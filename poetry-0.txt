{"author":"顾大典","content":"朝日斜照户，垂杨低拂床。新篁未解箨，幽兰已谢芳。桑蛾齐绕树，海燕竞窥梁。玉箸流残粉，金炉冷夕香。罗衾空有梦，无信往辽阳。","dynasty":"明代","title":"闺思"}
{"author":"顾大典","content":"疲马日投北，间关意若何。星霜催短鬓，风雨渡长河。远道逢人少，归心入梦多。未能逃世网，微尚竟蹉跎。","dynasty":"明代","title":"渡黄河"}
{"author":"顾大典","content":"舟移泽国暮烟长，望入沧波思渺茫。遥忆郡斋清绝处，万山孤阁夜焚香。","dynasty":"明代","title":"舟夜忆郡斋眺阁"}
{"author":"顾大典","content":"霜满蒹葭月满地，断烟疏树影参差。天涯莫道相逢易，昨岁今宵是别离。","dynasty":"明代","title":"九月十七夜与周国雍话旧"}
{"author":"顾大典","content":"红筵绿酒扑寒香，树树梅花压粉墙。忽见玉鳞飞夜月，自吹长笛坐胡床。","dynasty":"明代","title":"梅下吹笛"}
{"author":"顾大典","content":"曾向毗陵怨别离，十年重见不胜悲。相看共有江州泪，湿尽青衫是此时。","dynasty":"明代","title":"沈少卿席上有赠"}
{"author":"顾大典","content":"坐来黄叶满渔矶，小阁疏灯对掩扉。竹覆古墙经雨暗，夜分时复见萤飞。","dynasty":"明代","title":"闲居杂兴"}
{"author":"顾大典","content":"剑壑秋风起暮烟，寒泉落木自依然。翻因解组重来日，悔别青山二十年。","dynasty":"明代","title":"重登虎丘"}
{"author":"李贞","content":"凤辇腾宸驾，骊籞次乾游。坎德疏温液，山隈派暖流。寒氛空外拥，蒸气沼中浮。林凋帷影散，云敛盖阴收。霜郊畅玄览，参差落景遒。","dynasty":"唐代","title":"奉和圣制过温汤"}
{"author":"李贞","content":"一岁又除夕，孤舟信此身。乡园日已远，僮仆且相亲。小酌易成醉，多愁强傍人。东风幸相待，归及北堂春。","dynasty":"明代","title":"无锡守岁"}
{"author":"李贞","content":"相逢遥极目，相见且停骖。我至自江右，君来从岭南。拊心悲国事，附耳说乡谈。去往俱惆怅，离离总不堪。","dynasty":"明代","title":"岭上逢乡人"}
{"author":"李贞","content":"石梁跨奔濑，长夏似清秋。一水绕幽径，千峰当倚楼。风来泉语近，云尽水光浮。莫恋东山乐，苍生望未酬。","dynasty":"明代","title":"云淙为陈秋涛宗伯赋"}
{"author":"李贞","content":"庭寒万籁寂，露白夜沈沈。遥对花梢月，时横膝上琴。偶于今日事，识得古人心。笑指云边路，罗浮深又深。","dynasty":"明代","title":"閒居"}
{"author":"李贞","content":"九日黄花节，三秋白雁来。相携百雉上，长啸万山开。木落呼鸾道，云生朝汉台。羽书飞正急，城角暮吹哀。","dynasty":"明代","title":"壬午九日同卢乃来诸子登粤秀山"}
{"author":"李贞","content":"出门不返顾，遑问铁衣寒。自觉捐躯易，那知行路难。燕山成绝域，江右是长安。为问萧丞相，谁登大将坛。","dynasty":"明代","title":"奉赠苏宇霖相国"}
{"author":"李贞","content":"刀剑攒身日，那知此再逢。已看如隔世，犹恨叹飘蓬。细问艰危事，长吁感慨中。深杯相慰藉，从此托冥鸿。","dynasty":"明代","title":"访陈顺虎侍御赋赠"}
{"author":"李贞","content":"西风吹雁群，万里尽寒云。羽檄正南下，悲笳不可闻。黄花迎客笑，红树共人醺。懒纵风尘目，青山且对君。","dynasty":"明代","title":"九日登黄岭"}
{"author":"李贞","content":"峡山晴带霞，峡水倒流花。方渚停千舫，寒潭浸几家。飞舟海客渡，急鼓醉人挝。何处来神女，凌波出水涯。","dynasty":"明代","title":"鼓镇龙潭峡观竞渡"}
{"author":"李贞","content":"海上书频去，松间石屡移。阁邻仙子宅，名拟习家池。客到应留饮，谁堪共和诗。参天金粟影，宁羡桂林枝。","dynasty":"明代","title":"和邓虚舟镜园诗"}
{"author":"李贞","content":"玉虚灵境瞰青霄，石室云林锁泬寥。百尺丹崖呵鬼斧，一泓岚影濯星杓。蛟龙邀雨浮空去，鸾鹤呼云应客招。买得扁舟荷片大，更乘烟水弄逍遥。","dynasty":"明代","title":"星岩杂咏"}
{"author":"李贞","content":"碧桃花底坐春朝，曾听莺声啭柳条。妙墨有灵兰气在，归云无主翠钿销。陇荒草色猿空哭，月冷梅魂雪欲飘。知尔前身原锁骨，重来休作野狐娇。","dynasty":"明代","title":"怀仙志"}
{"author":"李贞","content":"每从山水忆音徽，遗逸如君世所稀。松叶春庭听鹤唳，荻花秋水钓鲈归。采芝自分随黄绮，补衮人争逊白衣。两奉徵书浑不起，冥冥谁不羡鸿飞。","dynasty":"明代","title":"赠陈眉公"}
{"author":"李贞","content":"白门杨柳正啼鸦，旧院春深锁落花。钟阜晓峰当殿出，秦淮烟水绕城斜。空闻玉树传遗曲，难向乌衣问故家。昔日酒旗歌板地，几人轻舸载琵琶。","dynasty":"明代","title":"金陵感述"}
{"author":"李贞","content":"佳人南国擅风流，越布单衫雅好修。鸿鹄九天终远举，芙蓉一水杳难求。宝莲灯照千年室，玉树风生百尺楼。白苧歌残意何限，断猿奔雁不胜秋。","dynasty":"明代","title":"寄陈卧子司理"}
{"author":"李贞","content":"幽人卧松云，偏向云深处。飒飒苍龙吟，千山响风雨。","dynasty":"明代","title":"听松"}
{"author":"李贞","content":"小姑戏弄潮，扁舟大于掌。手持青玉枝，撑入荷花港。","dynasty":"明代","title":"采莲曲其一"}
{"author":"李贞","content":"芙蓉照碧波，湛湛弄清影。何如舟中人，笑对菱花镜。","dynasty":"明代","title":"采莲曲其二"}
{"author":"李贞","content":"人言妾似花，只似莲心苦。折藕复牵丝，生为多情误。","dynasty":"明代","title":"采莲曲其三"}
{"author":"李贞","content":"剑佩芙蓉秋水明，孤忠自许命全轻。长安一片笙歌月，不照卢龙塞外情。","dynasty":"明代","title":"从军行"}
{"author":"李贞","content":"物在人亡风月残，一篇遗草墨花寒。可怜露冷猿啼夜，展向灯前不忍看。","dynasty":"明代","title":"刻张仲师遗稿感赋"}
{"author":"李贞","content":"露滴梧桐叶易残，夜看河汉转雕阑。如何天上成桥易，不似人间行路难。","dynasty":"明代","title":"庚辰广州七夕"}
{"author":"李贞","content":"辛苦遭逢廿载兵，双眸凝泪望神京。明朝又是清明节，麦饭谁供十五陵。","dynasty":"明代","title":"清明前一日"}
{"author":"李贞","content":"四郊正多垒，白羽飞仓皇。孤城落日斜，画角吹寒霜。君子事行役，驱车上河梁。居者立踟躇，行者多慨慷。岂不重分手，男儿志四方。仗剑决浮云，弯弓射扶桑。书生诚文弱，建树固难量。天子思颇牧，计日扫欃枪。之子念国耻，一饭不敢忘。从来善用兵，战胜于庙堂。愿言赞帷幄，我武用以张。","dynasty":"明代","title":"送黎美周北上"}
{"author":"李贞","content":"扶离染就罗裙茜，江妃笑上芙蓉殿。亭亭翠盖倚酡颜，秾李夭桃叹衰贱。清溪女儿罢浣纱，蜻蜓艇子载琵琶。采菱歌怨江南暮，一夜风吹度落花。忆君遥在城南曲，七尺虾须拥寒玉。庭前榴火烧白云，南熏一洗清如沐。花渡头前金是塘，几回涉水行搴裳。闻道云英犹未嫁，相迎应学唱迎郎。","dynasty":"明代","title":"夏日江上寄怀乔生兼讯黎美周归信"}
{"author":"李贞","content":"春风飘客情，春色泥行李。迢迢长安道，磊磊浪游子。喜我平生亲，载酒垂杨里。下马藉芳草，大釂欢不起。何知别离难，醉去失天地。更惠苍龙精，雌雄宛相似。东海歼长鲸，西山斩妖兕。不邀竹帛名，愿以雪国耻。服之永无斁，与尔同生死。","dynasty":"明代","title":"古别诗"}
{"author":"李贞","content":"之子木兰舟，送送荷花浦。荷花解迎人，浅水停柔橹。花笑人含愁，人恨花无语。徘徊水云间，忽地妒风雨。红颜易凋谢，问花谁是主。长怀不断丝，悠悠千万缕。莫教秋老时，空怜子心苦。","dynasty":"明代","title":"别诗"}
{"author":"李贞","content":"飞鸟号其群，鸣鹿求其友。与子为兄弟，夙昔同携手。我歌子起舞，子出我从后。由来两心醉，不在洽杯酒。羽翼忽当乖，心期中道剖。为别虽云遽，为欢亦已久。两意久不愆，分携复何有。勿以桃李艳，弃捐藜藿偶。勿以鸿鹄举，而忘牛马走。凛凛岁寒操，与子长相守。","dynasty":"明代","title":"寄简伯葵"}
{"author":"李贞","content":"蟾蜍蚀明月，浮云翳长空。能令一心人，对面不相逢。贫士难为器，贫女难为容。岂不思君兮，君之门九重。猛犬吠狺狺，谒者不为通。弃置勿复陈，蛾眉妒入宫。","dynasty":"明代","title":"咏怀其一"}
{"author":"李贞","content":"我家罗浮下，遥接仙人居。珠树蔽璇宫，瑶台千尺馀。我昨采药去，长跪授玉书。其字皆鸟迹，读之尘心除。吐纳沆瀣气，摇曳云霞裾。木客飞迎人，山都笑而呼。世路多崄巇，何如白云庐。会当生羽翼，飘飘凌天都。","dynasty":"明代","title":"咏怀其二"}
{"author":"李贞","content":"江南二三月，花满清溪路。桥边步障移，柳外香车度。三五游春女，形影私自顾。看妆照水立，羞人入花去。攀条每怨风，斗草从沾露。为问东家姊，明月游何处。生恐早鸦啼，无计留春住。","dynasty":"明代","title":"江南曲"}
{"author":"李贞","content":"吴娃二八罗縠轻，皓腕玉指弹秦筝。七盘一曲四座惊，垂手顿足如有情。左按右拍旋风生，纤尘不动念态情。可怜一顾倾人城，盛情不再西日倾。常恐零落悲秋英，及今踏歌莫停声。","dynasty":"明代","title":"白纻歌"}
{"author":"李贞","content":"黄彭湖边吹暮笛，浦云不飞江月黑。寻常一听自堪悲，况是天涯归梦夕。江声呜咽如不流，败芦拍岸风飕飕。刻羽已惊栖雁起，流商还接断猿愁。馀音如缕凄然久，逐臣迁客皆回首。城南思妇泣关山，塞北征人怨杨柳。东舷西舫寂无哗，一片蒹葭带露华。故园今夜罗浮月，落尽寒梅几树花。","dynasty":"明代","title":"闻笛"}
{"author":"李贞","content":"日晴江暖南风吹，蒲帆饱风如鸟飞。晨征正背南浦去，夕宿已向吴城归。平湖浸天波淼淼，湖上长亭跨林杪。此时天宇正苍茫，数点遥山望中小。孤舟前发闻疏钟，云边笑指匡庐峰。白莲早晚应重发，欲叩东林谒远公。","dynasty":"明代","title":"望湖亭"}
{"author":"李贞","content":"疏钟度水江云晓，几度溪桥飞白鸟。玻璃千顷浸重城，一点孤峰望中小。竹梧绕寺青苍苍，老僧长啸开松房。莲花灯下传清梵，十里江流闻妙香。蜃楼幻出横烟渚，长日依微飞绿雨。宝地西风下雁王，香台噀雾来龙女。五月江头藕放花，夹溪扶荔蒸红霞。越女相携采莲去，木兰双桨载琵琶。金塘日晚芙蓉醉，箫鼓声沈岛烟翠。此时海上一珠悬，流光照见群山睡。公子王孙越布衫，临风齐唱望江南。摩尼五色原无价，谁赏骊龙颔下探。","dynasty":"明代","title":"海珠寺"}
{"author":"李贞","content":"中原寇未除，白羽又飞书。今夕复何夕，孤城钟漏迟。频闻兵不戢，深恐敌成虚。为问耕莘者，何心老荷锄。","dynasty":"明代","title":"香山何相国以除夕诗见寄步答"}
{"author":"宋濂","content":"　　余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。　　当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意,以中有足乐者，不知口体之奉不若人也。盖余之勤且艰若此。","dynasty":"明代","tags":"初中文言文，送别，劝勉，学习","title":"送东阳马生序(节选)"}
{"author":"宋濂","content":"　　余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无硕师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。　　当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四支僵劲不能动，媵人持汤沃灌，以衾拥覆，久而乃和。寓逆旅，主人日再食，无鲜肥滋味之享。同舍生皆被绮绣，戴朱缨宝饰之帽，腰白玉之环，左佩刀，右备容臭，烨然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。　　今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？　　今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵《诗》《书》，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！　　东阳马生君则，在太学已二年，流辈甚称其贤。余朝京师，生以乡人子谒余，撰长书以为贽，辞甚畅达，与之论辩，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知余者哉！","dynasty":"明代","tags":"初中文言文，赠言，劝勉，学习，励志，序文","title":"送东阳马生序"}
{"author":"宋濂","content":"　　昔吴起出，遇故人,而止之食。故人曰：“诺，期返而食。”起曰：“待公而食。”故人至暮不来，起不食待之。明日早，令人求故人，故人来，方与之食。起之不食以俟者，恐其自食其言也。其为信若此，宜其能服三军欤？欲服三军，非信不可也！","dynasty":"明代","tags":"小学文言文，诚信，故事","title":"吴起守信"}
{"author":"宋濂","content":"　　王冕者，诸暨人。七八岁时，父命牧牛陇上，窃入学舍，听诸生诵书；听已，辄默记。暮归，忘其牛。或牵牛来责蹊田者。父怒，挞之，已而复如初。母曰：“儿痴如此，曷不听其所为？”冕因去，依僧寺以居。夜潜出，坐佛膝上，执策映长明灯读之，琅琅达旦。佛像多土偶，狞恶可怖；冕小儿，恬若不见。　　安阳韩性闻而异之,录为弟子,学遂为通儒。性卒，门人事冕如事性。时冕父已卒，即迎母入越城就养。久之，母思还故里，冕买白牛驾母车，自被古冠服随车后。乡里儿竞遮道讪笑，冕亦笑。选自《元史·王冕传》","dynasty":"明代","tags":"写人，读书，励志","title":"王冕好学"}
{"author":"宋濂","content":"　　西南山水，惟川蜀最奇。然去中州万里，陆有剑阁栈道之险，水有瞿塘、滟滪之虞。跨马行，则篁竹间山高者，累旬日不见其巅际。临上而俯视，绝壑万仞，杳莫测其所穷，肝胆为之悼栗。水行，则江石悍利，波恶涡诡，舟一失势尺寸，辄糜碎土沉，下饱鱼鳖。其难至如此。故非仕有力者，不可以游；非材有文者，纵游无所得；非壮强者，多老死于其地。嗜奇之士恨焉。　　天台陈君庭学，能为诗，由中书左司掾，屡从大将北征，有劳，擢四川都指挥司照磨，由水道至成都。成都，川蜀之要地，扬子云、司马相如、诸葛武侯之所居，英雄俊杰战攻驻守之迹，诗人文士游眺饮射赋咏歌呼之所，庭学无不历览。既览必发为诗，以纪其景物时世之变，于是其诗益工。越三年，以例自免归，会予于京师；其气愈充，其语愈壮，其志意愈高；盖得于山水之助者侈矣。　　予甚自愧，方予少时，尝有志于出游天下，顾以学未成而不暇。及年壮方可出，而四方兵起，无所投足。逮今圣主兴而宇内定，极海之际，合为一家，而予齿益加耄矣。欲如庭学之游，尚可得乎？　　然吾闻古之贤士，若颜回、原宪，皆坐守陋室，蓬蒿没户，而志意常充然，有若囊括于天地者。此其故何也？得无有出于山水之外者乎？庭学其试归而求焉？苟有所得，则以告予，予将不一愧而已也！","dynasty":"明代","tags":"古文观止，送别，劝勉，赠序","title":"送天台陈庭学序"}
{"author":"宋濂","content":"　　金陵为帝王之州。自六朝迄于南唐，类皆偏据一方，无以应山川之王气。逮我皇帝，定鼎于兹，始足以当之。由是声教所暨，罔间朔南；存神穆清，与天同体。虽一豫一游，亦可为天下后世法。京城之西北有狮子山，自卢龙蜿蜒而来。长江如虹贯，蟠绕其下。上以其地雄胜，诏建楼于巅，与民同游观之乐。遂锡嘉名为“阅江”云。　　登览之顷，万象森列，千载之秘，一旦轩露。岂非天造地设，以俟大一统之君，而开千万世之伟观者欤？当风日清美，法驾幸临，升其崇椒，凭阑遥瞩，必悠然而动遐思。见江汉之朝宗，诸侯之述职，城池之高深，关阨之严固，必曰：“此朕沐风栉雨、战胜攻取之所致也。”中夏之广，益思有以保之。见波涛之浩荡，风帆之上下，番舶接迹而来庭，蛮琛联肩而入贡，必曰：“此朕德绥威服，覃及外内之所及也。”四陲之远，益思所以柔之。见两岸之间、四郊之上，耕人有炙肤皲足之烦，农女有捋桑行馌之勤，必曰：“此朕拔诸水火、而登于衽席者也。”万方之民，益思有以安之。触类而思，不一而足。臣知斯楼之建，皇上所以发舒精神，因物兴感，无不寓其致治之思，奚此阅夫长江而已哉？彼临春、结绮，非弗华矣；齐云、落星，非不高矣。不过乐管弦之淫响，藏燕赵之艳姬。一旋踵间而感慨系之，臣不知其为何说也。　　虽然，长江发源岷山，委蛇七千余里而始入海，白涌碧翻，六朝之时，往往倚之为天堑；今则南北一家，视为安流，无所事乎战争矣。然则，果谁之力欤？逢掖之士，有登斯楼而阅斯江者，当思帝德如天，荡荡难名，与神禹疏凿之功同一罔极。忠君报上之心，其有不油然而兴者耶？　　臣不敏，奉旨撰记，欲上推宵旰图治之切者，勒诸贞珉。他若留连光景之辞，皆略而不陈，惧亵也。","dynasty":"明代","tags":"古文观止，赞颂","title":"阅江楼记"}
{"author":"宋濂","content":"横塘风断愁红浅，旧燕衔春春信满。鹤驭遥空不可攀，绣扆斜张香梦懒。暖萧不到茱萸帐，宝露空薄五云盌。风前白鬓几人悲，万里青蘋一时晚。铜仙含泪辞青琐，渺渺空嗟西日短。弱川无力不胜肮，骑龙难到白云乡。玉棺琢成已三载，欲葬神仙归北邙。","dynasty":"明代","title":"皇仙引"}
{"author":"宋濂","content":"佳人薄命纷无数，岂独浔阳老商妇。青衫司马太多情，一曲琵琶泪如雨。此身已失将怨谁？世间哀乐长相随。易安写此别有意，字字欲诉中心悲。永嘉陈侯好奇士，梦里谬为儿女语。花颜国色草上尘，朽骨何堪污唇齿。生男当如鲁男子，生女当如夏侯女。千载秽迹吾欲洗，安得浔阳半江水！","dynasty":"明代","title":"题李易安书琵琶行"}
{"author":"宋濂","content":"官航晚泊浔阳郭，把酒长怀靖节贤。折腰竟辞彭泽米，攒眉宁种远公莲。归来松菊开三径，老去柴桑受一廛。晋代衣冠谁避世，刘家社稷自书年。虽云富贵非吾愿，已有清高独尔伟。千载令人吊遗迹，好山青立县门前。","dynasty":"明代","title":"渊明祠"}
{"author":"宋濂","content":"恋郎思郎非一朝，好似并州花剪刀。一股在南一股北，几时裁得合欢袍？","dynasty":"明代","title":"越歌"}
{"author":"宋濂","content":"平生绝俗尚，幽期在一壑。衔卮周曲汜，班坐荫兰薄。日嫣花欲笑，风迅燕飞弱。疏峰挺飞茎，平楚下饥鸑。厓倾石似行，涧折泉如约。何时税尘鞅，赋归蹑棕霡。","dynasty":"明代","title":"忆山中"}
{"author":"宋濂","content":"先生天下士，鬓白渐将翁。官卑遭俗骂，家破坐诗穷。秋林崖荔雨，春浦鲤鱼风。尽是相思处，如何学燕鸿。","dynasty":"明代","title":"简吴山长"}
{"author":"宋濂","content":"弱志苦清夜，奈此强虑婴。反侧不能寐，稍寐忽成惊。疏棂生遥素，恍疑曙光升。起行盼曾霄，月华流空明。涂涂方露繁，嘉树尚冥冥。曳履步庭除，东西错纬经。寥落直至旦，飘零叹何营。","dynasty":"明代","title":"清夜"}
{"author":"宋濂","content":"幽厓不知日，湿气晴犹重。苔列无文钱，随阴贯寒洞。发啸破玄霭，万象争迎送。磴危石欲舞，云走山如动。思招幽鸟下，惊飞戛新弄。","dynasty":"明代","title":"游览杂赋（三首）"}
{"author":"宋濂","content":"忆昔游虎林，年壮已非冠。旅食叹酸辛，敢望诸侯传。捉衿肘已露，纳履踵成穿。甘从原思贫，耻学毛遂荐。薢茩丹丘生，文采超众彦。精魄更蔚庞，雏展垂天翰。每逢罗浮春，含笑解貂换。列饮杏花阴，吹笛侑羹献。微酣双耳热，谹议层叠见。弘深剧王霸，险诡杂神幻。踏月或起舞，留连过夜半。恒思酒星临，手不离璧散。忽骑东海鲸，归餐赤城饭。于时海大鱼，鼓鬛正湍悍。飓风挟洪涛，漂没无泮岸。手操丈二矛，欲刺忘身贱。指麾集群渔，蓐食待东旦。更陈清海策，衔袖书一卷。大言惊众听，读者洽背汗。九阍不可通，志士徒扼腕。因作山水游，所幸脚力健。酒经七家笺，诗囊五采烂。走马过粤郊，看花入荆甸。醉余两齿豁，双雕伤一箭。湘流去洗耳，杳不闻治乱。自余湖堤别，久矣踪迹判。秦淮诧再聚，何异箴得线。示我诸遗篇，令人忆东观。襄阳耆旧亡，文园白日晏。袭之如殷彝，夙夜宜绻绻。","dynasty":"明代","title":"次黄侍讲赠陈性初诗韵"}
{"author":"宋濂","content":"忆昔出门时，营魂不相依。乱行忘户庭，欲东却从西。升堂拜严父，鹤发七十余。欲语不成语，涕下如绠縻。老妻哭中闺，半世叹分违。孰意垂白后，亦复不同栖。妾病入骨髓，一命仅若丝。不知君还日，能有相见期。争如床下舄，反得随君之。不忍出门别，难禁君去时。言已咽就榻，见者皆歔欷。流云虽无情，惨澹亦如悲。瘦女候庭前，含泪整衿裾：“东风尚苦寒，凛凛中人肌。愿耶善自爱，以慰儿女思。”三孙拜马前，头角何累累。大者始十龄，小者犹孩提。伯仲似解事，饮泣貌惨凄。季也最可怜，顿足放声啼：“我欲同翁去，明日同翁归。”石人纵无肠，对此能自持？二儿相逐行，直至双溪涯。泪眼似井水，源源流弗襜。舟师催棹发，丁宁且迟迟：“我父去终去，幸得缓斯须。”于时天渐暗，密雪学花飞。山林尽变幻，白玉为树枝。橹声伊轧动，兄弟争牵衣。但得到睦州，不敢再相随。强颜麾斥去，掩泣立沙坻。盘回过前湾，跂立犹不移。我时情怀恶，有目何能窥。急入篷底卧，冥然付无知。同行坚慰解，沽酒买红鱼。酒饮未终觞，酩酊已如泥。至重在天伦，谁宁不念兹。无泪洒离别，此语非人为。况我志丘壑，岂欲阨路歧。但愿身强健，定得返故庐。长幼聚一筵，春篘荐埘鸡。重赓《考槃》咏，勿倡《出门辞》。","dynasty":"明代","title":"出门辞为苏鹏赋"}
{"author":"宋濂","content":"我家潜溪曲，正面溪上山。揉桂作阖庐，文杏为重关。新栽二尺松，毳毳杂黄管。白鹤寄书来，问我何当还。移之万仞冈，瘦骨撑孱颜。","dynasty":"明代","title":"和刘伯温秋怀韵（四首。刘《旅兴》五十首中"}
{"author":"宋濂","content":"都昌古鄡阳，旧号为江国。右拒落星湾，左据彭蠡泽。岩霏朝散蠙，川景时眩白。居然风气会，生聚密如织。名区列象犀，高楼发箫笛。酒帘杏花园，渔市摐洲栅。盛极理必衰，楚氛忽陵斥。连云六千家，一炬半天赤。积尸成坡陀，冻血凝洛泽。瑟瑟触髅语，多在风雨夕。今春疆理复，尽出将军力。庙堂遣良令，铲茅辨街陌。生茨四五椽，足憩王乔舄。日出绾铜章，瞠目销岑阒。隶卒瘦如竹，见人犹辟易。似闻庭除间，夜有黑虎迹。又烦刘赞府，共树怀柔绩。定知灰籥应，岂假龟墨食。赞府实奇才，不用髯如戟。玉立伟丈夫，见者改颜色。文字五千卷，肠胃觉充塞。摛辞夺春花，艳艳美堪摘。吟酣或挥翰，龙蛇出肘腋。阴灵助变化，凌厉意惨黑。人夸胜玙璠，自谓聊戏剧。兼攻刑法家，儒术共缘饰。应能不负丞，奇略肥民瘠。墙阴或艺桑，中丁皆袯。勿羡翻经台，学着登山屐。可怜康乐公，却类弥天释。勿升元辰山，去踏马蹄石。丹灶白草秋，青鸟书难觅。勿栖五柳馆，惊见元亮宅。仕隐各有心，忘世非良则。当如陈大夫，树陂寿民脉。令名垂无穷，晴波共洋溢。我辞固强聒，君子宜慎择。时当九月交，凉气压离席。黄花如窥人，啼蛩似留客。新蟹斫金瘦，甘酿拍琼液。饮余志慨慷，狂语忘岸帻。执手立沙头，欲别貌还戚。顾予诚缪悠，颇有书传癖。造文应时需，不异陪篸役。扼吭操左袪，立志在必得。每藉翰墨润，粲粲有精魄。西风片帆张，遽作千里隔。仓皇车折轮，颠沛禽铩翮。不知孤月夜，何人破愁寂。傥有尺素书，早寄凌风翼。","dynasty":"明代","title":"送刘赞府之官都昌五十韵"}
{"author":"宋濂","content":"筝雁斜行缀春柱，内家学得凉州舞。九枝灯死月色青，犹记君王梦中语。","dynasty":"明代","title":"秦宫谣"}
{"author":"宋濂","content":"五坊小儿骑骏马，翠蛾彩女斗花鹑。御路泥深龙辇过，小队黄衣四十人。","dynasty":"明代","title":"秦宫谣"}
{"author":"程端蒙","content":"满城尘土污人甚，出郭青山入眼多。拿取小舟烟雾里，此生真个老渔蓑。","dynasty":"宋代","title":"绝句"}
{"author":"程端蒙","content":"此道从来信不疑，安行何处履危机。无心更与世俯仰，有口不谈人是非。悔吝愆尤须谨细，存亡得失要知几。师门有意无人会，一饷忘言对落晖。","dynasty":"宋代","title":"省过"}
{"author":"程端蒙","content":"闻君戒明发，值此深秋时。相送碧山下，殷勤荐离卮。与君夙通谱，况尔学同师。所期在闻道，肯为矜文辞。易通久沦没，遗书亦参差。向非考亭翁，入德将焉施。驾言各勇往，实践仍精思。圣贤去千载，凛凛如在兹。君归歙水上，岂徒事耘耔。至言启茅塞，予方日孜孜。","dynasty":"宋代","title":"送次卿兄还新安"}
{"author":"崔晨","content":"雾气隐城郭，水光沿路明。一天无月色，遍地是蛙声。寺远钟初动，泥深客早行。前村在何处？隔树有鸡鸣。","dynasty":"清代","title":"盐山早发"}
{"author":"鲍桂生","content":"滑滑清州道，驱车趁夕晖。春风吹驿柳，残雪上征衣。水浅鸥争拍，城低鸟碍飞。荒唐盘古墓，化鹤几时归。","dynasty":"清代","title":"青县"}
{"author":"陈廷弼","content":"长安共被一镫凉，忽漫行踪各渺茫。书到方知留夏口，冬来犹未到郧阳。分携南朔云千里，飘泊江湖泪几行。无限离愁谁共语，渚烟汀火隔潇湘。","dynasty":"清代","title":"寄怀六兄汉阳"}
{"author":"陈廷弼","content":"羚羊之峡何巃嵷，根盘厚地凌高穹。不知谁奋巨灵手，擘成万朵青芙蓉。丹峰回合翠岩错，暧然日月悬洪濛。中穿一道束江水，左旋右折开重重。牂牁西下万余里，涛风沫雪驰游龙。惊波乍抑急湍驶，沙崩石触声沨沨。拿舟入谷若行尽，阴深疑与焦源通。山回棹转更幽绝，置身恍在潜虬宫。豁然长啸空谷应，音流哀壑生天风。啾啾山鬼叫崖馆，峡猿相答幽篁丛。文鱼腾跃老蛟起，横吹灵雨迷青枫。客行过此迥凄沮，腰篙背笮行倥偬。我将返楫问炎海，浩乎一赴归墟中。","dynasty":"清代","title":"羚羊峡歌"}
{"author":"曹清","content":"浮生江路水茫茫，彭泽原非令故乡。为访子明寻玉涧，也因太白宿云房。诗摩古壁搜遗韵，井炼丹砂辨旧方。从此欲归情复结，拟移亭舍築山傍。","dynasty":"宋代","title":"登九华山"}
{"author":"冯廷丞","content":"葭菼荒荒水四围，阑干独倚对斜晖。塞云度雁遥天阔，老树吟风乱叶飞。几日故人同载酒，祇今时节屡更衣。菊花正好情怀懒，为怅登临旧侣稀。","dynasty":"清代","title":"秋日登陶然亭"}
{"author":"查文徽","content":"别后相思鹤信稀，郡楼南望远峰迷。人归仙洞云连地，花落春林水满溪。白发只应悲镜镊，丹砂犹待寄刀圭。方平车驾今何在，常苦尘中日易西。","dynasty":"唐代","title":"寄麻姑仙坛道士"}
{"author":"阿桂","content":"欲扫妖气净，岩疆战不休。人犹争马革，天已厌旄头。刁斗三更月，关山万里愁。渠魁何日灭，非直为封侯。","dynasty":"清代","title":"伊犁军营"}
{"author":"阿桂","content":"王师毋尽杀，胁从贷余生。一将功何有，千军怒未平。投戈收战骨，撤幕返春耕。仰喜皇心慰，边陲已息兵。","dynasty":"清代","title":"大军次永昌有作"}
{"author":"阿桂","content":"忆昔承师范，萧斋只两人。始从亲研削，直至命冠巾。经历风波险，甘同疏水贫。十年情意重，爱我比祥麟。","dynasty":"清代","title":"话旧赠钱冲斋观察其一"}
{"author":"阿桂","content":"绝域言旋后，年华屈指中。我方依禁闼，君正董河工。意气芝兰臭，行踪牛马风。天山同汉水，契阔更西东。","dynasty":"清代","title":"话旧赠钱冲斋观察其二"}
{"author":"阿桂","content":"三载征蛮府，天涯笑语温。晨昏欣共数，冷暖不须论。话旧成尘影，筹边验泪痕。相期崇令德，努力念师门。","dynasty":"清代","title":"话旧赠钱冲斋观察其三"}
{"author":"阿桂","content":"少小重意气，局蹐訾前贤。惟知一往乐，谁能计万全。而今衰老矣，狂直多弃捐。心迹聊自慰，功成付与天。百忧如猬集，扰扰白发年。虽廑生还想，宁知口碑传。胡不赋《归去》，恣意穷芳鲜。松竹荫我庐，朝昏饱云烟。泾渭自清浊，美丑何憎妍。不见亦不闻，幽谷长日眠。撷彼南山茶，松枝活火煎。一瓯涤内热，快意耽静便。岂必觅丹砂，妄与神仙缘。醉乡亦复好，遑惜囊无钱。","dynasty":"清代","title":"感怀用苏文忠公寄晁美叔韵"}
{"author":"冯彭年","content":"先生教子作通儒，诗礼亲闱伯鲤趋。亭构义方名昔著，诏颁封爵语今符。荣因慈孝家声振，默契丝纶宠数殊。善庆谁能肩懿躅，贤哉奋达美相须。","dynasty":"宋代","title":"赋新繁周表权如诏亭"}
{"author":"彭元逊","content":"似东风老大，那复有、当时风气。有情不收，江山身是寄。浩荡何世。但忆临官道，暂来不住，便出门千里。痴心指望回风坠。扇底相逢，钗头微缀。他家万条千缕，解遮亭障驿，不隔江水。瓜洲曾舣，等行人岁岁。日下长秋，城乌夜起。帐庐好在春睡。共飞归湖上，草青无地。愔愔雨、春心如腻。欲待化、丰乐楼前，青门都废。何人念、流落无几。点点抟作，雪绵松润，为君裛泪。","dynasty":"宋代","tags":"咏物，写花，寓人","title":"六丑·杨花"}
{"author":"彭元逊","content":"今夜故人独宿。小雨梨花当屋。犹有未残枝，轻脆不堪人触。休触。体触。憔悴怕惊郎目。","dynasty":"宋代","title":"如梦令"}
{"author":"彭元逊","content":"江空不渡，恨蘼芜杜若，零落无数。还道荒寒，婉娩流年，望望美人迟暮。风烟雨雪阴睛晚，更何须，春风千树。尽城、落木萧萧，日夜江声流去。日晏山深闻笛，恐他年流落，与子同赋。事阔心违，交淡媒劳，蔓草沾衣多露。汀洲窈窕余醒寐，遗珮浮沈沣浦。有白鸥淡月，微波寄语，逍遥容与。","dynasty":"宋代","title":"解珮环（寻梅不见）"}
{"author":"彭元逊","content":"东洲游伴寄兰苕。人日晴时不用招。微雨来看杨柳色，故人相遇浴龙桥。愁如春水年年长，老共东风日日消。几欲作笺无可寄，双鱼犹自等归潮。","dynasty":"宋代","title":"瑞鹧鸪"}
{"author":"彭元逊","content":"夜寒晴早人起。见柳知新翠。撼树试花意。两蜂狂救堕蕊。见著羞懒避。春都在，时节到愁地。屏间字。香痕半掏，误期一一曾记。朱弦谩锁，不会近番慵脆。强踏秋千似醉里。扶下，眼花踮踮飞坠。","dynasty":"宋代","title":"隔浦莲近"}
{"author":"彭元逊","content":"记新楼试酒，上客回车，初识能歌。几许怜才意，觉援琴意动，授间情多。青鸾画下缥缈，烟雾隔轻罗。还自有人猜，素巾承汗，微影双蛾。西陂千树雪，欲绝世乘风，下照沧波。怪倚憔悴，扁舟月上，草草相过。少年翰墨相误，幽恨愧星河。谁为语伶玄，秋风并冷双燕窠。","dynasty":"宋代","title":"忆旧游"}
{"author":"彭元逊","content":"痴多故恼人，妆晚翻嫌趣。只为眼波长，嗔笑娇难触。春心不肯深，春睡何曾足。莫待柳花飞，飞去无拘束。","dynasty":"宋代","title":"生查子"}
{"author":"彭元逊","content":"浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。","dynasty":"宋代","title":"玉女迎春慢（柳）"}
{"author":"彭元逊","content":"翠袖馀寒，早添得、铢衣几重。何须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。山雾湿，倚熏笼。垂叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。","dynasty":"宋代","title":"满江红·翠袖馀寒"}
{"author":"彭元逊","content":"今夜故人独宿。小雨梨花当屋。犹有未残枝，轻脆不堪人触。休触。休触。憔悴怕惊郎目。","dynasty":"宋代","title":"如梦令·今夜故人独宿"}
{"author":"彭元逊","content":"浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。","dynasty":"宋代","title":"玉女迎春慢/玉女迎春"}
{"author":"彭元逊","content":"自结床头麈尾，角巾坐枕孤松。片云承日过山东。起听荷叶雨，行受芷花风。无客同羹莼菜，有人为剥莲蓬。东墙年少未从容。何因知我意，吹笛月明中。","dynasty":"宋代","title":"临江仙其二"}
{"author":"彭元逊","content":"微雨烧香馀润气，新绿愔愔，乳燕相依睡。无复卷帘知客意，杨花更欲因风起。旧梦苍茫云海际。强作欢娱，不觉当年似。曾笑浮花并浪蕊。如今更惜棠梨子。","dynasty":"宋代","title":"蝶恋花其一"}
{"author":"彭元逊","content":"浅入新年，逢人日、拂拂淡烟无雨。叶底妖禽自语。小啄幽香还吐。东风辛苦，便怕有、踏青人误。清明寒食，消得渡江，黄翠千缕。看临小帖宜春，填轻晕湿，碧花生雾。为说钗头袅袅，系著轻盈不住。问郎留否。似昨夜、教成鹦鹉。走马章台，忆得画眉归去。","dynasty":"宋代","title":"玉女迎春慢/玉女迎春柳"}
{"author":"彭元逊","content":"微雨烧香余润气，新绿愔愔，乳燕相依睡。无复卷帘知客意，杨花更欲因风起。旧梦苍茫云海际。强作欢娱，不觉当年似。曾笑浮花并浪蕊。如今更惜棠梨子。","dynasty":"宋代","title":"蝶恋花"}
{"author":"彭元逊","content":"日晚游人酥粉涴。四雨亭前，面面看花坐。扇拂游蜂青杏堕。新红一路秋千过。帘外清歌帘底和。自理琵琶，不用笙佐。八折香罗余碧唾。露花点笔轻题破。","dynasty":"宋代","title":"蝶恋花"}
{"author":"彭元逊","content":"十日春风，又一番调弄，怕暖愁阴。夜来风雨，摇得杨柳黄深。熏篝未断，梦旧寒、浅醉同衾。便是闻灯见月，看花对酒惊心。携手满身花影，香雾霏霏，露湿罗襟。笙歌行人归去，回首沈沈。人间此夜，误春光、一刻千金。明日问、红巾青鸟，苍苔自拾遗簪。","dynasty":"宋代","title":"汉宫春（元夕）"}
{"author":"彭元逊","content":"翠袖余寒，早添得、铢衣几重。保须怪、妍华都谢，更为谁容。衔尽吴花成鹿苑，人间不恨雨和风。便一枝、流落到人家，清泪红。山雾湿，倚熏笼。垂バ叶，鬓酥融。恨宫云一朵，飞过空同。白日长闲青鸟在，杨家花落白苹中。问故人、忍更负东风，尊酒空。","dynasty":"宋代","title":"平韵满江红（牡丹）"}
{"author":"彭元逊","content":"人间无欠秋风处，偏到霜痕月杪。风雨船篷，日夜风波未了。忽潮生海立，又天阔、江清欲晓。孤迥幽深，激扬悲壮，浮沈浩渺。行路古来难，貂裘敝、匹马关山人老。锦字未成，寒到君边书到否。倚门回首，儿女灯前娭笑。早斟酌、万里封侯，镜迟霜照。","dynasty":"宋代","title":"徵招（和焕甫秋声。君有远游之兴，为首行路难以感之）"}
{"author":"彭元逊","content":"视春衫、箧中半在，浥浥酒痕花露。恨桃李、如风过尽，梦里故人成雾。临颍美人，秦川公子，晚共何人语。对人家、花草池台，回首故园咫尺，未成归去。昨宵听、危弦急管，酒醒不知何处。飘泊情多，衰迟感易，无限堪怜许。似尊前眼底，红颜消几寒暑。年少风流，未谙春事，追与东风赋。待他年、君老巴山，共君听雨。","dynasty":"宋代","title":"子夜歌（和尚友）"}
{"author":"彭元逊","content":"红袖乌丝失酒，金钗银烛销春。柳边桃下复清晨。帽风回马旋，扇雨拂花情。白帝空惊旧曲，阳关只梦行人。碧云何处认芳尘。紫荆花作荚，青杏核生仁。","dynasty":"宋代","title":"临江仙"}
{"author":"彭元逊","content":"自结床头尘尾，角巾坐枕孤松。片云承日过山东。起听荷叶雨，行受芷花风。无客同羹莼菜，有人为剥莲蓬。东墙年少未从容。何因知我意，吹笛月明中。","dynasty":"宋代","title":"临江仙"}
{"author":"彭元逊","content":"背人西去一莺啼。拍手还惊百知飞。浅雨微寒春有思，宿妆残酒欲忺时。浪起蒲茸暖，翡翠风来柳絮低。故遣苍头寻杏子，凭肩小语只心知。","dynasty":"宋代","title":"瑞鹧鸪"}
{"author":"彭元逊","content":"玉蛇踯躅流光卷。连珠合沓帘波远。花动见鱼行。红裳弦欲倾。人来惊翡翠。小鸭惊还睡。两岸绿阴生。修廊时听莺。","dynasty":"宋代","title":"菩萨蛮"}
{"author":"彭元逊","content":"春一点。透得酥温玉软。唇晕睡花连袖染。嫣红惊绝艳。日暮飞红扑脸。翠被夜寒波飐。梦断锦茵成堕靥。宫廊微月转。","dynasty":"宋代","title":"谒金门"}
{"author":"彭元逊","content":"江上行人，竹间茅屋，下临深窈。春风袅袅，翠鬟窥树犹小。遥迎近倚，归还顾、分付横枝未了。扁舟却去，中流回首，惊散飞鸟。重踏新亭屐齿，耿山抱孤城，月来华表。鸡声人语，隔江相半歌笑。壮游历历，同高李、未拟诗成草草。长桥外，有醒人吹笛，并在霜晓。","dynasty":"宋代","title":"月下笛"}
{"author":"韦应物","content":"独怜幽草涧边生，上有黄鹂深树鸣。春潮带雨晚来急，野渡无人舟自横。","dynasty":"唐代","tags":"唐诗三百首，初中古诗，写景，山水，抒情","title":"滁州西涧"}
{"author":"韦应物","content":"怀君属秋夜，散步咏凉天。空山松子落，幽人应未眠。","dynasty":"唐代","tags":"唐诗三百首，秋天，怀人","title":"秋夜寄邱员外/秋夜寄丘二十二员外"}
{"author":"韦应物","content":"故园渺何处，归思方悠哉。淮南秋雨夜，高斋闻雁来。","dynasty":"唐代","tags":"思乡，秋天，大雁","title":"闻雁"}
{"author":"韦应物","content":"江汉曾为客，相逢每醉还。浮云一别后，流水十年间。欢笑情如旧，萧疏鬓已斑。何因不归去？淮上有秋山。","dynasty":"唐代","tags":"唐诗三百首，友情","title":"淮上喜会梁川故人/淮上喜会梁州故人"}
{"author":"韦应物","content":"去年花里逢君别，今日花开又一年。世事茫茫难自料，春愁黯黯独成眠。身多疾病思田里，邑有流亡愧俸钱。闻道欲来相问讯，西楼望月几回圆。","dynasty":"唐代","tags":"唐诗三百首，思念，友人，忧国忧民","title":"寄李儋元锡"}
{"author":"韦应物","content":"可怜白雪曲，未遇知音人。恓惶戎旅下，蹉跎淮海滨。涧树含朝雨，山鸟哢馀春。我有一瓢酒，可以慰风尘。","dynasty":"唐代","tags":"抒怀，感慨，生活","title":"简卢陟"}
{"author":"韦应物","content":"今朝郡斋冷，忽念山中客。涧底束荆薪，归来煮白石。欲持一瓢酒，远慰风雨夕。落叶满空山，何处寻行迹。","dynasty":"唐代","tags":"唐诗三百首，怀念","title":"寄全椒山中道士"}
{"author":"韦应物","content":"楚江微雨里，建业暮钟时。漠漠帆来重，冥冥鸟去迟。海门深不见，浦树远含滋。相送情无限，沾襟比散丝。","dynasty":"唐代","tags":"唐诗三百首，送别，友情，写雨","title":"赋得暮雨送李胄/赋得暮雨送李曹"}
{"author":"韦应物","content":"胡马，胡马，远放燕支山下。跑沙跑雪独嘶，东望西望路迷。迷路，迷路，边草无穷日暮。","dynasty":"唐代","tags":"豪放，写马，寓人，孤独","title":"调笑令·胡马"}
{"author":"韦应物","content":"微雨众卉新，一雷惊蛰始。田家几日闲，耕种从此起。丁壮俱在野，场圃亦就理。归来景常晏，饮犊西涧水。饥劬不自苦，膏泽且为喜。仓禀无宿储，徭役犹未已。方惭不耕者，禄食出闾里。","dynasty":"唐代","tags":"田园，农民，生活","title":"观田家"}
{"author":"韦应物","content":"郁郁杨柳枝，萧萧征马悲。送君灞陵岸，纠郡南海湄。名在翰墨场，群公正追随。如何从此去，千里万里期。大海吞东南，横岭隔地维。建邦临日域，温燠御四时。百国共臻奏，珍奇献京师。富豪虞兴戎，绳墨不易持。州伯荷天宠，还当翊丹墀。子为门下生，终始岂见遗。所愿酌贪泉，心不为磷缁。上将玩国士，下以报渴饥。","dynasty":"唐代","title":"送冯著受李广州署为录事"}
{"author":"韦应物","content":"飒至池馆凉，霭然和晓雾。萧条集新荷，氤氲散高树。闲居兴方澹，默想心已屡。暂出仍湿衣，况君东城住。","dynasty":"唐代","title":"对雨寄韩库部协"}
{"author":"韦应物","content":"夏景已难度，怀贤思方续。乔树落疏阴，微风散烦燠。伤离枉芳札，忻遂见心曲。蓝上舍已成，田家雨新足。托邻素多欲，残帙犹见束。日夕上高斋，但望东原绿。","dynasty":"唐代","title":"寄子西"}
{"author":"韦应物","content":"心同野鹤与尘远，诗似冰壶见底清。府县同趋昨日事，升沉不改故人情。上阳秋晚萧萧雨，洛水寒来夜夜声。自叹犹为折腰吏，可怜骢马路傍行。","dynasty":"唐代","title":"赠王侍御"}
{"author":"韦应物","content":"闲门荫堤柳，秋渠含夕清。微风送荷气，坐客散尘缨。守默共无吝，抱冲俱寡营。良时颇高会，琴酌共开情。","dynasty":"唐代","title":"与韩库部会王祠曹宅作"}
{"author":"韦应物","content":"息驾依松岭，高阁一攀缘。前瞻路已穷，既诣喜更延。出巘听万籁，入林濯幽泉。鸣钟生道心，暮磬空云烟。独往虽暂适，多累终见牵。方思结茅地，归息期暮年。","dynasty":"唐代","title":"经少林精舍，寄都邑亲友"}
{"author":"韦应物","content":"川上风雨来，须臾满城阙。岧峣青莲界，萧条孤兴发。前山遽已净，阴霭夜来歇。乔木生夏凉，流云吐华月。严城自有限，一水非难越。相望曙河远，高斋坐超忽。","dynasty":"唐代","title":"同德寺雨后，寄元侍御、李博士"}
{"author":"韦应物","content":"庭树忽已暗，故人那不来。只因厌烦暑，永日坐霜台。官荣多所系，闲居亦愆期。高阁犹相望，青山欲暮时。","dynasty":"唐代","title":"同德阁期元侍御、李博士不至，各投赠二首"}
{"author":"韦应物","content":"趋府不遑安，中宵出户看。满天星尚在，近壁烛仍残。立马频惊曙，垂帘却避寒。可怜同宦者，应悟下流难。","dynasty":"唐代","title":"趋府候晓，呈两县僚友"}
{"author":"韦应物","content":"借问江上柳，青青为谁春。空游昨日地，不见昨日人。缭绕万家井，往来车马尘。莫道无相识，要非心所亲。","dynasty":"唐代","title":"乐府杂曲。鼓吹曲辞。有所思"}
{"author":"韦应物","content":"胡马，胡马，远放燕支山下。咆沙咆雪独嘶，东望西望路迷。迷路，迷路，边草无穷日暮。河汉，河汉，晓挂秋城漫漫。愁人起望相思，江南塞北别离。离别，离别，河汉虽同路绝。","dynasty":"唐代","title":"杂曲歌辞。宫中调笑"}
{"author":"韦应物","content":"冰壶见底未为清，少年如玉有诗名。闻话嵩峰多野寺，不嫌黄绶向阳城。朱门严训朝辞去，骑出东郊满飞絮。河南庭下拜府君，阳城归路山氛氲。山氛氲，长不见。钓台水渌荷已生，少姨庙寒花始遍。县闲吏傲与尘隔，移竹疏泉常岸帻。莫言去作折腰官，岂似长安折腰客。","dynasty":"唐代","title":"杂言送黎六郎（寿阳公之子）"}
{"author":"韦应物","content":"出身忝时士，于世本无机。爰以林壑趣，遂成顽钝姿。临流意已凄，采菊露未稀。举头见秋山，万事都若遗。独践幽人踪，邈将亲友违。髦士佐京邑，怀念枉贞词。久雨积幽抱，清樽宴良知。从容操剧务，文翰方见推。安能戢羽翼，顾此林栖时。","dynasty":"唐代","title":"答长安丞裴说"}
{"author":"韦应物","content":"清泚阶下流，云自谷口源。念昔白衣士，结庐在石门。道高杳无累，景静得忘言。山夕绿阴满，世移清赏存。吏役岂遑暇，幽怀复朝昏。云泉非所濯，萝月不可援。长往遂真性，暂游恨卑喧。出身既事世，高躅难等论。","dynasty":"唐代","title":"云阳馆怀谷口"}
{"author":"韦应物","content":"一来当复去，犹此厌樊笼。况我林栖子，朝服坐南宫。唯独问啼鸟，还如沣水东。","dynasty":"唐代","title":"忆沣上幽居"}
{"author":"韦应物","content":"去年涧水今亦流，去年杏花今又拆。山人归来问是谁，还是去年行春客。","dynasty":"唐代","title":"因省风俗，访道士侄不见，题壁"}
{"author":"韦应物","content":"晦赏念前岁，京国结良俦。骑出宣平里，饮对曲池流。今朝隔天末，空园伤独游。雨歇林光变，塘绿鸟声幽。凋氓积逋税，华鬓集新秋。谁言恋虎符，终当还旧丘。","dynasty":"唐代","title":"月晦忆去年与亲友曲水游宴"}
{"author":"韦应物","content":"远山含紫氛，春野霭云暮。值此归时月，留连西涧渡。谬当文墨会，得与群英遇。赏逐乱流翻，心将清景悟。行车俨未转，芳草空盈步。已举候亭火，犹爱村原树。还当守故扃，怅恨秉幽素。","dynasty":"唐代","title":"乘月过西郊渡"}
{"author":"韦应物","content":"青山导骑绕，春风行旆舒。均徭视属城，问疾躬里闾。烟水依泉谷，川陆散樵渔。忽念故园日，复忆骊山居。荏苒斑鬓及，梦寝婚宦初。不觉平生事，咄嗟二纪馀。存殁阔已永，悲多欢自疏。高秩非为美，阑干泪盈裾。","dynasty":"唐代","title":"登蒲塘驿沿路见泉谷村墅忽想京师旧居追怀昔年"}
{"author":"韦应物","content":"思怀耿如昨，季月已云暮。忽惊年复新，独恨人成故。冰池始泮绿，梅援还飘素。淑景方转延，朝朝自难度。","dynasty":"唐代","title":"除日"}
{"author":"韦应物","content":"沈沈积素抱，婉婉属之子。永日独无言，忽惊振衣起。方如在帏室，复悟永终已。稚子伤恩绝，盛时若流水。暄凉同寡趣，朗晦俱无理。寂性常喻人，滞情今在己。空房欲云暮，巢燕亦来止。夏木遽成阴，绿苔谁复履。感至竟何方，幽独长如此。","dynasty":"唐代","title":"端居感怀"}
{"author":"韦应物","content":"因时省风俗，布惠迨高年。建隼出浔阳，整驾游山川。白云敛晴壑，群峰列遥天。嶔崎石门状，杳霭香炉烟。榛荒屡罥挂，逼侧殆覆颠。方臻释氏庐，时物屡华妍。昙远昔经始，于兹閟幽玄。东西竹林寺，灌注寒涧泉。人事既云泯，岁月复已绵。殿宇馀丹绀，磴阁峭欹悬。佳士亦栖息，善身绝尘缘。今我蒙朝寄，教化敷里鄽。道妙苟为得，出处理无偏。心当同所尚，迹岂辞缠牵。","dynasty":"唐代","title":"春月观省属城，始憩东西林精舍"}
{"author":"韦应物","content":"染白一为黑，焚木尽成灰。念我室中人，逝去亦不回。结发二十载，宾敬如始来。提携属时屯，契阔忧患灾。柔素亮为表，礼章夙所该。仕公不及私，百事委令才。一旦入闺门，四屋满尘埃。斯人既已矣，触物但伤摧。单居移时节，泣涕抚婴孩。知妄谓当遣，临感要难裁。梦想忽如睹，惊起复徘徊。此心良无已，绕屋生蒿莱。","dynasty":"唐代","title":"伤逝（此后十九首，尽同德精舍旧居伤怀时所作）"}
{"author":"韦应物","content":"昔出喜还家，今还独伤意。入室掩无光，衔哀写虚位。凄凄动幽幔，寂寂惊寒吹。幼女复何知，时来庭下戏。咨嗟日复老，错莫身如寄。家人劝我餐，对案空垂泪。","dynasty":"唐代","title":"出还"}
{"author":"韦应物","content":"少年不远仕，秉笏东西京。中岁守淮郡，奉命乃征行。素惭省阁姿，况忝符竹荣。效愚方此始，顾私岂获并。徘徊亲交恋，怆悢昆友情。日暮风雪起，我去子还城。登途建隼旟，勒驾望承明。云台焕中天，龙阙郁上征。晨兴奉早朝，玉露沾华缨。一朝从此去，服膺理庶甿.皇恩倘岁月，归服厕群英。","dynasty":"唐代","title":"自尚书郎出为滁州刺史（留别朋友兼示诸弟）"}
{"author":"韦应物","content":"相逢且对酒，相问欲何如。数岁犹卑吏，家人笑著书。告归应未得，荣宦又知疏。日日生春草，空令忆旧居。","dynasty":"唐代","title":"任洛阳丞，答前长安田少府问"}
{"author":"韦应物","content":"苍山何郁盘，飞阁凌上清。先帝昔好道，下元朝百灵。白云已萧条，麋鹿但纵横。泉水今尚暖，旧林亦青青。我念绮襦岁，扈从当太平。小臣职前驱，驰道出灞亭。翻翻日月旗，殷殷鼙鼓声。万马自腾骧，八骏按辔行。日出烟峤绿，氛氲丽层甍。登临起遐想，沐浴欢圣情。朝燕咏无事，时丰贺国祯。日和弦管音，下使万室听。海内凑朝贡，贤愚共欢荣。合沓车马喧，西闻长安城。事往世如寄，感深迹所经。申章报兰藻，一望双涕零。","dynasty":"唐代","title":"酬郑户曹骊山感怀"}
{"author":"韦应物","content":"弃职曾守拙，玩幽遂忘喧。山涧依硗瘠，竹树荫清源。贫居烟火湿，岁熟梨枣繁。风雨飘茅屋，蒿草没瓜园。群属相欢悦，不觉过朝昏。有时看禾黍，落日上秋原。饮酒任真性，挥笔肆狂言。一朝忝兰省，三载居远藩。复与诸弟子，篇翰每相敦。西园休习射，南池对芳樽。山药经雨碧，海榴凌霜翻。念尔不同此，怅然复一论。重阳守故家，僴子旅湘沅。俱有缄中藻，恻恻动离魂。不知何日见，衣上泪空存。","dynasty":"唐代","title":"答僴奴、重阳二甥（僴奴赵氏甥伉，重阳崔氏甥播）"}
{"author":"韦应物","content":"掬土移山望山尽，投石填海望海满。持索捕风几时得，将刀斫水几时断。未若不相知，中心万仞何由款。","dynasty":"唐代","title":"难言"}
{"author":"韦应物","content":"美人为我弹五弦，尘埃忽静心悄然。古刀幽磬初相触，千珠贯断落寒玉。中曲又不喧，徘徊夜长月当轩。如伴风流萦艳雪，更逐落花飘御园。独凤寥寥有时隐，碧霄来下听还近。燕姬有恨楚客愁，言之不尽声能尽。末曲感我情，解幽释结和乐生。壮士有仇未得报，拔剑欲去愤已平，夜寒酒多愁遽明。","dynasty":"唐代","title":"五弦行"}
{"author":"韦应物","content":"东方欲曙花冥冥，啼莺相唤亦可听。乍去乍来时近远，才闻南陌又东城。忽似上林翻下苑，绵绵蛮蛮如有情。欲啭不啭意自娇，羌儿弄笛曲未调。前声后声不相及，秦女学筝指犹涩。须臾风暖朝日暾，流音变作百鸟喧。谁家懒妇惊残梦，何处愁人忆故园。伯劳飞过声跼促，戴胜下时桑田绿。不及流莺日日啼花间，能使万家春意闲。有时断续听不了，飞去花枝犹袅袅。还栖碧树锁千门，春漏方残一声晓。","dynasty":"唐代","title":"听莺曲"}
{"author":"韦应物","content":"汉武好神仙，黄金作台与天近。王母摘桃海上还，感之西过聊问讯。欲来不来夜未央，殿前青鸟先回翔。绿鬓萦云裾曳雾，双节飘飖下仙步。白日分明到世间，碧空何处来时路。玉盘捧桃将献君，踟蹰未去留彩云。海水桑田几翻覆，中间此桃四五熟。可怜穆满瑶池燕，正值花开不得荐。花开子熟安可期，邂逅能当汉武时。颜如芳华洁如玉，心念我皇多嗜欲。虽留桃核桃有灵，人间粪土种不生。由来在道岂在药，徒劳方士海上行。掩扇一言相谢去，如烟非烟不知处。金茎孤峙兮凌紫烟，汉宫美人望杳然。通天台上月初出，承露盘中珠正圆。珠可饮，寿可永。武皇南面曙欲分，从空下来玉杯冷。世间彩翠亦作囊，八月一日仙人方。仙方称上药，静者服之常绰约。柏梁沉饮自伤神，犹闻驻颜七十春。乃知甘醲皆是腐肠物，独有淡泊之水能益人。千载金盘竟何处，当时铸金恐不固。蔓草生来春复秋，碧天何言空坠露。汉天子，观风自南国。浮舟大江屹不前，蛟龙索斗风波黑。春秋方壮雄武才，弯弧叱浪连山开。愕然观者千万众，举麾齐呼一矢中。死蛟浮出不复灵，舳舻千里江水清。鼓鼙馀响数日在，天吴深入鱼鳖惊。左有佽飞落霜翮，右有孤儿贯犀革。何为临深亲射蛟，示威以夺诸侯魄。威可畏，皇可尊。平田校猎书犹陈，此日从臣何不言。独有威声振千古，君不见后嗣尊为武。","dynasty":"唐代","title":"汉武帝杂歌三首"}
{"author":"韦应物","content":"棕榈为拂登君席，青蝇掩乱飞四壁。文如轻罗散如发，马尾牦牛不能絜.柄出湘江之竹碧玉寒，上有纤罗萦缕寻未绝。左挥右洒繁暑清，孤松一枝风有声。丽人纨素可怜色，安能点白还为黑。","dynasty":"唐代","title":"棕榈蝇拂歌"}
{"author":"韦应物","content":"鸲鹆鸲鹆，众皆如漆，尔独如玉。鸲之鹆之，众皆蓬蒿下，尔自三山来。三山处子下人间，绰约不妆冰雪颜。仙鸟随飞来掌上。来掌上，时拂拭。人心鸟意自无猜，玉指霜毛本同色。有时一去凌苍苍，朝游汗漫暮玉堂。巫峡雨中飞暂湿，杏花林里过来香。日夕依仁全羽翼，空欲衔环非报德。岂不及阿母之家青鸟儿，汉宫来往传消息。","dynasty":"唐代","title":"宝观主白鸲鹆歌"}
{"author":"韦应物","content":"众仙翼神母，羽盖随云起。上游玄极杳冥中，下看东海一杯水。海畔种桃经几时，千年开花千年子。玉颜眇眇何处寻，世上茫茫人自死。","dynasty":"唐代","title":"王母歌（一作玉女歌）"}
{"author":"韦应物","content":"学仙贵功亦贵精，神女变化感马生。石壁千寻启双检，中有玉堂铺玉簟。立之一隅不与言，玉体安隐三日眠。马生一立心转坚，知其丹白蒙哀怜。安期先生来起居，请示金铛玉佩天皇书。神女呵责不合见，仙子谢过手足战。大瓜玄枣冷如冰，海上摘来朝霞凝。赐仙复坐对食讫，颔之使去随烟升。乃言马生合不死，少姑教敕令付尔。安期再拜将生出，一授素书天地毕。","dynasty":"唐代","title":"马明生遇神女歌"}
{"author":"韦应物","content":"妾家住横塘，夫婿郗家郎。玉盘的历双白鱼，宝簟玲珑透象床。象床可寝鱼可食，不知郎意何南北。岸上种莲岂得生，池中种槿岂得成。丈夫一去花落树，妾独夜长心未平。","dynasty":"唐代","title":"横塘行"}
{"author":"韦应物","content":"豪家沽酒长安陌，一旦起楼高百尺。碧疏玲珑含春风，银题彩帜邀上客。回瞻丹凤阙，直视乐游苑。四方称赏名已高，五陵车马无近远。晴景悠扬三月天，桃花飘俎柳垂筵。繁丝急管一时合，他垆邻肆何寂然。主人无厌且专利，百斛须臾一壶费。初醲后薄为大偷，饮者知名不知味。深门潜酝客来稀，终岁醇醲味不移。长安酒徒空扰扰，路傍过去那得知。","dynasty":"唐代","title":"酒肆行"}
{"author":"韦应物","content":"临池见科斗，美尔乐有馀。不忧网与钩，幸得免为鱼。且愿充文字，登君尺素书。","dynasty":"唐代","title":"南池宴钱子辛，赋得科斗"}
{"author":"韦应物","content":"隐隐起何处，迢迢送落晖。苍茫随思远，萧散逐烟微。秋野寂云晦，望山僧独归。","dynasty":"唐代","title":"烟际钟"}
{"author":"韦应物","content":"何人树萱草，对此郡斋幽。本是忘忧物，今夕重生忧。丛疏露始滴，芳馀蝶尚留。还思杜陵圃，离披风雨秋。","dynasty":"唐代","title":"对萱草"}
{"author":"韦应物","content":"乾坤有精物，至宝无文章。雕琢为世器，真性一朝伤。","dynasty":"唐代","title":"咏玉"}
{"author":"韦应物","content":"萧条竹林院，风雨丛兰折。幽鸟林上啼，青苔人迹绝。燕居日已永，夏木纷成结。几阁积群书，时来北窗阅。","dynasty":"唐代","title":"燕居即事"}
{"author":"韦应物","content":"绛树无花叶，非石亦非琼。世人何处得，蓬莱石上生。","dynasty":"唐代","title":"咏珊瑚"}
{"author":"韦应物","content":"有色同寒冰，无物隔纤尘。象筵看不见，堪将对玉人。","dynasty":"唐代","title":"咏琉璃"}
{"author":"韦应物","content":"似与尘境绝，萧条斋舍秋。寒花独经雨，山禽时到州。清觞养真气，玉书示道流。岂将符守恋，幸已栖心幽。","dynasty":"唐代","title":"郡中西斋"}
{"author":"韦应物","content":"人世拘形迹，别去间山川。岂意灵仙偶，相望亦弥年。夕衣清露湿，晨驾秋风前。临欢定不住，当为何所牵。","dynasty":"唐代","title":"七夕"}
{"author":"韦应物","content":"今朝把酒复惆怅，忆在杜陵田舍时。明年九日知何处，世难还家未有期。","dynasty":"唐代","title":"九日"}
{"author":"韦应物","content":"竹林高宇霜露清，朱丝玉徽多故情。暗识啼乌与别鹤，只缘中有断肠声。","dynasty":"唐代","title":"昭国里第听元老师弹琴"}
{"author":"韦应物","content":"立马莲塘吹横笛，微风动柳生水波。北人听罢泪将落，南朝曲中怨更多。","dynasty":"唐代","title":"野次听元昌奏横吹"}
{"author":"韦应物","content":"雨歇见青山，落日照林园。山多烟鸟乱，林清风景翻。提携唯子弟，萧散在琴言。同游不同意，耿耿独伤魂。寂寞钟已尽，如何还入门。","dynasty":"唐代","title":"林园晚霁"}
{"author":"韦应物","content":"积雨时物变，夏绿满园新。残花已落实，高笋半成筠。守此幽栖地，自是忘机人。","dynasty":"唐代","title":"园亭览物"}
{"author":"韦应物","content":"还同一叶落，对此孤镜晓。丝缕乍难分，杨花复相绕。时役人易衰，吾年白犹少。","dynasty":"唐代","title":"叹白发"}
{"author":"韦应物","content":"园林过新节，风花乱高阁。遥闻击鼓声，蹴鞠军中乐。","dynasty":"唐代","title":"寒食后北楼作"}
{"author":"韦应物","content":"水曲一追游，游人重怀恋。婵娟昨夜月，还向波中见。惊禽栖不定，流芳寒未遍。携手更何时，伫看花似霰。","dynasty":"唐代","title":"再游西郊渡"}
{"author":"韦应物","content":"野水烟鹤唳，楚天云雨空。玩舟清景晚，垂钓绿蒲中。落花飘旅衣，归流澹清风。缘源不可极，远树但青葱。","dynasty":"唐代","title":"游溪"}
{"author":"韦应物","content":"鹓鸿俱失侣，同为此地游。露浥荷花气，风散柳园秋。烟草凝衰屿，星汉泛归流。林高初上月，塘深未转舟。清言屡往复，华樽始献酬。终忆秦川赏，端坐起离忧。","dynasty":"唐代","title":"陪王卿郎中游南池"}
{"author":"韦应物","content":"形迹虽拘检，世事澹无心。郡中多山水，日夕听幽禽。几阁文墨暇，园林春景深。杂花芳意散，绿池暮色沉。君子有高躅，相携在幽寻。一酌何为贵，可以写冲襟。","dynasty":"唐代","title":"南园陪王卿游瞩"}
{"author":"韦应物","content":"清露澄境远，旭日照林初。一望秋山净，萧条形迹疏。登原忻时稼，采菊行故墟。方愿沮溺耦，淡泊守田庐。","dynasty":"唐代","title":"秋郊作"}
{"author":"韦应物","content":"石门有雪无行迹，松壑凝烟满众香。馀食施庭寒鸟下，破衣挂树老僧亡。","dynasty":"唐代","title":"同越琅琊山"}
{"author":"韦应物","content":"栖身齿多暮，息心君独少。慕谢始精文，依僧欲观妙。冽泉前阶注，清池北窗照。果药杂芬敷，松筠疏蒨峭。屡跻幽人境，每肆芳辰眺。采栗玄猿窟，撷芝丹林峤。纻衣岂寒御，蔬食非饥疗。虽甘巷北单，岂塞青紫耀。郡有优贤榻，朝编贡士诏。欲同朱轮载，勿惮移文诮。","dynasty":"唐代","title":"题从侄成绪西林精舍书斋"}
{"author":"韦应物","content":"居士近依僧，青山结茅屋。疏松映岚晚，春池含苔绿。繁华冒阳岭，新禽响幽谷。长啸攀乔林，慕兹高世躅。","dynasty":"唐代","title":"题郑弘宪侍御遗爱草堂"}
{"author":"韦应物","content":"适从郡邑喧，又兹三伏热。山中清景多，石罅寒泉洁。花香天界事，松竹人间别。殿分岚岭明，磴临悬壑绝。昏旭穷陟降，幽显尽披阅。嶔骇风雨区，寒知龙蛇穴。情虚澹泊生，境寂尘妄灭。经世岂非道，无为厌车辙。","dynasty":"唐代","title":"同元锡题琅琊寺"}
{"author":"韦应物","content":"借地结茅栋，横竹挂朝衣。秋园雨中绿，幽居尘事违。阴井夕虫乱，高林霜果稀。子有白云意，构此想岩扉。","dynasty":"唐代","title":"题郑拾遗草堂"}
{"author":"韦应物","content":"池上鸣佳禽，僧斋日幽寂。高林晚露清，红药无人摘。春水不生烟，荒冈筠翳石。不应朝夕游，良为蹉跎客。","dynasty":"唐代","title":"游南斋"}
{"author":"韦应物","content":"灵飙动阊阖，微雨洒瑶林。复此新秋夜，高阁正沉沉。旷岁恨殊迹，兹夕一披襟。洞户含凉气，网轩构层阴。况自展良友，芳樽遂盈斟。适悟委前妄，清言怡道心。岂恋腰间绶，如彼笼中禽。","dynasty":"唐代","title":"雨夜宿清都观"}
{"author":"韦应物","content":"广庭独闲步，夜色方湛然。丹阁已排云，皓月更高悬。繁露降秋节，苍林郁芊芊。仰观天气凉，高咏古人篇。抚己亮无庸，结交赖群贤。属予翘思时，方子中夜眠。相去隔城阙，佳期屡徂迁。如何日夕待，见月三四圆。","dynasty":"唐代","title":"善福精舍秋夜迟诸君"}
{"author":"韦应物","content":"曹溪旧弟子，何缘住此山。世有征战事，心将流水闲。扫林驱虎出，宴坐一林间。藩守宁为重，拥骑造云关。","dynasty":"唐代","title":"诣西山深师"}
{"author":"韦应物","content":"蹑石欹危过急涧，攀崖迢递弄悬泉。犹将虎竹为身累，欲付归人绝世缘。","dynasty":"唐代","title":"寻简寂观瀑布"}
{"author":"韦应物","content":"州民知礼让，讼简得遨游。高亭凭古地，山川当暮秋。是时粳稻熟，西望尽田畴。仰恩惭政拙，念劳喜岁收。澹泊风景晏，缭绕云树幽。节往情恻恻，天高思悠悠。嘉宾幸云集，芳樽始淹留。还希习池赏，聊以驻鸣驺。","dynasty":"唐代","title":"襄武馆游眺"}
{"author":"韦应物","content":"屡访尘外迹，未穷幽赏情。高秋天景远，始见山水清。上陟岩殿憩，暮看云壑平。苍茫寒色起，迢递晚钟鸣。意有清夜恋，身为符守婴。悟言缁衣子，萧洒中林行。","dynasty":"唐代","title":"秋景诣琅琊精舍"}
{"author":"韦应物","content":"朝下抱馀素，地高心本闲。如何趋府客，罢秩见秋山。疏树共寒意，游禽同暮还。因君悟清景，西望一开颜。","dynasty":"唐代","title":"同韩郎中闲庭南望秋景"}
{"author":"韦应物","content":"北望极长廊，斜扉映丛竹。亭午一来寻，院幽僧亦独。唯闻山鸟啼，爱此林下宿。","dynasty":"唐代","title":"行宽禅师院"}
{"author":"韦应物","content":"青苔幽巷遍，新林露气微。经声在深竹，高斋独掩扉。憩树爱岚岭，听禽悦朝晖。方耽静中趣，自与尘事违。","dynasty":"唐代","title":"神静师院"}
{"author":"韦应物","content":"山景寂已晦，野寺变苍苍。夕风吹高殿，露叶散林光。清钟始戒夜，幽禽尚归翔。谁复掩扉卧，不咏南轩凉。","dynasty":"唐代","title":"精舍纳凉"}
{"author":"韦应物","content":"石壁精舍高，排云聊直上。佳游惬始愿，忘险得前赏。崖倾景方晦，谷转川如掌。绿林含萧条，飞阁起弘敞。道人上方至，清夜还独往。日落群山阴，天秋百泉响。所嗟累已成，安得长偃仰。","dynasty":"唐代","title":"蓝岭精舍"}
{"author":"韦应物","content":"北邻有幽竹，潜筠穿我庐。往来地已密，心乐道者居。残花回往节，轻条荫夏初。闻钟北窗起，啸傲永日馀。","dynasty":"唐代","title":"道晏寺主院"}
{"author":"韦应物","content":"结茅临绝岸，隔水闻清磬。山水旷萧条，登临散情性。稍指缘原骑，还寻汲涧径。长啸倚亭树，怅然川光暝。","dynasty":"唐代","title":"义演法师西斋"}
{"author":"韦应物","content":"缭绕西南隅，鸟声转幽静。秀公今不在，独礼高僧影。林下器未收，何人适煮茗。","dynasty":"唐代","title":"澄秀上座院"}
{"author":"韦应物","content":"攀崖复缘涧，遂造幽人居。鸟鸣泉谷暖，土起萌甲舒。聊登石楼憩，下玩潭中鱼。田妇有嘉献，泼撒新岁馀。常怪投钱饮，事与贤达疏。今我何为答，鳏寡欲焉如。","dynasty":"唐代","title":"至西峰兰若受田妇馈"}
{"author":"韦应物","content":"高年不复出，门径众草生。时夏方新雨，果药发馀荣。疏澹下林景，流暮幽禽情。身名两俱遣，独此野寺行。","dynasty":"唐代","title":"昙智禅师院"}
{"author":"韦应物","content":"释子喜相偶，幽林俱避喧。安居同僧夏，清夜讽道言。对阁景恒晏，步庭阴始繁。逍遥无一事，松风入南轩。","dynasty":"唐代","title":"起度律师同居东斋院"}
{"author":"韦应物","content":"南谯古山郡，信是高人居。自叹乏弘量，终朝亲簿书。于时忽命驾，秋野正萧疏。积逋诚待责，寻山亦有馀。测测石泉冷，暧暧烟谷虚。中有释门子，种果结茅庐。出身厌名利，遇境即踌躇。守直虽多忤，视险方晏如。况将尘埃外，襟抱从此舒。","dynasty":"唐代","title":"再游西山"}
{"author":"韦应物","content":"始入松路永，独忻山寺幽。不知临绝槛，乃见西江流。吴岫分烟景，楚甸散林丘。方悟关塞眇，重轸故园愁。闻钟戒归骑，憩涧惜良游。地疏泉谷狭，春深草木稠。兹焉赏未极，清景期杪秋。","dynasty":"唐代","title":"游灵岩寺"}
{"author":"韦应物","content":"密竹行已远，子规啼更深。绿池芳草气，闲斋春树阴。晴蝶飘兰径，游蜂绕花心。不遇君携手，谁复此幽寻。","dynasty":"唐代","title":"与卢陟同游永定寺北池僧斋"}
{"author":"韦应物","content":"岸筱覆回溪，回溪曲如月。沉沉水容绿，寂寂流莺歇。浅石方凌乱，游禽时出没。半雨夕阳霏，缘源杂花发。明晨重来此，同心应已阙。","dynasty":"唐代","title":"月溪与幼遐、君贶同游（时二子还城）"}
{"author":"韦应物","content":"清赏非素期，偶游方自得。前登绝岭险，下视深潭黑。密竹已成暮，归云殊未极。春鸟依谷暄，紫兰含幽色。已将芳景遇，复款平生忆。终念一欢别，临风还默默。","dynasty":"唐代","title":"与幼遐、君贶兄弟同游白家竹潭"}
{"author":"韦应物","content":"晨登西斋望，不觉至夕曛。正当秋夏交，原野起烟氛。坐听凉飙举，华月稍披云。漠漠山犹隐，滟滟川始分。物幽夜更殊，境静兴弥臻。息机非傲世，于时乏嘉闻。究空自为理，况与释子群。","dynasty":"唐代","title":"秋夕西斋与僧神静游"}
{"author":"韦应物","content":"夏雨万壑凑，沣涨暮浑浑。草木盈川谷，澶漫一平吞。槎梗方瀰泛，涛沫亦洪翻。北来注泾渭，所过无安源。云岭同昏黑，观望悸心魂。舟人空敛棹，风波正自奔。","dynasty":"唐代","title":"观沣水涨"}
{"author":"韦应物","content":"南楼夜已寂，暗鸟动林间。不见城郭事，沉沉唯四山。","dynasty":"唐代","title":"夜望"}
{"author":"韦应物","content":"怅然高阁望，已掩东城关。春风偏送柳，夜景欲沉山。","dynasty":"唐代","title":"晚登郡阁"}
{"author":"韦应物","content":"时暇陟云构，晨霁澄景光。始见吴都大，十里郁苍苍。山川表明丽，湖海吞大荒。合沓臻水陆，骈阗会四方。俗繁节又暄，雨顺物亦康。禽鱼各翔泳，草木遍芬芳。于兹省氓俗，一用劝农桑。诚知虎符忝，但恨归路长。","dynasty":"唐代","title":"登重玄寺阁"}
{"author":"韦应物","content":"伐鼓通严城，车马溢广躔。煌煌列明烛，朝服照华鲜。金门杳深沉，尚听清漏传。河汉忽已没，司阍启晨关。丹殿据龙首，崔嵬对南山。寒生千门里，日照双阙间。禁旅下成列，炉香起中天。辉辉睹明圣，济济行俊贤。愧无鸳鹭姿，短翮空飞还。谁当假毛羽，云路相追攀。","dynasty":"唐代","title":"观早朝"}
{"author":"韦应物","content":"何处醉春风，长安西复东。不因俱罢职，岂得此时同。贳酒宣平里，寻芳下苑中。往来杨柳陌，犹避昔年骢。","dynasty":"唐代","title":"陪元侍御春游"}
{"author":"韦应物","content":"山水本自佳，游人已忘虑。碧泉更幽绝，赏爱未能去。潺湲写幽磴，缭绕带嘉树。激转忽殊流，归泓又同注。羽觞自成玩，永日亦延趣。灵草有时香，仙源不知处。还当候圆月，携手重游寓。","dynasty":"唐代","title":"游龙门香山泉"}
{"author":"韦应物","content":"凿山导伊流，中断若天辟。都门遥相望，佳气生朝夕。素怀出尘意，适有携手客。精舍绕层阿，千龛邻峭壁。缘云路犹缅，憩涧钟已寂。花树发烟华，淙流散石脉。长啸招远风，临潭漱金碧。日落望都城，人间何役役。","dynasty":"唐代","title":"龙门游眺"}
{"author":"韦应物","content":"东风日已和，元化亮无私。草木同时植，生条有高卑。罢官守园庐，岂不怀渴饥。穷通非所干，跼促当何为。佳辰幸可游，亲友亦相追。朝从华林宴，暮返东城期。掇英出兰皋，玩月步川坻。轩冕诚可慕，所忧在絷维。","dynasty":"唐代","title":"洛都游寓"}
{"author":"韦应物","content":"两山郁相对，晨策方上干。霭霭眺都城，悠悠俯清澜。邈矣二三子，兹焉屡游盘。良时忽已周，独往念前欢。好鸟始云至，众芳亦未阑。遇物岂殊昔，慨伤自有端。","dynasty":"唐代","title":"再游龙门怀旧侣"}
{"author":"韦应物","content":"良游因时暇，乃在西南隅。绿烟凝层城，丰草满通衢。精舍何崇旷，烦跼一弘舒。架虹施广荫，构云眺八区。即此尘境远，忽闻幽鸟殊。新林泛景光，丛绿含露濡。永日亮难遂，平生少欢娱。谁能遽还归，幸与高士俱。","dynasty":"唐代","title":"庄严精舍游集"}
{"author":"韦应物","content":"官舍耿深夜，佳月喜同游。横河俱半落，泛露忽惊秋。散彩疏群树，分规澄素流。心期与浩景，苍苍殊未收。","dynasty":"唐代","title":"府舍月游"}
{"author":"韦应物","content":"客从东方来，衣上灞陵雨。问客何为来，采山因买斧。冥冥花正开，飏飏燕新乳。昨别今已春，鬓丝生几缕。","dynasty":"唐代","tags":"唐诗三百首，叙事，抒情，同情","title":"长安遇冯著"}
{"author":"韦应物","content":"雨中禁火空斋冷，江上流莺独坐听。把酒看花想诸弟，杜陵寒食草青青。","dynasty":"唐代","tags":"寒食节，孤独，思念","title":"寒食寄京师诸弟"}
{"author":"韦应物","content":"夏条绿已密，朱萼缀明鲜。炎炎日正午，灼灼火俱燃。翻风适自乱，照水复成妍。归视窗间字，荧煌满眼前。","dynasty":"唐代","tags":"夏天，写花","title":"夏花明"}
{"author":"韦应物","content":"吏舍跼终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处。乐幽心屡止，遵事迹犹遽。终罢斯结庐，慕陶直可庶。","dynasty":"唐代","tags":"唐诗三百首，春天，生活","title":"东郊"}
{"author":"韦应物","content":"落帆逗淮镇，停舫临孤驿。浩浩风起波，冥冥日沉夕。人归山郭暗，雁下芦洲白。独夜忆秦关，听钟未眠客。","dynasty":"唐代","tags":"唐诗三百首，写景，抒情，思乡","title":"夕次盱眙县"}
{"author":"韦应物","content":"凄凄去亲爱，泛泛入烟雾。归棹洛阳人，残钟广陵树。今朝此为别，何处还相遇。世事波上舟，沿洄安得住。","dynasty":"唐代","tags":"唐诗三百首，离别，依恋","title":"初发扬子寄元大校书"}
{"author":"韦应物","content":"秋荷一滴露，清夜坠玄天。将来玉盘上，不定始知圆。","dynasty":"唐代","tags":"写景","title":"咏露珠"}
{"author":"韦应物","content":"皓月流春城，华露积芳草。坐念绮窗空，翻伤清景好。清景终若斯，伤多人自老。","dynasty":"唐代","title":"月夜"}
{"author":"韦应物","content":"野花如雪绕江城，坐见年芳忆帝京。阊阖晓开凝碧树，曾陪鸳鹭听流莺。","dynasty":"唐代","tags":"春天，怀念","title":"春思"}
{"author":"韦应物","content":"兵卫森画戟，宴寝凝清香。海上风雨至，逍遥池阁凉。烦疴近消散，嘉宾复满堂。自惭居处崇，未睹斯民康。理会是非遣，性达形迹忘。鲜肥属时禁，蔬果幸见尝。俯饮一杯酒，仰聆金玉章。神欢体自轻，意欲凌风翔。吴中盛文史，群彦今汪洋。方知大藩地，岂曰财赋强。","dynasty":"唐代","tags":"唐诗三百首，宴会","title":"郡斋雨中与诸文士燕集"}
{"author":"韦应物","content":"野水滟长塘，烟花乱晴日。氤氲绿树多，苍翠千山出。游鱼时可见，新荷尚未密。屡往心独闲，恨无理人术。","dynasty":"唐代","title":"任鄠令渼陂游眺"}
{"author":"韦应物","content":"东风散馀冱，陂水淡已绿。烟芳何处寻，杳蔼春山曲。新禽哢暄节，晴光泛嘉木。一与诸君游，华觞忻见属。","dynasty":"唐代","title":"西郊游瞩"}
{"author":"韦应物","content":"庭树转萧萧，阴虫还戚戚。独向高斋眠，夜闻寒雨滴。微风时动牖，残灯尚留壁。惆怅平生怀，偏来委今夕。霜露已凄凄，星汉复昭回。朔风中夜起，惊鸿千里来。萧条凉叶下，寂寞清砧哀。岁晏仰空宇，心事若寒灰。","dynasty":"唐代","title":"秋夜二首"}
{"author":"韦应物","content":"岁月转芜漫，形影长寂寥。仿佛觏微梦，感叹起中宵。绵思霭流月，惊魂飒回飙。谁念兹夕永，坐令颜鬓凋。","dynasty":"唐代","title":"感梦"}
{"author":"韦应物","content":"洛京十载别，东林访旧扉。山河不可望，存没意多违。时迁迹尚在，同去独来归。还见窗中鸽，日暮绕庭飞。","dynasty":"唐代","title":"同德精舍旧居伤怀"}
{"author":"韦应物","content":"白璧众求瑕，素丝易成污。万里颠沛还，高堂已长暮。积愤方盈抱，缠哀忽逾度。念子从此终，黄泉竟谁诉。一为时事感，岂独平生故。唯见荒丘原，野草涂朝露。","dynasty":"唐代","title":"悲故交"}
{"author":"韦应物","content":"君昔掌文翰，西垣复石渠。朱衣乘白马，辉光照里闾。余时忝南省，接宴愧空虚。一别守兹郡，蹉跎岁再除。长怀关河表，永日简牍馀。郡中有方塘，凉阁对红蕖。金玉蒙远贶，篇咏见吹嘘。未答平生意，已没九原居。秋风吹寝门，长恸涕涟如。覆视缄中字，奄为昔人书。发鬓已云白，交友日凋疏。冯生远同恨，憔悴在田庐。","dynasty":"唐代","title":"张彭州前与缑氏冯少府各惠寄一篇多故未答…兼远简冯生"}
{"author":"韦应物","content":"仲月景气佳，东林一登历。中有故人诗，凄凉在高壁。精思长悬世，音容已归寂。墨泽传洒馀，磨灭亲翰迹。平生忽如梦，百事皆成昔。结骑京华年，挥文箧笥积。朝廷重英彦，时辈分圭璧。永谢柏梁陪，独阙金门籍。方婴存殁感，岂暇林泉适。雨馀山景寒，风散花光夕。新知虽满堂，故情谁能觌。唯当同时友，缄寄空凄戚。","dynasty":"唐代","title":"东林精舍见故殿中郑侍御题诗追旧书情涕泗横集…冯少府"}
{"author":"韦应物","content":"客车名未灭，没世恨应长。斜月知何照，幽林判自芳。故人惊逝水，寒雀噪空墙。不是平生旧，遗踪要可伤。","dynasty":"唐代","title":"同李二过亡友郑子故第（李与之故，非予所识）"}
{"author":"韦应物","content":"存亡三十载，事过悉成空。不惜沾衣泪，并话一宵中。","dynasty":"唐代","title":"话旧（亭中对兄姊话兰陵崇贤怀真已来故事，泫然而作）"}
{"author":"韦应物","content":"耿耿抱私戚，寥寥独掩扉。临觞自不饮，况与故人违。故人方琢磨，瑰朗代所稀。宪礼更右职，文翰洒天机。聿来自东山，群彦仰馀辉。谈笑取高第，绾绶即言归。洛都游燕地，千里及芳菲。今朝章台别，杨柳亦依依。云霞未改色，山川犹夕晖。忽复不相见，心思乱霏霏。","dynasty":"唐代","title":"赠别河南李功曹（宏辞登科拜官）"}
{"author":"韦应物","content":"野水烟鹤唳，楚天云雨空。玩舟清景晚，垂钓绿蒲中。落花飘旅衣，归流澹清风。缘源不可极，远树但青葱。","dynasty":"唐代","title":"游溪"}
{"author":"韦应物","content":"简略非世器，委身同草木。逍遥精舍居，饮酒自为足。累日曾一栉，对书常懒读。社腊会高年，山川恣游瞩。明世方选士，中朝悬美禄。除书忽到门，冠带便拘束。愧忝郎署迹，谬蒙君子录。俯仰垂华缨，飘飖翔轻毂。行将亲爱别，恋此西涧曲。远峰明夕川，夏雨生众绿。迅风飘野路，回首不遑宿。明晨下烟阁，白云在幽谷。","dynasty":"唐代","title":"始除尚书郎别善福精舍"}
{"author":"韦应物","content":"夙驾祗府命，冒炎不遑息。百里次云阳，闾阎问漂溺。上天屡愆气，胡不均寸泽。仰瞻乔树巅，见此洪流迹。良苗免湮没，蔓草生宿昔。颓墉满故墟，喜返将安宅。周旋涉涂潦，侧峭缘沟脉。仁贤忧斯民，贱子甘所役。公堂众君子，言笑思与觌。","dynasty":"唐代","title":"使云阳寄府曹"}
{"author":"韦应物","content":"庭树忽已暗，故人那不来。只因厌烦暑，永日坐霜台。官荣多所系，闲居亦愆期。高阁犹相望，青山欲暮时。","dynasty":"唐代","title":"同德阁期元侍御、李博士不至，各投赠二首"}
{"author":"韦应物","content":"将违安可怀，宿恋复一方。家贫无旧业，薄宦各飘飏.执板身有属，淹时心恐惶。拜言不得留，声结泪满裳。漾漾动行舫，亭亭远相望。离晨苦须臾，独往道路长。萧条风雨过，得此海气凉。感秋意已违，况自结中肠。推道固当遣，及情岂所忘。何时共还归，举翼鸣春阳。","dynasty":"唐代","title":"发广陵留上家兄兼寄上长沙"}
{"author":"韦应物","content":"庭树转萧萧，阴虫还戚戚。独向高斋眠，夜闻寒雨滴。微风时动牖，残灯尚留壁。惆怅平生怀，偏来委今夕。霜露已凄凄，星汉复昭回。朔风中夜起，惊鸿千里来。萧条凉叶下，寂寞清砧哀。岁晏仰空宇，心事若寒灰。","dynasty":"唐代","title":"秋夜二首"}
{"author":"韦应物","content":"圣朝有遗逸，披胆谒至尊。岂是贸荣宠，誓将救元元。权豪非所便，书奏寝禁门。高歌长安酒，忠愤不可吞。欻来客河洛，日与静者论。济世翻小事，丹砂驻精魂。东游无复系，梁楚多大蕃。高论动侯伯，疏怀脱尘喧。送君都门野，饮我林中樽。立马望东道，白云满梁园。踟蹰欲何赠，空是平生言。","dynasty":"唐代","title":"送李十四山东游（一作山人东游）"}
{"author":"韦应物","content":"谷鸟时一啭，田园春雨馀。光风动林早，高窗照日初。独饮涧中水，吟咏老氏书。城阙应多事，谁忆此闲居。","dynasty":"唐代","title":"春日郊居寄万年吉少府中孚、三原少府伟、夏侯校书审"}
{"author":"韦应物","content":"河汉，河汉，晓挂秋城漫漫。愁人起望相思，江南塞北别离。离别，离别，河汉虽同路绝。","dynasty":"唐代","title":"杂曲歌辞其二宫中调笑"}
{"author":"韦应物","content":"日暮游清池，疏林罗高天。馀绿飘霜露，夕气变风烟。水门架危阁，竹亭列广筵。一展私姻礼，屡叹芳樽前。感往在兹会，伤离属颓年。明晨复云去，且愿此流连。","dynasty":"唐代","title":"滁州园池燕元氏亲属"}
{"author":"韦应物","content":"无嗟千里远，亦是宰王畿。策马雨中去，逢人关外稀。邑传榆石在，路绕晋山微。别思方萧索，新秋一叶飞。","dynasty":"唐代","title":"送榆次林明府"}
{"author":"韦应物","content":"少年初带印，汾上又经过。芳草归时遍，情人故郡多。禁钟春雨细，宫树野烟和。相望东桥别，微风起夕波。","dynasty":"唐代","title":"送汾城王主簿"}
{"author":"韦应物","content":"达识与昧机，智殊迹同静。于焉得携手，屡赏清夜景。潇洒陪高咏，从容羡华省。一逐风波迁，南登桂阳岭。旧里门空掩，欢游事皆屏。怅望城阙遥，幽居时序永。春风吹百卉，和煦变闾井。独闷终日眠，篇书不复省。唯当望雨露，沾子荒遐境。","dynasty":"唐代","title":"寄柳州韩司户郎中"}
{"author":"韦应物","content":"朝红争景新，夕素含露翻。妍姿如有意，流芳复满园。单栖守远郡，永日掩重门。不与花为偶，终遣与谁言。","dynasty":"唐代","title":"对杂花"}
{"author":"韦应物","content":"将违安可怀，宿恋复一方。家贫无旧业，薄宦各飘飏.执板身有属，淹时心恐惶。拜言不得留，声结泪满裳。漾漾动行舫，亭亭远相望。离晨苦须臾，独往道路长。萧条风雨过，得此海气凉。感秋意已违，况自结中肠。推道固当遣，及情岂所忘。何时共还归，举翼鸣春阳。","dynasty":"唐代","title":"发广陵留上家兄兼寄上长沙"}
{"author":"韦应物","content":"川上风雨来，须臾满城阙。岧峣青莲界，萧条孤兴发。前山遽已净，阴霭夜来歇。乔木生夏凉，流云吐华月。严城自有限，一水非难越。相望曙河远，高斋坐超忽。","dynasty":"唐代","title":"同德寺雨后，寄元侍御、李博士"}
{"author":"韦应物","content":"郊园夏雨歇，闲院绿阴生。职事方无效，幽赏独违情。物色坐如见，离抱怅多盈。况感夕凉气，闻此乱蝉鸣。","dynasty":"唐代","title":"答端"}
{"author":"韦应物","content":"东风日已和，元化亮无私。草木同时植，生条有高卑。罢官守园庐，岂不怀渴饥。穷通非所干，跼促当何为。佳辰幸可游，亲友亦相追。朝从华林宴，暮返东城期。掇英出兰皋，玩月步川坻。轩冕诚可慕，所忧在絷维。","dynasty":"唐代","title":"洛都游寓"}
{"author":"韦应物","content":"离弦既罢弹，樽酒亦已阑。听我歌一曲，南徐在云端。云端虽云邈，行路本非难。诸侯皆爱才，公子远结欢。济济都门宴，将去复盘桓。令姿何昂昂，良马远游冠。意气且为别，由来非所叹。","dynasty":"唐代","title":"上东门会送李幼举南游徐方"}
{"author":"韦应物","content":"东风日已和，元化亮无私。草木同时植，生条有高卑。罢官守园庐，岂不怀渴饥。穷通非所干，跼促当何为。佳辰幸可游，亲友亦相追。朝从华林宴，暮返东城期。掇英出兰皋，玩月步川坻。轩冕诚可慕，所忧在絷维。","dynasty":"唐代","title":"洛都游寓"}
{"author":"韦应物","content":"深夜竹亭雪，孤灯案上书。不遇无为化，谁复得闲居。","dynasty":"唐代","title":"答崔都水"}
{"author":"韦应物","content":"养病惬清夏，郊园敷卉木。窗夕含涧凉，雨馀爱筠绿。披怀始高咏，对琴转幽独。仰子游群英，吐词如兰馥。还闻枉嘉藻，伫望延昏旭。唯见草青青，闭户沣水曲。","dynasty":"唐代","title":"西郊养疾闻畅校书有新什见赠久伫不至先寄此诗"}
{"author":"韦应物","content":"专城未四十，暂谪岂蹉跎。风雨吴门夜，恻怆别情多。","dynasty":"唐代","title":"送房杭州（孺复）"}
{"author":"韦应物","content":"香炉宿火灭，兰灯宵影微。秋斋独卧病，谁与覆寒衣。","dynasty":"唐代","title":"郡斋卧疾绝句"}
{"author":"韦应物","content":"白日淇上没，空闺生远愁。寸心不可限，淇水长悠悠。芳树自妍芳，春禽自相求。徘徊东西厢，孤妾谁与俦。年华逐丝泪，一落俱不收。","dynasty":"唐代","title":"拟古诗十二首其十二"}
{"author":"韦应物","content":"停车欲去绕丛竹，偏爱新筠十数竿。莫遣儿童触琼粉，留待幽人回日看。","dynasty":"唐代","title":"将往滁城恋新竹，简崔都水示端"}
{"author":"韦应物","content":"万木丛云出香阁，西连碧涧竹林园。高斋犹宿远山曙，微霰下庭寒雀喧。道心淡泊对流水，生事萧疏空掩门。时忆故交那得见，晓排阊阖奉明恩。","dynasty":"唐代","title":"寓居沣上精舍，寄于、张二舍人"}
{"author":"韦应物","content":"契阔仕两京，念子亦飘蓬。方来属追往，十载事不同。岁晏乃云至，微褐还未充。惨凄游子情，风雪自关东。华觞发欢颜，嘉藻播清风。始此盈抱恨，旷然一夕中。善蕴岂轻售，怀才希国工。谁当念素士，零落岁华空。","dynasty":"唐代","title":"赠冯著"}
{"author":"韦应物","content":"游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。","dynasty":"唐代","title":"赋得浮云起离色送郑述诚"}
{"author":"韦应物","content":"时节变衰草，物色近新秋。度月影才敛，绕竹光复流。","dynasty":"唐代","title":"玩萤火"}
{"author":"韦应物","content":"独照碧窗久，欲随寒烬灭。幽人将遽眠，解带翻成结。","dynasty":"唐代","title":"对残灯"}
{"author":"韦应物","content":"飒至池馆凉，霭然和晓雾。萧条集新荷，氤氲散高树。闲居兴方澹，默想心已屡。暂出仍湿衣，况君东城住。","dynasty":"唐代","title":"对雨寄韩库部协"}
{"author":"韦应物","content":"生长太平日，不知太平欢。今还洛阳中，感此方苦酸。饮药本攻病，毒肠翻自残。王师涉河洛，玉石俱不完。时节屡迁斥，山河长郁盘。萧条孤烟绝，日入空城寒。蹇劣乏高步，缉遗守微官。西怀咸阳道，踯躅心不安。","dynasty":"唐代","title":"广德中洛阳作"}
{"author":"韦应物","content":"皓月升林表，公堂满清辉。嘉宾自远至，觞饮夜何其。宰邑视京县，归来无寸资。瑰文溢众宝，雅正得吾师。广川含澄澜，茂树擢华滋。短才何足数，枉赠愧妍词。欢盼良见属，素怀亦已披。何意云栖翰，不嫌蓬艾卑。但恐河汉没，回车首路岐。","dynasty":"唐代","title":"答长宁令杨辙"}
{"author":"韦应物","content":"仙鸟何飘飖，绿衣翠为襟。顾我差池羽，咬咬怀好音。徘徊洛阳中，游戏清川浔。神交不在结，欢爱自中心。驾言忽徂征，云路邈且深。朝游尚同啄，夕息当异林。出饯宿东郊，列筵属城阴。举酒欲为乐，忧怀方沈沈。","dynasty":"唐代","title":"送洛阳韩丞东游"}
{"author":"韦应物","content":"孤舟欲夜发，只为访情人。此地忽相遇，留连意更新。停杯嗟别久，对月言家贫。一问临邛令，如何待上宾。","dynasty":"唐代","title":"将发楚州经宝应县访李二忽于州馆相遇月夜书事…李宝应"}
{"author":"韦应物","content":"凄凄感时节，望望临沣涘。翠岭明华秋，高天澄遥滓。川寒流愈迅，霜交物初委。林叶索已空，晨禽迎飙起。时菊乃盈泛，浊醪自为美。良游虽可娱，殷念在之子。人生不自省，营欲无终已。孰能同一酌，陶然冥斯理。","dynasty":"唐代","title":"九日沣上作，寄崔主簿倬二李端系"}
{"author":"韦应物","content":"政拙忻罢守，闲居初理生。家贫何由往，梦想在京城。野寺霜露月，农兴羁旅情。聊租二顷田，方课子弟耕。眼暗文字废，身闲道心精。即与人群远，岂谓是非婴。","dynasty":"唐代","title":"寓居永定精舍（苏州）"}
{"author":"韦应物","content":"一台称二妙，归路望行尘。俱是攀龙客，空为避马人。见招翻跼蹐，相问良殷勤。日日吟趋府，弹冠岂有因。","dynasty":"唐代","title":"路逢崔、元二侍御避马见招，以诗见赠"}
{"author":"韦应物","content":"清泚阶下流，云自谷口源。念昔白衣士，结庐在石门。道高杳无累，景静得忘言。山夕绿阴满，世移清赏存。吏役岂遑暇，幽怀复朝昏。云泉非所濯，萝月不可援。长往遂真性，暂游恨卑喧。出身既事世，高躅难等论。","dynasty":"唐代","title":"云阳馆怀谷口"}
{"author":"韦应物","content":"衔泥燕，声喽喽，尾涎涎。秋去何所归，春来复相见。岂不解决绝高飞碧云里，何为地上衔泥滓。衔泥虽贱意有营，杏梁朝日巢欲成。不见百鸟畏人林野宿，翻遭网罗俎其肉，未若衔泥入华屋。燕衔泥，百鸟之智莫与齐。","dynasty":"唐代","title":"燕衔泥"}
{"author":"韦应物","content":"似与尘境绝，萧条斋舍秋。寒花独经雨，山禽时到州。清觞养真气，玉书示道流。岂将符守恋，幸已栖心幽。","dynasty":"唐代","title":"郡中西斋"}
{"author":"韦应物","content":"俗吏闲居少，同人会面难。偶随香署客，来访竹林欢。暮馆花微落，春城雨暂寒。瓮间聊共酌，莫使宦情阑。","dynasty":"唐代","title":"陪王郎中寻孔征君"}
{"author":"韦应物","content":"官舍耿深夜，佳月喜同游。横河俱半落，泛露忽惊秋。散彩疏群树，分规澄素流。心期与浩景，苍苍殊未收。","dynasty":"唐代","title":"府舍月游"}
{"author":"韦应物","content":"秋天无留景，万物藏光辉。落叶随风起，愁人独何依。华月屡圆缺，君还浩无期。如何雨绝天，一去音问违。","dynasty":"唐代","title":"拟古诗十二首其十"}
{"author":"韦应物","content":"雄藩车马地，作尉有光辉。满席宾常侍，阗街烛夜归。关河征旆远，烟树夕阳微。到处无留滞，梁园花欲稀。","dynasty":"唐代","title":"送开封卢少府"}
{"author":"韦应物","content":"曾为老茯神，本是寒松液。蚊蚋落其中，千年犹可觌。","dynasty":"唐代","title":"咏琥珀"}
{"author":"韦应物","content":"嘉树蔼初绿，靡芜吐幽芳。君子不在赏，寄之云路长。路长信难越，惜此芳时歇。孤鸟去不还，缄情向天末。","dynasty":"唐代","title":"拟古诗十二首其五"}
{"author":"韦应物","content":"客从东方来，衣上灞陵雨。问客何为来，采山因买斧。冥冥花正开，飏飏燕新乳。昨别今已春，鬓丝生几缕。","dynasty":"唐代","tags":"唐诗三百首，叙事，抒情，同情","title":"长安遇冯著"}
{"author":"韦应物","content":"白璧众求瑕，素丝易成污。万里颠沛还，高堂已长暮。积愤方盈抱，缠哀忽逾度。念子从此终，黄泉竟谁诉。一为时事感，岂独平生故。唯见荒丘原，野草涂朝露。","dynasty":"唐代","title":"悲故交"}
{"author":"韦应物","content":"广陌并游骑，公堂接华襟。方欢遽见别，永日独沉吟。阶暝流暗驶，气疏露已侵。层城湛深夜，片月生幽林。往款良未遂，来觌旷无音。恒当清觞宴，思子玉山岑。耿耿何以写，密言空委心。","dynasty":"唐代","title":"怀素友子西"}
{"author":"韦应物","content":"度门能不访，冒雪屡西东。已想人如玉，遥怜马似骢。乍迷金谷路，稍变上阳宫。还比相思意，纷纷正满空。","dynasty":"唐代","title":"雪中闻李儋过门不访，聊以寄赠"}
{"author":"韦应物","content":"分曹幸同简，联骑方惬素。还从广陌归，不觉青山暮。翻翻鸟未没，杳杳钟犹度。寻草远无人，望山多枉路。聊参世士迹，尝得静者顾。出入虽见牵，忘身缘所晤。","dynasty":"唐代","title":"晚出府舍与独孤兵曹、令狐士曹南寻朱雀街归里第"}
{"author":"韦应物","content":"荆山之白玉兮，良工雕琢双环连，月蚀中央镜心穿。故人赠妾初相结，恩在环中寻不绝。人情厚薄苦须臾，昔似连环今似玦.连环可碎不可离，如何物在人自移。上客勿遽欢，听妾歌路难。傍人见环环可怜，不知中有长恨端。","dynasty":"唐代","title":"杂曲歌辞。行路难"}
{"author":"韦应物","content":"苍山何郁盘，飞阁凌上清。先帝昔好道，下元朝百灵。白云已萧条，麋鹿但纵横。泉水今尚暖，旧林亦青青。我念绮襦岁，扈从当太平。小臣职前驱，驰道出灞亭。翻翻日月旗，殷殷鼙鼓声。万马自腾骧，八骏按辔行。日出烟峤绿，氛氲丽层甍。登临起遐想，沐浴欢圣情。朝燕咏无事，时丰贺国祯。日和弦管音，下使万室听。海内凑朝贡，贤愚共欢荣。合沓车马喧，西闻长安城。事往世如寄，感深迹所经。申章报兰藻，一望双涕零。","dynasty":"唐代","title":"酬郑户曹骊山感怀"}
{"author":"韦应物","content":"东郊暮草歇，千里夏云生。立马愁将夕，看山独送行。依微吴苑树，迢递晋陵城。慰此断行别，邑人多颂声。","dynasty":"唐代","title":"奉送从兄宰晋陵"}
{"author":"韦应物","content":"结发屡辞秩，立身本疏慢。今得罢守归，幸无世欲患。栖止且偏僻，嬉游无早宴。逐兔上坡冈，捕鱼缘赤涧。高歌意气在，贳酒贫居惯。时启北窗扉，岂将文墨间。","dynasty":"唐代","title":"野居"}
{"author":"韦应物","content":"孤舟欲夜发，只为访情人。此地忽相遇，留连意更新。停杯嗟别久，对月言家贫。一问临邛令，如何待上宾。","dynasty":"唐代","title":"将发楚州经宝应县访李二忽于州馆相遇月夜书事…李宝应"}
{"author":"韦应物","content":"弱冠遭世难，二纪犹未平。羁离官远郡，虎豹满西京。上怀犬马恋，下有骨肉情。归去在何时，流泪忽沾缨。忧来上北楼，左右但军营。函谷行人绝，淮南春草生。鸟鸣野田间，思忆故园行。何当四海晏，甘与齐民耕。","dynasty":"唐代","title":"京师叛乱寄诸弟"}
{"author":"韦应物","content":"霜雪皎素丝，何意坠墨池。青苍犹可濯，黑色不可移。女工再三叹，委弃当此时。岁寒虽无褐，机杼谁肯施。","dynasty":"唐代","title":"感事"}
{"author":"韦应物","content":"登高创危构，林表见川流。微雨飒已至，萧条川气秋。下寻密竹尽，忽旷沙际游。纡曲水分野，绵延稼盈畴。寒花明废墟，樵牧笑榛丘。云水成阴澹，竹树更清幽。适自恋佳赏，复兹永日留。","dynasty":"唐代","title":"登西南冈卜居遇雨寻竹浪至沣壖萦带…清流茂树云物可赏"}
{"author":"韦应物","content":"下第常称屈，少年心独轻。拜亲归海畔，似舅得诗名。晚对青山别，遥寻芳草行。还期应不远，寒露湿芜城。","dynasty":"唐代","title":"送槐广落第归扬州"}
{"author":"韦应物","content":"万物自生听，太空恒寂寥。还从静中起，却向静中消。","dynasty":"唐代","title":"咏声"}
{"author":"韦应物","content":"灵药出西山，服食采其根。九蒸换凡骨，经著上世言。候火起中夜，馨香满南轩。斋居感众灵，药术启妙门。自怀物外心，岂与俗士论。终期脱印绶，永与天壤存。","dynasty":"唐代","title":"饵黄精"}
{"author":"韦应物","content":"空蒙不自定，况值暄风度。旧赏逐流年，新愁忽盈素。才萦下苑曲，稍满东城路。人意有悲欢，时芳独如故。","dynasty":"唐代","title":"叹杨花"}
{"author":"韦应物","content":"形迹虽拘检，世事澹无心。郡中多山水，日夕听幽禽。几阁文墨暇，园林春景深。杂花芳意散，绿池暮色沉。君子有高躅，相携在幽寻。一酌何为贵，可以写冲襟。","dynasty":"唐代","title":"南园陪王卿游瞩"}
{"author":"韦应物","content":"飞阁凌太虚，晨跻郁峥嵘。惊飙触悬槛，白云冒层甍。太阴布其地，密雨垂八纮。仰观固不测，俯视但冥冥。感此穷秋气，沈郁命友生。及时未高步，羁旅游帝京。圣朝无隐才，品物俱昭形。国士秉绳墨，何以表坚贞。寸心东北驰，思与一会并。我车夙已驾，将逐晨风征。郊涂住成淹，默默阻中情。","dynasty":"唐代","title":"善福阁对雨寄李儋幼遐"}
{"author":"韦应物","content":"游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。","dynasty":"唐代","title":"赋得浮云起离色送郑述诚"}
{"author":"韦应物","content":"时瞻宪臣重，礼为内兄全。公程傥见责，私爱信不愆。况昔陪朝列，今兹俱海壖。清觞方对酌，天书忽告迁。岂徒咫尺地，使我心思绵。应当自此始，归拜云台前。","dynasty":"唐代","title":"送郑端公弟移院常州"}
{"author":"韦应物","content":"偶然弃官去，投迹在田中。日出照茅屋，园林养愚蒙。虽云无一资，樽酌会不空。且忻百谷成，仰叹造化功。出入与民伍，作事靡不同。时伐南涧竹，夜还沣水东。贫蹇自成退，岂为高人踪。览君金玉篇，彩色发我容。日月欲为报，方春已徂冬。","dynasty":"唐代","title":"答畅校书当"}
{"author":"韦应物","content":"卧阁枉芳藻，览旨怅秋晨。守郡犹羁寓，无以慰嘉宾。野旷归云尽，天清晓露新。池荷凉已至，窗梧落渐频。风物殊京国，邑里但荒榛。赋繁属军兴，政拙愧斯人。髦士久台阁，中路一漂沦。归当列盛朝，岂念卧淮滨。","dynasty":"唐代","title":"答王郎中"}
{"author":"韦应物","content":"共爱青山住近南，行牵吏役背双骖。枉书独宿对流水，遥羡归时满夕岚。","dynasty":"唐代","title":"答令狐士曹、独孤兵曹联骑暮归望山见寄"}
{"author":"韦应物","content":"广陌并游骑，公堂接华襟。方欢遽见别，永日独沉吟。阶暝流暗驶，气疏露已侵。层城湛深夜，片月生幽林。往款良未遂，来觌旷无音。恒当清觞宴，思子玉山岑。耿耿何以写，密言空委心。","dynasty":"唐代","title":"怀素友子西"}
{"author":"韦应物","content":"终日愧无政，与君聊散襟。城根山半腹，亭影水中心。朗咏竹窗静，野情花径深。那能有馀兴，不作剡溪寻。","dynasty":"唐代","title":"酬秦征君、徐少府春日见寄"}
{"author":"韦应物","content":"专城未四十，暂谪岂蹉跎。风雨吴门夜，恻怆别情多。","dynasty":"唐代","title":"送房杭州"}
{"author":"韦应物","content":"济济众君子，高宴及时光。群山霭遐瞩，绿野布熙阳。列坐遵曲岸，披襟袭兰芳。野庖荐嘉鱼，激涧泛羽觞。众鸟鸣茂林，绿草延高冈。盛时易徂谢，浩思坐飘飏.眷言同心友，兹游安可忘。","dynasty":"唐代","title":"西郊燕集"}
{"author":"韦应物","content":"思怀在云阙，泊素守中林。出处虽殊迹，明月两知心。","dynasty":"唐代","title":"沣上对月，寄孔谏议"}
{"author":"韦应物","content":"川明气已变，岩寒云尚拥。南亭草心绿，春塘泉脉动。景煦听禽响，雨余看柳重。逍遥池馆华，益愧专城宠。","dynasty":"唐代","tags":"春天，写景，抒怀","title":"春游南亭"}
{"author":"韦应物","content":"夙驾祗府命，冒炎不遑息。百里次云阳，闾阎问漂溺。上天屡愆气，胡不均寸泽。仰瞻乔树巅，见此洪流迹。良苗免湮没，蔓草生宿昔。颓墉满故墟，喜返将安宅。周旋涉涂潦，侧峭缘沟脉。仁贤忧斯民，贱子甘所役。公堂众君子，言笑思与觌。","dynasty":"唐代","title":"使云阳寄府曹"}
{"author":"韦应物","content":"河汉有秋意，南宫生早凉。玉漏殊杳杳，云阙更苍苍。华灯发新焰，轻烟浮夕香。顾迹知为忝，束带愧周行。","dynasty":"唐代","title":"夜直省中"}
{"author":"韦应物","content":"石壁精舍高，排云聊直上。佳游惬始愿，忘险得前赏。崖倾景方晦，谷转川如掌。绿林含萧条，飞阁起弘敞。道人上方至，清夜还独往。日落群山阴，天秋百泉响。所嗟累已成，安得长偃仰。","dynasty":"唐代","title":"蓝岭精舍"}
{"author":"韦应物","content":"今日重九宴，去岁在京师。聊回出省步，一赴郊园期。嘉节始云迈，周辰已及兹。秋山满清景，当赏属乖离。凋散民里阔，摧翳众木衰。楼中一长啸，恻怆起凉飔。","dynasty":"唐代","title":"重九登滁城楼忆前岁九日归沣上赴崔都水及诸"}
{"author":"韦应物","content":"圣心忧万国，端居在穆清。玄功致海晏，锡宴表文明。恩属重阳节，雨应此时晴。寒菊生池苑，高树出宫城。捧藻千官处，垂戒百王程。复睹开元日，臣愚献颂声。","dynasty":"唐代","title":"奉和圣制重阳日赐宴"}
{"author":"韦应物","content":"皓月升林表，公堂满清辉。嘉宾自远至，觞饮夜何其。宰邑视京县，归来无寸资。瑰文溢众宝，雅正得吾师。广川含澄澜，茂树擢华滋。短才何足数，枉赠愧妍词。欢盼良见属，素怀亦已披。何意云栖翰，不嫌蓬艾卑。但恐河汉没，回车首路岐。","dynasty":"唐代","title":"答长宁令杨辙"}
{"author":"韦应物","content":"失侣度山觅，投林舍北啼。今将独夜意，偏知对影栖。","dynasty":"唐代","title":"夜闻独鸟啼"}
{"author":"韦应物","content":"灵药出西山，服食采其根。九蒸换凡骨，经著上世言。候火起中夜，馨香满南轩。斋居感众灵，药术启妙门。自怀物外心，岂与俗士论。终期脱印绶，永与天壤存。","dynasty":"唐代","title":"饵黄精"}
{"author":"韦应物","content":"一凶乃一吉，一是复一非。孰能逃斯理，亮在识其微。三黜故无愠，高贤当庶几。但以亲交恋，音容邈难希。况昔别离久，俱忻藩守归。朝宴方陪厕，山川又乖违。吴门冒海雾，峡路凌连矶。同会在京国，相望涕沾衣。明时重英才，当复列彤闱。白玉虽尘垢，拂拭还光辉。","dynasty":"唐代","title":"答令狐侍郎（令狐峘）"}
{"author":"韦应物","content":"贵贱虽异等，出门皆有营。独无外物牵，遂此幽居情。微雨夜来过，不知春草生。青山忽已曙，鸟雀绕舍鸣。时与道人偶，或随樵者行。自当安蹇劣，谁谓薄世荣。","dynasty":"唐代","tags":"写景，闲适，生活","title":"幽居"}
{"author":"韦应物","content":"三载寄关东，所欢皆远违。思怀方耿耿，忽得观容辉。亲燕在良夜，欢携辟中闱。问我犹杜门，不能奋高飞。明灯照四隅，炎炭正可依。清觞虽云酌，所愧乏珍肥。晨装复当行，寥落星已稀。何以慰心曲，伫子西还归。","dynasty":"唐代","title":"酬元伟过洛阳夜燕"}
{"author":"韦应物","content":"凿崖泄奔湍，古称神禹迹。夜喧山门店，独宿不安席。水性自云静，石中本无声；如何两相激，雷转空山惊？贻之道门归，了此物我情。","dynasty":"唐代","tags":"写水，哲理","title":"听嘉陵江水声寄深上人"}
{"author":"韦应物","content":"永日方戚戚，出行复悠悠。女子今有行，大江溯轻舟。尔辈苦无恃，抚念益慈柔。幼为长所育，两别泣不休。对此结中肠，义往难复留。自小阙内训，事姑贻我忧。赖兹托令门，任恤庶无尤。贫俭诚所尚，资从岂待周。孝恭遵妇道，容止顺其猷。别离在今晨，见尔当何秋。居闲始自遣，临感忽难收。归来视幼女，零泪缘缨流。","dynasty":"唐代","tags":"唐诗三百首，送别，感伤","title":"送杨氏女"}
{"author":"韦应物","content":"晴明寒食好，春园百卉开。彩绳拂花去，轻球度阁来。长歌送落日，缓吹逐残杯。非关无烛罢，良为羁思催。","dynasty":"唐代","title":"寒食"}
{"author":"韦应物","content":"郡中卧病久，池上一来赊。榆柳飘枯叶，风雨倒横查。","dynasty":"唐代","title":"池上"}
{"author":"韦应物","content":"两地俱秋夕，相望共星河。高梧一叶下，空斋归思多。方用忧人瘼，况自抱微痾。无将别来近，颜鬓已蹉跎。","dynasty":"唐代","tags":"秋天，相思，思归，忧国忧民","title":"新秋夜寄诸弟"}
{"author":"韦应物","content":"九日驰驱一日闲，寻君不遇又空还。怪来诗思清人骨，门对寒流雪满山。","dynasty":"唐代","tags":"假日，访友","title":"休假日访王侍御不遇"}
{"author":"韦应物","content":"踏阁攀林恨不同，楚云沧海思无穷。数家砧杵秋山下，一郡荆榛寒雨中。","dynasty":"唐代","tags":"登山，抒怀，怀人","title":"登楼寄王卿"}
{"author":"韦应物","content":"前舟已眇眇，欲渡谁相待？秋山起暮钟，楚雨连沧海。风波离思满，宿昔容鬓改。独鸟下东南，广陵何处在？","dynasty":"唐代","tags":"叙事，写景，抒情，思念","title":"淮上即事寄广陵亲故"}
{"author":"韦应物","content":"山月皎如烛，风霜时动竹。夜半鸟惊栖，窗间人独宿。","dynasty":"唐代","tags":"写景，抒情","title":"同褒子秋斋独宿"}
{"author":"韦应物","content":"川明气已变，岩寒云尚拥。南亭草心绿，春塘泉脉动。景煦听禽响，雨余看柳重。逍遥池馆华，益愧专城宠。","dynasty":"唐代","tags":"春天，写景，抒怀","title":"春游南亭"}
{"author":"韦应物","content":"飒至池馆凉，霭然和晓雾。萧条集新荷，氤氲散高树。闲居兴方澹，默想心已屡。暂出仍湿衣，况君东城住。","dynasty":"唐代","title":"对雨寄韩库部协"}
{"author":"韦应物","content":"昼晷已云极，宵漏自此长。未及施政教，所忧变炎凉。公门日多暇，是月农稍忙。高居念田里，苦热安可当。亭午息群物，独游爱方塘。门闭阴寂寂，城高树苍苍。绿筠尚含粉，圆荷始散芳。于焉洒烦抱，可以对华觞。","dynasty":"唐代","tags":"夏至，节日","title":"夏至避暑北池"}
{"author":"韦应物","content":"鼋头之山，直上洞庭连青天。苍苍烟树闭古庙，中有蛾眉成水仙。水府沉沉行路绝，蛟龙出没无时节。魂同魍魉潜太阴，身与空山长不灭。东晋永和今几代，云发素颜犹盼睐。阴深灵气静凝美，的砾龙绡杂琼珮。山精木魅不敢亲，昏明想像如有人。蕙兰琼芳积烟露，碧窗松月无冬春。舟客经过奠椒醑，巫女南音歌激楚。碧水冥空惟鸟飞，长天何处云随雨。红渠绿蘋芳意多，玉灵荡漾凌清波。孤峰绝岛俨相向，鬼啸猿啼垂女萝。皓雪琼枝殊异色，北方绝代徒倾国。云没烟销不可期，明堂翡翠无人得。精灵变态状无方，游龙宛转惊鸿翔。湘妃独立九疑暮，汉女菱歌春日长。始知仙事无不有，可惜吴宫空白首。","dynasty":"唐代","title":"鼋头山神女歌"}
{"author":"韦应物","content":"省札陈往事，怆忆数年中。一身朝北阙，家累守田农。望山亦临水，暇日每来同。性情一疏散，园林多清风。忽复隔淮海，梦想在沣东。病来经时节，起见秋塘空。城郭连榛岭，鸟雀噪沟丛。坐使惊霜鬓，撩乱已如蓬。","dynasty":"唐代","title":"答重阳"}
{"author":"韦应物","content":"雨歇万井春，柔条已含绿。徘徊洛阳陌，惆怅杜陵曲。游丝正高下，啼鸟还断续。有酒今不同，思君莹如玉。","dynasty":"唐代","title":"春中忆元二"}
{"author":"韦应物","content":"楚江微雨里，建业暮钟时。漠漠帆来重，冥冥鸟去迟。海门深不见，浦树远含滋。相送情无限，沾襟比散丝。","dynasty":"唐代","tags":"唐诗三百首，送别，友情，写雨","title":"赋得暮雨送李胄/赋得暮雨送李曹"}
{"author":"韦应物","content":"上宰领淮右，下国属星驰。雾野腾晓骑，霜竿裂冻旗。萧萧陟连冈，莽莽望空陂。风截雁嘹唳，云惨树参差。高斋明月夜，中庭松桂姿。当暌一酌恨，况此两旬期。","dynasty":"唐代","title":"途中寄杨邈裴绪示褒子"}
{"author":"韦应物","content":"出身忝时士，于世本无机。爰以林壑趣，遂成顽钝姿。临流意已凄，采菊露未稀。举头见秋山，万事都若遗。独践幽人踪，邈将亲友违。髦士佐京邑，怀念枉贞词。久雨积幽抱，清樽宴良知。从容操剧务，文翰方见推。安能戢羽翼，顾此林栖时。","dynasty":"唐代","title":"答长安丞裴说"}
{"author":"韦应物","content":"名因定鼎地，门对凿龙山。水北楼台近，城南车马还。稍开芳野静，欲掩暮钟闲。去此无嗟屈，前贤尚抱关。","dynasty":"唐代","title":"赋得鼎门，送卢耿赴任"}
{"author":"韦应物","content":"分曹幸同简，联骑方惬素。还从广陌归，不觉青山暮。翻翻鸟未没，杳杳钟犹度。寻草远无人，望山多枉路。聊参世士迹，尝得静者顾。出入虽见牵，忘身缘所晤。","dynasty":"唐代","title":"晚出府舍与独孤兵曹、令狐士曹南寻朱雀街归里第"}
{"author":"韦应物","content":"临池见科斗，美尔乐有馀。不忧网与钩，幸得免为鱼。且愿充文字，登君尺素书。","dynasty":"唐代","title":"南池宴钱子辛，赋得科斗"}
{"author":"韦应物","content":"名因定鼎地，门对凿龙山。水北楼台近，城南车马还。稍开芳野静，欲掩暮钟闲。去此无嗟屈，前贤尚抱关。","dynasty":"唐代","title":"赋得鼎门，送卢耿赴任"}
{"author":"韦应物","content":"仲月景气佳，东林一登历。中有故人诗，凄凉在高壁。精思长悬世，音容已归寂。墨泽传洒馀，磨灭亲翰迹。平生忽如梦，百事皆成昔。结骑京华年，挥文箧笥积。朝廷重英彦，时辈分圭璧。永谢柏梁陪，独阙金门籍。方婴存殁感，岂暇林泉适。雨馀山景寒，风散花光夕。新知虽满堂，故情谁能觌。唯当同时友，缄寄空凄戚。","dynasty":"唐代","title":"东林精舍见故殿中郑侍御题诗追旧书情涕泗横集…冯少府"}
{"author":"韦应物","content":"清泚阶下流，云自谷口源。念昔白衣士，结庐在石门。道高杳无累，景静得忘言。山夕绿阴满，世移清赏存。吏役岂遑暇，幽怀复朝昏。云泉非所濯，萝月不可援。长往遂真性，暂游恨卑喧。出身既事世，高躅难等论。","dynasty":"唐代","title":"云阳馆怀谷口"}
{"author":"韦应物","content":"山郡多暇日，社时放吏归。坐阁独成闷，行塘阅清辉。春风动高柳，芳园掩夕扉。遥思里中会，心绪怅微微。","dynasty":"唐代","title":"社日寄崔都水及诸弟群属"}
{"author":"韦应物","content":"暝色起烟阁，沈抱积离忧。况兹风雨夜，萧条梧叶秋。空宇感凉至，颓颜惊岁周。日夕游阙下，山水忆同游。","dynasty":"唐代","title":"秋夜南宫寄沣上弟及诸生"}
{"author":"韦应物","content":"游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。","dynasty":"唐代","title":"赋得浮云起离色，送郑述诚"}
{"author":"韦应物","content":"高台造云端，遐瞰周四垠。雄都定鼎地，势据万国尊。河岳出云雨，土圭酌乾坤。舟通南越贡，城背北邙原。帝宅夹清洛，丹霞捧朝暾。葱茏瑶台榭，窈窕双阙门。十载构屯难，兵戈若云屯。膏腴满榛芜，比屋空毁垣。圣主乃东眷，俾贤拯元元。熙熙居守化，泛泛太府恩。至损当受益，苦寒必生温。平明四城开，稍见市井喧。坐感理乱迹，永怀经济言。吾生自不达，空鸟何翩翻。天高水流远，日晏城郭昏。裴回讫旦夕，聊用写忧烦。","dynasty":"唐代","title":"登高望洛城作"}
{"author":"韦应物","content":"岁月转芜漫，形影长寂寥。仿佛觏微梦，感叹起中宵。绵思霭流月，惊魂飒回飙。谁念兹夕永，坐令颜鬓凋。","dynasty":"唐代","title":"感梦"}
{"author":"韦应物","content":"结茅临古渡，卧见长淮流。窗里人将老，门前树已秋。寒山独过雁，暮雨远来舟。日夕逢归客，那能忘归游！","dynasty":"唐代","tags":"写人，抒怀，感慨","title":"淮上遇洛阳李主簿"}
{"author":"韦应物","content":"杲杲朝阳时，悠悠清陂望。嘉树始氤氲，春游方浩荡。况逢文翰侣，爱此孤舟漾。绿野际遥波，横云分叠嶂。公堂日为倦，幽襟自兹旷。有酒今满盈，愿君尽弘量。","dynasty":"唐代","title":"扈亭西陂燕赏"}
{"author":"韦应物","content":"对此嘉树林，独有戚戚颜。抱瘵知旷职，淹旬非乐闲。释子来问讯，诗人亦扣关。道同意暂遣，客散疾徐还。园径自幽静，玄蝉噪其间。高窗瞰远郊，暮色起秋山。英曹幸休暇，悢悢心所攀。","dynasty":"唐代","title":"移疾会诗客元生与释子法朗，因贻诸祠曹"}
{"author":"韦应物","content":"夙驾祗府命，冒炎不遑息。百里次云阳，闾阎问漂溺。上天屡愆气，胡不均寸泽。仰瞻乔树巅，见此洪流迹。良苗免湮没，蔓草生宿昔。颓墉满故墟，喜返将安宅。周旋涉涂潦，侧峭缘沟脉。仁贤忧斯民，贱子甘所役。公堂众君子，言笑思与觌。","dynasty":"唐代","title":"使云阳寄府曹"}
{"author":"韦应物","content":"庭树忽已暗，故人那不来。只因厌烦暑，永日坐霜台。官荣多所系，闲居亦愆期。高阁犹相望，青山欲暮时。","dynasty":"唐代","title":"同德阁期元侍御、李博士不至，各投赠二首"}
{"author":"韦应物","content":"误点能成物，迷真许一时。笔端来已久，座上去何迟。顾白曾无变，听鸡不复疑。讵劳才子赏，为入国人诗。","dynasty":"唐代","title":"咏徐正字画青蝇"}
{"author":"韦应物","content":"杂英纷已积，含芳独暮春。还如故园树，忽忆故园人。","dynasty":"唐代","title":"见紫荆花"}
{"author":"韦应物","content":"宿雨冒空山，空城响秋叶。沉沉暮色至，凄凄凉气入。萧条林表散，的砾荷上集。夜雾著衣重，新苔侵履湿。遇兹端忧日，赖与嘉宾接。","dynasty":"唐代","title":"郡中对雨，赠元锡兼简杨凌"}
{"author":"韦应物","content":"今朝把酒复惆怅，忆在杜陵田舍时。明年九日知何处，世难还家未有期。","dynasty":"唐代","title":"九日"}
{"author":"韦应物","content":"弃职曾守拙，玩幽遂忘喧。山涧依硗瘠，竹树荫清源。贫居烟火湿，岁熟梨枣繁。风雨飘茅屋，蒿草没瓜园。群属相欢悦，不觉过朝昏。有时看禾黍，落日上秋原。饮酒任真性，挥笔肆狂言。一朝忝兰省，三载居远藩。复与诸弟子，篇翰每相敦。西园休习射，南池对芳樽。山药经雨碧，海榴凌霜翻。念尔不同此，怅然复一论。重阳守故家，僴子旅湘沅。俱有缄中藻，恻恻动离魂。不知何日见，衣上泪空存。","dynasty":"唐代","title":"答僴奴、重阳二甥（僴奴赵氏甥伉，重阳崔氏甥播）"}
{"author":"韦应物","content":"念子抱沈疾，霜露变滁城。独此高窗下，自然无世情。","dynasty":"唐代","title":"览褒子卧病一绝聊以题示"}
{"author":"韦应物","content":"孤客逢春暮，缄情寄旧游。海隅人使远，书到洛阳秋。马卿犹有壁，渔父自无家。想子今何处，扁舟隐荻花。林中观易罢，溪上对鸥闲。楚俗饶辞客，何人最往还。","dynasty":"唐代","title":"答李浣三首"}
{"author":"韦应物","content":"野水滟长塘，烟花乱晴日。氤氲绿树多，苍翠千山出。游鱼时可见，新荷尚未密。屡往心独闲，恨无理人术。","dynasty":"唐代","title":"任鄠令渼陂游眺"}
{"author":"韦应物","content":"禁火暧佳辰，念离独伤抱。见此野田花，心思杜陵道。联骑定何时，予今颜已老。","dynasty":"唐代","title":"寒食日寄诸弟"}
{"author":"韦应物","content":"万木丛云出香阁，西连碧涧竹林园。高斋犹宿远山曙，微霰下庭寒雀喧。道心淡泊对流水，生事萧疏空掩门。时忆故交那得见，晓排阊阖奉明恩。","dynasty":"唐代","title":"寓居沣上精舍，寄于、张二舍人"}
{"author":"韦应物","content":"少事武皇帝，无赖恃恩私。身作里中横，家藏亡命儿。朝持樗蒲局，暮窃东邻姬。司隶不敢捕，立在白玉墀。骊山风雪夜，长杨羽猎时。一字都不识，饮酒肆顽痴。武皇升仙去，憔悴被人欺。读书事已晚，把笔学题诗。两府始收迹，南宫谬见推。非才果不容，出守抚茕嫠。忽逢杨开府，论旧涕俱垂。坐客何由识，惟有故人知。","dynasty":"唐代","title":"逢杨开府"}
{"author":"韦应物","content":"理郡无异政，所忧在素餐。徒令去京国，羁旅当岁寒。子月生一气，阳景极南端。已怀时节感，更抱别离酸。私燕席云罢，还斋夜方阑。邃幕沉空宇，孤灯照床单。应同兹夕念，宁忘故岁欢。川途恍悠邈，涕下一阑干。","dynasty":"唐代","title":"冬至夜寄京师诸弟兼怀崔都水"}
{"author":"韦应物","content":"谷鸟时一啭，田园春雨馀。光风动林早，高窗照日初。独饮涧中水，吟咏老氏书。城阙应多事，谁忆此闲居。","dynasty":"唐代","title":"春日郊居寄万年吉少府中孚、三原少府伟、夏侯校书审"}
{"author":"韦应物","content":"相逢且对酒，相问欲何如。数岁犹卑吏，家人笑著书。告归应未得，荣宦又知疏。日日生春草，空令忆旧居。","dynasty":"唐代","title":"任洛阳丞答前长安田少府问"}
{"author":"韦应物","content":"礼乐儒家子，英豪燕赵风。驱鸡尝理邑，走马却从戎。白刃千夫辟，黄金四海同。嫖姚恩顾下，诸将指挥中。别路怜芳草，归心伴塞鸿。邺城新骑满，魏帝旧台空。望阙应怀恋，遭时贵立功。万方如已静，何处欲输忠。","dynasty":"唐代","title":"送崔押衙相州（顷任内黄令）"}
{"author":"韦应物","content":"忘兹适越意，爱我郡斋幽。野情岂好谒，诗兴一相留。远水带寒树，阊门望去舟。方伯怜文士，无为成滞游。","dynasty":"唐代","title":"送崔叔清游越"}
{"author":"韦应物","content":"息驾依松岭，高阁一攀缘。前瞻路已穷，既诣喜更延。出巘听万籁，入林濯幽泉。鸣钟生道心，暮磬空云烟。独往虽暂适，多累终见牵。方思结茅地，归息期暮年。","dynasty":"唐代","title":"经少林精舍，寄都邑亲友"}
{"author":"韦应物","content":"微雨洒高林，尘埃自萧散。耿耿心未平，沉沉夜方半。独惊长簟冷，遽觉愁鬓换。谁能当此夕，不有盈襟叹。","dynasty":"唐代","title":"雨夜感怀"}
{"author":"韦应物","content":"凌雾朝阊阖，落日返清川。簪组方暂解，临水一翛然。昆弟忻来集，童稚满眼前。适意在无事，携手望秋田。南岭横爽气，高林绕遥阡。野庐不锄理，翳翳起荒烟。名秩斯逾分，廉退愧不全。已想平门路，晨骑复言旋。","dynasty":"唐代","title":"晚归沣川"}
{"author":"韦应物","content":"庭树转萧萧，阴虫还戚戚。独向高斋眠，夜闻寒雨滴。微风时动牖，残灯尚留壁。惆怅平生怀，偏来委今夕。霜露已凄凄，星汉复昭回。朔风中夜起，惊鸿千里来。萧条凉叶下，寂寞清砧哀。岁晏仰空宇，心事若寒灰。","dynasty":"唐代","title":"秋夜二首"}
{"author":"韦应物","content":"翠岭香台出半天，万家烟树满晴川。诸僧近住不相识，坐听微钟记往年。","dynasty":"唐代","title":"登宝意寺上方旧游（寺在武功，曾居此寺）"}
{"author":"韦应物","content":"河汉有秋意，南宫生早凉。玉漏殊杳杳，云阙更苍苍。华灯发新焰，轻烟浮夕香。顾迹知为忝，束带愧周行。","dynasty":"唐代","title":"夜直省中"}
{"author":"韦应物","content":"春罗双鸳鸯，出自寒夜女。心精烟雾色，指历千万绪。长安贵豪家，妖艳不可数。裁此百日功，唯将一朝舞。舞罢复裁新，岂思劳者苦。","dynasty":"唐代","title":"杂体五首其三"}
{"author":"韦应物","content":"春风驻游骑，晚景澹山晖。一问清泠子，独掩荒园扉。草木雨来长，里闾人到稀。方从广陵宴，花落未言归。","dynasty":"唐代","title":"寄裴处士"}
{"author":"韦应物","content":"萧散人事忧，迢递古原行。春风日已暄，百草亦复生。跻阁谒金像，攀云造禅扃。新景林际曙，杂花川上明。徂岁方缅邈，陈事尚纵横。温泉有佳气，驰道指京城。携手思故日，山河留恨情。存者邈难见，去者已冥冥。临风一长恸，谁畏行路惊。","dynasty":"唐代","title":"四禅精舍登览悲旧，寄朝宗、巨川兄弟"}
{"author":"韦应物","content":"吏舍局终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处？乐幽心屡止，遵事迹犹遽。终罢斯结庐，慕陶真可庶。","dynasty":"唐代","title":"东郊"}
{"author":"韦应物","content":"高词弃浮靡，贞行表乡闾。未真南宫拜，聊偃东山居。大藩本多事，日与文章疏。每一睹之子，高咏遂起予。宵昼方连燕，烦吝亦顿祛。格言雅诲阙，善谑矜数馀。久跼思游旷，穷惨遇阳舒。虎丘惬登眺，吴门怅踌躇。方此恋携手，岂云还旧墟。告诸吴子弟，文学为何如。迹与孤云远，心将野鹤俱。那同石氏子，每到府门趋。","dynasty":"唐代","title":"赠丘员外二首"}
{"author":"韦应物","content":"由来束带士，请谒无朝暮。公暇及私身，何能独闲步。摘叶爱芳在，扪竹怜粉污。岸帻偃东斋，夏天清晓露。怀仙阅真诰，贻友题幽素。荣达颇知疏，恬然自成度。绿苔日已满，幽寂谁来顾。","dynasty":"唐代","title":"休暇东斋"}
{"author":"韦应物","content":"济济众君子，高宴及时光。群山霭遐瞩，绿野布熙阳。列坐遵曲岸，披襟袭兰芳。野庖荐嘉鱼，激涧泛羽觞。众鸟鸣茂林，绿草延高冈。盛时易徂谢，浩思坐飘飏.眷言同心友，兹游安可忘。","dynasty":"唐代","title":"西郊燕集"}
{"author":"韦应物","content":"神州高爽地，遐瞰靡不通。寒月野无绿，寥寥天宇空。阴阳不停驭，贞脆各有终。汾沮何鄙俭，考槃何退穷。反志解牵局，无为尚劳躬。美人夺南国，一笑开芙蓉。清镜理容发，褰帘出深重。艳曲呈皓齿，舞罗不堪风。慊慊情有待，赠芳为我容。可嗟青楼月，流影君帷中。","dynasty":"唐代","title":"拟古诗十二首其八"}
{"author":"韦应物","content":"升阳暧春物，置酒临芳席。高宴阙英僚，众宾寡欢怿。是时尚多垒，板筑兴颓壁。羁旅念越疆，领徒方祗役。如何嘉会日，当子忧勤夕。西郊郁已茂，春岚重如积。何当返徂雨，杂英纷可惜。","dynasty":"唐代","title":"西郊游宴，寄赠邑僚李巽"}
{"author":"韦应物","content":"孤舟欲夜发，只为访情人。此地忽相遇，留连意更新。停杯嗟别久，对月言家贫。一问临邛令，如何待上宾。","dynasty":"唐代","title":"将发楚州经宝应县访李二忽于州馆相遇月夜书事…李宝应"}
{"author":"韦应物","content":"莫叹都门路，归无驷马车。绣衣犹在箧，芸阁已观书。沃野收红稻，长江钓白鱼。晨餐亦可荐，名利欲何如。","dynasty":"唐代","title":"送张侍御秘书江左觐省"}
{"author":"韦应物","content":"北斋有凉气，嘉树对层城。重门永日掩，清池夏云生。遇此庭讼简，始闻蝉初鸣。逾怀故园怆，默默以缄情。","dynasty":"唐代","title":"夏景端居即事"}
{"author":"韦应物","content":"南望青山满禁闱，晓陪鸳鹭正差池。共爱朝来何处雪，蓬莱宫里拂松枝。","dynasty":"唐代","title":"雪夜下朝，呈省中一绝"}
{"author":"韦应物","content":"铅钝谢贞器，时秀猥见称。岂如白玉仙，方与紫霞升。清诗舞艳雪，孤抱莹玄冰。一枝非所贵，怀书思武陵。","dynasty":"唐代","title":"答徐秀才"}
{"author":"韦应物","content":"游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。","dynasty":"唐代","title":"赋得浮云起离色送郑述诚"}
{"author":"韦应物","content":"山僧一相访，吏案正盈前。出处似殊致，喧静两皆禅。暮春华池宴，清夜高斋眠。此道本无得，宁复有忘筌。","dynasty":"唐代","title":"赠琮公"}
{"author":"韦应物","content":"映物随颜色，含空无表里。持来向明月，的皪愁成水。","dynasty":"唐代","title":"咏水精"}
{"author":"韦应物","content":"扫雪开幽径，端居望故人。犹残腊月酒，更值早梅春。几日东城陌，何时曲水滨。闻闲且共赏，莫待绣衣新。","dynasty":"唐代","title":"早春对雪寄前殿中元侍御"}
{"author":"韦应物","content":"岁交冰未泮，地卑海气昏。子有京师游，始发吴阊门。新黄含远林，微绿生陈根。诗人感时节，行道当忧烦。古来濩落者，俱不事田园。文如金石韵，岂乏知音言。方辞郡斋榻，为酌离亭樽。无为倦羁旅，一去高飞翻。","dynasty":"唐代","title":"送豆卢策秀才"}
{"author":"韦应物","content":"山郭恒悄悄，林月亦娟娟。景清神已澄，事简虑绝牵。秋塘遍衰草，晓露洗红莲。不见心所爱，兹赏岂为妍。","dynasty":"唐代","title":"晓至园中忆诸弟、崔都水"}
{"author":"韦应物","content":"冰炭俱可怀，孰云热与寒。何如结发友，不得携手欢。晨登严霜野，送子天一端。只承简书命，俯仰豸角冠。上陟白云峤，下冥玄壑湍。离群自有托，历险得所安。当念反穷巷，登朝成慨叹。","dynasty":"唐代","title":"送阎寀赴东川辟"}
{"author":"韦应物","content":"万物自生听，太空恒寂寥。还从静中起，却向静中消。","dynasty":"唐代","title":"咏声"}
{"author":"韦应物","content":"前舟已眇眇，欲渡谁相待？秋山起暮钟，楚雨连沧海。风波离思满，宿昔容鬓改。独鸟下东南，广陵何处在？","dynasty":"唐代","tags":"叙事，写景，抒情，思念","title":"淮上即事寄广陵亲故"}
{"author":"韦应物","content":"萧散人事忧，迢递古原行。春风日已暄，百草亦复生。跻阁谒金像，攀云造禅扃。新景林际曙，杂花川上明。徂岁方缅邈，陈事尚纵横。温泉有佳气，驰道指京城。携手思故日，山河留恨情。存者邈难见，去者已冥冥。临风一长恸，谁畏行路惊。","dynasty":"唐代","title":"四禅精舍登览悲旧，寄朝宗、巨川兄弟"}
{"author":"韦应物","content":"少年初带印，汾上又经过。芳草归时遍，情人故郡多。禁钟春雨细，宫树野烟和。相望东桥别，微风起夕波。","dynasty":"唐代","title":"送汾城王主簿"}
{"author":"韦应物","content":"朗月分林霭，遥管动离声。故欢良已阻，空宇澹无情。窈窕云雁没，苍茫河汉横。兰章不可答，冲襟徒自盈。","dynasty":"唐代","title":"答崔主簿倬"}
{"author":"韦应物","content":"冰泮寒塘始绿，雨馀百草皆生。朝来门閤无事，晚下高斋有情。","dynasty":"唐代","title":"三台二首其二"}
{"author":"韦应物","content":"绝岸临西野，旷然尘事遥。清川下逦迤，茅栋上岧峣.玩月爱佳夕，望山属清朝。俯砌视归翼，开襟纳远飙。等陶辞小秩，效朱方负樵。闲游忽无累，心迹随景超。明世重才彦，雨露降丹霄。群公正云集，独予忻寂寥。","dynasty":"唐代","title":"沣上西斋寄诸友（七月中善福之西斋作）"}
{"author":"韦应物","content":"吏舍局终年，出郊旷清曙。杨柳散和风，青山澹吾虑。依丛适自憩，缘涧还复去。微雨霭芳原，春鸠鸣何处？乐幽心屡止，遵事迹犹遽。终罢斯结庐，慕陶真可庶。","dynasty":"唐代","title":"东郊"}
{"author":"韦应物","content":"高阁渐凝露，凉叶稍飘闱。忆在南宫直，夜长钟漏稀。","dynasty":"唐代","title":"秋夜一绝"}
{"author":"韦应物","content":"时节变衰草，物色近新秋。度月影才敛，绕竹光复流。","dynasty":"唐代","title":"玩萤火"}
{"author":"韦应物","content":"孤舟欲夜发，祗为访情人。此地忽相遇，留连意更新。停杯嗟别久，对月言家贫。一问临邛令，如何待上宾。","dynasty":"唐代","title":"将发楚州经宝应县访李二忽于州馆相遇月夜书事因简李宝应"}
{"author":"韦应物","content":"洪河绝山根，单轨出其侧。万古为要枢，往来何时息。秦皇既恃险，海内被吞食。及嗣同覆颠，咽喉莫能塞。炎灵讵西驾，娄子非经国。徒欲扼诸侯，不知恢至德。圣朝及天宝，豺虎起东北。下沉战死魂，上结穷冤色。古今虽共守，成败良可识。藩屏无俊贤，金汤独何力。驰车一登眺，感慨中自恻。","dynasty":"唐代","title":"经函谷关"}
{"author":"韦应物","content":"燕燕东向来，文鹓亦西飞。如何不相见，羽翼有高卑。徘徊到河洛，华屋未及窥。秋风飘我行，远与淮海期。回首隔烟雾，遥遥两相思。阳春自当返，短翮欲追随。","dynasty":"唐代","title":"将往江淮，寄李十九儋"}
{"author":"韦应物","content":"广庭独闲步，夜色方湛然。丹阁已排云，皓月更高悬。繁露降秋节，苍林郁芊芊。仰观天气凉，高咏古人篇。抚己亮无庸，结交赖群贤。属予翘思时，方子中夜眠。相去隔城阙，佳期屡徂迁。如何日夕待，见月三四圆。","dynasty":"唐代","title":"善福精舍秋夜迟诸君"}
{"author":"韦应物","content":"游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。","dynasty":"唐代","title":"赋得浮云起离色，送郑述诚"}
{"author":"韦应物","content":"男子本悬弧，有志在四方。虎竹忝明命，熊侯始张皇。宾登时事毕，诸将备戎装。星飞的屡破，鼓噪武更扬。曾习邹鲁学，亦陪鸳鹭翔。一朝愿投笔，世难激中肠。","dynasty":"唐代","title":"始建射侯"}
{"author":"韦应物","content":"居士近依僧，青山结茅屋。疏松映岚晚，春池含苔绿。繁华冒阳岭，新禽响幽谷。长啸攀乔林，慕兹高世躅。","dynasty":"唐代","title":"题郑弘宪侍御遗爱草堂"}
{"author":"韦应物","content":"衔泥燕，声喽喽，尾涎涎。秋去何所归，春来复相见。岂不解决绝高飞碧云里，何为地上衔泥滓。衔泥虽贱意有营，杏梁朝日巢欲成。不见百鸟畏人林野宿，翻遭网罗俎其肉，未若衔泥入华屋。燕衔泥，百鸟之智莫与齐。","dynasty":"唐代","title":"燕衔泥"}
{"author":"韦应物","content":"挂缨守贫贱，积雪卧郊园。叔父亲降趾，壶觞携到门。高斋乐宴罢，清夜道心存。即此同疏氏，可以一忘言。","dynasty":"唐代","title":"奉酬处士叔见示"}
{"author":"韦应物","content":"夏首云物变，雨馀草木繁。池荷初帖水，林花已扫园。萦丛蝶尚乱，依阁鸟犹喧。对此残芳月，忆在汉陵原。","dynasty":"唐代","title":"始夏南园思旧里"}
{"author":"韦应物","content":"辞君远行迈，饮此长恨端。已谓道里远，如何中险艰。流水赴大壑，孤云还暮山。无情尚有归，行子何独难。驱车背乡园，朔风卷行迹。严冬霜断肌，日入不遑息。忧欢容发变，寒暑人事易。中心君讵知，冰玉徒贞白。黄鸟何关关，幽兰亦靡靡。此时深闺妇，日照纱窗里。娟娟双青娥，微微启玉齿。自惜桃李年，误身游侠子。无事久离别，不知今生死。峨峨高山巅，浼浼青川流。世人不自悟，驰谢如惊飍.百金非所重，厚意良难得。旨酒亲与朋，芳年乐京国。京城繁华地，轩盖凌晨出。垂杨十二衢，隐映金张室。汉宫南北对，飞观齐白日。游泳属芳时，平生自云毕。绮楼何氛氲，朝日正杲杲。四壁含清风，丹霞射其牖。玉颜上哀啭，绝耳非世有。但感离恨情，不知谁家妇。孤云忽无色，边马为回首。曲绝碧天高，馀声散秋草。徘徊帷中意，独夜不堪守。思逐朔风翔，一去千里道。嘉树蔼初绿，靡芜叶幽芳。君子不在赏，寄之云路长。路长信难越，惜此芳时歇。孤鸟去不还，缄情向天末。月满秋夜长，惊鸟号北林。天河横未落，斗柄当西南。寒蛩悲洞房，好鸟无遗音。商飙一夕至，独宿怀重衾。旧交日千里，隔我浮与沉。人生岂草木，寒暑移此心。酒星非所酌，月桂不为食。虚薄空有名，为君长叹息。兰蕙虽可怀，芳香与时息。岂如凌霜叶，岁暮蔼颜色。折柔将有赠，延意千里客。草木知贱微，所贵寒不易。神州高爽地，遐瞰靡不通。寒月野无绿，寥寥天宇空。阴阳不停驭，贞脆各有终。汾沮何鄙俭，考槃何退穷。反志解牵跼，无为尚劳躬。美人夺南国，一笑开芙蓉。清镜理容发，褰帘出深重。艳曲呈皓齿，舞罗不堪风。慊慊情有待，赠芳为我容。可嗟青楼月，流影君帷中。春至林木变，洞房夕含清。单居谁能裁，好鸟对我鸣。良人久燕赵，新爱移平生。别时双鸳绮，留此千恨情。碧草生旧迹，绿琴歇芳声。思将魂梦欢，反侧寐不成。揽衣迷所次，起望空前庭。孤影中自恻，不知双涕零。秋天无留景，万物藏光辉。落叶随风起，愁人独何依。华月屡圆缺，君还浩无期。如何雨绝天，一去音问违。有客天一方，寄我孤桐琴。迢迢万里隔，托此传幽音。冰霜中自结，龙凤相与吟。弦以明直道，漆以固交深。白日淇上没，空闺生远愁。寸心不可限，淇水长悠悠。芳树自妍芳，春禽自相求。徘徊东西厢，孤妾谁与俦。年华逐丝泪，一落俱不收。","dynasty":"唐代","title":"拟古诗十二首"}
{"author":"韦应物","content":"绛树无花叶，非石亦非琼。世人何处得，蓬莱石上生。","dynasty":"唐代","title":"咏珊瑚"}
{"author":"韦应物","content":"汉武好神仙，黄金作台与天近。王母摘桃海上还，感之西过聊问讯。欲来不来夜未央，殿前青鸟先回翔。绿鬓萦云裾曳雾，双节飘飖下仙步。白日分明到世间，碧空何处来时路。玉盘捧桃将献君，踟蹰未去留彩云。海水桑田几翻覆，中间此桃四五熟。可怜穆满瑶池燕，正值花开不得荐。花开子熟安可期，邂逅能当汉武时。颜如芳华洁如玉，心念我皇多嗜欲。虽留桃核桃有灵，人间粪土种不生。由来在道岂在药，徒劳方士海上行。掩扇一言相谢去，如烟非烟不知处。金茎孤峙兮凌紫烟，汉宫美人望杳然。通天台上月初出，承露盘中珠正圆。珠可饮，寿可永。武皇南面曙欲分，从空下来玉杯冷。世间彩翠亦作囊，八月一日仙人方。仙方称上药，静者服之常绰约。柏梁沉饮自伤神，犹闻驻颜七十春。乃知甘醲皆是腐肠物，独有淡泊之水能益人。千载金盘竟何处，当时铸金恐不固。蔓草生来春复秋，碧天何言空坠露。汉天子，观风自南国。浮舟大江屹不前，蛟龙索斗风波黑。春秋方壮雄武才，弯弧叱浪连山开。愕然观者千万众，举麾齐呼一矢中。死蛟浮出不复灵，舳舻千里江水清。鼓鼙馀响数日在，天吴深入鱼鳖惊。左有佽飞落霜翮，右有孤儿贯犀革。何为临深亲射蛟，示威以夺诸侯魄。威可畏，皇可尊。平田校猎书犹陈，此日从臣何不言。独有威声振千古，君不见后嗣尊为武。","dynasty":"唐代","title":"汉武帝杂歌三首"}
{"author":"韦应物","content":"不复见故人，一来过故宅。物变知景暄，心伤觉时寂。池荒野筠合，庭绿幽草积。风散花意谢，鸟还山光夕。宿昔方同赏，讵知今念昔。缄室在东厢，遗器不忍觌。柔翰全分意，芳巾尚染泽。残工委筐箧，馀素经刀尺。收此还我家，将还复愁惕。永绝携手欢，空存旧行迹。冥冥独无语，杳杳将何适。唯思今古同，时缓伤与戚。","dynasty":"唐代","title":"过昭国里故第"}
{"author":"韦应物","content":"今日重九宴，去岁在京师。聊回出省步，一赴郊园期。嘉节始云迈，周辰已及兹。秋山满清景，当赏属乖离。凋散民里阔，摧翳众木衰。楼中一长啸，恻怆起凉飔。","dynasty":"唐代","title":"重九登滁城楼忆前岁九日归沣上赴崔都水及诸"}
{"author":"韦应物","content":"鼕鼕城鼓动，稍稍林鸦去。柳意不胜春，岩光已知曙。寝斋有单禘，灵药为朝茹。盥漱忻景清，焚香澄神虑。公门自常事，道心宁易处。","dynasty":"唐代","title":"晓坐西斋"}
{"author":"韦应物","content":"无嗟千里远，亦是宰王畿。策马雨中去，逢人关外稀。邑传榆石在，路绕晋山微。别思方萧索，新秋一叶飞。","dynasty":"唐代","title":"送榆次林明府"}
{"author":"韦应物","content":"弃职曾守拙，玩幽遂忘喧。山涧依硗瘠，竹树荫清源。贫居烟火湿，岁熟梨枣繁。风雨飘茅屋，蒿草没瓜园。群属相欢悦，不觉过朝昏。有时看禾黍，落日上秋原。饮酒任真性，挥笔肆狂言。一朝忝兰省，三载居远藩。复与诸弟子，篇翰每相敦。西园休习射，南池对芳樽。山药经雨碧，海榴凌霜翻。念尔不同此，怅然复一论。重阳守故家，僴子旅湘沅。俱有缄中藻，恻恻动离魂。不知何日见，衣上泪空存。","dynasty":"唐代","title":"答僴奴、重阳二甥（僴奴赵氏甥伉，重阳崔氏甥播）"}
{"author":"韦应物","content":"上国旅游罢，故园生事微。风尘满路起，行人何处归。留思芳树饮，惜别暮春晖。几日投关郡，河山对掩扉。","dynasty":"唐代","title":"送姚孙还河中"}
{"author":"韦应物","content":"男子本悬弧，有志在四方。虎竹忝明命，熊侯始张皇。宾登时事毕，诸将备戎装。星飞的屡破，鼓噪武更扬。曾习邹鲁学，亦陪鸳鹭翔。一朝愿投笔，世难激中肠。","dynasty":"唐代","title":"始建射侯"}
{"author":"韦应物","content":"思怀在云阙，泊素守中林。出处虽殊迹，明月两知心。","dynasty":"唐代","title":"沣上对月，寄孔谏议"}
{"author":"韦应物","content":"知掩山扉三十秋，鱼须翠碧弃床头。莫道谢公方在郡，五言今日为君休。","dynasty":"唐代","title":"答秦十四校书（秦系）"}
{"author":"韦应物","content":"石门有雪无行迹，松壑凝烟满众香。馀食施庭寒鸟下，破衣挂树老僧亡。","dynasty":"唐代","title":"同越琅琊山"}
{"author":"韦应物","content":"兹楼日登眺，流岁暗蹉跎。坐厌淮南守，秋山红树多。","dynasty":"唐代","title":"登楼"}
{"author":"韦应物","content":"幽人寂不寐，木叶纷纷落。寒雨暗深更，流萤度高阁。坐使青灯晓，还伤夏衣薄。宁知岁方晏，离居更萧索。","dynasty":"唐代","title":"寺居独夜，寄崔主簿"}
{"author":"韦应物","content":"独树沙边人迹稀，欲行愁远暮钟时。野泉几处侵应尽，不遇山僧知问谁。","dynasty":"唐代","tags":"离别","title":"赋得沙际路送从叔象"}
{"author":"韦应物","content":"已谓心苦伤，如何日方永。无人不昼寝，独坐山中静。悟澹将遣虑，学空庶遗境。积俗易为侵，愁来复难整。","dynasty":"唐代","title":"夏日"}
{"author":"韦应物","content":"夹水苍山路向东，东南山豁大河通。寒树依微远天外，夕阳明灭乱流中。孤村几岁临伊岸，一雁初晴下朔风。为报洛桥游宦侣，扁舟不系与心同。","dynasty":"唐代","tags":"写景，抒怀，赠友","title":"自巩洛舟行入黄河即事寄府县僚友"}
{"author":"韦应物","content":"高阁一长望，故园何日归。烟尘拥函谷，秋雁过来稀。","dynasty":"唐代","title":"西楼"}
{"author":"韦应物","content":"昼晷已云极，宵漏自此长。未及施政教，所忧变炎凉。公门日多暇，是月农稍忙。高居念田里，苦热安可当。亭午息群物，独游爱方塘。门闭阴寂寂，城高树苍苍。绿筠尚含粉，圆荷始散芳。于焉洒烦抱，可以对华觞。","dynasty":"唐代","tags":"夏至，节日","title":"夏至避暑北池"}
{"author":"韦应物","content":"势从千里奔，直入江中断。岚横秋塞雄，地束惊流满。","dynasty":"唐代","title":"西塞山"}
{"author":"韦应物","content":"杂英纷已积，含芳独暮春。还如故园树，忽忆故园人。","dynasty":"唐代","title":"见紫荆花"}
{"author":"韦应物","content":"结茅临古渡，卧见长淮流。窗里人将老，门前树已秋。寒山独过雁，暮雨远来舟。日夕逢归客，那能忘归游！","dynasty":"唐代","tags":"写人，抒怀，感慨","title":"淮上遇洛阳李主簿"}
{"author":"韦应物","content":"南北与山邻，蓬庵庇一身。繁霜疑有雪，荒草似无人。遂性在耕稼，所交唯贱贫。何掾张椽傲，每重德璋亲。","dynasty":"唐代","title":"冬夜宿司空曙野居，因寄酬赠"}
{"author":"韦应物","content":"金茎孤峙兮凌紫烟，汉宫美人望杳然。通天台上月初出，承露盘中珠正圆。珠可饮，寿可永，武皇南面曙欲分。从空下来玉杯冷，世间綵翠亦作囊。八月一日仙人方，仙方称上药。静者服之常绰约，柏梁沈饮自伤神，犹闻驻颜七十春。乃知甘醲皆是腐肠物，独有淡泊之水能益人。千载金盘竟何处，当时铸金恐不固。蔓草生来春复秋，碧天何言空坠露。","dynasty":"唐代","title":"汉武帝杂歌三首其二"}
{"author":"韦应物","content":"杲杲朝阳时，悠悠清陂望。嘉树始氤氲，春游方浩荡。况逢文翰侣，爱此孤舟漾。绿野际遥波，横云分叠嶂。公堂日为倦，幽襟自兹旷。有酒今满盈，愿君尽弘量。","dynasty":"唐代","title":"扈亭西陂燕赏"}
{"author":"韦应物","content":"逍遥东城隅，双树寒葱茜。广庭流华月，高阁凝馀霰。杜门非养素，抱疾阻良宴。孰谓无他人，思君岁云变。官曹亮先忝，陈躅惭俊彦。岂知晨与夜，相代不相见。缄书问所如，酬藻当芬绚。","dynasty":"唐代","title":"同德精舍养疾，寄河南兵曹东厅掾"}
{"author":"韦应物","content":"一台称二妙，归路望行尘。俱是攀龙客，空为避马人。见招翻跼蹐，相问良殷勤。日日吟趋府，弹冠岂有因。","dynasty":"唐代","title":"路逢崔、元二侍御避马见招，以诗见赠"}
{"author":"韦应物","content":"洛京十载别，东林访旧扉。山河不可望，存没意多违。时迁迹尚在，同去独来归。还见窗中鸽，日暮绕庭飞。","dynasty":"唐代","title":"同德精舍旧居伤怀"}
{"author":"韦应物","content":"君不见开元至化垂衣裳，厌坐明堂朝万方。访道灵山降圣祖，沐浴华池集百祥。千乘万骑被原野，云霞草木相辉光。禁仗围山晓霜切，离宫积翠夜漏长。玉阶寂历朝无事，碧树萎蕤寒更芳。三清小鸟传仙语，九华真人奉琼浆。下元昧爽漏恒秩，登山朝礼玄元室。翠华稍隐天半云，丹阁光明海中日。羽旗旄节憩瑶台，清丝妙管从空来。万井九衢皆仰望，彩云白鹤方徘徊。凭高览古嗟寰宇，造化茫茫思悠哉。秦川八水长缭绕，汉氏五陵空崔嵬。乃言圣祖奉丹经，以年为日亿万龄。苍生咸寿阴阳泰，高谢前王出尘外。英豪共理天下晏，戎夷詟伏兵无战。时丰赋敛未告劳，海阔珍奇亦来献。干戈一起文武乖，欢娱已极人事变。圣皇弓剑坠幽泉，古木苍山闭宫殿。缵承鸿业圣明君，威震六合驱妖氛。太平游幸今可待，汤泉岚岭还氛氲。","dynasty":"唐代","title":"骊山行"}
{"author":"韦应物","content":"古刀寒锋青槭槭，少年交结平陵客。求之时代不可知，千痕万穴如星离。重叠泥沙更剥落，纵横鳞甲相参差。古物有灵知所适，貂裘拂之横广席。阴森白日掩云虹，错落池光动金碧。知君宝此夸绝代，求之不得心常爱。厌见今时绕指柔，片锋折刃犹堪佩。高山成谷苍海填，英豪埋没谁所捐。吴钩断马不知处，几度烟尘今独全。夜光投人人不畏，知君独识精灵器。酬恩结思心自知，死生好恶不相弃。白虎司秋金气清，高天寥落云峥嵘。月肃风凄古堂净，精芒切切如有声。何不跨蓬莱，斩长鲸。世人所好殊辽阔，千金买铅徒一割。","dynasty":"唐代","title":"寇季膺古刀歌"}
{"author":"韦应物","content":"复寄满瓢去，定见空瓢来。若不打瓢破，终当费酒材。","dynasty":"唐代","title":"重寄"}
{"author":"韦应物","content":"仲月景气佳，东林一登历。中有故人诗，凄凉在高壁。精思长悬世，音容已归寂。墨泽传洒馀，磨灭亲翰迹。平生忽如梦，百事皆成昔。结骑京华年，挥文箧笥积。朝廷重英彦，时辈分圭璧。永谢柏梁陪，独阙金门籍。方婴存殁感，岂暇林泉适。雨馀山景寒，风散花光夕。新知虽满堂，故情谁能觌。唯当同时友，缄寄空凄戚。","dynasty":"唐代","title":"东林精舍见故殿中郑侍御题诗追旧书情涕泗横集…冯少府"}
{"author":"韦应物","content":"闲门荫堤柳，秋渠含夕清。微风送荷气，坐客散尘缨。守默共无吝，抱冲俱寡营。良时颇高会，琴酌共开情。","dynasty":"唐代","title":"与韩库部会王祠曹宅作"}
{"author":"韦应物","content":"登高创危构，林表见川流。微雨飒已至，萧条川气秋。下寻密竹尽，忽旷沙际游。纡曲水分野，绵延稼盈畴。寒花明废墟，樵牧笑榛丘。云水成阴澹，竹树更清幽。适自恋佳赏，复兹永日留。","dynasty":"唐代","title":"登西南冈卜居遇雨寻竹浪至沣壖萦带…清流茂树云物可赏"}
{"author":"韦应物","content":"掬土移山望山尽，投石填海望海满。持索捕风几时得，将刀斫水几时断。未若不相知，中心万仞何由款。","dynasty":"唐代","title":"难言"}
{"author":"韦应物","content":"悽悽去亲爱，泛泛入烟雾。归棹洛阳人，残钟广陵树。今朝此为别，何处还相遇。世事波上舟，沿洄安得住。","dynasty":"唐代","title":"初发扬子寄元大校书"}
{"author":"韦应物","content":"不复见故人，一来过故宅。物变知景暄，心伤觉时寂。池荒野筠合，庭绿幽草积。风散花意谢，鸟还山光夕。宿昔方同赏，讵知今念昔。缄室在东厢，遗器不忍觌。柔翰全分意，芳巾尚染泽。残工委筐箧，馀素经刀尺。收此还我家，将还复愁惕。永绝携手欢，空存旧行迹。冥冥独无语，杳杳将何适。唯思今古同，时缓伤与戚。","dynasty":"唐代","title":"过昭国里故第"}
{"author":"韦应物","content":"贵贱虽异等，出门皆有营。独无外物牵，遂此幽居情。微雨夜来过，不知春草生。青山忽已曙，鸟雀绕舍鸣。时与道人偶，或随樵者行。自当安蹇劣，谁谓薄世荣。","dynasty":"唐代","tags":"写景，闲适，生活","title":"幽居"}
{"author":"韦应物","content":"山花夹径幽，古甃生苔涩。胡床理事馀，玉琴承露湿。朝与诗人赏，夜携禅客入。自是尘外踪，无令吏趋急。","dynasty":"唐代","title":"花径"}
{"author":"韦应物","content":"不寐倦长更，披衣出户行。月寒秋竹冷，风切夜窗声。","dynasty":"唐代","title":"杂曲歌辞。上皇三台"}
{"author":"韦应物","content":"子有新岁庆，独此苦寒归。夜叩竹林寺，山行雪满衣。深炉正燃火，空斋共掩扉。还将一尊对，无言百事违。","dynasty":"唐代","title":"永定寺喜辟强夜至"}
{"author":"韦应物","content":"朗月分林霭，遥管动离声。故欢良已阻，空宇澹无情。窈窕云雁没，苍茫河汉横。兰章不可答，冲襟徒自盈。","dynasty":"唐代","title":"答崔主簿倬"}
{"author":"韦应物","content":"少年不远仕，秉笏东西京。中岁守淮郡，奉命乃征行。素惭省阁姿，况忝符竹荣。效愚方此始，顾私岂获并。徘徊亲交恋，怆悢昆友情。日暮风雪起，我去子还城。登途建隼旟，勒驾望承明。云台焕中天，龙阙郁上征。晨兴奉早朝，玉露沾华缨。一朝从此去，服膺理庶甿.皇恩倘岁月，归服厕群英。","dynasty":"唐代","title":"自尚书郎出为滁州刺史（留别朋友兼示诸弟）"}
{"author":"韦应物","content":"舍宠求仙畏色衰，辞天素面立天墀。金丹拟驻千年貌，宝镜休匀八字眉。公主与收珠翠后，君王看戴角冠时。从来宫女皆相妒，说著瑶台总泪垂。","dynasty":"唐代","title":"送宫人入道"}
{"author":"韦应物","content":"兹邑昔所游，嘉会常在目。历载俄二九，始往今来复。戚戚居人少，茫茫野田绿。风雨经旧墟，毁垣迷往躅。门临川流驶，树有羁雌宿。多累恒悲往，长年觉时速。欲去中复留，徘徊结心曲。","dynasty":"唐代","title":"经武功旧宅"}
{"author":"韦应物","content":"秋城海雾重，职事凌晨出。浩浩合元天，溶溶迷朗日。才看含鬓白，稍视沾衣密。道骑全不分，郊树都如失。霏微误嘘吸，肤腠生寒栗。归当饮一杯，庶用蠲斯疾。","dynasty":"唐代","title":"凌雾行"}
{"author":"韦应物","content":"东郊暮草歇，千里夏云生。立马愁将夕，看山独送行。依微吴苑树，迢递晋陵城。慰此断行别，邑人多颂声。","dynasty":"唐代","title":"奉送从兄宰晋陵"}
{"author":"韦应物","content":"东风散馀冱，陂水淡已绿。烟芳何处寻，杳蔼春山曲。新禽哢暄节，晴光泛嘉木。一与诸君游，华觞忻见属。","dynasty":"唐代","title":"西郊游瞩"}
{"author":"韦应物","content":"黄骢少年舞双戟，目视旁人皆辟易。百战曾夸陇上儿，一身复作云中客。寒风动地气苍芒，横吹先悲出塞长。敲石军中传夜火，斧冰河畔汲朝浆。前锋直指阴山外，虏骑纷纷翦应碎。匈奴破尽看君归，金印酬功如斗大。","dynasty":"唐代","title":"送孙徵赴云中"}
{"author":"韦应物","content":"圣朝有遗逸，披胆谒至尊。岂是贸荣宠，誓将救元元。权豪非所便，书奏寝禁门。高歌长安酒，忠愤不可吞。欻来客河洛，日与静者论。济世翻小事，丹砂驻精魂。东游无复系，梁楚多大蕃。高论动侯伯，疏怀脱尘喧。送君都门野，饮我林中樽。立马望东道，白云满梁园。踟蹰欲何赠，空是平生言。","dynasty":"唐代","title":"送李十四山东游"}
{"author":"韦应物","content":"分曹幸同简，联骑方惬素。还从广陌归，不觉青山暮。翻翻鸟未没，杳杳钟犹度。寻草远无人，望山多枉路。聊参世士迹，尝得静者顾。出入虽见牵，忘身缘所晤。","dynasty":"唐代","title":"晚出府舍与独孤兵曹、令狐士曹南寻朱雀街归里第"}
{"author":"韦应物","content":"众乐杂军鞞，高楼邀上客。思逐花光乱，赏馀山景夕。为郡访凋瘵，守程难损益。聊假一杯欢，暂忘终日迫。","dynasty":"唐代","title":"郡楼春燕"}
{"author":"韦应物","content":"二十挥篇翰，三十穷典坟。辟书五府至，名为四海闻。始从车骑幕，今赴嫖姚军。契阔晚相遇，草戚遽离群。悠悠行子远，眇眇川途分。登高望燕代，日夕生夏云。司徒拥精甲，誓将除国氛。儒生幸持斧，可以佐功勋。无言羽书急，坐阙相思文。","dynasty":"唐代","title":"送李侍御益赴幽州幕"}
{"author":"韦应物","content":"负暄衡门下，望云归远山。但要尊中物，馀事岂相关。交无是非责，且得任疏顽。日夕临清涧，逍遥思虑闲。出去唯空屋，弊箦委窗间。何异林栖鸟，恋此复来还。世荣斯独已，颓志亦何攀。唯当岁丰熟，闾里一欢颜。","dynasty":"唐代","title":"郊居言志"}
{"author":"韦应物","content":"西垣草诏罢，南宫忆上才。月临兰殿出，凉自凤池来。松桂生丹禁，鸳鹭集云台。托身各有所，相望徒徘徊。","dynasty":"唐代","title":"和张舍人夜直中书，寄吏部刘员外"}
{"author":"韦应物","content":"神州高爽地，遐瞰靡不通。寒月野无绿，寥寥天宇空。阴阳不停驭，贞脆各有终。汾沮何鄙俭，考槃何退穷。反志解牵局，无为尚劳躬。美人夺南国，一笑开芙蓉。清镜理容发，褰帘出深重。艳曲呈皓齿，舞罗不堪风。慊慊情有待，赠芳为我容。可嗟青楼月，流影君帷中。","dynasty":"唐代","title":"拟古诗十二首其八"}
{"author":"韦应物","content":"今日重九宴，去岁在京师。聊回出省步，一赴郊园期。嘉节始云迈，周辰已及兹。秋山满清景，当赏属乖离。凋散民里阔，摧翳众木衰。楼中一长啸，恻怆起凉飔。","dynasty":"唐代","title":"重九登滁城楼忆前岁九日归沣上赴崔都水及诸"}
{"author":"韦应物","content":"分曹幸同简，联骑方惬素。还从广陌归，不觉青山暮。翻翻鸟未没，杳杳钟犹度。寻草远无人，望山多枉路。聊参世士迹，尝得静者顾。出入虽见牵，忘身缘所晤。","dynasty":"唐代","title":"晚出府舍与独孤兵曹、令狐士曹南寻朱雀街归里第"}
{"author":"韦应物","content":"绮楼何氛氲，朝日正杲杲。四壁含清风，丹霞射其牖。玉颜上哀啭，绝耳非世有。但感离恨情，不知谁家妇。孤云忽无色，边马为回首。曲绝碧天高，馀声散秋草。徘徊帷中意，独夜不堪守。思逐朔风翔，一去千里道。","dynasty":"唐代","title":"拟古诗十二首其四"}
{"author":"韦应物","content":"河汉有秋意，南宫生早凉。玉漏殊杳杳，云阙更苍苍。华灯发新焰，轻烟浮夕香。顾迹知为忝，束带愧周行。","dynasty":"唐代","title":"夜直省中"}
{"author":"韦应物","content":"曾为老茯神，本是寒松液。蚊蚋落其中，千年犹可觌。","dynasty":"唐代","title":"咏琥珀"}
{"author":"韦应物","content":"缘情生众累，晚悟依道流。诸境一已寂，了将身世浮。闲居澹无味，忽复四时周。靡靡芳草积，稍稍新篁抽。即此抱馀素，块然诚寡俦。自适一忻意，愧蒙君子忧。","dynasty":"唐代","title":"答崔主簿问，兼简温上人"}
{"author":"韦应物","content":"东风散馀冱，陂水淡已绿。烟芳何处寻，杳蔼春山曲。新禽哢暄节，晴光泛嘉木。一与诸君游，华觞忻见属。","dynasty":"唐代","title":"西郊游瞩"}
{"author":"韦应物","content":"缘情生众累，晚悟依道流。诸境一已寂，了将身世浮。闲居澹无味，忽复四时周。靡靡芳草积，稍稍新篁抽。即此抱馀素，块然诚寡俦。自适一忻意，愧蒙君子忧。","dynasty":"唐代","title":"答崔主簿问，兼简温上人"}
{"author":"韦应物","content":"怀君属秋夜，散步咏凉天。空山松子落，幽人应未眠。","dynasty":"唐代","tags":"唐诗三百首，秋天，怀人","title":"秋夜寄邱员外/秋夜寄丘二十二员外"}
{"author":"韦应物","content":"微官何事劳趋走，服药闲眠养不才。花里棋盘憎鸟污，枕边书卷讶风开。故人问讯缘同病，芳月相思阻一杯。应笑王戎成俗物，遥持麈尾独徘徊。","dynasty":"唐代","title":"假中枉卢二十二书亦称卧疾兼讶李二久不访问…戏李二"}
{"author":"韦应物","content":"清露澄境远，旭日照林初。一望秋山净，萧条形迹疏。登原忻时稼，采菊行故墟。方愿沮溺耦，淡泊守田庐。","dynasty":"唐代","title":"秋郊作"}
{"author":"韦应物","content":"微雨洒高林，尘埃自萧散。耿耿心未平，沉沉夜方半。独惊长簟冷，遽觉愁鬓换。谁能当此夕，不有盈襟叹。","dynasty":"唐代","title":"雨夜感怀"}
{"author":"韦应物","content":"尘襟一潇洒，清夜得禅公。远自鹤林寺，了知人世空。惊禽翻暗叶，流水注幽丛。多谢非玄度，聊将诗兴同。","dynasty":"唐代","title":"夜偶诗客操公作"}
{"author":"韦应物","content":"试吏向嵩阳，春山踯躅芳。腰垂新绶色，衣满旧芸香。乔树别时绿，客程关外长。只应传善政，日夕慰高堂。","dynasty":"唐代","title":"送黎六郎赴阳翟少府"}
{"author":"韦应物","content":"馆宿风雨滞，始晴行盖转。浔阳山水多，草木俱纷衍。崎岖缘碧涧，苍翠践苔藓。高树夹潺湲，崩石横阴巘.野杏依寒拆，馀云冒岚浅。性惬形岂劳，境殊路遗缅。忆昔终南下，佳游亦屡展。时禽下流暮，纷思何由遣。","dynasty":"唐代","title":"自蒲塘驿回驾经历山水"}
{"author":"韦应物","content":"休沐去人远，高斋出林杪。晴山多碧峰，颢气疑秋晓。端居喜良友，枉使千里路。缄书当夏时，开缄时已度。檐雏已飖飏，荷露方萧飒。梦远竹窗幽，行稀兰径合。旧居共南北，往来只如昨。问君今为谁，日夕度清洛。","dynasty":"唐代","title":"答李博士"}
{"author":"韦应物","content":"今朝把酒复惆怅，忆在杜陵田舍时。明年九日知何处，世难还家未有期。","dynasty":"唐代","title":"九日"}
{"author":"韦应物","content":"冰泮寒塘始绿，雨馀百草皆生。朝来门閤无事，晚下高斋有情。","dynasty":"唐代","title":"三台二首其二"}
{"author":"韦应物","content":"鬓眉雪色犹嗜酒，言辞淳朴古人风。乡村年少生离乱，见话先朝如梦中。","dynasty":"唐代","title":"与村老对饮"}
{"author":"韦应物","content":"秋荷一滴露，清夜坠玄天。将来玉盘上，不定始知圆。","dynasty":"唐代","tags":"写景","title":"咏露珠"}
{"author":"韦应物","content":"生长太平日，不知太平欢。今还洛阳中，感此方苦酸。饮药本攻病，毒肠翻自残。王师涉河洛，玉石俱不完。时节屡迁斥，山河长郁盘。萧条孤烟绝，日入空城寒。蹇劣乏高步，缉遗守微官。西怀咸阳道，踯躅心不安。","dynasty":"唐代","title":"广德中洛阳作"}
{"author":"韦应物","content":"玉宇含清露，香笼散轻烟。应当结沉抱，难从兹夕眠。夕漏起遥恨，虫响乱秋阴。反复相思字，中有故人心。","dynasty":"唐代","title":"效何水部二首"}
{"author":"韦应物","content":"献岁抱深恻，侨居念归缘。常患亲爱离，始觉世务牵。少事河阳府，晚守淮南壖。平生几会散，已及蹉跎年。昨日罢符竹，家贫遂留连。部曲多已去，车马不复全。闲将酒为偶，默以道自诠。听松南岩寺，见月西涧泉。为政无异术，当责岂望迁。终理来时装，归凿杜陵田。","dynasty":"唐代","title":"岁日寄京师诸季端武等"}
{"author":"韦应物","content":"寒夜阻良觌，丛竹想幽居。虎符予已误，金丹子何如。宴集观农暇，笙歌听讼馀。虽蒙一言教，自愧道情疏。","dynasty":"唐代","title":"酬阎员外陟"}
{"author":"韦应物","content":"远听江上笛，临觞一送君。还愁独宿夜，更向郡斋闻。","dynasty":"唐代","title":"听江笛送陆侍御（同丘员外赋题）"}
{"author":"韦应物","content":"此瓢今已到，山瓢知已空。且饮寒塘水，遥将回也同。","dynasty":"唐代","title":"答释子良史送酒瓢"}
{"author":"韦应物","content":"微雨众卉新，一雷惊蛰始。田家几日闲，耕种从此起。丁壮俱在野，场圃亦就理。归来景常晏，饮犊西涧水。饥劬不自苦，膏泽且为喜。仓禀无宿储，徭役犹未已。方惭不耕者，禄食出闾里。","dynasty":"唐代","tags":"田园，农民，生活","title":"观田家"}
{"author":"韦应物","content":"客从东方来，衣上灞陵雨。问客何为来，采山因买斧。冥冥花正开，飏飏燕新乳。昨别今已春，鬓丝生几缕。","dynasty":"唐代","tags":"唐诗三百首，叙事，抒情，同情","title":"长安遇冯著"}
{"author":"韦应物","content":"北邻有幽竹，潜筠穿我庐。往来地已密，心乐道者居。残花回往节，轻条荫夏初。闻钟北窗起，啸傲永日馀。","dynasty":"唐代","title":"道晏寺主院"}
{"author":"韦应物","content":"园天方地局，二十四气子。刘生绝艺难对曹，客为歌其能，请从中央起。中央转斗破欲阑，零落势背谁能弹。此中举一得六七，旋风忽散霹雳疾。履机乘变安可当，置之死地翻取强。不见短兵反掌收已尽，唯有猛士守四方。四方又何难，横击且缘边。岂如昆明与碣石，一箭飞中隔远天。神安志惬动十全，满堂惊视谁得然。","dynasty":"唐代","title":"弹棋歌"}
{"author":"韦应物","content":"九日驰驱一日闲，寻君不遇又空还。怪来诗思清人骨，门对寒流雪满山。","dynasty":"唐代","tags":"假日，访友","title":"休假日访王侍御不遇"}
{"author":"韦应物","content":"黄骢少年舞双戟，目视旁人皆辟易。百战曾夸陇上儿，一身复作云中客。寒风动地气苍芒，横吹先悲出塞长。敲石军中传夜火，斧冰河畔汲朝浆。前锋直指阴山外，虏骑纷纷翦应碎。匈奴破尽看君归，金印酬功如斗大。","dynasty":"唐代","title":"送孙徵赴云中"}
{"author":"韦应物","content":"清赏非素期，偶游方自得。前登绝岭险，下视深潭黑。密竹已成暮，归云殊未极。春鸟依谷暄，紫兰含幽色。已将芳景遇，复款平生忆。终念一欢别，临风还默默。","dynasty":"唐代","title":"与幼遐、君贶兄弟同游白家竹潭"}
{"author":"韦应物","content":"将违安可怀，宿恋复一方。家贫无旧业，薄宦各飘飏.执板身有属，淹时心恐惶。拜言不得留，声结泪满裳。漾漾动行舫，亭亭远相望。离晨苦须臾，独往道路长。萧条风雨过，得此海气凉。感秋意已违，况自结中肠。推道固当遣，及情岂所忘。何时共还归，举翼鸣春阳。","dynasty":"唐代","title":"发广陵留上家兄兼寄上长沙"}
{"author":"韦应物","content":"负暄衡门下，望云归远山。但要尊中物，馀事岂相关。交无是非责，且得任疏顽。日夕临清涧，逍遥思虑闲。出去唯空屋，弊箦委窗间。何异林栖鸟，恋此复来还。世荣斯独已，颓志亦何攀。唯当岁丰熟，闾里一欢颜。","dynasty":"唐代","title":"郊居言志"}
{"author":"韦应物","content":"野性本难畜，玩习亦逾年。麑班始力直，麚角已苍然。仰首嚼园柳，俯身饮清泉。见人若闲暇，蹶起忽低骞。兹兽有高貌，凡类宁比肩。不得游山泽，跼促诚可怜。","dynasty":"唐代","title":"述园鹿"}
{"author":"韦应物","content":"凿山导伊流，中断若天辟。都门遥相望，佳气生朝夕。素怀出尘意，适有携手客。精舍绕层阿，千龛邻峭壁。缘云路犹缅，憩涧钟已寂。花树发烟华，淙流散石脉。长啸招远风，临潭漱金碧。日落望都城，人间何役役。","dynasty":"唐代","title":"龙门游眺"}
{"author":"韦应物","content":"登高创危构，林表见川流。微雨飒已至，萧条川气秋。下寻密竹尽，忽旷沙际游。纡曲水分野，绵延稼盈畴。寒花明废墟，樵牧笑榛丘。云水成阴澹，竹树更清幽。适自恋佳赏，复兹永日留。","dynasty":"唐代","title":"登西南冈卜居遇雨寻竹浪至沣壖萦带…清流茂树云物可赏"}
{"author":"韦应物","content":"宁知府中吏，故宅一徘徊。历阶存往敬，瞻位泣馀哀。废井没荒草，阴牖生绿苔。门前车马散，非复昔时来。","dynasty":"唐代","title":"至开化里寿春公故宅"}
{"author":"韦应物","content":"灵飙动阊阖，微雨洒瑶林。复此新秋夜，高阁正沉沉。旷岁恨殊迹，兹夕一披襟。洞户含凉气，网轩构层阴。况自展良友，芳樽遂盈斟。适悟委前妄，清言怡道心。岂恋腰间绶，如彼笼中禽。","dynasty":"唐代","title":"雨夜宿清都观"}
{"author":"韦应物","content":"川上风雨来，须臾满城阙。岧峣青莲界，萧条孤兴发。前山遽已净，阴霭夜来歇。乔木生夏凉，流云吐华月。严城自有限，一水非难越。相望曙河远，高斋坐超忽。","dynasty":"唐代","title":"同德寺雨后，寄元侍御、李博士"}
{"author":"韦应物","content":"春罗双鸳鸯，出自寒夜女。心精烟雾色，指历千万绪。长安贵豪家，妖艳不可数。裁此百日功，唯将一朝舞。舞罢复裁新，岂思劳者苦。","dynasty":"唐代","title":"杂体五首其三"}
{"author":"韦应物","content":"月暗竹亭幽，萤光拂席流。还思故园夜，更度一年秋。自惬观书兴，何惭秉烛游。府中徒冉冉，明发好归休。","dynasty":"唐代","title":"夜对流萤作"}
{"author":"韦应物","content":"众仙翼神母，羽盖随云起。上游玄极杳冥中，下看东海一杯水。海畔种桃经几时，千年开花千年子。玉颜眇眇何处寻，世上茫茫人自死。","dynasty":"唐代","title":"王母歌（一作玉女歌）"}
{"author":"韦应物","content":"初夏息众缘，双林对禅客。枉兹芳兰藻，促我幽人策。冥搜企前哲，逸句陈往迹。仿佛陆浑南，迢递千峰碧。从来迟高驾，自顾无物役。山水心所娱，如何更朝夕。晨兴涉清洛，访子高阳宅。莫言往来疏，驽马知阡陌。","dynasty":"唐代","title":"李博士弟以余罢官居同德精舍共有伊陆名山…聊以为答"}
{"author":"韦应物","content":"万木丛云出香阁，西连碧涧竹林园。高斋犹宿远山曙，微霰下庭寒雀喧。道心淡泊对流水，生事萧疏空掩门。时忆故交那得见，晓排阊阖奉明恩。","dynasty":"唐代","title":"寓居沣上精舍，寄于、张二舍人"}
{"author":"韦应物","content":"染白一为黑，焚木尽成灰。念我室中人，逝去亦不回。结发二十载，宾敬如始来。提携属时屯，契阔忧患灾。柔素亮为表，礼章夙所该。仕公不及私，百事委令才。一旦入闺门，四屋满尘埃。斯人既已矣，触物但伤摧。单居移时节，泣涕抚婴孩。知妄谓当遣，临感要难裁。梦想忽如睹，惊起复徘徊。此心良无已，绕屋生蒿莱。","dynasty":"唐代","title":"伤逝（此后十九首，尽同德精舍旧居伤怀时所作）"}
{"author":"韦应物","content":"碌碌荆山璞，卞和献君门。荆璞非有求，和氏非有恩。所献知国宝，至公不待言。是非吾欲默，此道今岂存。","dynasty":"唐代","title":"杂体五首其五"}
{"author":"韦应物","content":"屡访尘外迹，未穷幽赏情。高秋天景远，始见山水清。上陟岩殿憩，暮看云壑平。苍茫寒色起，迢递晚钟鸣。意有清夜恋，身为符守婴。悟言缁衣子，萧洒中林行。","dynasty":"唐代","title":"秋景诣琅琊精舍"}
{"author":"韦应物","content":"夏条绿已密，朱萼缀明鲜。炎炎日正午，灼灼火俱燃。翻风适自乱，照水复成妍。归视窗间字，荧煌满眼前。","dynasty":"唐代","tags":"夏天，写花","title":"夏花明"}
{"author":"韦应物","content":"升阳暧春物，置酒临芳席。高宴阙英僚，众宾寡欢怿。是时尚多垒，板筑兴颓壁。羁旅念越疆，领徒方祗役。如何嘉会日，当子忧勤夕。西郊郁已茂，春岚重如积。何当返徂雨，杂英纷可惜。","dynasty":"唐代","title":"西郊游宴，寄赠邑僚李巽"}
{"author":"韦应物","content":"余辞郡符去，尔为外事牵。宁知风雪夜，复此对床眠。始话南池饮，更咏西楼篇。无将一会易，岁月坐推迁。","dynasty":"唐代","title":"示全真元常（元常，赵氏生）"}
{"author":"韦应物","content":"宿昔清都燕，分散各西东。车马行迹在，霜雪竹林空。方轸故物念，谁复一樽同。聊披道书暇，还此听松风。","dynasty":"唐代","title":"开元观怀旧寄李二、韩二、裴四兼呈崔郎中、严家令"}
{"author":"韦应物","content":"可怜白雪曲，未遇知音人。恓惶戎旅下，蹉跎淮海滨。涧树含朝雨，山鸟哢馀春。我有一瓢酒，可以慰风尘。","dynasty":"唐代","tags":"抒怀，感慨，生活","title":"简卢陟"}
{"author":"韦应物","content":"曾为老茯神，本是寒松液。蚊蚋落其中，千年犹可觌。","dynasty":"唐代","title":"咏琥珀"}
{"author":"韦应物","content":"圣朝列群彦，穆穆佐休明。君子独知止，悬车守国程。忠良信旧德，文学播英声。既获天爵美，况将齿位并。书奏蒙省察，命驾乃东征。皇恩赐印绶，归为田里荣。朝野同称叹，园绮郁齐名。长衢轩盖集，饮饯出西京。时属春阳节，草木已含英。洛川当盛宴，斯焉为达生。","dynasty":"唐代","title":"送郗詹事"}
{"author":"韦应物","content":"孤舟欲夜发，只为访情人。此地忽相遇，留连意更新。停杯嗟别久，对月言家贫。一问临邛令，如何待上宾。","dynasty":"唐代","title":"将发楚州，经宝应县，访李二，忽于州馆相遇"}
{"author":"韦应物","content":"尘襟一潇洒，清夜得禅公。远自鹤林寺，了知人世空。惊禽翻暗叶，流水注幽丛。多谢非玄度，聊将诗兴同。","dynasty":"唐代","title":"夜偶诗客操公作"}
{"author":"韦应物","content":"分竹守南谯，弭节过梁池。雄都众君子，出饯拥河湄。燕谑始云洽，方舟已解维。一为风水便，但见山川驰。昨日次睢阳，今夕宿符离。云树怆重叠，烟波念还期。相敦在勤事，海内方劳师。","dynasty":"唐代","title":"寄大梁诸友"}
{"author":"韦应物","content":"南望青山满禁闱，晓陪鸳鹭正差池。共爱朝来何处雪，蓬莱宫里拂松枝。","dynasty":"唐代","title":"雪夜下朝，呈省中一绝"}
{"author":"韦应物","content":"沧海已云晏，皇恩犹念勤。式燕遍恒秩，柔远及斯人。兹邦实大藩，伐鼓军乐陈。是时冬服成，戎士气益振。虎竹谬朝寄，英贤降上宾。旋罄周旋礼，愧无海陆珍。庭中丸剑阑，堂上歌吹新。光景不知晚，觥酌岂言频。单醪昔所感，大醵况同忻。顾谓军中士，仰答何由申。","dynasty":"唐代","title":"军中冬燕"}
{"author":"韦应物","content":"少年不远仕，秉笏东西京。中岁守淮郡，奉命乃征行。素惭省阁姿，况忝符竹荣。效愚方此始，顾私岂获并。徘徊亲交恋，怆悢昆友情。日暮风雪起，我去子还城。登途建隼旟，勒驾望承明。云台焕中天，龙阙郁上征。晨兴奉早朝，玉露沾华缨。一朝从此去，服膺理庶甿.皇恩倘岁月，归服厕群英。","dynasty":"唐代","title":"自尚书郎出为滁州刺史（留别朋友兼示诸弟）"}
{"author":"韦应物","content":"雨中禁火空斋冷，江上流莺独坐听。把酒看花想诸弟，杜陵寒食草青青。","dynasty":"唐代","tags":"寒食节，孤独，思念","title":"寒食寄京师诸弟"}
{"author":"韦应物","content":"高台一悄望，远树间朝晖。但见东西骑，坐令心赏违。始霁郊原绿，暮春啼鸟稀。徒然对芳物，何能独醉归。","dynasty":"唐代","title":"台上迟客"}
{"author":"韦应物","content":"洛都游宦日，少年携手行。投杯起芳席，总辔振华缨。关塞有佳气，岩开伊水清。攀林憩佛寺，登高望都城。蹉跎二十载，世务各所营。兹赏长在梦，故人安得并。前岁守九江，恩诏赴咸京。因途再登历，山河属晴明。寂寞僧侣少，苍茫林木成。墙宇或崩剥，不见旧题名。旧游况存殁，独此泪交横。交横谁与同，书壁贻友生。今兹守吴郡，绵思方未平。子复经陈迹，一感我深情。远蒙恻怆篇，中有金玉声。反覆终难答，金玉尚为轻。","dynasty":"唐代","title":"答河南李士巽题香山寺"}
{"author":"韦应物","content":"百川注东海，东海无虚盈。泥滓不能浊，澄波非益清。恬然自安流，日照万里晴。云物不隐象，三山共分明。奈何疾风怒，忽若砥柱倾。海水虽无心，洪涛亦相惊。怒号在倏忽，谁识变化情。","dynasty":"唐代","title":"赠卢嵩"}
{"author":"韦应物","content":"曾为老茯神，本是寒松液。蚊蚋落其中，千年犹可觌。","dynasty":"唐代","title":"咏琥珀"}
{"author":"韦应物","content":"万物自生听，太空恒寂寥。还从静中起，却向静中消。","dynasty":"唐代","title":"咏声"}
{"author":"韦应物","content":"夏衣始轻体，游步爱僧居。果园新雨后，香台照日初。绿阴生昼静，孤花表春馀。符竹方为累，形迹一来疏。","dynasty":"唐代","title":"游开元精舍"}
{"author":"韦应物","content":"时节变衰草，物色近新秋。度月影才敛，绕竹光复流。","dynasty":"唐代","title":"玩萤火"}
{"author":"韦应物","content":"君不见开元至化垂衣裳，厌坐明堂朝万方。访道灵山降圣祖，沐浴华池集百祥。千乘万骑被原野，云霞草木相辉光。禁仗围山晓霜切，离宫积翠夜漏长。玉阶寂历朝无事，碧树萎蕤寒更芳。三清小鸟传仙语，九华真人奉琼浆。下元昧爽漏恒秩，登山朝礼玄元室。翠华稍隐天半云，丹阁光明海中日。羽旗旄节憩瑶台，清丝妙管从空来。万井九衢皆仰望，彩云白鹤方徘徊。凭高览古嗟寰宇，造化茫茫思悠哉。秦川八水长缭绕，汉氏五陵空崔嵬。乃言圣祖奉丹经，以年为日亿万龄。苍生咸寿阴阳泰，高谢前王出尘外。英豪共理天下晏，戎夷詟伏兵无战。时丰赋敛未告劳，海阔珍奇亦来献。干戈一起文武乖，欢娱已极人事变。圣皇弓剑坠幽泉，古木苍山闭宫殿。缵承鸿业圣明君，威震六合驱妖氛。太平游幸今可待，汤泉岚岭还氛氲。","dynasty":"唐代","title":"骊山行"}
{"author":"韦应物","content":"广陵三月花正开，花里逢君醉一回。南北相过殊不远，暮潮从去早潮来。","dynasty":"唐代","title":"酬柳郎中春日归扬州南郭见别之作"}
{"author":"韦应物","content":"扫雪开幽径，端居望故人。犹残腊月酒，更值早梅春。几日东城陌，何时曲水滨。闻闲且共赏，莫待绣衣新。","dynasty":"唐代","title":"早春对雪，寄前殿中元侍御"}
{"author":"韦应物","content":"与君十五侍皇闱，晓拂炉烟上赤墀。花开汉苑经过处，雪下骊山沐浴时。近臣零落今犹在，仙驾飘飖不可期。此日相逢思旧日，一杯成喜亦成悲。","dynasty":"唐代","title":"燕李录事"}
{"author":"韦应物","content":"耿耿抱私戚，寥寥独掩扉。临觞自不饮，况与故人违。故人方琢磨，瑰朗代所稀。宪礼更右职，文翰洒天机。聿来自东山，群彦仰馀辉。谈笑取高第，绾绶即言归。洛都游燕地，千里及芳菲。今朝章台别，杨柳亦依依。云霞未改色，山川犹夕晖。忽复不相见，心思乱霏霏。","dynasty":"唐代","title":"赠别河南李功曹（宏辞登科拜官）"}
{"author":"韦应物","content":"天生逸世姿，竹马不曾骑。览卷冰将释，援毫露欲垂。金貂传几叶，玉树长新枝。荣禄何妨早，甘罗亦小儿。","dynasty":"唐代","title":"奉和张大夫戏示青山郎"}
{"author":"韦应物","content":"圣朝有遗逸，披胆谒至尊。岂是贸荣宠，誓将救元元。权豪非所便，书奏寝禁门。高歌长安酒，忠愤不可吞。欻来客河洛，日与静者论。济世翻小事，丹砂驻精魂。东游无复系，梁楚多大蕃。高论动侯伯，疏怀脱尘喧。送君都门野，饮我林中樽。立马望东道，白云满梁园。踟蹰欲何赠，空是平生言。","dynasty":"唐代","title":"送李十四山东游"}
{"author":"韦应物","content":"置酒临高隅，佳人自城阙。已玩满川花，还看满川月。花月方浩然，赏心何由歇。","dynasty":"唐代","title":"沣上与幼遐月夜登西冈玩花"}
{"author":"韦应物","content":"佳期不可失，终愿枉衡门。南陌人犹度，西林日未昏。庭前空倚杖，花里独留樽。莫道无来驾，知君有短辕。","dynasty":"唐代","title":"期卢嵩，枉书称日暮无马不赴，以诗答"}
{"author":"韦应物","content":"青青满地铺颜色，曲曲一湾流水声。总为游人逞风景，乱云初捲碧天空。","dynasty":"唐代","title":"芳草涧"}
{"author":"韦应物","content":"多病守山郡，自得接嘉宾。不见三四日，旷若十馀旬。临觞独无味，对榻已生尘。一咏舟中作，洒雪忽惊新。烟波见栖旅，景物具昭陈。秋塘唯落叶，野寺不逢人。白事廷吏简，闲居文墨亲。高天池阁静，寒菊霜露频。应当整孤棹，归来展殷勤。","dynasty":"唐代","title":"荅杨奉礼"}
{"author":"韦应物","content":"一为吴郡守，不觉菊花开。始有故园思，且喜众宾来。","dynasty":"唐代","title":"九日"}
{"author":"韦应物","content":"西垣草诏罢，南宫忆上才。月临兰殿出，凉自凤池来。松桂生丹禁，鸳鹭集云台。托身各有所，相望徒徘徊。","dynasty":"唐代","title":"和张舍人夜直中书，寄吏部刘员外"}
{"author":"韦应物","content":"似与尘境绝，萧条斋舍秋。寒花独经雨，山禽时到州。清觞养真气，玉书示道流。岂将符守恋，幸已栖心幽。","dynasty":"唐代","title":"郡中西斋"}
{"author":"韦应物","content":"暮节看已谢，兹晨愈可惜。风澹意伤春，池寒花敛夕。对酒始依依，怀人还的的。谁当曲水行，相思寻旧迹。","dynasty":"唐代","title":"三月三日寄诸弟兼怀崔都水"}
{"author":"韦应物","content":"日暮游清池，疏林罗高天。馀绿飘霜露，夕气变风烟。水门架危阁，竹亭列广筵。一展私姻礼，屡叹芳樽前。感往在兹会，伤离属颓年。明晨复云去，且愿此流连。","dynasty":"唐代","title":"滁州园池燕元氏亲属"}
{"author":"韦应物","content":"怀君属秋夜，散步咏凉天。空山松子落，幽人应未眠。","dynasty":"唐代","tags":"唐诗三百首，秋天，怀人","title":"秋夜寄邱员外/秋夜寄丘二十二员外"}
{"author":"韦应物","content":"思亲自当去，不第未蹉跎。家住青山下，门前芳草多。秭归通远徼，巫峡注惊波。州举年年事，还期复几何。","dynasty":"唐代","title":"送别覃孝廉"}
{"author":"韦应物","content":"遽看蓂叶尽，坐阙芳年赏。赖此林下期，清风涤烦想。始萌动新煦，佳禽发幽响。岚岭对高斋，春流灌蔬壤。樽酒遗形迹，道言屡开奖。幸蒙终夕欢，聊用税归鞅。","dynasty":"唐代","title":"晦日处士叔园林燕集"}
{"author":"韦应物","content":"两山郁相对，晨策方上干。霭霭眺都城，悠悠俯清澜。邈矣二三子，兹焉屡游盘。良时忽已周，独往念前欢。好鸟始云至，众芳亦未阑。遇物岂殊昔，慨伤自有端。","dynasty":"唐代","title":"再游龙门怀旧侣"}
{"author":"韦应物","content":"假邑非拙素，况乃别伊人。聊登释氏居，携手恋兹晨。高旷出尘表，逍遥涤心神。青山对芳苑，列树绕通津。车马无时绝，行子倦风尘。今当遵往路，伫立欲何申。唯持贞白志，以慰心所亲。","dynasty":"唐代","title":"天长寺上方别子西有道"}
{"author":"韦应物","content":"周宣大猎兮岐之阳，刻石表功兮炜煌煌。石如鼓形数止十，风雨缺讹苔藓涩。今人濡纸脱其文，既击既扫白黑分。忽开满卷不可识，惊潜动蛰走云云。喘逶迤，相纠错，乃是宣王之臣史籀作。一书遗此天地间，精意长存世冥寞。秦家祖龙还刻石，碣石之罘李斯迹。世人好古犹共传，持来比此殊悬隔。","dynasty":"唐代","title":"石鼓歌"}
{"author":"韦应物","content":"川上风雨来，须臾满城阙。岧峣青莲界，萧条孤兴发。前山遽已净，阴霭夜来歇。乔木生夏凉，流云吐华月。严城自有限，一水非难越。相望曙河远，高斋坐超忽。","dynasty":"唐代","title":"同德寺雨后寄元侍御李博士"}
{"author":"韦应物","content":"出身天宝今年几，顽钝如锤命如纸。作官不了却来归，还是杜陵一男子。北风惨惨投温泉，忽忆先皇游幸年。身骑厩马引天仗，直入华清列御前。玉林瑶雪满寒山，上升玄阁游绛烟。平明羽卫朝万国，车马合沓溢四鄽。蒙恩每浴华池水，扈猎不蹂渭北田。朝廷无事共欢燕，美人丝管从九天。一朝铸鼎降龙驭，小臣髯绝不得去。今来萧瑟万井空，唯见苍山起烟雾。可怜蹭蹬失风波，仰天大叫无奈何。弊裘羸马冻欲死，赖遇主人杯酒多。","dynasty":"唐代","title":"温泉行"}
{"author":"韦应物","content":"川明气已变，岩寒云尚拥。南亭草心绿，春塘泉脉动。景煦听禽响，雨余看柳重。逍遥池馆华，益愧专城宠。","dynasty":"唐代","tags":"春天，写景，抒怀","title":"春游南亭"}
{"author":"韦应物","content":"郡阁始嘉宴，青山忆旧居。为君量革履，且愿住蓝舆。","dynasty":"唐代","title":"送丘员外归山居"}
{"author":"韦应物","content":"握手出都门，驾言适京师。岂不怀旧庐，惆怅与子辞。丽日坐高阁，清觞宴华池。昨游倏已过，后遇良未知。念结路方永，岁阴野无晖。单车我当前，暮雪子独归。临流一相望，零泪忽沾衣。","dynasty":"唐代","title":"留别洛京亲友"}
{"author":"韦应物","content":"临流一舒啸，望山意转延。隔林分落景，馀霞明远川。首起趣东作，已看耘夏田。一从民里居，岁月再徂迁。昧质得全性，世名良自牵。行忻携手归，聊复饮酒眠。","dynasty":"唐代","title":"晚出沣上，赠崔都水"}
{"author":"韦应物","content":"决胜文场战已酣，行应辟命复才堪。旅食不辞游阙下，春衣未换报江南。天边宿鸟生归思，关外晴山满夕岚。立马欲从何处别，都门杨柳正毵毵。","dynasty":"唐代","title":"送章八元秀才擢第往上都应制"}
{"author":"韦应物","content":"皓月升林表，公堂满清辉。嘉宾自远至，觞饮夜何其。宰邑视京县，归来无寸资。瑰文溢众宝，雅正得吾师。广川含澄澜，茂树擢华滋。短才何足数，枉赠愧妍词。欢盼良见属，素怀亦已披。何意云栖翰，不嫌蓬艾卑。但恐河汉没，回车首路岐。","dynasty":"唐代","title":"荅长宁令杨辙"}
{"author":"韦应物","content":"远山含紫氛，春野霭云暮。值此归时月，留连西涧渡。谬当文墨会，得与群英遇。赏逐乱流翻，心将清景悟。行车俨未转，芳草空盈步。已举候亭火，犹爱村原树。还当守故扃，怅恨秉幽素。","dynasty":"唐代","title":"乘月过西郊渡"}
{"author":"韦应物","content":"冰泮寒塘水渌，雨馀百草皆生。朝来门巷无事，晚下高斋有情。","dynasty":"唐代","title":"三台"}
{"author":"韦应物","content":"古宅集祆鸟，群号枯树枝。黄昏窥人室，鬼物相与期。居人不安寝，搏击思此时。岂无鹰与鹯，饱肉不肯飞。既乖逐鸟节，空养凌云姿。孤负肉食恩，何异城上鸱。","dynasty":"唐代","title":"杂体五首其二"}
{"author":"韦应物","content":"湛湛嘉树阴，清露夜景沉。悄然群物寂，高阁似阴岑。方以玄默处，岂为名迹侵。法妙不知归，独此抱冲襟。斋舍无馀物，陶器与单衾。诸生时列坐，共爱风满林。","dynasty":"唐代","title":"善福精舍示诸生"}
{"author":"韦应物","content":"西垣草诏罢，南宫忆上才。月临兰殿出，凉自凤池来。松桂生丹禁，鸳鹭集云台。托身各有所，相望徒徘徊。","dynasty":"唐代","title":"和张舍人夜直中书，寄吏部刘员外"}
{"author":"韦应物","content":"清境岂云远，炎氛忽如遗。重门布绿阴，菡萏满广池。石发散清浅，林光动涟漪。缘崖摘紫房，扣槛集灵龟。浥浥馀露气，馥馥幽襟披。积喧忻物旷，耽玩觉景驰。明晨复趋府，幽赏当反思。","dynasty":"唐代","title":"慈恩精舍南池作"}
{"author":"韦应物","content":"鼋头之山，直上洞庭连青天。苍苍烟树闭古庙，中有蛾眉成水仙。水府沉沉行路绝，蛟龙出没无时节。魂同魍魉潜太阴，身与空山长不灭。东晋永和今几代，云发素颜犹盼睐。阴深灵气静凝美，的砾龙绡杂琼珮。山精木魅不敢亲，昏明想像如有人。蕙兰琼芳积烟露，碧窗松月无冬春。舟客经过奠椒醑，巫女南音歌激楚。碧水冥空惟鸟飞，长天何处云随雨。红渠绿蘋芳意多，玉灵荡漾凌清波。孤峰绝岛俨相向，鬼啸猿啼垂女萝。皓雪琼枝殊异色，北方绝代徒倾国。云没烟销不可期，明堂翡翠无人得。精灵变态状无方，游龙宛转惊鸿翔。湘妃独立九疑暮，汉女菱歌春日长。始知仙事无不有，可惜吴宫空白首。","dynasty":"唐代","title":"鼋头山神女歌"}
{"author":"韦应物","content":"遗民爱精舍，乘犊入青山。来署高阳里，不遇白衣还。礼贤方化俗，闻风自款关。况子逸群士，栖息蓬蒿间。","dynasty":"唐代","title":"答裴处士"}
{"author":"韦应物","content":"去马嘶春草，归人立夕阳。元知数日别，要使两情伤。","dynasty":"唐代","title":"答王卿送别"}
{"author":"韦应物","content":"余辞郡符去，尔为外事牵。宁知风雪夜，复此对床眠。始话南池饮，更咏西楼篇。无将一会易，岁月坐推迁。","dynasty":"唐代","title":"示全真元常（元常，赵氏生）"}
{"author":"韦应物","content":"时暇陟云构，晨霁澄景光。始见吴都大，十里郁苍苍。山川表明丽，湖海吞大荒。合沓臻水陆，骈阗会四方。俗繁节又暄，雨顺物亦康。禽鱼各翔泳，草木遍芬芳。于兹省氓俗，一用劝农桑。诚知虎符忝，但恨归路长。","dynasty":"唐代","title":"登重玄寺阁"}
{"author":"韦应物","content":"冬冬城鼓动，稍稍林鸦去。柳意不胜春，岩光已知曙。寝斋有单祶，灵药为朝茹。盥漱忻景清，焚香澄神虑。公门自常事，道心宁易处。","dynasty":"唐代","title":"晓坐西斋"}
{"author":"韦应物","content":"远迹出尘表，寓身双树林。如何小子伉，亦有超世心。担书从我游，携手广川阴。云开夏郊绿，景晏青山沉。对榻遇清夜，献诗合雅音。所推苟礼数，于性道岂深。隐拙在冲默，经世昧古今。无为率尔言，可以致华簪。","dynasty":"唐代","title":"沣上精舍答赵氏外生伉"}
{"author":"韦应物","content":"萧屑杉松声，寂寥寒夜虑。州贫人吏稀，雪满山城曙。春塘看幽谷，栖禽愁未去。开闱正乱流，宁辨花枝处。","dynasty":"唐代","title":"对春雪"}
{"author":"韦应物","content":"怅然高阁望，已掩东城关。春风偏送柳，夜景欲沉山。","dynasty":"唐代","title":"晚登郡阁"}
{"author":"韦应物","content":"暗窗凉叶动，秋天寝席单。忧人半夜起，明月在林端。一与清景遇，每忆平生欢。如何方恻怆，披衣露更寒。","dynasty":"唐代","title":"秋夜"}
{"author":"韦应物","content":"良玉定为宝，长材世所稀。佐幕方巡郡，奏命布恩威。食蔬程独守，饮冰节靡违。决狱兴邦颂，高文禀天机。宾馆在林表，望山启西扉。下有千亩田，泱漭吴土肥。始耕已见获，袗絺今授衣。政拙劳详省，淹留未得归。虽惭且忻愿，日夕睹光辉。","dynasty":"唐代","title":"赠李判官"}
{"author":"韦应物","content":"俗吏闲居少，同人会面难。偶随香署客，来访竹林欢。暮馆花微落，春城雨暂寒。瓮间聊共酌，莫使宦情阑。","dynasty":"唐代","title":"陪王郎中寻孔征君"}
{"author":"韦应物","content":"山高鸣过雨，涧树落残花。非关春不待，当由期自赊。","dynasty":"唐代","title":"西郊期涤武不至，书示"}
{"author":"韦应物","content":"馆宿风雨滞，始晴行盖转。浔阳山水多，草木俱纷衍。崎岖缘碧涧，苍翠践苔藓。高树夹潺湲，崩石横阴巘.野杏依寒拆，馀云冒岚浅。性惬形岂劳，境殊路遗缅。忆昔终南下，佳游亦屡展。时禽下流暮，纷思何由遣。","dynasty":"唐代","title":"自蒲塘驿回驾经历山水"}
{"author":"韦应物","content":"仲春时景好，草木渐舒荣。公门且无事，微雨园林清。决决水泉动，忻忻众鸟鸣。闲斋始延瞩，东作兴庶氓。即事玩文墨，抱冲披道经。于焉日淡泊，徒使芳尊盈。","dynasty":"唐代","title":"县斋"}
{"author":"韦应物","content":"宦游三十载，田野久已疏。休沐遂兹日，一来还故墟。山明宿雨霁，风暖百卉舒。泓泓野泉洁，熠熠林光初。竹木稍摧翳，园场亦荒芜。俯惊鬓已衰，周览昔所娱。存没恻私怀，迁变伤里闾。欲言少留心，中复畏简书。世道良自退，荣名亦空虚。与子终携手，岁晏当来居。","dynasty":"唐代","title":"休沐东还胄贵里示端"}
{"author":"韦应物","content":"好读神农书，多识药草名。持缣购山客，移莳罗众英。不改幽涧色，宛如此地生。汲井既蒙泽，插楥亦扶倾。阴颖夕房敛，阳条夏花明。悦玩从兹始，日夕绕庭行。州民自寡讼，养闲非政成。","dynasty":"唐代","title":"种药"}
{"author":"韦应物","content":"萧条竹林院，风雨丛兰折。幽鸟林上啼，青苔人迹绝。燕居日已永，夏木纷成结。几阁积群书，时来北窗阅。","dynasty":"唐代","title":"燕居即事"}
{"author":"韦应物","content":"端居倦时燠，轻舟泛回塘。微风飘襟散，横吹绕林长。云澹水容夕，雨微荷气凉。一写悁勤意，宁用诉华觞。","dynasty":"唐代","title":"南塘泛舟会元六昆季"}
{"author":"韦应物","content":"雁门山上雁初飞，马邑阑中马正肥。日旰山西逢驿使，殷勤南北送征衣。","dynasty":"唐代","title":"杂曲歌辞。突厥三台"}
{"author":"韦应物","content":"远学临海峤，横此莓苔石。郡斋三四峰，如有灵仙迹。方愁暮云滑，始照寒池碧。自与幽人期，逍遥竟朝夕。","dynasty":"唐代","title":"题石桥"}
{"author":"韦应物","content":"高词弃浮靡，贞行表乡闾。未真南宫拜，聊偃东山居。大藩本多事，日与文章疏。每一睹之子，高咏遂起予。宵昼方连燕，烦吝亦顿祛。格言雅诲阙，善谑矜数馀。久跼思游旷，穷惨遇阳舒。虎丘惬登眺，吴门怅踌躇。方此恋携手，岂云还旧墟。告诸吴子弟，文学为何如。迹与孤云远，心将野鹤俱。那同石氏子，每到府门趋。","dynasty":"唐代","title":"赠丘员外二首"}
{"author":"韦应物","content":"一为吴郡守，不觉菊花开。始有故园思，且喜众宾来。","dynasty":"唐代","title":"九日"}
{"author":"韦应物","content":"冬冬城鼓动，稍稍林鸦去。柳意不胜春，岩光已知曙。寝斋有单祶，灵药为朝茹。盥漱忻景清，焚香澄神虑。公门自常事，道心宁易处。","dynasty":"唐代","title":"晓坐西斋"}
{"author":"韦应物","content":"结茅临绝岸，隔水闻清磬。山水旷萧条，登临散情性。稍指缘原骑，还寻汲涧径。长啸倚亭树，怅然川光暝。","dynasty":"唐代","title":"义演法师西斋"}
{"author":"韦应物","content":"豺虎犯天纲，升平无内备。长驱阴山卒，略践三河地。张侯本忠烈，济世有深智。坚壁梁宋间，远筹吴楚利。穷年方绝输，邻援皆携贰。使者哭其庭，救兵终不至。重围虽可越，藩翰谅难弃。饥喉待危巢，悬命中路坠。甘从锋刃毙，莫夺坚贞志。宿将降贼庭，儒生独全义。空城唯白骨，同往无贱贵。哀哉岂独今，千载当歔欷。","dynasty":"唐代","title":"睢阳感怀"}
{"author":"韦应物","content":"秋檐滴滴对床寝，山路迢迢联骑行。到家俱及东篱菊，何事先归半日程。","dynasty":"唐代","title":"赠令狐士曹"}
{"author":"韦应物","content":"请告严程尽，西归道路寒。欲陪鹰隼集，犹恋鶺鴒单。洛邑人全少，嵩高雪尚残。满台谁不故，报我在微官。","dynasty":"唐代","title":"李五席送李主簿归西台"}
{"author":"韦应物","content":"亭宇丽朝景，帘牖散暄风。小山初构石，珍树正然红。弱藤已扶树，幽兰欲成丛。芳心幸如此，佳人时不同。","dynasty":"唐代","title":"西亭"}
{"author":"韦应物","content":"世间荏苒萦此身，长望碧山到无因。白鹤徘徊看不去，遥知下有清都人。","dynasty":"唐代","title":"寄刘尊师"}
{"author":"韦应物","content":"香炉宿火灭，兰灯宵影微。秋斋独卧病，谁与覆寒衣。","dynasty":"唐代","title":"郡斋卧疾绝句"}
{"author":"韦应物","content":"绝岸临西野，旷然尘事遥。清川下逦迤，茅栋上岧峣.玩月爱佳夕，望山属清朝。俯砌视归翼，开襟纳远飙。等陶辞小秩，效朱方负樵。闲游忽无累，心迹随景超。明世重才彦，雨露降丹霄。群公正云集，独予忻寂寥。","dynasty":"唐代","title":"沣上西斋寄诸友（七月中善福之西斋作）"}
{"author":"韦应物","content":"逍遥东城隅，双树寒葱茜。广庭流华月，高阁凝馀霰。杜门非养素，抱疾阻良宴。孰谓无他人，思君岁云变。官曹亮先忝，陈躅惭俊彦。岂知晨与夜，相代不相见。缄书问所如，酬藻当芬绚。","dynasty":"唐代","title":"同德精舍养疾，寄河南兵曹东厅掾"}
{"author":"韦应物","content":"相逢且对酒，相问欲何如。数岁犹卑吏，家人笑著书。告归应未得，荣宦又知疏。日日生春草，空令忆旧居。","dynasty":"唐代","title":"任洛阳丞答前长安田少府问"}
{"author":"韦应物","content":"分曹幸同简，联骑方惬素。还从广陌归，不觉青山暮。翻翻鸟未没，杳杳钟犹度。寻草远无人，望山多枉路。聊参世士迹，尝得静者顾。出入虽见牵，忘身缘所晤。","dynasty":"唐代","title":"晚出府舍与独孤兵曹、令狐士曹南寻朱雀街归里第"}
{"author":"韦应物","content":"春至林木变，洞房夕含清。单居谁能裁，好鸟对我鸣。良人久燕赵，新爱移平生。别时双鸳绮，留此千恨情。碧草生旧迹，绿琴歇芳声。思将魂梦欢，反侧寐不成。揽衣迷所次，起望空前庭。孤影中自恻，不知双涕零。","dynasty":"唐代","title":"拟古诗十二首其九"}
{"author":"韦应物","content":"岁中始再觏，方来又解携。才留野艇语，已忆故山栖。幽涧人夜汲，深林鸟长啼。还持郡斋酒，慰子霜露凄。","dynasty":"唐代","title":"重送丘二十二还临平山居"}
{"author":"韦应物","content":"华簪岂足恋，幽林徒自违。遥知别后意，寂寞掩郊扉。回首昆池上，更羡尔同归。","dynasty":"唐代","title":"途中书情，寄沣上两弟，因送二甥却还"}
{"author":"韦应物","content":"鼋头之山，直上洞庭连青天。苍苍烟树闭古庙，中有蛾眉成水仙。水府沉沉行路绝，蛟龙出没无时节。魂同魍魉潜太阴，身与空山长不灭。东晋永和今几代，云发素颜犹盼睐。阴深灵气静凝美，的砾龙绡杂琼珮。山精木魅不敢亲，昏明想像如有人。蕙兰琼芳积烟露，碧窗松月无冬春。舟客经过奠椒醑，巫女南音歌激楚。碧水冥空惟鸟飞，长天何处云随雨。红渠绿蘋芳意多，玉灵荡漾凌清波。孤峰绝岛俨相向，鬼啸猿啼垂女萝。皓雪琼枝殊异色，北方绝代徒倾国。云没烟销不可期，明堂翡翠无人得。精灵变态状无方，游龙宛转惊鸿翔。湘妃独立九疑暮，汉女菱歌春日长。始知仙事无不有，可惜吴宫空白首。","dynasty":"唐代","title":"鼋头山神女歌"}
{"author":"韦应物","content":"荆山之白玉兮，良工雕琢双环连，月蚀中央镜心穿。故人赠妾初相结，恩在环中寻不绝。人情厚薄苦须臾，昔似连环今似玦.连环可碎不可离，如何物在人自移。上客勿遽欢，听妾歌路难。傍人见环环可怜，不知中有长恨端。","dynasty":"唐代","title":"杂曲歌辞。行路难"}
{"author":"韦应物","content":"近作新婚镊白髯，长怀旧卷映蓝衫。更欲携君虎丘寺，不知方伯望征帆。","dynasty":"唐代","title":"送秦系赴润州"}
{"author":"韦应物","content":"西垣草诏罢，南宫忆上才。月临兰殿出，凉自凤池来。松桂生丹禁，鸳鹭集云台。托身各有所，相望徒徘徊。","dynasty":"唐代","title":"和张舍人夜直中书，寄吏部刘员外"}
{"author":"韦应物","content":"借问江上柳，青青为谁春。空游昨日地，不见昨日人。缭绕万家井，往来车马尘。莫道无相识，要非心所亲。","dynasty":"唐代","title":"乐府杂曲。鼓吹曲辞。有所思"}
{"author":"韦应物","content":"由来束带士，请谒无朝暮。公暇及私身，何能独闲步。摘叶爱芳在，扪竹怜粉污。岸帻偃东斋，夏天清晓露。怀仙阅真诰，贻友题幽素。荣达颇知疏，恬然自成度。绿苔日已满，幽寂谁来顾。","dynasty":"唐代","title":"休暇东斋"}
{"author":"韦应物","content":"皓月升林表，公堂满清辉。嘉宾自远至，觞饮夜何其。宰邑视京县，归来无寸资。瑰文溢众宝，雅正得吾师。广川含澄澜，茂树擢华滋。短才何足数，枉赠愧妍词。欢盼良见属，素怀亦已披。何意云栖翰，不嫌蓬艾卑。但恐河汉没，回车首路岐。","dynasty":"唐代","title":"答长宁令杨辙"}
{"author":"韦应物","content":"对芳尊，醉来百事何足论。遥见青山始一醒，欲著接蓠还复昏。","dynasty":"唐代","title":"对芳尊"}
{"author":"韦应物","content":"南楼夜已寂，暗鸟动林间。不见城郭事，沉沉唯四山。","dynasty":"唐代","title":"夜望"}
{"author":"韦应物","content":"君昔掌文翰，西垣复石渠。朱衣乘白马，辉光照里闾。余时忝南省，接宴愧空虚。一别守兹郡，蹉跎岁再除。长怀关河表，永日简牍馀。郡中有方塘，凉阁对红蕖。金玉蒙远贶，篇咏见吹嘘。未答平生意，已没九原居。秋风吹寝门，长恸涕涟如。覆视缄中字，奄为昔人书。发鬓已云白，交友日凋疏。冯生远同恨，憔悴在田庐。","dynasty":"唐代","title":"张彭州前与缑氏冯少府各惠寄一篇多故未答…兼远简冯生"}
{"author":"韦应物","content":"误点能成物，迷真许一时。笔端来已久，座上去何迟。顾白曾无变，听鸡不复疑。讵劳才子赏，为入国人诗。","dynasty":"唐代","title":"咏徐正字画青蝇"}
{"author":"韦应物","content":"紫阁西边第几峰，茅斋夜雪虎行踪。遥看黛色知何处，欲出山门寻暮钟。","dynasty":"唐代","title":"答东林道士"}
{"author":"韦应物","content":"雨歇见青山，落日照林园。山多烟鸟乱，林清风景翻。提携唯子弟，萧散在琴言。同游不同意，耿耿独伤魂。寂寞钟已尽，如何还入门。","dynasty":"唐代","title":"林园晚霁"}
{"author":"韦应物","content":"隐隐起何处，迢迢送落晖。苍茫随思远，萧散逐烟微。秋野寂云晦，望山僧独归。","dynasty":"唐代","title":"烟际钟"}
{"author":"韦应物","content":"高台造云端，遐瞰周四垠。雄都定鼎地，势据万国尊。河岳出云雨，土圭酌乾坤。舟通南越贡，城背北邙原。帝宅夹清洛，丹霞捧朝暾。葱茏瑶台榭，窈窕双阙门。十载构屯难，兵戈若云屯。膏腴满榛芜，比屋空毁垣。圣主乃东眷，俾贤拯元元。熙熙居守化，泛泛太府恩。至损当受益，苦寒必生温。平明四城开，稍见市井喧。坐感理乱迹，永怀经济言。吾生自不达，空鸟何翩翻。天高水流远，日晏城郭昏。裴回讫旦夕，聊用写忧烦。","dynasty":"唐代","title":"登高望洛城作"}
{"author":"韦应物","content":"凿山导伊流，中断若天辟。都门遥相望，佳气生朝夕。素怀出尘意，适有携手客。精舍绕层阿，千龛邻峭壁。缘云路犹缅，憩涧钟已寂。花树发烟华，淙流散石脉。长啸招远风，临潭漱金碧。日落望都城，人间何役役。","dynasty":"唐代","title":"龙门游眺"}
{"author":"韦应物","content":"靡靡寒欲收，霭霭阴还结。晨起望南端，千林散春雪。妍光属瑶阶，乱绪陵新节。无为掩扉卧，独守袁生辙。","dynasty":"唐代","title":"对雪赠徐秀才"}
{"author":"韦应物","content":"春罗双鸳鸯，出自寒夜女。心精烟雾色，指历千万绪。长安贵豪家，妖艳不可数。裁此百日功，唯将一朝舞。舞罢复裁新，岂思劳者苦。","dynasty":"唐代","title":"杂体五首其三"}
{"author":"韦应物","content":"却足甘为笑，闲居梦杜陵。残莺知夏浅，社雨报年登。流麦非关忘，收书独不能。自然忧旷职，缄此谢良朋。","dynasty":"唐代","title":"假中对雨，呈县中僚友"}
{"author":"韦应物","content":"端令倚悬槛，长望抱沉忧。宁知故园月，今夕在兹楼。衰莲送馀馥，华露湛新秋。坐见苍林变，清辉怆已休。","dynasty":"唐代","title":"楼中月夜"}
{"author":"韦应物","content":"居藩久不乐，遇子聊一欣。英声颇籍甚，交辟乃时珍。绣衣过旧里，骢马辉四邻。敬恭尊郡守，笺简具州民。谬忝诚所愧，思怀方见申。置榻宿清夜，加笾宴良辰。遵途还盛府，行舫绕长津。自有贤方伯，得此文翰宾。","dynasty":"唐代","title":"送陆侍御还越"}
{"author":"韦应物","content":"官荣多所系，闲居亦愆期。高阁犹相望，青山欲暮时。","dynasty":"唐代","title":"同德阁期元侍御李博士不至各投赠二首其二"}
{"author":"韦应物","content":"兹晨乃休暇，适往田家庐。原谷径途涩，春阳草木敷。才遵板桥曲，复此清涧纡。崩壑方见射，回流忽已舒。明灭泛孤景，杳霭含夕虚。无将为邑志，一酌澄波馀。","dynasty":"唐代","title":"往云门郊居途经回流作"}
{"author":"韦应物","content":"庐山两道士，各在一峰居。矫掌白云表，晞发阳和初。清夜降真侣，焚香满空虚。中有无为乐，自然与世疏。道尊不可屈，符守岂暇馀。高斋遥致敬，愿示一编书。","dynasty":"唐代","title":"寄黄、刘二尊师"}
{"author":"韦应物","content":"良玉定为宝，长材世所稀。佐幕方巡郡，奏命布恩威。食蔬程独守，饮冰节靡违。决狱兴邦颂，高文禀天机。宾馆在林表，望山启西扉。下有千亩田，泱漭吴土肥。始耕已见获，袗絺今授衣。政拙劳详省，淹留未得归。虽惭且忻愿，日夕睹光辉。","dynasty":"唐代","title":"赠李判官"}
{"author":"韦应物","content":"停车欲去绕丛竹，偏爱新筠十数竿。莫遣儿童触琼粉，留待幽人回日看。","dynasty":"唐代","title":"将往滁城恋新竹，简崔都水示端"}
{"author":"韦应物","content":"宁知府中吏，故宅一徘徊。历阶存往敬，瞻位泣馀哀。废井没荒草，阴牖生绿苔。门前车马散，非复昔时来。","dynasty":"唐代","title":"至开化里寿春公故宅"}
{"author":"韦应物","content":"深夜竹亭雪，孤灯案上书。不遇无为化，谁复得闲居。","dynasty":"唐代","title":"答崔都水"}
{"author":"韦应物","content":"皓月流春城，华露积芳草。坐念绮窗空，翻伤清景好。清景终若斯，伤多人自老。","dynasty":"唐代","title":"月夜"}
{"author":"韦应物","content":"养病惬清夏，郊园敷卉木。窗夕含涧凉，雨馀爱筠绿。披怀始高咏，对琴转幽独。仰子游群英，吐词如兰馥。还闻枉嘉藻，伫望延昏旭。唯见草青青，闭户沣水曲。","dynasty":"唐代","title":"西郊养疾闻畅校书有新什见赠久伫不至先寄此诗"}
{"author":"韦应物","content":"古刀寒锋青槭槭，少年交结平陵客。求之时代不可知，千痕万穴如星离。重叠泥沙更剥落，纵横鳞甲相参差。古物有灵知所适，貂裘拂之横广席。阴森白日掩云虹，错落池光动金碧。知君宝此夸绝代，求之不得心常爱。厌见今时绕指柔，片锋折刃犹堪佩。高山成谷苍海填，英豪埋没谁所捐。吴钩断马不知处，几度烟尘今独全。夜光投人人不畏，知君独识精灵器。酬恩结思心自知，死生好恶不相弃。白虎司秋金气清，高天寥落云峥嵘。月肃风凄古堂净，精芒切切如有声。何不跨蓬莱，斩长鲸。世人所好殊辽阔，千金买铅徒一割。","dynasty":"唐代","title":"寇季膺古刀歌"}
{"author":"韦应物","content":"请告严程尽，西归道路寒。欲陪鹰隼集，犹恋鶺鴒单。洛邑人全少，嵩高雪尚残。满台谁不故，报我在微官。","dynasty":"唐代","title":"李五席送李主簿归西台"}
{"author":"韦应物","content":"秋草生庭白露时，故园诸弟益相思。尽日高斋无一事，芭蕉叶上独题诗。","dynasty":"唐代","title":"闲居寄诸弟"}
{"author":"韦应物","content":"改序念芳辰，烦襟倦日永。夏木已成阴，公门昼恒静。长风始飘阁，叠云才吐岭。坐想离居人，还当惜徂景。","dynasty":"唐代","title":"立夏日忆京师诸弟"}
{"author":"韦应物","content":"野性本难畜，玩习亦逾年。麑班始力直，麚角已苍然。仰首嚼园柳，俯身饮清泉。见人若闲暇，蹶起忽低骞。兹兽有高貌，凡类宁比肩。不得游山泽，跼促诚可怜。","dynasty":"唐代","title":"述园鹿"}
{"author":"韦应物","content":"出自玄泉杳杳之深井，汲在朱明赫赫之炎辰。九天含露未销铄，阊阖初开赐贵人。碎如坠琼方截璐，粉壁生寒象筵布。玉壶纨扇亦玲珑，座有丽人色俱素。咫尺炎凉变四时，出门焦灼君讵知。肥羊甘醴心闷闷，饮此莹然何所思。当念阑干凿者苦，腊月深井汗如雨。","dynasty":"唐代","title":"夏冰歌"}
{"author":"韦应物","content":"秋城海雾重，职事凌晨出。浩浩合元天，溶溶迷朗日。才看含鬓白，稍视沾衣密。道骑全不分，郊树都如失。霏微误嘘吸，肤腠生寒栗。归当饮一杯，庶用蠲斯疾。","dynasty":"唐代","title":"凌雾行"}
{"author":"韦应物","content":"衔泥燕，声喽喽，尾涎涎。秋去何所归，春来复相见。岂不解决绝高飞碧云里，何为地上衔泥滓。衔泥虽贱意有营，杏梁朝日巢欲成。不见百鸟畏人林野宿，翻遭网罗俎其肉，未若衔泥入华屋。燕衔泥，百鸟之智莫与齐。","dynasty":"唐代","title":"燕衔泥"}
{"author":"韦应物","content":"出身天宝今年几，顽钝如锤命如纸。作官不了却来归，还是杜陵一男子。北风惨惨投温泉，忽忆先皇游幸年。身骑厩马引天仗，直入华清列御前。玉林瑶雪满寒山，上升玄阁游绛烟。平明羽卫朝万国，车马合沓溢四鄽。蒙恩每浴华池水，扈猎不蹂渭北田。朝廷无事共欢燕，美人丝管从九天。一朝铸鼎降龙驭，小臣髯绝不得去。今来萧瑟万井空，唯见苍山起烟雾。可怜蹭蹬失风波，仰天大叫无奈何。弊裘羸马冻欲死，赖遇主人杯酒多。","dynasty":"唐代","title":"温泉行"}
{"author":"韦应物","content":"洁性不可污，为饮涤尘烦。此物信灵味，本自出山原。聊因理郡馀，率尔植荒园。喜随众草长，得与幽人言。","dynasty":"唐代","title":"喜园中茶生"}
{"author":"韦应物","content":"裴回轻雪意，似惜艳阳时。不悟风花冷，翻令梅柳迟。","dynasty":"唐代","title":"咏春雪"}
{"author":"韦应物","content":"月暗竹亭幽，萤光拂席流。还思故园夜，更度一年秋。自惬观书兴，何惭秉烛游。府中徒冉冉，明发好归休。","dynasty":"唐代","title":"夜对流萤作"}
{"author":"韦应物","content":"冰泮寒塘水渌，雨馀百草皆生。朝来门巷无事，晚下高斋有情。","dynasty":"唐代","title":"三台"}
{"author":"韦应物","content":"月满秋夜长，惊乌号北林。天河横未落，斗柄当西南。寒蛩悲洞房，好鸟无遗音。商飙一夕至，独宿怀重衾。旧交日千里，隔我浮与沈。人生岂草木，寒暑移此心。","dynasty":"唐代","title":"拟古诗十二首其六"}
{"author":"韦应物","content":"远听江上笛，临觞一送君。还愁独宿夜，更向郡斋闻。","dynasty":"唐代","title":"听江笛送陆侍御（同丘员外赋题）"}
{"author":"韦应物","content":"同心忽已别，昨事方成昔。幽径还独寻，绿苔见行迹。秋斋正萧散，烟水易昏夕。忧来结几重，非君不可释。","dynasty":"唐代","title":"独游西斋，寄崔主簿"}
{"author":"韦应物","content":"宦游三十载，田野久已疏。休沐遂兹日，一来还故墟。山明宿雨霁，风暖百卉舒。泓泓野泉洁，熠熠林光初。竹木稍摧翳，园场亦荒芜。俯惊鬓已衰，周览昔所娱。存没恻私怀，迁变伤里闾。欲言少留心，中复畏简书。世道良自退，荣名亦空虚。与子终携手，岁晏当来居。","dynasty":"唐代","title":"休沐东还胄贵里示端"}
{"author":"韦应物","content":"仙鸟何飘飖，绿衣翠为襟。顾我差池羽，咬咬怀好音。徘徊洛阳中，游戏清川浔。神交不在结，欢爱自中心。驾言忽徂征，云路邈且深。朝游尚同啄，夕息当异林。出饯宿东郊，列筵属城阴。举酒欲为乐，忧怀方沈沈。","dynasty":"唐代","title":"送洛阳韩丞东游"}
{"author":"韦应物","content":"飞阁凌太虚，晨跻郁峥嵘。惊飙触悬槛，白云冒层甍。太阴布其地，密雨垂八纮。仰观固不测，俯视但冥冥。感此穷秋气，沈郁命友生。及时未高步，羁旅游帝京。圣朝无隐才，品物俱昭形。国士秉绳墨，何以表坚贞。寸心东北驰，思与一会并。我车夙已驾，将逐晨风征。郊涂住成淹，默默阻中情。","dynasty":"唐代","title":"善福阁对雨寄李儋幼遐"}
{"author":"韦应物","content":"夏衣始轻体，游步爱僧居。果园新雨后，香台照日初。绿阴生昼静，孤花表春馀。符竹方为累，形迹一来疏。","dynasty":"唐代","title":"游开元精舍"}
{"author":"韦应物","content":"郁郁雨相遇，出门草青青。酒酣拔剑舞，慷慨送子行。驱马涉大河，日暮怀洛京。前登太行路，志士亦未平。薄游五府都，高步振英声。主人才且贤，重士百金轻。丝竹促飞觞，夜宴达晨星。娱乐易淹暮，谅在执高情。","dynasty":"唐代","title":"饯雍聿之潞州谒李中丞"}
{"author":"韦应物","content":"伐鼓通严城，车马溢广躔。煌煌列明烛，朝服照华鲜。金门杳深沉，尚听清漏传。河汉忽已没，司阍启晨关。丹殿据龙首，崔嵬对南山。寒生千门里，日照双阙间。禁旅下成列，炉香起中天。辉辉睹明圣，济济行俊贤。愧无鸳鹭姿，短翮空飞还。谁当假毛羽，云路相追攀。","dynasty":"唐代","title":"观早朝"}
{"author":"韦应物","content":"芳园知夕燕，西郊已独还。谁言不同赏，俱是醉花间。","dynasty":"唐代","title":"沣上醉题寄涤武"}
{"author":"韦应物","content":"汉帝外家子，恩泽少封侯。垂杨拂白马，晓日上青楼。上有颜如玉，高情世无俦。轻裾含碧烟，窈窕似云浮。良时无还景，促节为我讴。忽闻艳阳曲，四坐亦已柔。宾友仰称叹，一生何所求。平明击钟食，入夜乐未休。风雨愆岁候，兵戎横九州。焉知坐上客，草草心所忧。","dynasty":"唐代","title":"贵游行"}
{"author":"韦应物","content":"君昔掌文翰，西垣复石渠。朱衣乘白马，辉光照里闾。余时忝南省，接宴愧空虚。一别守兹郡，蹉跎岁再除。长怀关河表，永日简牍馀。郡中有方塘，凉阁对红蕖。金玉蒙远贶，篇咏见吹嘘。未答平生意，已没九原居。秋风吹寝门，长恸涕涟如。覆视缄中字，奄为昔人书。发鬓已云白，交友日凋疏。冯生远同恨，憔悴在田庐。","dynasty":"唐代","title":"张彭州前与缑氏冯少府各惠寄一篇多故未答…兼远简冯生"}
{"author":"韦应物","content":"上宰领淮右，下国属星驰。雾野腾晓骑，霜竿裂冻旗。萧萧陟连冈，莽莽望空陂。风截雁嘹唳，云惨树参差。高斋明月夜，中庭松桂姿。当睽一酌恨，况此两旬期。","dynasty":"唐代","title":"途中寄杨邈、裴绪，示褒子（永阳县馆中作）"}
{"author":"韦应物","content":"鼕鼕城鼓动，稍稍林鸦去。柳意不胜春，岩光已知曙。寝斋有单禘，灵药为朝茹。盥漱忻景清，焚香澄神虑。公门自常事，道心宁易处。","dynasty":"唐代","title":"晓坐西斋"}
{"author":"韦应物","content":"省札陈往事，怆忆数年中。一身朝北阙，家累守田农。望山亦临水，暇日每来同。性情一疏散，园林多清风。忽复隔淮海，梦想在沣东。病来经时节，起见秋塘空。城郭连榛岭，鸟雀噪沟丛。坐使惊霜鬓，撩乱已如蓬。","dynasty":"唐代","title":"答重阳"}
{"author":"韦应物","content":"才大无不备，出入为时须。雄藩精理行，秘府擢文儒。诏书忽已至，焉得久踟蹰。方舟趁朝谒，观者盈路衢。广筵列众宾，送爵无停迂。攀饯诚怆恨，贺荣且欢娱。长陪柏梁宴，日向丹墀趋。时方重右职，蹉跎独海隅。","dynasty":"唐代","title":"送雷监赴阙庭"}
{"author":"韦应物","content":"息驾依松岭，高阁一攀缘。前瞻路已穷，既诣喜更延。出巘听万籁，入林濯幽泉。鸣钟生道心，暮磬空云烟。独往虽暂适，多累终见牵。方思结茅地，归息期暮年。","dynasty":"唐代","title":"经少林精舍，寄都邑亲友"}
{"author":"韦应物","content":"春雷起萌蛰，土壤日已疏。胡能遭盛明，才俊伏里闾。偃仰遂真性，所求惟斗储。披衣出茅屋，盥漱临清渠。吾道亦自适，退身保玄虚。幸无职事牵，且览案上书。亲友各驰骛，谁当访敝庐。思君在何夕，明月照广除。","dynasty":"唐代","title":"寄冯著"}
{"author":"韦应物","content":"官府徵白丁，言采蓝溪玉。绝岭夜无家，深榛雨中宿。独妇饷粮还，哀哀舍南哭。","dynasty":"唐代","title":"采玉行"}
{"author":"韦应物","content":"清露夏天晓，荒园野气通。水禽遥泛雪，池莲迥披红。幽林讵知暑，环舟似不穷。顿洒尘喧意，长啸满襟风。","dynasty":"唐代","title":"南园"}
{"author":"韦应物","content":"贵贱虽异等，出门皆有营。独无外物牵，遂此幽居情。微雨夜来过，不知春草生。青山忽已曙，鸟雀绕舍鸣。时与道人偶，或随樵者行。自当安蹇劣，谁谓薄世荣。","dynasty":"唐代","tags":"写景，闲适，生活","title":"幽居"}
{"author":"韦应物","content":"香炉宿火灭，兰灯宵影微。秋斋独卧病，谁与覆寒衣。","dynasty":"唐代","title":"郡斋卧疾绝句"}
{"author":"韦应物","content":"清境岂云远，炎氛忽如遗。重门布绿阴，菡萏满广池。石发散清浅，林光动涟漪。缘崖摘紫房，扣槛集灵龟。浥浥馀露气，馥馥幽襟披。积喧忻物旷，耽玩觉景驰。明晨复趋府，幽赏当反思。","dynasty":"唐代","title":"慈恩精舍南池作"}
{"author":"韦应物","content":"淙流绝壁散，虚烟翠涧深。丛际松风起，飘来洒尘襟。窥萝玩猿鸟，解组傲云林。茶果邀真侣，觞酌洽同心。旷岁怀兹赏，行春始重寻。聊将横吹笛，一写山水音。","dynasty":"唐代","title":"简寂观西涧瀑布下作"}
{"author":"韦应物","content":"受命恤人隐，兹游久未遑。鸣驺响幽涧，前旌耀崇冈。青冥台砌寒，绿缛草木香。填壑跻花界，叠石构云房。经制随岩转，缭绕岂定方。新泉泄阴壁，高萝荫绿塘。攀林一栖止，饮水得清凉。物累诚可遣，疲氓终未忘。还归坐郡阁，但见山苍苍。","dynasty":"唐代","title":"游琅琊山寺"}
{"author":"韦应物","content":"时事方扰扰，幽赏独悠悠。弄泉朝涉涧，采石夜归州。挥翰题苍峭，下马历嵌丘。所爱唯山水，到此即淹留。","dynasty":"唐代","title":"游西山"}
{"author":"韦应物","content":"高台造云端，遐瞰周四垠。雄都定鼎地，势据万国尊。河岳出云雨，土圭酌乾坤。舟通南越贡，城背北邙原。帝宅夹清洛，丹霞捧朝暾。葱茏瑶台榭，窈窕双阙门。十载构屯难，兵戈若云屯。膏腴满榛芜，比屋空毁垣。圣主乃东眷，俾贤拯元元。熙熙居守化，泛泛太府恩。至损当受益，苦寒必生温。平明四城开，稍见市井喧。坐感理乱迹，永怀经济言。吾生自不达，空鸟何翩翻。天高水流远，日晏城郭昏。裴回讫旦夕，聊用写忧烦。","dynasty":"唐代","title":"登高望洛城作"}
{"author":"韦应物","content":"翠岭香台出半天，万家烟树满晴川。诸僧近住不相识，坐听微钟记往年。","dynasty":"唐代","title":"登宝意寺上方旧游（寺在武功，曾居此寺）"}
{"author":"韦应物","content":"仲春时景好，草木渐舒荣。公门且无事，微雨园林清。决决水泉动，忻忻众鸟鸣。闲斋始延瞩，东作兴庶氓。即事玩文墨，抱冲披道经。于焉日淡泊，徒使芳尊盈。","dynasty":"唐代","title":"县斋"}
{"author":"韦应物","content":"由来束带士，请谒无朝暮。公暇及私身，何能独闲步。摘叶爱芳在，扪竹怜粉污。岸帻偃东斋，夏天清晓露。怀仙阅真诰，贻友题幽素。荣达颇知疏，恬然自成度。绿苔日已满，幽寂谁来顾。","dynasty":"唐代","title":"休暇东斋"}
{"author":"韦应物","content":"暗窗凉叶动，秋天寝席单。忧人半夜起，明月在林端。一与清景遇，每忆平生欢。如何方恻怆，披衣露更寒。","dynasty":"唐代","title":"秋夜"}
{"author":"韦应物","content":"空堂岁已晏，密室独安眠。压筱夜偏积，覆阁晓逾妍。连山暗古郡，惊风散一川。此时骑马出，忽省京华年。","dynasty":"唐代","title":"雪中"}
{"author":"韦应物","content":"高林滴露夏夜清，南山子规啼一声。邻家孀妇抱儿泣，我独展转何时明。","dynasty":"唐代","title":"子规啼"}
{"author":"韦应物","content":"周宣大猎兮岐之阳，刻石表功兮炜煌煌。石如鼓形数止十，风雨缺讹苔藓涩。今人濡纸脱其文，既击既扫白黑分。忽开满卷不可识，惊潜动蛰走云云。喘逶迤，相纠错，乃是宣王之臣史籀作。一书遗此天地间，精意长存世冥寞。秦家祖龙还刻石，碣石之罘李斯迹。世人好古犹共传，持来比此殊悬隔。","dynasty":"唐代","title":"石鼓歌"}
{"author":"韦应物","content":"官府征白丁，言采蓝谿玉。绝岭夜无家，深榛雨中宿。独妇饷粮还，哀哀舍南哭。","dynasty":"唐代","title":"采玉行"}
{"author":"韦应物","content":"微雨洒高林，尘埃自萧散。耿耿心未平，沉沉夜方半。独惊长簟冷，遽觉愁鬓换。谁能当此夕，不有盈襟叹。","dynasty":"唐代","title":"雨夜感怀"}
{"author":"韦应物","content":"明经有清秩，当在石渠中。独往宣城郡，高斋谒谢公。寒原正芜漫，夕鸟自西东。秋日不堪别，凄凄多朔风。","dynasty":"唐代","title":"送五经赵随登科授广德尉"}
{"author":"韦应物","content":"不寐倦长更，披衣出户行。月寒秋竹冷，风切夜窗声。","dynasty":"唐代","title":"杂曲歌辞。上皇三台"}
{"author":"韦应物","content":"济济众君子，高宴及时光。群山霭遐瞩，绿野布熙阳。列坐遵曲岸，披襟袭兰芳。野庖荐嘉鱼，激涧泛羽觞。众鸟鸣茂林，绿草延高冈。盛时易徂谢，浩思坐飘飏.眷言同心友，兹游安可忘。","dynasty":"唐代","title":"西郊燕集"}
{"author":"韦应物","content":"绝岸临西野，旷然尘事遥。清川下逦迤，茅栋上岧峣.玩月爱佳夕，望山属清朝。俯砌视归翼，开襟纳远飙。等陶辞小秩，效朱方负樵。闲游忽无累，心迹随景超。明世重才彦，雨露降丹霄。群公正云集，独予忻寂寥。","dynasty":"唐代","title":"沣上西斋寄诸友（七月中善福之西斋作）"}
{"author":"韦应物","content":"山明野寺曙钟微，雪满幽林人迹稀。闲居寥落生高兴，无事风尘独不归。","dynasty":"唐代","title":"闲居寄端及重阳"}
{"author":"韦应物","content":"弱冠遭世难，二纪犹未平。羁离官远郡，虎豹满西京。上怀犬马恋，下有骨肉情。归去在何时，流泪忽沾缨。忧来上北楼，左右但军营。函谷行人绝，淮南春草生。鸟鸣野田间，思忆故园行。何当四海晏，甘与齐民耕。","dynasty":"唐代","title":"京师叛乱寄诸弟"}
{"author":"韦应物","content":"宿昔清都燕，分散各西东。车马行迹在，霜雪竹林空。方轸故物念，谁复一樽同。聊披道书暇，还此听松风。","dynasty":"唐代","title":"开元观怀旧寄李二、韩二、裴四兼呈崔郎中、严家令"}
{"author":"韦应物","content":"云霄路竟别，中年迹暂同。比翼趋丹陛，连骑下南宫。佳咏邀清月，幽赏滞芳丛。迨予一出守，与子限西东。晨露方怆怆，离抱更忡忡。忽睹九天诏，秉纶归国工。玉座浮香气，秋禁散凉风。应向横门度，环珮杳玲珑。光辉恨未瞩，归思坐难通。苍苍松桂姿，想在掖垣中。","dynasty":"唐代","title":"寄中书刘舍人"}
{"author":"韦应物","content":"寇贼起东山，英俊方未闲。闻君新应募，籍籍动京关。出身文翰场，高步不可攀。青袍未及解，白羽插腰间。昔为琼树枝，今有风霜颜。秋郊细柳道，走马一夕还。丈夫当为国，破敌如摧山。何必事州府，坐使鬓毛斑。","dynasty":"唐代","title":"寄畅当（闻以子弟被召从军）"}
{"author":"韦应物","content":"余辞郡符去，尔为外事牵。宁知风雪夜，复此对床眠。始话南池饮，更咏西楼篇。无将一会易，岁月坐推迁。","dynasty":"唐代","title":"示全真元常（元常，赵氏生）"}
{"author":"韦应物","content":"兀兀山行无处归，山中猛虎识棕衣。俗客欲寻应不遇，云溪道士见犹稀。","dynasty":"唐代","title":"寄庐山棕衣居士"}
{"author":"韦应物","content":"吴兴老释子，野雪盖精庐。诗名徒自振，道心长晏如。想兹栖禅夜，见月东峰初。鸣钟惊岩壑，焚香满空虚。叨慕端成旧，未识岂为疏。愿以碧云思，方君怨别馀。茂苑文华地，流水古僧居。何当一游咏，倚阁吟踌躇。","dynasty":"唐代","title":"寄皎然上人"}
{"author":"韦应物","content":"游子欲言去，浮云那得知。偏能见行色，自是独伤离。晚带城遥暗，秋生峰尚奇。还因朔吹断，匹马与相随。","dynasty":"唐代","title":"赋得浮云起离色，送郑述诚"}
{"author":"曹元振","content":"石洞兴衰亦歪风时，因师移锡致云飞。云心莫道全无著，广漠解从师去复归。","dynasty":"宋代","title":"归云洞"}
{"author":"陶彝","content":"生凉好鸡苏佛，回味宜称橄榄仙。","dynasty":"宋代","title":"句"}
{"author":"陶彝","content":"生凉好唤鸡苏佛，回味宜称橄榄仙。","dynasty":"宋代","title":"句"}
{"author":"萧项","content":"轺车故国世应稀，昔日书堂二纪归。手植松筠同茂盛，身荣金紫倍光辉。入门邻里喧迎接，列坐儿童见等威。却对芸窗勤苦处，举头全是锦为衣。","dynasty":"唐代","title":"赠翁承赞漆林书堂诗"}
{"author":"毛文锡","content":"休相问，怕相问，相问还添恨。春水满塘生，鸂鶒还相趁。昨夜雨霏霏，临明寒一阵。偏忆戍楼人，久绝边庭信。","dynasty":"唐代","tags":"婉约，写景，女子，孤独，相思","title":"醉花间·休相问"}
{"author":"毛文锡","content":"暮蝉声尽落斜阳，银蟾影挂潇湘。黄陵庙侧水茫茫。楚山红树，烟雨隔高唐。岸泊渔灯风飐碎，白蘋远散浓香。灵娥鼓瑟韵清商。朱弦凄切，云散碧天长。","dynasty":"唐代","tags":"传说，故事","title":"临江仙·暮蝉声尽落斜阳"}
{"author":"毛文锡","content":"平江波暖鸳鸯语，两两钓船归极浦。芦洲一夜风和雨，飞起浅沙翘雪鹭。渔灯明远渚，兰棹今宵何处？罗袂从风轻举，愁杀采莲女！","dynasty":"五代","tags":"爱情，离别","title":"应天长·平江波暖鸳鸯语"}
{"author":"毛文锡","content":"雨霁巫山上，云轻映碧天。远风吹散又相连，十二晚峰前。暗湿啼猿树，高笼过客船。朝朝暮暮楚江边，几度降神仙。","dynasty":"五代","tags":"山峰，写景，哀怨","title":"巫山一段云·雨霁巫山上"}
{"author":"毛文锡","content":"七夕年年信不违，银河清浅白云微，蟾光鹊影伯劳飞。每恨蟪蛄怜婺女，几回娇妒下鸳机，今宵嘉会两依依。","dynasty":"唐代","tags":"七夕节，女子","title":"浣溪沙·七夕年年信不违"}
{"author":"毛文锡","content":"春夜阑，春恨切，花外子规啼月。人不见，梦难凭，红纱一点灯。偏怨别，是芳节，庭下丁香千结。宵雾散，晓霞晖，梁间双燕飞。","dynasty":"唐代","tags":"夜晚，相思，孤寂，愁绪","title":"更漏子·春夜阑"}
{"author":"毛文锡","content":"玉殿春浓花烂熳，簇神仙伴。罗裙窣地缕黄金，奏清音。酒阑歌罢两沉沉，一笑动君心。永愿作鸳鸯伴，恋情深。","dynasty":"唐代","tags":"宴饮，写人","title":"恋情深·玉殿春浓花烂熳"}
{"author":"毛文锡","content":"河桥柳，占芳春，映水含烟拂路。几回攀折赠行人，暗伤神。乐府吹为横笛曲，能使离肠断续。不如移植在金门，近天恩。","dynasty":"唐代","tags":"柳树，离别","title":"柳含烟·河桥柳"}
{"author":"毛文锡","content":"御沟柳，占春多，半出宫墙婀娜。有时倒影蘸轻罗，麴尘波。昨日金銮巡上苑，风亚舞腰纤软。栽培得地近皇宫，瑞烟浓。","dynasty":"唐代","tags":"柳树","title":"柳含烟·御沟柳"}
{"author":"毛文锡","content":"隋堤柳，汴河旁，夹岸绿阴千里。龙舟凤舸木兰香，锦帆张。因梦江南春景好，一路流苏羽葆。笙歌未尽起横流，锁春愁。","dynasty":"唐代","tags":"柳树，讽刺","title":"柳含烟·隋堤柳"}
{"author":"毛文锡","content":"红粉楼前月照，碧纱窗外莺啼。梦断辽阳音信，那堪独守空闺。恨对百花时节，王孙绿草萋萋。","dynasty":"唐代","title":"何满子"}
{"author":"毛文锡","content":"章台柳，近垂旒，低拂往来冠盖。朦胧春色满皇州，瑞烟浮。直与路边江畔别，免被离人攀折。最怜京兆画蛾眉，叶纤时。","dynasty":"唐代","tags":"柳树","title":"柳含烟·章台柳"}
{"author":"毛文锡","content":"秋风紧，平碛雁行低，阵云齐。萧萧飒飒，边声四起，愁闻戍角与征鼙。青冢北，黑山西。沙飞聚散无定，往往路人迷。铁衣冷，战马血沾蹄，破蕃奚。凤皇诏下，步步蹑丹梯。","dynasty":"唐代","tags":"边塞，战争","title":"甘州遍·秋风紧"}
{"author":"毛文锡","content":"宝檀金缕鸳鸯枕，绶带盘官锦。夕阳低映小窗明，南园绿树语莺莺，梦难成。玉炉香暖频添炷，满地飘轻絮。珠帘不卷度沉烟，庭前闲立画秋千，艳阳天。","dynasty":"唐代","tags":"写人，女子，闺情","title":"虞美人·宝檀金缕鸳鸯枕"}
{"author":"毛文锡","content":"隋堤柳，汴河旁。夹岸绿阴千里，龙舟凤舸木兰香。锦帆张¤因梦江南春景好，一路流苏羽葆。笙歌未尽起横流，锁春愁。河桥柳，占芳春。映水含烟拂路，几回攀折赠行人，暗伤神¤乐府吹为横笛曲，能使离肠断续。不如移植在金门，近天恩。章台柳，近垂旒。低拂往来冠盖，朦胧春色满皇州，瑞烟浮¤直与路边江畔别，免被离人攀折。最怜京兆画蛾眉，叶纤时。御沟柳，占春多。半出宫墙婀娜，有时倒景醮轻罗，麴尘波¤昨日金銮巡上苑，风亚舞腰纤软。栽培得地近皇宫，瑞烟浓。","dynasty":"唐代","title":"柳含烟"}
{"author":"毛文锡","content":"水晶宫里桂花开，神仙探几回。红芳金蕊绣重台，低倾玛瑙杯¤玉兔银蟾争守护，姮娥姹女戏相偎。遥听钧天九奏，玉皇亲看来。","dynasty":"唐代","title":"月宫春"}
{"author":"毛文锡","content":"休相问，怕相问，相问还添恨。春水满塘生，鸂鶒还相趁¤昨夜雨霏霏，临明寒一阵。偏忆戍楼人，久绝边庭信。深相忆，莫相忆，相忆情难极。银汉是红墙，一带遥相隔¤金盘珠露滴，两岸榆花白。风摇玉佩清，今夕为何夕。","dynasty":"唐代","title":"醉花间"}
{"author":"毛文锡","content":"海棠未坼，万点深红，香包缄结一重重。似含羞态，邀勒春风。蜂来蝶去，任绕芳丛¤昨夜微雨，飘洒庭中，忽闻声滴井边桐。美人惊起，坐听晨钟。快教折取，戴玉珑璁。","dynasty":"唐代","title":"赞成功"}
{"author":"毛文锡","content":"绿树春深，燕语莺啼声断续，惠风飘荡入芳丛，惹残红¤柳丝无力袅烟空。金盏不辞须满酌，海棠花下思朦胧，醉春风。","dynasty":"唐代","title":"酒泉子"}
{"author":"毛文锡","content":"新春燕子还来至，一双飞。垒巢泥湿时时坠，涴人衣¤后园里、看百花发，香风拂、绣户金扉。月照纱窗，恨依依。双双蝶翅涂铅粉，咂花心。绮窗绣户飞来稳，画堂阴¤二三月、爱随风絮，伴落花、来拂衣襟。更剪轻罗片，傅黄金。","dynasty":"唐代","title":"纱窗恨"}
{"author":"毛文锡","content":"滴滴铜壶寒漏咽，醉红楼月。宴馀香殿会鸳衾，荡春心¤真珠帘下晓光侵，莺语隔琼林。宝帐欲开慵起，恋情深。玉殿春浓花烂漫，簇神仙伴。罗裙窣地缕黄金，奏清音¤酒阑歌罢两沉沉，一笑动君心。永愿作鸳鸯伴，恋情深。","dynasty":"唐代","title":"恋情深"}
{"author":"毛文锡","content":"春水轻波浸绿苔，枇杷洲上紫檀开。晴日眠沙鸂鶒稳，暖相偎¤罗袜生尘游女过，有人逢著弄珠回。兰麝飘香初解佩，忘归来。","dynasty":"唐代","title":"摊破浣溪沙"}
{"author":"毛文锡","content":"锦帐添香睡，金炉换夕薰。懒结芙蓉带，慵拖翡翠裙¤正是柳夭桃媚，那堪暮雨朝云。宋玉高唐意，裁琼欲赠君。","dynasty":"唐代","title":"赞浦子"}
{"author":"毛文锡","content":"雨霁巫山上，云轻映碧天。远风吹散又相连，十二晚峰前¤暗湿啼猿树，高笼过客船。朝朝暮暮楚江边，几度降神仙。貌掩巫山色，才过濯锦波。阿谁提笔上银河，月里写嫦娥¤薄薄施铅粉，盈盈挂绮罗。菖蒲花役梦魂多，年代属元和。","dynasty":"唐代","title":"巫山一段云"}
{"author":"毛文锡","content":"鸳鸯对浴银塘暖，水面蒲梢短。垂杨低拂麴尘波，蛛丝结网露珠多，滴圆荷¤遥思桃叶吴江碧，便是天河隔。锦鳞红鬣影沉沉，相思空有梦相寻，意难任。宝檀金缕鸳鸯枕，绶带盘宫锦。夕阳低映小窗明，南园绿树语莺莺，梦难成¤玉炉香暖频添炷，满地飘轻絮。珠帘不卷度沈烟，庭前闲立画秋千，艳阳天。","dynasty":"唐代","title":"虞美人"}
{"author":"毛文锡","content":"芳春景，暧晴烟，乔木见莺迁。传枝偎叶语关关，飞过绮丛间¤锦翼鲜，金毳软，百转千娇相唤。碧纱窗晓怕闻声，惊破鸳鸯暖。","dynasty":"唐代","title":"喜迁莺"}
{"author":"毛文锡","content":"桃花流水漾纵横，春昼彩霞明。刘郎去，阮郎行，惆怅恨难平¤愁坐对云屏，算归程。何时携手洞边迎，诉衷情。鸳鸯交颈绣衣轻，碧沼藕花馨。偎藻荇，映兰汀，和雨浴浮萍¤思妇对心惊，想边庭。何时解佩掩云屏，诉衷情。","dynasty":"唐代","title":"诉衷情（一名桃花水）"}
{"author":"毛文锡","content":"豆蔻花繁烟艳深，丁香软结同心。翠鬟女，相与，共淘金¤红蕉叶里猩猩语。鸳鸯浦，镜中鸾舞。丝雨，隔荔枝阴。","dynasty":"唐代","title":"中兴乐"}
{"author":"毛文锡","content":"昨夜西溪游赏，芳树奇花千样。锁春光，金尊满，听弦管。娇妓舞衫香暖。不觉到斜晖，马驮归。","dynasty":"唐代","title":"西溪子"}
{"author":"毛文锡","content":"香鞯镂襜五色骢，值春景初融。流珠喷沫躞蹀，汗血流红¤少年公子能乘驭，金镳玉辔珑璁。为惜珊瑚鞭不下，骄生百步千踪。信穿花，从拂柳，向九陌追风。","dynasty":"唐代","title":"接贤宾"}
{"author":"毛文锡","content":"春光好，公子爱闲游。足风流。金鞍白马，雕弓宝剑，红缨锦襜出长楸¤花蔽膝，玉衔头。寻芳逐胜欢宴，丝竹不曾休。美人唱、揭调是甘州，醉红楼。尧年舜日，乐圣永无忧。秋风紧，平碛雁行低。阵云齐。萧萧飒飒，边声四起，愁闻戍角与征鼙¤青冢北，黑山西。沙飞聚散无定，往往路人迷。铁衣冷、战马血沾蹄，破蕃奚。凤凰诏下，步步蹑丹梯。","dynasty":"唐代","title":"甘州遍"}
{"author":"毛文锡","content":"春叶阑，春恨切，花外子规啼月。人不见，梦难凭，红纱一点灯。偏怨别，是芳节，庭下丁香千结。宵雾散，晓霞辉，梁间双燕飞。","dynasty":"唐代","title":"更漏子·春叶阑"}
{"author":"毛文锡","content":"滴滴铜壶寒漏咽，醉红楼月。宴余香殿会鸳衾，荡春心。真珠帘下晓光侵，莺语隔琼林。宝帐欲开慵起，恋情深。玉殿春浓花烂漫，簇神仙伴。罗裙窣地缕黄金，奏清音。酒阑歌罢两沉沉，一笑动君心。永愿作鸳鸯伴，恋情深。","dynasty":"唐代","title":"恋情深·滴滴铜壶寒漏咽"}
{"author":"毛文锡","content":"香鞯镂襜五色骢，值春景初融。流珠喷沫躞蹀，汗血流红。少年公子能乘驭，金镳玉辔珑璁。为惜珊瑚鞭不下，骄生百步千踪。信穿花，从拂柳，向九陌追风。","dynasty":"唐代","title":"接贤宾·香鞯镂襜五色骢"}
{"author":"毛文锡","content":"鸳鸯交颈绣衣轻，碧沼藕花馨。偎藻荇，映兰汀，和雨浴浮萍。思妇对心惊，想边庭。何时解佩掩云屏，诉衷情。","dynasty":"唐代","title":"诉衷情其二"}
{"author":"毛文锡","content":"深相忆，莫相忆，相忆情难极。银汉是红墙，一带遥相隔。金盘珠露滴，两岸榆花白。风摇玉佩清，今夕为何夕。","dynasty":"唐代","title":"醉花间其二"}
{"author":"毛文锡","content":"双双蝶翅涂铅粉，咂花心。绮窗绣户飞来稳，画堂阴。二三月，爱随风絮，伴落花，来拂衣襟。更剪轻罗片，傅黄金。","dynasty":"唐代","title":"纱窗恨其二"}
{"author":"毛文锡","content":"滴滴铜壶寒漏咽，醉红楼月。宴馀香殿会鸳衾，荡春心。真珠帘下晓光侵，莺语隔琼林。宝帐欲开慵起，恋情深。","dynasty":"唐代","title":"恋情深其一"}
{"author":"毛文锡","content":"玉殿春浓花烂熳，簇神仙伴。罗裙窣地缕黄金，奏清音。酒阑歌罢两沈沈，一笑动君心。永愿作鸳鸯伴，恋情深。","dynasty":"唐代","title":"恋情深其二"}
{"author":"毛文锡","content":"貌掩巫山色，才过濯锦波。阿谁提笔上银河，月里写嫦娥。薄薄施铅粉，盈盈挂绮罗。菖蒲花役梦魂多，年代属元和。","dynasty":"唐代","title":"巫山一段云其二"}
{"author":"毛文锡","content":"香鞯镂襜五色骢，值春景初融。流珠喷沫躞蹀，汗血流红。少年公子能乘驭，金镳玉辔珑璁。为惜珊瑚鞭不下，骄生百步千踪。信穿花，从拂柳，向九陌追风。","dynasty":"唐代","title":"接贤宾"}
{"author":"冯涓","content":"昂藏大步蚕丛国，曲颈微伸高九尺。卓女窥窗莫我知，严仙据案何曾识。自古皆传蜀道难，尔何能过拔蛇山。忽惊登得鸡翁碛，又恐碍著鹿头关。","dynasty":"唐代","title":"蜀驮引"}
{"author":"冯涓","content":"不随俗物皆成土，只待良时却补天。（《题支机石》，见《纪事》）釜鱼化作池中物，木履浮为天际船。（《苦雨》）","dynasty":"唐代","title":"句"}
{"author":"冯涓","content":"取水郎中何日了，破柴员外几时休。早知蜀地区娵与，悔不长安大比丘。","dynasty":"唐代","title":"自嘲绝句"}
{"author":"冯涓","content":"自古皆传蜀道难，尔何能过拔蛇山。忽惊登得鸡翁碛，又恐碍著鹿头关。","dynasty":"唐代","title":"蜀䭾引其二"}
{"author":"大食惟寅","content":"　　气横秋，心驰八表快神游。词林谁出先生右？独占鳌头。诗成神鬼愁，笔落龙蛇走，才展山川秀。声传南国，名播中州。","dynasty":"元代","title":"【双调】燕引雏　奉寄小山先辈"}
{"author":"林滋","content":"春海镜长天，青郊丽上年。林光虚霁晓，山翠薄晴烟。气暖禽声变，风恬草色鲜。散襟披石磴，韶景自深怜。","dynasty":"唐代","title":"春望"}
{"author":"林滋","content":"谁言行旅日，况复桃花时。水即沧溟远，星从天汉垂。川光独鸟暮，林色落英迟。岂是王程急，偏多游子悲。","dynasty":"唐代","title":"蠡泽旅怀"}
{"author":"林滋","content":"烟磴披青霭，风筵藉紫苔。花香凌桂醑，竹影落藤杯。鸣籁将歌远，飞枝拂舞开。未愁留兴晚，明月度云来。","dynasty":"唐代","title":"宴韦侍御新亭"}
{"author":"林滋","content":"春辉新入碧烟开，芳院初将穆景来。共向花前图瑞胜，试看池上动轻苔。林香半落沾罗幌。蕙色微含近酒杯。闻道宸游方命赏，应随思赉喜昭回。","dynasty":"唐代","title":"人日"}
{"author":"林滋","content":"龙门一变荷生成，况是三传不朽名。美誉早闻喧北阙，颓波今见走东瀛。鸳行既接参差影，鸡树仍同次第荣。从此青衿与朱紫，升堂侍宴更何营。","dynasty":"唐代","title":"和主司王起（一作和主司酬周侍郎）"}
{"author":"林滋","content":"兹山突出何怪奇，上有万状无凡姿。大者嶙峋若奔兕，小者pI嵬如婴儿。玉柱金茎相拄枝，干空逾碧势参差。虚中始讶巨灵擘，陡处乍惊愚叟移。萝烟石月相蔽亏，天风袅袅猿咿咿。龙潭万古喷飞溜，虎穴几人能得窥？吁予比年爱灵境，到此始觉魂神驰。如何独得百丈索，直上高峰抛俗羁。","dynasty":"唐代","title":"望九华山"}
{"author":"辛延年","content":"昔有霍家奴，姓冯名子都。依倚将军势，调笑酒家胡。胡姬年十五，春日独当垆。长裾连理带，广袖合欢襦。头上蓝田玉，耳后大秦珠。两鬟何窈窕，一世良所无。一鬟五百万，两鬟千万余。不意金吾子，娉婷过我庐。银鞍何煜耀，翠盖空踟蹰。就我求清酒，丝绳提玉壶。就我求珍肴，金盘脍鲤鱼。贻我青铜镜，结我红罗裾。不惜红罗裂，何论轻贱躯。男儿爱后妇，女子重前夫。人生有新旧，贵贱不相逾。多谢金吾子，私爱徒区区。","dynasty":"两汉","tags":"乐府，赞美，女子","title":"羽林郎"}
{"author":"纳兰性德","content":"人生若只如初见，何事秋风悲画扇。等闲变却故人心，却道故人心易变。(一作：却道故心人易变)骊山语罢清宵半，泪雨霖铃终不怨。(一作：泪雨零/夜雨霖)何如薄幸锦衣郎，比翼连枝当日愿。","dynasty":"清代","tags":"闺怨，悲叹，命运，分手","title":"木兰花·拟古决绝词柬友"}
{"author":"纳兰性德","content":"山一程，水一程，身向榆关那畔行，夜深千帐灯。风一更，雪一更，聒碎乡心梦不成，故园无此声。","dynasty":"清代","tags":"小学古诗，婉约，羁旅，写景，思乡","title":"长相思·山一程"}
{"author":"纳兰性德","content":"谁念西风独自凉，萧萧黄叶闭疏窗，沉思往事立残阳。被酒莫惊春睡重，赌书消得泼茶香，当时只道是寻常。","dynasty":"清代","tags":"悼亡，回忆，爱情，感伤","title":"浣溪沙·谁念西风独自凉"}
{"author":"纳兰性德","content":"一生一代一双人，争教两处销魂。相思相望不相亲，天为谁春。浆向蓝桥易乞，药成碧海难奔。若容相访饮牛津，相对忘贫。","dynasty":"清代","tags":"典故，伤怀，相思","title":"画堂春·一生一代一双人"}
{"author":"纳兰性德","content":"飞絮飞花何处是，层冰积雪摧残，疏疏一树五更寒。爱他明月好，憔悴也相关。最是繁丝摇落后，转教人忆春山。湔裙梦断续应难。西风多少恨，吹不散眉弯。","dynasty":"清代","tags":"婉约，咏物，柳树，抒情","title":"临江仙·寒柳"}
{"author":"纳兰性德","content":"曲阑深处重相见，匀泪偎人颤。凄凉别后两应同，最是不胜清怨月明中。半生已分孤眠过，山枕檀痕涴。忆来何事最销魂，第一折枝花样画罗裙。","dynasty":"清代","tags":"离别，相思","title":"虞美人·曲阑深处重相见"}
{"author":"纳兰性德","content":"今古河山无定据。画角声中，牧马频来去。满目荒凉谁可语？西风吹老丹枫树。从前幽怨应无数。铁马金戈，青冢黄昏路。一往情深深几许？深山夕照深秋雨。","dynasty":"清代","tags":"咏史怀古，豪放，边塞，写景，述志","title":"蝶恋花·出塞"}
{"author":"纳兰性德","content":"而今才道当时错，心绪凄迷。红泪偷垂，满眼春风百事非。情知此后来无计，强说欢期。一别如斯，落尽梨花月又西。","dynasty":"清代","tags":"写景，落花，悼亡，爱情","title":"采桑子·当时错"}
{"author":"纳兰性德","content":"辛苦最怜天上月，一昔如环，昔昔都成玦。若似月轮终皎洁，不辞冰雪为卿热。无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。","dynasty":"清代","tags":"婉约，悼亡，爱情","title":"蝶恋花·辛苦最怜天上月"}
{"author":"纳兰性德","content":"风絮飘残已化萍，泥莲刚倩藕丝萦。珍重别拈香一瓣，记前生。人到情多情转薄，而今真个不多情。又到断肠回首处，泪偷零。(不多情一作：悔多情)","dynasty":"清代","tags":"悼亡，写景，怀念","title":"山花子·风絮飘残已化萍"}
{"author":"纳兰性德","content":"鞭影落春堤，绿锦鄣泥卷。脉脉逗菱丝，嫩水吴姬眼。啮膝带香归，谁整樱桃宴。蜡泪恼东风，旧垒眠新燕。","dynasty":"清代","tags":"春天，写景，感伤","title":"生查子·鞭影落春堤"}
{"author":"纳兰性德","content":"败叶填溪水已冰，夕梦犹照短长亭。何年废寺失题名。倚马客临碑上字，斗鸡人拨佛前灯，净消尘土礼金经。","dynasty":"清代","tags":"秋天，写景，写人，孤独","title":"浣溪沙·败叶填溪水已冰"}
{"author":"纳兰性德","content":"土花曾染湘娥黛，铅泪难消。清韵谁敲，不是犀椎是凤翘。只应长伴端溪紫，割取秋潮。鹦鹉偷教，方响前头见玉萧。","dynasty":"清代","tags":"爱情，相思","title":"采桑子·土花曾染湘娥黛"}
{"author":"纳兰性德","content":"红影湿幽窗，瘦尽春光。雨余花外却斜阳。谁见薄衫低髻子，抱膝思量。莫道不凄凉，早近持觞。暗思何事断人肠。曾是向他春梦里，瞥遇回廊。","dynasty":"清代","tags":"写景，抒情，思念，怀人","title":"浪淘沙·红影湿幽窗"}
{"author":"纳兰性德","content":"梦冷蘅芜，却望姗姗，是耶非耶？怅兰膏渍粉，尚留犀合；金泥蹙绣，空掩蝉纱。影弱难持，缘深暂隔，只当离愁滞海涯。归来也，趁星前月底，魂在梨花。鸾胶纵续琵琶。问可及、当年萼绿华。但无端摧折，恶经风浪；不如零落，判委尘沙。最忆相看，娇讹道字，手剪银灯自泼茶。令已矣，便帐中重见，那似伊家。","dynasty":"清代","tags":"悼亡，怀人","title":"沁园春·代悼亡"}
{"author":"纳兰性德","content":"黄云紫塞三千里，女墙西畔啼乌起。落日万山寒，萧萧猎马还。笳声听不得，入夜空城黑。秋梦不归家，残灯落碎花。","dynasty":"清代","tags":"边塞，写景，抒情，孤寂，思乡","title":"菩萨蛮·黄云紫塞三千里"}
{"author":"纳兰性德","content":"将愁不去，秋色行难住。六曲屏山深院宇。日日风风雨雨。雨晴篱菊初香，人言此日重阳。回首凉云暮叶，黄昏无限思量。","dynasty":"清代","tags":"节日，重阳节，抒情，愁绪，感伤","title":"清平乐·将愁不去"}
{"author":"纳兰性德","content":"白狼河北秋偏早，星桥又迎河鼓。清漏频移，微云欲湿，正是金风玉露。两眉愁聚。待归踏榆花，那时才诉。只恐重逢，明明相视更无语。人间别离无数，向瓜果筵前，碧天凝伫，连理千花，相思一叶，毕竟随风何处。羁栖良苦，算未抵空房，冷香啼曙。令夜天孙，笑人愁似许。","dynasty":"清代","tags":"边塞，写景，惆怅，伤感","title":"台城路·白狼河北秋偏早"}
{"author":"纳兰性德","content":"青衫湿遍，凭伊慰我，忍便相忘。半月前头扶病，剪刀声、犹在银釭。忆生来、小胆怯空房。到而今，独伴梨花影，冷冥冥、尽意凄凉。愿指魂兮识路，教寻梦也回廊。咫尺玉钩斜路，一般消受，蔓草残阳。判把长眠滴醒，和清泪、搅入椒浆。怕幽泉、还为我神伤。道书生簿命宜将息，再休耽、怨粉愁香。料得重圆密誓，难禁寸裂柔肠。","dynasty":"清代","tags":"离别，凄婉，哀愁","title":"青衫湿遍·悼亡"}
{"author":"纳兰性德","content":"蜃阙半模糊，踏浪惊呼。任将蠡测笑江湖。沐日光华还浴月，我欲乘桴。钓得六鳖无。竿拂珊瑚。桑田清浅问麻姑。水气浮天天接水，那是蓬壶。","dynasty":"清代","tags":"写景，边塞，大海","title":"浪淘沙·望海"}
{"author":"纳兰性德","content":"风紧雁行高，无边落木萧萧。楚天魂梦与香消，青山暮暮朝朝。断续凉云来一缕，飘堕几丝灵雨。今夜冷红浦溆，鸳鸯栖向何处？","dynasty":"清代","tags":"典故，写景，抒情，盼望","title":"河渎神·风紧雁行高"}
{"author":"纳兰性德","content":"阑珊玉佩罢霓裳，相对绾红妆。藕丝风送凌波去，又低头、软语商量。一种情深，十分心苦，脉脉背斜阳。色香空尽转生香，明月小银塘。桃根桃叶终相守，伴殷勤、双宿鸳鸯。菰米漂残，沈云乍黑，同梦寄潇湘。","dynasty":"清代","tags":"咏物","title":"一丛花·咏并蒂莲"}
{"author":"纳兰性德","content":"鬓云松，红玉莹。早月多情，送过梨花影。半饷斜钗慵未整，晕入轻潮，刚爱微风醒。露华清，人语静。怕被郎窥，移却青鸾镜。罗袜凌波波不定，小扇单衣，可耐星前冷。","dynasty":"清代","tags":"写人","title":"鬓云松令·咏浴"}
{"author":"纳兰性德","content":"骚屑西风弄晚寒，翠袖倚阑干。霞绡裹处，樱唇微绽，靺鞨红殷。故宫事往凭谁问，无恙是朱颜。玉墀争采，玉钗争插，至正年间。","dynasty":"清代","tags":"写人，怀古，感慨","title":"眼儿媚·咏红姑娘"}
{"author":"纳兰性德","content":"小立红桥柳半垂，越罗裙飏缕金衣。采得石榴双叶子，欲贻谁？便是有情当落日，只应无伴送斜晖。寄语东风休著力，不禁吹。","dynasty":"清代","tags":"女子，孤独，怀春","title":"山花子·小立红桥柳半垂"}
{"author":"纳兰性德","content":"榛荆满眼山城路，征鸿不为愁人住。何处是长安，湿云吹雨寒。丝丝心欲碎，应是悲秋泪。泪向客中多，归时又奈何。","dynasty":"清代","tags":"写景，抒情，思乡","title":"菩萨蛮·榛荆满眼山城路"}
{"author":"纳兰性德","content":"须知名士倾城，一般易到伤心处。柯亭响绝，四弦才断，恶风吹去。万里他乡，非生非死，此身良苦。对黄沙白草，呜呜卷叶，平生恨、从头谱。应是瑶台伴侣，只多了、毡裘夫妇。严寒觱篥，几行乡泪，应声如雨。尺幅重披，玉颜千载，依然无主。怪人间厚福，天公尽付，痴儿騃女。","dynasty":"清代","tags":"叙事，感慨，同情","title":"水龙吟·题文姬图"}
{"author":"纳兰性德","content":"微云一抹遥峰，冷溶溶，恰与个人清晓画眉同。红蜡泪，青绫被，水沉浓，却与黄茅野店听西风。","dynasty":"清代","tags":"借景抒情，怀人，思念","title":"相见欢·微云一抹遥峰"}
{"author":"纳兰性德","content":"古木向人秋，惊蓬掠鬓稠。是重阳、何处堪愁。记得当年惆怅事，正风雨，下南楼。断梦几能留，香魂一哭休。怪凉蟾、空满衾禂。霜落鸟啼浑不睡，偏想出，旧风流。","dynasty":"清代","tags":"边塞，写景，怀人，相思","title":"南楼令·古木向人秋"}
{"author":"纳兰性德","content":"电急流光，天生薄命，有泪如潮。勉为欢谑，到底总无聊。欲谱频年离恨，言已尽、恨未曾消。凭谁把，一天愁绪，按出琼萧。往事水迢迢，窗前月、几番空照魂销。旧欢新梦，雁齿小红桥。最是烧灯时候，宜春髻、酒暖蒲萄。凄凉煞，五枝青玉，风雨飘飘。","dynasty":"清代","tags":"悼亡，追忆，伤感，苦痛","title":"东风齐着力·电急流光"}
{"author":"纳兰性德","content":"帘外五更风，消受晓寒时节。刚剩秋衾一半，拥透帘残月。争教清泪不成冰？好处便轻别。拟把伤离情绪，待晓寒重说。","dynasty":"清代","tags":"离别，孤独，感伤","title":"好事近·帘外五更风"}
{"author":"纳兰性德","content":"泠泠彻夜，谁是知音者。如梦前朝何处也，一曲边愁难写。极天关塞云中，人随落雁西风。唤取红襟翠袖，莫教泪洒英雄。","dynasty":"清代","tags":"写水，边塞，抒情，愁苦","title":"清平乐·弹琴峡题壁"}
{"author":"纳兰性德","content":"霜冷离鸿惊失伴，有人同病相怜。拟凭尺素寄愁边，愁多书屡易，双泪落灯前。莫对月明思往事，也知消减年年。无端嘹唳一声传，西风吹只影，刚是早秋天。","dynasty":"清代","tags":"咏物，抒怀，孤寂","title":"临江仙·孤雁"}
{"author":"纳兰性德","content":"微晕娇花湿欲流，簟纹灯影一生愁。梦回疑在远山楼。残月暗窥金屈戍，软风徐荡玉帘钩。待听邻女唤梳头。","dynasty":"清代","tags":"写景，抒情","title":"浣溪沙·咏五更和湘真韵"}
{"author":"纳兰性德","content":"一种蛾眉，下弦不似初弦好。庾郎未老，何事伤心早？素壁斜辉，竹影横窗扫。空房悄，乌啼欲晓，又下西楼了。","dynasty":"清代","tags":"怀人，妻子，思乡","title":"点绛唇·一种蛾眉"}
{"author":"纳兰性德","content":"新来好，唱得虎头词。一片冷香唯有梦，十分清瘦更无诗。标格早梅知。","dynasty":"清代","tags":"写人，赞美，抒情","title":"梦江南·新来好"}
{"author":"纳兰性德","content":"代北燕南，应不隔、月明千里。谁相念、胭脂山下，悲哉秋气。小立乍惊清露湿，孤眠最惜浓香腻。况夜鸟、啼绝四更头，边声起。销不尽，悲歌意。匀不尽，相思泪。想故园今夜，玉阑谁倚。青海不来如意梦，红笺暂写违心字。道别来、浑是不关心，东堂桂。","dynasty":"清代","tags":"明月，相思，别离，爱情","title":"满江红·代北燕南"}
{"author":"纳兰性德","content":"铅华不御，看道家妆就。问取旁人入时否。为孤情淡韵、判不宜春，矜标格、开向晚秋时候。无端轻薄雨，滴损檀心，小叠宫罗镇长皱。何必诉凄清，为爱秋光，被几日、西风吹瘦。便零落、蜂黄也休嫌，且对依斜阳，胜偎红袖。","dynasty":"清代","tags":"咏物，品格","title":"洞仙歌·咏黄葵"}
{"author":"纳兰性德","content":"麦浪翻晴风飐柳，已过伤春候。因甚为他成僝僽？毕竟是春迤逗。红药阑边携素手，暖语浓于酒。盼到园花铺似绣，却更比春前瘦。","dynasty":"清代","tags":"写景，伤春","title":"四和香·麦浪翻晴风飐柳"}
{"author":"纳兰性德","content":"隔花才歇帘纤雨，一声弹指浑无语。梁燕自双归，长条脉脉垂。小屏山色远，妆薄铅华浅。独自立瑶阶，透寒金缕鞋。","dynasty":"清代","tags":"写雨，感伤，思念","title":"菩萨蛮·隔花才歇帘纤雨"}
{"author":"纳兰性德","content":"愁绝行人天易暮，行向鹧鸪声里住。渺渺洞庭波，木叶下，楚天何处。折残杨柳应无数，趁离亭笛声吹度。有几个征鸿，相伴也，送君南去。","dynasty":"清代","tags":"送别，感伤，惜别","title":"菊花新·用韵送张见阳令江华"}
{"author":"纳兰性德","content":"烛花摇影，冷透疏衾刚欲醒。待不思量，不许孤眠不断肠。茫茫碧落，天上人间情一诺。银汉难通，稳耐风波愿始从。","dynasty":"清代","tags":"写人，女子，思念，孤独","title":"减字木兰花·烛花摇影"}
{"author":"纳兰性德","content":"试望阴山，黯然销魂，无言徘徊。见青峰几簇，去天才尺；黄沙一片，匝地无埃。碎叶城荒，拂云堆远，雕外寒烟惨不开。踟蹰久，忽砯崖转石，万壑惊雷。穷边自足秋怀。又何必、平生多恨哉。只凄凉绝塞，峨眉遗冢；梢沉腐草，骏骨空台。北转河流，南横斗柄，略点微霜鬓早衰。君不信，向西风回首，百事堪哀。","dynasty":"清代","tags":"写景，抒情，愁苦","title":"沁园春·试望阴山"}
{"author":"纳兰性德","content":"湿云全压数峰低。影凄迷，望中疑。非雾非烟，神女欲来时、若问生涯原是梦，除梦里，没人知。","dynasty":"清代","tags":"咏史，抒情，寂寞，悲凉，伤感","title":"江城子·咏史"}
{"author":"纳兰性德","content":"纤月黄昏庭院，语密翻教醉浅。知否那人心？旧恨新欢相半。谁见？谁见？珊枕泪痕红泫。","dynasty":"清代","tags":"爱情，愁苦","title":"如梦令·纤月黄昏庭院"}
{"author":"纳兰性德","content":"短焰剔残花，夜久边声寂。倦舞却闻鸡，暗觉青绫湿。天水接冥蒙，一角西南白。欲渡浣花溪，远梦轻无力。","dynasty":"清代","tags":"边塞，思乡，惆怅，离愁","title":"生查子·短焰剔残花"}
{"author":"纳兰性德","content":"为春憔悴留春住，那禁半霎催归雨。深巷卖樱桃，雨余红更娇。黄昏清泪阁，忍便花飘泊。消得一声莺，东风三月情。","dynasty":"清代","tags":"写景，伤春","title":"菩萨蛮·为春憔悴留春住"}
{"author":"纳兰性德","content":"倚柳题笺，当花侧帽，赏心应比驱驰好。错教双鬓受东风，看吹绿影成丝早。金殿寒鸦，玉阶春草，就中冷暖和谁道。小楼明月镇长闲，人生何事缁尘老。","dynasty":"清代","tags":"抒情，向往，闲适，生活","title":"踏莎行·倚柳题笺"}
{"author":"纳兰性德","content":"何处？几叶萧萧雨。湿尽檐花，花底无人语。掩屏山，玉炉寒。谁见两眉愁聚倚阑干。","dynasty":"清代","tags":"写景，抒情，怀人","title":"玉连环影·何处"}
{"author":"纳兰性德","content":"蜀弦秦柱不关情，尽日掩云屏。己惜轻翎退粉，更嫌弱絮为萍。东风多事，余寒吹散，烘暖微酲。看尽一帘红雨，为谁亲系花铃。","dynasty":"清代","tags":"惜春，写景，抒情","title":"朝中措·蜀弦秦柱不关情"}
{"author":"纳兰性德","content":"小构园林寂不哗，疏篱曲径仿山家。昼长吟罢风流子，忽听楸枰响碧纱。添竹石，伴烟霞。拟凭樽酒慰年华。休嗟髀里今生肉，努力春来自种花。","dynasty":"清代","tags":"写景，隐居，生活，闲适","title":"于中好·小构园林寂不哗"}
{"author":"纳兰性德","content":" 黄昏又听城头角，病起心情恶。药炉初沸短檠青，无那残香半缕恼多情。多情自古原多病，清镜怜清影。一声弹指泪如丝，央及东风休遣玉人知。","dynasty":"清代","tags":"写人，友谊，怀人","title":"虞美人·黄昏又听城头角"}
{"author":"纳兰性德","content":"风灭炉烟残灺冷，相伴惟孤影。判教狼藉醉清尊，为问世间醒眼是何人？难逢易散花间酒，饮罢空搔首。闲愁总付醉来眠，只恐醒时依旧到尊前。","dynasty":"清代","tags":"失意，伤怀，感慨","title":"虞美人·风灭炉烟残灺冷"}
{"author":"纳兰性德","content":"乞巧楼空，影娥池冷，佳节只供愁叹。丁宁休曝旧罗衣，忆素手、为予缝绽。莲粉飘红，菱丝翳碧，仰见明星空烂。亲持钿合梦中来，信天上、人间非幻。","dynasty":"清代","tags":"怀人，抒情，思念，伤感","title":"鹊桥仙·乞巧楼空"}
{"author":"纳兰性德","content":"深禁好春谁惜，薄暮瑶阶伫立。别院管弦声，不分明。又是梨花欲谢，绣被春寒今夜。寂寂锁朱门，梦承恩。","dynasty":"清代","tags":"写人，抒情，相思","title":"昭君怨·深禁好春谁惜"}
{"author":"纳兰性德","content":"隔花才歇廉纤雨，一声弹指混无语。梁燕自双归，长条脉脉垂。小屏山色远，妆薄铅华浅。独自立瑶阶，透寒金缕鞋。","dynasty":"清代","tags":"女子，孤独，相思","title":"菩萨蛮·隔花才歇廉纤雨"}
{"author":"纳兰性德","content":"堠雪翻鸦，河冰跃马，惊风吹度龙堆。阴磷夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。","dynasty":"清代","tags":"写景，议论，抒情，哀怨","title":"满庭芳·堠雪翻鸦"}
{"author":"纳兰性德","content":"彩云易向秋空散，燕子怜长叹。几翻离合总无因，赢得一回僝僽一回亲。归鸿旧约霜前至，可寄香笺字。不如前事不思量，且枕红蕤欹侧看斜阳。","dynasty":"清代","tags":"爱情，相思，愁苦","title":"虞美人·彩云易向秋空散"}
{"author":"纳兰性德","content":"别样幽芬，更无浓艳催开处。凌波欲去，且为东风住。忒煞萧疏，争奈秋如许。还留取，冷香半缕，第一湘江雨。","dynasty":"清代","tags":"咏物，抒情","title":"点绛唇·咏风兰"}
{"author":"纳兰性德","content":"谁道阴山行路难。风毛雨血万人欢。松梢露点沾鹰绁，芦叶溪深没马鞍。依树歇，映林看。黄羊高宴簇金盘。萧萧一夕霜风紧，却拥貂裘怨早寒。","dynasty":"清代","tags":"边塞，写景，抒情，豪迈","title":"于中好·谁道阴山行路难"}
{"author":"纳兰性德","content":"古戍饥乌集，荒城野雉飞。何年劫火剩残灰，试看英雄碧血，满龙堆。玉帐空分垒，金笳己罢吹。东风回首尽成非，不道兴亡命也，岂人为。","dynasty":"清代","tags":"边塞，惆怅，凄凉","title":"南歌子·古戍饥乌集"}
{"author":"纳兰性德","content":"夕阳谁唤下楼梯，一握香荑。回头忍笑阶前立，总无语，也依依。笺书直恁无凭据，休说相思。劝伊好向红窗醉，须莫及，落花时。","dynasty":"清代","tags":"爱情，约会","title":"落花时·夕阳谁唤下楼梯"}
{"author":"纳兰性德","content":"莫把琼花比澹妆，谁似白霓裳。别样清幽，自然标格，莫近东墙。冰肌玉骨天分付，兼付与凄凉。可怜遥夜，冷烟和月，疏影横窗。","dynasty":"清代","tags":"写花，梅花，赞美，品格","title":"眼儿媚·咏梅"}
{"author":"纳兰性德","content":"收却纶竿落照红，秋风宁为剪芙蓉。人淡淡，水蒙蒙，吹入芦花短笛中。","dynasty":"清代","tags":"写人，渔夫，向往，自由","title":"渔父·收却纶竿落照红"}
{"author":"纳兰性德","content":"海天谁放冰轮满，惆怅离情。莫说离情，但值凉宵总泪零。只应碧落重相见，那是今生。可奈今生，刚作愁时又忆卿。","dynasty":"清代","tags":"悼亡，思念，悲伤","title":"采桑子·海天谁放冰轮满"}
{"author":"纳兰性德","content":"马首望青山，零落繁华如此。再向断烟衰草，认藓碑题字。休寻折戟话当年，只洒悲秋泪。斜日十三陵下，过新丰猎骑。","dynasty":"清代","tags":"写景，抒情，悲怆","title":"好事近·马首望青山"}
{"author":"纳兰性德","content":"东风不解愁，偷展湘裙衩。独夜背纱笼，影著纤腰画。爇尽水沉烟，露滴鸳鸯瓦。花骨冷宜香，小立樱桃下。","dynasty":"清代","tags":"写景，追忆，怀人","title":"生查子·东风不解愁"}
{"author":"纳兰性德","content":"飘蓬只逐惊飙转，行人过尽烟光远。立马认河流，茂陵风雨秋。寂寥行殿索，梵呗琉璃火。塞雁与宫鸦，山深日易斜。","dynasty":"清代","tags":"写景，伤怀，怀古伤今","title":"菩萨蛮·飘蓬只逐惊飙转"}
{"author":"纳兰性德","content":"小院新凉，晚来顿觉罗衫薄。不成孤酌，形影空酬酢。萧寺怜君，别绪应萧索。西风恶，夕阳吹角，一阵槐花落。","dynasty":"清代","tags":"写人，友人，抒情，孤寂，伤怀","title":"点绛唇·小院新凉"}
{"author":"纳兰性德","content":"桃花羞作无情死，感激东风。吹落娇红，飞入闲窗伴懊侬。谁怜辛苦东阳瘦，也为春慵。不及芙蓉，一片幽情冷处浓。","dynasty":"清代","tags":"写花，抒情，伤怀","title":"采桑子·桃花羞作无情死"}
{"author":"纳兰性德","content":"月落城乌啼未了，起来翻为无眠早。薄霜庭院怯生衣，心悄悄，红阑绕。此情待共谁人晓？","dynasty":"清代","tags":"抒情，忧愁，孤寂","title":"天仙子·月落城乌啼未了"}
{"author":"纳兰性德","content":"无恙年年汴水流。一声水调短亭秋。旧时明月照扬州。曾是长堤牵锦缆，绿杨清瘦至今愁。玉钩斜路近迷楼。","dynasty":"清代","tags":"咏史，历史，怀古，感慨","title":"浣溪沙·红桥怀古和王阮亭韵"}
{"author":"纳兰性德","content":"鸳瓦已新霜，欲寄寒衣转自伤。见说征夫容易瘦，端相。梦里回时仔细量。支枕怯空房，且拭清砧就月光。已是深秋兼独夜，凄凉。月到西南更断肠。","dynasty":"清代","tags":"写人，伤怀，愁苦","title":"南乡子·捣衣"}
{"author":"纳兰性德","content":"湘帘卷处，甚离披翠影，绕檐遮住。小立吹裙，常伴春慵，掩映绣床金缕。芳心一束浑难展，清泪裹、隔年愁聚。更夜深、细听空阶雨滴，梦回无据。正是秋来寂寞，偏声声点点，助人难绪。缬被初寒，宿酒全醒，搅碎乱蛩双杵。西风落尽庭梧叶，还剩得、绿阴如许。想玉人、和露折来，曾写断肠句。","dynasty":"清代","tags":"咏物，怀人，离愁","title":"疏影·芭蕉"}
{"author":"纳兰性德","content":"何事添凄咽？但由他、天公簸弄，莫教磨涅。失意每多如意少，终古几人称屈。须知道、福因才折。独卧藜床看北斗，背高城、玉笛吹成血。听谯鼓，二更彻。丈夫未肯因人热，且乘闲、五湖料理，扁舟一叶。泪似秋霖挥不尽，洒向野田黄蝶。须不羡、承明班列，马迹车尘忙未了，任西风吹冷长安月。又萧寺，花如雪。","dynasty":"清代","tags":"友人，抒情，人生，志向","title":"金缕曲·慰西溟"}
{"author":"纳兰性德","content":"心灰尽、有发未全僧。风雨消磨生死别，似曾相识只孤檠，情在不能醒。摇落后，清吹那堪听。淅沥暗飘金井叶，乍闻风定又钟声，薄福荐倾城。","dynasty":"清代","tags":"写景，抒情，怀人，亡妻","title":"忆江南·宿双林禅院有感"}
{"author":"纳兰性德","content":"谁复留君住。叹人生、几翻离合，便成迟暮。最忆西窗同剪烛，却话家山夜雨。不道只、暂时相聚。衮衮长江萧萧木，送遥天、白雁哀鸣去。黄叶下，秋如许。曰归因甚添愁绪。料强似、冷烟寒月，栖迟梵宇。一事伤心君落魄，两鬓飘萧未遇。有解忆、长安儿女。裘敝入门空太息，信古来、才命真相负。身世恨，共谁语？","dynasty":"清代","tags":"抒情，惜别","title":"金缕曲·姜西溟言别赋此赠之"}
{"author":"纳兰性德","content":"十里湖光载酒游，青帘低映白苹洲。西风听彻采菱讴。沙岸有时双袖拥，画船何处一竿收。归来无语晚妆楼。","dynasty":"清代","tags":"写景，自然，闲适","title":"浣溪沙·十里湖光载酒游"}
{"author":"纳兰性德","content":"已惯天涯莫浪愁，寒云衰草渐成秋。漫因睡起又登楼。伴我萧萧惟代马，笑人寂寂有牵牛，劳人只合一生休。","dynasty":"清代","tags":"抒情，思念，伤怀","title":"浣溪沙·已惯天涯莫浪愁"}
{"author":"纳兰性德","content":"十八年来堕世间，吹花嚼蕊弄冰弦。多情情寄阿谁边。紫玉钗斜灯影背，红绵粉冷枕函偏。相看好处却无言。","dynasty":"清代","tags":"写人，妻子，赞美","title":"浣溪沙·十八年来堕世间"}
{"author":"纳兰性德","content":"五夜光寒，照来积雪平于栈。西风何限，自起披衣看。对此茫茫，不觉成长叹。何时旦，晓星欲散，飞起平沙雁。","dynasty":"清代","tags":"写景，写雪，边塞，抒情，感慨","title":"点绛唇·黄花城早望"}
{"author":"纳兰性德","content":"参横月落，客绪从谁托。望里家山云漠漠，似有红楼一角。不如意事年年，消磨绝塞风烟。输与五陵公子，此时梦绕花前。","dynasty":"清代","tags":"写景，抒情，思乡，孤寂","title":"清平乐·发汉儿村题壁"}
{"author":"纳兰性德","content":"水浴凉蟾风入袂，鱼鳞蹙损金波碎。好天良夜酒盈尊，心自醉，愁难睡。西风月落城乌起。","dynasty":"清代","tags":"写景，抒情，悠然","title":"天仙子·渌水亭秋夜"}
{"author":"纳兰性德","content":"拾翠归迟，踏春期近，香笺小迭邻姬讯。樱桃花谢已清明，何事绿鬟斜亸、宝钗横。浅黛双弯，柔肠几寸，不堪更惹其他恨。晓窗窥梦有流莺，也觉个侬憔悴、可怜生。","dynasty":"清代","tags":"清明，郊游，抒情，愁闷","title":"踏莎美人·清明"}
{"author":"纳兰性德","content":"那能寂寞芳菲节，欲话生平。夜已三更。一阕悲歌泪暗零。须知秋叶春花促，点鬓星星。遇酒须倾，莫问千秋万岁名。","dynasty":"清代","tags":"春天，抒情，感慨，人生","title":"采桑子·那能寂寞芳菲节"}
{"author":"纳兰性德","content":"密洒征鞍无数。冥迷远树。乱山重叠杳难分，似五里、蒙蒙雾。惆怅琐窗深处。湿花轻絮。当时悠飏得人怜，也都是、浓香助。","dynasty":"清代","tags":"写景，写雪，怀人","title":"洛阳春·雪"}
{"author":"纳兰性德","content":"彤霞久绝飞琼宇，人在谁边？人在谁边，今夜玉清眠不眠。香销被冷残灯灭，静数秋天，静数秋天，又误心期到下弦。","dynasty":"清代","tags":"写人，抒情，相思","title":"采桑子·彤霞久绝飞琼字"}
{"author":"纳兰性德","content":"眼底风光留不住，和暖和香，又上雕鞍去。欲倩烟丝遮别路，垂杨那是相思树。惆怅玉颜成间阻，何事东风，不作繁华主。断带依然留乞句，斑骓一系无寻处。","dynasty":"清代","tags":"抒情，怀人，悼亡，愁苦","title":"蝶恋花·眼底风光留不住"}
{"author":"纳兰性德","content":"无情野火，趁西风烧遍、天涯芳草。榆塞重来冰雪里，冷入鬓丝吹老。牧马长嘶，征笳乱动，并入愁怀抱。定知今夕，庾郎瘦损多少。便是脑满肠肥，尚难消受，此荒烟落照。何况文园憔悴后，非复酒垆风调。回乐峰寒，受降城远，梦向家山绕。茫茫百感，凭高唯有清啸。","dynasty":"清代","tags":"秋天，写景，思乡，愁苦","title":"百字令·宿汉儿村"}
{"author":"纳兰性德","content":"凤髻抛残秋草生，高梧湿月冷无声。当时七夕记深盟。信得羽衣传钿合，悔教罗袜葬倾城。人间空唱雨淋铃。","dynasty":"清代","tags":"悼亡，思念，哀怨","title":"浣溪沙·凤髻抛残秋草生"}
{"author":"纳兰性德","content":"晚妆欲罢，更把纤眉临镜画。准待分明，和雨和烟两不胜。莫教星替，守取团圆终必遂。此夜红楼，天上人间一样愁。","dynasty":"清代","tags":"悼亡，怀人，抒情，月亮","title":"减字木兰花·新月"}
{"author":"纳兰性德","content":"客夜怎生过。梦相伴、绮窗吟和。薄嗔佯笑道，若不是恁凄凉，肯来么。来去苦匆匆，准拟待、晓钟敲破。乍偎人一闪灯花堕，却对著琉璃火。","dynasty":"清代","tags":"爱情，约会，抒情，惆怅","title":"寻芳草·萧寺记梦"}
{"author":"纳兰性德","content":"冷香萦遍红桥梦，梦觉城笳。月上桃花，雨歇春寒燕子家。箜篌别后谁能鼓，肠断天涯。暗损韶华，一缕茶烟透碧纱。","dynasty":"清代","tags":"春天，夜晚，抒情，怀人","title":"采桑子·冷香萦遍红桥梦"}
{"author":"纳兰性德","content":"金鸭消香，银虬泻水，谁家夜笛飞声。正上林雪霁，鸳甃晶莹。鱼龙舞罢香车杳，剩尊前、袖掩吴绫。狂游似梦，而今空记，密约烧灯。追念往事难凭。叹火树星桥，回首飘零。但九逵烟月，依旧笼明。楚天一带惊烽火，问今宵、可照江城。小窗残酒，阑珊灯灺，别自关情。","dynasty":"清代","tags":"节日，元宵节，抒怀，思念","title":"金菊对芙蓉·上元"}
{"author":"纳兰性德","content":"暮雨丝丝吹湿，倦柳愁荷风急。瘦骨不禁秋，总成愁。别有心情怎说，未是诉愁时节，谯鼓已三更，梦须成。","dynasty":"清代","tags":"秋天，抒情，相思，爱情","title":"昭君怨·暮雨丝丝吹湿"}
{"author":"纳兰性德","content":"雁贴寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有鸟啼。凭将扫黛窗前月，持向今朝照别离。","dynasty":"清代","title":"鹧鸪天·雁贴寒云次第飞"}
{"author":"纳兰性德","content":"尘满疏帘素带飘，真成暗度可怜宵。几回偷拭青衫泪，忽傍犀奁见翠翘。惟有恨，转无聊。五更依旧落花朝。衰杨叶尽丝难尽，冷雨凄风打画桥。","dynasty":"清代","tags":"抒情，怀人，思念","title":"于中好·十月初四夜风雨其明日是亡妇生辰"}
{"author":"纳兰性德","content":"拨灯书尽红笺也，依旧无聊。玉漏迢迢，梦里寒花隔玉箫。几竿修竹三更雨，叶叶萧萧。分付秋潮，莫误双鱼到谢桥。","dynasty":"清代","tags":"抒情，相思，愁苦","title":"采桑子·拨灯书尽红笺也"}
{"author":"纳兰性德","content":"记绾长条欲别难，盈盈自此隔银湾。便无风雪也摧残。青雀几时裁锦字，玉虫连夜翦春旙。不禁辛苦况相关。","dynasty":"清代","tags":"分别，抒情，怀人，相思","title":"浣溪沙·记绾长条欲别难"}
{"author":"纳兰性德","content":"海色残阳影断霓，寒涛日夜女郎祠。翠钿尘网上蛛丝。澄海楼高空极目，望夫石在且留题。六王如梦祖龙非。","dynasty":"清代","tags":"怀古，历史，感慨，批判，社会","title":"浣溪沙·姜女祠"}
{"author":"纳兰性德","content":"万里阴山万里沙。谁将绿鬓斗霜华。年来强半在天涯。魂梦不离金屈戌，画图亲展玉鸦叉。生怜瘦减一分花。","dynasty":"清代","tags":"边塞，抒情，离别","title":"浣溪沙·万里阴山万里沙"}
{"author":"纳兰性德","content":"才听夜雨，便觉秋如许。绕砌蛩螿人不语，有梦转愁无据。乱山千叠横江，忆君游倦何方。知否小窗红烛。照人此夜凄凉.","dynasty":"清代","title":"清平乐忆梁汾"}
{"author":"纳兰性德","content":"身向云山那畔行，北风吹断马嘶声，深秋远塞若为情。一抹晚烟荒戍垒，半竿斜日旧关城。古今幽恨几时平。","dynasty":"清代","tags":"边塞，写景，抒情","title":"浣溪沙·身向云山那畔行"}
{"author":"纳兰性德","content":"阑珊火树鱼龙舞，望中宝钗楼远。鞣鞠余红，琉璃剩碧，待属花归缓缓。寒轻漏浅。正乍敛烟霏，陨星如箭。旧事惊心，一双莲影藕丝断。莫恨流年似水，恨消残蝶粉，韶光忒浅。细语吹香，暗尘笼撰，都逐晓风零乱。阑干敲遍。问帘底纤纤，甚时重见？不解相思，月华今夜满。","dynasty":"清代","tags":"节日，抒情，怀人","title":"齐天乐·上元"}
{"author":"纳兰性德","content":"欲寄愁心朔雁边，西风浊酒惨离颜。黄花时节碧云天。古戍烽烟迷斥堠，夕阳村落解鞍鞯。不知征战几人还。","dynasty":"清代","tags":"离别，思念，战争","title":"浣溪沙·欲寄愁心朔雁边"}
{"author":"纳兰性德","content":"消息谁传到拒霜？两行斜雁碧天长，晚秋风景倍凄凉。银蒜押帘人寂寂，玉钗敲烛信茫茫。黄花开也近重阳。","dynasty":"清代","title":"浣溪沙"}
{"author":"纳兰性德","content":"藕风轻，莲露冷，断虹收，正红窗、初上帘钩。田田翠盖，趁斜阳鱼浪香浮。此时画阁垂杨岸，睡起梳头。旧游踪，招提路，重到处，满离忧。想芙蓉湖上悠悠。红衣狼藉，卧看桃叶送兰舟。午风吹断江南梦，梦里菱讴。","dynasty":"清代","title":"金人捧露盘净业寺观莲，有怀荪友"}
{"author":"纳兰性德","content":"烟轻雨小，望里青难了。一缕断虹垂树杪，又是乱山残照。凭高目断征途，暮云千里平芜。日夜河流东下，锦书应托双鱼。","dynasty":"清代","title":"清平乐·烟轻雨小"}
{"author":"纳兰性德","content":"别绪如丝睡不成，那堪孤枕梦边城。因听紫塞三更雨，却忆红楼半夜灯。书郑重，恨分明，天将愁味酿多情。起来呵手封题处，偏到鸳鸯两字冰。","dynasty":"清代","title":"于中好·别绪如丝睡不成"}
{"author":"纳兰性德","content":"雁贴寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有乌啼。凭将扫黛窗前月，持向今朝照别离。","dynasty":"清代","title":"于中好·雁贴寒云次第飞"}
{"author":"纳兰性德","content":"残雪凝辉冷画屏，落梅横笛已三更，更无人处月胧明。我是人间惆怅客，知君何事泪纵横，断肠声里忆平生。","dynasty":"清代","tags":"写景，抒情","title":"浣溪沙·残雪凝辉冷画屏"}
{"author":"纳兰性德","content":"深秋绝塞谁相忆，木叶萧萧。乡路迢迢。六曲屏山和梦遥。佳时倍惜风光别，不为登高。只觉魂销。南雁归时更寂寥。","dynasty":"清代","tags":"重阳节，边塞，写景，相思","title":"采桑子·九日"}
{"author":"纳兰性德","content":"明月多情应笑我，笑我如今。辜负春心，独自闲行独自吟。近来怕说当时事，结遍兰襟。月浅灯深，梦里云归何处寻。","dynasty":"清代","tags":"怀人，友人，愁绪","title":"采桑子·明月多情应笑我"}
{"author":"纳兰性德","content":"此恨何时已。滴空阶、寒更雨歇，葬花天气。三载悠悠魂梦杳，是梦久应醒矣。料也觉、人间无味。不及夜台尘土隔，冷清清、一片埋愁地。钗钿约，竟抛弃。重泉若有双鱼寄。好知他、年来苦乐，与谁相倚。我自中宵成转侧，忍听湘弦重理。待结个、他生知已。还怕两人俱薄命，再缘悭、剩月零风里。清泪尽，纸灰起。","dynasty":"清代","tags":"悼亡，伤春，怀念","title":"金缕曲·亡妇忌日有感"}
{"author":"纳兰性德","content":"非关癖爱轻模样，冷处偏佳。别有根芽，不是人间富贵花。谢娘别后谁能惜，飘泊天涯。寒月悲笳，万里西风瀚海沙。","dynasty":"清代","tags":"咏物，写雪，品格，抒怀，感伤","title":"采桑子·塞上咏雪花"}
{"author":"纳兰性德","content":"碧海年年，试问取、冰轮为谁圆缺？吹到一片秋香，清辉了如雪。愁中看、好天良夜，知道尽成悲咽。只影而今，那堪重对，旧时明月。花径里、戏捉迷藏，曾惹下萧萧井梧叶。记否轻纨小扇，又几番凉热.。只落得，填膺百感，总茫茫、不关离别。一任紫玉无情，夜寒吹裂。","dynasty":"清代","tags":"中秋节，孤独，感伤","title":"琵琶仙·中秋"}
{"author":"纳兰性德","content":"正是辘轳金井，满砌落花红冷。蓦地一相逢，心事眼波难定。谁省，谁省。从此簟纹灯影。","dynasty":"清代","tags":"婉约，爱情，抒情","title":"如梦令·正是辘轳金井"}
{"author":"纳兰性德","content":"伏雨朝寒愁不胜，那能还傍杏花行。去年高摘斗轻盈。漫惹炉烟双袖紫，空将酒晕一衫青。人间何处问多情。","dynasty":"清代","tags":"回忆，无奈","title":"浣溪沙·伏雨朝寒愁不胜"}
{"author":"纳兰性德","content":"德也狂生耳！偶然间、淄尘京国，乌衣门第。有酒惟浇赵州土，谁会成生此意？不信道、遂成知己。青眼高歌俱未老，向尊前、拭尽英雄泪。君不见，月如水。共君此夜须沉醉。且由他、娥眉谣诼，古今同忌。身世悠悠何足问，冷笑置之而已！寻思起、从头翻悔。一日心期千劫在，后身缘、恐结他生里。然诺重，君须记。","dynasty":"清代","tags":"豪放，友情","title":"金缕曲·赠梁汾"}
{"author":"纳兰性德","content":"空山梵呗静，水月影俱沉。悠然一境人外，都不许尘侵。岁晚忆曾游处，犹记半竿斜照，一抹界疏林。绝顶茅庵里，老衲正孤吟。云中锡，溪头钓，涧边琴。此生著几两屐，谁识卧游心？准拟乘风归去，错向槐安回首，何日得投簪。布袜青鞋约，但向画图寻。","dynasty":"清代","tags":"题画，抒情","title":"水调歌头·题西山秋爽图"}
{"author":"纳兰性德","content":"马上吟成促渡江，分明闲气属闺房。生憎久闭金铺暗，花冷回心玉一床。添哽咽，足凄凉。谁教生得满身香。只今西海年年月，犹为萧家照断肠。","dynasty":"清代","title":"于中好咏史"}
{"author":"纳兰性德","content":"一帽征尘，留君不住从君去。片帆何处，南浦沈香雨。回首风流，紫竹村边住。孤鸿语，三生定许，可梁鸿侣？","dynasty":"清代","tags":"赠友，送别，追忆，过往","title":"点绛唇·寄南海梁药亭"}
{"author":"纳兰性德","content":"西风千万骑，飒沓向阴山。为问传书雁，孤飞几日还。负霜怜戍卒，乘月望乡关。王事兼程促，休嗟客鬓斑。","dynasty":"清代","title":"塞外示同行者"}
{"author":"纳兰性德","content":"见说斋坛閟，前朝太乙祠。莺边花树树，燕外柳丝丝。宫御人稀到，辞臣例许窥。今朝陪豹尾，新长万年枝。","dynasty":"清代","title":"蕉园"}
{"author":"纳兰性德","content":"江枫千里送浮飔，玉佩朝天此暂辞。黄菊承杯频自覆，青林系马试教骑。朝端事业留他日，天下文章重往时。闻道至尊还侧席，柏梁高宴待题诗。","dynasty":"清代","title":"秋日送徐健庵座主归江南"}
{"author":"纳兰性德","content":"乱山如戟拥孤城，一线人争鸟道行。地险东西分障塞，云开南北望神京。新图已入三关志，往事休论十万兵。都护近来长不调，年年烽火报升平。","dynasty":"清代","title":"古北口"}
{"author":"纳兰性德","content":"紫府追随结愿深，曰归行色乍骎骎。秋风落叶吹飞舄，夜月横江照鼓琴。历劫升沈宁有意，孤云去住亦无心。贞元朝士谁相待，桃观重来试一寻。","dynasty":"清代","title":"再送施尊师归穹窿"}
{"author":"纳兰性德","content":"太液东头散直迟，一双水鸟掠杨枝。从臣献罢平滇赋，坐听中涓报午时。","dynasty":"清代","title":"西苑杂咏和荪友其一"}
{"author":"纳兰性德","content":"黄幄临池白鸟飞，金盘初进鲙鱼肥。太平时节多欢赏，花萼诸王半醉归。","dynasty":"清代","title":"西苑杂咏和荪友其二"}
{"author":"纳兰性德","content":"香引轻飔散玉除，下帘声彻退朝初。马前此日承恩数，也逐清班许钓鱼。","dynasty":"清代","title":"西苑杂咏和荪友其三"}
{"author":"纳兰性德","content":"风絮飘残已化萍，泥莲刚倩藕丝萦。珍重别拈香一瓣，记前生。人到情多情转薄，而今真个不多情。又到断肠回首处，泪偷零。(不多情一作：悔多情)","dynasty":"清代","tags":"悼亡，写景，怀念","title":"山花子·风絮飘残已化萍"}
{"author":"纳兰性德","content":"乱山入戟拥孤城，一线人争鸟道行。地险东西分障塞，云开南北望神京。新图已入三关志，往事休论十路兵。都护近来长不调，年年烽火报生平。","dynasty":"清代","title":"古北口"}
{"author":"纳兰性德","content":"风淅淅，雨织织。难怪春愁细细添。记不分明疑是梦，梦来还隔一重帘。","dynasty":"清代","title":"赤枣子"}
{"author":"纳兰性德","content":"谢却荼蘼，一片月明如水。篆香消，犹未睡，早鸦啼。嫩寒无赖罗衣薄，休傍阑干角。最愁人，灯欲落，雁还飞。","dynasty":"清代","tags":"夏天，月夜，怀人","title":"酒泉子·谢却荼蘼"}
{"author":"纳兰性德","content":"何事添凄咽？但由他、天公簸弄，莫教磨涅。失意每多如意少，终古几人称屈。须知道、福因才折。独卧藜床看北斗，背高城、玉笛吹成血。听谯鼓，二更彻。丈夫未肯因人热，且乘闲、五湖料理，扁舟一叶。泪似秋霖挥不尽，洒向野田黄蝶。须不羡、承明班列，马迹车尘忙未了，任西风吹冷长安月。又萧寺，花如雪。","dynasty":"清代","tags":"友人，抒情，人生，志向","title":"金缕曲·慰西溟"}
{"author":"纳兰性德","content":"伏雨朝寒愁不胜，那能还傍杏花行。去年高摘斗轻盈。漫惹炉烟双袖紫，空将酒晕一衫青。人间何处问多情。","dynasty":"清代","tags":"回忆，无奈","title":"浣溪沙·伏雨朝寒愁不胜"}
{"author":"纳兰性德","content":"拾翠归迟，踏春期近，香笺小迭邻姬讯。樱桃花谢已清明，何事绿鬟斜亸、宝钗横。浅黛双弯，柔肠几寸，不堪更惹其他恨。晓窗窥梦有流莺，也觉个侬憔悴、可怜生。","dynasty":"清代","tags":"清明，郊游，抒情，愁闷","title":"踏莎美人·清明"}
{"author":"纳兰性德","content":"已惯天涯莫浪愁，寒云衰草渐成秋。漫因睡起又登楼。伴我萧萧惟代马，笑人寂寂有牵牛，劳人只合一生休。","dynasty":"清代","tags":"抒情，思念，伤怀","title":"浣溪沙·已惯天涯莫浪愁"}
{"author":"纳兰性德","content":"一半残阳下小楼，朱帘斜控软金钩。倚阑无绪不能愁。有个盈盈骑马过，薄妆浅黛亦风流。见人羞涩却回头。","dynasty":"清代","tags":"写景，写人","title":"浣溪沙·一半残阳下小楼"}
{"author":"纳兰性德","content":"马卿苦忆红泥阁，我亦伤心碧树村。病骨沈绵词客死，更谁攀折与招魂？","dynasty":"清代","title":"柳枝词二首其一"}
{"author":"纳兰性德","content":"身向咸池榜末光，三危露暖不成霜。金铺照日初涵影，玉求生烟别作香。地接蓬莱通御气，波翻豆蔻散朝凉。微臣幸属赓歌日，愿借如川献寿觞。","dynasty":"清代","title":"汤泉应制"}
{"author":"纳兰性德","content":"戚戚复戚戚，高楼月如雪。二八正婵娟，月明翡翠钿。由来工织锦，生小倚朱弦。朱弦岂解愁，素手似云浮。一声落天上，闻者皆泪流。别郎已经年，望郎出楼前。青天如海水，碧月如珠圆。月圆以复缺，不见长安客。古道白于霜，沙灭行人迹。月出光在天，月高光在地。何当同心人，两两不相弃。","dynasty":"清代","title":"高楼望月"}
{"author":"纳兰性德","content":"纤月黄昏庭院，语密翻教醉浅。知否那人心？旧恨新欢相半。谁见？谁见？珊枕泪痕红泫。","dynasty":"清代","tags":"爱情，愁苦","title":"如梦令·纤月黄昏庭院"}
{"author":"纳兰性德","content":"曲阑深处重相见，匀泪偎人颤。凄凉别后两应同，最是不胜清怨月明中。半生已分孤眠过，山枕檀痕涴。忆来何事最销魂，第一折枝花样画罗裙。","dynasty":"清代","tags":"离别，相思","title":"虞美人·曲阑深处重相见"}
{"author":"纳兰性德","content":"眼底风光留不住，和暖和香，又上雕鞍去。欲倩烟丝遮别路，垂杨那是相思树。惆怅玉颜成间阻，何事东风，不作繁华主。断带依然留乞句，斑骓一系无寻处。","dynasty":"清代","tags":"抒情，怀人，悼亡，愁苦","title":"蝶恋花·眼底风光留不住"}
{"author":"纳兰性德","content":"林下荒苔道韫家，生怜玉骨委尘沙。愁向风前无处说，数归鸦。半世浮萍随逝水，一宵冷雨葬名花。魂是柳绵吹欲碎，绕天涯。","dynasty":"清代","tags":"咏物，写景，抒情，怅然","title":"山花子·林下荒苔道韫家"}
{"author":"纳兰性德","content":"予生未三十，忧愁居其半。心事如落花，春风吹已断。行当适远道，作记殊汗漫。寒食青草多，薄暮烟冥冥。山桃一夜红，茵箔随飘零。愿餐玉红草，一醉不复醒。","dynasty":"清代","title":"拟古"}
{"author":"纳兰性德","content":"娇软不胜垂，瘦怯那禁舞。多事年年二月风，翦出鹅黄缕。一种可怜生，落日和烟雨。苏小门前长短条，即渐迷行处。","dynasty":"清代","tags":"咏物，柳树，寓人，歌女","title":"卜算子·新柳"}
{"author":"纳兰性德","content":"空山梵呗静，水月影俱沉。悠然一境人外，都不许尘侵。岁晚忆曾游处，犹记半竿斜照，一抹界疏林。绝顶茅庵里，老衲正孤吟。云中锡，溪头钓，涧边琴。此生著几两屐，谁识卧游心？准拟乘风归去，错向槐安回首，何日得投簪。布袜青鞋约，但向画图寻。","dynasty":"清代","tags":"题画，抒情","title":"水调歌头·题西山秋爽图"}
{"author":"纳兰性德","content":"正是辘轳金井，满砌落花红冷。蓦地一相逢，心事眼波难定。谁省，谁省。从此簟纹灯影。","dynasty":"清代","tags":"婉约，爱情，抒情","title":"如梦令·正是辘轳金井"}
{"author":"纳兰性德","content":"雪里瑶华岛，云端白玉京。削成千仞势，高出九重城。绣陌回环绕，红楼宛转迎。近天多雨露，草木每先荣。","dynasty":"清代","title":"景山"}
{"author":"纳兰性德","content":"客夜怎生过。梦相伴、绮窗吟和。薄嗔佯笑道，若不是恁凄凉，肯来么。来去苦匆匆，准拟待、晓钟敲破。乍偎人一闪灯花堕，却对著琉璃火。","dynasty":"清代","tags":"爱情，约会，抒情，惆怅","title":"寻芳草·萧寺记梦"}
{"author":"纳兰性德","content":"小院新凉，晚来顿觉罗衫薄。不成孤酌，形影空酬酢。萧寺怜君，别绪应萧索。西风恶，夕阳吹角，一阵槐花落。","dynasty":"清代","title":"点绛唇"}
{"author":"纳兰性德","content":"雁贴寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有乌啼。凭将扫黛窗前月，持向今朝照别离。","dynasty":"清代","title":"于中好·雁贴寒云次第飞"}
{"author":"纳兰性德","content":"香引轻飔散玉除，下帘声彻退朝初。马前此日承恩数，也逐清班许钓鱼。","dynasty":"清代","title":"西苑杂咏和荪友其三"}
{"author":"纳兰性德","content":"风灭炉烟残灺冷，相伴惟孤影。判教狼藉醉清尊，为问世间醒眼是何人？难逢易散花间酒，饮罢空搔首。闲愁总付醉来眠，只恐醒时依旧到尊前。","dynasty":"清代","tags":"失意，伤怀，感慨","title":"虞美人·风灭炉烟残灺冷"}
{"author":"纳兰性德","content":"丝雨如尘云著水，嫣香碎拾吴宫。百花冷暖避东风。酷怜娇易散，燕子学偎红。人说病宜随月减，恹恹却与春同。可能留蝶抱花丛。不成双梦影，翻笑杏梁空。","dynasty":"清代","tags":"春天，写景，伤感","title":"临江仙·丝雨如尘云著水"}
{"author":"纳兰性德","content":"隔花才歇帘纤雨，一声弹指浑无语。梁燕自双归，长条脉脉垂。小屏山色远，妆薄铅华浅。独自立瑶阶，透寒金缕鞋。","dynasty":"清代","tags":"写雨，感伤，思念","title":"菩萨蛮·隔花才歇帘纤雨"}
{"author":"纳兰性德","content":"池上闲房碧树围，帘纹如縠上斜晖。生憎飞絮吹难定，一出红窗便不归。","dynasty":"清代","title":"柳枝词二首其二"}
{"author":"纳兰性德","content":"深禁好春谁惜，薄暮瑶阶伫立。别院管弦声，不分明。又是梨花欲谢，绣被春寒今夜。寂寂锁朱门，梦承恩。","dynasty":"清代","tags":"写人，抒情，相思","title":"昭君怨·深禁好春谁惜"}
{"author":"纳兰性德","content":"雁帖寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有乌啼。凭将扫黛窗前月，持向今宵照别离。","dynasty":"清代","tags":"边塞，抒情，思乡","title":"于中好·雁帖寒云次第飞"}
{"author":"纳兰性德","content":"桃花羞作无情死，感激东风。吹落娇红，飞入闲窗伴懊侬。谁怜辛苦东阳瘦，也为春慵。不及芙蓉，一片幽情冷处浓。","dynasty":"清代","tags":"写花，抒情，伤怀","title":"采桑子·桃花羞作无情死"}
{"author":"纳兰性德","content":"明月多情应笑我，笑我如今。辜负春心，独自闲行独自吟。近来怕说当时事，结遍兰襟。月浅灯深，梦里云归何处寻。","dynasty":"清代","tags":"怀人，友人，愁绪","title":"采桑子·明月多情应笑我"}
{"author":"纳兰性德","content":"谁翻乐府凄凉曲？风也萧萧，雨也萧萧，瘦尽灯花又一宵。不知何事萦怀抱，醒也无聊，醉也无聊，梦也何曾到谢桥。","dynasty":"清代","tags":"写景，抒情，爱情，相思","title":"采桑子·谁翻乐府凄凉曲"}
{"author":"纳兰性德","content":"落花如梦凄迷，麝烟微，又是夕阳潜下小楼西。愁无限，消瘦尽，有谁知？闲教玉笼鹦鹉念郎诗。","dynasty":"清代","tags":"婉约，女子，伤春，怀远","title":"相见欢·落花如梦凄迷"}
{"author":"纳兰性德","content":"堠雪翻鸦，河冰跃马，惊风吹度龙堆。阴磷夜泣，此景总堪悲。待向中宵起舞，无人处、那有村鸡。只应是，金笳暗拍，一样泪沾衣。须知今古事，棋枰胜负，翻覆如斯。叹纷纷蛮触，回首成非。剩得几行青史，斜阳下、断碣残碑。年华共，混同江水，流去几时回。","dynasty":"清代","tags":"写景，议论，抒情，哀怨","title":"满庭芳·堠雪翻鸦"}
{"author":"纳兰性德","content":"近来无限伤心事谁与话长更从教分付绿窗红泪早雁初莺当时领略自尽断送总负多情忽疑君到漆灯风飐痴数春星","dynasty":"清代","title":"青衫湿·近来无限伤心事"}
{"author":"纳兰性德","content":"此恨何时已。滴空阶、寒更雨歇，葬花天气。三载悠悠魂梦杳，是梦久应醒矣。料也觉、人间无味。不及夜台尘土隔，冷清清、一片埋愁地。钗钿约，竟抛弃。重泉若有双鱼寄。好知他、年来苦乐，与谁相倚。我自中宵成转侧，忍听湘弦重理。待结个、他生知已。还怕两人俱薄命，再缘悭、剩月零风里。清泪尽，纸灰起。","dynasty":"清代","tags":"悼亡，伤春，怀念","title":"金缕曲·亡妇忌日有感"}
{"author":"纳兰性德","content":"娇软不胜垂，瘦怯那禁舞。多事年年二月风，翦出鹅黄缕。一种可怜生，落日和烟雨。苏小门前长短条，即渐迷行处。","dynasty":"清代","tags":"咏物，柳树，寓人，歌女","title":"卜算子·新柳"}
{"author":"纳兰性德","content":"深禁好春谁惜，薄暮瑶阶伫立。别院管弦声，不分明。又是梨花欲谢，绣被春寒今夜。寂寂锁朱门，梦承恩。","dynasty":"清代","tags":"写人，抒情，相思","title":"昭君怨·深禁好春谁惜"}
{"author":"纳兰性德","content":"风紧雁行高，无边落木萧萧。楚天魂梦与香消，青山暮暮朝朝。断续凉云来一缕，飘堕几丝灵雨。今夜冷红浦溆，鸳鸯栖向何处？","dynasty":"清代","tags":"典故，写景，抒情，盼望","title":"河渎神·风紧雁行高"}
{"author":"纳兰性德","content":"诗亡词乃盛，比兴此焉托。往往欢娱工，不如忧患作。冬郎一生极憔悴，判与三闾共醒醉。美人香草可怜春，凤蜡红巾无限泪。芒鞋心事杜陵知，唯今只赏杜陵诗。古人且失风人旨，何怪俗眼轻填词。词源远过诗律近，拟古乐府特加润。不见句读参差三百篇，已自换头兼转韵。","dynasty":"清代","title":"填词"}
{"author":"纳兰性德","content":"雁贴寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有鸟啼。凭将扫黛窗前月，持向今朝照别离。","dynasty":"清代","title":"鹧鸪天·雁贴寒云次第飞"}
{"author":"纳兰性德","content":"飘蓬只逐惊飙转，行人过尽烟光远。立马认河流，茂陵风雨秋。寂寥行殿索，梵呗琉璃火。塞雁与宫鸦，山深日易斜。","dynasty":"清代","tags":"写景，伤怀，怀古伤今","title":"菩萨蛮·飘蓬只逐惊飙转"}
{"author":"纳兰性德","content":"落花如梦凄迷，麝烟微，又是夕阳潜下小楼西。愁无限，消瘦尽，有谁知？闲教玉笼鹦鹉念郎诗。","dynasty":"清代","tags":"婉约，女子，伤春，怀远","title":"相见欢·落花如梦凄迷"}
{"author":"纳兰性德","content":"何事添凄咽？但由他、天公簸弄，莫教磨涅。失意每多如意少，终古几人称屈。须知道、福因才折。独卧藜床看北斗，背高城、玉笛吹成血。听谯鼓，二更彻。丈夫未肯因人热，且乘闲、五湖料理，扁舟一叶。泪似秋霖挥不尽，洒向野田黄蝶。须不羡、承明班列，马迹车尘忙未了，任西风吹冷长安月。又萧寺，花如雪。","dynasty":"清代","tags":"友人，抒情，人生，志向","title":"金缕曲·慰西溟"}
{"author":"纳兰性德","content":"三眠未歇，乍到秋时节。一树斜阳蝉更咽，曾绾灞陵离别。絮己为萍风卷叶，空凄切。长条莫轻折，苏小恨、倩他说。尽飘零、游冶章台客。红板桥空，溅裙人去，依旧晓风残月。","dynasty":"清代","tags":"咏物，柳树，抒情，孤独","title":"淡黄柳·咏柳"}
{"author":"纳兰性德","content":"白衣裳凭朱栏立，凉月趖西。点鬓霜微，岁晏知君归不归。残更目断传书雁，尺素还稀。一味相思，准拟相看似旧时。","dynasty":"清代","title":"采桑子"}
{"author":"纳兰性德","content":"何处？几叶萧萧雨。湿尽檐花，花底无人语。掩屏山，玉炉寒。谁见两眉愁聚倚阑干。","dynasty":"清代","tags":"写景，抒情，怀人","title":"玉连环影·何处"}
{"author":"纳兰性德","content":"烟轻雨小，望里青难了。一缕断虹垂树杪，又是乱山残照。凭高目断征途，暮云千里平芜。日夜河流东下，锦书应托双鱼。","dynasty":"清代","title":"清平乐·烟轻雨小"}
{"author":"纳兰性德","content":"代谢感时序，迭微叹日月。憝彼鶗鴂鸣，忍此众芳歇。林园无鲜蕊，原野飞陨叶。王孙伤岁暮，志士励穷节。劲莛矗惊飙，贞松翠霜雪。昂昂泽中雉，矫矫韝同鷢。物性不可渝，人宁不如物？努力崇明义，岂为威武屈。","dynasty":"清代","title":"卢子谅时兴"}
{"author":"纳兰性德","content":"鸳瓦已新霜，欲寄寒衣转自伤。见说征夫容易瘦，端相。梦里回时仔细量。支枕怯空房，且拭清砧就月光。已是深秋兼独夜，凄凉。月到西南更断肠。","dynasty":"清代","tags":"写人，伤怀，愁苦","title":"南乡子·捣衣"}
{"author":"纳兰性德","content":"谁念西风独自凉，萧萧黄叶闭疏窗，沉思往事立残阳。被酒莫惊春睡重，赌书消得泼茶香，当时只道是寻常。","dynasty":"清代","tags":"悼亡，回忆，爱情，感伤","title":"浣溪沙·谁念西风独自凉"}
{"author":"纳兰性德","content":"月华如水，波纹似练，几簇淡烟衰柳。塞鸿一夜尽南飞，谁与问倚楼人瘦。韵拈风絮，录成金石，不是舞裙歌袖。从前负尽扫眉才，又担阁镜囊重绣。","dynasty":"清代","tags":"相思，女子","title":"踏莎行·月华如水"}
{"author":"纳兰性德","content":"白云本无心，卷舒南山颠。遥峰如梦中，孤影吹能还。忽然间高霞，霏霏欲成烟。风花落不已，流辉转可怜。皎洁自多愁，况复对下弦。高楼夜已半，惜此不成眠。","dynasty":"清代","title":"拟古其四"}
{"author":"纳兰性德","content":"宛马精权奇，欻从西极来。蹴蹋不动尘，但见烟云开。天闲十万匹，对此皆凡材。倾都看龙种，选日登燕台。却瞻横门道，心与浮云灰。但受伏枥恩，何以异驽骀。","dynasty":"清代","title":"拟古其六"}
{"author":"纳兰性德","content":"凄凄切切，惨淡黄花节。梦里砧声浑未歇，那更乱蛩悲咽。尘生燕子空楼，抛残弦索床头。一样晓风残月，而今触绪添愁。","dynasty":"清代","tags":"秋天，怀人，寂寞，愁苦","title":"清平乐·凄凄切切"}
{"author":"纳兰性德","content":"晚妆欲罢，更把纤眉临镜画。准待分明，和雨和烟两不胜。莫教星替，守取团圆终必遂。此夜红楼，天上人间一样愁。","dynasty":"清代","tags":"悼亡，怀人，抒情，月亮","title":"减字木兰花·新月"}
{"author":"纳兰性德","content":"丁巳重阳前三日，梦亡妇淡妆素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋。瞬息浮生，薄命如斯，低徊怎忘。记绣榻闲时，并吹红雨；雕阑曲处，同倚斜阳。梦好难留，诗残莫续，赢得更深哭一场。遗容在，只灵飙一转，未许端详。重寻碧落茫茫。料短发、朝来定有霜。便人间天上，尘缘未断，春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。","dynasty":"清代","tags":"婉约，重阳节，叹息，怀念","title":"沁园春·丁巳重阳前"}
{"author":"纳兰性德","content":"新寒中酒敲窗雨，残香细袅秋情绪。才道莫伤神，青衫湿一痕。无聊成独卧，弹指韶光过。记得别伊时，桃花柳万丝。","dynasty":"清代","tags":"离别，写景，相思","title":"菩萨蛮·新寒中酒敲窗雨"}
{"author":"纳兰性德","content":"为问封姨，何事却、排空卷地。又不是、江南春好，妒花天气。叶尽归鸦栖未得，带垂惊燕飘还起。甚天公、不肯惜愁人，添憔悴。搅一霎，灯前睡。听半晌，心如醉。倩碧纱遮断，画屏深翠。只影凄清残烛下，离魂飘缈秋空里。总随他、泊粉与飘香，真无谓。","dynasty":"清代","tags":"边塞，写景，怀人，愁苦","title":"满江红·为问封姨"}
{"author":"纳兰性德","content":"别绪如丝梦不成，那堪孤枕梦边城。因听紫塞三更雨，却忆红楼半夜灯。书郑重，恨分明，天将愁味酿多情。起来呵手封题处，偏到鸳鸯两字冰。","dynasty":"清代","tags":"边塞，抒情，离愁，相思","title":"于中好·别绪如丝梦不成"}
{"author":"纳兰性德","content":"昨夜个人曾有约，严城玉漏三更。一钩新月几疏星。夜阑犹未寝，人静鼠窥灯。原是瞿唐风间阻，错教人恨无情。小阑干外寂无声。几回肠断处，风动护花铃。","dynasty":"清代","tags":"写景，月夜，抒情","title":"临江仙·昨夜个人曾有约"}
{"author":"纳兰性德","content":"谁复留君住？叹人生、几翻离合，便成迟暮。最忆西窗同剪烛，却话家山夜雨。不道只、暂时相聚。衮衮长江萧萧木，送遥天、白雁哀鸣去。黄叶下，秋如许。曰归因甚添愁绪。料强似、冷烟寒月，栖迟梵宇。一事伤心君落魄，两鬓飘萧未遇。有解忆、长安儿女。裘敝入门空太息，信古来、才命真相负。身世恨，共谁语。","dynasty":"清代","title":"金缕曲姜西溟言别，赋此赠之"}
{"author":"纳兰性德","content":"残灯风灭炉烟冷，相伴唯孤影。判教狼藉醉清樽，为问世间醒眼是何人。难逢易散花间酒，饮罢空搔首。闲愁总付醉来眠，只恐醒时依旧到樽前。","dynasty":"清代","tags":"怀人，友人，抒情，思念，孤寂","title":"虞美人·残灯风灭炉烟冷"}
{"author":"纳兰性德","content":"眼底风光留不住，和暖和香，又上雕鞍去。欲倩烟丝遮别路，垂杨那是相思树。惆怅玉颜成间阻，何事东风，不作繁华主。断带依然留乞句，斑骓一系无寻处。","dynasty":"清代","tags":"抒情，怀人，悼亡，愁苦","title":"蝶恋花·眼底风光留不住"}
{"author":"纳兰性德","content":"惆怅彩云飞，碧落知何许。不见合欢花，空倚相思树。总是别时情，那待分明语。判得最长宵，数尽厌厌雨。","dynasty":"清代","tags":"悼亡，追忆，哀伤","title":"生查子·惆怅彩云飞"}
{"author":"纳兰性德","content":"乞巧楼空，影娥池冷，佳节只供愁叹。丁宁休曝旧罗衣，忆素手、为予缝绽。莲粉飘红，菱丝翳碧，仰见明星空烂。亲持钿合梦中来，信天上、人间非幻。","dynasty":"清代","tags":"怀人，抒情，思念，伤感","title":"鹊桥仙·乞巧楼空"}
{"author":"纳兰性德","content":"今古河山无定距。画角声中，牧马频来去。满目荒凉谁可语？西风吹老丹枫树。从前幽怨应无数。铁马金戈，青冢黄昏路。一往情深深几许？深山夕照深秋雨。","dynasty":"清代","title":"蝶恋花"}
{"author":"纳兰性德","content":"辛苦最怜天上月，一夕如环，夕夕都成玦。若似月轮终皎洁，不辞冰雪为卿热。无那尘缘容易绝，燕子依然，软踏帘钩说。唱罢秋坟愁未歇，春丛认取双栖蝶。","dynasty":"清代","title":"蝶恋花"}
{"author":"纳兰性德","content":"萧萧几叶风兼雨，离人偏识长更苦。欹枕数秋天，蟾蜍下早弦。夜寒惊被薄，泪与灯花落。无处不伤心，轻尘在玉琴。","dynasty":"清代","tags":"雨夜，孤独，相思","title":"菩萨蛮·萧萧几叶风兼雨"}
{"author":"纳兰性德","content":"春浅，红怨，掩双环。微雨花间，昼闲。无言暗将红泪弹。阑珊，香销轻梦还。斜倚画屏思往事，皆不是，空作相思字。记当时垂柳丝，花枝，满庭蝴蝶儿。","dynasty":"清代","tags":"婉约，闺怨，相思","title":"河传·春浅"}
{"author":"纳兰性德","content":"蜀弦秦柱不关情，尽日掩云屏。己惜轻翎退粉，更嫌弱絮为萍。东风多事，余寒吹散，烘暖微酲。看尽一帘红雨，为谁亲系花铃。","dynasty":"清代","tags":"惜春，写景，抒情","title":"朝中措·蜀弦秦柱不关情"}
{"author":"纳兰性德","content":"是处垣篱防绝塞，角端西来画疆界。汉使今行虎落中，秦城合筑龙荒外。龙荒虎落两依然，护得当时饮马泉。若使春风知别苦，不应吹到柳条边。","dynasty":"清代","title":"柳条边"}
{"author":"纳兰性德","content":"败叶填溪水已冰，夕梦犹照短长亭。何年废寺失题名。倚马客临碑上字，斗鸡人拨佛前灯，净消尘土礼金经。","dynasty":"清代","tags":"秋天，写景，写人，孤独","title":"浣溪沙·败叶填溪水已冰"}
{"author":"纳兰性德","content":"雁贴寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有鸟啼。凭将扫黛窗前月，持向今朝照别离。","dynasty":"清代","title":"鹧鸪天·雁贴寒云次第飞"}
{"author":"纳兰性德","content":"今古河山无定距。画角声中，牧马频来去。满目荒凉谁可语？西风吹老丹枫树。从前幽怨应无数。铁马金戈，青冢黄昏路。一往情深深几许？深山夕照深秋雨。","dynasty":"清代","title":"蝶恋花"}
{"author":"纳兰性德","content":"彩云易向秋空散，燕子怜长叹。几翻离合总无因，赢得一回僝僽一回亲。归鸿旧约霜前至，可寄香笺字。不如前事不思量，且枕红蕤欹侧看斜阳。","dynasty":"清代","tags":"爱情，相思，愁苦","title":"虞美人·彩云易向秋空散"}
{"author":"纳兰性德","content":"戚戚复戚戚，高楼月如雪。二八正婵娟，月明翡翠钿。由来工织锦，生小倚朱弦。朱弦岂解愁，素手似云浮。一声落天上，闻者皆泪流。别郎已经年，望郎出楼前。青天如海水，碧月如珠圆。月圆以复缺，不见长安客。古道白于霜，沙灭行人迹。月出光在天，月高光在地。何当同心人，两两不相弃。","dynasty":"清代","title":"高楼望月"}
{"author":"纳兰性德","content":"霸山重镇奠神京，鸾辂春游淑景明。万呱银涛冲古岸，四围玉甃护严城。花乘暖日迎来骑，柳带新膏绾去旌。八寨雄图今更固，行随赏乐胜蓬瀛。","dynasty":"清代","title":"扈跸霸州"}
{"author":"纳兰性德","content":"谁翻乐府凄凉曲？风也萧萧，雨也萧萧，瘦尽灯花又一宵。不知何事萦怀抱，醒也无聊，醉也无聊，梦也何曾到谢桥。","dynasty":"清代","tags":"写景，抒情，爱情，相思","title":"采桑子·谁翻乐府凄凉曲"}
{"author":"纳兰性德","content":"丁巳重阳前三日，梦亡妇淡妆素服，执手哽咽，语多不复能记。但临别有云：“衔恨愿为天上月，年年犹得向郎圆。”妇素未工诗，不知何以得此也，觉后感赋。瞬息浮生，薄命如斯，低徊怎忘。记绣榻闲时，并吹红雨；雕阑曲处，同倚斜阳。梦好难留，诗残莫续，赢得更深哭一场。遗容在，只灵飙一转，未许端详。重寻碧落茫茫。料短发、朝来定有霜。便人间天上，尘缘未断，春花秋叶，触绪还伤。欲结绸缪，翻惊摇落，减尽荀衣昨日香。真无奈，倩声声邻笛，谱出回肠。","dynasty":"清代","tags":"婉约，重阳节，叹息，怀念","title":"沁园春·丁巳重阳前"}
{"author":"纳兰性德","content":"红叶满寒溪，一路空山万木齐。试上小楼极目望，高低。一片烟笼十里陂。吠犬杂鸣鸡，灯火荧荧归路迷。乍逐横山时近远，东西。家在寒林独掩扉。","dynasty":"清代","tags":"秋天，田园，写景，写狗古诗18首","title":"南乡子·秋暮村居"}
{"author":"纳兰性德","content":"朔风吹散三更雪，倩魂犹恋桃花月。梦好莫催醒，由他好处行。无端听画角，枕畔红冰薄。塞马一声嘶，残星拂大旗。","dynasty":"清代","tags":"记梦，思念","title":"菩萨蛮·朔风吹散三更雪"}
{"author":"纳兰性德","content":"风鬟雨鬓，偏是来无准。倦倚玉兰看月晕，容易语低香近。软风吹遍窗纱，心期便隔天涯。从此伤春伤别，黄昏只对梨花。","dynasty":"清代","tags":"爱情，思念","title":"清平乐·风鬟雨鬓"}
{"author":"纳兰性德","content":"泪咽却无声，只向从前悔薄情。凭仗丹青重省识，盈盈，一片伤心画不成。别语忒分明，午夜鹣鹣梦早醒。卿自早醒侬自梦，更更，泣尽风檐夜雨铃。","dynasty":"清代","tags":"悼亡，怀念，感伤","title":"南乡子·为亡妇题照"}
{"author":"纳兰性德","content":"银床淅沥青梧老，屧粉秋蛩扫。采香行处蹙连钱，拾得翠翘何恨不能言。回廊一寸相思地，落月成孤倚。背灯和月就花阴，已是十年踪迹十年心。","dynasty":"清代","tags":"爱情","title":"虞美人·银床淅沥青梧老"}
{"author":"纳兰性德","content":"又到绿杨曾折处，不语垂鞭，踏遍清秋路。衰草连天无意绪，雁声远向萧关去。不恨天涯行役苦，只恨西风，吹梦成今古。明日客程还几许，沾衣况是新寒雨。","dynasty":"清代","tags":"思念","title":"蝶恋花·又到绿杨曾折处"}
{"author":"纳兰性德","content":"风淅淅，雨纤纤。难怪春愁细细添。记不分明疑是梦，梦来还隔一重帘。","dynasty":"清代","tags":"少女，春愁","title":"赤枣子·风淅淅"}
{"author":"纳兰性德","content":"问君何事轻离别，一年能几团圆月。杨柳乍如丝，故园春尽时。春归归不得，两桨松花隔。旧事逐寒潮，啼鹃恨未消。","dynasty":"清代","tags":"思念，怀人，孤寂","title":"菩萨蛮·问君何事轻离别"}
{"author":"纳兰性德","content":"月华如水，波纹似练，几簇淡烟衰柳。塞鸿一夜尽南飞，谁与问倚楼人瘦。韵拈风絮，录成金石，不是舞裙歌袖。从前负尽扫眉才，又担阁镜囊重绣。","dynasty":"清代","tags":"相思，女子","title":"踏莎行·月华如水"}
{"author":"纳兰性德","content":"风丝袅，水浸碧天清晓。一镜湿云青未了，雨晴春草草。梦里轻螺谁扫，帘外落花红小。独睡起来情悄悄，寄愁何处好。","dynasty":"清代","tags":"写景，孤独","title":"谒金门·风丝袅"}
{"author":"纳兰性德","content":"雨歇梧桐泪乍收，遣怀翻自忆从头。摘花销恨旧风流。帘影碧桃人已去，屧痕苍藓径空留。两眉何处月如钩？","dynasty":"清代","tags":"感伤，思念","title":"浣溪沙·雨歇梧桐泪乍收"}
{"author":"纳兰性德","content":"算来好景只如斯，惟许有情知。寻常风月，等闲谈笑，称意即相宜。十年青鸟音尘断，往事不胜思。一钩残照，半帘飞絮，总是恼人时。","dynasty":"清代","tags":"思念，亡妻","title":"少年游·算来好景只如斯"}
{"author":"纳兰性德","content":"夜雨做成秋，恰上心头。教他珍重护风流。端的为谁添病也，更为谁羞。密意未曾休，密愿难酬。珠帘四卷月当楼。暗忆欢期真似梦，梦也须留。","dynasty":"清代","tags":"秋天，追忆，无奈","title":"浪淘沙·夜雨做成秋"}
{"author":"纳兰性德","content":"背立盈盈故作羞，手挼梅蕊打肩头。欲将离恨寻郎说，待得郎来恨却休。云淡淡，水悠悠。一声横笛锁空楼。何时共泛春溪月，断岸垂杨一叶舟。","dynasty":"清代","tags":"女子，离恨","title":"鹧鸪天·离恨"}
{"author":"纳兰性德","content":"握手西风泪不干，年来多在别离间。遥知独听灯前雨，转忆同看雪后山。凭寄语，劝加餐。桂花时节约重还。分明小像沉香缕，一片伤心欲画难。","dynasty":"清代","tags":"送别，感伤","title":"于中好·握手西风泪不干"}
{"author":"纳兰性德","content":"雾窗寒对遥天暮，暮天遥对寒窗雾。花落正啼鸦，鸦啼正落花。袖罗垂影瘦，瘦影垂罗袖。风翦一丝红，红丝一翦风。","dynasty":"清代","tags":"回文","title":"菩萨蛮·雾窗寒对遥天暮"}
{"author":"纳兰性德","content":"万帐穹庐人醉，星影摇摇欲坠，归梦隔狼河，又被河声搅碎。还睡、还睡，解道醒来无味。","dynasty":"清代","tags":"思乡","title":"如梦令·万帐穹庐人醉"}
{"author":"纳兰性德","content":"萧萧几叶风兼雨，离人偏识长更苦。欹枕数秋天，蟾蜍下早弦。夜寒惊被薄，泪与灯花落。无处不伤心，轻尘在玉琴。","dynasty":"清代","tags":"雨夜，孤独，相思","title":"菩萨蛮·萧萧几叶风兼雨"}
{"author":"纳兰性德","content":"人生何如不相识，君老江南我燕北。何如相逢不相合，更无别恨横胸臆。留君不住我心苦，横门骊歌泪如雨。君行四月草萋萋，柳花桃花半委泥。江流浩淼江月堕，此时君亦应思我。我今落拓何所止，一事无成已如此。平生纵有英雄血，无由一溅荆江水。荆江日落阵云低，横戈跃马今何时。忽忆去年风月夜，与君展卷论王霸。君今偃仰九龙间，吾欲从兹事耕稼。芙蓉湖上芙蓉花，秋风未落如朝霞。君如载酒须尽醉，醉来不复思天涯。","dynasty":"清代","tags":"离别","title":"送荪友"}
{"author":"纳兰性德","content":"为问封姨，何事却、排空卷地。又不是、江南春好，妒花天气。叶尽归鸦栖未得，带垂惊燕飘还起。甚天公、不肯惜愁人，添憔悴。搅一霎，灯前睡。听半晌，心如醉。倩碧纱遮断，画屏深翠。只影凄清残烛下，离魂飘缈秋空里。总随他、泊粉与飘香，真无谓。","dynasty":"清代","tags":"边塞，写景，怀人，愁苦","title":"满江红·为问封姨"}
{"author":"纳兰性德","content":"燕归花谢，早因循、又过清明。是一般风景，两样心情。犹记碧桃影里、誓三生。乌丝阑纸娇红篆，历历春星。道休孤密约，鉴取深盟。语罢一丝香露、湿银屏。","dynasty":"清代","tags":"写景，追忆","title":"红窗月·燕归花谢"}
{"author":"纳兰性德","content":"新寒中酒敲窗雨，残香细袅秋情绪。才道莫伤神，青衫湿一痕。无聊成独卧，弹指韶光过。记得别伊时，桃花柳万丝。","dynasty":"清代","tags":"离别，写景，相思","title":"菩萨蛮·新寒中酒敲窗雨"}
{"author":"纳兰性德","content":"平原草枯矣，重阳后、黄叶树骚骚。记玉勒青丝，落花时节，曾逢拾翠，忽听吹箫。今来是、烧痕残碧尽，霜影乱红凋。秋水映空，寒烟如织，皂雕飞处，天惨云高。人生须行乐，君知否？容易两鬓萧萧。自与东君作别，刬地无聊。算功名何许，此身博得，短衣射虎，沽酒西郊。便向夕阳影里，倚马挥毫。","dynasty":"清代","tags":"秋天，写景，抒怀","title":"风流子·秋郊即事"}
{"author":"纳兰性德","content":"知己一人谁是？已矣。赢得误他生。有情终古似无情，别语悔分明。莫道芳时易度，朝暮。珍重好花天。为伊指点再来缘，疏雨洗遗钿。","dynasty":"清代","tags":"怀人，哀痛，伤感","title":"荷叶杯·知己一人谁是"}
{"author":"纳兰性德","content":"枕函香，花径漏。依约相逢，絮语黄昏后。时节薄寒人病酒，刬地梨花，彻夜东风瘦。掩银屏，垂翠袖。何处吹箫，脉脉情微逗。肠断月明红豆蔻，月似当时，人似当时否？","dynasty":"清代","tags":"爱情，相思，写景，抒情","title":"鬓云松令·枕函香"}
{"author":"纳兰性德","content":"山色江声共寂寥，十三陵树晚萧萧。中原事业如江左，芳草何须怨六朝。","dynasty":"清代","tags":"古诗三百首，写景，怀古","title":"秣陵怀古"}
{"author":"纳兰性德","content":"晶帘一片伤心白，云鬟香雾成遥隔。无语问添衣，桐阴月已西。西风鸣络纬，不许愁人睡。只是去年秋，如何泪欲流。","dynasty":"清代","tags":"生活，感伤，相思","title":"菩萨蛮·晶帘一片伤心白"}
{"author":"纳兰性德","content":"初八月，半镜上青霄。斜倚画阑娇不语，暗移梅影过红桥，裙带北风飘。","dynasty":"清代","tags":"咏物，月亮，写景","title":"望江南·咏弦月"}
{"author":"纳兰性德","content":"落花如梦凄迷，麝烟微，又是夕阳潜下小楼西。愁无限，消瘦尽，有谁知？闲教玉笼鹦鹉念郎诗。","dynasty":"清代","tags":"婉约，女子，伤春，怀远","title":"相见欢·落花如梦凄迷"}
{"author":"纳兰性德","content":"孤花片叶，断送清秋节。寂寂绣屏香篆灭，暗里朱颜消歇。谁怜散髻吹笙，天涯芳草关情。懊恼隔帘幽梦，半床花月纵横。","dynasty":"清代","tags":"秋天，写景，伤怀","title":"清平乐·孤花片叶"}
{"author":"纳兰性德","content":"惆怅彩云飞，碧落知何许。不见合欢花，空倚相思树。总是别时情，那待分明语。判得最长宵，数尽厌厌雨。","dynasty":"清代","tags":"悼亡，追忆，哀伤","title":"生查子·惆怅彩云飞"}
{"author":"纳兰性德","content":"昨夜个人曾有约，严城玉漏三更。一钩新月几疏星。夜阑犹未寝，人静鼠窥灯。原是瞿唐风间阻，错教人恨无情。小阑干外寂无声。几回肠断处，风动护花铃。","dynasty":"清代","tags":"写景，月夜，抒情","title":"临江仙·昨夜个人曾有约"}
{"author":"纳兰性德","content":"春情只到梨花薄，片片催零落。夕阳何事近黄昏，不道人间犹有未招魂。银笺别梦当时句，密绾同心苣。为伊判作梦中人，索向画图清夜唤真真。","dynasty":"清代","tags":"写花，追忆，爱情","title":"虞美人·春情只到梨花薄"}
{"author":"纳兰性德","content":"点滴芭蕉心欲碎，声声催忆当初。欲眠还展旧时书。鸳鸯小字，犹记手生疏。倦眼乍低缃帙乱，重看一半模糊。幽窗冷雨一灯孤。料应情尽，还道有情无？","dynasty":"清代","tags":"写雨，怀人，抒情，怀念","title":"临江仙·点滴芭蕉心欲碎"}
{"author":"纳兰性德","content":"烟暖雨初收，落尽繁花小院幽。摘得一双红豆子，低头，说著分携泪暗流。人去似春休，卮酒曾将酹石尤。别自有人桃叶渡，扁舟，一种烟波各自愁。","dynasty":"清代","tags":"离别，抒情，怀人，愁绪","title":"南乡子·烟暖雨初收"}
{"author":"纳兰性德","content":"丝雨如尘云著水，嫣香碎拾吴宫。百花冷暖避东风。酷怜娇易散，燕子学偎红。人说病宜随月减，恹恹却与春同。可能留蝶抱花丛。不成双梦影，翻笑杏梁空。","dynasty":"清代","tags":"春天，写景，伤感","title":"临江仙·丝雨如尘云著水"}
{"author":"纳兰性德","content":"何处金衣客，栖栖翠幙中。有心惊晓梦，无计啭春风。漫逐梁间燕，谁巢井上桐。空将云路翼，缄恨在雕笼。","dynasty":"清代","tags":"咏物，写鸟，寓人，向往，自由","title":"咏笼莺"}
{"author":"纳兰性德","content":"娇软不胜垂，瘦怯那禁舞。多事年年二月风，翦出鹅黄缕。一种可怜生，落日和烟雨。苏小门前长短条，即渐迷行处。","dynasty":"清代","tags":"咏物，柳树，寓人，歌女","title":"卜算子·新柳"}
{"author":"纳兰性德","content":"盼银河迢递，惊入夜，转清商。乍西园蝴蝶，轻翻麝粉，暗惹蜂黄。炎凉。等闲瞥眼，甚丝丝、点点搅柔肠。应是登临送客，别离滋味重尝。疑将。水墨画疏窗，孤影淡潇湘。倩一叶高梧，半条残烛、做尽商量。荷裳。被风暗剪，问今宵、谁与盖鸳鸯。从此羁愁万叠，梦回分付啼螀。","dynasty":"清代","tags":"送别，写雨，感伤","title":"木兰花慢·立秋夜雨送梁汾南行"}
{"author":"纳兰性德","content":"谢却荼蘼，一片月明如水。篆香消，犹未睡，早鸦啼。嫩寒无赖罗衣薄，休傍阑干角。最愁人，灯欲落，雁还飞。","dynasty":"清代","tags":"夏天，月夜，怀人","title":"酒泉子·谢却荼蘼"}
{"author":"纳兰性德","content":"相逢不语，一朵芙蓉著秋雨。小晕红潮，斜溜鬟心只凤翘。待将低唤，直为凝情恐人见。欲诉幽怀，转过回阑叩玉钗。","dynasty":"清代","tags":"写人，写景，爱情","title":"减字木兰花·相逢不语"}
{"author":"纳兰性德","content":"谁道飘零不可怜，旧游时节好花天。断肠人去自经年。一片晕红才著雨，几丝柔绿乍和烟。倩魂销尽夕阳前。","dynasty":"清代","tags":"写花，写景，抒情，友人，思念","title":"浣溪沙·谁道飘零不可怜"}
{"author":"纳兰性德","content":"泪咽却无声，只向从前悔薄情。凭仗丹青重省识，盈盈，一片伤心画不成。别语忒分明，午夜鹣鹣梦早醒。卿自早醒侬自梦，更更，泣尽风檐夜雨铃。","dynasty":"清代","tags":"亡妻，怀人，伤痛，悲切","title":"南乡子·泪咽却无声"}
{"author":"纳兰性德","content":"惊飙掠地冬将半，解鞍正值昏鸦乱。冰合大河流，茫茫一片愁。烧痕空极望，鼓角高城上。明日近长安，客心愁未阑。","dynasty":"清代","tags":"冬天，写景","title":"菩萨蛮·白日惊飚冬已半"}
{"author":"纳兰性德","content":"杨柳千条送马蹄，北来征雁旧南飞。客中谁与换春衣。终古闲情归落照，一春幽梦逐游丝。信回刚道别多时。","dynasty":"清代","tags":"思念，写景，抒情","title":"浣溪沙·杨柳千条送马蹄"}
{"author":"纳兰性德","content":"愁痕满地无人省，露湿琅玕影。闲阶小立倍荒凉。还剩旧时月色在潇湘。薄情转是多情累，曲曲柔肠碎。红笺向壁字模糊，忆共灯前呵手为伊书。","dynasty":"清代","tags":"怀人，抒情，思念","title":"虞美人·愁痕满地无人省"}
{"author":"纳兰性德","content":"别绪如丝梦不成，那堪孤枕梦边城。因听紫塞三更雨，却忆红楼半夜灯。书郑重，恨分明，天将愁味酿多情。起来呵手封题处，偏到鸳鸯两字冰。","dynasty":"清代","tags":"边塞，抒情，离愁，相思","title":"于中好·别绪如丝梦不成"}
{"author":"纳兰性德","content":"近来无限伤心事，谁与话长更？从教分付，绿窗红泪，早雁初莺。当时领略，而今断送，总负多情。忽疑君到，漆灯风飐，痴数春星。","dynasty":"清代","tags":"悼亡，怀人，悲伤，孤独","title":"青衫湿·悼亡"}
{"author":"纳兰性德","content":"林下荒苔道韫家，生怜玉骨委尘沙。愁向风前无处说，数归鸦。半世浮萍随逝水，一宵冷雨葬名花。魂是柳绵吹欲碎，绕天涯。","dynasty":"清代","tags":"咏物，写景，抒情，怅然","title":"山花子·林下荒苔道韫家"}
{"author":"纳兰性德","content":"黄叶青苔归路，屧粉衣香何处。消息竟沉沉，今夜相思几许。秋雨，秋雨，一半因风吹去。(版本一)木叶纷纷归路，残月晓风何处。消息竟沉沉，今夜相思几许。秋雨，秋雨，一半因风吹去。(版本二)","dynasty":"清代","tags":"写雨，抒情，思念，愁绪","title":"如梦令·黄叶青苔归路"}
{"author":"纳兰性德","content":"催花未歇花奴鼓，酒醒已见残红舞。不忍覆馀觞，临风泪数行。粉香看又别，空剩当时月。月也异当时，凄清照鬓丝。","dynasty":"清代","tags":"离别，写花","title":"菩萨蛮·催花未歇花奴鼓"}
{"author":"纳兰性德","content":"凄凄切切，惨淡黄花节。梦里砧声浑未歇，那更乱蛩悲咽。尘生燕子空楼，抛残弦索床头。一样晓风残月，而今触绪添愁。","dynasty":"清代","tags":"秋天，怀人，寂寞，愁苦","title":"清平乐·凄凄切切"}
{"author":"纳兰性德","content":"雁帖寒云次第飞，向南犹自怨归迟。谁能瘦马关山道，又到西风扑鬓时。人杳杳，思依依，更无芳树有乌啼。凭将扫黛窗前月，持向今宵照别离。","dynasty":"清代","tags":"边塞，抒情，思乡","title":"于中好·雁帖寒云次第飞"}
{"author":"纳兰性德","content":"残灯风灭炉烟冷，相伴唯孤影。判教狼藉醉清樽，为问世间醒眼是何人。难逢易散花间酒，饮罢空搔首。闲愁总付醉来眠，只恐醒时依旧到樽前。","dynasty":"清代","tags":"怀人，友人，抒情，思念，孤寂","title":"虞美人·残灯风灭炉烟冷"}
{"author":"纳兰性德","content":"涨痕添、半篙柔绿，蒲梢荇叶无数。台榭空蒙烟柳暗，白鸟衔鱼欲舞。红桥路，正一派、画船萧鼓中流住。呕哑柔橹，又早拂新荷，沿堤忽转，冲破翠钱雨。蒹葭渚，不减潇湘深处。霏霏漠漠如雾，滴成一片鲛人泪，也似汨罗投赋。愁难谱，只彩线、香菰脉脉成千古。伤心莫语，记那日旗亭，水嬉散尽，中酒阻风去。","dynasty":"清代","tags":"端午节，写雨，凭吊，感慨","title":"摸鱼儿·午日雨眺"}
{"author":"纳兰性德","content":"收取闲心冷处浓，舞裙犹忆柘枝红。谁家刻烛待春风。竹叶樽空翻采燕，九枝灯灺颤金虫。风流端合倚天公。","dynasty":"清代","tags":"春节","title":"浣溪沙·庚申除夜"}
{"author":"纳兰性德","content":"一半残阳下小楼，朱帘斜控软金钩。倚阑无绪不能愁。有个盈盈骑马过，薄妆浅黛亦风流。见人羞涩却回头。","dynasty":"清代","tags":"写景，写人","title":"浣溪沙·一半残阳下小楼"}
{"author":"纳兰性德","content":"谢家庭院残更立，燕宿雕梁。月度银墙，不辨花丛那辨香。此情已自成追忆，零落鸳鸯。雨歇微凉，十一年前梦一场。","dynasty":"清代","tags":"写景，抒情，思念，孤寂","title":"采桑子·谢家庭院残更立"}
{"author":"纳兰性德","content":"重来对酒，折尽风前柳。若问看花情绪，似当日、怎能彀。休为西风瘦，痛饮频搔首。自古青蝇白璧，天已早安排就。","dynasty":"清代","tags":"友人，饮酒，劝慰，抒怀","title":"霜天晓角·重来对酒"}
{"author":"纳兰性德","content":"过尽遥山如画。短衣匹马。萧萧落木不胜秋，莫回首、斜阳下。别是柔肠萦挂。待归才罢。却愁拥髻向灯前，说不尽、离人话。","dynasty":"清代","tags":"纪行，写景，抒情","title":"一络索·过尽遥山如画"}
{"author":"纳兰性德","content":"春浅，红怨，掩双环。微雨花间，昼闲。无言暗将红泪弹。阑珊，香销轻梦还。斜倚画屏思往事，皆不是，空作相思字。记当时垂柳丝，花枝，满庭蝴蝶儿。","dynasty":"清代","tags":"婉约，闺怨，相思","title":"河传·春浅"}
{"author":"纳兰性德","content":"惊晓漏，护春眠。格外娇慵只自怜。寄语酿花风日好，绿窗来与上琴弦。","dynasty":"清代","tags":"春天，少女，春愁","title":"赤枣子·寄语酿花风日好"}
{"author":"纳兰性德","content":"独背残阳上小楼，谁家玉笛韵偏幽。一行白雁遥天暮，几点黄花满地秋。惊节序，叹沉浮，秾华如梦水东流。人间所事堪惆怅，莫向横塘问旧游。","dynasty":"清代","tags":"怀人","title":"于中好·独背残阳上小楼"}
{"author":"纳兰性德","content":"昏鸦尽，小立恨因谁？急雪乍翻香阁絮，轻风吹到胆瓶梅，心字已成灰。","dynasty":"清代","tags":"写景，抒情，伤感，相思","title":"梦江南·昏鸦尽"}
{"author":"纳兰性德","content":"三眠未歇，乍到秋时节。一树斜阳蝉更咽，曾绾灞陵离别。絮己为萍风卷叶，空凄切。长条莫轻折，苏小恨、倩他说。尽飘零、游冶章台客。红板桥空，溅裙人去，依旧晓风残月。","dynasty":"清代","tags":"咏物，柳树，抒情，孤独","title":"淡黄柳·咏柳"}
{"author":"纳兰性德","content":"山重叠。悬崖一线天疑裂。天疑裂。断碑题字，苔痕横啮。风声雷动鸣金铁。阴森潭底蛟龙窟。蛟龙窟。兴亡满眼，旧时明月。","dynasty":"清代","tags":"写山","title":"忆秦娥·山重叠"}
{"author":"纳兰性德","content":"阑风伏雨催寒食，樱桃一夜花狼藉。刚与病相宜，锁窗薰绣衣。画眉烦女伴，央及流莺唤。半晌试开奁，娇多直自嫌。","dynasty":"清代","tags":"寒食节，写景，女子，感伤","title":"菩萨蛮·阑风伏雨催寒食"}
{"author":"纳兰性德","content":"春云吹散湘帘雨，絮黏蝴蝶飞还住。人在玉楼中，楼高四面风。柳烟丝一把，暝色笼鸳瓦。休近小阑干，夕阳无限山。","dynasty":"清代","tags":"写景，抒情","title":"菩萨蛮·春云吹散湘帘雨"}
{"author":"刘言史","content":"兹晨戒流火，商飙早已惊。云天收夏色，木叶动秋声。","dynasty":"唐代","title":"立秋"}
{"author":"刘言史","content":"石国胡儿人见少，蹲舞尊前急如鸟。织成蕃帽虚顶尖，细氎胡衫双袖小。手中抛下蒲萄盏，西顾忽思乡路远。跳身转毂宝带鸣，弄脚缤纷锦靴软。四座无言皆瞪目，横笛琵琶遍头促。乱腾新毯雪朱毛，傍拂轻花下红烛。酒阑舞罢丝管绝，木槿花西见残月。","dynasty":"唐代","title":"王中丞宅夜观舞胡腾（王中丞武俊也）"}
{"author":"刘言史","content":"花颔红騣一何偏，绿槐香陌欲朝天。仍嫌众里娇行疾，傍镫深藏白玉鞭。喷沫团香小桂条，玉鞭兼赐霍嫖姚。弄影便从天禁出，碧蹄声碎五门桥。","dynasty":"唐代","title":"春游曲"}
{"author":"刘言史","content":"商风动叶初，萧索一贫居。老性容茶少，羸肌与簟疏。旧醅难重漉，新菜未胜鉏.才薄无潘兴，便便画偃庐。","dynasty":"唐代","title":"立秋日"}
{"author":"刘言史","content":"粉细越笋芽，野煎寒溪滨。恐乖灵草性，触事皆手亲。敲石取鲜火，撇泉避腥鳞。荧荧爨风铛，拾得坠巢薪。洁色既爽别，浮氲亦殷勤。以兹委曲静，求得正味真。宛如摘山时，自歠指下春。湘瓷泛轻花，涤尽昏渴神。此游惬醒趣，可以话高人。","dynasty":"唐代","title":"与孟郊洛北野泉上煎茶"}
{"author":"刘言史","content":"刹利王孙字迦摄，竹锥横写叱萝叶。遥知汉地未有经，手牵白马绕天行。龟兹碛西胡雪黑，大师冻死来不得。地尽年深始到船，海里更行三十国。行多耳断金环落，冉冉悠悠不停脚。马死经留却去时，往来应尽一生期。出漠独行人绝处，碛西天漏雨丝丝。","dynasty":"唐代","title":"送婆罗门归本国"}
{"author":"刘言史","content":"泰陵遗乐何最珍，彩绳冉冉天仙人。广场寒食风日好，百夫伐鼓锦臂新。银画青绡抹云发，高处绮罗香更切。重肩接立三四层，著屐背行仍应节。两边丸剑渐相迎，侧身交步何轻盈。闪然欲落却收得，万人肉上寒毛生。危机险势无不有，倒挂纤腰学垂柳。下来一一芙蓉姿，粉薄钿稀态转奇。坐中还有沾巾者，曾见先皇初教时。","dynasty":"唐代","title":"观绳伎（潞府李相公席上作）"}
{"author":"刘言史","content":"竹里梅花相并枝，梅花正发竹枝垂。风吹总向竹枝上，直似王家雪下时。","dynasty":"唐代","title":"竹里梅"}
{"author":"刘言史","content":"下马邯郸陌头歇，寂寥崩隧临车辙。古柏重生枝亦乾，馀燎见风幽焰灭。白蒿微发紫槿新，行人感此复悲春。","dynasty":"唐代","title":"春过赵墟"}
{"author":"刘言史","content":"秋江欲起白头波，贾客瞻风无渡河。千船火绝寒宵半，独听钟声觉寺多。","dynasty":"唐代","title":"夜泊润州江口"}
{"author":"刘言史","content":"迟日新妆游冶娘，盈盈彩艇白莲塘。掬水远湿岸边郎，红绡缕中玉钏光。","dynasty":"唐代","title":"偶题"}
{"author":"刘言史","content":"鹤老身更卬，龟死壳亦灵。正信非外沿，终始全本情。童子不戏尘，积书就岩扃。身著木叶衣，养鹿兼牸耕。偶随下山云，荏苒失故程。渐入机险中，危思难太行。十发九缕丝，悠然东周城。言词野麋态，出口多累形。因依汉元寮，未似羁细轻。冷灶助新热，静砧与寒声。断蓬在门栏，岂当桃李荣。寄食若蠹虫，侵损利微生。固非拙为强，懦劣外疗并。素坚冰蘖心，洁持保坚贞。修文返正风，刊字齐古经。惭将衰末分，高栖喧世名。","dynasty":"唐代","title":"初下东周赠孟郊"}
{"author":"刘言史","content":"楚俗翻花自送迎，密人来往岂知情。夜行独自寒山寺，雪径泠泠金锡声。","dynasty":"唐代","title":"送僧归山"}
{"author":"刘言史","content":"鹿袖青藜鼠耳巾，潜夫岂解拜朝臣。白屋藜床还共入，山妻老大不羞人。","dynasty":"唐代","title":"山中喜崔补阙见寻"}
{"author":"刘言史","content":"金榜荣名俱失尽，病身为庶更投魑。春娥慢笑无愁色，别向人家舞柘枝。得罪除名谪海头，惊心无暇与身愁。中使不知何处住，家书莫寄向春州。","dynasty":"唐代","title":"偶题二首"}
{"author":"刘言史","content":"消渴天涯寄病身，临邛知我是何人。今年社日分馀肉，不值陈平又不均。","dynasty":"唐代","title":"嘉兴社日"}
{"author":"刘言史","content":"伛偻山夫发似丝，松间石上坐多时。瓢饮不曾看酒肆，世人空笑亦何为。","dynasty":"唐代","title":"席上赠李尹"}
{"author":"刘言史","content":"一头细发两分丝，卧见芭蕉白露滋。欲令居士身无病，直待众生苦尽时。","dynasty":"唐代","title":"弼公院问病"}
{"author":"刘言史","content":"年少共怜含露色，老人偏惜委尘红。如何遂得心中事，每要花时不厌风。","dynasty":"唐代","title":"惜花"}
{"author":"刘言史","content":"此地缘疏语未通，归时老病去无穷。定知不彻南天竺，死在条支阴碛中。","dynasty":"唐代","title":"代胡僧留别"}
{"author":"刘言史","content":"故人丹旐出南威，少妇随丧哭渐归。遥想北原新垄上，日寒光浅水松稀。","dynasty":"唐代","title":"桂江逢王使君旅榇归"}
{"author":"刘言史","content":"绝景寥寥日更迟，人间甲子不同时。未知樵客终何得，归后无家是看棋。","dynasty":"唐代","title":"玉京词"}
{"author":"刘言史","content":"一片白葛巾，潜夫自能结。篱边折枯蒿，聊用簪华发。有时醉倒长松侧，酒醒不见心还忆。谷鸟衔将却趁来，野风吹去还寻得。十年紫竹溪南住，迹同玄豹依深雾。草堂窗底漉春醅，山寺门前逢暮雨。临汝袁郎得相见，闲云引到东阳县。鲁性将他类此身，还拈野物赠傍人。空留棁仗犊鼻裈，濛濛烟雨归山村。","dynasty":"唐代","title":"葛巾歌（贝州漳南县赠杨炯燗）"}
{"author":"刘言史","content":"错莫天色愁，挽歌出重闉。谁家白网车，送客入幽尘。铭旌下官道，葬舆去辚辚。萧条黄蒿中，奠酒花翠新。米雪晚霏微，墓成悄无人。乌鸢下空地，烟火残荒榛。生人更多苦，入户事盈身。营营日易深，却到不得频。寂寥孤隧头，草绿棠梨春。洛阳城北山，古今葬冥客。聚骨朽成泥，此山土多白。近来送葬人，亦去闻归声。岂能车轮疾，渐是墓侵城。城中人不绝，哀挽相次行。莫非北邙后，重向洛城生。卜地起孤坟，全家送葬去。归来却到时，不复重知处。叠叠葬相续，土乾草已绿。列纸泻壶浆，空向春云哭。","dynasty":"唐代","title":"北原情三首"}
{"author":"刘言史","content":"晚来林沼静，独坐间瓢尊。向己非前迹，齐心欲不言。微凉生乱筱，轻馥起孤萱。未得浑无事，瓜田草正繁。","dynasty":"唐代","title":"林中独醒"}
{"author":"刘言史","content":"信陵门馆下，多病有归思。坠履忘情后，寒灰更湿时。委栏芳蕙晚，凭几雪髫垂。明日秋关外，单车风雨随。","dynasty":"唐代","title":"江陵客舍留别樊尚书"}
{"author":"刘言史","content":"绕屋扶疏千万竿，年年相诱独行看。日光不透烟常在，先校诸家一月寒。","dynasty":"唐代","title":"题源分竹亭"}
{"author":"刘言史","content":"楚寺春风腊尽时，含桃先坼一千枝。老僧不语傍边坐，花发人来总不知。","dynasty":"唐代","title":"山寺看樱桃花题僧壁"}
{"author":"刘言史","content":"往年偏共仰师游，闻过流沙泪不休。此身岂得多时住，更著尘心起外愁。","dynasty":"唐代","title":"伤清江上人"}
{"author":"刘言史","content":"琉璃地上绀宫前，发翠凝红已十年。夜久月明人去尽，火光霞焰递相燃。","dynasty":"唐代","title":"山寺看海榴花"}
{"author":"刘言史","content":"花冠蕊帔色婵娟，一曲清箫凌紫烟。不知今日重来意，更住人间几百年。黄昏骑得下天龙，巡遍茅山数十峰。采芝却到蓬莱上，花里犹残碧玉钟。等闲何处得灵方，丹脸云鬟日月长。大罗过却三千岁，更向人间魅阮郎。曾随阿母汉宫斋，凤驾龙輧列玉阶。当时白燕无寻处，今日云鬟见玉钗。","dynasty":"唐代","title":"赠成炼师四首"}
{"author":"刘言史","content":"碧池萍嫩柳垂波，绮席丝镛舞翠娥。为报会稽亭上客，永和应不胜元和。","dynasty":"唐代","title":"上巳日陪襄阳李尚书宴光风亭"}
{"author":"刘言史","content":"华发离披卧满头，暗虫衰草入乡愁。枕前人去空庭暮，又见芭蕉白露秋。","dynasty":"唐代","title":"病中客散复言怀"}
{"author":"刘言史","content":"羌竹繁弦银烛红，月光初出柳城东。忽见隐侯裁一咏，还须书向郡楼中。","dynasty":"唐代","title":"处州月夜穆中丞席和主人"}
{"author":"刘言史","content":"游春未足春将度，访紫寻红少在家。借问流莺与飞蝶，更知何处有幽花。","dynasty":"唐代","title":"寻花"}
{"author":"刘言史","content":"宝钿云和玉禁仙，深含媚靥袅朱弦。春风不怕君王恨，引出幽花落外边。","dynasty":"唐代","title":"赠陈长史妓（本内宫人）"}
{"author":"刘言史","content":"入巷萧条起悲绪，儿女犹居旧贫处。尘满空床屋见天，独作驴鸣一声去。","dynasty":"唐代","title":"题王况故居"}
{"author":"刘言史","content":"闰余春早景沉沉，禊饮风亭恣赏心。红袖青娥留永夕，汉阴宁肯羡山阴。","dynasty":"唐代","title":"奉酬"}
{"author":"刘言史","content":"柔枝湿艳亚朱栏，暂作庭芳便欲残。深藏数片将归去，红缕金针绣取看。","dynasty":"唐代","title":"看山木瓜花二首其二"}
{"author":"刘言史","content":"空林衰病卧多时，白发从成数寸丝。西行却过流沙日，枕上寥寥心独知。","dynasty":"唐代","title":"病僧二首其二"}
{"author":"刘言史","content":"黄昏骑得下天龙，巡遍茅山数十峰。采芝却到蓬莱上，花里犹残碧玉钟。","dynasty":"唐代","title":"赠成鍊师四首其二"}
{"author":"刘言史","content":"等闲何处得灵方，丹脸云鬟日月长。大罗过却三千岁，更向人间魅阮郎。","dynasty":"唐代","title":"赠成鍊师四首其三"}
{"author":"刘言史","content":"曾随阿母汉宫斋，凤驾龙軿列玉阶。当时白燕无寻处，今日云鬟见玉钗。","dynasty":"唐代","title":"赠成鍊师四首其四"}
{"author":"刘言史","content":"得罪除名谪海头，惊心无暇与身愁。中使不知何处住，家书莫寄向春州。","dynasty":"唐代","title":"偶题二首其二"}
{"author":"刘言史","content":"喷沫团香小桂条，玉鞭兼赐霍嫖姚。弄影便从天禁出，碧蹄声碎五门桥。","dynasty":"唐代","title":"春游曲其二"}
{"author":"刘言史","content":"洛阳城北山，古今葬冥客。聚骨朽成泥，此山土多白。近来送葬人，亦去闻归声。岂能车轮疾，渐是墓侵城。城中人不绝，哀挽相次行。莫非北邙后，重向洛城生。","dynasty":"唐代","title":"北原情三首其二"}
{"author":"刘言史","content":"卜地起孤坟，全家送葬去。归来却到时，不复重知处。叠叠葬相续，土乾草已绿。列纸泻壶浆，空向春云哭。","dynasty":"唐代","title":"北原情三首其三"}
{"author":"刘言史","content":"蝉鬓红冠粉黛轻，云和新教羽衣成。月光如雪金阶上，迸却颇梨义甲声。","dynasty":"唐代","title":"乐府杂词三首其二"}
{"author":"刘言史","content":"不耐檐前红槿枝，薄妆春寝觉仍迟。梦中无限风流事，夫婿多情亦未知。","dynasty":"唐代","title":"乐府杂词三首其三"}
{"author":"刘言史","content":"孀妻栖户仍无嗣，欲访孤坟谁引至。裴回无处展哀情，惟有衣襟知下泪。","dynasty":"唐代","title":"恸柳论"}
{"author":"刘言史","content":"远火荧荧聚寒鬼，绿焰欲销还复起。夜深风雪古城空，行客衣襟汗如水。","dynasty":"唐代","title":"夜入简子古城"}
{"author":"刘言史","content":"岧岧香积凌空翠，天上名花落幽地。老僧相对竟无言，山鸟却呼诸佛字。","dynasty":"唐代","title":"桂江中题香顶台"}
{"author":"刘言史","content":"乱石田中寄孤本，亭亭不住凌虚引。欲以袈裟拂著来，一边碧玉无轻粉。","dynasty":"唐代","title":"僧檐前独竹咏"}
{"author":"刘言史","content":"闲逐维私向武城，北风青雀片时行。孤帆瞥过荆州岸，认得瞿塘急浪声。","dynasty":"唐代","title":"送人随姊夫任云安令"}
{"author":"刘言史","content":"风艳霏霏去，羁人处处游。明年纵相见，不在此枝头。","dynasty":"唐代","title":"别落花"}
{"author":"刘言史","content":"偶至无尘空翠间，雨花甘露境闲闲。身心未寂终为累，非想天中独退还。","dynasty":"唐代","title":"登甘露台"}
{"author":"刘言史","content":"裛露凝氛紫艳新，千般婉娜不胜春。年年此树花开日，出尽丹阳郭里人。柔枝湿艳亚朱栏，暂作庭芳便欲残。深藏数片将归去，红缕金针绣取看。","dynasty":"唐代","title":"看山木瓜花二首"}
{"author":"刘言史","content":"绕屋扶疏耸翠茎，苔滋粉漾有幽情。丹阳万户春光静，独自君家秋雨声。","dynasty":"唐代","title":"题十三弟竹园"}
{"author":"刘言史","content":"紫禁梨花飞雪毛，春风丝管翠楼高。城里万家闻不见，君王试舞郑樱桃。蝉鬓红冠粉黛轻，云和新教羽衣成。月光如雪金阶上，迸却颇梨义甲声。不耐檐前红槿枝，薄妆春寝觉仍迟。梦中无限风流事，夫婿多情亦未知。","dynasty":"唐代","title":"乐府杂词三首"}
{"author":"刘言史","content":"垂丝蜀客涕濡衣，岁尽长沙未得归。肠断锦帆风日好，可怜桐鸟出花飞。","dynasty":"唐代","title":"岁暮题杨录事江亭（杨生，蜀客）"}
{"author":"刘言史","content":"霜月明明雪复残，孤舟夜泊使君滩。一声钟出远山里，暗想雪窗僧起寒。","dynasty":"唐代","title":"冬日峡中旅泊"}
{"author":"刘言史","content":"旧业丛台废苑东，几年为梗复为蓬。杜鹃啼断回家梦，半在邯郸驿树中。","dynasty":"唐代","title":"泊花石浦"}
{"author":"刘言史","content":"远客那能返故庐，苍梧埋骨痛何如。他时亲戚空相忆，席上同悲一纸书。","dynasty":"唐代","title":"闻崔倚旅葬"}
{"author":"刘言史","content":"碛净山高见极边，孤烽引上一条烟。蕃落多晴尘扰扰，天军猎到鸊鹈泉。","dynasty":"唐代","title":"赋蕃子牧马"}
{"author":"刘言史","content":"平沙漫漫马悠悠，弓箭闲抛郊水头。鼠毛衣里取羌笛，吹向秋天眉眼愁。","dynasty":"唐代","title":"牧马泉"}
{"author":"刘言史","content":"独立阳台望广州，更添羁客异乡愁。晚潮未至早潮落，井邑暂依沙上头。","dynasty":"唐代","title":"越井台望"}
{"author":"刘言史","content":"强梳稀发著纶巾，舍杖空行试病身。花间自欲裴回立，稚子牵衣不许人。","dynasty":"唐代","title":"扶病春亭"}
{"author":"刘言史","content":"旧时艳质如明玉，今日空心是冷灰。料得襄王惆怅极，更无云雨到阳台。","dynasty":"唐代","title":"赠童尼"}
{"author":"刘言史","content":"大底从头总是悲，就中偏怆筑城词。依然想得初成日，寄出秋山与我时。","dynasty":"唐代","title":"读故友于君集"}
{"author":"刘言史","content":"竺国乡程算不回，病中衣锡遍浮埃。如今汉地诸经本，自过流沙远背来。空林衰病卧多时，白发从成数寸丝。西行却过流沙日，枕上寥寥心独知。","dynasty":"唐代","title":"病僧二首"}
{"author":"刘言史","content":"永嘉人事尽归空，逸少遗居蔓草中。至今池水涵馀墨，犹共诸泉色不同。","dynasty":"唐代","title":"右军墨池"}
{"author":"刘言史","content":"鹤老身更b3，龟死壳亦灵。正信非外沿，终始全本情。童子不戏尘，积书就岩扃。身著木叶衣，养鹿兼牸耕。偶随下山云，荏苒失故程。渐入机险中，危思难太行。十发九缕丝，悠然东周城。言词野麋态，出口多累形。因依汉元寮，未似羁细轻。冷灶助新热，静砧与寒声。断蓬在门栏，岂当桃李荣。寄食若蠹虫，侵损利微生。固非拙为强，懦劣外疗并。素坚冰蘖心，洁持保坚贞。修文返正风，刊字齐古经。惭将衰末分，高栖喧世名。","dynasty":"唐代","title":"初下东周赠孟郊"}
{"author":"刘言史","content":"峭壁苍苍苔色新，无风晴景自胜春。不知何树幽崖里，腊月开花似北人。","dynasty":"唐代","title":"过春秋峡"}
{"author":"刘言史","content":"杜陵村人不田穑，入谷经谿复缘壁。每至南山草木春，即向侯家取金碧。幽艳凝华春景曙，林夫移得将何处。蝶惜芳丛送下山，寻断孤香始回去。豪少居连鳷鹊东，千金使买一株红。院多花少栽未得，零落绿娥纤指中。咸阳亲戚长安里，无限将金买花子。浇红湿绿千万家，青丝玉轳声哑哑。","dynasty":"唐代","title":"买花谣"}
{"author":"刘言史","content":"南越逢初伏，东林度一朝。曲池煎畏景，高阁绝微飙。竹簟移先洒，蒲葵破复摇。地偏毛瘴近，山毒火威饶。裛汗絺如濯，亲床枕并烧。坠枝伤翠羽，萎叶惜红蕉。且困流金炽，难成独酌谣。望霖窥润础，思吹候生条。旅恨生乌浒，乡心系洛桥。谁怜在炎客，一夕壮容销。","dynasty":"唐代","title":"广州王园寺伏日即事寄北中亲友"}
{"author":"刘言史","content":"夷女采山蕉，缉纱浸江水。野花满髻妆色新，闲歌欸乃深峡里。欸乃知从何处生，当时泣舜肠断声。翠华寂寞婵娟没，野筱空馀红泪情。青烟冥冥覆杉桂，崖壁凌天风雨细。昔人幽恨此地遗，绿芳红艳含怨姿。清猿未尽鼯鼠切，泪水流到湘妃祠。北人莫作潇湘游，九疑云入苍梧愁。","dynasty":"唐代","title":"潇湘游"}
{"author":"刘言史","content":"放萤去，不须留，聚时年少今白头。架中科斗万馀卷，一字千回重照见。青云杳渺不可亲，开囊欲放增馀怨。且逍遥，还酩酊，仲舒漫不窥园井。那将寂寞老病身，更就微虫借光影。欲放时，泪沾裳。冲篱落，千点光。","dynasty":"唐代","title":"放萤怨"}
{"author":"刘言史","content":"扰扰浮生外，华阳一洞春。道书金字小，仙圃玉苗新。芝草迎飞燕，桃花笑俗人。楼台争耸汉，鸡犬亦嫌秦。愿得青芽散，长年驻此身。","dynasty":"唐代","title":"题茅山仙台药院"}
{"author":"刘言史","content":"星寥寥兮月细轮，佳期可想兮不可亲。云衣香薄妆态新，彩輧悠悠度天津。玉幌相逢夜将极，妖红惨黛生愁色。寂寞低容入旧机，歇著金梭思往夕。人间不见因谁知，万家闺艳求此时。碧空露重彩盘湿，花上乞得蜘蛛丝。","dynasty":"唐代","title":"七夕歌"}
{"author":"刘言史","content":"独坐炉边结夜愁，暂时恩去亦难留。手持金箸垂红泪，乱拨寒灰不举头。","dynasty":"唐代","title":"相和歌辞。长门怨"}
{"author":"刘言史","content":"花颔红鬃一向偏，绿槐香陌欲朝天。仍嫌众里娇行疾，傍镫深藏白玉鞭。喷珠团香小桂条，玉鞭兼赐霍嫖姚。弄影便从天禁出，碧蹄声碎五门桥。","dynasty":"唐代","title":"杂曲歌辞。乐府二首"}
{"author":"刘言史","content":"地远易骄崇，用刑匪精研。哀哉苦妇身，夫死百殃缠。草草催出门，衣堕发披肩。独随军吏行，当夕余欲迁。来时已厌生，到此自不全。临江卧黄砂，二子死在边。气哕不发声，背头血涓涓。有时强为言，只是尤青天。稿蓐无一枝，冷气两悬悬。穷荒夷教卑，骨肉病弃捐。况非本族音，肌露谁为怜。事痛感行宾，住得贪程船。必当负严法，岂有胎孕篇。游畋复释麛，羔兔尚免鹯.何处摈逐深，一罪三见颠。校尉勋望重，幕府才且贤。兰裙间珠履，食玉处花筵。但勿轻所暗，莫虑无人焉。","dynasty":"唐代","title":"苦妇词"}
{"author":"陈良珍","content":"丛林宵坐月，脉脉若为情。雁影初移塔，蟾光渐透楹。转添蟾魄静，隐约佛灯明。皎皎菩提下，飘飘入定声。","dynasty":"明代","title":"光孝寺对月"}
{"author":"陈良珍","content":"隐映双林出，微茫绀殿浮。梵灯笼海雾，法鼓动江流。倚槛风云入，登台天地秋。尘缨如可濯，来伴四禅游。","dynasty":"明代","title":"游海珠寺其二"}
{"author":"陈良珍","content":"曲径千回转，盘云叠岭重。马疲愁峻版，日夕下高舂。断堑流衰草，崩崖遏古松。十年曾到此，石上有行踪。","dynasty":"明代","title":"过熊飞岭"}
{"author":"陈良珍","content":"无心閒杖屦，燕坐俯林丘。篱落时经雨，山河半入秋。高云薄古木，残暑送江楼。处处烟村里，风蝉急暮流。","dynasty":"明代","title":"夏霁"}
{"author":"陈良珍","content":"傍檐开晚酌，移席憩幽轩。三月送归客，一尊怀故园。日低松竹乱，鸟下薜萝喧。寂寞羁栖者，蓬蒿正满门。","dynasty":"明代","title":"园中与乡人酌别"}
{"author":"陈良珍","content":"归卧芗溪日，相逢鬓已斑。留宾开北海，凿牖对南山。畎亩丹心在，图书白日閒。当年思用旧，休厌紫宸班。","dynasty":"明代","title":"柬江佥宪少峰昔以符卿谪官"}
{"author":"陈良珍","content":"卜居邻绿野，凿沼面青蘋。垂钓风生槛，窥帘月近人。百年知己少，万事酒杯亲。未遣樊笼累，应惭野鹤身。","dynasty":"明代","title":"卜居南桠"}
{"author":"陈良珍","content":"返照千峰出，飞烟万壑沉。三秋逢令节，九日盍朋簪。花雨清禅榻，松风起梵林。庐山如可社，长此赋登临。","dynasty":"明代","title":"正觉寺"}
{"author":"陈良珍","content":"建业梁朝古梵宫，沙弥南下访禅宗。中分莲宇三千界，飞度梅关百二重。松桧风涛开鹫岭，薜萝烟雨断猿踪。何时纵酒谋良夜，共听禅门月下钟。","dynasty":"明代","title":"飞来寺其一"}
{"author":"陈良珍","content":"遥空飞构倚长堤，瑶草金光路欲迷。刹影洞开三峡里，江流萦绕万山西。香残象座僧初定，花落龙宫鸟自啼。金锁玉环休更问，碧云回首隔丹梯。","dynasty":"明代","title":"飞来寺其二"}
{"author":"陈良珍","content":"江水凄凄流白蘋，江城悄悄月华新。秦淮草绿乡心折，建业山青客梦频。逆旅依违悲鼓角，长途奔走倦风尘。美人劳致瑶华赠，牢落扁舟万里心。","dynasty":"明代","title":"舟中月夜有怀曾继夫"}
{"author":"陈良珍","content":"寒入梧桐万树霜，天涯回首独堪伤。风前画角吹残月，海上金戈蔽夕阳。北去程途多壅隔，南来时事尽仓忙。风尘满目堪流涕，草奏无因入帝乡。","dynasty":"明代","title":"秋怀"}
{"author":"陈良珍","content":"春色茫茫何处寻，洛阳台榭锦成林。三千紫盖东风尽，一片苍苔夜雨深。欲采幽香传密意，难裁云锦寄春心。凭阑睇望无消息，回首池塘尽绿阴。","dynasty":"明代","title":"落花"}
{"author":"陈良珍","content":"鶗鴂声残歇众芳，纷纷桐叶满银床。门临水国秋多雁，寒入金塘夜有霜。旅馆萧条依橘柚，故人迢递隔潇湘。浮云万里奄西北，目断关河几夕阳。","dynasty":"明代","title":"秋思"}
{"author":"陈良珍","content":"朝台云树晚幽幽，霜老千林木叶稠。南国秋风吹客鬓，野人归梦落沧洲。疏慵未赴公车召，放浪仍耽杞国忧。廊庙江湖俱寂寞，有怀空倚粤江楼。","dynasty":"明代","title":"城南秋感其一"}
{"author":"陈良珍","content":"栖迟犹自恋江城，社燕巢空木叶鸣。寒入关河催朔气，秋来鸿雁送边声。已怜为客黄金尽，况复多愁白发生。满眼蓬蒿归未得，故园摇落不胜情。","dynasty":"明代","title":"城南秋感其二"}
{"author":"陈良珍","content":"十载鸣珂入帝州，缁尘应满鹔鹴裘。青绫暂辍诸郎直，画戟新乘五马游。入计早徵朱北海，分符原属汉东瓯。追趋未得随平子，何日天台访阮刘。","dynasty":"明代","title":"寄台州太守张少邻"}
{"author":"陈良珍","content":"银鱼焚却碧山中，家住周郎旧宅东。高阁著书藜照夜，小山招隐桂成丛。楚天木落霜初到，湘水潮来信不通。几度临高重延伫，夕阳楼上送飞鸿。","dynasty":"明代","title":"寄吕巾石先生"}
{"author":"陈良珍","content":"断岸青天起暮潮，寒云古木莽萧萧。江山万里雄图在，煨烬千年霸业销。露白夜横孤鹤棹，月明风送紫鸾箫。三分割据知何在，不似临皋一梦遥。","dynasty":"明代","title":"赤壁图"}
{"author":"陈良珍","content":"敛艳斜依薜荔墙，华林瑶圃斗芬芳。凌风欲解飞仙佩，带雨疑颓坠马妆。芳草一帘开罨画，游丝千尺绾垂杨。朅来醉讶春何处，片片红霞入酒觞。","dynasty":"明代","title":"落花次汪山人韵"}
{"author":"陈良珍","content":"绝壑惊涛接汉平，迢遥野色入郊坰。坐临北渚芳荪绿，帘捲南洲桂树青。雨里山河烟似织，雾中林薄翠为屏。同游赋客皆陶谢，亭上遥看尽德星。","dynasty":"明代","title":"中庭野色"}
{"author":"陈良珍","content":"解组萧条返故园。时来秋稼满江村。郊原瑟瑟金风动，禾黍离离玉露繁。白发盘餐供野老，清时箫管荐曾孙。江天一曲升平乐，击壤重歌圣主恩。","dynasty":"明代","title":"浦田观秋稼"}
{"author":"陈良珍","content":"列郡曾追鹓鹭群，早从湖海乞閒身。风生杜若云随棹，歌罢蒹葭月满轮。万顷河山双鹤鬓，百年烟雨一蓑人。逢时好逐磻溪叟，拟把长竿钓渭滨。","dynasty":"明代","title":"芦洲渔艇"}
{"author":"陈良珍","content":"萧萧蓬户隐蒿莱，仲蔚柴门郁不开。邻栅低连穿曲径，石桥西断隔纤埃。乘閒竹下题诗入，薄暮花间载酒回。莫道幽栖终寂寞，问奇长有故人来。","dynasty":"明代","title":"题曾储桥西别野"}
{"author":"陈良珍","content":"十二湾头曲抱村，野人相对乐忘言。开函月照藏书室，挥翰云生洗砚轩。自别小山松已长，归来三径竹犹存。白头正惮缁尘染，幸有溪南可避喧。","dynasty":"明代","title":"溪南书屋成却赋"}
{"author":"陈良珍","content":"南来无复帝王州，航海频年事已休。铁马扬尘纷羯鼓，江豚吹浪覆龙舟。三人尚殚回天力，一旅焉能为国谋。寂寞厓山终古恨，断烟衰草至今愁。","dynasty":"明代","title":"厓山吊古其一"}
{"author":"陈良珍","content":"倒海排山力不任，赵家遗址独泣襟。悲风蓄恨江涛恶，苦雾含凄岛树阴。百二雄图归草莽，三千王气尽销沈。野鸟叫断荒山月，厓上凄凉自古今。","dynasty":"明代","title":"厓山吊古其二"}
{"author":"陈良珍","content":"神州回首尽飘蓬，万叠楼船血战红。银海有灵悲帝子，铜驼无路访行宫。烽连草树氛尘暗，云掩河山杀气浓。万代忠魂多积愤，杜鹃啼恨哭春风。","dynasty":"明代","title":"厓山吊古其三"}
{"author":"陈良珍","content":"共倚层崖百尺巅，红轮如在掌中悬。光摇紫翠千峰外，明动苍茫万国前。赤鸟乍看飞粤海，烛龙徐觉转钧天。彤云东望扶桑近，拟欲掺觚挂日边。","dynasty":"明代","title":"登见日台"}
{"author":"陈良珍","content":"万树惊涛暝色幽，放歌曾忆昔年游。窗开北斗经檐下，夜静银河入槛流。谷口云霞疏作雨，山中风露迥如秋。野人素有幽栖兴，一听泉声便倚楼。","dynasty":"明代","title":"再游西樵得月楼"}
{"author":"陈良珍","content":"金界拥鳌波，中流屹幽胜。楼台驾烟虚，云石相隐映。夜寂莲灯幽，日出禅扉静。波光入榱题，涛声混钟磬。境寂机事忘，虑澹厌心屏。仰见三岛近，俯瞰十州迥。殷勤对惠休，陶然发觞咏。","dynasty":"明代","title":"游海珠寺其一"}
{"author":"陈良珍","content":"长相思，在南山之侧，脉脉情何极。云琚月佩无消息，相从未有云中翼。梦魂不到楚高丘，巫山雨暗生荆棘。思复思兮转凄切，援琴欲奏冰丝结。满地梨花飞作雪，来不来兮曾烦劳。东流飞燕各滔滔，银河错落霜天高。长相思，心如捣。秋风索漠蘼芜老，明月涓涓为谁佼。明月流云入绮寮，雁锦鱼书两地遥。千山岁晏红芳歇，一夜相思华发凋。","dynasty":"明代","title":"长相思"}
{"author":"陈良珍","content":"南园惜分襟，商声夜未歇。池草澹微霜，风林堕纤月。殷勤尽霞觞，华舟戒明发。去矣增离忧，关河正脩越。","dynasty":"明代","title":"圜中夜别友人"}
{"author":"陈良珍","content":"双鸟辞南枝，翩翩投北林。缱绻长相依，岁月日以深。一鸟浩南飞，相顾怀悲吟。徘徊不忍别，望望独伤心。伤心云如何，道远力不任。相从惮罗网，相失沾衣襟。关河限南北，渺渺烟霜沉。如逢北归翼，毋忘汉上音。","dynasty":"明代","title":"拟苏李别诗二首其一"}
{"author":"陈良珍","content":"晨风暮栗烈，游子戒行役。烟云蔽四野，停车惨不发。临河送将归，恋恋难为别。飙尘倏聚散，日月递盈缺。与君万里外，恩情中道绝。明发不相待，展步即胡越。勉力树令名，庶以慰蕴结。","dynasty":"明代","title":"拟苏李别诗二首其二"}
{"author":"陈良珍","content":"大火倏西流，樵岩风力紧。林空蟋蟀喧，霜高百草陨。寒泉冽清涧，禾黍被秋畛。游人恋深栖，历览胜颇尽。冉冉孤云飞，悠悠凡虑轸。坐久月临关，夜静松飙隐。居人惜流光，相期保玄鬓。","dynasty":"明代","title":"山居秋夕"}
{"author":"陈良珍","content":"汉有毛延寿，千古蛾眉妒。蛾眉岂乏千金笔，绝色人间画不得。不信朱颜信画工，一朝马上泣西风。琵琶拨尽腰肢瘦，犹胜丹青画里容。玉颜皎皎如霜雪，万里含凄辞汉月。汉月萧萧陇水鸣，胡笳吹泪落红冰。佳人不向胡天去，胡地那知草亦青。","dynasty":"明代","title":"明妃曲"}
{"author":"陈良珍","content":"公无渡河，河浊且波。公无渡河，乱石嵯嵯。朔风萧萧，祁雨滂沱。鼋鼍出没，蛟龙孔多。猗嗟公兮，汝无渡河。","dynasty":"明代","title":"公无渡河"}
{"author":"冯祖昌","content":"烽火惊心岁几回，江花溅泪向人开。韶光薄幸春如寄，芳草无言客又来。岂有间情吟芍药，更无清梦到瑶台。浮家泛宅知何处，烟水茫茫极可哀。","dynasty":"清代","title":"黄金埠旅泊感赋"}
{"author":"李应祯","content":"松杉满院风，瓜豆一篱绿。不闻车马过，时得高人宿。日暮还独归，怅望城东曲。","dynasty":"明代","title":"东禅寺"}
{"author":"李应祯","content":"解印归来草结庵，逢人便欲口三缄。鬓将半秃宁忘世，骨未全消尚畏谗。别墅贮春常载酒，晴湖泛月不张帆。年时种得梅千树，要看花开雪满岩。","dynasty":"明代","title":"和丘时雍太守"}
{"author":"李应祯","content":"寂寂柴门草色新，深深云树鸟啼春。夕阳西下东流急，不见沙头唤渡人。","dynasty":"明代","title":"春日山村晚步"}
{"author":"李应祯","content":"大惟补天功，猩砭肌用。廉利并攒剑，兀隉侧倚瓮。在悬太师击，攻玉诗人讽。栖禅余百年，问僧仅三众。竹幽补堂坳，树古嵌坳缝。登顿足力疲，眺望眼界空史。","dynasty":"明代","title":"成化戊戌十二月十六日与吴原博史明古张子静"}
{"author":"李应祯","content":"栖禅余百年，问僧仅三众。凭虚围曲阑，架壑出飞栋。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其七"}
{"author":"李应祯","content":"在悬太师击，攻玉诗人讽。仙煮充腹饥，俗支免腰痛。瑶琨产维扬，琅玕出乃雍。高题少室名，怪作东坡供。半空见玉蝙，千仞附青凤。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其六"}
{"author":"李应祯","content":"岩岩者大石，奇观人所诵。遐想十载余，初游四人共。舍舟始登陆，杖策不持鞚。是时日当夕，兹山气逾滃。入门信突兀，拾级骇空洞。落星何破碎，灵鹫宜伯仲。仰观神欲飞，俯瞰心屡恐。鳞皴苔藓剥，骨立冰雪冻。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其一"}
{"author":"李应祯","content":"神驱道裤呵，鬼劈文错综。尊严凛君临，张拱俨宾送。环列尽儿孙，拥护等仆从。欲假愚公移，谅匪雍伯种。卧鼓慨桴亡，对臼怯杵重。猊吻讶未收，龙鬣怒难控。凝血疑痛鞭，立肺讵冤讼。上漏还启窗，中通自成弄。大惟补天功，小可砭肌用。分矢肃慎来，浮磬泗滨贡。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其二"}
{"author":"李应祯","content":"廉利并攒剑，兀隉侧倚瓮。峄山辱嬴秦，艮岳遗汴宋。截彼民具瞻，壮哉客难奉。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其三"}
{"author":"李应祯","content":"僧讲点头应，将射没羽中。尘缘契三生，阵图怀七纵。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其五"}
{"author":"李应祯","content":"竹幽补堂坳，树古嵌坳缝。窦黑炊烟熏，坎平钟乳壅。盘盘栈道危，炜炜水泉动。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其八"}
{"author":"李应祯","content":"登顿足力疲，眺望眼界空。松露发欲濡，潭月手可弄。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其九"}
{"author":"李应祯","content":"穷攀任生皲，醉吟微带齆。列坐对弯跧，大呼应锽。嗜癖牛李愚，诗战邹鲁哄。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其十"}
{"author":"李应祯","content":"落照红抹赭，归云白流汞。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其四"}
{"author":"李应祯","content":"拜奇得颠名，忧坠成噩梦。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其十一"}
{"author":"李应祯","content":"试与扣山灵，傥售捐薄俸。","dynasty":"明代","title":"成化戊戌十二月十六日与吴原博史明古张子静游阳山入云泉庵观大石联句其十二"}
{"author":"陈世崇","content":"南丰而后艇斋君，忠义词章萃一门。手泽流芳凌劫火，钦承犹得到来孙。","dynasty":"宋代","title":"题曾氏诸帖"}
{"author":"陈世崇","content":"看灯螃蟹月前供，迓鼓金销画领中。帘卷重楼灯乍试，柳稍风暖雪初融。","dynasty":"宋代","title":"元夕八首"}
{"author":"陈世崇","content":"苍头喝道烛光微，梅压乌云柳压眉。打块成团娇又颤，闹蛾簇簇翠冠儿。","dynasty":"宋代","title":"元夕八首"}
{"author":"陈世崇","content":"风飘蹀躞步摇轻，相唤相呼去看灯。笑整玉梅藏素手，香肩三角卸吴绫。","dynasty":"宋代","title":"元夕八首"}
{"author":"陈世崇","content":"麝圆{饣追}拍澄沙团，餶饳糖霜乳橘盘。蕉叶柿花宜利少，叫声浑杂市声欢。","dynasty":"宋代","title":"元夕八首"}
{"author":"陈世崇","content":"买市今宵看帅臣，九衢车马隘香尘。欢呼百姓同沾惠，无限搀行卖卜人。","dynasty":"宋代","title":"元夕八首"}
{"author":"陈世崇","content":"女童清乐玉琮琤，一道群丝缓合笙。更看苏家坊傀儡，软风娇送杵歌声。","dynasty":"宋代","title":"元夕八首"}
{"author":"陈世崇","content":"天街箫鼓厌繁华，静访湖山释子家。珍玩图书尤绚眼，选僧堂里万莲华。","dynasty":"宋代","title":"元夕八首"}
{"author":"陈世崇","content":"寒星万点御香飘，和气潜回积雪消。盈耳嵩呼声不绝，熙熙春意入箫韶。","dynasty":"宋代","title":"元夕八首"}
{"author":"陈世崇","content":"麝圆䭔拍澄沙团，馉饳糖霜乳橘盘。蕉叶柿花宜利少，叫声浑杂市声欢。","dynasty":"宋代","title":"元夕八首其四"}
{"author":"施酒监","content":"相逢情便深，恨不相逢早。识尽千千万万人，终不似、伊家好。别你登长道。转更添烦恼。楼外朱楼独倚阑，满目围芳草。","dynasty":"宋代","tags":"爱情，女子","title":"卜算子·赠乐婉杭妓"}
{"author":"傅显","content":"秋林无别树，夹道绣丹枫。日暝前溪水，霜酣昨夜风。归鸦迷故绿，过客拾残红。正好停车看，春华未许同。","dynasty":"清代","title":"丹枫"}
{"author":"傅显","content":"鸡鸣野店晓风寒，一枕清宵旅梦阑。残月渐低星未落，曙光送客过青山。","dynasty":"清代","title":"静宁早发"}
{"author":"傅显","content":"凄凉孤馆卸装余，千里关山路尚纡。最是无情天畔月，团栾时节照离居。","dynasty":"清代","title":"望日宿安国镇"}
{"author":"陈伯强","content":"昌国古要区，人物屹相望。功名刻高崖，粟帛赐满箱。","dynasty":"宋代","title":"昌州"}
{"author":"陈伯强","content":"东郊地软桥路平，留得皇佑诗家名。粟帛之赐岂数有，花柳向人家复情。","dynasty":"宋代","title":"昌州"}
{"author":"陈伯强","content":"丈人论行辈，高出五岳列。","dynasty":"宋代","title":"句"}
{"author":"陈伯强","content":"昌国古要区，人物屹相望。功名刻高崖，粟帛赐满箱。","dynasty":"宋代","title":"昌州其一"}
{"author":"赵希迈","content":"岁杪携家客桂林，乡山万晨楚云深。瓮留腊水供春酿，梅着寒花伴晚吟。自笑老来贫不减，谁怜鬓底雪相侵。俸钱用处清无敌，半打崖碑半买琴。","dynasty":"宋代","title":"岁杪"}
{"author":"赵希迈","content":"閒池草色青，蝌蚪自滋生。尚觉窥天小，何因妒月明。通宵成乐部，过雨杂棋声。静者心无役，从君取意鸣。","dynasty":"宋代","title":"蛙"}
{"author":"赵希迈","content":"身与沙鸥一样闲，每来池上独凭阑。药苗得雨侵苔绿，楮实逢秋似荔丹。酒欠好怀狂饮少，诗因多病苦思难。虚廊日晚人稀到，风约晴蜓泊钓竿。","dynasty":"宋代","title":"晚立池上"}
{"author":"赵希迈","content":"万顷平田一望中，独乘瘦马常吟筇。天连濁雾无非海，地少严寒不类冬。刺竹满林生似蝟，古榕临水卧如龙。村家米贱新醅熟，犹及停鞭问老农。","dynasty":"宋代","title":"万顷田"}
{"author":"赵希迈","content":"凉分一半秋，此夜客吴州。无侣共明月，唤醒同倚楼。天虚云气尽，风静桂香浮。遥忆前年醉，狂吟沧海头。","dynasty":"宋代","title":"吴中中秋怀瓜庐诸友"}
{"author":"赵希迈","content":"数间吟屋就，谢尔肯相依。巢稳迎人语，身轻掠水飞。漂流皆是客，来去两忘机。何事抛珠箔，欣然恋竹扉。","dynasty":"宋代","title":"芜"}
{"author":"赵希迈","content":"郁郁栖凤枝，青青止渴林。两树交江濆，数为十亩阴。朱光灿万宇，唤渡人烦襟。一憩爽乌匼，方知树德心。嘉哉建安子，繁衍徵在今。","dynasty":"宋代","title":"梧梅渡"}
{"author":"赵希迈","content":"五斗驱将五岭来，萧萧老屋枕岩隈。风高松子和钗落，地暖梅花带叶开。短鬓吟边从似雪，壮心客里渐成灰。官身纵使多尘事，亦许偷闲踏径苔。","dynasty":"宋代","title":"五斗"}
{"author":"赵希迈","content":"西风溪上雨初收，数叶新红点树头。白鹭作成秋景致，背人飞过蓼花洲。","dynasty":"宋代","title":"西风"}
{"author":"赵希迈","content":"古刹枕潇湘，闲吟步墅廊。藓封岩石老，松落井泉香。采蜜蜂归晚，赴斋雀亦忙。主僧同里社，十岁已离乡。","dynasty":"宋代","title":"潇湘寺"}
{"author":"赵希迈","content":"腊尽客萧萧，系船当远郊。冻苔龟曝日，古树鹊营巢。野老扫寒屋，骚人寄午庖。不知何所见，能索近诗抄。","dynasty":"宋代","title":"小泊毗陵西郊即事"}
{"author":"赵希迈","content":"乱崖悬怪木，地胜绝纤尘。曾有升仙者，宁无避世人。湍流因过雨，啼鸟但如春。谁种桃千树，荒碑记不真。","dynasty":"宋代","title":"小桃源"}
{"author":"赵希迈","content":"携家经月尚羁程，随处风光似有情。一石峭从平地起，数禽飞入半天鸣。春生草树洲添绿，船载诗人水倍清。晚泊别无消遣处，自酤村酒对花倾。","dynasty":"宋代","title":"携家"}
{"author":"赵希迈","content":"四月寒犹在，日高常掩扉。纵收风外絮，难暖客中衣。新竹笋多瘦，残梢花最肥。有情双燕子，能认旧巢归。","dynasty":"宋代","title":"新夏"}
{"author":"赵希迈","content":"只许吟踪向此来，迳无吟屐损苍苔。雪明霜树清於月，人涤茶瓯瘦似梅。古瓦旋磨成砚璞，腐桐新琢作琴材。晓晴不管寒侵青，似看湘山上楚台。","dynasty":"宋代","title":"雪夜吟竹屋因约友人明日登楚台"}
{"author":"赵希迈","content":"妃子当年井尚存，谁栽石塔向云根。春泉不洗开元恨，空与黥儿洗字痕。","dynasty":"宋代","title":"杨妃井"}
{"author":"赵希迈","content":"夜分天籁寂，谁与共襟期。童子醉眠处，老夫吟苦时。云黏苍藓石，月挂老松枝。一鹤来何处，相从立水湄。","dynasty":"宋代","title":"夜分"}
{"author":"赵希迈","content":"疏竹墙边笋渐添，况逢数日雨廉纤。粉梢一夜抛寒箨，便有清阴拂短檐。","dynasty":"宋代","title":"亦文斋竹"}
{"author":"赵希迈","content":"官与民间一样贫，空流江水净如银。谁将山里閒田地，唤作黄金误世人。","dynasty":"宋代","title":"涌金汤"}
{"author":"赵希迈","content":"问利问名总不知，生涯付与一轮丝。四时风月俱还我，万顷烟波说向谁。霁后短蓑和笠晒，醉来长笛倚篷吹。此怀惟有诗人识，除却诗人只楚词。","dynasty":"宋代","title":"渔人"}
{"author":"赵希迈","content":"一卷残书自课儿，欹斜茅屋任风吹。阶头石鼎煎茶熟，还咏当时月蚀诗。","dynasty":"宋代","title":"玉川煎茗图"}
{"author":"赵希迈","content":"幽居杂岭云，清过晋时人。学苦常如病，家和不见贫。雪消崖溜急，春近烧痕新。寒烛半明灭，通宵语意真。","dynasty":"宋代","title":"赠刘隐居"}
{"author":"赵希迈","content":"僦居初不恶，门巷接溪湾。有谱曾评菊，无钱可买山。吟驱生计拙，愁积鬓毛斑。远示诸名作，閒题馹寄还。","dynasty":"宋代","title":"赠沈兢"}
{"author":"赵希迈","content":"松林际晚鹤飞回，一片荒碑卧草莱。颜色不随尘土化，润边犹有野棠开。","dynasty":"宋代","title":"真娘墓"}
{"author":"赵希迈","content":"出郭无多路，萦回入翠微。水边寒艇泊，松下老僧归。藏古神抄供，亭幽客掩扉。自来还自咏，不觉到斜晖。","dynasty":"宋代","title":"慧力寺"}
{"author":"赵希迈","content":"墅梅汀畔客帆过，岁晚天南气候和。江合湘漓流水急，山藏洞壑吐云多。村家酿酒连醅浊，小吏抄诗觉字讹。几点白鸥清似画，对人飞下泊寒莎。","dynasty":"宋代","title":"汀畔"}
{"author":"赵希迈","content":"范宽山头李成树，百年二老皆仙去。如今尺素留人间，纵有千金无博处。后人笔底工一家，声价随可喧中华。王君二妙聚一手，参以吟思游天涯。万里江山才数幅，东抹西涂意先足。苍梢癞石相参差，风雨烟云在羁束。近时目贱耳反真，画图重旧不重新。名家翰墨未必贵，尘渍赝本翻为珍。君提健笔来海外，山若玉簪江为带。朝昏变态焉可穷，笔未铺张心已会。岭南游者多诗人，见君作画应怜君。求我新诗写君画，终使李范声名分。","dynasty":"宋代","title":"王生山水歌"}
{"author":"赵希迈","content":"三十年前，爱买剑、买书买画。凡几度、诗坛争敌，酒兵取霸。春色秋光如可买，钱慳也不曾论价。任粗豪、争肯放头低，诸公下。今老大，空嗟呀。思往事，还惊诧。是和非未说，此心先怕。万事全将飞雪看，一间且问苍天借。乐馀龄、泉石在膏肓，吾非诈。","dynasty":"宋代","title":"满江红"}
{"author":"赵希迈","content":"寒云飞万里，一番秋、一番搅离怀。向隋堤跃马，前时柳色，今度蒿莱。锦缆残香在否，枉被白鸥猜。千古扬州梦，一觉庭槐。歌吹竹西难问，拚菊边醉著，吟寄天涯。任红楼踪迹，茅屋染苍苔。几伤心、桥东片月，趁夜潮、浪恨入秦淮。潮回处，引西风恨，又渡江来。","dynasty":"宋代","title":"八声甘州（竹西怀古）"}
{"author":"赵希迈","content":"危亭石作关，假道一跻攀。白鹤何年去，青松尽日閒。坐时闻远水，望处小他山。衲子云衣厚，寒犹宿此间。","dynasty":"宋代","title":"白鹤关"}
{"author":"赵希迈","content":"日长松院静，孤坐对残编。雨久波平岸，山高烧接天。春酲茶可解，诗病药难痊。独喜君清政，南中客共传。","dynasty":"宋代","title":"酬陈校书见寄"}
{"author":"赵希迈","content":"郡小人烟密，来游契所闻。城因山势筑，江向庙头分。冻苇声如雨，春泉气似云。梅公堂上酒，客里易成醺。","dynasty":"宋代","title":"次昭城"}
{"author":"赵希迈","content":"涉历长亭复短亭，兼旬方抵贵州城。江从白鹭飞边转，云在青山缺处生。家务每因官事废，诗篇多向客途成。耕桑尽自无荣辱，却悔当年事短檠。","dynasty":"宋代","title":"到贵州"}
{"author":"赵希迈","content":"数客同吟棹，羁怀得少宽。山晴平眺远，滩涩泝流难。饥鹊窥茶鼎，游鱼识钓竿。天南风土别，晚岁未全寒。","dynasty":"宋代","title":"黄姚滩"}
{"author":"赵希迈","content":"出郭无多路，萦回入翠微。水边寒艇泊，松下老僧归。藏古神抄供，亭幽客掩扉。自来还自咏，不觉到斜晖。","dynasty":"宋代","title":"慧力寺"}
{"author":"赵希迈","content":"渡湖归古县，一望水程赊。月正帆无影，风横浪有花。寒更知戍屋，野火是渔家。拟待春洲暖，重来採荻芽。","dynasty":"宋代","title":"昆湖夜归"}
{"author":"赵希迈","content":"鬓发如霜心未灰，尚营活计待将来。岭头尽日敲松子，犹向山园空处栽。","dynasty":"宋代","title":"老叟"}
{"author":"赵希迈","content":"路转枫林积叶深，秋塘涨水绿沉沉。沙鸥却似曾相识，独立莎汀伴醉吟。","dynasty":"宋代","title":"路转"}
{"author":"赵希迈","content":"山峭石台平，天低可摘星。岸回分水势，城缺见州形。晓树来孤鹤，春吟忆二灵。客行贪访古，柳下一舟停。","dynasty":"宋代","title":"南台徐灵晖徐灵渊皆有作"}
{"author":"赵希迈","content":"村邑萧条廨屋低，茆墙缺处补荆篱。市添人语当墟日，田捲车筒漫种时。公事偶无封印早，小胥习懒赴衙迟。闲行摸索街头石，寻得前朝一片碑。","dynasty":"宋代","title":"偶得"}
{"author":"赵希迈","content":"旧日看山古渡头，村深无马但骑牛。如今身被微官缚，欲要骑牛不自由。","dynasty":"宋代","title":"偶得"}
{"author":"赵希迈","content":"客来僧已去，古屋静萧萧。敲石引松火，对花悬酒瓢。窗棂寒背日，柱礎润通潮。君肯过幽寂，水程才隔宵。","dynasty":"宋代","title":"琴川精舍寄城中友人"}
{"author":"赵希迈","content":"纵使秋风满道间，炎州且任客衣单。马行峻岭如云度，鹭立枯楂似画看。问尽地名犹跋涉，忽收家信喜平安。渡头沽得茅柴酒，尽可吟边作醉颜。","dynasty":"宋代","title":"秋风"}
{"author":"赵希迈","content":"无数桃花傍水栽，水边新架佛亭台。不因桥畔僧相接，只道玄都观里来。","dynasty":"宋代","title":"山寺看桃"}
{"author":"赵希迈","content":"山县浑如野客家，游蜂数点趁朝衙。簿书押了无公事，小吏呼来扫落花。","dynasty":"宋代","title":"山县"}
{"author":"赵希迈","content":"道傍无驿舍，投宿向深村。閒唤邻翁语，翛然古意存。半篱花隔水，数亩竹当门。传说冈头树，时留虎爪痕。","dynasty":"宋代","title":"深村"}
{"author":"赵希迈","content":"溪叟山居不计年，半欹茅屋倚云边。竹沟旋引高源水，灌得门前数亩田。","dynasty":"宋代","title":"书山人居"}
{"author":"赵希迈","content":"故人能下榻，为喜客相过。不住夜泉滴，常疑春雨多。风来琴自响，冰合砚难磨。明日还分袂，羁吟谁共哦。","dynasty":"宋代","title":"宿溪村书斋"}
{"author":"阎选","content":"江水沉沉帆影过，游鱼到晚透寒波。渡口双双飞白鸟，烟袅，芦花深处隐渔歌。扁舟短棹归兰浦，人去，萧萧竹径透青莎。深夜无风新雨歇，凉月，露迎珠颗入圆荷。","dynasty":"唐代","tags":"婉约，秋天，写景，感伤","title":"定风波·江水沉沉帆影过"}
{"author":"阎选","content":"秋雨，秋雨，无昼无夜，滴滴霏霏。暗灯凉簟怨分离，妖姬，不胜悲。西风稍急喧窗竹，停又续，腻脸悬双玉。几回邀约雁来时，违期，雁归，人不归。","dynasty":"五代","tags":"闺怨，写雨，抒情","title":"河传·秋雨"}
{"author":"阎选","content":"雨停荷芰逗浓香，岸边蝉噪垂杨。物华空有旧池塘，不逢仙子，何处梦襄王？珍簟对欹鸳枕冷，此来尘暗凄凉。欲凭危槛恨偏长。藕花珠缀，犹似汗凝妆。","dynasty":"五代","tags":"写景，荷花，思念","title":"临江仙·雨停荷芰逗浓香"}
{"author":"阎选","content":"云锁嫩黄烟柳细，风吹红蒂雪梅残。光景不胜闺阁恨，行行坐坐黛眉攒。","dynasty":"五代","tags":"写景，女子，闺怨","title":"八拍蛮·云锁嫩黄烟柳细"}
{"author":"阎选","content":"寂寞流苏冷绣茵，倚屏山枕惹香尘，小庭花露泣浓春。刘阮信非仙洞客，嫦娥终是月中人，此生无路访东邻。","dynasty":"唐代","tags":"写人，抒情，思念","title":"浣溪沙·寂寞流苏冷绣茵"}
{"author":"阎选","content":"云锁嫩黄烟柳细，风吹红蒂雪梅残。光影不胜闺阁恨，行行坐坐黛眉攒。愁锁黛眉烟易惨，泪飘红脸粉难匀。憔悴不知缘底事，遇人推道不宜春。","dynasty":"唐代","title":"八拍蛮"}
{"author":"阎选","content":"楚腰蛴领团香玉，鬓叠深深绿。月蛾星眼笑微嚬，柳妖桃艳不胜春，晚妆匀。水纹簟映青纱帐，雾罩秋波上。一枝娇卧醉芙蓉，良宵不得与君同，恨忡忡。","dynasty":"唐代","tags":"写人，女子，忧愁","title":"虞美人·楚腰蛴领团香玉"}
{"author":"阎选","content":"雨停荷芰逗浓香，岸边蝉噪垂杨。物华空有旧池塘。不逢仙子，何处梦襄王¤珍簟对欹鸳枕冷，此来尘暗凄凉。欲凭危槛恨偏长。藕花珠缀，犹似汗凝妆。十二高峰天外寒，竹梢轻拂仙坛。宝衣行雨在云端。画帘深殿，香雾冷风残¤欲问楚王何处去，翠屏犹掩金鸾。猿啼明月照空滩。孤舟行客，惊梦亦艰难。","dynasty":"唐代","title":"临江仙"}
{"author":"阎选","content":"美人浴，碧沼莲开芬馥。双髻绾云颜似玉，素蛾辉淡绿。雅态芳姿闲淑，雪映钿装金斛。水溅青丝珠断续，酥融香透肉。","dynasty":"唐代","tags":"写人，女子","title":"谒金门·美人浴"}
{"author":"阎选","content":"十二高峰天外寒，竹梢轻拂仙坛。宝衣行雨在云端，画帘深殿，香雾冷风残。欲问楚王何处去，翠屏犹掩金鸾。猿啼明月照空滩，孤舟行客，惊梦亦艰难。","dynasty":"唐代","title":"临江仙其二"}
{"author":"阎选","content":"愁锁黛眉烟易惨，泪飘红脸粉难匀。憔悴不知缘底事，遇人推道不宜春。","dynasty":"唐代","title":"八拍蛮其二"}
{"author":"阎选","content":"江水沈沈帆影过，游鱼到晚透寒波。渡口双双飞白鸟，烟袅，芦花深处隐渔歌。扁舟短棹归兰浦，人去，萧萧竹径透青莎。深夜无风新雨歇，凉月，露迎珠颗入圆荷。","dynasty":"唐代","title":"定风波"}
{"author":"阎选","content":"粉融红腻莲房绽，脸动双波慢。小鱼衔玉鬓钗横，石榴裙染象纱轻，转娉婷。偷期锦浪荷深处，一梦云兼雨。臂留檀印齿痕香，深秋不寐漏初长，尽思量。楚腰蛴领团香玉，鬓叠深深绿。月蛾星眼笑微频，柳夭桃艳不胜春，晚妆匀。水纹簟映青纱帐，雾罩秋波上。一枝娇卧醉芙蓉，良宵不得与君同，恨忡忡。","dynasty":"唐代","title":"虞美人·粉融红腻莲房绽"}
{"author":"程敏政","content":"几日黄梅雨，平吞绿树湾。犬惊船上屋，蛟纵水沉山。两屐难乘兴，三杯暂破颜。人生亦堪笑，咫尺是乡关。","dynasty":"明代","title":"未至茶原梅水横发块坐三日"}
{"author":"程敏政","content":"轻阴小雨夜连晨，中使传呼散紫宸。天气薰蒸疑作暑，风光回转欲留春。班分辇道花迎佩，仗出宫墙柳映人。独喜联镳归去早，六街消尽马蹄尘。","dynasty":"明代","title":"四月五日微雨免朝与李太史世贤步出皇城门喜"}
{"author":"程敏政","content":"去年君家会邻曲，芙蕖花红池水绿。今年君死藤束棺，芙渠花落池水寒。明年花开对新主，太息人生几何许。楚些招君君不来，斜日虚堂泪如雨。","dynasty":"明代","title":"挽张世琏舍人"}
{"author":"程敏政","content":"独卧空房思有余，茂陵憔悴旧相如。病来自觉逢迎倦，客至从嗔礼法疏。风约黄尘凝砚沼，雨催青草上阶除。读君诗罢还成句，枣笔藤笺试手初。","dynasty":"明代","title":"卧病七旬方起试笔作字适世贤有诗见慰依韵奉"}
{"author":"程敏政","content":"朔州城头塞云结，朔州城下沙如雪。赫连古戌白草枯，一路角声吹不歇。居民半是防秋兵，十里五里屯军营。偏师夜坐烽火息，飞挽小儿歌太平。王郎家世本灵武，明目张髯气如虎。羽林骄将不敢欺，碛里人耕好田土。穷州十年多苦辛，奉檄东来觐紫宸。长官知名圣君喜，边吏有才能几人。遥遥朔州城，劝子一卮酒。马蹄明朝向山后，女墙孤月重相思，定倚危楼望南斗。","dynasty":"明代","title":"朔州行送王汝璧太守述职西还"}
{"author":"程敏政","content":"傅家面食天下工，制法来自东山东。美如甘酥色莹雪，一由入口心神融。旁人未许窥炙釜，素手每自开蒸笼。侯鲭尚食固多品，此味或恐无专功。并洛人家亦精办，敛手未敢来争雄。主人官属司徒公，好客往往尊罍同。我虽北人本南产，饥肠不受饼饵充。惟到君家不须劝，大嚼颇惧冰盘空。膝前新生两小童，大者已解呼乃翁。愿君饤饾常加丰，待我醉携双袖中。","dynasty":"明代","title":"傅家面食行"}
{"author":"程敏政","content":"我行范阳道，水次遇老叟。时当孟冬尽，破褐露两肘。邂逅一咨诹，向我再三剖。哭言水为沴，天意苦难究。今年六月间，一日夜当丑。山水从西来，声若万雷吼。水头高十丈，没我堤上柳。手指官路旁，瓦砾半榛莽。昔有十数家，青帘市村酒。人物与屋庐，平明荡无有。水面沉沉来，忽见铁枢牖。数日得传闻，水蚀紫荆口。老稚随波流，积尸比山阜。远近皆汤汤，昏垫弗可救。如此数月余，乃可辨疆亩。下田尽沮洳，高田剩稂莠。农家一岁计，不复望升斗。官府当秋来，催租不容后。嗟嗟下小民，命在令与守。更有观风使，仰若大父母。见此如不闻，恐或坐其咎。我民千余人，血首当道叩。始获免三分，有若释重负。奈何急余征，日日事鞭殴。夫征又百出，一一尽豪取。悲哉一村中，窜者已八九。老夫家无妻，一儿并一妇。两孙方提携，旧慰衰朽。岂期天不吊，一旦遂穷疚。一儿水中没，一妇嫁邻某。两孙鬻他人，偿官尚难勾。老身自执役，有气孰敢抖。反羡死者安，苦恨生多寿。诏书开赈济，奉者有贤否。终为吏所欺，此食亦难就。与其馁填壑，不若举身走。一饱死即休，宁复念丘首。呼天一何高，呼地一何厚。我闻老叟言，垂涕者良久。恭惟天子圣，化泽被寰囿。声色弗自御，游畋敢谁诱。稼穑深所知，真如古明后。庶征岂不谙，一变故非偶。无乃诸皋夔，此责当敬受。谁谓斯民痛，不可事爇灸。我亦食人禄，深惭结朱绶。岂无致泽心，无地可藉手。立马野踟蹰，悲风动林薮。","dynasty":"明代","title":"涿州道中录野人语（良乡役夫）"}
{"author":"程敏政","content":"山远沙平水似烟，蓬窗赢得枕书眠。暖风一日初黄柳，好雨连宵剩绿田。傍岸凫珣如送客，随家鸡犬不惊船。相看便有江湖恋，耕凿娱亲在几年。","dynasty":"明代","title":"严州道中"}
{"author":"程敏政","content":"石桥驻马问田翁，一坞深深隔树东。帝子阁前沙似粟，野神祠下路如弓。疏松古涧风微动，细草阴厓雪半融。回望红尘才数里，不知身在乱山中。","dynasty":"明代","title":"度东山岭"}
{"author":"程敏政","content":"载酒朝相过，论心夜未中。卧残禅室冷，谈彻讲堂空。香篆销轻缕，灯花落小红。好怀摅不尽，钟起院墙东。","dynasty":"明代","title":"宿资胜寺与王文玙进士夜谈"}
{"author":"程敏政","content":"去年过彭城，朔风萧萧征马鸣。今年过彭城，东风渺渺扁舟行。渐觉此身为客惯，才见花飞又花绽。南去北来曾几时，随阳却似云中雁。九里峰前春草芳，百步矶头春水长。偶然一饭剪银烛，行河使者尚书郎。逍遥堂空谁作主，感慨当时对床语。归来展转不成眠，独倚篷窗听风雨。","dynasty":"明代","title":"徐州饭管洪尹珍主事家有怀亡弟"}
{"author":"程敏政","content":"猎猎风帆水满塘，明明春岸柳成行。连村犬不惊薪女，傍渚鸥全识棹郎。官闸聚舟多漕运，野田空屋半逃亡。推篷不见青山色，始觉风光是异乡。","dynasty":"明代","title":"夹沟道中"}
{"author":"程敏政","content":"古箭渡头春水急，古箭铺下春泥湿。风吹一道雨微收，黑压四山云未入。邮亭饭罢闻竹鸡，肩舆扶过苍崖西。行人道侧乱相指，雨阵复来云脚齐。","dynasty":"明代","title":"古箭渡"}
{"author":"程敏政","content":"在昔兰坡翁，结屋断尘鞅。俯听溪阁邃，仰眺岩扉敞。天机久已熟，真趣可谁赏。颇闻黄鹤山，樵斧隔林响。居然驾小彴，来趁夜潮长。相对喜忘言，欲去愁孤往。挥毫意不极，缣素大于掌。高松发天籁，哀壑生夏爽。抚景尚如昨，斯人已黄壤。逆旅开画奁，斜阳落书幌。高风邈难扳，题诗寄遐想。","dynasty":"明代","title":"黄鹤山樵为沈兰坡作小景兰坡孙启南求题"}
{"author":"程敏政","content":"刘郎未撤轮台戍，使者年年向西去。宛国传将马乳来，汉宫始识葡萄树。茂陵石马秋风寒，玄香冷落黄金盘。后来尚食不到此，当时价抵千琅玕。镇夷城头初罢鼓，谪仙挥毫气如虎。一番风味眼底生，万斛骊珠手中吐。铁面长髯谁比伦，慷慨便作凉州春。兔起鹘落总天趣，日观之徒空逼真。愿子珍藏无草草，谪仙已逐秋花老。临池不觉三叹嗟，前辈风流到今少。","dynasty":"明代","title":"题蒙泉岳先生葡萄（先生在谪时所写）"}
{"author":"程敏政","content":"冥冥花雾拥回廊，冉冉猩红隔画墙。按谱更谁争有韵，失评空自说无香。莫烧银烛惊春梦，好障丹纱护晓妆。仙种北来初识面，临风拚醉九霞觞。","dynasty":"明代","title":"周德章驸马府赏海棠"}
{"author":"程敏政","content":"风逗黄云涨麦川，井分新绿绕瓜田。童穿墙缺携壶到，客趁堂虚借榻眠。乐憩午阴怜困马，预传秋律爱鸣蝉。城楼咫尺忘归晚，多少诗情落照边。","dynasty":"明代","title":"游王司言国宾郊园"}
{"author":"程敏政","content":"都城三伏暑方炎，天上分鲜我亦沾。缄发紫泥留榼筥，香生青箬带冰盐。南舟远贡来何数，北客初尝味更添。为感岁时翻赐帖，不知残日下疏帘。","dynasty":"明代","title":"四月二十八日起屡赐鲜笋青梅鲥鱼枇杷杨梅雪"}
{"author":"程敏政","content":"宋人写梅工染地，染出疏花得花意。寒枝点缀纵复横，宛在江村立烟际。元人写梅铁作圜，千玉万玉相联拳。天机浅深各有态，三昧定属何人传。忽拭此图真宋手，入眼丹青未能有。凉风未觉生衣襟，古月犹疑照窗牖。断缣残墨惊海棠，当时价抵千金强。几人豪夺几悬购，完璧乃归君子堂。多君家在毗陵住，高洁平生似梅树。秀餐亭上岁寒盟，时约花神共来去。我今归卧新安山，暗香正绕清溪湾。北河冰坚未成往，春梦夜落松筠间。补之不作林逋老，红绿纷纷竞妍好。愧无佳句慰幽芳，三复莓苔被花恼。","dynasty":"明代","title":"题陆廉伯庶子所藏墨梅"}
{"author":"程敏政","content":"何处离宫春宴罢，五马如龙自天下。锦鞯蹀躞摇东风，不用金吾候随驾。彩策乌骓衣柘黄，颜赪不奈流霞浆。手戮淫昏作天子，三郎旧是临淄王。大醉不醒危欲堕，双拥官奴却鞍座。宋王开国长且贤，谁敢尊前督觞过。申王伏马思吐茵，丝缰侧控劳奚人。可怜身与马斗力，天街一饷流香尘。岐王薛王年尚少，酒力禁持美风调。前趋后拥奉诸兄，临风仿佛闻呼召。夜漏归时严禁垣，花萼楼中金炬繁。大衾长枕已预设，帝家手足称开元。我闻逸乐关成败，狗马沉酣示明戒。二公作诰五子歌，此意当时可谁解？仙李枝空人不还，王孙一日开真颜。鸰原终古存风教，珍重丹青任月山。","dynasty":"明代","title":"任月山五王醉归图"}
{"author":"程敏政","content":"我家社公耕凿主，求晴得晴雨得雨。今春作社神更欢，值我一年新病愈。墙下小桃红满枝，塘东弱柳垂金丝。社饭炊香出茅屋，腊酒一倾连数卮。土鼓逢逢过林际，醉插山花共神戏。隔邻鸡犬喜欲狂，接席儿童相笑詈。满爇炉香焚纸钱，大家再拜祈丰年。放臣敢道金马客，明日扶犁同下田。","dynasty":"明代","title":"春社谣"}
{"author":"程敏政","content":"问路寻君径出城，过桥自得绕溪行。小翻翠柳东风软，返射青山夕照明。为就江鱼长供母，暂容沙鸟一寻盟。前村种药归应晚，欲话心期恐未成。","dynasty":"明代","title":"访进士何斯复于歙北黄荆渡不值时斯复方以养"}
{"author":"程敏政","content":"沙碛风高树鸣叶，马放平原人罢猎。解装散出青草间，两两胡姬映桃颊。酪浆满注金叵罗，侑饮似唱阴山歌。雪鹰离绦犬噬肉，穹庐到处皆行窝。大旃扬扬出烟表，不觉残阳过林杪。健儿自许力未疲，翻身欲射云中鸟。打围之乐乐未央，挽弓握矢心茫茫。岭阴直接贺兰道，马上终老单于乡。当今圣人制诸夏，八方无尘羽书寡。但愿胡雏似画中，莫近三边古城下。","dynasty":"明代","title":"题罢猎图"}
{"author":"程敏政","content":"径草如烟柳如幕，日上茅檐鼓声作。田翁遣女不出村，东舍西邻隔墟落。新妇驾牛儿跨驴，家人后拥翁前驱。儿家举酒拦道劝，舅甥几世同桑榆。耳边阿{弥女}私属父，肩上娇婴肯离祖。欢声一路到柴关，野伶山歌《柘枝》舞。两门仿佛朱与陈，乡仪简古民风淳。华筵肆设竞珠翠，想见纷纷京洛尘。妇馌男耕罢征戍，安得移家个中住。长因击节颂年丰，不作催租打门句。","dynasty":"明代","title":"题田家娶妇图"}
{"author":"程敏政","content":"春泥半拥蓬扉开，萧萧翠竹如新栽。百年老友不复见，旧雨故人空一来。南郢歌工罢瑶瑟，西湖诗板生青苔。感怀欲去重回首，黄柳白鸦增莫哀。","dynasty":"明代","title":"吊刘竹东后赋此"}
{"author":"程敏政","content":"雉堞连云起，秦城属汉家。更无丞相犬，犹有故侯瓜。","dynasty":"明代","title":"驱车上东门行"}
{"author":"程敏政","content":"宫鸦集曙彩鞭挥，剑珮森森拱太微。日晃御床明绣衮，云回銮辂见青旗。鸿胪立仗传三呼，马监随班控六飞。喜值芳年叨侍从，起居长许近皇闱。","dynasty":"明代","title":"元日早朝"}
{"author":"程敏政","content":"暑气方全盛，秋风忽大来。庭柯雕翠色，书案积黄埃。病欲披新絮，愁思拨旧醅。遥知田舍子，心事又成灰。","dynasty":"明代","title":"中伏日西风大作三日昼寒太守李昂重建"}
{"author":"程敏政","content":"七帙行将近，祈年趁晚菘。称觞来野老，捧食拜溪童。玄发经霜白，酡颜映酒红。名郎归侍綵，佳气满吴中。","dynasty":"明代","title":"寿潘贡士父"}
{"author":"程敏政","content":"露坐南楹下，东城夜未央。上帘邀月影，移席趁荷香。病觉吟身瘦，眠愁客梦长。星河净如练，因尔叹殊乡。","dynasty":"明代","title":"夏月有怀"}
{"author":"董沛","content":"寒雨潇潇对短檠，高楼永夜读书声。一门与尔兼师友，四海何人更弟兄。谁信牛车传异事，几闻马磨托营生。德星堂外花无恙，愿祝春风护紫荆。","dynasty":"清代","title":"示舍弟"}
{"author":"董沛","content":"高秋匹马赋西征，万里关河壮此行。长揖军门称上客，乱题诗壁有边声。料量星海番戎界，变置天山郡县城。期尔凌烟书姓氏，他年谁识鲁诸生。","dynasty":"清代","title":"施均父孝廉从军河陇追赠以诗"}
{"author":"梵仙","content":"万里区区学宦游，江南江北几时休。朝来作别殷勤语，为谢多情黄栗留。","dynasty":"宋代","title":"祈泽寺"}
{"author":"晁冲之","content":"潇洒江梅，向竹梢疏处，横两三枝。东君也不爱惜，雪压霜欺。无情燕子，怕春寒、轻失花期。却是有，年年塞雁，归来曾见开时。清浅小溪如练，问玉堂何似，茅舍疏篱。伤心故人去后，冷落新诗。微云淡月，对江天、分付他谁。空自忆，清香未减，风流不在人知。","dynasty":"宋代","tags":"咏物，梅花","title":"汉宫春·梅"}
{"author":"晁冲之","content":"阴阴溪曲绿交加，小雨翻萍上浅沙。鹅鸭不知春去尽，争随流水趁桃花。","dynasty":"宋代","tags":"古诗三百首，写景，惜春","title":"春日"}
{"author":"晁冲之","content":"忆昔西池池上饮，年年多少欢娱。别来不寄一行书。寻常相见了，犹道不如初。安稳锦屏今夜梦，月明好渡江湖。相思休问定何如。情知春去后，管得落花无。","dynasty":"宋代","tags":"宋词精选，怀念","title":"临江仙·忆昔西池池上饮"}
{"author":"晁冲之","content":"寒食不多时，牡丹初卖。小院重帘燕飞碍。昨宵风雨，只有一分春在，今朝犹自得，阴晴快。熟睡起来，宿酲微带。不惜罗襟揾眉黛，日高梳洗，看著花阴移改。笑摘双杏子，连枝戴。","dynasty":"宋代","tags":"女子，生活，抒情","title":"感皇恩·寒食不多时"}
{"author":"晁冲之","content":"目断江南千里，灞桥一望，烟水微茫。尽锁重门，人去暗度流光。雨轻轻、梨花院落，风淡淡、杨柳池塘。恨偏长。佩沈湘浦，云散高唐。清狂。重来一梦，手搓梅子，煮酒初尝。寂寞经春，小桥依旧燕飞忙。玉钩栏、凭多渐暖，金缕枕、别久犹香。最难忘。看花南陌，待月西厢。","dynasty":"宋代","title":"玉蝴蝶"}
{"author":"晁冲之","content":"浦口潮来沙尾涨。危樯半落帆游漾，水调不知何处唱。风淡荡。鳜鱼吹起桃花浪。雪尽小桥梅总放。层楼一任愁人上。万里长安回首望。山四向。澄江日色如春酿。","dynasty":"宋代","title":"渔家傲"}
{"author":"晁冲之","content":"双舸亭亭横晚渚，城中飞观嵯峨。画桥灯火照清波。玉钩平浸水，金锁半沈河。试问无情堤上柳，也应厌听离歌。人生无奈别离何。夜长嫌梦短，泪少怕愁多。","dynasty":"宋代","title":"临江仙"}
{"author":"晁冲之","content":"墙外辘轳金井。惊梦瞢腾初省。深院闭斜阳，燕入阴阴帘影。人静。人静。花落鸟啼风定。","dynasty":"宋代","title":"如梦令"}
{"author":"晁冲之","content":"黯黯离怀，向东门系马，南浦移舟。薰风乱飞燕子，时下轻鸥。无情渭水，问谁教、日日东流。常是送、行人去后，烟波一向离愁。回首旧游如梦，记踏青殢饮，拾翠狂游。无端彩云易散，覆水难收。风流未老，拚千金、重入扬州。应又是、当年载酒，依前名占青楼。","dynasty":"宋代","title":"汉宫春"}
{"author":"晁冲之","content":"少年使酒走京华，纵步曾游小小家。看舞霓裳羽衣曲，听歌玉树后庭花。门侵杨柳垂珠箔，窗对樱桃卷碧纱。坐客半惊随逝水，主人星散落天涯。春风踏月过章华，青鸟双邀阿母家。系马柳低当户叶，迎人桃出隔墙花。鬓深钗暖云侵脸，臂薄衫寒玉映纱。莫作一生惆怅事，邻州不在海西涯。","dynasty":"宋代","tags":"追忆，感慨，抒怀","title":"都下追感往昔因成二首"}
{"author":"晁冲之","content":"帽落宫花，衣惹御香，凤辇晚来初过。鹤降诏飞，龙擎烛戏，端门万枝灯火。满城车马，对明月、有谁闲坐。任狂游，更许傍禁街，不扃金锁。玉楼人、暗中掷果。珍帘下、笑着春衫袅娜。素蛾绕钗，轻蝉扑鬓，垂垂柳丝梅朵。夜阑饮散，但赢得、翠翘双亸。醉归来，又重向、晓窗梳裹。","dynasty":"宋代","title":"上林春慢"}
{"author":"晁冲之","content":"碧水浮瓜纹簟前。只知闲枕手，不成眠。晚云如火雨晴天。轻云远，亭外一声蝉。池馆几年年。倚阑催小艇，采新莲。多情还到芰荷边。应相忆，折藕看丝牵。","dynasty":"宋代","title":"小重山"}
{"author":"晁冲之","content":"门在垂杨阴里。楼枕曲江春水。一阵牡丹风，香压满园花气。沈醉。沈醉。不记绿窗先睡。","dynasty":"宋代","title":"如梦令"}
{"author":"晁冲之","content":"门在垂杨阴里。楼枕曲江春水。一阵牡丹风，香压满园花气。沈醉。沈醉。不记绿窗先睡。","dynasty":"宋代","title":"如梦令·门在垂杨阴里"}
{"author":"晁冲之","content":"君不见夷门客有侯嬴风，杀人白昼红尘中。京兆知名不改捕，倚天长剑著崆峒。同时结交三数公，联翩走马几马骢。仰天一笑万事空，入门宾客不复通。起家簪笏明光宫。呜呼男儿名重太山身如叶，手犯龙鳞心莫慑。一生好色马相如，慷慨直辞犹谏猎。","dynasty":"宋代","title":"夷门行赠秦夷仲"}
{"author":"晁冲之","content":"小阁倚晴空，数声钟定。斗柄寒垂暮天净。向来残酒，尽被晓风吹醒。眼前还认得，当时景。旧恨与新愁，不堪重省。自叹多情更多病。绮窗犹在，敲遍阑干谁应。断肠明月下，梅摇影。","dynasty":"宋代","title":"感皇恩"}
{"author":"晁冲之","content":"蝴蝶满西园，啼莺无数。水阁桥南路。凝伫。两行烟柳，吹落一池飞絮。秋千斜挂起，人何处。把酒劝君，闲愁莫诉。留取笙歌住。休去。几多春色，禁得许多风雨。海棠花谢也，君知否。","dynasty":"宋代","title":"感皇恩"}
{"author":"晁冲之","content":"一夜东风，吹散柳梢残雪。御楼烟暖，正鳌山对结。箫鼓向晚，凤辇初归宫阙。千门灯火，九街风月。绣阁人人，乍嬉游、困又歇。笑匀妆面，把朱帘半揭。娇波向人，手捻玉梅低说。相逢常是，上元时节。","dynasty":"宋代","title":"传言玉女"}
{"author":"晁冲之","content":"帘外新来双燕。珠阁琼楼穿遍。香径得泥归，飞蹙池塘波面。谁见。谁见。春晚昭阳宫殿。","dynasty":"宋代","title":"如梦令"}
{"author":"晁冲之","content":"谩道追欢惟九日，年年此恨偏浓。今朝吹帽与谁同。黄花都未拆，和泪泣西风。应恐登临肠更断，故交烟雨迷空。为君一曲送飞鸿。谁能推毂我，深入醉乡中。","dynasty":"宋代","title":"临江仙"}
{"author":"晁冲之","content":"此老绝潇洒，久参曹洞禅。胸中有丘壑，左手取山川。树小风声细，岩深日影圆。江湖不归客，相对一茫然。","dynasty":"宋代","title":"僧舍小山三首"}
{"author":"晁冲之","content":"爱此聚沙戏，知自法王孙。一运郢斤手，都无禹凿痕。藤梢未挂壁，荷叶欲生盆。笑问山阴道，潜通何处付。","dynasty":"宋代","title":"僧舍小山三首"}
{"author":"晁冲之","content":"烂石有佳色，禅房叠更幽，九疑峰不断，十字水长流。枕簟日逃署，轩窗时卧游。吾衰更何往，只此对汤休。","dynasty":"宋代","title":"僧舍小山三首"}
{"author":"晁冲之","content":"忆在长安最少睥，酒酣到处一欣然。猎回汉苑秋高夜，饮罢秦台寻作天。不拟伊优陪殿下，相随于蔿过楼前。如今白发山城里，宴坐观空习断缘。","dynasty":"宋代","title":"次二十一兄韵"}
{"author":"晁冲之","content":"男儿更老气如虹，短鬓何嫌似断蓬。欲问桃花借颜色，未甘著笑向春风。","dynasty":"宋代","title":"春日二首"}
{"author":"晁冲之","content":"掩卷忽不乐，扪心空浩叹。家声畏沦坠，世态属艰难。月倒迎门屣，风弹挂壁冠。萧然对孤竹，一笑共衰残。","dynasty":"宋代","title":"和四兄"}
{"author":"晁冲之","content":"平生江季子，疏懒近忘吾。不啻三年别，如何一字无。烧丹岣嵝令，酿酒步兵厨。二者将安择，功名莫浪图。","dynasty":"宋代","title":"寄江子之"}
{"author":"晁冲之","content":"去年冬不雪，今雪太匆匆。轻薄愁兼雨，攲斜怯受风。雁依寒浦静，鸦噪暮林空。憔悴西征客，惟应白发同。","dynasty":"宋代","title":"荥泽驿阻雪"}
{"author":"晁冲之","content":"少傅三朝老，文章壮九州。赋诗资政殿，赐字太清楼。拔烛辞轩陛，簪花近冕旒。庆门吾老矣，华国汝能不。","dynasty":"宋代","title":"别饰道二十弟"}
{"author":"晁冲之","content":"翰墨传名教，公深有世风。斯文今乃丧，吾道亦何穷。埋玉嗟何及，挥金乐未终。子孙知心盛，断狱有阴功。","dynasty":"宋代","title":"挽十六叔父朝散其二"}
{"author":"晁冲之","content":"茂陵家四壁，不必在成都。老矣招魂苦，伤哉问影孤。市中宁有虎，屋上岂无乌。四海皆行路，吾何必此途。","dynasty":"宋代","title":"至东里次前韵"}
{"author":"晁冲之","content":"夏室不禦暑，竹阴新未交。幽花时结子，晚燕续开巢。午梦还高枕，晨炊出近庖。此生吾自了，客至莫相嘲。","dynasty":"宋代","title":"夏室"}
{"author":"晁冲之","content":"秋色远如许，寒花奈若何。客行伤老大，野次记经过。废圃犹残菊，枯池但折荷。吾生与物态，天意岂蹉跎。","dynasty":"宋代","title":"重过鸿仪寺"}
{"author":"晁冲之","content":"王子已仙去，梅花空自新。江山馀此物，海岱失斯人。宾客他乡老，园林几度春。城南载酒地，生死一沾巾。","dynasty":"宋代","title":"感梅忆王立之"}
{"author":"晁冲之","content":"闻说黄金厩，骐驎惜别群。犹来果下马，不必五花纹。骏骨愁时晚，芗萁念夕矄。老夫慵杖屦，待汝入嵩云。","dynasty":"宋代","title":"小魏买马久不至以诗寄之"}
{"author":"晁冲之","content":"闻说齐州路，遥通古睡乡。云岩迷傅说，风峡宴襄王。日月星辰静，山川草木长。不知三代贵，何似一张床。","dynasty":"宋代","title":"昼寝"}
{"author":"晁冲之","content":"不到城南久，黄梅几度新。忽看人日作，泪尽大和春。翰墨犹如在，壶觞不复陈。常思醉风度，花底岸纶巾。","dynasty":"宋代","title":"怀王立之"}
{"author":"晁冲之","content":"金盘满贮华清水，看浴兰芽玉雪容。自是乃翁怀直道，还为健妇有家风。树从此日栽成后，酒到他年酿熟中。剩买嫁资挥百万，不悉婚与贵人通。","dynasty":"宋代","title":"二十一兄"}
{"author":"晁冲之","content":"忆在长安最少年，酒酣到处一欣然。猎回汉苑秋高夜，饮罢秦台雪作天。不拟伊优陪殿下，相随于蔿过楼前。如今白发山城里，宴坐观空习断缘。","dynasty":"宋代","title":"次二十一兄"}
{"author":"晁冲之","content":"黄藤白簟倦呼卢，高卧南窗示楷模。郭芍药情元最密，郑樱桃迹近相疏。下帷度日甘同梦，隐几终年得异书。晚向禅房陪杖屦，清秋霜霰意何如。","dynasty":"宋代","title":"和江子我竹夫人"}
{"author":"晁冲之","content":"翰林赫奕今如此，莫道人惟旧雨来。庞老终身远州府，刘郎何面向春台。园宜杏子非时结，溪阔梅花过日开。两地声闻无百里，相望一覆手中杯。","dynasty":"宋代","title":"和寄叶甥少蕴内翰见招"}
{"author":"晁冲之","content":"尽室飘零去上都，试于溱洧卜幽居。不从刺史求彭泽，敢向君王乞镜湖。平日甚豪今潦倒，少年最乐晚崎岖。故人鼎贵甘相绝，别后君须寄一书。","dynasty":"宋代","title":"留别江子之"}
{"author":"晁冲之","content":"百年鄠杜家相近，人物凋零我独惊。但见少陵能继祖，不闻小陆可优兄。终朝诗赋遒仍郁，老去文章健更成。敢拟济河轻一战，隐然望已怯长城。","dynasty":"宋代","title":"答韩君表"}
{"author":"晁冲之","content":"楚山全控蜀，汉水半吞吴。老眼知佳处，曾看八景图。","dynasty":"宋代","title":"与秦少章题汉江远帆五首其一"}
{"author":"晁冲之","content":"江山起暮色，草木敛馀昏。谁感离骚赋，丹青吊屈原。","dynasty":"宋代","title":"与秦少章题汉江远帆五首其二"}
{"author":"晁冲之","content":"雪埋凤林寺，浪打鹿门山。今日江风恶，郎船劝不还。","dynasty":"宋代","title":"与秦少章题汉江远帆五首其三"}
{"author":"晁冲之","content":"石似浣沙石，江如濯锦江。征帆向何处，云雾晦蓬窗。","dynasty":"宋代","title":"与秦少章题汉江远帆五首其五"}
{"author":"晁冲之","content":"七里湾头宿发飞，六家店上行人稀。渡口有船招不得，归来稚子候柴扉。","dynasty":"宋代","title":"和子我晚归"}
{"author":"晁冲之","content":"故园桃李秋摇落，扫地无花可恼公。近说城南王子妓，亦持红拂剧西风。","dynasty":"宋代","title":"和集津兄谢王立之红丝花"}
{"author":"晁冲之","content":"北风吹雨不能晴，羸病人骑瘦马行。须发向来浑白尽，半缘忧患半多情。","dynasty":"宋代","title":"道中"}
{"author":"晁冲之","content":"茅檐竹坞两幽奇，岸帻寻花醉亦知。崖蜜已成蜂去尽，夜寒惟有露房垂。","dynasty":"宋代","title":"和王立之蜡梅二首其一"}
{"author":"晁冲之","content":"男儿更老气如虹，知鬓何嫌似断蓬。欲问桃花借颜色，未甘着笑向春风。","dynasty":"宋代","title":"春日二首其一"}
{"author":"晁冲之","content":"折苇枯荷倒浦风，黑云垂雨挂长虹。山僧生养池鱼看，不许游人学钓翁。","dynasty":"宋代","title":"过鸿仪寺"}
{"author":"晁冲之","content":"酒酣驰马笑弯弓，便拟长驱向虏中。但恐老儒无骨相，不堪剑履画南宫。","dynasty":"宋代","title":"春晚圃田道中三首其二"}
{"author":"晁冲之","content":"池水泠泠渌未深，丛篁低草背庭阴。晚来欲别龟鱼去，更向轩西独瞰临。","dynasty":"宋代","title":"和新乡二十一兄华严水亭五首其二"}
{"author":"晁冲之","content":"星次朝当赦，龙符夜改元。忽传优老诏，周及庶臣门。细札颁殊礼，陪封锡异恩。大酺堪一笑，束帛不须论。缅想吾宗盛，恭惟母德尊。孝忠兼仲子，辞翰竞诸孙。掖诰金鸾润，宫衣翠翟温。万钱宾客贺，五色帝王言。谖草开新夏，蟠桃属旧樽。曲迎团扇度，舞接綵衣翻。冰下看鱼尾，霜边见笋根。英声彤管在，绘事画屏存。有客依同姓，逢人问故园。淹留惊伏腊，俛仰愧晨昏。西望浮云合，巾车拟载奔。","dynasty":"宋代","title":"积善堂诗"}
{"author":"晁冲之","content":"月落鸡声寒，晓色静茅屋。开门惊不知，夜雪压脩竹。槎牙生新冰，鳞甲刻溪谷。皛皛洲渚明，冽冽川原肃。孤蹲雀不动，沉酣客犹宿。呼童晨汲归，独漱寒泉玉。","dynasty":"宋代","title":"雪效柳子厚"}
{"author":"晁冲之","content":"中夜雪打窗，灯暗火照屋。袖手地炉火，瓶声起丝竹。忆我故山房，松风韵崖谷。山空牛斗寒，寺静鱼鼓肃。西寨鹿不归，东岭鹤独宿。更想醉翁亭，两峰高并玉。","dynasty":"宋代","title":"拟一上人怀山之什"}
{"author":"晁冲之","content":"平生耳熟闻骊山，梦寐不到临潼关。当年太液金井碧，温泉宛在关山间。忆昔君来必十月，骑玉花骢带风雪。太真独侍沐浴边，鲸甲龙鳞影清绝。五十年升平一迷，却驱万骑出关西。自为前朝同祸水，翻令后代异廉溪。君不见汝海之南鲁山左，亦有此泉名不播。征夫问路说汤头，可怜是亦陈惊坐。","dynasty":"宋代","title":"题鲁山温泉"}
{"author":"晁冲之","content":"君不见鲁阳之西两山麓，十里连冈写平陆。青林白昼暗古祠，雀啅虚檐蛛网屋。屋边怪石何瑰奇，凤筋虎骨连肌肉。巉岩欲下落涧渚，澒洞千钧一毫属。天匠惟知刻画功，鬼力深忧护持哭。前峰高蹇下如揖，馀峰危剽皆俯伏。披寻宿莽得佳趣，洼为溪壑呀为谷。香炉佛迹不在外，仙掌蛾眉此其足。秀润潜涵夏木清，空濛映带春江绿。我知此必蕴灵异，何止怀藏易城玉。阒寂嗟来麋鹿游，孤峻幸免牛羊触。自经千载禹刊凿，不逢万里秦驱逐。踟蹰三绕回高冈，却立下视云苍苍。古今谁为好事者，后有韩子前奇章。君不见玉川先生洛阳宅，脩竹萧萧独为客。他年如与鹤乘轩，可来相见铜驼陌。","dynasty":"宋代","title":"同鲁山韩丞观女灵庙前险石"}
{"author":"晁冲之","content":"先君有六女，所托皆高门。季也久择婿，晚得与子婚。子家望海内，实惟谪仙孙。笔也有家法，势作风雷奔。结交多英豪，坐致名誉喧。忆昔识子初，河流出昆崙。中间一再见，骐骥始伏辕。去年接同居，底里见所存。磊落忠义人，爱国忧黎元。使当元祐时，密勿与讨论。上可参廊庙，下可禆谏垣。惜哉不遇知，白发早已繁。卑官不可说，感激有主恩。烂漫有归期，系舟古槐根。祖饯无酒食，赠遗请以言。子家钟山下，随事有田园。竹径背古寺，草堂面江村。高轩纳翠微，修筒引潺湲。林影散疏帙，山色摇酒樽。日饮建康水，时登谢公墩。沈酣左氏学，浩荡极辞源。客至勿多语，欲吐且复吞。书来无匆匆，慰我别后魂。","dynasty":"宋代","title":"送王敦素"}
{"author":"晁冲之","content":"群雄将风骚，敌若攻守墨。公将百万兵，如一剧孟足。间楚或挥金，伐虞还取玉。使我备偏裨，授书防败辱。安敢凯旋歌，直可向师哭。短兵不须接，长城已完筑。畏强我但守，用奇公自出。入垒畏膝行，免冠谢头秃。论功毂可丹，锡命绶当绿。顾我老更痴，猛虎空手触。","dynasty":"宋代","title":"次四兄"}
{"author":"晁冲之","content":"狺狺犬护门，喔喔鸡登屋。不疑故人来，但谓风敲竹。孤僧雪中归，白马度堑谷。坐久饭食讫，尚说毛发肃。吹灯燃湿薪，我起子就宿。明日且复留，长安米如玉。","dynasty":"宋代","title":"四兄诸人皆用屋字诗送一上人余独留之"}
{"author":"晁冲之","content":"伯也今代豪，嗜诗如嗜酒。赋多转遒劲，语老愈深厚。尘言删不存，妙句元自有。白华忽补亡，关睢不为首。埙篪起兄弟，珠玉到朋友。吟咏九日菊，沉酣八月酎。搜剔发清新，联翩杂奇丑。详味吁谟章，用意过杨柳。但使身愈穷，未信名可朽。不知造物意，令作清庙不。","dynasty":"宋代","title":"和十二兄五首其二"}
{"author":"晁冲之","content":"霸桥春水波鳞鳞，桥边结束何圉人。解鞍傍水入洗马，飞龙九尺凌漪沦。风鬃雾鬣才一沐，玉花照影光满身。月题却贯黄金勒，更觉闪艳开精神。主人贵想不必问，特赐内厩天麒麟。即今此物亦安用，燕山万里胡无尘。嫖姚功高自不出，长鸣但踏城西春。君不见少陵时已无伯乐，尚有曹将军写真。","dynasty":"宋代","title":"洗马次十一兄之道韵"}
{"author":"晁冲之","content":"我家京洛间，桂玉资薄产。平生丘壑心，水竹不满眼。清晨有客吴中来，山川指授收奇才。笑谈长揖波浪下，怀抱远承岩穴开。东阳山人高华隐，豪侠持身复修谨。旁山多辟黍秫田，碧溪东流及春酝。溪南一亩当翠微，秋风莼熟菰叶肥。龟鱼上带藻荇动，鸥鹭下拂芙蓉飞。亭阴野塘亦新筑，溪山共作窗中绿。诸郎年少皆知书，子夜哦诗动修竹。岁时冠盖如浮云，击钟鼎食江淮闻。爱山自比谢康乐，多士不减春申君。我欲沿溪扬小楫，亭边共醉藤萝月。叩门夜访君家时，扁舟重载山阴雪。","dynasty":"宋代","title":"东阳山人僻居"}
{"author":"晁冲之","content":"春风颇清识，评议登草木。燕麦与菟葵，种种承标目。如何桃李姿，结根滞空谷。我将俎豆之，折泄恐不欲。君且为此情，吾亦未免俗。","dynasty":"宋代","title":"赠张琪君章"}
{"author":"晁冲之","content":"千载一相逢，相见无浃旬。一生能几别，且复无此身。昔别尚可惜，此别重惜之。两髀跨鞍马，非复少壮时。他人怪康强，自觉筋力衰。所苦气如缕，所忧命如丝。死生亦大矣，而乃常别离。人生一月间，得笑无六七。朝为众狙喜，莫作枯鱼泣。已矣泉下人，优哉冢中骨。","dynasty":"宋代","title":"效古别昭德群从"}
{"author":"晁冲之","content":"涧道垂黄花，山城拥红叶。人争小舟渡，马就平沙涉。","dynasty":"宋代","title":"龙兴道中"}
{"author":"晁冲之","content":"此老绝萧洒，久参曹洞禅。胸中有丘壑，左手取山川。树小风声细，岩深日影圆。江湖不归客，相对一茫然。","dynasty":"宋代","title":"僧舍小山三首其一"}
{"author":"晁冲之","content":"爱此聚沙戏，知自法王孙。一运郢斤手，都无禹凿痕。藤梢未挂壁，荷叶欲生盆。笑问山阴道，潜通何处村。","dynasty":"宋代","title":"僧舍小山三首其二"}
{"author":"晁冲之","content":"门在垂杨阴里。楼枕曲江春水。一阵牡丹风，香压满园花气。沈醉。沈醉。不记绿窗先睡。","dynasty":"宋代","title":"如梦令其三"}
{"author":"晁冲之","content":"万里彤云密布，长空琼色交加。飞如柳絮落泥沙。前村归去路，舞袖拂梨花。此际堪描何处景，江湖小艇渔家。旋斟香酝过年华。披蓑乘远兴，顶笠过溪沙。","dynasty":"宋代","title":"临江仙"}
{"author":"晁冲之","content":"叔子拟度骅骝前。","dynasty":"宋代","title":"句其三"}
{"author":"刘君锡","content":"楔子(冲末扮李孝先上，诗云)心头一点痛，起坐要人扶。况是家贫窘，门前闻索逋。小生姓李，双名孝先，祖居襄阳人氏。自幼父母双亡，习儒不遂，去而为贾。只因本钱欠少，问本处庞居士借了两个银子做买卖，不幸本利双折，无钱还他。小生前者往县衙门首经过，见衙门里面绷扒吊拷，追征十数余人。小生向前问其缘故，那公吏人道是欠少那财主钱物的人，无的还他，因此上拷打追征。小生听罢，似我无钱还庞居士，若告将下来，我那里受的这苦楚。小生得了这一口惊气，遂忧而成疾，一卧不起，在家中染病。如今觑天远，入地近，眼见得无那活的人也。(下)(正末扮庞居士领净扮行钱上，云)老夫是这襄阳人也，姓庞名蕴，字道玄。嫡亲的四口儿家属：婆婆萧氏，女儿灵兆，小厮儿凤毛。俺四口儿都好参礼这佛、法、僧三宝。俺多曾遇着几个善知识来：马祖师、石头和尚、百杖禅师。多曾印证俺这三口儿都不及我这女儿灵兆。此女子性根大利，见性明白。俺祖宗以来，所积家财，万贯有余。我有一故友，乃是李孝先。往年问我借了两个银子，出外做买卖去，本利该还四个了。谁想他命运不利，将那本钱都伤折了也。我听得道家中染病哩。行钱，将着李孝先那一纸文书，再将着两绽银子，咱探望孝先走一遭去。(行钱云)理会的。(做走科，云)说话中间，可早来到也。孝先在家么？(李孝先上，云)是谁在门首？(正末云)是老夫。(李孝先惊科，云)呀！是庞居士来了也！请家里坐。(见科，云)居士，小生病体在身，不能施礼。(正末云)孝先病体若何？(李孝先云)居士，眼见得无那活的人也。(正末云)孝先，曾请良医调治也不曾？(李孝先云)没钱，请良医不起。(正末云)孝先，你所得的这病，可是甚么证候？(李孝先云)居士，你试猜我这病咱。(正末云)你看波，他的病可着我猜，我依着他便了。你不是风寒暑湿么？(李孝先云)不是。(正末云)莫不是饥饱劳役么？(李孝先云)也不是。(正末云)莫不是忧愁思虑么？(李孝先做哭科，云)知我者是我心友也，我这病正是忧愁思虑上得来的。(正末云)呀！孝先，何忧之有？(李孝先云)居士不知，听小生试说一遍。往年问居士借了两个银子做买卖，谁想本利伤折了。来到家中，无钱还居士。因往县衙门首经过，见里面吊拷绷扒的人。小生问其缘故，他道是欠少财主的财物，无钱还他，告到官中。如此般打拷追征。小生听罢感了一口惊气。居士也不是那等人，假似也告到官中，追征我这银两，小生是个读书的人，那里受的那等拷打。因此上遂忧而成疾，如今渐渐的沉重了也。(正末背云)我当初本做善事来，谁想倒做了冤业。我家中多有人欠少我银两钱物的文契，倘若都似这李孝先呵，可不业上加业。到家中我将这远年近日欠少我钱钞的文契，我都烧了。行钱，是必提我一提儿。行钱，将李孝先那一纸文书来。(行钱做递文书科)(回云)孝先，这个是你的手字么？(李孝先云)居士，是小生的手字。(正末做扯科，云)我揾了这文书，点个灯来烧了者。本利该四锭银子，都不问你要。行钱，再将两锭银子来。孝先，这银子我则这般与你做盘缠。你心中这一会儿可如何？(李孝先云)居士，本利该四个银子，都不问小生要，又与我两锭银子做盘缠，我这会儿心中，恰似无了病的人也。(正末云)善哉！善哉！我则要冤冤相解。(李孝先云)居士的银子不问小生要，又与我这两个银子，小生今生今世，报答不的居士，到那生那世，做驴做马，填还你这恩债。居士，你正是财上分明大丈夫也。(正末云)孝先，我既与了你呵，要说这等言语做甚么。(唱)【仙吕】【赏花时】谁不知道财上分明是这大丈夫，从今后休着你那心下熬煎枉受苦，你是必好将息这病身躯。(李孝先云)元少居士的银子又不问小生要，又与我这两个银子，此恩异日必当重报。(正末唱)这银子是我肯心儿愿与，(李孝先云)则是教小生难以克当也。(正末云)既是我与你呵，(唱)更论甚么得之有可敢失之无。(下)(李孝先云)居士去了也，慢慢的调治病体痊可了呵。我自有个主意。(诗云)曾闻一黄雀，尚有报恩环。人而不如鸟，何颜立世间？(下)第一折(正末引老旦卜儿、正旦灵兆、俫凤毛、行钱上)(诗云)断绝贪嗔痴妄想，坚持戒定慧圆明。自从灭了无明火，炼得身轻似鹤形。你子母每近前来，听我说佛法也。佛说大地众生，皆有佛性，则为这贪财好贿，所以不能成佛作祖。佛说贪财好贿之人似甚么？似小儿在那刀尖上食蜜，贪其甜味，岂防有截舌之患也呵！(唱)【仙吕】【点绛唇】尘世人伦，我可也煞曾穷问，长思忖。他可便趋富嫌贫，不想那富贵可是天之分。【混江龙】有等人精神发愤，都待要习文演武立功勋。演武的不数那南山射虎，习文的堪叹这西狩获麟。获麟的鲁国岂知夫子圣，射虎的霸陵谁问你个旧将军。屈沉杀一身英勇，枉费尽半世辛勤。对面儿高车驷马，转回头可早衰草荒坟。我待要抛家业，乐闲身，或是琴一操，酒三巡。我为甚一生潇散不恋那一生钱，大刚来这十年富贵也只是十年运。运去呵，有如那风摇画烛，天散也的这浮云。(云)行钱，我昨日嘱咐你烧文书一事，你早忘了也。你将那好几柜文书都与我抬将出来，将些草把围着，点火来烧了者。(行钱云)理会的。(做烧科)(卜儿云)居士，你为何烧了这文书？(正末云)婆婆，我自有个主意，不必问他。(外扮曾信实上，诗云)中和正直领天台，此日亲蒙圣敕差。谁言空阔无神道，霹雳雷声那里来？小圣乃上界增福神是也。因朝玉帝回还，看见下方烟焰，直冲九霄。拨开云头，乃是襄阳有一庞居士，他将那远年近岁借与人钱的文书，尽烧毁了，不知是何缘故。小圣按落云头，化做一白衣秀士，试探问咱。居士在家么？(行钱云)先生，你寻他有何事故？俺居士在家念佛哩。(曾云)相烦你报复一声，道有一秀上特来相访。(行钱做报科)(正末云)既然有客至，婆婆，你且回后堂中去。(卜儿同灵兆、凤毛下)(行钱山请曾，做见科)(正末云)量老夫不才，有劳先生屈高就下。(曾云)小生久闻居士大名，特来拜访。(正末云)不敢！不敢！请坐。行钱，看茶来。敢问先生仙乡何处？(曾云)小生乃西洛人也，姓曾双名信实。偶因游学至此，恰才见居士家门首灰火未绝，不知烧毁的是何物件？(正末云)先生不知，老夫有一朋友是李孝先，那人好生家窘，往岁问我借了两锭银子，出外做买卖去。谁想他本利都伤折了，无的还我。他在家忧愁思虑，成了疾病。老夫想来，我家中多有人欠少我的钱钞，假若都似这李孝先呵，我可不业上作业。因此将那远年近日欠少我的钱物文书，都烧毁了。我则要冤冤相解也。(曾云)呀！居士，这钱是人之胆，财是富之苗。君子结交，以德为情，小人结交，以财为友。便好道：(诗云)世间人喜是钱亲，成功立业显家门。假饶囊底无钱使，满腹文章不济贫。(正末云)闻我佛言道是：无常迅速，生死事大。如今世上人呵！(唱)【油葫芦】不思量有限的光阴有限身，委实他钱上紧。如今那等有钱的追富不追贫，(曾云)若有那穷汉来投奔呵，他肯赍发些儿么？(正末唱)几曾和那穷相识每日家相寻趁，都只待共那富家郎逐日相亲近。(带云)还有那等人呵，(唱)他无钱时记人的仇，若是有钱时忘人的恩。(曾云)倘有那相识朋友来呵，他也肯接待他么？(正末唱)若有个旧宾朋一径的将他来投奔，(云)他本在家里坐着，却教人出来说，没斝没斝，(唱)他可自三衙家不出那正堂门。(曾云)在家如此推故，倘若长街市上撞见怎了也？(正末云)或者一日在市廛中和那人打了个照面，那人便道：小生探望了数次，不能得遇。他本认的那人，他只在马上欠身，便道：我不认的你。(唱)【天下乐】他可也便见如同陌路人。(曾云)我想这等人，何足道哉！(正末唱)也非是小生多议论。则我这一片济贫的心比他人心地真。(曾云)依居士的主见，可是如何？(正末唱)我恨不的罄囊儿舍与人些钱。恨不的刮土儿可便散与人些银，(曾云)这许多钱债文书都烧毁了，可惜了也。(正末云)便好道：万般将不去。惟有业随身。先生也，(唱)量这千百锭家旧文契有那的几锭本。(曾云)居士差矣！想今时人非钱不行。有钱的穿的是异锦轻纱，口食的是香甜美味。无钱的身穿破衣，口食淡饭。(诗云)无钱君子受熬煎。有钱村汉显英贤。父母弟兄皆不顾，义断恩疏只为钱。(正末云)先生是知典故的人，自古及今，因这几文钱上，不则送了一个。先生不嫌絮烦，听我在下试说一遍与你听者。(唱)【那吒令】有一个为富的似欧明涉津，遇龙衬海神；有一个为富的似元载待宾，仿玄宗圣人；有一个为富的似梁冀害民，灭全家满门。我如今待觅一个隐沦，待寻一个逃遁，也只要免的他恶业随身。(曾云)居士差矣！你家的富贵，不是你祖上遗留的，便是你自家挣起来的，何苦又要逃遁他去，这也太过了。(正末云)先生，还有一等无端的小人，到那腊月三十日晚夕，将那香灯花果祭赛，道是钱呵，你到俺家里来波！那的都是邪气。(唱)【鹊踏枝】谁待要祭那财神，我则待送那魔君。缠杀我也财物金银，我觑的似吊客丧门。倒不如将他来与贫乏家施舍尽，另做个种果收因。(曾云)居士，岂不闻圣人有云：富与贵人之所欲，贫与贱人之所恶。难道居士另是一付肚肠，与世人各别的？你可曾闻鲁褒那《钱神论》么？(正末云)老夫不知。愿闻。(曾云)\"钱之为体，具有阴阳。亲之如兄，字曰孔方。无德而尊，无势而热。排金门，入紫闼，危可使安，死可使活，贵可使贱，生可使杀。是故，忿争非钱而不胜，幽滞非钱而不拔，冤仇非钱而不解，令闻非钱而不发。洛中贵游，世间名士，爱我家兄，皆无穷止。执我之手，抱我终始。凡今之人，惟钱而已。\"(诗云)金谷奢华富石崇。为人佣作窘梁鸿。从古文章磨灭尽，至今犹说孔方兄。(正末唱)【寄生草】富极是招灾本，财多是惹祸因。如今人恨不的那银窟笼里守定银堆儿盹，恨不的那钱眼孔里铸造下行钱印，(做合掌科，云)南无阿弥陀佛。(唱)争如我向禅榻上便参破禅机闷。近新来打拆了郭况铸钱垆，这些时厮撏碎了鲁褒的这《钱神沦》。【六幺序】这钱呵，无过是乾坤象，熔铸的字体匀。这钱呵何足云云。这钱呵使作的仁者无仁，恩者无恩，费千百才头的居邻。这钱呵动佳人行意郎君俊，糊突尽九烈三真。这钱呵将嫡亲的昆仲绝了情分，这钱呵也买不的山丘零落，养不的画屋生春。【幺篇】谁待殷勤，颇奈钱亲。钱聚如兄，钱散如奔。钱本无根，钱命元神。到底来养身波也那丧身，这钱呵兀的不送了多人。当日个宣帝为君，疏傅为臣，是汉朝大老元勋，赐千金为具归途赆，青门外供帐如云。(曾云)到后来可是如何？(正末唱)他到家乡都给散心无吝，这故事在两贤遗传，千古流闻。(曾云)小生与居士共同一席话，胜读十年书。想居士这等疏财仗义，高才大德，今日相别，后会有期。(正末云)行钱，去将一饼金来。(行钱云)理会的。(正末云)备一匹全副鞍辔的马来。(行钱云)鞍马也有了。(正末云)先生，这一饼金与先生做路费，这一匹马与先生代步咱。(曾云)居士，小生本为仰德而来，非为财物而至，焉敢当居士如此厚礼，这个断然不好受得。(正末云)请先生受了者。(曾云)我小生决然不敢受，便受了也无用处。过二十年之后，小生与居士再会。(正末云)二十年之后有先生，敢无在下了也。(曾云)据着居士这等阴骘太重，必然增福延寿也。(做别科，云)小圣恰才见此人积功累行，施仁布德，俺神灵如何无一个报应。便好道：善有善报，恶有恶报，不是不报，时辰未到。(诗云)休将奸狡昧神祗，祸福如同逐影随。善恶到头终有报，只争来早与来迟。(下)(正末云)呀！天色晚了也。行钱，跟我宅前院后烧香去来。(行钱云)理会的。(正末云)这个是我那油房，装香来。南无阿弥陀佛！这个是我那粉房，装香来。(行钱云)香在此。(正末云)南无阿弥陀佛！这个是我那磨房。(净扮磨博士上，打罗唱科，云)牛儿你不走，我就打下来了。(正末云)行钱，甚么人这般唱歌口旦曲的？他心中必然快活。你与我唤他出来，我问他咱。(行钱云)兀那罗和，你出来，爹唤你哩。(磨博士云)来也，来也，谁唤罗和哩？(正末云)孩儿也，是我唤你哩。(磨博士云)唤我做甚么？误了我打罗也。(正末云)你才唱歌口旦曲，你心中必然快活，你试说咱。(磨博士云)爹，你道我这般唱歌口旦曲，我那里有甚么快活？孩儿每受苦哩。我一日我请着爹二分工钱。我清早晨起来，我又要拣麦，拣了麦又要簸麦，簸了麦又要淘麦，淘了麦又要晒麦，晒了麦又要磨面，磨了面又要打罗，打了罗又要洗麸，洗了麸又要撒和头口，只怕睡着了误了工程，因此上我唱歌口旦曲。爹，我那里是快活。你省的古墓里摇铃，则是和哄我那死尸哩。(正末云)嗨！我可怎生知道。不问你别事，你这眼上两根棒儿，为甚么支着？(磨博士云)爹，你道我为甚么眼上支着这两根棒儿？我白日里做了一日生活，到晚来恐怕打盹睡着了，误了你家生活，因此上支着这两根棒儿。你孩儿受苦哩。(正末云)孩儿也。我与你拿掉了，可是如何？(磨博士云)好松嗓，好松嗓！(正末云)自今日为始，将这粉房、油房、磨房都与我关闭了者，再休要开。(磨博士云)爹，你若是不开这磨房呵，罗和别不会做买卖，离了你家的门，我不是冻死，便是饿死的人。爹，可怜见孩儿每咱。(正末云)孩儿，我自有个主意。行钱，将一个银子来。孩儿也，你见这个么？(磨博士云)这个唤做甚么？(正末云)孩儿也。唤做银子。(磨博上云)则说银子。我可不曾见。爹，要他做甚么？(正末云)他也中吃也中穿。(磨博士做咬银子科．云)中穿中吃？阿哟！艮了牙也。(正末云)孩儿，那中吃中穿，是教你将他凿碎了，买吃买穿。(磨博士云)哦！倒换过来买吃买穿。爹，你可为甚么与孩儿每这个银子？(正末云)孩儿，我与你这个银子，不为别的，你拿去白日里做些买卖，到晚来则着你落一觉好睡。(磨博士云)爹，你与我这个银子，则要我落觉儿好睡，孩儿每知道了也。(正末唱)【醉扶归】我为甚么相怜悯，与你这一锭家那雪花银？(磨博士云)爹，你可为甚么与我这银子？(正末唱)我则报答你那脚打罗三年这足一下恩。(磨博士云)爹，我罗和请罪咱。我昨日瞒着爹做一个贼，偷了二升麦子，去那长街市上算了一个卦，那先生说我今年今月今日今时，可当发迹，得些儿横财。不想爹叫我出来，与了我这个银子，那先生也会算哩。(正末唱)那人也算的着轮到你那磨眼儿今日合交运。(磨博士云)爹，你与我这个银子，去做甚么生意好？(正末唱)这银子我与你做买卖权时做本，(磨博士云)多谢爹，孩儿从今以后，再也不打罗了。(正末唱)哎！孩儿呵，我从今以后再不要你似这般当粗坌。(磨博士云)则说银子银子，谁曾见他来？这个原来是银子。(正末唱)【赚煞】暗评跋，忽笑哂，则被这钱使作的咱如同一个罪人。我待向那万丈洪波，落可便一跳身，转回头别是个乾坤。叹浊民空攒下那万余锭金银，却也买不得三阳也那洞里春。(带云)这钱呵，我当初要用你时，(唱)可便一分不肯，(带云)到今日我要舍钱时，(唱)可便于金何靳，(云)兀那世间的人，那贪财好贿，苦海无边，回头是岸，何不早结善缘也。(唱)则咱这百年人谁识百年人。(同行钱下)(磨博士云)众哥哥，磨房里一应家火都交付的全了，我回家去也。那老的与我这个银子，到家里落一觉儿好睡。则说银子谁见来，兀的不是银子。说话中间，可早到家了也。则这一间小房，去时节草绳儿拴了去。今日回来，还拴着哩。我解开这绳儿，推开这门，我入的这屋里来，关了这门。我试看我这银子咱，兀的不是银子。只这一个土炕，放在那里好？我如今揣在我这怀里，我揣的紧着，谁知道我怀里有银子？我听上衙更鼓咱。呀！可早一更也。庞居士老的说来，则着我快活落一觉儿好睡。我试睡咱。(做打鼾睡科，叫云)怎么大街上有你走处，没我走处？官街官道你走的，我也走的。你怎么偏要挨肩擦膀的舒着手，往我怀里摸甚么？你待抢我的银子？那里走！这银子是谁的？银子是庞居上老的与我的。你拿我这银子那里去？快还我的银子来。(做抢跌倒科，云)呸！可是个梦。我试看我那银子咱，兀的不是银子。这银子揣在怀里，梦见人来抢我的，可放在那里好？我如今把这银子放在灶窝里。我扒开这灰，这灶成年古代不烧火，埋上这银子，扒上些灰儿盖着，谁知道灶窝里有银子？我听上衙更鼓咱。呀，可早二更了。庞居士老的说来，则着我快活的落一觉儿好睡。(做睡科，叫云)这等大风，不要点灯弄火的。我说着不听，你点那纸捻往那里去？还不吹灭了哩。阿哟，他往那里去？可怎生丢在草垛上？哎，罢了！烧着了草垛，也刮在房上，连房也都烧着了。街坊邻舍，火夫总甲，救火！麻搭火钩，趱水桶，救火！搭上火钩，众人着气力拽。(做倒科，云)呸！原来又是个梦。看我那银子咱。(做拿银子看科，云)兀的不是银子。放在灶窝里，梦见火来烧我这银子，可放在那里好？我如今把这银子放在水缸里，谁知道水缸里有银子？揭起蒲盖，(做丢银科，云)扑咚！休道无那贼，便有那贼呵，他怎知道水缸里有这银子。我听上衙更鼓咱。呀！三更了也。庞居士老的说来，则着我快活落一觉儿好睡。(做睡科，叫云)阿，天阴了，可盖酱缸，把那晒的麦子搬入仓里去罢了。东南上云布起来了，我说么，下濛松雨儿了。呀！大雨了，罢了，罢了，水发了，山水下来了，好大雨，水淹将上来了呀，大水冲了房子也。好大雨，水浮水浮，水分水浮，狗跑儿浮，观音浮，躧永浮，仰蛙儿浮。(做倒科．云)呸！又是个梦。看我那银子咱。兀的不是银子。放在水缸里，梦见水文淹。我这银子，可放在那里好？我放在这门限儿底下，把土儿埋了，休道无那贼，便有那贼呵，他怎么知道我门限儿底下，埋着这银子？我听上衙更鼓咱。四更了也。庞居士老的说来，与我这个银子，则着我快活的落一觉儿好睡。(做睡科，叫云)阿，来了，来了，偌多的人，你拿那锹锄撅头，往那里去？俺家里又不盖房脱坯，你都来做甚么？怎么钯我的门限？说着也不听，你还钯哩，钯出我的银子来了。里长总甲，有贼也！偷了我的银子去了。有贼，有贼！呀！拿刀砍杀我也。呀！又拿枪来扎杀我也。拿我的银子那里去？(做倒科，云)呸！又是个梦。我听上衙这更鼓咱。(打五更做鸡鸣科，云)呀，天明了也，好阿，我恰好一夜不曾睡。我试看我那银子咱，兀的不是银子。罗和也，你索寻思咱，这一个银子放在水缸里，梦见水来淹我；揣在怀里，梦见人抢我的；埋在灶窝里，梦见火来烧我；埋在门限儿底下，梦见人来钯我的，拿刀来砍我，枪来扎我。一个银子整整害了我一夜不曾得睡。想庞居士老的家有千千万万大箱小柜无数的银子，我想他来是有福的，可便消受得起。罗和，我那命里则有分簸麦拣麦淘麦。打罗磨面，我可也消受不的这个银子罢。我拿着这个银子出的门来，拽上这门，送还与庞居士老的去走一遭。(下)第二折(正末引卜儿、灵兆、凤毛、行钱上)(卜儿云)居士，想你昔日之间，多行善事，广积阴功，久后俺子母每也有个好处么？(正末云)婆婆，你说的差了也。便好道公修公得，婆修婆得。十人上山，各自努力。盛世难逢，佛法难遇。若是既逢既遇呵，南无阿弥陀佛，也要咱自省自悟也呵。(唱)【中吕】【粉蝶儿】若论着今日风俗，正好宜太平箫鼓，有一等寒俭的泛泛之徒，他出来的不诚心，无实行，一个个强文假醋。(卜儿云)如今有一等高巾傲带，表德相呼。不知他那肚皮里如何？(正末唱)们不他表德相呼，你问波可甚的是那衣冠文物。(卜儿云)居士，那称才卿的，可是怎生？(正末唱)【醉春风】他那等空傲慢的唤做才卿，(卜儿云)那称好古的，可是如何？(正末唱)那等假老成的唤做甚么好古。(卜儿云)据居士恤孤念寡，敬老怜贫，世之少有也。(正末唱)凭着我疏财仗义行几人？如这城中试数，数。们见个老的呵，我早则出力的扶持；但见个病的呵。我早则尽心儿调养；但见个贫的呵，我早则倾囊儿资助。(卜儿云)居士，如今那高楼上吹弹歌舞，饮酒欢娱，敢管待那士大夫哩。(正末云)婆婆，他肯管待那人，也不枉了。(唱)【红绣鞋】他几曾道开东阁把那名儒来管顾，他每可动不动便宴西楼和那妓女每欢娱，(云)他则请人吃一盏茶呵，却早算计也。(唱)他将那茶托子人情可便暗乘除。常则是佯呆着回过脸，推说话纽身躯，(云)若有个穷相识来，便舍着磕破他头者波，(唱)他每可几曾做那五百钱东道主？(磨博士上，云)自家罗和的便是。可早到宠居士老的门首也。不必报复，我自过去。(做见科)(正末云)孩儿也，你慌做甚么？我则着你落一觉儿好睡也。(磨博士云)我那里睡来，一夜恰好不曾扎眼，整定害了我一夜。(正末云)你怎生一夜不曾得睡？(磨博士云)蒙与了我这个银子，到的家里没处放着。我揣在怀里。梦见人来抢我的；放在灶窝里，梦见火来烧我；放在水缸里，梦见水来淹我；放在门限儿底下。梦见人拿着锹锄撅我的，拿刀来砍我，枪来扎我。为这一个银子，整定害了我一夜不曾得睡。我想来，爹家里论千论万满箱满柜无数的银子，可没些儿事。爹，你便是有福的消受得他，我罗和那命里则有分簸麦拣麦，淘麦晒麦．打罗磨面，我那里消受的这银子？爹，你省的那胁肢骨里敲髓么？(正末云)孩儿，这是怎么说？(磨博士云)我那骨头里没他的，我送这银子来还了你，我不敢要。(正末云)孩儿呵，我与了你一个银子，搅了你一夜不曾得睡。我家里有两三库都是金银宝贝，都似了你呵，如之奈何？(唱)【迎仙客】哎！银子也你饥不能与人家做饭食，你冷不能与人便做衣服，你这般沉点点冷冰冰衠则是一块儿家福。(云)银子也，你比及到我跟前呵。(唱)知他消磨了那几千年，可则更换过了几万古。他为甚不向你跟前停住？(云)我与他这个银子，打搅的他一夜不曾得睡，你无福消受，送还与我。(唱)哎！这银子呵，原来分定也是前生注。(磨博士云)爹，我则零支着使罢。(正末云)行钱，将一两银子来与罗和孩儿。等你使的无了呵，再来取。(磨博士云)爹，孩儿也不敢多要，只先支一钱银子，买一条扁担，我做大买卖去也。(正末云)做甚么大买卖？(磨博士云)我只去妓馆家做闲的去也。(下)(正末云)天色晚了也，婆婆，你先歇息去，我宅前院后烧香去来。(卜儿云)理会的。(同灵兆、凤毛下)(正末做烧香走科，云)我来到这粉房。(做念佛科)我来到这油房。(做念佛科)我来到这后槽门首。(内驴、马、牛做声科)(正末云)是甚么人这般说话，我试听咱。(驴云)马哥，你当初为甚么来？(马云)我当初少庞居士十五两银子，无的还他，我死之后，变做马填还他。驴哥，你可为甚么来？(驴云)我当初少庞居士的十两银子，无钱还他，死后变做个驴儿与他拽磨。牛哥，你可为甚么来？(牛云)你不知道，我在生之时，借了庞居士银十两，本利该二十两，不曾还他，我如今变一只牛来填还他。(正末失惊科，云)嗨，兀的不唬杀我也！我当初本做善事来，谁想弄巧成拙，兀的不都放做来生债也！(唱)【醉高歌】枉了我便一生苫鳏寡孤独，半世养贫寒困苦。我则道是谁人向这槽畔低低叙，听沉了着我惨惨的怕怖。【满庭芳】呀！却原来都是俺冤家俫债主，我本待要除灾种福，我倒做了一个缘木的这求鱼。(云)庞居士呵，你是念佛的人，(唱)这的可便抵多少业在深牢狱，不由我不展转踌躇。(云)庞居士我当初与你那银子，我也无甚歹意来。(唱)我则待要钱妆的你来如狼似虎，哎！谁承望今日折倒的做马波为驴。(做念佛科，唱)我看了他这轮回的路，可则是阴司地府，(云)当初借了我银子，无的还我，今日做驴马众生，来填还我。(做念佛科，唱)哦！方信道还报果无虚。(做叫科，云)婆婆，灵兆，凤毛，你子母每都来。(卜儿同上，云)居士，你这般慌叫怎么？(正末云)我恰才前后烧香。则听的那牛马做声，那牛便道：我少居士二十两银子，无的还他，做牛来填还他。那马便道：我少居士十五两银子，无的还他，做马来填还他。那驴便道：我少居士十两银子，无的还他，做驴来填还他。婆婆，我当初本做善事，谁承望弄巧成拙，都做了来生债也。(卜儿云)嗨！谁想有这等果报？(正末云)婆婆，从今以后，凡百的事，你则依着我者。行钱，将那家私总历文书，都与我搬运将出来。(行钱云)理会的，都搬运将出来也。(正末云)可补个灯来都烧了者，我再也不放与人这钱钞了。(卜儿云)呀！居士，你烧了这家私总历文书，可是主何意来？(正末云)婆婆，你那里知道？(唱)【石榴花】你道我烧毁了文契意何如？岂不闻君子可便断其初？(卜儿云)哎，居士咱，人自是有钱的好。(正末唱)想着俺借钱时有甚恶心术，怎知做今生债负，来世追补？则愿的祖师指示我向西方去，早回头拔出迷途。(云)烧了者！烧了者！(卜儿云)居士，你留着，休要烧毁了。(正末唱)则管里便左来右去把我邀拦住，这钱也他敢不是我那护身符。(卜儿云)居士，你好歹休要烧了这文书。(正末唱)【斗鹌鹑】岂不闻驷马难追，我今日个一言俫既出。(云)婆婆，元来你心与我心不同。(卜儿云)我心怎生与你心不同？(正末唱)我待将这家业消除，你则待将火院、火院来做主。(云)烧了者！烧了者！(卜儿云)居士，你且休要烧者。(正末唱)你为甚么唧唧哝哝百般的无是处？(云)婆婆，你是念佛的人。(唱)我可问你甚的唤做乐有余？我但得个一世儿清闲，便则是生产愿足。(卜儿云)居士。你且休烧了这文书，听我说咱。俺两口儿偌大年纪，孩儿每都小哩。他久己后长立成人，也要些钱物使用，你与我休便烧了也。(正末云)你刬的还有这个心哩。(卜儿云)居士，我主的不差，你只休烧毁了也。(正末云)婆婆，你坚意的不肯烧这文书。行钱，你去抬一柜儿金子来，抬一柜儿珠子来，抬一柜儿银子来。(行钱云)理会得。一柜金子，一柜银子，一柜珠子。都有了也。(正末云)婆婆，灵兆，凤毛，你见么？(卜儿云)居士，我见了也，你可主何意那？(正末唱)【上小楼】且休论咱这仓廒波务库，更和这家私也那无数。应有的金银财宝，收拾将来，放在一处。则人你这娘儿海嘶瞅着厮守着，休离了十步，看你那无常时可便带的他同去。(卜儿云)居上，你寻思波，俺女儿不曾嫁，小厮儿不曾娶，你投至的挣成这个家业，非一日之故。许多的钱物，也是可惜的。你留下些与后代儿孙受用，可不好那。(正末云)婆婆，你着我做财主；我做了财主，又着凤毛孩儿做财主；凤毛所生的孩儿，又做财主，咱家哩辈辈儿做了财主。我问你，这穷汉可着谁做？(唱)【幺篇】钱无那三辈儿家钱，福无那两辈儿家福。你但看日中则盈，月满则亏，这都是无往不复。久以后到头来另有个养身活路，(卜儿云)你将钱债的文书都烧毁了，还有甚养身活路在那里？(正末做念佛科，唱)我待着你一家儿受佛门普度。(云)婆婆，凡百的事，你则依着我者。咱家中奴仆使数的，每人与他一纸儿从良文书，再与他二十两银子，着他各自还家，侍奉他那父母去。咱家中牛羊孳畜驴骡马匹，每一个畜生脖子里挂一面牌，上写着道：\"庞居士释放，不许人收留。\"去那鹿门山外有水草处，任他生死。咱家中有十只大海船。一百小船儿，将咱家中金银宝贝玉器玩好，着那小船儿搬运在那大船上，俺一家儿明日到东海沉舟去也。(卜儿云)居士，我依着你，把牛羊孳畜尽释放了，但是家中人都与他从良文书。则一桩儿，你也依着我，留下海船，不要将那钱物载去沉了，等我做些买卖，可不好那。(正末唱)【耍孩儿】你待着我万余资本为商贾，攒利息冲州撞府。或足乘船鼓棹渡江湖，或是从鞍马昼夜驰驱。我干做了撇妻男店舍里一个飘零客，抛家业尘埃中一个防送夫。冷清清梦回两地无情绪，怎熬的程途迢递，更和那风雨潇疏？(卜儿云)居士，俺锦片也似家缘过活，你都要沉于海内，久后孩儿每成人呵，将甚么使用？你则依着我留下这钱物者。(正末唱)【二煞】古人道鹪鹩巢深林无过占的一枝，鼹鼠饮黄河无过装的满腹。咱人这家有万顷田，也则是日食的三升儿粟。博个甚睁着眼去那利画上克了我的衣食，闲着子去那算盘里拨了我的岁数。攒下些山岸也似堆金玉，这壁厢凌逼着我家长，那壁厢快活杀他妻孥。(卜儿云)居士。你将这家私弃舍了呵，也思量着久后孩儿每怎土过遣那？(正末唱)【煞尾】我去那洒色财气行取一纸儿重招，我去那生老病死行告一纸儿赦书。岂不闻道儿孙自有儿孙福？我其实便作不的这业，当不的这家，受不的这苦。(同下)第三折(外扮龙神领水卒上，诗云)羲皇八卦定乾坤。上帝还须辅弼臣。云雨风雷唯我用，独魁水底作龙神。吾神先考，所生七子：银脊广胜龙，铜脊沙龙，铁脊陀龙，九尾赤龙，撩牙火龙，镇世恶龙。吾乃第一金脊德胜龙是也。为吾神毗沙门战退九曜刀利山，三箭成功，奉天符牒，玉帝敕命，加吾神东海龙王之职。今有襄阳一人，乃是宠居士，此人将应有家财都要沉在东洋大海。吾神未得上帝敕令，不敢收留。巡海夜又，等庞居士来时，将那船只托住者。(正末领卜儿、灵兆、凤毛、行钱上，云)行钱，将那家中金银贯钞，奇珍异宝，都搬运在大船上不曾？(行钱云)爹，都搬运在船上了也。(正末云)婆婆，灵兆，凤毛，俺一家儿去那东海上沉舟去火。(诗云)世人重金宝，我爱刹那静。金多乱人心，静见真如性。(同行科)(正末唱)【越调】【斗鹌鹑】我弃了这千百顷家良田，便是把金枷来自解。我沉了这万余锭家私，便是把玉锁来顿开。玳瑁珊瑚，砗磲琥珀，你当初生处生，今日个可便来处来。(带云)我若无你呵，(唱)再不做那天北的这经商，我也再不做那江南的贾客。【紫花儿序】我愁的是更筹漏箭，我怕的是暮鼓晨钟，我倦的是这紫陌黄埃。大刚来光阴迅速，怎教我不心意裁划，早早的安排。待把我这一寸心田无挂碍，大道的事着你世人不解。则愿的一帆西风，送上我那三岛蓬莱。(云)婆婆，你看那海上的水，水上的船，船上的金银宝贝，有个比喻也。(卜儿云)喻将何比？(正末唱)【天净沙】有如那花正开风卸风衰，有如那月初圆云暗云埋，跳不出这尘寰世界。我觑了委实痴呆，(带云)那船上的，那里是甚么金银宝贝？(唱)只当是装一船家兀那横祸非灾。(云)婆婆，早来到海岸了也。(卜儿云)那船上装的都是金银宝贝，居士你也好大量哩。(正末唱)【鬼三台】也非是我胸襟大，将金宝和船载，我只待跳出这尘寰得自在？(卜儿云)居士，你便老了，儿女每正后生哩。(正末唱)你道是白发叹吾侪，我道足今番畅快哉。趁着这风力软水横天地窄，帆力稳影吞雪浪开。这便是风送王勃，赴洪都的命彩。(卜儿云)居士，你看那海岸上看俺沉舟的人，好不多也。(正末云)兀那君子每，我庞居士这个念头，比别人不同。(唱)【紫花儿序】我不比那越范蠡驾扁舟游那五湖的这烟浪，我不比那晋石崇送穷船葬万顷波澜，我不比那汉张骞泛浮槎探九曜星台。(带云)你觑波，(唱)我则见水接着天泻混元一派，我则见天连着水可便无半点儿纤埃。我为甚喜笑盈腮，待着他水晶宫里龙王放一会儿解，这一场我直撑杀他鱼鳖和那虾蟹。觑了这万丈风涛，兀的不险似百尺楼台。(卜儿云)居士，这会儿风浪越急了，你看那船越漂的高了也。(正末云)我自有个主意。行钱，将那大海船底下凿碗来大数十个窟笼，他必然沉了也。(行钱云)理会的。(做凿科，云)爹，这船底下都凿了窟笼也。(正末云)可怎生不沉？这会儿风也息，浪也平了，可怎生是好也呵？(唱)【凭栏人】天际残霞几缕裁，水映天心有如那霞衬彩。恰才个船随着海岸开，抵多少烟波风送客。(云)婆婆，这船只是不沉，也可怪哩。(唱)【寨儿令】我则见雪浪涌似山排，可怎生又风恬水平云雾霭。难道是积羽沉舟，这金银呵反为轻载？心儿里好疑猜。【幺篇】为甚么这番滚滚海藏里不沉埋？(云)这船怎生不沉？婆婆，我猜着了也。(唱)他本是个虚飘飘世上的浮财。我和你发虔心祷上苍，近岸口跪苍苔，(云)婆婆、灵兆、凤毛，都来拜者。(唱)拜、拜、拜，直拜到那月上的这海门开。(外扮天使上，云)兀那东海龙王，上帝敕令，将庞居士应有家财，都收入龙宫海藏者。(龙神云)得令！雷公电母、风伯雨师，作起波浪，翻了那些海船，将庞居士应有的家财，都与我收了者。(水卒云)理会的，都收了也。(龙神云)吾神索回玉帝的话去。(诗云)领水卒分开波浪，显神通现出本象。将庞居士应有家财，都收入龙宫海藏。(同水卒下)(正末唱)【金蕉叶】我则听的霹雳响惊魂丧魄，唬的我四口儿无颜落色。我则见云偶斗空中乱摆，恰便似千百面征鼙乱凯。【调笑令】我可便自来几曾该端的便几曾该，抵多少一夜西风透霎时间四野阴霾。【秃厮儿】赤历历那电光掣一天家火块，吸力力雷霆震半壁崩崖。俺这里轻身向前将这海岸踹，(卜儿扯科，云)居士靠后些。(正末云)婆婆，你怕甚么？(唱)你还耽着鬼魂胎，哀哉。(云)好大风也。(唱)【圣药王】吹的我头怎抬，刮的我眼倦开，(云)龙王呵，你这般烦恼怎么？(唱)又不比入山推出白云来。渐的呵风力衰，忽的呵云乱摆。只要你沉了咱锦帆舟楫共资财，做的个一去不回来。(卜儿云)居士。你将钱物都沉在海里了，俺四口儿如今回去，把甚么做盘缠那？(正末云)婆婆，我瞒着你多哩。我会一桩儿手艺。(卜儿云)你会那一桩儿手艺？(正末云)我会编笊篱，鹿门山外有一园竹子，着凤毛孩儿斫将来，我一日编十把笊篱，着灵兆孩儿货卖将来，可不够俺一家儿吃粥哩。(卜儿云)这的是大缸里打翻了油，沿路儿拾芝麻也。(正末唱)【收尾】谁不知道庞居士误放了来生债，我则待姓名儿千年万载。你便积攒下高北斗杀身的钱，(云)婆婆、灵兆、凤毛，你回头试看波。(唱)可也填不满这东洋是汇海。(同下)第四折(外扮丹霞禅师上，诗云)释迦拈花露本心，迦含微笑遇知音。灯灯相续传千古，朗朗光明直至今。贫僧乃襄阳云岩寺长老，法名丹霞。自幼学成满腹文章，只为进取功名。路逢马祖禅师，问我：秀才那里去？贫僧回言：我选官去也。祖师道：秀才比及你选官呵，我选佛还好的多哩。我一闻其言，心下朗然省悟。因此金刀落发，舍俗出家，先参马祖，后拜石头和尚。多得公案，争奈未能了达。此处襄阳有一人是庞居士，他有个女儿灵兆，生的十分大有颜色，每日在寺门首货卖笊篱。但是卖不了的，贫僧都买下。我有心无心，买下三房子笊篱。这早晚敢待来也。(灵兆上，云)妾身是灵兆女。自从俺父亲在海上沉舟回来，搬到这鹿门山住。俺父亲会编笊篱，一日与我十把笊篱，将来长街市上货卖。这早晚无人买这笊篱，俺父亲的斋食，如之奈何？且到云岩寺山门首卖去，敢那和尚又要买笊篱也，(禅师做出门科，云)这早晚正是那女子采的时候也。(见灵兆科，云)小娘子问讯。(灵兆答科，云)万福。(禅师云)小娘子，这笊篱敢又是卖不了的么？(灵兆云)师父，是卖不了的。(禅师云)我有心要买笊篱，争奈身边无钱，你肯跟的我方丈中去么？(灵兆云)师父，你是个出家儿人，怕做甚么？我跟你去。(跟至方丈科)(禅师云)我着两句言语嘲拨他，看他晓的么。(做念云)老和尚合掌当胸，小娘子自去分解。(灵兆背云)这和尚无礼，着言语嘲拨我。他如今不言语便罢，再言语呵，戎答他两匀。(禅师云)他不听的，高着些念。老和尚合掌当胸，小娘子自去分解。(灵兆云)你听我道两件事，依的，妾身便和你共同欢爱。(禅师云)休道两件事，便十件贫僧也依，出家人亦无挂碍。(灵兆云)你着那经为枕比丘取乐，佛铺地袈裟蒙盖。(禅师云)南无阿弥陀佛！坏教门遗臭人间。堕阿鼻老僧罪大。(灵兆云)你参空禅仔细追求，怎生见真佛昂然不拜？(禅师云)得悟时拈起放下，拜佛也有何耽待。(合掌做拜，灵兆打禅师头科，云)掌拍处六根清净，这笊篱打捞苦海。(禅师云)方信道色即是空，果然的空即是色。(灵兆下)(禅师云)南无阿弥陀佛！若不是吾师点化，贫僧怎了也。吾师一日不曾卖的一把笊篱，父母倚门而望斋食。如今贫僧将这一百文长钱，放在路上，待吾师拾的去，有何不可？(待云)我恰十凡心起微微动处，被一片黑云遮住。若不是点化真言，险堕了阿鼻地狱。(下)(灵兆再上科，云)妾身自离了云岩寺，度脱了丹霞长老，不曾卖得一把笊篱。俺父母斋食，怎生是好呀？这道傍不知是甚么人遣下这一百文长钱。我待不将的去来，只恐怕误了父亲斋食。我待要将的去来，怎好昧心贪利。(做沉吟科，云)我如今将这十把笊篱放在道傍，怕那人束手这钱呵，将笊篱卖过一般。世俗人休看的这笊篱小可也。(诗云)翠竹枝枝选嫩条，编成此物手中操。常将济世菩提念，去那苦海波中用意捞。(下)(正末引卜儿、凤毛上)(诗云)有儿不曾娶，有女不曾嫁。大家田圞头，说会无生话。自从将我那家缘家计，金银宝贝，都装到东海均沉了，来这鹿门山结一草庵，修行办道，到大来悠哉也呵。(唱)【双调】【新水令】谁似我静中参透了这祖师禅，我待向雪山头养心修炼。当日那溶溶的天似水，漫漫的海无边。一自沉了我那家缘，我将这成道记诵千篇。(灵兆上，云)妾身灵兆，将着这一百文长钱，见父亲走一遵去。(做见科)(正末云)灵兆孩儿，你回天了也？(灵兆云)父亲，你孩儿回来了也。(正末云)孩儿，你卖笊篱，可是如何？(灵兆云)父亲，你孩儿因度脱了丹霞长老，不曾卖的笊篱。出那寺来，道路傍边，不知甚么人遗下一百文长钱。我待要不将的太，则恐怕误了父亲斋食。你孩儿将那十把笊篱放在傍边，等那人来寻这钱时。将这笊篱就是卖与他一般，你孩儿主意的是么？(正末云)孩儿也，你见的是。(外扮青衣童子，云)居士，上圣有请。(正末云)你是那里来的？(唱)【沉醉东风】谁更敢推辞腼腆，我并不曾半霎儿俄延。我从来富不骄，端的个贫无怨。(青衣云)不只我来，兀的不又是一个来也。(正末做回头科)(青衣云)疾！(下)(正末云)在那里？(唱)他把我赚回头早海变桑田，(内动乐声科)(正末云)是好乐声也。(唱)我则听的聒耳笙歌秦管弦，那一派仙音得这韵远。(做看科，云)婆婆，你看那金门玉户，碧瓦琉璃，比尘世不同，此处必是天宫也。(卜儿云)居士，你看这牌面上写着字儿哩。(正末唱)【雁儿落】兀的不明明的在这门额上显，分朗朗在这牌面上见。牌面上青书篆着的是兜率宫，门额上金字镌着的是灵虚殿。【得胜令】这里可敢别是一重天，俺又不曾高驾五云轩。(云)婆婆，世间则有红莲花、白莲花，那得这青莲花、金莲花？(唱)这的是太液莲如锦，可则抵多少青山花欲燃。(云)婆婆，你见么？一个石洞门开着牛壁儿，掩着半壁儿，你子母每敢先过去么。(卜儿同灵兆、凤毛过洞门科)(卜儿云)居士，俺先过洞门来了也。(正末云)婆婆，你瞒着我多哩。(唱)却不是你从前，多与人行方便；着硬处你早当先，岂不闻心坚石也穿。(外扮注禄神上，云)庞居士，休惊莫怕。(正末云)兀的不唬杀我也！(唱)【乔牌儿】唬的我意痴痴身倒偃，把不住的腿脡颤。我见他貌威严身垒浪霞光现。(禄神云)吾神奉敕令在此等侯多时也。(正末唱)他道是奉玉皇诏旨宣。(云)何方圣者，是甚灵神？通名显姓咱。(注禄神云)吾神上界注禄神是也。(正末云)生前何人？(注禄神云)生前是少你银子的李孝先。(正末云)谁是李孝先？(注禄神云)吾神就是李孝先。(正末云)可喜！司喜！得此美除也。(注禄神云)你见吾神欢喜么？(正末云)可知欢喜哩。(注禄神云)我着你大欢喜哩。有你一个旧朋友，你要见么？(正末云)我可知要见哩。(注禄神云)疾！(外扮增福神上，云)庞居士，你认的吾神么？(正末云)何方圣者，甚处灵神？通名显姓咱。(增福神云)吾神乃增福神是也。(正末云)生前何人？(增福神云)生前乃是二十年前劝你烧文书的曾信实。(正末唱)【殿前欢】我可便记尘缘，则为那市廛中傒幸我二十年。(增福神云)居士今日功成行满，证果朝元也。(正末唱)不打入六道轮回转，义待着俺平地升天。(增福神云)小圣有言在前，道二十年以后，当与居上相见。(正末唱)记当初有句言，到今日重相见。今日呵可便称了我平生愿，端的是抽胎换骨，火内生莲。(增福神云)居士，你非是凡人，乃上界宾陀罗尊者是也。庞婆，你是上界执幡罗刹女。凤毛，你是善才童子。你一家儿都不如女孩儿灵兆，乃是南海普陀落伽山七珍八宝寺，号元通，名自在观音菩萨。(诗云)则为你一念差受此尘缘，再修行六十余年。庞居士你今日功成行满，合家儿证果朝元。(正末唱)【折桂令】这的是庞居士四圣归天，出世超凡同共朝元。则为我救困扶危，疏财仗义，都做了注福消愆。今日个乘彩凤十洲阆苑，跨苍鸾弱水三千。我劝你人世官员，莫恋浮钱。只将那好事常行，管教你一个个得道成仙。题目灵兆女点化丹霞师正名庞居士误放来生债","dynasty":"元代","title":"杂剧·庞居士误放来生债"}
{"author":"曹勋","content":"诗绛彩娇春，苍筠静锁，掩映夭姿凝露。花腮藏翠，高节穿花遮护。重重蕊叶相怜，似青帔艳妆神仙侣。正武陵溪暗，淇园晓色，宜望中烟雨。暖景、谁见斜枝处。喜上苑韶华渐布。又似瑞霞低拥，却恐随风飞去。要留最妍丽，须且闲凭佳句。更秀容、分付徐熙，素屏画图取。","dynasty":"宋代","tags":"咏物","title":"夹竹桃花·咏题"}
{"author":"曹勋","content":"此腔自虏传至边，饮牛马即横笛吹之，不鼓不拍，声甚凄断。闻兀术每遇对阵之际，吹此则鏖战无还期也。边头春未到，雪满交河道。暮沙明残照，塞烽云间小。断鸿悲，陇月低，泪湿征衣悄。岁华老。","dynasty":"宋代","tags":"宋词三百首，哀叹，边塞，写景，生活","title":"饮马歌·边头春未到"}
{"author":"曹勋","content":"春到小园春草绿，烟雨湿云山。池上梅花已半残。无奈晚来寒。不怕醉多只怕醒，花影上阑干。人在东风缥缈间。谁与伴幽闲。","dynasty":"宋代","title":"武陵春"}
{"author":"曹勋","content":"春点烟红，露晞新绿，土膏渐香。散懒慵情性，寻幽选静，一筇烟雨，几处松篁。恨我求闲，已成迟暮，石浅泉甘难屡尝。犹堪去，向清风皓月，南涧东冈。如今雁断三湘。念酒伴、不来梅自芳。幸隐居药馆，孙登啸咏，从容云水，无负年光。且共山间，琴书朋旧，时饮无何游醉乡。归常是，趁前村桑柘，犹挂残阳。","dynasty":"宋代","title":"沁园春（早春）"}
{"author":"曹勋","content":"凤沼湛碧，莲影明洁，清泛波面。素肌鉴玉，烟脸晕红深浅。占得薰风弄色，照醉眼、梅妆相问。堤上柳垂轻帐，飞尘尽教遮断。重重翠荷净，列向横塘暖。争映芳草岸。画船未桨，清晓最宜遥看。似约鸳鸯并侣，又更与、春锄为伴。频宴赏，香成阵、瑶池任晚。","dynasty":"宋代","title":"二色莲（咏题）"}
{"author":"曹勋","content":"秋空过雨静，晚景澄明，天淡如水。渐看蟾彩，东山旋升，金饼上云际。轻烟散尽，莹皓色、消尘翳。倚琼楼，皎若瑶台阆风，翠阑十二。正好登临无外。满斟与、清光对。虽桂华飘下，玉轮移影，归兴犹未。待继日同宴赏，听秘乐、广寒宫里。惟怕却，明月阴晴未定，且宜欢醉。","dynasty":"宋代","title":"尾犯（中秋）"}
{"author":"曹勋","content":"惨惨江云浑不动，玉雪耿孤芳。萼绿仙人带暗香。风韵冷尤长。陇信不来寒日晚，疏影照澄江。肯借横斜伴酒觞。应共月商量。","dynasty":"宋代","title":"武陵春"}
{"author":"曹勋","content":"院静无声。天边正、皓月初上重城。群木摇落，松路径暖风轻。喜揖蟾华当松顶，照榭阁、细影纵横。杖策徐步空明里，但襟袖皆清。恍若如临异境，漾凤沼岸阔，波净鱼惊。气入层汉，疑有素鹤飞鸣。夜色徘徊迟宫漏，渐坐久、露湿金茎。未忍归去，闻何处、重吹笙。","dynasty":"宋代","title":"松梢月"}
{"author":"曹勋","content":"凤苑东风软。春容早，岁端新律初转。宫云丽晓，人日应钟，庆符闺范。元妃懿德尊显。位四圣、晋芳避辇。佐圣主、美化重宣，光被海宇弥远。香满。帝渥恩隆，歌珠舞雪，俱陈丝管。彤闱共悦，天颜有喜，看寿觞亲劝。今年外家华焕。拥使节、新班侍宴。愿万载、永冠椒房，常奉舜殿。","dynasty":"宋代","title":"宴清都（贵妃生日）"}
{"author":"曹勋","content":"傍阶红药，新梢翠竹，榭阁薰风静。维神降岳，维熊占梦，姿仪玉聘。金殿趋庭，禁严衣彩，寝门温靖。是宗藩帝子，天潢宝牒，当神武、侍明廷。为善先知最乐，咏诗书、存存成性。亲师讲道，扌离华挥藻，水云高兴。一代荣观，觊尧显舜，古今难并。看青华蕊简，松乔比寿，佐南风政。","dynasty":"宋代","title":"水龙吟（庆王诞辰）"}
{"author":"曹勋","content":"参差台殿照祥云，叠雪含风彩缕新。玉带轻纱迎令节，五云深处奉严宸。","dynasty":"宋代","title":"端午帖子九首"}
{"author":"曹勋","content":"下直归来阆苑游，椒风高转紫云楼。冰盘纹簟清薰细，卷上珠帘白玉钩。","dynasty":"宋代","title":"端午帖子九首"}
{"author":"曹勋","content":"雨后风微荷芰香，顿驱初暑作疏凉。黑云卷尽青天大，却倚湖光看夕阳。","dynasty":"宋代","title":"端午帖子九首"}
{"author":"曹勋","content":"暑雨连朝困郁蒸，淖深蛙蚓上阶行。晚云翻海忽雷震，农说断梅明日晴。","dynasty":"宋代","title":"断梅三首"}
{"author":"曹勋","content":"寄迹天台见未曾，夏间休市绝暇腥。瓜茄只有园中菜，淡素浑如寺里僧。","dynasty":"宋代","title":"断梅三首"}
{"author":"曹勋","content":"积雨连宵气象清，晓来日色顿分明。更无一片闲云采，万里青天万里晴。","dynasty":"宋代","title":"断梅三首"}
{"author":"曹勋","content":"多谢东皇着意晴，海棠匀趁笑相迎。园林富贵何千万，花柳功勋已十成。晓雨有情於芍药，春风无处不流莺。扁舟水长一篙许，茶灶笔床聊意行。","dynasty":"宋代","title":"多谢"}
{"author":"曹勋","content":"骅骝天下骏，所制在服箱。苏秦天下辩，所失恋冠裳。达人贵自重，出处保龙光。山花丽云锦，鸟语调丝簧。清泉激鸣琴，掩抑合宫商。芝术胜粱肉，兰菊有余芳。白云结山友，来往俱相忘。世路甚溪谷，簪笏诚羁韁。人心若丘山，咫尺不可量。猿鹤熟可驯，人熟不可防。留侯从赤松，范蠡辞越王。二子保令终，避世容何伤。王孙促归轸，吾徒方退藏。","dynasty":"宋代","title":"反招隐"}
{"author":"曹勋","content":"一棹西湖意不阑，解颐风约水云寒。瀰瀰细浪篷边去，叠叠青山枕上看。","dynasty":"宋代","title":"泛湖次柳洲二首"}
{"author":"曹勋","content":"净舍乘闲一苇航，入门松竹献清凉。倚栏澄碧龟鱼乐，照眼荷花风露香。","dynasty":"宋代","title":"泛湖次柳洲二首"}
{"author":"曹勋","content":"兹炉之先，鲸波空际。有国曰韩，以陶以器。奉之函丈，宝烟轻细。此一瓣香，用严报地。","dynasty":"宋代","title":"高丽炉一枚寄虎丘结老为说偈言"}
{"author":"曹勋","content":"君有西州役，金炉断夕香。虚窗伴幽独，惟有朋月光。帐深清露寒，绣冷双鸳鸯。明发持似君，知妾心凄凉。","dynasty":"宋代","title":"拟古"}
{"author":"曹勋","content":"浦屿连芳草，夭桃间柳堤。征鸿下天际，游女过前溪。鱼没惊帆影，林疎见鸟啼。王孙联绣骑，章子解香觽。吴姬笑留饮，同指画桥西。","dynasty":"宋代","title":"春江行"}
{"author":"曹勋","content":"连雨霏霏作晓阴，倚栏不复见遥岑。已疏日上三竿报，只听风随十日霖。枝上绽梅肥自坠，庭中新绿色逾深。田苗涨水横斜卧，甚悯为农种植心。","dynasty":"宋代","title":"连雨有感"}
{"author":"曹勋","content":"海色天容浸冷光，秋回山谷进风凉。不须悟性三关语，自有澄心一炷香。倦客栖迟归意远，暮林摇落晚山长。从来羽气闻风悦，惭愧如今陛楯郎。","dynasty":"宋代","title":"和孙倅见贻八首"}
{"author":"曹勋","content":"圣德如尧，圣心如舜，欣逢出震昌期。中兴继体，抚有寰瀛，三阳方是炎曦。万国朝元，奉崇严宸扆，咫尺天威。瑞色满三墀。渐嵩呼、均庆彤闱。正金屋妆成，翠围红绕，香霭高散狻猊。东朝移雕辇，与坤仪、同奉瑶卮。阖殿花明，亿万载、咸歌寿祺。视天民，永祈宝历，垂衣端拱无为。","dynasty":"宋代","title":"安平乐（圣节）"}
{"author":"曹勋","content":"小酢银槽新拨醅，带糟郭索佐樽罍。一时送上天台友，助对梅花人举杯。","dynasty":"宋代","title":"送新酒糟蟹与贾之奇五首"}
{"author":"曹勋","content":"枫落吴江肃晓霜。洞庭波静耿云光。芳苞照眼黄金嫩，纤指开新白玉香。盐胜雪，喜初尝。微酸历齿助新妆。直须满劝三山酒，更喜持杯云水乡。","dynasty":"宋代","title":"鹧鸪天（咏枨）"}
{"author":"曹勋","content":"傍阶红药，新梢翠竹，榭阁薰风静。维神降岳，维熊占梦，姿仪玉聘。金殿趋庭，禁严衣彩，寝门温靖。是宗藩帝子，天潢宝牒，当神武、侍明廷。为善先知最乐，咏诗书、存存成性。亲师讲道，扌离华挥藻，水云高兴。一代荣观，觊尧显舜，古今难并。看青华蕊简，松乔比寿，佐南风政。","dynasty":"宋代","title":"水龙吟（庆王诞辰）"}
{"author":"曹勋","content":"昔年壮气激肠肝，锦带吴钩鄙隐岩。喜试轻裘裁白紵，笑追落日试重衔。愁随草色人千里，谁附文期信一缄。会待腥膻扫巢穴，舳舻北首挂征帆。","dynasty":"宋代","title":"用李参政韵并录寄舟峰师四首"}
{"author":"曹勋","content":"晨粥山中行，落叶响步武。委曲访隐逸，清谈销百虑。老汤瀹苦茗，宿火煨山芋。却照夕阳归，家人不知处。","dynasty":"宋代","title":"山居杂诗九十首"}
{"author":"曹勋","content":"松窗暂向瑞岩开，便拟寻云步月来。只恐紫泥催去路，都俞还复咏康哉。","dynasty":"宋代","title":"和钱处和大资四首"}
{"author":"曹勋","content":"卓荦姑溪有隐君，当年远识无枫宸。鉴明尘土无留迹，水净妍媸久自真。闻道燕居求性理，固应有暇对闲人。一廛已约同藏海，他日茅斋定卜邻。","dynasty":"宋代","title":"寄储子椿"}
{"author":"曹勋","content":"泾溪之水兮，犹可以方舟。泾溪之人兮，不可以同游。泾溪之阻兮，犹可以为梁。泾溪之险兮，石齧吾廧。泾溪之水兮，犹可以徒涉。泾溪之人兮，不可以相接。","dynasty":"宋代","title":"泾溪行"}
{"author":"曹勋","content":"江影浮空阔，江水拍天流。山藏地秘、伟观须是伟人收。闻道烟斜雨暗，还留月底风边，墨客一凝眸。阑槛随指顾，江海远生秋。绣帘卷，开绮宴，翠香浮。邹枚宾从俱咏，韵闲出嘉谋。点点群山吴楚，历历三州灯火，潮落没沙鸥。老子会心处，应已付南楼。","dynasty":"宋代","title":"水调歌头"}
{"author":"曹勋","content":"厌厌夜饮忘更深，客不来辞主有情。僮仆触屏成蝶梦，姬姜擫笛作蝉声。月如有待行行慢，风不生嗔细细清。萍散人生何可料，婵娟千里共交盟。","dynasty":"宋代","title":"厌厌"}
{"author":"曹勋","content":"万行不修无事也，随缘放旷任逍遥。昨夜人言风雨急，窗间只道海门潮。","dynasty":"宋代","title":"戏妙德二偈"}
{"author":"曹勋","content":"足趼踰千里，仙山岂易逢。欲将遮日手，款扣拨云峰。奎壁垂无极，星辰拱几重。师心微太漠，不碍白云封。","dynasty":"宋代","title":"到庐阜谒清虚"}
{"author":"曹勋","content":"春光谁占得，杨花独自知。未到传消息，将归送别离。随风飞更急，入户舞还低。大有撩人处，妆台恼画眉。","dynasty":"宋代","title":"杨花"}
{"author":"曹勋","content":"照世名流玉与清，公家勋业有繁缨。格言追古如陶令，妙句锵金谢子卿。卜筑靓深均里闬，山林佳绝得天成。两篇奇语难修报，褒借飘飘愧此生。","dynasty":"宋代","title":"和高路分见赠二首"}
{"author":"曹勋","content":"真隐古招提，长林如磔蝟。虽有群山峰，所欠一支水。草木乏秀润，岩窦燥肌理。安能借僧锡，卓处泉涌沸。","dynasty":"宋代","title":"山居杂诗九十首"}
{"author":"曹勋","content":"秋雨不可雷，雷即雨无节。况当收刈时，只欲天明洁。夫何连日雨，卧穗恐芽蘖。已失早禾望，晚田幸天辍。","dynasty":"宋代","title":"山居杂诗九十首"}
{"author":"曹勋","content":"春到皇居景晏温。冰轮驾玉上祥云。烛龙衔耀九重门。宫掖两仪临舜殿，金莲万斛奉尧尊。官家慈孝格乾坤。","dynasty":"宋代","title":"浣溪沙（赏灯）"}
{"author":"曹勋","content":"赤城今屏翰，濒湿浙右同。不有仙人居，梅溽难从容。洪仙下瀛洲，一笑除蒿蓬。创阁俯江海，重檐焕云空。排衙碧嶙峋，烟霞透玲珑。遥岑与绝壁，但觉开青红。爱之榜佳名，坐见群山工。万叠烘晓日，六幕泛景风。时时与宾僚，醉酌黄金钟。请凭十二栏，更赋烟雨中。","dynasty":"宋代","title":"赋洪景伯分绣阁"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首"}
{"author":"曹勋","content":"寂历秋风晚，闲庭落叶深。天高晴日澹，山净暮烟沉。疾病无时已，年华有底侵。两行南去雁，一片北归心。","dynasty":"宋代","title":"山居杂诗九十首"}
{"author":"曹勋","content":"万里关河雪正霜，自怜跣履苦奔忙。宦情久欲休言责，世态何能学坐忘。赖有新诗排困踬，未忘浊酒发清狂。得公韵语祛烦甚，亟揖筠风续报章。","dynasty":"宋代","title":"和张正仲朝散"}
{"author":"曹勋","content":"野水澄空，远山随眼，笋舆乘兴庐阜。天池最极，云溪最隐，翠迷归路。三峡两龙翔翥。尽半月、犹贪杖屦。闲引杯，相赏好处奇处，险处清处。凝伫。道友重陪，西山胜迹，玉隆风御。滕阁下临，晴峰万里，水云千古。飞觞且同豪举。喜醉客、龙吟度曲。待记成佳话，归时从头细数。","dynasty":"宋代","title":"宴清都"}
{"author":"曹勋","content":"公有静中趣，凿山俯清深。秋风夜雨过，饱闻泉石音。云岫冷苍翠，游萍纷浮沉。心赏殊不已，悠然付微吟。","dynasty":"宋代","title":"和仲远新池"}
{"author":"曹勋","content":"取第如前俯，论兵度昔贤。击奸清相位，捧日上虞渊。气节公卿右，勋庸日月边。一生惟许国，史牒谅盈编。","dynasty":"宋代","title":"故知院枢密相公叶公挽章二首"}
{"author":"曹勋","content":"云山环所临，烟景日日异。山作故人接，云为久处计。酒酣一声笛，梅风四山起。清香剩披拂，参横伴村醉。","dynasty":"宋代","title":"山居杂诗九十首"}
{"author":"曹勋","content":"闲里心情拙，还知兴自嘉。饥鸦时立槛，野蝶自寻花。客至聊从容，僧来不厌茶。晚烟时伫立，列岫映余霞。","dynasty":"宋代","title":"山居杂诗九十首"}
{"author":"曹勋","content":"绝叹当年故作痴，水边林下欲清非。未庆阮籍涂穷惯，自是王通世念微。伏节旧闻英概伟，挂冠惜与壮心违。起予径办从公物，一鞆芒鞋一衲衣。","dynasty":"宋代","title":"和郑康道二首"}
{"author":"曹勋","content":"天地有大德，好生洽民心。炎云涨毒暑，此风散重阴。欲驱深旬热，忽作三日霖。人物荷造化，喜归田亩深。","dynasty":"宋代","title":"山居杂诗九十首其四十二"}
{"author":"曹勋","content":"中原久已困膻腥，攻守知惟断乃成。便有戎酋归圣化，甘泉应得慰皇情。","dynasty":"宋代","title":"癸未御前帖子三首"}
{"author":"曹勋","content":"好恶由来各在人，况凭图像觅天真。君王视听能无壅，延寿何知敢妄陈。","dynasty":"宋代","title":"王昭君"}
{"author":"曹勋","content":"闻辟新轩槛，高明岂鞠穷。八荒供望眼，万事付冥鸿。聊味青龙钞，行趋白虎通。大各兼内外，拈出便无同。","dynasty":"宋代","title":"和张才甫野望轩"}
{"author":"曹勋","content":"偶读禅门礼，老赜存清规。鱼鼓钟磬间，细行兼威仪。能居三板头，可当一住持。破衲受用薄，后来有不知。","dynasty":"宋代","title":"山居杂诗九十首"}
{"author":"曹勋","content":"连雨催寒黄着苔，纷然枯叶拥闲阶。了无春意到梅萼，只有瑞香先腊开。","dynasty":"宋代","title":"天台书事十三首"}
{"author":"曹勋","content":"春渐至。雪染梅梢轻细。试路新芜殊可喜。冷云闲照水。白苎今年不寄。最好且寻幽会。不怕清寒侵紫绮。看灯同晚醉。","dynasty":"宋代","title":"谒金门"}
{"author":"曹勋","content":"从来五技已成穷，顾我方今五技中。治絮不能防暴冷，拥炉聊复借微烘。怀乡固与我同志，浮胆悬知酒有功。待约杯盘寻一醉，醉来宁复问凶丰。","dynasty":"宋代","title":"和人惠诗二首"}
{"author":"曹勋","content":"陟彼崇高，慨览遐宇。前迹可究，兴亡可悟。安得英雄，廓彼神武。泽及飞沉，致馨梁甫。","dynasty":"宋代","title":"临碣石"}
{"author":"曹勋","content":"摇曳空歌上玉清，飞烟冉冉拂仙缨。龙軿已过黄金阙，致肃门郎识姓名。","dynasty":"宋代","title":"小游仙三首"}
{"author":"曹勋","content":"低窗窄榻颇怡颜，香绕衣襟丈尺间。一笑渠渠得三寿，要令风味似商山。","dynasty":"宋代","title":"梁洁夫幽居林宇靓深画幽邃不类贵第宛然山林"}
{"author":"曹勋","content":"今年腊日近春繁，帝意深忧气未暄。益恐吾民有饥冻，太仓连发赈元元。","dynasty":"宋代","title":"宫词三十三首"}
{"author":"曹勋","content":"长安有狭斜，狭斜难方轨。道逢两青衣，问君住何里。我家铜驼陌，高阁通朱邸。长子爵通侯，次子联端揆。小子事游侠，倜傥卑豪贵。三子俱入门，轩车罗甲第。三子俱升堂，光彩动阶陛。大妇理珍裘，中妇曳云帔。小妇弄笙簧，明妆拥歌妓。丈人幸留连，雅舞扬清吹。","dynasty":"宋代","title":"长安有狭斜行二首其二"}
{"author":"曹勋","content":"我生雅志泉石间，金闺通籍诚厚颜。真人下悯羁靮旧，琳馆许辞鵷鹭班。","dynasty":"宋代","title":"谢李伯时自临安见过台州二首"}
{"author":"曹勋","content":"陇蜀趋风泣向隅，征途殊喜读双趺。他年新载碑中语，百万俱摧历古无。","dynasty":"宋代","title":"题光武庙三首"}
{"author":"曹勋","content":"入门不见佛，已悟本无相。若为是真求，沙界等寻丈。欣蓬两禅老，妙悟灭心想。行当求所求，筏喻不言桨。","dynasty":"宋代","title":"题澉浦金粟寺二首"}
{"author":"曹勋","content":"我能甘贫谁委悉，惟欠鼓颔曳杖乞。闭门宁饿十日雨，约己何能六尺屈。裹子桑饭公等恩，食骏马肉我固失。行将云水纵所知，一琖清泉负朝日。","dynasty":"宋代","title":"雨中寄李正字"}
{"author":"曹勋","content":"北归了无日，先垄扫何时。愁与燕鸿远，心同楚客悲。寒蝉咽败柳，幽鹭来清池。谁与话旧事，泪藓空在衣。","dynasty":"宋代","title":"山居杂诗九十首"}
{"author":"曹勋","content":"吾俦春味等闲情，识我幽花种绕亭。云带竹光天外碧，风回松吹梦中醒。樽罍湛绿邀芳景，红翠收香拂夜屏。归傍清池留未足，更看涵泳一天星。","dynasty":"宋代","title":"老景逢春每多留赏子美所谓老去原春迟子忱雅"}
{"author":"曹勋","content":"彩幡金胜袅宫云，碧甲红芽巧斗新。异县幽怀易牢落，强看儿女艳芳春。","dynasty":"宋代","title":"和范倅十首"}
{"author":"曹勋","content":"借寇何能共此邦，离怀未易寸心降。惟将老泪逐梅雨，流入玉溪同一江。","dynasty":"宋代","title":"送曾谹父还朝十首"}
{"author":"曹勋","content":"茅土真封辅帝畿，天潢近派冠彤墀。当机久契拈花笑，示病何劳阖国追。北阙暂违文石陛，西风正是菊花时。瘦筇短褐他年去，洗雨蒙烟访羽池。","dynasty":"宋代","title":"送赵安定弭节三衢"}
{"author":"曹勋","content":"落叶逐惊风，落花逐流水。漂零无定端，寄托随所委。朝荣瑶圃中，暮落穷辙里。岂不恶糟糠，岂不原罗绮。罗绮闭深宫，嫉妒交相磨。糟糠守穷庐，苦乐同终始。行藏宜自然，燕巢茅屋底。","dynasty":"宋代","title":"邯郸才人嫁为厮养卒妇"}
{"author":"曹勋","content":"秋暑强如三伏时，午云不动涨炎晖。晚来忽作一霎雨，喜有新凉入客衣。","dynasty":"宋代","title":"秋日有作二首"}
{"author":"曹勋","content":"海棠盛西蜀，豪压春风涂。三月浣花溪，游人鄙金珠。少陵时居瀼，诗史切太虚。独不被品藻，此理端何如。","dynasty":"宋代","title":"山居杂诗九十首"}
{"author":"曹勋","content":"胡骑连年颇内侵，胡尘漠漠翳高深。何当固赵如颇牧，遂佐兴宛破邑寻。尚想鼓旗延大敌，要须风鹤有余音。秋高马健予方病，只有丹枫可照心。","dynasty":"宋代","title":"秋怀"}
{"author":"曹勋","content":"凌寒架雪知春近。闲探处、如相问。溪流清浅暮云低，玉蓓横斜风定。晚枝雀啅，幽姿方展，还映疏篁冷。镜鸾妆罢明梢嫩。犹记宜相并。如今却月别传香，知引何人幽兴。不堪楼上，昭华吹断，声与愁肠尽。","dynasty":"宋代","title":"御街行（和陆判院梅词）"}
{"author":"曹勋","content":"汉使通沙漠，胡人过渭桥。春风吹客恨，千里去迢迢。","dynasty":"宋代","title":"胡笳曲二首"}
{"author":"曹勋","content":"山园乘兴便忘归，羽静关情万事非。落叶翻江垂露纲，小梅藏白倚苔矶。等看朔雪连云密，数得栖鸦几阵飞。台岳久惭猿鹤怨，水云三合寸心违。","dynasty":"宋代","title":"闲过小圃督治冬蔬"}
{"author":"曹勋","content":"拱北星辰静守心，暂清警跸凤凰深。萧条梅柳春如许，可复风烟比上林。","dynasty":"宋代","title":"宫词三十三首"}
{"author":"曹勋","content":"早踏丹枫路，西风禾豆乾。鸣榔秋水阔，击漂晓溪寒。短褐宜扶杖，长涂濑据鞍。却思冬后景，黄菊压栏干。","dynasty":"宋代","title":"游庐山道中作"}
{"author":"曹勋","content":"漪涟带修渚，远水明朝晖。青山横倒景，画鷁掩斜扉。游女逢交甫，陈思值洛妃。菱歌随棹远，鸥鸟背人飞。别有嘉游处，芳樽照舞衣。","dynasty":"宋代","title":"江皋曲"}
{"author":"曹勋","content":"曾奉清言吐屑霏，岩廊又复仰几微。正须国论筹前箸，毋使人间见亦稀。","dynasty":"宋代","title":"钱大其七"}
{"author":"曹勋","content":"南窗面日北窗寒，终日南窗体甚安。向道老来惟倦坐，看销一缕篆烟残。","dynasty":"宋代","title":"天台书事十三首"}
{"author":"曹勋","content":"北风号枯叶，漠漠天正寒。弛担逆旅中，方税游子鞍。吾甥遽相访，别久心万端。意定话亲旧，或悲或可欢。乃将十年心，只作累刻殚。修涂困尘土，客庖无盘餐。举杯少延款，荷子襟抱宽。明朝复掺袂，老怀凄以酸。漳山无瘴烟，漳水无惊湍。侍亲友于乐，勿倦为戎官。原因南风期，时时寄平安。","dynasty":"宋代","title":"送赵添戎还漳州"}
{"author":"曹勋","content":"喜见丰姿眼倍明，从来事事胜公荣。相望震泽三江水，便隔秦关万里情。连茹搢绅游北阙，如公文采似东京。举觞喜共留春住，为读新诗一座倾。","dynasty":"宋代","title":"和黄虚中韵二首其二"}
{"author":"曹勋","content":"东风苒苒又将归，甚叵飞花不恋枝。半夜雨惊残梦破，一春愁是落花时。暖梢袅袅青归柳，轻浪痕痕绿满池。惟有小栏藏秀色，数枝芍药殿春迟。","dynasty":"宋代","title":"晚春书事"}
{"author":"曹勋","content":"无双佳誉久腾芳，暂解繁机下帝旁。举世不能容直道，清时聊欲款江乡。修涂按辔三秋雨，别殿陪祠一炷香。顾我辱知门下久，语离清泪洒沧浪。","dynasty":"宋代","title":"黄侍郎宫祠赠行"}
{"author":"曹勋","content":"月影移鳷鹊，鑪香满建章。君王驻琱辇，宫女出彤房。仙乐浮云汉，笙歌绕画梁。按图皆国色，何处是高唐。","dynasty":"宋代","title":"深夜谣二首"}
{"author":"曹勋","content":"春光谁占得，杨花独自知。未到传消息，将归送别离。随风飞更急，入户舞还低。大有撩人处，妆台恼画眉。","dynasty":"宋代","title":"杨花"}
{"author":"曹勋","content":"阆苑东头白玉京，五云拂拂护层城。龙鸾高并旌幢过，知是仙班退紫清。","dynasty":"宋代","title":"梦中作四首"}
{"author":"曹勋","content":"天声未畅威穷发，将军已过和城窟。红旗半卷夜归来，马蹄踏碎天山月。","dynasty":"宋代","title":"塞下曲二首"}
{"author":"曹勋","content":"江淮控制接荆蛮，销患无形仗卫闲。蔼蔼东风符帝力，新春先到凤凰山。","dynasty":"宋代","title":"宫词三十三首"}
{"author":"曹勋","content":"狸之文兮，蔚乎其成章。身之孔昭兮，而其智之不扬。维元首之昧昧兮，而股肱孰为其良。吁嗟乎，狸之祥兮。非吾之伤兮，其谁为伤。","dynasty":"宋代","title":"琴操·残形操"}
{"author":"曹勋","content":"秋雨湿庭户，陋舍集闲客。重以樽酒空，可为饥肠厄。呼童取杯酌，村酒我先识。一杯复一杯，满坐生春色。","dynasty":"宋代","title":"山居杂诗九十首"}
{"author":"曹勋","content":"诵公十妙语，便觉舒华年。意与境俱会，超凌心欲仙。","dynasty":"宋代","title":"松窗用杜句为韵和以棋酒为意十首"}
{"author":"曹勋","content":"活水从浇竹，闲书会引眠。玉溪何处所，璧月共清圆。诗到惟供录，欢如不隔年。何当见风度，应向日华边。","dynasty":"宋代","title":"和曾谹父见寄二首"}
{"author":"曹勋","content":"晓入飞泉带月华，山如相识路如家。百虫不响露初下，开尽一川荞麦花。","dynasty":"宋代","title":"到飞泉"}
{"author":"曹勋","content":"一带烟沙接冷云，平林寂历夕阳昏。轻舟急桨归何处，应住山前黄叶村。","dynasty":"宋代","title":"题张太尉画"}
{"author":"曹勋","content":"春光过似不春光，自念曾无作法凉。鞍马固先均臭味，薰莸安得更芬香。画脂敢谓名堪惜，食榄今知味更长。珍重好辞皆发药，颇惭宫徵顾周郎。","dynasty":"宋代","title":"和孙倅见贻八首"}
{"author":"曹勋","content":"行年七十化，聩景亦乘时。日近尤为祟，雷轰尚弗知。顾多居士病，赖有宁馨儿。若得都无听，唯哦见赠诗。","dynasty":"宋代","title":"和同官问耳疾六首其一"}
{"author":"曹勋","content":"公来触势冒炎云，风义凌虚独有君。但觉一家增喜色，便如满座揖清芬。","dynasty":"宋代","title":"和李伯时韵送行七首"}
{"author":"曹勋","content":"四山收尽一天云，水色天光冷照人。面面荷花供眼界，顿如身不在凡尘。","dynasty":"宋代","title":"聚景园看荷花"}
{"author":"曹勋","content":"雪后清寒砚已凉，地炉火冷拨疏星。夜深何物闲相伴，惟有纱笼一点灯。","dynasty":"宋代","title":"夜坐偶成"}
{"author":"曹勋","content":"浓险冞月作春悭，兹夕栖巢鹊不安。淅沥潜回连夜雨，缤纷遽作勒花寒。色迷梅径香非远，声抑琴丝润未乾。西北高楼临缥缈，海山群玉得重看。","dynasty":"宋代","title":"老拙观诸公及儿辈和篇差以自慰再和前韵"}
{"author":"曹勋","content":"帘静栊香袅袅秋，绮疏锦瑟寄清愁。梦回写出西瑶句，尚想风神白玉楼。","dynasty":"宋代","title":"和何季崇签判三首"}
{"author":"曹勋","content":"天德同符立极恩，绍兴亿载抚维坤。今年颁历更名赐，大定中区号统元。","dynasty":"宋代","title":"宫词三十三首"}
{"author":"曹勋","content":"潦倒固久矣，犹涉世网深。中经谤嫉人，屡欲魑魅寻。赫然天日照，敢改藜藿心。","dynasty":"宋代","title":"和王倅见惠十篇其十"}
{"author":"曹勋","content":"一笑相逢语上方，水云踪迹觉清凉。未论方丈葛藤话，且喜斋厨蔬笋香。闲拄瘦筇随意立，却愁款段入城忙。宿山更作他时约，枕簟茶瓜冷不妨。","dynasty":"宋代","title":"赠灵隐老"}
{"author":"曹勋","content":"方珪圆璧贡春前，上相分颁自九天。何止芳芗御魑魅，要知红日在斜川。","dynasty":"宋代","title":"代广漕刘元举谢赵相茶二首"}
{"author":"曹勋","content":"自叹孤身早岁，黄河渡口蒙情。","dynasty":"宋代","title":"失调名"}
{"author":"曹勋","content":"凉飙应律惊潮韵，晓对彩蟾如水。庆霄占梦月，已祥开天地。圣主中兴大业，二南化、恭勤辅翊。抚宫闱，看仪型，海宇尽成和气。禁掖西瑶宴席。泛天风、响钧韶空外。贵是至尊母，极人间崇贵。缓引长生丽曲，翠林正、香传瑞桂。向灵华，奉光尧，同万万岁。","dynasty":"宋代","title":"赏松菊（寿圣诞辰）"}
{"author":"曹勋","content":"碧甲红芽物象新，天声震耀仰尧仁。只应露布来非晚，移跸中原烂漫春。","dynasty":"宋代","title":"宫词三十三首"}
{"author":"曹勋","content":"光铺晓曦。云影拂霜低。空阔飞鸿过，两三行、向天际。晴景乍升，晃疏棂，蜂翅迷。密障红炉暖，香缕飘烟细。超然坐久，幽径试寻寒梅。酥点竹间稀。正疏蓓吐南枝。微阳动细蕊。任斜日、沈淡晖。惨惨寒成。晚知皓雪欲垂垂。","dynasty":"宋代","title":"法曲（入破第三）"}
{"author":"曹勋","content":"驾景络绝响，游目低阴虹。灵光转修袂，羽节飘晨风。抗手辞金母，偃盖东华宫。高仙发空谣，逸响飞九重。霞觞艳流日，叠舞歌玉童。缘云上虚籁，笑语铿洪钟。海水屡清浅，倏忽欣再逢。不惜暂游诣，情款地初终。欢余促归轸，摄辔翔斑龙。投闲憩三素，保绩崇真功。","dynasty":"宋代","title":"游仙四首"}
{"author":"曹勋","content":"台山无牡丹，单叶已最贵。斗槛数花尔，便欲发光气。珍重莫肯折，如天藏地秘。西都每兴怀，此赏殆梦寐。","dynasty":"宋代","title":"山居杂诗九十首"}
{"author":"曹勋","content":"鸣鸠初拂羽，桑叶破新萌。采采不盈菊，攀多力未生。春服浥朝露，晓日映妆明。语学流莺巧，身同飞燕轻。使君劳借问，夫婿自专城。","dynasty":"宋代","title":"采桑曲"}
{"author":"曹勋","content":"春服仅能试，荷小未成莲。画舫维青幄，平波幂素烟。暖日薰花气，新萍点翠钿。歌吹浮天上，旌旗转座前。促妆留晚景，续酒载归船。前驱戒津吏，除道候江壖。","dynasty":"宋代","title":"泛水曲"}
{"author":"曹勋","content":"黟歙与端璞，争雄称权奇。马肝乃正色，龙尾终视仪。霜毫瀹紫玉，松烟生华滋。都付文学老，看诵浯溪时。","dynasty":"宋代","title":"方检详出歙研求诗"}
{"author":"曹勋","content":"方诸限弱水，高出扶桑东。霞波环玉垒，云幄护青宫。珠台锦複道，宝阁亘飞虹。翠饰迎琱辇，琼车驾彩龙。群真瞻日御，列圣从青童。朝退联旌旆，杯行奏鼓钟。灵璈激虚籁，雅舞流神风。真王拊节和，清响流绝空。哀歌悲五浊，胡为栖樊笼。长生有真诀，劫龄安可终。","dynasty":"宋代","title":"方诸曲二首"}
{"author":"曹勋","content":"迢迢方诸宫，玉阙排霄起。扶桑高扶疎，森耸数千里。碧椹杂青葱，蟠桃映瑶水。离离间朱实，凤鸟护丹蕊。灵风洒兰林，空歌洞霄紫。青童会群真，趣节召扬许。安妃从元君，鸾旗翳沧渚。翩翩八景舆，鸣珂下容与。拊手扬玉音，妙响翔天宇。真气凄金石，聆之廓丹府。灵波濯曜罗，朝元道笳鼓。","dynasty":"宋代","title":"方诸曲二首"}
{"author":"曹勋","content":"白项鸦儿啼远林，怪来新冷透重衾。僮奴窃语若为去，雪满前山数寸深。","dynasty":"宋代","title":"访印老宿寺中值雪"}
{"author":"曹勋","content":"炎精应运开真籙，神母嗷嗷夜潜哭。五星同轨莅秦雍，十二真人翔水曲。断蛇约法授天人，项籍叱咤徒驱逐。萧曹翼翼冠元功，三十一君光开国。君兮臣兮俱会同，渍扫乾坤开寿域。","dynasty":"宋代","title":"飞龙引"}
{"author":"曹勋","content":"北风吹云村寂寂，练练溪流湛寒碧。马头忽有暗香来，撼雪寻芳识标格。扬鞭敲镫荒寒路，酒恶难禁赖销释。陇上故人消息迟，一枝谁寄疎烟隔。老禅幻此空花相，墨晕横斜清照客。定应飞梦会姑仙，玉偻澹月连天白。","dynasty":"宋代","title":"分题墨梅"}
{"author":"曹勋","content":"一年春事急如流，每被颠风断送休。锦瑟华筵常漫度，杏园景物只供愁。须知胜践何曾阙，自是青春不少留。遍倚栏干望归路，落花飞絮思悠悠。","dynasty":"宋代","title":"风雨惊春"}
{"author":"曹勋","content":"帝子学凤吹，逸响萦回风。双飞翔紫霞，驾景凌轻虹。戢影入青霭，声断彩云空。","dynasty":"宋代","title":"凤凰曲"}
{"author":"曹勋","content":"连朝好语见勤渠，得失从来要一如。公但忘情分定事，天教更读未看书。柳藏窈窕金千缕，月在西南玉一梳。倚熟何妨驻行李，神仙亦复喜楼居。","dynasty":"宋代","title":"奉答国器见贻二首"}
{"author":"曹勋","content":"秀韵凌虚玉鍊颜，苍官偃亚碧琅玕。只应中夕萧骚月，相对一庭风露寒。","dynasty":"宋代","title":"跋仰老小画二轴其一"}
{"author":"曹勋","content":"画工作江梅，粉桧良自夸。吾侪晕澹墨，一枝才数花。风情意自足，横斜不可加。须知自古来，画家须诗家。","dynasty":"宋代","title":"山居杂诗九十首"}
{"author":"曹勋","content":"寓直承明意味清，风传禁漏作春声。梅梢影转三更月，身在蓬壶梦不成。","dynasty":"宋代","title":"禁直偶作三首"}
{"author":"曹勋","content":"平世功名不可期，羝羊自恨触藩篱。劳生漫弭众人谤，虽死肯辜天下知。劝进偶能回漠北，输忠犹忆佐边陲。秋风一夜翻庭绿，晓看髭髯半作丝。","dynasty":"宋代","title":"闲居泉州"}
{"author":"曹勋","content":"坐见青天变黑云，雨来海上似翻盆。千岩万壑方喷薄，寂历斜阳已挂门。","dynasty":"宋代","title":"松隐雨过二首"}
{"author":"曹勋","content":"家园有桃瓮有酒，取以先饷国正公。定能百杯步兵饮，可助一枕羲黄风。","dynasty":"宋代","title":"以桃并酒饷贾之奇"}
{"author":"曹勋","content":"束发名场历百艰，荷恩早许出清班。未能脱迹尘埃外，已爱著身泉石间。","dynasty":"宋代","title":"天台书事十三首"}
{"author":"曹勋","content":"遽颁翰墨发幽光，内顾鲰生德甚凉。已幸贰车临海国，因知汗简发天香。花梢擢绿蜂初静，梅实桃青昼已长。会见紫泥传诏札，中兴事业属清郎。","dynasty":"宋代","title":"和孙倅见贻八首"}
{"author":"曹勋","content":"用意十分巧画眉，妆成独自惜容仪。非缘郑袖能歌舞，自是人心著处迷。","dynasty":"宋代","title":"楚妃叹五首"}
{"author":"曹勋","content":"吾事今七十，非杖事能行。食罢散步武，欲与跛鳖争。皮里气不充，骨中髓不生。安能勉筋力，笑傲云霞轻。","dynasty":"宋代","title":"山居杂诗九十首"}
{"author":"曹勋","content":"小桃经雨暖成川，云锦相辉粉色天。摘实未医尘世病，飞霞且致洞中仙。","dynasty":"宋代","title":"和郑国器六首"}
{"author":"曹勋","content":"近臣宣劝上恩隆，金石声和出禁中。礼貌元功宜异数，一门和气蔼春风。","dynasty":"宋代","title":"政府生日十首"}
{"author":"曹勋","content":"年来意绪奈愁何，逢着清樽不厌多。闻道公余白莲社，可能疏懒许相过。","dynasty":"宋代","title":"居泉南和江给事二首"}
{"author":"曹勋","content":"绿涨东篱菊。桐凋古井栏。雨频伤早谷，烟冷作新寒。有木皆生耳，何颜得渥丹。平章济农事，清坐且团团。","dynasty":"宋代","title":"和次子耜久雨韵三首"}
{"author":"曹勋","content":"鸿惟烈祖，启迪后人。皇皇上帝，俾予字民。民协平康，帝命式臧。宅彼陶唐，光于万方。万方亿宁，亦莫我敢承。如天之运，如日之升。孰知其极兮，不可得而名不可得而称。","dynasty":"宋代","title":"补乐府十篇其七帝陶唐氏之乐歌"}
{"author":"曹勋","content":"神仙闻水部，妙物与长生。鼎饪元滋味，山樊好弟兄。佳音当有象，短韵已驰兵。试咽甘酸处，行看雪里英。","dynasty":"宋代","title":"和子忱惠八月青梅"}
{"author":"曹勋","content":"凄风入林薄，旵日升山迟。槿花落因雨，菊英开映篱。身老每倦客，目昏犹喜诗。所欣水云念，得赴猿鹤期。","dynasty":"宋代","title":"山居杂诗九十首"}
{"author":"曹勋","content":"北风吹云村寂寂，练练溪流湛寒碧。马头忽有暗香来，撼雪寻芳识标格。扬鞭敲镫荒寒路，酒恶难禁赖销释。陇上故人消息迟，一枝谁寄疎烟隔。老禅幻此空花相，墨晕横斜清照客。定应飞梦会姑仙，玉偻澹月连天白。","dynasty":"宋代","title":"分题墨梅"}
{"author":"曹勋","content":"古斗喜妙供，溪荪种匀抽。蘸水浮翠猬，络石骈栗皱。薿薿巧凝绿，梢梢眇含秋。相对几案间，萧然无与俦。","dynasty":"宋代","title":"山居杂诗九十首其七"}
{"author":"曹勋","content":"招客图客欢，不图能病客。既醉失匕箸，吐茵堕巾帻。何堪款曲意，贻念风月夕。拂旦往问讯，惭恨见颜色。","dynasty":"宋代","title":"山居杂诗九十首"}
{"author":"曹勋","content":"小楼秋夜明月底，仰不见天惟见水。岸巾独立四无人，白月青天伴阳子。谁知横玉作秋声，一声吹尽九陌尘。月轮半仄吾未睡，楼角风生凉杀人。","dynasty":"宋代","title":"七年十二日夜登清心阁"}
{"author":"曹勋","content":"僧相同剃除，其门则异窦。律仪尚讲论，估禅则乌有。悟去此大魁，穷说则学究。与语判此科，是非免纷糅。","dynasty":"宋代","title":"山居杂诗九十首"}
{"author":"曹勋","content":"{果刂}竹有旧贯，剪伐未容测。长身数竿足，丛薄徒累百。稍令掩翳去，渐放修直色。要知清明朝，恶者在所格。","dynasty":"宋代","title":"及甫坐上分题赋洗竹得百字"}
{"author":"曹勋","content":"欲往双溪积有年，病身须是履晴川。梅霏正作侵衣冷，余暖犹思烘火边。","dynasty":"宋代","title":"和双溪三首"}
{"author":"曹勋","content":"年来学稼似樊迟，惟有农功每不醨。事与本心虽自适，病随老境岂相遗。我方枕簟和云住，公正风幡撇地时。林下相逢笑相领，一枝筇竹水云姿。","dynasty":"宋代","title":"用前韵赠岸老"}
{"author":"曹勋","content":"解。少间，月出云静，瞻天容如鉴。上喜，以诗句书扇，卧谨以临江仙歌之连夜阴云开晓景，中秋胜事偏饶。十分晴莹碧天高。台升吴岫顶，乐振海门潮。桂影一庭香渐远，四并都向今朝。宸欢得句付风骚。围棋消白日，赏月度清宵。","dynasty":"宋代","title":"临江仙"}
{"author":"曹勋","content":"族类皆有偶，所偶各有方。我本汉家女，远嫁乌孙王。言语既不通，嗜欲宁相当。生肉以为食，膻酪以为浆。毛卉袭衣服，蒜薤为馨香。呜呜当歌舞，跳跃纷低昂。风沙障白日，四野皆苍黄。逐猎射禽兽，藉草毡为墙。喜怒不可测，贪戾过豺狼。自为治宫室，仅能庇风霜。岁时一相见，但见眉目光。东南望汉日，独觉霜天长。飞鸟恋故林，游子思故乡。而我被遐弃，失身投穷荒。明明汉天子，一女奚足伤。武威与文德，岂不在周行。吾王居下国，奉上固所当。结亲徒自辱，掩泣羞汉皇。","dynasty":"宋代","title":"细君"}
{"author":"曹勋","content":"晓驱羸马踏尘埃，喜见前关亦快哉。几启双扉迎晓日，未妨斜月掩苍苔。声摇沙寨中无比，翠销城埤寒未开。趁得鸡鸣也须度，弃繻不是俗人来。","dynasty":"宋代","title":"友人所居竹冈以关名之"}
{"author":"曹勋","content":"蘋满烟沙柳满洲，绿荷风软转船头。归篷亟作恁么去，许事肯令如是休。自有文章追洛下，莫缘誉处厌糟丘。君能坐致钱流地，行达通明十二旒。","dynasty":"宋代","title":"久别黄虚中忽会又别二诗道意其二"}
{"author":"曹勋","content":"轻雷隐隐初惊梦，小雨疏疏巧润花。正是暄和好春色，常将诗酒赏年华。","dynasty":"宋代","title":"杂诗二十七首"}
{"author":"曹勋","content":"上下天光一碧时，白蘋红蓼照晴晖。汉阳树远江烟起，黄鹤楼空燕子归。","dynasty":"宋代","title":"题俞㨷画八景其七鄂渚晴光"}
{"author":"曹勋","content":"晓入飞泉带月华，山如相识路如家。百虫不响露初下，开尽一川荞麦花。","dynasty":"宋代","title":"到飞泉"}
{"author":"曹勋","content":"朅来仰止德之隅，颇欲徜徉遂所摅。倚杖未忘千里恨，飞鸿为作一行书。喜君菩寝凝香暇，念我哀涂税驾初。湖海不除豪举想，尚容访古问槐锄。","dynasty":"宋代","title":"用前韵赠张正仲朝散二首"}
{"author":"曹勋","content":"中春膏雨歇，雕阑晓，最好海棠时。正新梢吐绿，万苞凝露，暖铺云锦，香点胭脂。向枝上，绪风开秀色，桃李尽成蹊。朱唇晕酒，脸红微透，翠纱轻卷，红映丰肌。严宸风光主，临赏处，玉殿丽日迟迟。天与造化西蜀，浓艳芳菲。待绣帘卷起，欢奉长乐，内木困多闲，同宴椒闱。须是对花满酌，不醉无归。","dynasty":"宋代","title":"风流子（海棠）"}
{"author":"曹勋","content":"圣德隆昌纪绍兴，稍驯逆虏会清明。须知不待黄河报，自有天威靖太平。","dynasty":"宋代","title":"宫词三十三首"}
{"author":"曹勋","content":"朝回宝勒照金狨，彩服熙熙笑语中。隔坐屏风未为贵，衮衣真是黑头公。","dynasty":"宋代","title":"政府生日十首"}
{"author":"曹勋","content":"风流贺监栽培好。梅最妍姿巧。娟娟占得入时妆。秀影横斜香并、彩鸳鸯。汉皋解佩当时遇。绿满经行处。如今清梦已惊残。赖向君家窗户、得重看。","dynasty":"宋代","title":"虞美人"}
{"author":"曹勋","content":"霜入晴云暖，冰生掠岸沙。卑枝闲剪橘，幽径试寻花。客路人情薄，乡关去路赊。只应托诸子，莫倦问桑麻。","dynasty":"宋代","title":"示诸子"}
{"author":"曹勋","content":"君住西山我住东，杖藜时复得相从。欣欣未见飘飘举，楚楚先经面面松。仙事既无妻子累，丹炉自有鬼神供。来春麦垅青中过，待碾新茶约段公。","dynasty":"宋代","title":"寄陈居士"}
{"author":"曹勋","content":"吾年逾七十，真欲原春迟。岂谓上元过，适丁多雨时。韶华荏苒半，清明旦夕期。流莺与蜂蝶。冷落殊未知。","dynasty":"宋代","title":"山居杂诗九十首"}
{"author":"曹勋","content":"昔侍先君日，多令诵近诗。尚知涂抹处，犹记唱酬地。竟负经邦志，终为造物疑。篇篇亲训释，字字念恩慈。","dynasty":"宋代","title":"敬题箕颍集后二首"}
{"author":"曹勋","content":"胡骑连年颇内侵，胡尘漠漠翳高深。何当固赵如颇牧，遂佐兴宛破邑寻。尚想鼓旗延大敌，要须风鹤有余音。秋高马健予方病，只有丹枫可照心。","dynasty":"宋代","title":"秋怀"}
{"author":"曹勋","content":"鸳瓦霜浓，兽炉烟冷，琐窗渐明。芙蓉红晕减，疏篁晓风清。睡觉犹眠，怯新寒，仍宿酒，尚有余酲。拥闲衾。先记早梅糁糁，流水泠泠。须记岁月堪惊。最难管、苍华满镜生。心地常自乐，谁能问枯荣。一味情尘、揩摩尽，人间世，更没亏成。惟萧散，眠食外，且乐升平。","dynasty":"宋代","title":"四槛花"}
{"author":"曹勋","content":"雪后寒浓酒未醅，冻吟谁与酌金罍。不忧毂下米炊玉，同放马蹄银作杯。","dynasty":"宋代","title":"送新酒糟蟹与贾之奇五首"}
{"author":"曹勋","content":"闽浙相望一寸心，鴒原落寞叹孤音。五年情话空相忆，千里闲门肯见寻。只拟连床常对语，岂堪垂老更分襟。它时果许邻幽筑，莫倦天台尘土深。","dynasty":"宋代","title":"送子威史归邵怒"}
{"author":"曹勋","content":"翠袖携持婉有情。湘筠犀轴巧装成。声随一苇更分明。倚竹双丝明玉细，低眉数曲语莺轻。转移新韵几多声。","dynasty":"宋代","title":"浣溪沙"}
{"author":"曹勋","content":"仕宦将相理所当，致君泽民则为良。窍窍苟作儿女语，纷纷徒在鵷鹭行。惟君英概吞七泽，早以闳略走黠羌。天子神圣熟姓字，临遣亟自尚书郎。密奉畴咨持玉节，荆襄将漕观施设。小摅胸次浩不极，一辟土疆包有截。江南梅开欲飞雪，老境何堪与君别。可伫促召黄金阙，为贺收功三在杰。","dynasty":"宋代","title":"送戴才美郎中出使襄汉"}
{"author":"曹勋","content":"好笑曹功显，山林过几春。世缘犹积压，尘纲复因循。踵息绵如在，颠毛雪更新。岁华行八十，泉石正驰神。","dynasty":"宋代","title":"和茅山张达道二首"}
{"author":"曹勋","content":"断虹收霁雨，卷帘幕、与风期。正燕子将雏，莺儿弄巧，日影迟迟。荼コ。牡丹过也，但游丝、上下网晴晖。三月韶华，转头易失，密荫匀齐。常思。入夏景偏奇。是梅雨霏微。更乍著轻纱，凉摇素羽，翠点清池。还思。故山旧隐，想葱茏、翠竹锁窗扉。独倚西楼谩久，此怀冷淡谁知。","dynasty":"宋代","title":"木兰花慢"}
{"author":"曹勋","content":"清昼静居香冷，风动万年枝。凉应兑卦体。秋色鸣轻飔。冥心运正一。御铁牛、耕寸地。都种金钱花，秀色照戊己。新霜万物凋谢，我常无为。冲起浩然气。抱冲和，人间世。登高共赏宴，泛东篱。菊尽醉。谁会。登高意表、迥出凡尘外。","dynasty":"宋代","title":"法曲（入破第二）"}
{"author":"曹勋","content":"𠜴竹有旧贯，剪伐未容测。长身数竿足，丛薄徒累百。稍令掩翳去，渐放脩直色。要知清明朝，恶者在所格。","dynasty":"宋代","title":"及甫坐上分题赋洗竹得百字"}
{"author":"曹勋","content":"夭桃与芳草，艳色明朝阳。思君念华旦，贱妾惜容光。","dynasty":"宋代","title":"王孙游二首"}
{"author":"曹勋","content":"柱史乘车，青牛驾轭，紫云覆顶，函关令已前知。西升稍驻，尹喜虔恭誓。求老子。亲谈道德微旨。五千余言，俱救末俗，度脱令咸归生理。体元机。人间方解道术，兼明治身，与国阶梯。更有黄庭，专分二境，内外皆举璇题。羽客见者，倾诚恳诵合彝仪。万神潜礼。密奉二经，炷香静默，心无竞，靡端倪。得失扫去，意海澄流要体。内景防愆失。外景忘疲。阆风蓬岛岂能移。念诵灵辞。指群迷。","dynasty":"宋代","title":"法曲（歌头）"}
{"author":"曹勋","content":"郊亭十里绕风漪，一鉴光涵万象微。胜址几年因事废，遗芳今日识公归。凤山前直供晨翠，鲸海旁连涨夕晖。少并江湖鱼钓乐，绿蓑青笠鳜鱼肥。","dynasty":"宋代","title":"次韵李汉老参政重阳前游泉州东湖"}
{"author":"曹勋","content":"帘幕闲垂。密密围毡红兽暖，有人陌上冷征衣。未成归。檐间鹊语卜归期。应是疑人犹驻马，琐窗日影又还西。翠眉低。","dynasty":"宋代","title":"酒泉子"}
{"author":"曹勋","content":"林泉久自得，窗户向深幽。不复嫌村酒，何能有客愁。夕阳烘远水，飞絮挟轻鸥。杖屦归从晚，柴门月一钩。","dynasty":"宋代","title":"山居杂诗九十首其七十六"}
{"author":"曹勋","content":"汉使通沙漠，胡人过渭桥。春风吹客恨，千里去迢迢。","dynasty":"宋代","title":"胡笳曲二首"}
{"author":"曹勋","content":"杖藜乘兴出江头，自挂青钱买小舟。祈问仙翁餐玉法，便风一日到严州。","dynasty":"宋代","title":"题李次仲庵中"}
{"author":"曹勋","content":"百拙无能性又昏，欲将昏拙去求真。新来又更添些懒，雪上加霜笑杀人。","dynasty":"宋代","title":"有感"}
{"author":"曹勋","content":"南丰诗将驻灵江。下明光，惹天香。十雨五风，连岁致丰穰。初夏清和才四日，开寿席、宴华堂。严宸已奏二南章。眷循良。比龚黄。玉笋班联，宜冠紫微郎。从此锋车宣室召，据相业、寿而康。","dynasty":"宋代","title":"江神子（父生日）"}
{"author":"曹勋","content":"平生江海性，俗冗不到眼。偶然牵禄养，遂复事篇简。所愧道益远，所喜性羽懒。末路终此惠，尤得养樗散。","dynasty":"宋代","title":"山居杂诗九十首"}
{"author":"曹勋","content":"绝叹当年故作痴，水边林下欲清非。未庆阮籍涂穷惯，自是王通世念微。伏节旧闻英概伟，挂冠惜与壮心违。起予径办从公物，一鞆芒鞋一衲衣。","dynasty":"宋代","title":"和郑康道二首"}
{"author":"曹勋","content":"盖屋不在华，所欲庇风雨。种花品无繁，四时看开处。指喻多非约，日涉乃成趣。吾年能几日，景物亦漫与。","dynasty":"宋代","title":"山居杂诗九十首"}
{"author":"曹勋","content":"爝火宁知日月光，遽闻骑火犯伊凉。周宣懋建中兴政，上帝潜符至治香。天欲卦爻重彖象，民知瓜瓞本绵长。商孙驾驭方经武，行见蒙冲系夜郎。","dynasty":"宋代","title":"和孙倅见贻八首"}
{"author":"曹勋","content":"嗣岁庞恩浃九垓，熙熙人物咏春台。行知大业同文轨，今见萧曹佐汉来。","dynasty":"宋代","title":"宫词三十三首"}
{"author":"曹勋","content":"十年尘土换华颠，一踏山根觉涣然。下界和江朝胜地，上方大士隐非烟。览辉已见翔威凤，倚伏何堪照细泉。暂得诠心适佳处，试抛马箠问枯禅。","dynasty":"宋代","title":"和鲍仲山武灵岩寺"}
{"author":"曹勋","content":"仆昔困犯难，戎陆日所虞。何能守一经，且话雄千夫。识公好兄弟，宛同周司徒。爽彻绝俗姿，秀发连璧躯。駸駸驾文圃，吐论清而腴。伊流如学源，一洗众病肤。韶音沿沂说，举世必所无。公家徐起之，力因拯其橅。诸儒步武役，反若辕下驹。方知钜鹿功。列国宜凫趋。念兹风尘际，再得如玄珠。流光澈太清，欲飞月下鸟。酿为五字句，妙语兼良图。愧此溢美多，通甚非康衢。新凉到棐几，翠竹环茅庐。更当对论文，莫问金仆姑。","dynasty":"宋代","title":"和程机宜见贻"}
{"author":"曹勋","content":"每惜年华易，风灯与凿光。心情成老大，世态只炎凉。冷入芭蕉雨，烟轻薜荔墙。故人愁更远，夜夜渡清湘。","dynasty":"宋代","title":"和泉伯幽思韵二首"}
{"author":"曹勋","content":"翠帘迟晚，龙楼丽日，海宇明新霁。枢旋大电，虹流华渚，阳春天气。出震乘乾，保民立政，垂衣裳治。诞恩均九有，功兼七制，恢图抚、四荒外。威动殊邻万里。拥衣冠、称觞玉陛。虞韶缓度，龙香飞下，晴云如水。行见冰天，版图来上，诸侯盟会。奉怡颜宴罢，归移宝辇，向瑶池醉。","dynasty":"宋代","title":"水龙吟（会庆节）"}
{"author":"曹勋","content":"松根有至药，琥珀与茯苓。琥珀未易致，茯苓选宜精。制与鞠尘细，色如截肪并。一一伴朝粥，地黄安可京。","dynasty":"宋代","title":"山居杂诗九十首"}
{"author":"曹勋","content":"春事匆匆绿渐稼，林花铺绣晓烟中。如何卷上黄金阙，许作华裀舞阆风。","dynasty":"宋代","title":"恭睹宸制花落尤艳之句自古诗人未有形容及此"}
{"author":"曹勋","content":"平生有知旧，相望顿以疏。卧念十日雨，谁寄一行书。景已来白雁，诗漫如黄初。不忘剡溪棹，且策雪中驴。","dynasty":"宋代","title":"山居杂诗九十首"}
{"author":"曹勋","content":"前有一樽酒，高张发清弹。娥眉扬玉泽，雅舞凌七盘。春容媚桃李，艳色夭且妍。向我如笑粲，举酒相为欢。对此如不饮，人生良可叹。君不见当年项王之力能拔山，驱除天下犹转圜。又不见仪秦挟策骋雄辩，指挥七国随纵横。一朝智力有所困，诛灭不得同编氓。成败苟如此，贫贱固所安。劝君酩酊寄樽酒，人间万事无足观。","dynasty":"宋代","title":"前有一樽酒"}
{"author":"曹勋","content":"小梅凝秀色，泛霁霭晴和，春容初透。璇霄降仙格，觉葱葱佳气，先惊花柳。芝兰户牖。庆禀质、天长地久。有当熊避辇，嘉声懿德，六宫居右。清昼。文箫仪凤，妙舞低云，缓锵钧奏。香传绣幄，腾非雾，上金兽。愿千龄遐算，三宫慈爱，长亭兹辰劝酒。向瑶台阆苑，芳音永嫔万寿。","dynasty":"宋代","title":"瑞鹤仙贵妃生辰"}
{"author":"曹勋","content":"清暑堂深日景迟，床头书策梦回时。小栏闲倚薰风晚，一点红榴绿万枝。","dynasty":"宋代","title":"杂诗二十七首"}
{"author":"曹勋","content":"十年壮节下清都，鹢首常辞负弩驱。一棹西来黄篾舫，闸胥指点若樵渔。","dynasty":"宋代","title":"守闸书事时已退居五首其一"}
{"author":"曹勋","content":"龟之卉兮萋萋，龟之云兮霏霏，余之行兮迟迟。龟兮龟兮，鲁之所依。匪颠匪危兮，靡扶靡持。余之行兮，余心其悲。","dynasty":"宋代","title":"琴操·龟山操"}
{"author":"曹勋","content":"南丰诗将驻灵江。下明光，惹天香。十雨五风，连岁致丰穰。初夏清和才四日，开寿席、宴华堂。严宸已奏二南章。眷循良。比龚黄。玉笋班联，宜冠紫微郎。从此锋车宣室召，据相业、寿而康。","dynasty":"宋代","title":"江神子（父生日）"}
{"author":"曹勋","content":"堪舆亨会接洪基，郁郁葱葱动紫微。理契弈秋专国手，德兼周武一戎衣。恩言下浃皆中道，帝意终潜复九围。升济群生归大业，同心亿万仰天威。","dynasty":"宋代","title":"癸已圣节二首"}
{"author":"曹勋","content":"与客西游历汴都，荒寒不复见吾庐。只今黯黯尘埃起，当日葱葱气象无。虽觉人情犹向化，不知天意竟何如。遥思阊阖西边路，一夕飞魂绕故居。","dynasty":"宋代","title":"持节过京"}
{"author":"曹勋","content":"连朝阴未断，仰食虑尤深。檐溜无穷响，邨灯几处砧。吾儿诗有债，老我韵劳心。屏翳安能借，吹天扫积阴。","dynasty":"宋代","title":"和次子耜久雨韵三首"}
{"author":"曹勋","content":"十月新阳。喜桃杏秀发，宫殿春香。宝历开图，文母协应时康。诞庆欣逢令旦，向花闱、罄列嫔嫱。欢荣是九五，侍膳芳筵，翠扆龙章。天心人共喜，拱三钗瑞彩，同捧瑶觞。禁中和气，都入法部丝簧。一片神仙锦绣，正珠帘、高卷云光。遐龄祝亿载，永奉慈颜，地久天长。","dynasty":"宋代","title":"国香（同前）"}
{"author":"曹勋","content":"明月，明月。出沧溟，历丹阙。飞盖念西园，笙歌想南国。灵波如电泻高丘，云幄和烟锁空碧。人间何事怨别离，自昔循环有今昔。今昔虽同事不同，昔时宫馆今荆棘。汉家陵阙变池塘，吴楚江山异南北。明月那知古与今，治乱昏明有通塞。我原三纲不愆，四时不忒，天地清宁，人物获职。白兔不见辱于暇蟆，黄发蒙照临之大德。非明月之宣功兮，则吾何知其为顺帝之则。","dynasty":"宋代","title":"明月词"}
{"author":"曹勋","content":"蕴玉梅初艳，埋青麦自丰。渐冰留水研，时喜拂窗风。能赋怀王粲，开樽忆孔融。警寒方认鹤，扫迳屡嗔童。色动书帷白，寒侵蜡炬红。剡溪逸想，透句堕春工。岂意疎慵外，犹存引领中。须君乘暖景，一笑得相同。","dynasty":"宋代","title":"和贺子忱喜雪"}
{"author":"曹勋","content":"吾年今七十，非杖或能行。食罢散步武，欲与跛鳖争。皮里气不充，骨中髓不生。安能勉筋力，笑傲云霞轻。","dynasty":"宋代","title":"山居杂诗九十首其五"}
{"author":"曹勋","content":"幕天席地供馀酌，惜月留云忆旧书。今日海边消息断，空令稚子摘芳蔬。","dynasty":"宋代","title":"和范倅十首其九"}
{"author":"曹勋","content":"北内号枯桑，浓寒坚夜冻。关河鸟过少，雪意晓来重。陌上未沾尘，山中已成垅。雝雝南去雁，袖手徒目送。","dynasty":"宋代","title":"山居杂诗九十首"}
{"author":"曹勋","content":"上公翊戴肃朝绅，衮绣趋庭下帝宸。一德格天瞻相业，密不雨协郊禋。初筵宠锡清都奏，和气融随明日春。成算自应同寿算，两河黎庶待陶钧。","dynasty":"宋代","title":"政府生日四首"}
{"author":"曹勋","content":"晓程寒水散城隅，款段徐行得自摅。天外好山宜日衬，风前老柳半虫书。赓诗已玷清新后，扣户仍烦剥啄初。忙似老农无住著，看人仓庾亟持锄。","dynasty":"宋代","title":"和王应夫见贻六首"}
{"author":"曹勋","content":"平生为物役，年纪积渐老。不省这个意，老得越颠倒。自读二诗来，迷云扫空照。我为谢彭翁，且喜无烦恼。","dynasty":"宋代","title":"谢彭大夫惠寒山诗三首"}
{"author":"曹勋","content":"汉水无波楚岫青，归来风月久经营。要亲稼穑资三径，已试韬钤息五兵。卖剑买牛聊适意，扬鞭敲{革登}暂忘情。只应示稳耘耔乐，褒诏行需父子荣。","dynasty":"宋代","title":"赋郭步帅归耕堂"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首"}
{"author":"曹勋","content":"君行既云远，我思日以长。思君无所遗，宝带双鸳鸯。鸳鸯不相失，锦翼游方塘。副之玳瑁簪，同心复同房。上有金莲花，茎叶相扶将。下有并根藕，藕丝百尺长。同缄尺素书，封以紫锦囊。上言长相忆，下言莫相忘。努力加餐饭，归来花正芳。","dynasty":"宋代","title":"遗所思"}
{"author":"曹勋","content":"彩幡金胜袅宫云，碧甲红芽巧斗新。异县幽怀易牢落，强看儿女艳芳春。","dynasty":"宋代","title":"和范倅十首"}
{"author":"曹勋","content":"胡无人，胡无人，嫖姚十八为将军。酒酣耳热气益振，胡儿百万空成群。兵车辚辚动雷毂，汉军霆击崩屯云。登封居胥转瀚海，波澄万里纤尘。胡无人，胡无人，六驘夜遁徒苦辛。当时足雪平城耻，犹恨逋诛尚有人。","dynasty":"宋代","title":"胡无人行二首"}
{"author":"曹勋","content":"海色天容浸冷光，秋回山谷进风凉。不须悟性三关语，自有澄心一炷香。倦客栖迟归意远，暮林摇落晚山长。从来羽气闻风悦，惭愧如今陛楯郎。","dynasty":"宋代","title":"和孙倅见贻八首"}
{"author":"曹勋","content":"诗绛彩娇春，苍筠静锁，掩映夭姿凝露。花腮藏翠，高节穿花遮护。重重蕊叶相怜，似青帔艳妆神仙侣。正武陵溪暗，淇园晓色，宜望中烟雨。暖景、谁见斜枝处。喜上苑韶华渐布。又似瑞霞低拥，却恐随风飞去。要留最妍丽，须且闲凭佳句。更秀容、分付徐熙，素屏画图取。","dynasty":"宋代","tags":"咏物","title":"夹竹桃花·咏题"}
{"author":"曹勋","content":"北归了无日，先垄扫何时。愁与燕鸿远，心同楚客悲。寒蝉咽败柳，幽鹭来清池。谁与话旧事，泪藓空在衣。","dynasty":"宋代","title":"山居杂诗九十首"}
{"author":"曹勋","content":"皇华临遣下彤墀，雨卧风餐益自怡。口伐可汗初不识，得陪后乘始应知。","dynasty":"宋代","title":"王德言枢密生日十首"}
{"author":"曹勋","content":"小楼连苑碧山前，终日凉生枕簟边。自是西湖秋更好，水光山色接长天。","dynasty":"宋代","title":"题扇二十四首"}
{"author":"曹勋","content":"光焰方期万丈长，壮心肯以醉为乡。功名莫与平泉李，志业须还铁砚桑。待价自应聊隐默，逢年安得更韬藏。翩翩剩读春风句，两目增明胆亦张。","dynasty":"宋代","title":"奉答国器见贻二首"}
{"author":"曹勋","content":"昔作章台柳，今为清水萍。寄托一失所，谁分渭五泾。王孙事游冶，兰麝徒芳馨。清晨夭桃花，灼灼鲜且荣。随风易零落，不及粪上英。萍生八九子，滋育常盈盈。芙蓉饰高盖，文藻疏繁缨。宁复事攀折，中心无不平。","dynasty":"宋代","title":"浮萍篇"}
{"author":"曹勋","content":"田田东作衬柴关，湿碧吹青一望间。已许倾心常向日，尚容高卧且怀山。光风春动方崇蕙，沆瀣宵零可驻颜。要是耕耘在毛墨，图书佳客乐余閒。","dynasty":"宋代","title":"赋陈嘉谟东西轩二首"}
{"author":"曹勋","content":"西成高凿一轩通，荷盖吹凉入坐中。新月不妨回夜色，有秋何止阅年丰。直须落日红无际，剩看群山翠扫空。更约他年身退后，披襟来此揖凉风。","dynasty":"宋代","title":"赋陈嘉谟东西轩二首"}
{"author":"曹勋","content":"汉水无波楚岫青，归来风月久经营。要亲稼穑资三径，已试韬钤息五兵。卖剑买牛聊适意，扬鞭敲{革登}暂忘情。只应示稳耘耔乐，褒诏行需父子荣。","dynasty":"宋代","title":"赋郭步帅归耕堂"}
{"author":"曹勋","content":"赤城今屏翰，濒湿浙右同。不有仙人居，梅溽难从容。洪仙下瀛洲，一笑除蒿蓬。创阁俯江海，重檐焕云空。排衙碧嶙峋，烟霞透玲珑。遥岑与绝壁，但觉开青红。爱之榜佳名，坐见群山工。万叠烘晓日，六幕泛景风。时时与宾僚，醉酌黄金钟。请凭十二栏，更赋烟雨中。","dynasty":"宋代","title":"赋洪景伯分绣阁"}
{"author":"曹勋","content":"向来杂芜秽，今忽快心目。堂成风尘表，巧枕龙顾麓。主人喜高节，此君出幽谷。我梢舞翠凤，烟霏度寒玉。挺然霜雪操，下笑桃李俗。窗户回繁阴，书帙荫新绿。萧骚蕴胜致，日日意自足。况闻政事余，清集忘窘束。真有文字乐，厌饫三万轴。却恐乐未央，遄归紫泥促。","dynasty":"宋代","title":"赋洪景伯新创清閟堂"}
{"author":"曹勋","content":"轩外萧骚静碧云，有来君子助通津。烟幢羽盖诚销暑，玉轴牙签不受尘。解箨竹林宜琐碎，漙梢风露献清新。茶瓜雅纳开怀客，俱喜高材似主人。","dynasty":"宋代","title":"赋友人竹轩"}
{"author":"曹勋","content":"我生饱艰苦，初年心已衰。况今七十化，形惫聊支持。头童渐不束，齿败余墙围。发落尚乐乐，齿豁良依依。鱼蟹强剥啄，梨栗亦空施。岂惟意倦怠，咀齧徒赞眉。老妻谙其苦，饭颗必若糜。佐以推饭物，批抹烦刀挥。不知更十年，此身何可支。昔闻张苍老，相国力乃疲。金盘厌羔腻，玉乳环蛾眉。至真瀹元精，芳润充丰肌。闲出天下论，用为汉室奇。我今何有哉，丰悴理所宜。不然举此志，中有浩气怡。外形以为得，彼美当虚辞。","dynasty":"宋代","title":"感齿发之衰作诗自解"}
{"author":"曹勋","content":"云何为兮深山，水何为兮幽谷。匪杂佩于华裾，耻见珍于流俗。噫嘻，疑枳棘与荆榛，不辞荣於秋绿。","dynasty":"宋代","title":"感秋兰"}
{"author":"曹勋","content":"路边小舍静无泥，风入松杉绿满枝。溪抱回堤山抱屋，舟藏曲港竹藏篱。主人野性留应懒，倦客闲情去輙迟。内讼尘埃犹仆仆，厚颜如奉北山移。","dynasty":"宋代","title":"题客舍"}
{"author":"曹勋","content":"平生端亮履清脩，公退蘧然得少休。栩栩尚忘飞蝶想，黑甜一枕更优游。","dynasty":"宋代","title":"梁洁夫幽居林宇靓深规画幽邃不类贵第宛然山林辄得七咏以广命名之伟其六思无邪"}
{"author":"曹勋","content":"榴花昔染猩猩血，檐卜丛中今斗新。何事司花与纯素，不同妖艳污天真。","dynasty":"宋代","title":"题禁中黄石榴二首"}
{"author":"曹勋","content":"素愿游匡庐，梦寐不可易。弃官竟一往，不以归意迫。屡扣清虚仙，杯酒话畴昔。永怀拨云峰，西麈每相忆。","dynasty":"宋代","title":"山居杂诗九十首其八十六"}
{"author":"曹勋","content":"北客南来尘土甚，洞沂正欲咏清深。舟行云驶方求问，鹤怨猿惊不可寻。缝掖颇闻临泮水，沧浪应许听拿音。果容请问期先报，太岁何时合守心。","dynasty":"宋代","title":"赠丘执礼"}
{"author":"曹勋","content":"丹地清江若有期，卜居仍俯小涟漪。颇怜松竹无多地，只顿琴书已近篱。久雨不妨田要润，暂凉真与病相宜。何当去此炎歊酷，日待风高脱叶时。","dynasty":"宋代","title":"赠闻人子进"}
{"author":"曹勋","content":"蔓草长，摇风缘砌凌高堂。萋萋密叶护葱蒨，溥溥湛露滋瀼瀼。下有径寸兰，委靡涂秋霜。依凭既失所，不及菰与蒋。托身肯媚附乔木，持芳自洁凝幽香。蔓草长，因缘从尔摩苍苍。一朝乔木夭斤斧，拙根削株贻汝殃。","dynasty":"宋代","title":"蔓草长"}
{"author":"曹勋","content":"瑑冰铸雪，赋神情天壤，无伦香泽。月女霜娥，直是有如许，清明姿色。细玉钗梁，温琼环佩，语好新音发。相逢一笑，桂宫连夜寒彻。应是第一瑶台，水晶宫殿里，飞升仙列。小谪尘寰缘契合，同饮银浆凝结。醉里归来，魂清骨醒，乍向层城别。晓风吹袂，冷香犹带残月。","dynasty":"宋代","title":"念奴娇·瑑冰铸雪"}
{"author":"曹勋","content":"雪后疏香一两枝。高轩乘兴访春时。金蕉酌酒应须醉，玉指传觞岂易辞。嗟老大，喜追随。南楼宵漏任迟迟。已闻水部神仙语，更诵骑鲸短李诗。","dynasty":"宋代","title":"鹧鸪天（席上作，期子忱、季相之酒）"}
{"author":"曹勋","content":"山中小筑枕溪流，却踏红尘笑拙谋。鬓点吴霜今已才，儿皆楚语只堪愁。猿惊鹤怨事偶尔，燕语莺啼春罢休。每与儿曹话归计，一帘清梦绕沧洲。","dynasty":"宋代","title":"思归天台"}
{"author":"曹勋","content":"未论琢句比玄晖，余事犹思学退之。数亩园荒松菊在，一生心有水云知。时平岂暇寻三窟，事际何能出六奇。幸有松篁隐幽筑，所欣鹤驭到时时。","dynasty":"宋代","title":"和李判院宿松隐见贻"}
{"author":"曹勋","content":"花梢糁糁动朱栏，萱草侵苔雪已乾。行阙风光随处乐，春台人物不知寒。","dynasty":"宋代","title":"从驾玉津园二首"}
{"author":"曹勋","content":"宽恤从来只陆沉，丁宁今始慰人心。圣情更欲民孚信，亲御云章下诏音。","dynasty":"宋代","title":"宫词三十三首"}
{"author":"曹勋","content":"D046冰铸雪，赋神情天壤，无伦香泽。月女霜娥，直是有如许，清明姿色。细玉钗梁，温琼环佩，语好新音发。相逢一笑，桂宫连夜寒彻。应是第一瑶台，水晶宫殿里，飞升仙列。小谪尘寰缘契合，同饮银浆凝结。醉里归来，魂清骨醒，乍向层城别。晓风吹袂，冷香犹带残月。","dynasty":"宋代","title":"念奴娇"}
{"author":"曹勋","content":"前有一樽酒，高张发清弹。娥眉扬玉泽，雅舞凌七盘。春容媚桃李，艳色夭且妍。向我如笑粲，举酒相为欢。对此如不饮，人生良可叹。君不见当年项王之力能拔山，驱除天下犹转圜。又不见仪秦挟策骋雄辩，指挥七国随纵横。一朝智力有所困，诛灭不得同编氓。成败苟如此，贫贱固所安。劝君酩酊寄樽酒，人间万事无足观。","dynasty":"宋代","title":"前有一樽酒"}
{"author":"曹勋","content":"椒柏称觞，抚寰瀛佳辰，正临端月。瑞应屡臻，宫御多祥，气候暖回微冽。圣母七旬寿，敻无前、天心昭格。溥庆处，坤珍效祉，宴开清切。金殿箫韶备设。锵钧奏留云，舞容回雪。赭袍绣拥，袆翟同诚，递捧玉杯欢悦。愿将亿万喜，祝亿万、从兹无缺。太平主，永隆圣孝凤阙。","dynasty":"宋代","title":"花心动（同前）"}
{"author":"曹勋","content":"长安有狭斜，狭斜难方轨。道逢两青衣，问君住何里。我家铜驼陌，高阁通朱邸。长子爵通侯，次子联端揆。小子事游侠，倜傥卑豪贵。三子俱入门，轩车罗甲第。三子俱升堂，光彩动阶陛。大妇理珍裘，中妇曳云帔。小妇弄笙簧，明妆拥歌妓。丈人幸留连，雅舞扬清吹。","dynasty":"宋代","title":"长安有狭斜行二首其二"}
{"author":"曹勋","content":"小庵筑桐柏，宛在艮山位。数峰直远目，一水绕石地。门径连主山，松篁接空翠。贵客下北阙，喜话卜邻计。","dynasty":"宋代","title":"山居杂诗九十首"}
{"author":"曹勋","content":"先生声彻大明宫，顾肯驰驱与俗同。但得琴书娱白日，何须鞭帽犯朝风。未容倦客寻源去，应谓斯人底死穷。它日云林陪杖屦，款承原辈嗫嚅翁。","dynasty":"宋代","title":"与李先生学士"}
{"author":"曹勋","content":"台山穴三兽，樵者不得薪。忽是食人虎，便有射虎人。善恶必对待，祸福常相邻。冞月寝三皮，居山聊一欣。","dynasty":"宋代","title":"山居杂诗九十首"}
{"author":"曹勋","content":"山间气候晚，初冬菊英回。定俟开炉集，始送泛菊杯。渐列众色异，不殊东篱栽。冷雨与寒烟，深惜易尘埃。","dynasty":"宋代","title":"山居杂诗九十首"}
{"author":"曹勋","content":"轻雷隐隐初惊梦，小雨疏疏巧润花。正是暄和好春色，常将诗酒赏年华。","dynasty":"宋代","title":"杂诗二十七首"}
{"author":"曹勋","content":"非湛非摇，真源常在。直指性海，总别无碍。星分月现，光涵法界。寄语诸方，莫作拟解。","dynasty":"宋代","title":"国清曹源为书名已复说偈云"}
{"author":"曹勋","content":"群芳珠箔映青楼，楼上珠帘卷玉钩。十二香衢遍罗绮，青楼和月为君愁。","dynasty":"宋代","title":"春江花月词"}
{"author":"曹勋","content":"从心之岁自由身，恩许前期脱缙绅。一褐林泉侣樵牧，熙熙端是太平人。","dynasty":"宋代","title":"新岁七十以人生七十古来稀为韵寄钱大参七首"}
{"author":"曹勋","content":"新沐莫弹冠，新浴莫振衣。圣人贵同尘，贤者汩其泥。夷齐立骏节，感激歌采薇。子真老谷口，岁晏无苦饥。屈原怀独醒，沉湘谁与悲。渔父随其波，所适安所宜。君看侯门客，饥于纨袴儿。","dynasty":"宋代","title":"沐浴子"}
{"author":"曹勋","content":"阳春丽华旦，杲日延清晖。庭前夭桃花，灼灼流芳菲。佳人惜良辰，游子行不归。君看夭桃花，芳菲能几时。","dynasty":"宋代","title":"艳歌行"}
{"author":"曹勋","content":"林薄空濛未见花，萦纡一径向溪斜。杖藜倚待船中客，山崦同寻卖酒家。","dynasty":"宋代","title":"题山景二首其一"}
{"author":"曹勋","content":"钜德元功凤应韶，屏风隔坐翊昌朝。星辰循轨三阶正，钟鼓重新一气调。活国工夫归断断，鍊形真一已飘飘。芒鞋门下尘埃客，拔宅惟看上紫霄。","dynasty":"宋代","title":"政府生日四首其三"}
{"author":"曹勋","content":"白露团玉阶，秋风动罗幕。御幸各有宜，非为君恩薄。","dynasty":"宋代","title":"团扇歌"}
{"author":"曹勋","content":"萝月溪云各未阑，它时薪水肯相安。家依梵刹钟磬静，路近台山松桂寒。黄槊胜流公远诣，观澜逸兴我难看。归时一棹宜须早，趁取薰风荔子丹。","dynasty":"宋代","title":"送人游福唐"}
{"author":"曹勋","content":"雨后秋风十日阴，罗衣初觉晓寒侵。清愁强欲亲欢伯，瘦骨何能举聚针。碧玉丽词残照晚，青楼秀色暮云深。中郎好句传茅屋，端比逃虚喜足音。","dynasty":"宋代","title":"台城杂诗七首"}
{"author":"曹勋","content":"海边草芥一冬新，况复冬温接畛春。从此近城花渐好，不妨闲作惜花人。","dynasty":"宋代","title":"和范倅十首"}
{"author":"曹勋","content":"云何为兮深山，水何为兮幽谷。匪杂佩于华裾，耻见珍于流俗。噫嘻，疑枳棘与荆榛，不辞荣於秋绿。","dynasty":"宋代","title":"感秋兰"}
{"author":"曹勋","content":"新春遨西湖，结伴每有侣。岂意气差忒，旬中自寒暑。欣欣一日晴，愀愀三日雨。谓言爱酒伴，有酒谁能湑。","dynasty":"宋代","title":"山居杂诗九十首"}
{"author":"曹勋","content":"春光谁占得，杨花独自知。未到传消息，将归送别离。随风飞更急，入户舞还低。大有撩人处，妆台恼画眉。","dynasty":"宋代","title":"杨花"}
{"author":"曹勋","content":"曲槛榴花绛色鲜，博山一缕水沉烟。奉华窗户清无暑，羽羽香传远岸莲。","dynasty":"宋代","title":"端午帖子九首"}
{"author":"曹勋","content":"烟苞绿叶拥祥云，一种芳菲秀色新。密蓓临风凝重露，横枝照眼觉浓春。","dynasty":"宋代","title":"题人画扇十首"}
{"author":"曹勋","content":"欲遣清风扫乱云，先将一雨净游尘。今年大作中秋事，月色何孤我辈人。照却信方还剩在，看来千古许清新。不眠不惜不朝补，报答孤光醉是真。","dynasty":"宋代","title":"中秋雨过月出"}
{"author":"曹勋","content":"风搅长空，霜飞平野，冷云常带遥山。乱鸦声断，烟霭有无间。气与寒威共凉，深绣户、帘幕重关。梅枝亚，纤纤秀色，疏影小阑干。相携，同好景，窥檐望雪，呵手低鬟。笑语里、都言雪意非慳。有个红炉暖处，围兽炭、不管宵残。从教醉，添香倚玉，门外任清寒。","dynasty":"宋代","title":"满庭芳"}
{"author":"曹勋","content":"万花烘天容，粉色腾云气。花云覆台榭，疑若天亦醉。杯盘多欢赏，供帐亦明丽。游人侵宵归，风雨恐踵至。","dynasty":"宋代","title":"山居杂诗九十首其六十八"}
{"author":"曹勋","content":"惟公霄汉资，梢梢摩天翮。回溪略蹭蹬，乃尔咏葵麦。会复见轩昂，一笑忘羁客。","dynasty":"宋代","title":"和王倅见惠十篇"}
{"author":"曹勋","content":"十篇妙唱贲幽光，秀韵凌虚桂影晾。玉牒秩宗徽誉著，银钩挥翰麝煤香。风兼远水痕成理，月入霜筠影自长。铜雀春深知有以，典刑终合头孙郎。","dynasty":"宋代","title":"和孙倅见贻八首"}
{"author":"曹勋","content":"月冷桐阴静，霜红桂影寒。碧藓封丹室，青松覆玉坛。如何后鸡犬，不得而骖鸾。","dynasty":"宋代","title":"淮南行二首"}
{"author":"曹勋","content":"宠移非为妒，花落不因风。来往长门月，羞将团扇同。","dynasty":"宋代","title":"班婕妤"}
{"author":"曹勋","content":"日日有共终日赏，时时酌酒亦时醒。今年剩得优游乐，亭榜宜书醉景亭。","dynasty":"宋代","title":"戏示子舍二首"}
{"author":"曹勋","content":"不倚蒲团有妙机，支颐真可助痴儿。辍君拄颊看山用，拯我垂头欲睡时。燕坐巧能留蝶梦，吟髭聊复寄莲枝。从今宁有灵龟叹，一枕跏趺总不知。","dynasty":"宋代","title":"谢钱处和惠燕坐支颐莲"}
{"author":"曹勋","content":"来时长驱五千里，满目胡尘涨天起。胡尘已息辽海空，班师来谒明光宫。汉家天子耀神武，不知战士常辛苦。","dynasty":"宋代","title":"山塞曲"}
{"author":"曹勋","content":"胡姬年十年，媚脸明朝霞。当垆一笑粲，桃叶映桃花。王孙停宝马，公子驻香车。学歌装翡翠，看月弄琵琶。不顾金吾子，谁看白鼻騧。","dynasty":"宋代","title":"胡姬年十五"}
{"author":"曹勋","content":"足趼踰千里，仙山岂易逢。欲将遮日手，款扣拨云峰。奎壁垂无极，星辰拱几重。师心微太漠，不碍白云封。","dynasty":"宋代","title":"到庐阜谒清虚"}
{"author":"曹勋","content":"佛头山下雨随风，倒海翻江一饷中。徙倚栏干便晴霁，湖光渺渺夕阳红。","dynasty":"宋代","title":"杂诗二十七首其二十一"}
{"author":"曹勋","content":"年来意绪奈愁何，逢着清樽不厌多。闻道公余白莲社，可能疏懒许相过。","dynasty":"宋代","title":"居泉南和江给事二首"}
{"author":"曹勋","content":"画工作江梅，粉绘良自誇。吾侪晕澹墨，一枝才数花。风情意自足，横斜不可加。须知自古来，画家须诗家。","dynasty":"宋代","title":"山居杂诗九十首其三十五"}
{"author":"曹勋","content":"吾家远城市，四围萦叠嶂。意寻烟霞游，喜逐樵牧上。松间憩两足，论高等四畅。或时戴月归，山花记心想。","dynasty":"宋代","title":"山居杂诗九十首其八十九"}
{"author":"曹勋","content":"上将宣威重，长淮朔吹来。兵戎已超距，鼓角有余哀。日薄云多暝，天寒火易灰。诗成且排闷，兴在倒金罍。","dynasty":"宋代","title":"淮上幕府"}
{"author":"曹勋","content":"残冬梅玉已全开，明日新阳应候来。但喜痴儿欣节物，又闻残酒滴炉灰。","dynasty":"宋代","title":"即事"}
{"author":"曹勋","content":"引睡文书堆棐几，穿帘燕子拣海梁。好风弄袖湖山近，陇亩摇春禾黍香。","dynasty":"宋代","title":"题扇二十四首"}
{"author":"曹勋","content":"星拱尧眉，日临云幄，晓天初静炎曦。香凝翠扆，花笼禁殿风迟。彩山高与云齐。奉明主、玉斝交挥。庆天申旦，九州四海，同咏昌时。今年麦有双歧。别有琅玕并节，深秀联枝。丰世瑞物，嘉祥效祉熙熙。坐中莫惜沈醉，仰三圣、玉德光辉。献南山寿，严宸万载，永奉垂衣。","dynasty":"宋代","title":"夜合花（同前）"}
{"author":"曹勋","content":"今年已断梅，七月雨益大。苗虽不厌雨，灌恐有余溉。禾梗正柔嫩，水满舞澎湃。其间田高低，于焉有畏爱。","dynasty":"宋代","title":"山居杂诗九十首"}
{"author":"曹勋","content":"巧辟轩窗面面风，坐收骏足玉关通。渥洼汗血供龙驭，尽在凭栏指顾中。","dynasty":"宋代","title":"绿绮七咏"}
{"author":"曹勋","content":"宝靥香销翠幄宽，更深明月上阑干。徘徊踏碎银蟾影，谁念从来不耐寒。","dynasty":"宋代","title":"楚妃叹五首"}
{"author":"曹勋","content":"维天有光，式彼大商，俾正以尔万方。万方其乂，易乱为治。至于上下，鸟兽草木罔不安遂。帝命是膺，圣政日新。佑我烈祖，以克相尔后人。","dynasty":"宋代","title":"补乐府十篇其十有商氏之乐歌"}
{"author":"曹勋","content":"冷趁西风便，云趋南国深。相舂闻野唱，漂絮击溪砧。小立迟残照，闲愁倦寸心。新亭有耆旧，应共惜花阴。","dynasty":"宋代","title":"山居杂诗九十首"}
{"author":"曹勋","content":"客居索寞厌天穷，抚事无能笑语中。破睡好茶盈碗白，曝檐晴日半帘烘。向来切己连丁祸，政以临民获罔功。赖有破除余羽在，后在端欲扣南丰。","dynasty":"宋代","title":"再答前韵二首"}
{"author":"曹勋","content":"某也庵居久，心形付自然。山林藏老退，松竹养风烟。遇物元非远，寻真自一天。怀人会心处，熟诵见山篇。","dynasty":"宋代","title":"曾端伯自承移帅川口有怀风旨无便附信忽领教喜成小诗附便奉呈三首其三"}
{"author":"曹勋","content":"卓荦姑溪有隐君，当年远识无枫宸。鉴明尘土无留迹，水净妍媸久自真。闻道燕居求性理，固应有暇对闲人。一廛已约同藏海，他日茅斋定卜邻。","dynasty":"宋代","title":"寄储子椿"}
{"author":"曹勋","content":"日落碧山暮，阴风生白苹。飞响散高梧，水石光粼粼。海草未凋绿，胡马嘶咸秦。萧飒两华鬓，十年吹战尘。","dynasty":"宋代","title":"秋思"}
{"author":"曹勋","content":"凉飙霁雨。万叶吟秋，团团翠深红聚。芳桂月中来，应是染、仙禽顶砂匀注。晴光助绛色，更都润、丹霄风露。连朝看、枝间粟粟，巧裁霞缕。烟姿照琼宇。上苑移时，根连海山佳处。回看碧岩边，薇露过，残黄韵低尘污。诗人谩自许。道曾向、蟾宫折取。斜枝戴，惟称瑶池伴侣。","dynasty":"宋代","title":"清风满桂楼（丹桂）"}
{"author":"曹勋","content":"苜蓿枯时霜雪深，崚嶒瘦骨病侵寻。高蹄岂复腾骧意，眵目终存舐犊心。","dynasty":"宋代","title":"跋仲营子母马二首其一"}
{"author":"曹勋","content":"秋空过雨静，晚景澄明，天淡如水。渐看蟾彩，东山旋升，金饼上云际。轻烟散尽，莹皓色、消尘翳。倚琼楼，皎若瑶台阆风，翠阑十二。正好登临无外。满斟与、清光对。虽桂华飘下，玉轮移影，归兴犹未。待继日同宴赏，听秘乐、广寒宫里。惟怕却，明月阴晴未定，且宜欢醉。","dynasty":"宋代","title":"尾犯（中秋）"}
{"author":"曹勋","content":"台山无牡丹，单叶已最贵。斗槛数花尔，便欲发光气。珍重莫肯折，如天藏地秘。西都每兴怀，此赏殆梦寐。","dynasty":"宋代","title":"山居杂诗九十首"}
{"author":"曹勋","content":"庭萱戢戢漏新春，槛外梅花冷带云。与客对床风撼竹，一灯殊喜细论文。","dynasty":"宋代","title":"题扇二十四首"}
{"author":"曹勋","content":"捣香复筛辣，兵厨泻芳酒。天宇澄清澜，山中寄声否。","dynasty":"宋代","title":"松窗用杜句为韵和以棋酒为意十首其八"}
{"author":"曹勋","content":"开缄韵语起帘隅，坐使心胸百想摅。公比士元方展骥，我如毛颖不中书。烛摇冷晕人方寂，犬吠寒云月上初。北首故关山万叠，几时艰棘一诛锄。","dynasty":"宋代","title":"和王应夫见贻六首"}
{"author":"曹勋","content":"平生江海性，俗冗不到眼。偶然牵禄养，遂复事篇简。所愧道益远，所喜性羽懒。末路终此惠，尤得养樗散。","dynasty":"宋代","title":"山居杂诗九十首"}
{"author":"曹勋","content":"才看桃李锦成围，忽使园林绿作堆。远草将人双眼去，飞花引蝶过墙来。簿书节里无多著，怀抱朝来得好开。已是七分春去了，何须鸟语苦相催。","dynasty":"宋代","title":"三月十日"}
{"author":"曹勋","content":"梅拥繁枝，香飘翠帘，钧奏严陈华宴。诚孝感南极，老人星垂眷。东朝功崇庆远，享五福、长乐金殿。兹时寿协七旬，庆古今来稀见。慈颜绿发看更新，玉色粹温，体力加健。导引冲和气，觉春生酒面。龙章亲献龟台祝，与中宫、同诚欢忭。亿万斯年，当蓬莱、海波清浅。","dynasty":"宋代","title":"大椿（太母庆七十）"}
{"author":"曹勋","content":"红绿烟村惨淡，市井初经虏。舍馆人家，凄凄但尘土。依旧春色撩人，柳花飞处，犹听几声莺语。黯无绪。匹马三游西楚。行路漫怀古。可惜风月，佳时尚羁旅。归处应及荼コ，与插云鬓，此恨醉时分付。","dynasty":"宋代","title":"玉蹀躞（从军过庐州作）"}
{"author":"曹勋","content":"道友山间四散居，忽然相会亦旬余。直须把盏如村醉，醉后歌欢更自加。","dynasty":"宋代","title":"试笔偶书二首"}
{"author":"曹勋","content":"新厩翚万马还，珠缨金垺彩旗间。已看騋牝三千骏，更识君王十二闲。","dynasty":"宋代","title":"绿绮七咏"}
{"author":"曹勋","content":"别去仙山今几春，客心牢落渴生尘。建溪寄向双溪去，一饮还应念故人。","dynasty":"宋代","title":"和双溪五首"}
{"author":"曹勋","content":"久欲谋归力不任，浮云踪迹谩巢林。功名未入屠龙手，贫贱常怀买鹤心。月下开门微雨过，楼头闻笛二更深。世间万事俱陈迹，空倚西风阅古今。","dynasty":"宋代","title":"卜居"}
{"author":"曹勋","content":"雨馀屐齿不妨泥，自课家丁细理畦。尚有种花移竹意，要令好鸟入春啼。","dynasty":"宋代","title":"和贺子忱五首其一"}
{"author":"曹勋","content":"红芳开绣户，碧草衬斜阳。楼上频回首，思君道路长。","dynasty":"宋代","title":"王孙游二首其一"}
{"author":"曹勋","content":"有客登临酒半酣，道人仍为扫烟岚。瘦筇更约风尘上，粥饭老同弥勒龛。","dynasty":"宋代","title":"题倚江图"}
{"author":"曹勋","content":"肃我严驾，登彼绝阪。目极天渊，曾不知远。","dynasty":"宋代","title":"临碣石"}
{"author":"曹勋","content":"隔岁种成麦，起麦秧稻田。晚禾亦云竟，冬菜碧相连。收割不闲手，垄亩无空阡。家蓄千指客，始知常有年。","dynasty":"宋代","title":"山居杂诗九十首其二"}
{"author":"曹勋","content":"初夏连朝雨，土人云入梅。但闻檐溜密，不见晓光开。衣润疑沾汗，阶空任长苔。地车无住著，只拟上层台。","dynasty":"宋代","title":"临安久雨"}
{"author":"曹勋","content":"幄密花深留暖径，日融天醉泛晴芳。何人收向黄金榼，犹得氛氲助玉香。","dynasty":"宋代","title":"和郑国器六首"}
{"author":"曹勋","content":"仆顷将明命，三往责{亻苦}矢。所期宣国威，宁复赋霞绮。须知处死时，与生亦相似。","dynasty":"宋代","title":"和王倅见惠十篇"}
{"author":"曹勋","content":"铸神鼎兮荆之阳，鼎成兮宾帝乡。君乘龙兮龙高翔，臣攀龙兮龙髯短。龙髯短，接君之衣兮，臣不敢以手挽。君弃臣兮臣将畴依，臣恸哭兮君不知。君不知兮可奈何，风雨惨惨兮荆山之阿。","dynasty":"宋代","title":"攀龙引"}
{"author":"曹勋","content":"秋日苕溪路，轻舟棹晚霞。梦魂犹畏客，行李乍离家。细细来凉吹，娟娟有晚花。平生云水兴，老境似难夸。","dynasty":"宋代","title":"苕溪道中"}
{"author":"曹勋","content":"寂寂空城雀，日暮寒且饥。鼯鼠啼林端，豺虎夹路垂。蒿间黄雀语黄口，吞声切莫图高栖。汝不见当年连云宫馆散烟燎，歌台夹室今狐狸。糟丘成烘壤，藜藿生酒池。昔人自是不复改，今人始觉前人非。今人昔人未为远，更望谁家门户归。","dynasty":"宋代","title":"空城雀二首"}
{"author":"曹勋","content":"佳人一往兮不来，国为墟兮莫知。侬自守兮谁依，俟河清兮几时。怅姑苏之崔嵬。","dynasty":"宋代","title":"吴歌为吴季子作"}
{"author":"曹勋","content":"东风已过晓天清，尚有飞来柳絮轻。卷起珠帘窗户静，一番新绿照人清。","dynasty":"宋代","title":"题扇二十四首"}
{"author":"曹勋","content":"槲叶声乾雪尚浮，驯和群出映寒流。啼猿不在关山冷，相顾应无羽猎忧。","dynasty":"宋代","title":"题人画扇十首"}
{"author":"曹勋","content":"盖屋不在华，所欲庇风雨。种花品无繁，四时看开处。指喻多非约，日涉乃成趣。吾年能几日，景物亦漫与。","dynasty":"宋代","title":"山居杂诗九十首其四十六"}
{"author":"曹勋","content":"三春群卉盛，在花茂与残。好花正秾丽，不作十日看。蓓嫩便须赏，开时惟可叹。继自喜新绿，吾心常并观。","dynasty":"宋代","title":"山居杂诗九十首其五十二"}
{"author":"曹勋","content":"天一地二数至七，开天之天识量疾。荡然独立放全身，莫问诸方悉不悉。","dynasty":"宋代","title":"钱大参有和用韵谢之七首"}
{"author":"曹勋","content":"公家绣户压城垣，物采随时入懒轩。人倚层楼风满槛，江涵秋影月当门。剩闻芗渌罗襦丽，醉看金荷烛影昏。可但颓然信真率，亦思秀句得重论。","dynasty":"宋代","title":"和谢景英提干"}
{"author":"曹勋","content":"兹炉之先，鲸波空际。有国曰韩，以陶以器。奉之函丈，宝烟轻细。此一瓣香，用严报地。","dynasty":"宋代","title":"高丽炉一枚寄虎丘结老为说偈言"}
{"author":"曹勋","content":"高楼月，倒景入阑干。人眠绮窗影，月在青云端。相攀不可得，空成帘幕寒。","dynasty":"宋代","title":"高楼月"}
{"author":"曹勋","content":"郁葱佳气转春风，五色云低驻玉龙。紫府清都天不远，翘鸱浑在翠微中。","dynasty":"宋代","title":"宫词三十三首"}
{"author":"曹勋","content":"南山迎座晓云开，阊阖风迟绝点埃。受职百神知有象，会稽春色过江来。","dynasty":"宋代","title":"宫词三十三首"}
{"author":"曹勋","content":"护圣军容簇仗齐，云屯甲马耀春曦。行知蹴踏胡尘静，十万吞江午饮时。","dynasty":"宋代","title":"宫词三十三首"}
{"author":"曹勋","content":"平治逆虏拯吾民，都督亲行号令新。仍诏尅戎恩宠异，牙牌御札赐功臣。","dynasty":"宋代","title":"宫词三十三首"}
{"author":"曹勋","content":"听政勤劳抚万方，暂留行殿驻钱塘。已将轮对规行事，更向龙床阅谏章。","dynasty":"宋代","title":"宫词三十三首"}
{"author":"曹勋","content":"法书点画久非真，上圣传真妙入神。凤翥龙盘时降出，二王应望属车尘。","dynasty":"宋代","title":"宫词三十三首"}
{"author":"曹勋","content":"今年腊日近春繁，帝意深忧气未暄。益恐吾民有饥冻，太仓连发赈元元。","dynasty":"宋代","title":"宫词三十三首"}
{"author":"曹勋","content":"山迥江回地少尘，方州桃李不成春。要知驻跸非闲暇，看取君王苏远民。","dynasty":"宋代","title":"宫词三十三首"}
{"author":"曹勋","content":"广殿薰风日正长，云峰远岫各微茫。上天不似人间热，夏木阴阴六月凉。","dynasty":"宋代","title":"癸未御前帖子三首"}
{"author":"曹勋","content":"我有旧知识，生来晦踪迹。邂逅不可见，早夜何能觅。忽然积羽处，相逢吐胸臆。临了一句子，会心极得力。","dynasty":"宋代","title":"山居杂诗九十首"}
{"author":"曹勋","content":"虚飘飘，虚飘飘。禹门三级浪，仙子百花桥。雪霙轻作霰，檐溜冻成条。游丝千尺网春色，掣电一抹收远霄。虚飘飘，虚飘飘，此时幻聚犹坚牢。","dynasty":"宋代","title":"虚飘飘"}
{"author":"曹勋","content":"北风号枯桑，浓寒坚夜冻。关河鸟过少，雪意晓来重。陌上未沾尘，山中已成垄。雍雍南去雁，袖手徒目送。","dynasty":"宋代","title":"山居杂诗九十首其九十"}
{"author":"曹勋","content":"惟公秉操如仙官，一任酷暑兼祁寒。存心香火接造物，达诚果再逢竹冠。应言蓬莱有至乐，六十九洞无纤恶。松姿鹤态不复老，琪蕊瑶房未尝落。上庵至真闻屡过，口付诀自相琢磨。公今得妙腾逸驾，我嗟老景飞轻梭。原投黄宁拯将溺有香，一瓣致礼敬诵生神歌。","dynasty":"宋代","title":"王正道再遇竹冠辄和来韵见鄙愫二首"}
{"author":"曹勋","content":"千岩万壑碧嶙峋，密有双成瑞此君。破箨猗猗联绿玉，并梢袅袅舞清薰。巧穿怪石嵌空地，色映虚亭窈窕云。比节合心皆美事，孤高殊喜不同群。","dynasty":"宋代","title":"咏双竹"}
{"author":"曹勋","content":"翠袖携持婉有情。湘筠犀轴巧装成。声随一苇更分明。倚竹双丝明玉细，低眉数曲语莺轻。转移新韵几多声。","dynasty":"宋代","title":"浣溪沙"}
{"author":"曹勋","content":"院静无声。天边正、皓月初上重城。群木摇落，松路径暖风轻。喜揖蟾华当松顶，照榭阁、细影纵横。杖策徐步空明里，但襟袖皆清。恍若如临异境，漾凤沼岸阔，波净鱼惊。气入层汉，疑有素鹤飞鸣。夜色徘徊迟宫漏，渐坐久、露湿金茎。未忍归去，闻何处、重吹笙。","dynasty":"宋代","title":"松梢月·院静无声"}
{"author":"曹勋","content":"护圣军容簇仗齐，云屯甲马耀春曦。行知蹴踏胡尘静，十万吞江午饮时。","dynasty":"宋代","title":"宫词三十三首"}
{"author":"曹勋","content":"头上百宝钗，终身不相失。唯有鸳鸯席，承欢难可毕。","dynasty":"宋代","title":"闺怨"}
{"author":"曹勋","content":"冷趁西风便，云趋南国深。相舂闻野唱，漂絮击溪砧。小立迟残照，闲愁倦寸心。新亭有耆旧，应共惜花阴。","dynasty":"宋代","title":"山居杂诗九十首"}
{"author":"曹勋","content":"雷动天旋从六龙，更催时雪下云空。师行银色光中地，鸟过琼瑶草木中。","dynasty":"宋代","title":"扈跸建康道中值雪二首"}
{"author":"曹勋","content":"高楼月，倒景入阑干。人眠绮窗影，月在青云端。相攀不可得，空成帘幕寒。","dynasty":"宋代","title":"高楼月"}
{"author":"曹勋","content":"綵幡金胜袅宫云，碧甲红芽巧斗新。异县幽怀易牢落，强看儿女艳芳春。","dynasty":"宋代","title":"和范倅十首其七"}
{"author":"曹勋","content":"于皇上圣，临御有赫。洪流汤汤，弗降弗辟。命于帝庭，纂服是膺。随山浚川，海宇攸宁。五服既宅，贡有常职。恩覃遐荒，惟帝之力。元圭告功，敢不承式。地平天成，垂休罔极。","dynasty":"宋代","title":"补乐府十篇其九夏后氏之乐歌"}
{"author":"曹勋","content":"龟之卉兮萋萋，龟之云兮霏霏，余之行兮迟迟。龟兮龟兮，鲁之所依。匪颠匪危兮，靡扶靡持。余之行兮，余心其悲。","dynasty":"宋代","title":"琴操·龟山操"}
{"author":"曹勋","content":"造化致有生，旋亦致凋瘁。草木方薿薿，枝叶忽靡靡。初发白玉涤，接以赤日炽。末为飚风吹，从是即委翳。","dynasty":"宋代","title":"山居杂诗九十首"}
{"author":"曹勋","content":"阿蘋能唱大苏词，赤壁长哦更一奇。临赋图成好相伴，东山他日固先知。","dynasty":"宋代","title":"送曾谹父还朝十首其八"}
{"author":"曹勋","content":"去年来此上已日，今年重来未寒食。临溪照影老自羞，惭愧春光尚相识。秀溪何许好春容，最是溪深树密中。海棠开尽却成白，桃李欲落翻深红。","dynasty":"宋代","title":"过秀溪长句"}
{"author":"曹勋","content":"天子行春御六龙，五云回暖泛晴风。和鸾宝苑梅花路，剩有香传玉座中。","dynasty":"宋代","title":"从驾玉津园二首"}
{"author":"曹勋","content":"雪后清寒砚已凉，地炉火冷拨疏星。夜深何物闲相伴，惟有纱笼一点灯。","dynasty":"宋代","title":"夜坐偶成"}
{"author":"曹勋","content":"灵明独耀驻年华，九任玄归有等差。帝一澄明藏水火，昆丘凝结粲云霞。金精盛处须寻兔，火枣成时要似瓜。识得神仙木中子，丹腴原及小生家。","dynasty":"宋代","title":"用秦公赠李次仲韵呈次仲三首"}
{"author":"曹勋","content":"架屋集匠氏，斲石最可恤。相石千仞端，壍山方得出。疲形困辇置，巧磓较丝忽。所直等众人，人可不择术。","dynasty":"宋代","title":"山居杂诗九十首"}
{"author":"曹勋","content":"山绕蒙庵十里阴，两翁逸驾每駸駸。人随衡雁野云薄，梦绕鳄溪秋水深。别后诗章清有思，向来游处剩关心。何妨一笑云萝上，小约湖边特特寻。","dynasty":"宋代","title":"潮州赠刘大夫"}
{"author":"曹勋","content":"公有静中趣，凿山俯清深。秋风夜雨过，饱闻泉石音。云岫冷苍翠，游萍纷浮沉。心赏殊不已，悠然付微吟。","dynasty":"宋代","title":"和仲远新池"}
{"author":"曹勋","content":"野老悲春事，相如复倦游。肯来倾浊酒，同与散清愁。远岸重重柳，晴江处处舟。飞红残照晚，闲倚水边楼。","dynasty":"宋代","title":"独步南园寄子忱"}
{"author":"曹勋","content":"宽恤从来只陆沉，丁宁今始慰人心。圣情更欲民孚信，亲御云章下诏音。","dynasty":"宋代","title":"宫词三十三首"}
{"author":"曹勋","content":"三伏暑可畏，贫富方共之。雨忽兼飘风，凉与清气随。一饷涤炎暍，万里失蒸炊。大哉天地德，好生常所施。","dynasty":"宋代","title":"山居杂诗九十首"}
{"author":"曹勋","content":"晓来浩露出，细履欣悠然。垄麦漾轻浪，芳草迷平川。无边绿成幄，团飞柳皆绵。老翁指谓我，渐熟高低田。","dynasty":"宋代","title":"山居杂诗九十首其二十九"}
{"author":"曹勋","content":"不持月三长，不奉八关戒。久素则生疾，多肉亦思菜。齿决今莫遂，啜汗老所快。终当屏去荤，居山得自在。","dynasty":"宋代","title":"山居杂诗九十首"}
{"author":"曹勋","content":"旧约溪山拄瘦筇，踏云渐听短长钟。山腰古佛閟金殿，石眼细泉喷玉龙。欲濯泠泠终日水，且临楚楚一庭松。知公弭节期游胜，看取诗来阮仲容。","dynasty":"宋代","title":"游惠山"}
{"author":"曹勋","content":"凤苑东风软。春容早，岁端新律初转。宫云丽晓，人日应钟，庆符闺范。元妃懿德尊显。位四圣、晋芳避辇。佐圣主、美化重宣，光被海宇弥远。香满。帝渥恩隆，歌珠舞雪，俱陈丝管。彤闱共悦，天颜有喜，看寿觞亲劝。今年外家华焕。拥使节、新班侍宴。愿万载、永冠椒房，常奉舜殿。","dynasty":"宋代","title":"宴清都（贵妃生日）"}
{"author":"曹勋","content":"花飞零乱随风舞。花梢犹带虚檐雨。帘幕映黄昏。江天日暮云。有人楼上望。生怕褰虚幌。冷落对炉薰。一春常怨春。","dynasty":"宋代","title":"菩萨蛮"}
{"author":"曹勋","content":"平生文字饮，真积力已久。温故忽若醉，卯饮不待酒。昏然亟步武，快哉绕衡陋。水阔夕阳红，雨余群山秀。","dynasty":"宋代","title":"山居杂诗九十首"}
{"author":"曹勋","content":"四山收尽一天云，水色天光冷照人。面面荷花供眼界，顿如身不在凡尘。","dynasty":"宋代","title":"聚景园看荷花"}
{"author":"曹勋","content":"舞衣叠翡翠，海月挂珊瑚。香满流苏幄，相迎问醉无。","dynasty":"宋代","title":"夜夜曲"}
{"author":"曹勋","content":"秋入幽岩桂影团，香深粟粟照林丹。应随西母瑶池晓，染得朝霞下广寒。","dynasty":"宋代","title":"谢赐丹桂"}
{"author":"曹勋","content":"老大心情不外求，得闲欢喜且闲休。每思尘土年华老，欲接神仙汗漫游。三月不知春烂熳，五旬却值雨飞浮。催归又诵吾儿句，便且呼童上小舟。","dynasty":"宋代","title":"无锡得次子诗促归"}
{"author":"曹勋","content":"戎烬多艰道不传，师能横竖说无边。清湘去后人思杀，破衲归来帝所怜。双遽埋无尽藏，诸方应舞野狐禅。伤心明月堂中影，只作霜华处处圆。","dynasty":"宋代","title":"妙喜迁化悲而成诗"}
{"author":"曹勋","content":"从心之岁自由身，恩许前期脱缙绅。一褐林泉侣樵牧，熙熙端是太平人。","dynasty":"宋代","title":"新岁七十以人生七十古来稀为韵寄钱大参七首"}
{"author":"曹勋","content":"从来绝粒喜留侯，作个庵成漫几秋。未得归休桐柏去，每寻故老话台州。","dynasty":"宋代","title":"和双溪五首"}
{"author":"曹勋","content":"星聚西豪里，人谁识少微。忘怀卷外少，此道眼中稀。笔墨腾瀛禁，图书动衮衣。趋风忻并世，一语欲清非。","dynasty":"宋代","title":"赠胡珵隐君"}
{"author":"曹勋","content":"初夏连朝雨，土人云入梅。但闻檐溜密，不见晓光开。衣润疑沾汗，阶空任长苔。地车无住著，只拟上层台。","dynasty":"宋代","title":"临安久雨"}
{"author":"曹勋","content":"佳人一往兮不来，国为墟兮莫知。侬自守兮谁依，俟河清兮几时。怅姑苏之崔嵬。","dynasty":"宋代","title":"吴歌为吴季子作"}
{"author":"曹勋","content":"平生不能棋，遇棋亦輙喜。从来号万户，知生不救死。多见国手说，得先乃妙理。更有末后着，此着知者几。","dynasty":"宋代","title":"山居杂诗九十首"}
{"author":"曹勋","content":"哀孤鸿，孤鸿杳何所。坚冰合洞庭，积雪满南楚。吊影破寒空，凄凉宿烟雨。上林衰草暗池塘，衡岳居人杂豺虎。县官下诏收箭工，缯缴高张求劲羽。稻粱粒粒心输军，饮啄号呼困秋浦。至今燕代满胡儿，每欲归飞畏弓弩。畏弓弩，谁能为我驱胡虏。胡虏驱除汉道昌，一身虽困忘辛苦。","dynasty":"宋代","title":"哀孤鸫"}
{"author":"曹勋","content":"薰风栏槛送微凉，洁白南花玉蕊芳。倚径一枝殊楚楚，任教蜂蝶绕清香。","dynasty":"宋代","title":"题人画扇十首"}
{"author":"曹勋","content":"汉家离宫三百所，高捲珠帘沸箫鼓。车如流水马如龙，兰麝飘香入烟雨。通衢夹道起青楼，金马铜驼对公府。五侯同日拜新恩，七贵分封列茅土。玉窗朱户尽婵娟，丝竹声中喧笑语。玳筵珠翠照樽罍，继烛临芳醉歌舞。醉歌舞，醉歌舞，天长地久无今古。","dynasty":"宋代","title":"阳春歌二首其二"}
{"author":"曹勋","content":"平生闻说陈季野，渠正奇奇余下下。人间韵语光陆离，韫椟藏之当待价。庶几一笑排春温，赖有梅花尚盈把。","dynasty":"宋代","title":"赠陈季野"}
{"author":"曹勋","content":"老去求闲计已疎，若寻多事即荆舒。孤高简澹为三益，淳白清凉共一虚。有意烟云供眼界，无心鸟雀下庭除。兹亭未足为依泊，自是山中有旧庐。","dynasty":"宋代","title":"和人题倚江亭"}
{"author":"曹勋","content":"好恶由来各在人，况凭图像觅天真。君王视听能无壅，延寿何知敢妄陈。","dynasty":"宋代","title":"王昭君"}
{"author":"曹勋","content":"圣主东南眷念劳。绣衣行部辍名曹。喜寻物外人多竺，应遇山中相有陶。丹笔不摇吟笔健，颓风顿革古风高。如何大展安邦手，勿使鲸鲵弄海涛。","dynasty":"宋代","title":"送郑吏部出使二首"}
{"author":"曹勋","content":"莫独行，风雨惨惨兮夜不得明。道有石坂兮，使汝车败而马惊。山有猛虎兮水多暴鲸。任重涂远兮无欲速其小程。莫独行，莫独行，聊可以俟同志之友生。","dynasty":"宋代","title":"莫独行"}
{"author":"曹勋","content":"老骥千里志，元龙百尺楼。想同湖海心，逸气横清秋。","dynasty":"宋代","title":"次韵程机宜感怀"}
{"author":"曹勋","content":"前夕放船湘□步，约到衡州来日午。五程一减作三程，谢渠江涨半篙清。今日雨来三四五，又闭疏蓬听暮雨。长年商量泊舟所，雨外青山更青处。","dynasty":"宋代","title":"泊冷水浦"}
{"author":"曹勋","content":"云山云归山未静，潮生潮落海非闲。岂如此老犹强健，一挂冠裳便掩关。","dynasty":"宋代","title":"天台书事十三首"}
{"author":"曹勋","content":"露香栏槛已青青，梅萼惊春照坐明。天极元妃资内助，常年春首祝椿龄。","dynasty":"宋代","title":"德寿春帖子八首"}
{"author":"曹勋","content":"九州思汉定雄夫，天下雄夫待一呼。冰亦复随人意合，从来大度自同符。","dynasty":"宋代","title":"题光武庙三首"}
{"author":"曹勋","content":"有所思兮天一涯，彼美人兮安得知。江皋送日下洲渚，心遥目断征鸿飞。兰嗟蕙怨芳草歇，春归犹见霏霏雪。文姬著破去时衣，寂寞愁看汉家月。南箕北斗苦相望，绵绵此恨无时绝。","dynasty":"宋代","title":"有所思二首"}
{"author":"曹勋","content":"头上百宝钗，终身不相失。唯有鸳鸯席，承欢难可毕。","dynasty":"宋代","title":"闺怨"}
{"author":"曹勋","content":"道涂行役费光阴，节物还撩一寸心。百尺烟坛上星斗，笑看儿女竞穿针。","dynasty":"宋代","title":"途中七夕"}
{"author":"曹勋","content":"秋风清，秋月明，征人思妇难为情。难为情，蟋蟀远壁鸣寒声，霜砧皓腕愁不胜。愁不胜，愁不可剪衣可成，梦君先到黄龙庭。","dynasty":"宋代","title":"锦石擣流黄"}
{"author":"曹勋","content":"椒柏称觞，抚寰瀛佳辰，正临端月。瑞应屡臻，宫御多祥，气候暖回微冽。圣母七旬寿，敻无前、天心昭格。溥庆处，坤珍效祉，宴开清切。金殿箫韶备设。锵钧奏留云，舞容回雪。赭袍绣拥，袆翟同诚，递捧玉杯欢悦。愿将亿万喜，祝亿万、从兹无缺。太平主，永隆圣孝凤阙。","dynasty":"宋代","title":"花心动（同前）"}
{"author":"曹勋","content":"束发名场历百艰，荷恩早许出清班。未能脱迹尘埃外，已爱著身泉石间。","dynasty":"宋代","title":"天台书事十三首"}
{"author":"曹勋","content":"春风著意怜芳草，芳草荣时春自生。人生欢少别离多，有酒当歌自倾倒。莫教憔悴损容光，白发苍颜为谁好。","dynasty":"宋代","title":"独酌谣二首"}
{"author":"曹勋","content":"一笠弥天亦大奇，选公访我索新诗。赤城归去应相忆，十里松风月上时。","dynasty":"宋代","title":"送选兄归天台"}
{"author":"曹勋","content":"小园花木暖成围，况复轩窗倚翠微。一槛海堂云锦展，四边山色晓烟飞。春风烂熳何妨醉，浊酒淋漓任满衣。甚喜鸣珂肯相访，济川暂舣绿苔矶。","dynasty":"宋代","title":"处和有诗欲过小圃"}
{"author":"曹勋","content":"清暑堂深日景迟，床头书策梦回时。小栏闲倚薰风晚，一点红榴绿万枝。","dynasty":"宋代","title":"杂诗二十七首"}
{"author":"曹勋","content":"积雨连宵气象清，晓来日色顿分明。更无一片闲云采，万里青天万里晴。","dynasty":"宋代","title":"断梅三首"}
{"author":"曹勋","content":"高原收菽麦，下田插禾秧。田头与地尾，一一意所量。躬耕辨好怯，择种均丰荒。所以终岁间，食米不及糠。","dynasty":"宋代","title":"山居杂诗九十首"}
{"author":"曹勋","content":"半阴未雨，洞房深、门掩清润芳晨。古鼎金炉，烟细细、飞起一缕轻云。罗绮娇春。争拢翠袖，笑语惹兰芬。歌筵初罢，最宜斗帐黄昏。楼上念远佳人。心随沈水，学兰灺俱焚。事与人非，争似此、些子香气常存。记得临分。罗巾余赠，尽日把浓熏。一回开看，一回肠断重闻。","dynasty":"宋代","title":"念奴娇"}
{"author":"曹勋","content":"从来吴蜀势相亲，制阃今勤侍帝臣。可但覆瓯称直道，暂烦分陕济斯民。剑关日下山河重，井络天开号令新。圣主遂宽西顾念，遨头正及锦江春。","dynasty":"宋代","title":"送王制置帅成都"}
{"author":"曹勋","content":"草可以为衣兮，木可以为庐。水清石白兮，渴饮有时而饥食有余。止不知其吾之有影兮，而行不知其吾之有躯。彼日月之自明兮，吾又安知其所如。","dynasty":"宋代","title":"箕山操"}
{"author":"曹勋","content":"当年成性独存存，闻道今为五女门。收拾桑榆早栖泊，香烟轻卷静朝昏。","dynasty":"宋代","title":"和李伯时韵送行七首其三"}
{"author":"曹勋","content":"香火寻盟欲过门，相迎道地盍先论。路从舍北清溪曲，家在县东黄叶村。","dynasty":"宋代","title":"天台书事十三首"}
{"author":"曹勋","content":"自君之出矣，妆台生网丝。思君拂团扇，相与共提携。","dynasty":"宋代","title":"自君之出矣二首其二"}
{"author":"曹勋","content":"海色天容浸冷光，秋回山谷进风凉。不须悟性三关语，自有澄心一炷香。倦客栖迟归意远，暮林摇落晚山长。从来羽气闻风悦，惭愧如今陛楯郎。","dynasty":"宋代","title":"和孙倅见贻八首"}
{"author":"曹勋","content":"人生不长好，倏忽如蕣英。临觞莫辞醉，既醉莫原醒。但识醉中理，无欲醒时名。夷齐犹饿死，谁复哀屈平。陵谷尚迁灭，况乃期促龄。已焉谢消长，得失秋毫轻。","dynasty":"宋代","title":"人生不长好"}
{"author":"曹勋","content":"坐见青天变黑云，雨来海上似翻盆。千岩万壑方喷薄，寂历斜阳已挂门。","dynasty":"宋代","title":"松隐雨过二首"}
{"author":"曹勋","content":"泛舟凭槛在蓬瀛，一醉心期任此生。满腹本来同偃鼠，吸川遂欲比长鲸。归来尚带荼醾露，梦想犹闻佩玉声。醉后狂歌能恕否，如今五日未全醒。","dynasty":"宋代","title":"过处和赏荼醾"}
{"author":"曹勋","content":"我生雅志泉石间，金闺通籍诚厚颜。真人下悯羁靮旧，琳馆许辞鵷鹭班。","dynasty":"宋代","title":"谢李伯时自临安见过台州二首"}
{"author":"曹勋","content":"归去来，归去来。陆行无车，水行无船。足重繭兮，羊肠九折，历绝嶮而盘盘。跼蹐胁息以休影兮，石壁屹立而不可以攀缘。上窥不测不夭峤兮，而下临无底之深渊。寒风凛凛以切骨兮，朔雪漫漫而涨天。孤猿哀吟其左右兮，而猛虎咆哮乎后先。缅前路之险阻其若此兮，道云远而莫前。悲已往之勤瘁兮，泪流襟而涟涟。归去来，归去来。吾乡虽远兮，及此而犹可以生还。饥寒迫於屡空兮，庶乎安之若命而终保吾之天年。","dynasty":"宋代","title":"归去来·归去来"}
{"author":"曹勋","content":"秋日苕溪路，轻舟棹晚霞。梦魂犹畏客，行李乍离家。细细来凉吹，娟娟有晚花。平生云水兴，老境似难夸。","dynasty":"宋代","title":"苕溪道中"}
{"author":"曹勋","content":"禁御芙蓉秋气凉。新枨岂待满林霜。旨甘初荐摘青黄。乍剖金肤藏嫩玉，吴盐兼味发清香。圣心此意与天长。","dynasty":"宋代","title":"浣溪沙（赏枨）"}
{"author":"曹勋","content":"范仙最所长，画牛诚绝笔。围模大小定，毛孔不少失。膊腕与腹胯，一牛动数日。惟我颇得之，卧起尽纤悉。","dynasty":"宋代","title":"山居杂诗九十首其五十一"}
{"author":"曹勋","content":"云何为兮深山，水何为兮幽谷。匪杂佩于华裾，耻见珍于流俗。噫嘻，疑枳棘与荆榛，不辞荣於秋绿。","dynasty":"宋代","title":"感秋兰"}
{"author":"曹勋","content":"潦倒固久矣，犹涉世网深。中经谤嫉人，屡欲魑魅寻。赫然天日照，敢改藜藿心。","dynasty":"宋代","title":"和王倅见惠十篇其十"}
{"author":"曹勋","content":"江淮控制接荆蛮，销患无形仗卫闲。蔼蔼东风符帝力，新春先到凤凰山。","dynasty":"宋代","title":"宫词三十三首"}
{"author":"曹勋","content":"一棹西湖意不阑，解颐风约水云寒。瀰瀰细浪篷边去，叠叠青山枕上看。","dynasty":"宋代","title":"泛湖次柳洲二首"}
{"author":"曹勋","content":"晚家台山下，云水同一乡。人事讲邻曲，鸡黍期相当。秋风起木杪，凉气吹衣裳。东家喜见招，社瓮开新尝。","dynasty":"宋代","title":"山居杂诗九十首"}
{"author":"曹勋","content":"花光露重春烟湿，鹤去瑶台人竚立。坐见栏干月脚西，景入长门金锁涩。花开直莫媚春风，春风代谢如呼吸。","dynasty":"宋代","title":"花月词"}
{"author":"曹勋","content":"晓天梅润喜追凉，湖上夷悠兴自长。清耳要闻蒲稗雨，拿舟深入水云乡。","dynasty":"宋代","title":"杂诗二十七首"}
{"author":"曹勋","content":"与公缁素两无成，世路低回窘墨绳。弱羽机缯怀畏避，孤根霜雪厌侵凌。未须神秀终齐雪，好嘱维摩且判凭。喜读师诗破尘坌，了如松雪拂人膺。","dynasty":"宋代","title":"和稳上座"}
{"author":"曹勋","content":"昔日连墙事可嘉，固应屡见雪中花。稍收帢帻山房景，欲学孤山处士家。把酒要陪高士醉，临风未觉此心遐。销闲只与山为伴，坐数比邻再及瓜。","dynasty":"宋代","title":"和台州卫倅"}
{"author":"曹勋","content":"南徐作别抵闽乡，三见春风换众芳。若对旧游知识问，为言羁旅鬓成霜。","dynasty":"宋代","title":"孙倅书尾附二诗"}
{"author":"曹勋","content":"细细南薰气已深，午来庭户作烦襟。雨云不向西山出，只在青天忽变阴。","dynasty":"宋代","title":"初夏松隐看雨"}
{"author":"曹勋","content":"从昔漫浪心，家居意不适。晨圾香火余，饭了办游历。或访僧掇斋，或隐者对奕。归来任侵灯，龙吟喷霜笛。","dynasty":"宋代","title":"山居杂诗九十首"}
{"author":"曹勋","content":"野水澄空，远山随眼，笋舆乘兴庐阜。天池最极，云溪最隐，翠迷归路。三峡两龙翔翥。尽半月、犹贪杖屦。闲引杯，相赏好处奇处，险处清处。凝伫。道友重陪，西山胜迹，玉隆风御。滕阁下临，晴峰万里，水云千古。飞觞且同豪举。喜醉客、龙吟度曲。待记成佳话，归时从头细数。","dynasty":"宋代","title":"宴清都"}
{"author":"曹勋","content":"英石多斧凿，司石殊怯脆。拳然太湖出，始有岩壑意。弹窝数峰绿，欲与仇池对。永念灵壁巧，嵌空劳梦寐。","dynasty":"宋代","title":"山居杂诗九十首"}
{"author":"曹勋","content":"落月如老妇，苍苍无颜色。稍觉林影疎，已见东方白。一生困尘土，半世走阡陌；临老复兹游，喜见太行碧。","dynasty":"宋代","title":"望太行"}
{"author":"曹勋","content":"兰亭久已昧精粗，睿藻传模字一如。莫更坚珉求定本，且瞻奎画看临书。","dynasty":"宋代","title":"宫词三十三首"}
{"author":"曹勋","content":"元正不贺自清衷，壑札频颁念两宫。天相吉音来自北，便知孝悌与天通。","dynasty":"宋代","title":"宫词三十三首"}
{"author":"曹勋","content":"女裳缘饰丽青红，俗竞浮华废百工。圣意与民敦俭素，尽除金翠复淳风。","dynasty":"宋代","title":"宫词三十三首"}
{"author":"曹勋","content":"潮随春涨雪千寻，南越山藏暗浪深。欲识钱塘两回汛，便如万国奉君心。","dynasty":"宋代","title":"宫词三十三首"}
{"author":"曹勋","content":"滔天逆党作兵端，坐致酋渠诏意宽。咸与惟新皆赤子，释囚尽复汉衣冠。","dynasty":"宋代","title":"宫词三十三首"}
{"author":"曹勋","content":"中兴仁泽浃华夷，则百斯男自可知。例诏高禖祭春社，掖庭应已梦熊罴。","dynasty":"宋代","title":"宫词三十三首"}
{"author":"曹勋","content":"拱北星辰静守心，暂清警跸凤凰深。萧条梅柳春如许，可复风烟比上林。","dynasty":"宋代","title":"宫词三十三首"}
{"author":"曹勋","content":"连年逆虏断侵凌，圣连当天日正升。顶相如山知美谶，绍隆火德即中兴。","dynasty":"宋代","title":"宫词三十三首"}
{"author":"曹勋","content":"泽国春非上苑同，近郊花木漫青红。今知圣化敦风俗，不许移根入禁中。","dynasty":"宋代","title":"宫词三十三首"}
{"author":"曹勋","content":"宽恤从来只陆沉，丁宁今始慰人心。圣情更欲民孚信，亲御云章下诏音。","dynasty":"宋代","title":"宫词三十三首"}
{"author":"曹勋","content":"日落碧山暮，阴风生白苹。飞响散高梧，水石光粼粼。海草未凋绿，胡马嘶咸秦。萧飒两华鬓，十年吹战尘。","dynasty":"宋代","title":"秋思"}
{"author":"曹勋","content":"阆苑东头白玉京，五云拂拂护层城。龙鸾高并旌幢过，知是仙班退紫清。","dynasty":"宋代","title":"梦中作四首"}
{"author":"曹勋","content":"泛舟凭槛在蓬瀛，一醉心期任此生。满腹本来同偃鼠，吸川遂欲比长鲸。归来尚带荼蘼露，梦想犹闻佩玉声。醉后狂歌能恕否，如今五日未全醒。","dynasty":"宋代","title":"过处和赏荼蘼"}
{"author":"曹勋","content":"烟冥露重霜风号，声悲色惨侵征袍。据鞍顾名思义盼度沙碛，纵横白骨余残烧。举鞭迟留问田父，彼将欲语先折腰。泣云畔寇昔据此，老夫父子服弓刀。将军下令起丘甲，法严势迫无所逃。攻城夺险数十战，民残兵弊夷枭巢。当时二子没於阵，老夫幸免甘无聊。匹夫僭乱起阡陌，祸延千里俱嗷嗷。官私所杀尽民吏，坐令骨肉相征鏖。唯余将军封万户，士卒战死埋蓬蒿。至今野火野昏黑，天阴鬼哭声嘈嘈。","dynasty":"宋代","title":"古战场"}
{"author":"曹勋","content":"岁将暮，岁将暮，靡靡行人不归去。不归去，道路长，道路长兮复限我以石坂羊肠。山多乔木兮不能为吾之栋梁，水多深阴兮不能为吾之舟航。徒顿驾以独宿兮，趋风雨於晨装。眇佳人兮余怀，期遥集于扶桑。","dynasty":"宋代","title":"岁将暮"}
{"author":"曹勋","content":"使君邀我避炎蒸，好句先驰识故情。长日流金虽可畏，小槽酿玉得同倾。耡荒喜已亲三径，作吏谁能更一行。且与诗翁频啸咏，个中佳处绝将迎。","dynasty":"宋代","title":"和曾竑父见招"}
{"author":"曹勋","content":"十篇贲蓬茅，心亲不道远。内抃如登瀛，外愧稽策蹇。徒诵碧云句，幽香发芳苑。","dynasty":"宋代","title":"和王倅见惠十篇"}
{"author":"曹勋","content":"半阴未雨。霁晓寒、轻烟薄暮。乍过了挑青，名园深院，把酒偏宜细步。满槛梅花，绕堤溪柳，径暖迁莺相语。春淡淡，渐觉清明，相傍小桃才吐。凝伫。山村水馆，难堪羁旅。甚觑著花开，频惊屈指，谩写奚奴丽句。幸有家山，青鸾应报，为我整齐歌舞。一任待，醉倚群红，花沾酒污。","dynasty":"宋代","title":"二郎神"}
{"author":"曹勋","content":"前有一樽酒，高张发清弹。娥眉扬玉泽，雅舞凌七盘。春容媚桃李，艳色夭且妍。向我如笑粲，举酒相为欢。对此如不饮，人生良可叹。君不见当年项王之力能拔山，驱除天下犹转圜。又不见仪秦挟策骋雄辩，指挥七国随纵横。一朝智力有所困，诛灭不得同编氓。成败苟如此，贫贱固所安。劝君酩酊寄樽酒，人间万事无足观。","dynasty":"宋代","title":"前有一樽酒"}
{"author":"曹勋","content":"绿卫芳树鸟啼春，与客相携发兴新。半落杏花初过雨，微酸梅子已生仁。每寻诗去必迁坐，稳跨牛归不问津。筋力尚堪蓑笠在，莫欺老子发如银。","dynasty":"宋代","title":"中秋雨过月出"}
{"author":"曹勋","content":"除地台山麓，稍葺五亩宅。松竹互偃亚，云山若阡陌。子舍念我老，文余躬干役。欣欣归来乐，乐岂一朝夕。","dynasty":"宋代","title":"山居杂诗九十首"}
{"author":"曹勋","content":"连年逆虏断侵凌，圣运当天日正升。顶相如山知美谶，绍隆火德即中兴。","dynasty":"宋代","title":"宫词三十三首其十六"}
{"author":"曹勋","content":"浴罢披襟竹影斜，客中残暑散空花。人行窗外云无脚，月起林间灯映纱。举酒闻钟知近寺，谈诗食李却忘家。明朝又浴还来此，何必开樽只煮茶。","dynasty":"宋代","title":"浴罢"}
{"author":"曹勋","content":"石洞清寒，柳烟吹散松风静。日华光映。翠水环云径。道境多闲，不是人间景。谈清净。道师歌咏。花转云房影。","dynasty":"宋代","title":"点绛唇·石洞清寒"}
{"author":"曹勋","content":"中兴仁泽浃华夷，则百斯男自可知。例诏高禖祭春社，掖庭应已梦熊罴。","dynasty":"宋代","title":"宫词三十三首"}
{"author":"曹勋","content":"马上看花梦里莺，自怜行路每劳生。道人犹说未自在，且是扶疏堂上行。","dynasty":"宋代","title":"和苏养直题孙郎中扶疏堂二首"}
{"author":"曹勋","content":"昔处朝廷日，坚持谏诤风。宰司资大政，帝座识孤忠。乌府无前匹，龙骧有旧功。中兴追录处，耆德晨渊衷。","dynasty":"宋代","title":"林徽猷挽间二首"}
{"author":"曹勋","content":"春服仅能试，荷小未成莲。画舫维青幄，平波幂素烟。暖日薰花气，新萍点翠钿。歌吹浮天上，旌旗转座前。促妆留晚景，续酒载归船。前驱戒津吏，除道候江壖。","dynasty":"宋代","title":"泛水曲"}
{"author":"曹勋","content":"仗节亲宣诏语还，敢期幼稚得重看。铁衣冷挂龙鳞静，宝剑高藏玉彘寒。兵甲从今挽河水，儿孙力与复儒冠。清闲放意山林下，老援何能更据鞍。","dynasty":"宋代","title":"被旨军前讲和得回"}
{"author":"曹勋","content":"汉室文章远业成，斗南英气为时生。新兼带插严天仗，夙展韬钤卫帝营。四塞羌戎知号令，五军貔虎畏威名。中兴方倚军容振，功业行看衮绣荣。","dynasty":"宋代","title":"和陈御带见贻"}
{"author":"曹勋","content":"四山吹雪洒沧浪，两两渔舟冷不妨。自是寒鱼依密藻，江深岸迥谩鸣桹。","dynasty":"宋代","title":"题雪景二首"}
{"author":"曹勋","content":"昔辞万乘宠，洁己归其仁。强谏非矫讦，所守怀真淳。邈矣思唐虞，去去迹已陈。夏禹且不让，叔世良悲辛。采薇歌西山，独往谁与邻。激节不少渝，终始无缁磷。优入圣人域，清风高隐沦。嗟嗟首阳山，今飞胡马尘。况乃匪汤武，吾子劳谆谆。已而复已而，缅默思良辰。","dynasty":"宋代","title":"悲采薇"}
{"author":"曹勋","content":"卫公雅志安林泉，禀生似无尘土缘。英标孤映出群鹤，姿仪密际三界仙。居临山麓绝焕丽，楚楚松竹相后先。幽岩嵌空截绿玉，嘉木荫映摇苍烟。喜招社友共清集，中有一老谈幽神。其余六逸咸自若，炷香瀹茗殊恰然。曹丘倚案独阁笔，想见窘思人所怜。众宾得接书史乐，浩气高压江湖天。只觉谈话可上汉，不拟步武犹居廛。墨隐能画巧为此，一段美事端宜传。好辞更赋风月上，胜韵直彻星辰边。他时一笑忽相值，固应何止三千年。","dynasty":"宋代","title":"题卫太尉岩集图"}
{"author":"曹勋","content":"每惜年华易，风灯与凿光。心情成老大，世态只炎凉。冷入芭蕉雨，烟轻薜荔墙。故人愁更远，夜夜渡清湘。","dynasty":"宋代","title":"和泉伯幽思韵二首"}
{"author":"曹勋","content":"东风拂拂到行朝，剪綵膺时下绛霄。不但剑歌随骑曲，行须仪凤舞云韶。","dynasty":"宋代","title":"宫词三十三首其二十二"}
{"author":"曹勋","content":"税驾南昌郡，城头喜少留。儿时诵闲同，老境作佳游。杰阁收英概，长江倚暮愁。何人识老子，清月上貂裘。","dynasty":"宋代","title":"游庐山涂中杂诗三首"}
{"author":"曹勋","content":"老态念百出，伧客无吴田。空收静中观，三叠能蹁跹。以之忘物多，此生休问天。","dynasty":"宋代","title":"和王倅见惠十篇"}
{"author":"曹勋","content":"下帷闻说尽英奇，赋就三都墨未醨。分比楚兰同讲学，文逾荆玉不遐遗。豹藏烟雾聊相与，蚌剖珠玑要及时。龙虎他年题淡墨，绿衣皂盖看风姿。","dynasty":"宋代","title":"和杨了廓解元"}
{"author":"曹勋","content":"腊雪已知收岁事，快晴喜复上朝晖。清樽要及东城醉，趁取风光未苦飞。","dynasty":"宋代","title":"和范倅十首"}
{"author":"曹勋","content":"玉莲翠叶粲成川，十里湖光碧浸天。桂楫压波横断浦，钩帘丝管接薰弦。","dynasty":"宋代","title":"御舟应制"}
{"author":"曹勋","content":"未遂归心如束湿，久客京尘堂汲汲。碧云向晚爱归飞，空看五五与十十。","dynasty":"宋代","title":"新岁七十以人生七十古来稀为韵寄钱大参七首"}
{"author":"曹勋","content":"草可以为衣兮，木可以为庐。水清石白兮，渴饮有时而饥食有余。止不知其吾之有影兮，而行不知其吾之有躯。彼日月之自明兮，吾又安知其所如。","dynasty":"宋代","title":"箕山操"}
{"author":"曹勋","content":"美人满酌金屈卮，劝我行乐当及时。艳歌流舞扬光晖。扬光辉，照春日。寿万春，欢未毕。","dynasty":"宋代","title":"龙笛曲"}
{"author":"曹勋","content":"山肋梅花秀色新，不堪寒雨浥清尘。故应倒影澄澜碧，湿玉吹香烂熳春。","dynasty":"宋代","title":"问西湖梅"}
{"author":"曹勋","content":"危亭栏槛倚江干，饭了登临得暂闲。林木巧随高下路，山容都在有无间。","dynasty":"宋代","title":"杂诗二十七首"}
{"author":"曹勋","content":"孟夏物物茂，瓜瓠先置架。引苗上扶疏，须蔓竞缠挂。白花亦已出，青实旋造化。会喜园枯时，匕箸不增价。","dynasty":"宋代","title":"山居杂诗九十首其三"}
{"author":"曹勋","content":"花动两山春，绿绕翠围时节。雨涨晓来湖面，际天光清彻。移尊兰棹压深波，歌吹与尘绝。应向断云浓淡，见湖山真色。","dynasty":"宋代","title":"好事近"}
{"author":"曹勋","content":"不见应夫久，永怀清晤同。名高湖海内，诗在笑谈中。光泛崇兰露，香传碧桂风。只应家学著，更看庙堂功。","dynasty":"宋代","title":"和王应夫见贻二首"}
{"author":"曹勋","content":"月落啼乌近锁窗，锁窗深处绣鸳鸯。鸳鸯未就肠先结，马踏天山夜飞雪。归来且莫话封侯，同醉笙歌弄明月。","dynasty":"宋代","title":"乌夜啼二首"}
{"author":"曹勋","content":"和气暖回元日，四海充庭琛贡至。仗卫俨东朝，郁郁葱葱，响传环佩。凤历无穷，庆慈闱上寿，皇情与天俱喜。念永锡难老，在昔难比。六宫嫔嫱罗绮。奉圣德、坤宁俱备。箫韶动钧奏，花似锦，广筵启。同祝宴赏处，从教月明风细。亿载享温清，长生久视。","dynasty":"宋代","title":"保寿乐（同前）"}
{"author":"曹勋","content":"闻道南使归，路从城中去。岂如车上瓶，犹挂归去路。引首恐过尽，马疾忽无处。吞声送百感，南望泪如雨。","dynasty":"宋代","title":"出塞"}
{"author":"曹勋","content":"乌龙云洞，神护红尘外。金鼎养丹砂，有仙卿、清修名世。三千功行，活字少人知，松露閟，紫烟深，知是聃翁裔。吹箫后约，岂慕穿青紫。八十在人间，比当日、何须指李。相逢一笑，酒量海同宽，拔宅隐，玉霄寒，升举应新岁。","dynasty":"宋代","title":"蓦山溪（李次仲诞日）"}
{"author":"曹勋","content":"马上看花梦里莺，自怜行路每劳生。道人犹说未自在，且是扶疏堂上行。","dynasty":"宋代","title":"和苏养直题孙郎中扶疏堂二首"}
{"author":"曹勋","content":"阿蘋能唱大苏词，赤壁长哦更一奇。临赋图成好相伴，东山他日固先知。","dynasty":"宋代","title":"送曾谹父还朝十首其八"}
{"author":"曹勋","content":"人静宫深夜漏长，深宫漏永忆君王。可怜不及秋蒲草，犹得承欢荐宝床。","dynasty":"宋代","title":"楚妃叹五首"}
{"author":"曹勋","content":"道远一跬步，心勤每侨如。荷深露初下，翠密红亦疏。是知诗兴多，剩寄怀人书。","dynasty":"宋代","title":"和王倅见惠十篇"}
{"author":"曹勋","content":"去日同君过渭桥，桥边新雪未全消。如今窗外杨花满，憔悴无心约细腰。","dynasty":"宋代","title":"折杨柳五首"}
{"author":"曹勋","content":"大麦未救饥，小麦渐擢芒。此时农夫叹，政阻接青黄。多畏频雨泽，只欲暄晴光。农安吾亦安，朝夕祈苍苍。","dynasty":"宋代","title":"山居杂诗九十首"}
{"author":"曹勋","content":"紫殿香风暖，珠帘璧月斜。阁中调宝瑟，门外驻羊车。","dynasty":"宋代","title":"嘉游歌"}
{"author":"曹勋","content":"早年困胡虏，惊痛失方寸。居常虽勉勉，临事辄闷闷。作字每误墨，裁诗或失韵。老来疾益侵，薾然谁可论。","dynasty":"宋代","title":"山居杂诗九十首其六十四"}
{"author":"曹勋","content":"当年越相有青毡，百越于今奠枕眠。兰玉阶庭传相业，声猷剩在日华边。","dynasty":"宋代","title":"和范倅十首"}
{"author":"曹勋","content":"行都老故旧，见赠新历日。快哉得过目，蘧然若有失。已病嗟再岁，渐老念弱质。叹余落麈尾，非言付摇膝。","dynasty":"宋代","title":"山居杂诗九十首"}
{"author":"曹勋","content":"炎精应运开真籙，神母嗷嗷夜潜哭。五星同轨莅秦雍，十二真人翔水曲。断蛇约法授天人，项籍叱咤徒驱逐。萧曹翼翼冠元功，三十一君光开国。君兮臣兮俱会同，渍扫乾坤开寿域。","dynasty":"宋代","title":"飞龙引"}
{"author":"曹勋","content":"兹山泉石压江西，肩衲枯禅万众栖。欲向南州理烟艇，香炉先望紫云低。","dynasty":"宋代","title":"题俞{扌堇}画八景"}
{"author":"曹勋","content":"平世功名不可期，羝羊自恨触藩篱。劳生漫弭众人谤，虽死肯辜天下知。劝进偶能回漠北，输忠犹忆佐边陲。秋风一夜翻庭绿，晓看髭髯半作丝。","dynasty":"宋代","title":"闲居泉州"}
{"author":"曹勋","content":"识公政事在恺悌，接物情文惟到诚。天台两岁士民说，要雨雨来晴便晴。","dynasty":"宋代","title":"送曾谹父还朝十首"}
{"author":"曹勋","content":"道人有相访，不求养生诀。或问琴棋妙，或笑汗漫说。何州有隐逸，何山富薇蕨。饭了且分携，日课所不屑。","dynasty":"宋代","title":"山居杂诗九十首"}
{"author":"曹勋","content":"草萦平碧柳舒金，春色融融积渐深。巢燕高低寻画栋，宿云浓谈作轻阴。","dynasty":"宋代","title":"题扇二十四首"}
{"author":"曹勋","content":"贼马凭凌势怒号，铁衣夜挂映征袍。谨严甲士方超距，森索妖星绝绎骚。横槊赋诗虽昔事，枕戈待旦取徒劳。公诗一洗烟尘气，愧甚横行不鼓刀。","dynasty":"宋代","title":"和黄南嘉相贺"}
{"author":"曹勋","content":"东城十里冷云低，照眼传香总是梅。冷落京尘谁晤语，关河千里独裴回。","dynasty":"宋代","title":"忆台城之东十里梅"}
{"author":"曹勋","content":"春光过似不春光，自念曾无作法凉。鞍马固先均臭味，薰莸安得更芬香。画脂敢谓名堪惜，食榄今知味更长。珍重好辞皆发药，颇惭宫徵顾周郎。","dynasty":"宋代","title":"和孙倅见贻八首"}
{"author":"曹勋","content":"晓来帘幕卷东风，尚有春寒下绮栊。德满人间和气浃，卯山宫殿瑞云中。","dynasty":"宋代","title":"德寿春帖子八首"}
{"author":"曹勋","content":"连雨催寒黄著苔，纷然枯叶拥闲阶。了无春意到梅萼，只有瑞香先腊开。","dynasty":"宋代","title":"天台书事十三首其四"}
{"author":"曹勋","content":"早觉人间万事非，便寻幽远净征衣。每嗟老境难辞老，政使归时未得归。物外无思皆妙道，尘中有患更危机。羡君行李翩然去，琼阙从兹两子微。","dynasty":"宋代","title":"送王道录桐柏住庵二首"}
{"author":"曹勋","content":"山迥江回地少尘，方州桃李不成春。要知驻跸非闲暇，看取君王苏远民。","dynasty":"宋代","title":"宫词三十三首"}
{"author":"曹勋","content":"莳松须残腊，栽花宜早春。移竹日随月，种麻月及辰。旺方八卦定，农诗七月陈。物性无不然，农业宜斤斤。","dynasty":"宋代","title":"山居杂诗九十首"}
{"author":"曹勋","content":"君家妙誉自无双，每肯区区问礼忙。颔下老髯仍不白，颜间喜气已微黄。力扶雅道新章句，蔼有雄文古战场。一夕诗来增浩叹，更和秋雨听浪浪。","dynasty":"宋代","title":"和虚中所惠佳什"}
{"author":"曹勋","content":"山中小筑枕溪流，却踏红尘笑拙谋。鬓点吴霜今已才，儿皆楚语只堪愁。猿惊鹤怨事偶尔，燕语莺啼春罢休。每与儿曹话归计，一帘清梦绕沧洲。","dynasty":"宋代","title":"思归天台"}
{"author":"曹勋","content":"羁思登临已怯秋，紫萸黄菊更添愁。海光不动暮山紫，人在天涯空倚楼。","dynasty":"宋代","title":"和何季崇签判三首"}
{"author":"曹勋","content":"君家谷口蔼清节，后裔於今耿冰雪。高明固已天下闻，却向山中弄明月。贯穿诸史极成败，鼓吹六经方论说。碧云日暮临庭柯，缄封肯寄冲烟萝。边头嗷嗷一雁过，坐想空山霜露多。","dynasty":"宋代","title":"寄郑渔仲"}
{"author":"曹勋","content":"君不见秦皇爱阿房，死葬骊山侧。炀帝爱迷楼，死葬迷楼北。乃知生者魂，即是死者魄。生死在迷楼，一死良自得。右应来梦儿，夜夜犹相忆。","dynasty":"宋代","title":"迷楼歌二首"}
{"author":"曹勋","content":"委琼佩兮重渊，税鸾车兮深山。望苍梧兮不极，与流水而潺湲。","dynasty":"宋代","title":"湘妃怨"}
{"author":"曹勋","content":"胸中丘壑上千寻，卜宅喧尘了不侵。剩对直清君子瘦，满檐寒碧是山林。","dynasty":"宋代","title":"梁洁夫幽居林宇靓深规画幽邃不类贵第宛然山林辄得七咏以广命名之伟其二谷堂"}
{"author":"曹勋","content":"瑞香本庐阜，瑞昌最为冠。以此得瑞名，昧者强臆断。种法避寒暑，锦笼不足纂。欲披紫云裘，时分建溪碗。","dynasty":"宋代","title":"山居杂诗九十首"}
{"author":"曹勋","content":"闻辟新轩槛，高明岂鞠穷。八荒供望眼，万事付冥鸿。聊味青龙钞，行趋白虎通。大各兼内外，拈出便无同。","dynasty":"宋代","title":"和张才甫野望轩"}
{"author":"曹勋","content":"鸣珂揽辔玉霄东。持节散陈红。子舍已先多士，一鞭同袅春风。西瓯旧治，棠阴秀茂，竹马迎逢。正焙行驰金殿，仙班看缀夔龙。","dynasty":"宋代","title":"朝中措（送袁提举）"}
{"author":"曹勋","content":"塞北初辞虏，泉南滥总戎。请缨怀壮节，横槊愧家风。草木年华晚，关河鼓角雄。何当一笑粲，要赋马群空。","dynasty":"宋代","title":"次韵呈南嘉"}
{"author":"曹勋","content":"才添禄廪便添事，岂若清贫自在闲。常恨吾庐无水石，漫将青竹当青山。","dynasty":"宋代","title":"小轩偶成"}
{"author":"曹勋","content":"柱史列裔，清映霞举。环堵所礼，土木所与。起死济民，浑迹尘土。好生广德，密佑人主。三千功就，易迁行著。东恩及孙，西色仍叙。仙不言寿，道不言古。原祝罗浮，王云同侣。","dynasty":"宋代","title":"李次促诞辰颂"}
{"author":"曹勋","content":"我生苟无祸，放怀在诗酒。诗酒得自在，功名亦何有。天欲醉坠车，岂问柳生肘。写我平生适，笑寄方外友。","dynasty":"宋代","title":"山居杂诗九十首"}
{"author":"曹勋","content":"束发名场历百艰，荷恩早许出清班。未能脱迹尘埃外，已爱著身泉石间。","dynasty":"宋代","title":"天台书事十三首"}
{"author":"曹勋","content":"帝俞赓载下方壶。雨随车。旷时无。尽道南丰，仙骨秀而都。光照丹丘人快睹，金腰褭，玉蟾蜍。自怜老景病仍臒。芘微躯。驻安舆。暗润赤城，风露喜踟蹰。行矣相门还入相，看惠爱，咏猗欤。","dynasty":"宋代","title":"江神子（C72F父以昔年梦诗寄为长短句，因韵叙谢）"}
{"author":"曹勋","content":"密叶素华青羽帔，繁香秀色六铢衣。枕间为插琉璃满，清梦泠泠入翠微。","dynasty":"宋代","title":"禁直赋所见荼醾"}
{"author":"曹勋","content":"鼕鼕夜漏严军鼓，鼓声入云云欲舞。寒风奰屃顽无声，野色埋光暗尘土。梅花随腊散胡笳，胡笳晓色明春圃。春风直莫媚新声，声断梅花还作主。","dynasty":"宋代","title":"除夜吟"}
{"author":"曹勋","content":"当年成性独存存，闻道今为五女门。收拾桑榆早栖泊，香烟轻卷静朝昏。","dynasty":"宋代","title":"和李伯时韵送行七首其三"}
{"author":"曹勋","content":"帝谓关张勇，气吞豺虎群。忠诚昭白日，始卒翊明君。灭沿台躔耀，哀荣凤口坟。传家有贤嗣，泪血入江云。","dynasty":"宋代","title":"杨和王挽章五首"}
{"author":"曹勋","content":"小梅凝秀色，泛霁霭晴和，春容初透。璿霄降仙格，觉葱葱佳气，先惊花柳。芝兰户牖。庆禀质、天长地久。有当熊避辇，嘉声懿德，六宫居右。清昼。文箫仪凤，妙舞低云，缓锵钧奏。香传绣幄，腾非雾，上金兽。愿千龄遐算，三宫慈爱，长享兹辰劝酒。向瑶台阆苑，芳音永嫔万寿。","dynasty":"宋代","title":"瑞鹤仙·小梅凝秀色"}
{"author":"曹勋","content":"袅袅柔风泮绿波，深沉甲馆已微和。新春玉带香罗薄，从此宫中乐事多。","dynasty":"宋代","title":"德寿春帖子八首"}
{"author":"曹勋","content":"多谢东皇着意晴，海棠匀趁笑相迎。园林富贵何千万，花柳功勋已十成。晓雨有情於芍药，春风无处不流莺。扁舟水长一篙许，茶灶笔床聊意行。","dynasty":"宋代","title":"多谢"}
{"author":"曹勋","content":"日晚章华翠辇归，寂寥深院锁重扉。非缘掩鼻移恩宠，自是新人巧用机。","dynasty":"宋代","title":"楚妃叹五首"}
{"author":"曹勋","content":"西畴筑圃弭櫜鞬，矍相佳游此比肩。自是序宾观德处，固宜百发不虚弦。","dynasty":"宋代","title":"梁洁夫幽居林宇靓深规画幽邃不类贵第宛然山林辄得七咏以广命名之伟其七射圃"}
{"author":"曹勋","content":"圣主东南眷念劳。绣衣行部辍名曹。喜寻物外人多竺，应遇山中相有陶。丹笔不摇吟笔健，颓风顿革古风高。如何大展安邦手，勿使鲸鲵弄海涛。","dynasty":"宋代","title":"送郑吏部出使二首"}
{"author":"曹勋","content":"秋夜长，秋夜长，风高月落飞清霜。征鸿萧萧度湘水，草木露冷蒹葭黄。铁衣老将尚横槊，胡儿甲马争腾骧。闺中思妇烬银烛，耿耿念远伤肺肠。壮士悲歌扣商角，通夕无寐空凄凉。况是愁人怨遥夜，安得日出升扶桑。","dynasty":"宋代","title":"秋夜长"}
{"author":"曹勋","content":"秋雨弥空，冷侵窗户琴书润。四檐成韵。孤坐无人问。壮志消沈，喜入清闲运。常安分。炷烟飘尽。更拨余香烬。","dynasty":"宋代","title":"点绛唇"}
{"author":"曹勋","content":"澹烟疏雨耿寒林，一水涓涓净不深。照影自怜逼摇落，归涂未就更关心。","dynasty":"宋代","title":"杂诗二十七首"}
{"author":"曹勋","content":"一二三四五六七，行年临之如电疾。只将香火对清闲，古井无波应委悉。","dynasty":"宋代","title":"新岁七十以人生七十古来稀为韵寄钱大参七首"}
{"author":"曹勋","content":"红芳开绣户，碧草衬斜阳。楼上频回首，思君道路长。","dynasty":"宋代","title":"王孙游二首"}
{"author":"曹勋","content":"乱山苍翠霭岚光，采药幽人凤子香。路转峰回茅舍静，好寻绝顶访僧房。","dynasty":"宋代","title":"题山景二首"}
{"author":"曹勋","content":"交游之厚鲜如公，信越前修辈行中。有弟方登龙虎榜，乃兄力践古人风。","dynasty":"宋代","title":"送徐正时之官赣州四首"}
{"author":"曹勋","content":"明日立秋秋色至，向晚雨随大风起。翻盆如麻不足喻，倒海倾江差可拟。高林老木亚复折，帘幕颓垣纷若委。须臾霁色上南山，落日烧云照淮水。","dynasty":"宋代","title":"过淮值雨偶成呈王枢密"}
{"author":"曹勋","content":"射殿从容御六钧，飞星白羽骇臣邻。莫惊压尽天山箭，自昔羌胡畏圣神。","dynasty":"宋代","title":"宫词三十三首"}
{"author":"曹勋","content":"溥绥圣泽浙江湄，风转行宫赤羽旗。责己但书农本诏，乘春岂有宴游诗。","dynasty":"宋代","title":"宫词三十三首"}
{"author":"曹勋","content":"嗣岁庞恩浃九垓，熙熙人物咏春台。行知大业同文轨，今见萧曹佐汉来。","dynasty":"宋代","title":"宫词三十三首"}
{"author":"曹勋","content":"东风拂拂到行朝，剪彩膺时下绛霄。不但剑歌随骑曲，行须仪凤舞云韶。","dynasty":"宋代","title":"宫词三十三首"}
{"author":"曹勋","content":"务农春诏将臣宣，欲翳禾麻变有年。圣意且耕仍且战，稍令诸道作屯田。","dynasty":"宋代","title":"宫词三十三首"}
{"author":"曹勋","content":"升暘宫里雪初消，便觉春风袭柳条。新醖嘈嘈泻轻碧，尽分和气浃狐貂。","dynasty":"宋代","title":"宫词三十三首"}
{"author":"曹勋","content":"碧甲红芽物象新，天声震耀仰尧仁。只应露布来非晚，移跸中原烂漫春。","dynasty":"宋代","title":"宫词三十三首"}
{"author":"曹勋","content":"三年不废策儒宗，清问图回自九重。不特赐书荣进士，圣君政本道中庸。","dynasty":"宋代","title":"宫词三十三首"}
{"author":"曹勋","content":"六宫上直试罗衣，未听鞭声等驾时。且趁晓闲临御札，官家常是下朝迟。","dynasty":"宋代","title":"宫词三十三首"}
{"author":"曹勋","content":"天德同符立极恩，绍兴亿载抚维坤。今年颁历更名赐，大定中区号统元。","dynasty":"宋代","title":"宫词三十三首"}
{"author":"曹勋","content":"向虚靖晨起。朝元意达，冲漠怡怡。三天澄映，九光霁碧，如有鹤舞鸾飞。泛空际。瑶室明辉。动与真期。至理常寂，户庭无远，欣欣端比。侍宴日在瑶池。师友多闲，抱琴沽酒度曲，笑采华芝。九节倚筇时。何须钓月眠石，寻觅占渊静逸。乐修持。淡然灵府泳真谛。怡养丹光里。春已收功，自育火枣交梨。","dynasty":"宋代","title":"法曲（遍第二）"}
{"author":"曹勋","content":"恩从清暑殿中传，凤翥龙盘墨色鲜。何物老臣容拜赐，御风挟月下中天。","dynasty":"宋代","title":"谢赐宸翰扇"}
{"author":"曹勋","content":"昔侍先君日，多令诵近诗。尚知涂抹处，犹记唱酬地。竟负经邦志，终为造物疑。篇篇亲训释，字字念恩慈。","dynasty":"宋代","title":"敬题箕颍集后二首"}
{"author":"曹勋","content":"天其或使不轻飞，有待随轩故作心。风静圆虚才半夜，雪随精意若前期。影藏寂寂沙头鹭，寒入青青垅首岐。千里欢谣归太守，邦人固已播声诗。","dynasty":"宋代","title":"和曾守祈雪二首"}
{"author":"曹勋","content":"小圃都无花木名，只栽松竹养余清。时时风向边头过，喜听松声又竹声。","dynasty":"宋代","title":"天台书事十三首"}
{"author":"曹勋","content":"斜风吹雪冷征衣，来见长眉老阿师。为我晓开银色界，笑谈宁复问归期。","dynasty":"宋代","title":"与印老同访天封老至夕忘归"}
{"author":"曹勋","content":"山居终日不开门，室有南窗气自温。人籁暂休天籁息，月华将冷照黄昏。","dynasty":"宋代","title":"冲啬书事"}
{"author":"曹勋","content":"鸣鸠初拂羽，桑叶破新萌。采采不盈菊，攀多力未生。春服浥朝露，晓日映妆明。语学流莺巧，身同飞燕轻。使君劳借问，夫婿自专城。","dynasty":"宋代","title":"采桑曲"}
{"author":"曹勋","content":"哀孤鸿，孤鸿杳何所。坚冰合洞庭，积雪满南楚。吊影破寒空，凄凉宿烟雨。上林衰草暗池塘，衡岳居人杂豺虎。县官下诏收箭工，缯缴高张求劲羽。稻粱粒粒心输军，饮啄号呼困秋浦。至今燕代满胡儿，每欲归飞畏弓弩。畏弓弩，谁能为我驱胡虏。胡虏驱除汉道昌，一身虽困忘辛苦。","dynasty":"宋代","title":"哀孤鸫"}
{"author":"曹勋","content":"昔辞万乘宠，洁己归其仁。强谏非矫讦，所守怀真淳。邈矣思唐虞，去去迹已陈。夏禹且不让，叔世良悲辛。采薇歌西山，独往谁与邻。激节不少渝，终始无缁磷。优入圣人域，清风高隐沦。嗟嗟首阳山，今飞胡马尘。况乃匪汤武，吾子劳谆谆。已而复已而，缅默思良辰。","dynasty":"宋代","title":"悲采薇"}
{"author":"曹勋","content":"清隐孤标久死心，稽山遽欲扣高深。休将下渚如华藏，须听潮音作梵音。","dynasty":"宋代","title":"送纯老往会稽住华严二首"}
{"author":"曹勋","content":"有客登临酒半酣，道人仍为扫烟岚。瘦筇更约风尘上，粥饭老同弥勒龛。","dynasty":"宋代","title":"题倚江图"}
{"author":"曹勋","content":"尘土不满眼，飞鸿入无倪。摇情望钟山，岩壑移东西。荆榛蔽青霭，上下纷冥迷。昔人去已远，草堂怀烟霏。此意竟何往，缅怀谁与追。胡为命驾一登览，诛除氛祲褰云旗。","dynasty":"宋代","title":"天阴望钟山"}
{"author":"曹勋","content":"先生声彻大明宫，顾肯驰驱与俗同。但得琴书娱白日，何须鞭帽犯朝风。未容倦客寻源去，应谓斯人底死穷。它日云林陪杖屦，款承原辈嗫嚅翁。","dynasty":"宋代","title":"与李先生学士"}
{"author":"曹勋","content":"姑苏台上月，倒景浮生河。石梁卧长洲，垂虹跃金波。丛薄散兰麝，水底流笙歌。歌声示断樽前舞，越兵夜入三江浦。吴王沉醉未及醒，不知身已为降虏。响靸廊前珠翠横，采香径里喧鼙鼓。西施和泪下珠楼，回首吴宫隔烟雾。姑苏台殿变秋蓬，荆棘沾衣泣寒露。至今风月动凄凉，余址石桥尚如故。","dynasty":"宋代","title":"姑苏台上月"}
{"author":"曹勋","content":"绵绵隋堤草，草色翠如茵。梧桐间桃李，穠艳骄阳春。杨柳垂金堤，拂舞无纤尘。行人不敢折，守吏严呵嗔。大业一崩陨，九庙犹荆榛。隋堤草与木，采斫杂樵薪。秋风号枯枝，野火烧陈根。园林宫馆尚禾黍，草木於尔何足论。","dynasty":"宋代","title":"隋堤草"}
{"author":"曹勋","content":"汉水无波楚岫青，归来风月久经营。要亲稼穑资三径，已试韬钤息五兵。卖剑买牛聊适意，扬鞭敲{革登}暂忘情。只应示稳耘耔乐，褒诏行需父子荣。","dynasty":"宋代","title":"赋郭步帅归耕堂"}
{"author":"曹勋","content":"宫宇璇题日月明，几经戎烬独峥嵘。庭中欲问参天柏，一饷清风相伴行。","dynasty":"宋代","title":"游玉隆宫四"}
{"author":"曹勋","content":"昔年曾到神清洞。笑领希夷非夙梦。看时须到月边乌，养处且论铅与汞。土膏仍有黄芽动。神水浇香灵气种。夜深谁伴玉琴闲，鹤在九华松露重。","dynasty":"宋代","title":"玉楼春"}
{"author":"曹勋","content":"新荷帖水翠田田，绿满花梢午影圆。饭了从容春事静，螭头闲掬水溅溅。","dynasty":"宋代","title":"春晚五首"}
{"author":"曹勋","content":"北塞草色黄，吹作边风驶。惟公发踪谋，莫并横经士。","dynasty":"宋代","title":"次韵程机宜感怀"}
{"author":"曹勋","content":"晓来帘幕捲东风，尚有春寒下绮栊。德满人间和气浃，卯山宫殿瑞云中。","dynasty":"宋代","title":"德寿春帖子八首其一"}
{"author":"曹勋","content":"林泉久自得，窗户向深幽。不复嫌村酒，何能有客愁。夕阳烘远水，飞絮挟轻鸥。杖屦归从晚，柴门月一钩。","dynasty":"宋代","title":"山居杂诗九十首"}
{"author":"曹勋","content":"凉飙霁雨。万叶吟秋，团团翠深红聚。芳桂月中来，应是染、仙禽顶砂匀注。晴光助绛色，更都润、丹霄风露。连朝看、枝间粟粟，巧裁霞缕。烟姿照琼宇。上苑移时，根连海山佳处。回看碧岩边，薇露过，残黄韵低尘污。诗人谩自许。道曾向、蟾宫折取。斜枝戴，惟称瑶池伴侣。","dynasty":"宋代","title":"清风满桂楼（丹桂）"}
{"author":"曹勋","content":"花落春犹在，人存事已非。草侵迎仗路，尘满旧熏衣。独立空怜影，当歌但斂眉。羞见长门月，曾同步辇归。","dynasty":"宋代","title":"深夜谣二首"}
{"author":"曹勋","content":"喜见丰姿眼倍明，从来事事胜公荣。相望震泽三江水，便隔秦关万里情。连茹缙绅游北阙，如公文采似东京。举觞喜共留春住，为读新诗一座倾。","dynasty":"宋代","title":"和黄虚中韵二首"}
{"author":"曹勋","content":"红染芙蓉。似晓霞丽日，秋满珠宫。瑞彩朝来，都做和气葱葱。共庆龟台降祉，化均凤历同风。升平助阴化，奉养余闲，翰墨鸾龙。群仙移彩仗，尽红妆玉带，乐震霜空。响入千岩，芳桂香散房栊。劝寿天颜有喜，奉觞雁序雍容。蟠桃待从此，岁岁今朝，荐酒瑶钟。","dynasty":"宋代","title":"国香（中宫生辰）"}
{"author":"曹勋","content":"行年七十化，聩景亦乘时。日近尤为祟，雷轰尚弗知。顾多居士病，赖有宁馨儿。若得都无听，唯哦见赠诗。","dynasty":"宋代","title":"和同官问耳疾六首其一"}
{"author":"曹勋","content":"诵公十妙语，便觉舒华年。意与境俱会，超凌心欲仙。","dynasty":"宋代","title":"松窗用杜句为韵和以棋酒为意十首其十"}
{"author":"曹勋","content":"素商吹景，西真赋巧，桂子秋借蟾光。层层翠葆，深隐幽艳清香。占得秀岩分种，天教薇露染娇黄。珍庭晓，透肌破鼻，细细芬芳。应是月中倒影，喜余叶婆娑，灏色迎凉。移根上苑，雅称曲槛回廊。趁取蕊珠密缀，与收花雾著宫裳。帘栊静，好围四坐，对赏瑶觞。","dynasty":"宋代","title":"胜胜慢"}
{"author":"曹勋","content":"上下天光一碧时，白蘋红蓼照晴晖。汉阳树远江烟起，黄鹤楼空燕子归。","dynasty":"宋代","title":"题俞㨷画八景其七鄂渚晴光"}
{"author":"曹勋","content":"海内知名第一流，诗从伟度破优柔。知公少驻抟风翼，念我都如露地牛。解腊天容先布暖，得春梅意小迟留。红穿碧甲聊随俗，不奈心惊雁过楼。","dynasty":"宋代","title":"赠许察院"}
{"author":"曹勋","content":"老来参同事，勤增不敢失。人言炉偃月，吾意炉藏日。朝阳升西山，异液甘若蜜。一体奠所居，旦旦享清逸。","dynasty":"宋代","title":"山居杂诗九十首"}
{"author":"曹勋","content":"蒸沙以为城，冶铁用作限。未伸彼利害，先为己忧患。家事席未暖，基址已永叹。在德不在险，推类仁者谏。","dynasty":"宋代","title":"山居杂诗九十首"}
{"author":"曹勋","content":"诗绛彩娇春，苍筠静锁，掩映夭姿凝露。花腮藏翠，高节穿花遮护。重重蕊叶相怜，似青帔艳妆神仙侣。正武陵溪暗，淇园晓色，宜望中烟雨。暖景、谁见斜枝处。喜上苑韶华渐布。又似瑞霞低拥，却恐随风飞去。要留最妍丽，须且闲凭佳句。更秀容、分付徐熙，素屏画图取。","dynasty":"宋代","tags":"咏物","title":"夹竹桃花·咏题"}
{"author":"曹勋","content":"公有静中趣，凿山俯清深。秋风夜雨过，饱闻泉石音。云岫冷苍翠，游萍纷浮沉。心赏殊不已，悠然付微吟。","dynasty":"宋代","title":"和仲远新池"}
{"author":"曹勋","content":"岁华念将晚，寒色惨中抱。昔年困虀盐，拨灰吟苦调。老来适其适，所乐在燕笑。招宾共一醉，围炉不妨小。","dynasty":"宋代","title":"山居杂诗九十首"}
{"author":"曹勋","content":"岩壑未销连夜雪，松篁深映一川梅。忍寒故作迟迟去，只为清香特特来。","dynasty":"宋代","title":"和范倅十首"}
{"author":"曹勋","content":"吾年逾七十，真欲原春迟。岂谓上元过，适丁多雨时。韶华荏苒半，清明旦夕期。流莺与蜂蝶。冷落殊未知。","dynasty":"宋代","title":"山居杂诗九十首"}
{"author":"曹勋","content":"日华露重疏疏竹，宝砌风回楚楚松。酪粉冰壶驱薄暑，瑶琴永日得从容。","dynasty":"宋代","title":"端午帖子九首"}
{"author":"曹勋","content":"逢时顿足念松楸，节物频迁只佐愁。衰草苍烟非故里，短篷轻桨漫归舟。","dynasty":"宋代","title":"和贺子忱五首"}
{"author":"曹勋","content":"凤沼湛碧，莲影明洁，清泛波面。素肌鉴玉，烟脸晕红深浅。占得薰风弄色，照醉眼、梅妆相问。堤上柳垂轻帐，飞尘尽教遮断。重重翠荷净，列向横塘暖。争映芳草岸。画船未桨，清晓最宜遥看。似约鸳鸯并侣，又更与、春锄为伴。频宴赏，香成阵、瑶池任晚。","dynasty":"宋代","title":"二色莲（咏题）"}
{"author":"曹勋","content":"瞻荆颍兮盘盘，悲淮流兮潺湲。彼何人兮独安，此何人兮独难。悼哲人之不反兮，抗灵辔于江干。","dynasty":"宋代","title":"楚语为屈平作"}
{"author":"曹勋","content":"不毛山海尽梯航，德洽重熙圣祚昌。万国鼎新周礼乐，千官星拱舜衣裳。惠沾圜土恩波阔，德及昆虫化日长。天地至和昭感格，比闻甘露降番阳。","dynasty":"宋代","title":"呈时宰二首"}
{"author":"曹勋","content":"老境欣逢世路平，收回神观远逢迎。五更不复趋双阙，六凿都忘任七情。","dynasty":"宋代","title":"和郑国器六首"}
{"author":"曹勋","content":"听政勤劳抚万方，暂留行殿驻钱塘。已将轮对规行事，更向龙床阅谏章。","dynasty":"宋代","title":"宫词三十三首"}
{"author":"曹勋","content":"道涂行役费光阴，节物还撩一寸心。百尺烟坛上星斗，笑看儿女竞穿针。","dynasty":"宋代","title":"途中七夕"}
{"author":"曹勋","content":"卜筑城隅久罢休，数椽忽得水西头。四围竹色缭寒碧，一径杉风留素秋。门外水天分棐几，天边桂子入帘钩。指踪尽得神仙客，更乞佳名为榜不。","dynasty":"宋代","title":"台城杂诗七首"}
{"author":"曹勋","content":"彼幽人兮何所思，忧耿耿兮天一涯。举家亲属散百草，关山万里难追随。更长不寐听鸣柝，寒风萧瑟如凄悲。安得此身有羽翼，脱然避地能孤飞。中宵起坐待明发，悄悄侧身听晨鸡。","dynasty":"宋代","title":"待旦吟二首其一"}
{"author":"曹勋","content":"雅意老山林，每作山林趣。引领山林景，赋咏山林句。岚光增日夕，林风度朝暮。时时携筇归，群山送归户。","dynasty":"宋代","title":"山居杂诗九十首"}
{"author":"曹勋","content":"老去光阴不问春，只思麋鹿与为群。每求书附风前雁，便想山深日暮云。铅椠尘劳应念我，诗章棋局久思君。新茶仍副清新句，碌碌粗官愧少文。","dynasty":"宋代","title":"双溪云老寄示佳句及新茶用来韵为谢"}
{"author":"曹勋","content":"恭持天子节，再经邯郸城。断垣四颓缺，草树皆欹倾。慨念全赵时，英雄疲战争。殆及五季末，瓜分无定盟。慨念蔺君高，璧亦安所盛。翩翩魏公子，有德胜所称。殆今已千年，废台漫峥嵘。赵民尚自若，歌舞娱春荣。金石丝簧奏，仿佛余新声。兴废乃尔尔，人事徒营营。望城只叹息，尽付西山青。","dynasty":"宋代","title":"过邯郸"}
{"author":"曹勋","content":"珊瑚明月堕微茫，春入灯花暖夜缸。但阅玙璠来棐几，颇惭心迹倦芸窗。云间旧是贤者隐，江夏久无清誉双。拭目须君上霄汉，且将韵语伴澄江。","dynasty":"宋代","title":"和虚中见赠二首"}
{"author":"曹勋","content":"台蕈甘擅名，油葱芼枯腊。及居台山下，生致出岩隙。丁头形磷磷，鸡股香羃羃。清对云水客，荤素得共食。","dynasty":"宋代","title":"山居杂诗九十首"}
{"author":"曹勋","content":"赤城今屏翰，濒湿浙右同。不有仙人居，梅溽难从容。洪仙下瀛洲，一笑除蒿蓬。创阁俯江海，重檐焕云空。排衙碧嶙峋，烟霞透玲珑。遥岑与绝壁，但觉开青红。爱之榜佳名，坐见群山工。万叠烘晓日，六幕泛景风。时时与宾僚，醉酌黄金钟。请凭十二栏，更赋烟雨中。","dynasty":"宋代","title":"赋洪景伯分绣阁"}
{"author":"曹勋","content":"弄黄宫柳未齐镁，便觉风和淑景新。自是东君朝最贵，欣欣春事足颐神。","dynasty":"宋代","title":"德寿春帖子八首"}
{"author":"曹勋","content":"晴湖卷箔挂窗时，三面山光翠霭低。渐放扁舟波浩荡，喜看台榭水东西。","dynasty":"宋代","title":"夏日偶成六首"}
{"author":"曹勋","content":"玉界琼田处处村，群山缭白晓云昏。圣君缟素天垂应，三白飞花奉至尊。","dynasty":"宋代","title":"扈跸建康道中值雪二首"}
{"author":"曹勋","content":"升暘宫里雪初消，便觉春风袭柳条。新醖嘈嘈泻轻碧，尽分和气浃狐貂。","dynasty":"宋代","title":"宫词三十三首"}
{"author":"曹勋","content":"忆昔上国宣和初，时平比屋欢唐虞。天王恺乐纵游豫，翔风和气凌天衢。苍龙颁春动时辂，晴光彩错明金铺。扶晨官师会朝请，杂沓剑佩诸侯趋。仗移走马退东掖，阗阗车骑喧传呼。笙箫合沓送歌酒，游人买笑捐金珠。太平一百六十载，四夷面内无征诛。歌星声未断霓裳舞，胡兵直指隳神都。苍茫万乘扣军垒，六龙不御惊镤{金辜}。阴虹当天变白昼，中原化作羊犬区。黄旗悠悠渡江汉，百僚竄伏天一隅。南极三吴北燕蓟，西秦东鲁残羌胡。至今申历遍三四，生民散尽悲巢鸟。我每思家限淮水，摇摇心与飞云孤。江城春风涨白浪，鸡声可数屋可逾。兵缠九宇无花木，憔悴春风空绿芜。","dynasty":"宋代","title":"春风引"}
{"author":"曹勋","content":"嗟我世间人，强有六亲念。看子是恶少，目妒作美艳。分香且供佛，有财莫言俭。俯仰即异世，六尺那可占。","dynasty":"宋代","title":"效寒山体其二"}
{"author":"曹勋","content":"隔岁种成麦，起麦秧稻田。晚禾亦云竟，冬菜碧相连。收割不闲手，垄亩无空阡。家蓄千指客，始知常有年。","dynasty":"宋代","title":"山居杂诗九十首其二"}
{"author":"曹勋","content":"素怀绕列岫，乃家台山麓。人境两俱绝，事物济所欲。芳醪澈盏白，茗饮瀹溪绿。对客调玉轸，清风入梧竹。","dynasty":"宋代","title":"山居杂诗九十首其四十七"}
{"author":"曹勋","content":"公来触热冒炎云，风义凌虚独有君。但觉一家增喜色，便如满座揖清芬。","dynasty":"宋代","title":"和李伯时韵送行七首其一"}
{"author":"曹勋","content":"仆昔困犯难，戎陆日所虞。何能守一经，且话雄千夫。识公好兄弟，宛同周司徒。爽彻绝俗姿，秀发连璧躯。駸駸驾文圃，吐论清而腴。伊流如学源，一洗众病肤。韶音沿沂说，举世必所无。公家徐起之，力因拯其橅。诸儒步武役，反若辕下驹。方知钜鹿功。列国宜凫趋。念兹风尘际，再得如玄珠。流光澈太清，欲飞月下鸟。酿为五字句，妙语兼良图。愧此溢美多，通甚非康衢。新凉到棐几，翠竹环茅庐。更当对论文，莫问金仆姑。","dynasty":"宋代","title":"和程机宜见贻"}
{"author":"曹勋","content":"清虚指出翠微旁，便涌流泉溉一方。更拜璇题作神力，源源千古出甘凉。","dynasty":"宋代","title":"题清虚庵三首其一"}
{"author":"曹勋","content":"故人高卧枕严溪，香火纷纷俗不疲。倘赞提封如帝业，也分百户奉真祠。","dynasty":"宋代","title":"题光武庙三首"}
{"author":"曹勋","content":"天地有大德，好生洽民心。炎云涨毒暑，此风散重阴。欲驱深旬热，忽作三日霖。人物荷造化，喜归田亩深。","dynasty":"宋代","title":"山居杂诗九十首其四十二"}
{"author":"曹勋","content":"除地台山麓，稍葺五亩宅。松竹互偃亚，云山若阡陌。子舍念我老，文余躬干役。欣欣归来乐，乐岂一朝夕。","dynasty":"宋代","title":"山居杂诗九十首"}
{"author":"曹勋","content":"寅杓乍正，瑞云开晓，罩紫府宫殿。圣孝虔恭，率宸庭冠剑。上徽称、天明地察，奉玉检、璇耀金辉，仰吾君，亲被衮龙，当槛俯旒冕。中兴明天子，舜心温凊，示未尝闲燕。礼无前比，出渊衷深念。赞木父金母至乐，万亿载、日月荣光俱欢忭。罗绮管弦开寿宴。","dynasty":"宋代","title":"六花飞（册宝）"}
{"author":"曹勋","content":"台山穴三兽，樵者不得薪。忽是食人虎，便有射虎人。善恶必对待，祸福常相邻。冞月寝三皮，居山聊一欣。","dynasty":"宋代","title":"山居杂诗九十首"}
{"author":"曹勋","content":"九重盛旦薰风候。佳气氛氲横永昼。眉心烟彩拥群仙，华宴重开同圣后。箫韶宫殿锵金奏。香绕祥云腾宝兽。三千嫔御奉严宸，亿万斯年祈圣寿。","dynasty":"宋代","title":"玉楼春（后宴词）"}
{"author":"曹勋","content":"倒海倾潮翻白雨，钩窗卷箔度清风。江山一饷惊雷静，已有闲云行碧空。","dynasty":"宋代","title":"雨作二首"}
{"author":"曹勋","content":"鸣鸠初拂羽，桑叶破新萌。采采不盈菊，攀多力未生。春服浥朝露，晓日映妆明。语学流莺巧，身同飞燕轻。使君劳借问，夫婿自专城。","dynasty":"宋代","title":"采桑曲"}
{"author":"曹勋","content":"神仙闻水部。妙物与长生。鼎饪元滋味，山樊好弟兄。佳音当有象，短韵已驰兵。试咽甘酸处，行看雪里英。","dynasty":"宋代","title":"和子忱惠八月青梅"}
{"author":"曹勋","content":"酴醿芳架引繁英。香远透帘清。更与洛阳花市，一齐移在宫庭。琉璃万朵，娇红嫩紫，总是嘉名。殿阁真仙同赏，天颜喜入欢声。","dynasty":"宋代","title":"朝中措"}
{"author":"曹勋","content":"护圣军容簇仗齐，云屯甲马耀春曦。行知蹴踏胡尘静，十万吞江午饮时。","dynasty":"宋代","title":"宫词三十三首"}
{"author":"曹勋","content":"某也庵居久，心形付自然。山林藏老退，松竹养风烟。遇物元非远，寻真自一天。怀人会心处，熟诵见山篇。","dynasty":"宋代","title":"曾端伯自承移帅川口有怀风旨无便附信忽领教喜成小诗附便奉呈三首其三"}
{"author":"曹勋","content":"薄阴疏雨湿春容，两岸增添绿与红。短棹悠悠了无事，却怜云水旧匆匆。","dynasty":"宋代","title":"守闸书事时已退居五首"}
{"author":"曹勋","content":"九州思汉定雄夫，天下雄夫待一呼。冰亦复随人意合，从来大度自同符。","dynasty":"宋代","title":"题光武庙三首"}
{"author":"曹勋","content":"十月新阳。喜桃杏秀发，宫殿春香。宝历开图，文母协应时康。诞庆欣逢令旦，向花闱、罄列嫔嫱。欢荣是九五，侍膳芳筵，翠扆龙章。天心人共喜，拱三钗瑞彩，同捧瑶觞。禁中和气，都入法部丝簧。一片神仙锦绣，正珠帘、高卷云光。遐龄祝亿载，永奉慈颜，地久天长。","dynasty":"宋代","title":"国香（同前）"}
{"author":"曹勋","content":"妾在靖康初，胡尘蒙京师。城陷撞军入，掠去随故和。忽闻南使过，羞顶羖羊皮。立向最高处，图见汉官仪。数日望回骑，荐致临风悲。","dynasty":"宋代","title":"入塞"}
{"author":"曹勋","content":"椒柏称觞，抚寰瀛佳辰，正临端月。瑞应屡臻，宫御多祥，气候暖回微冽。圣母七旬寿，敻无前、天心昭格。溥庆处，坤珍效祉，宴开清切。金殿箫韶备设。锵钧奏留云，舞容回雪。赭袍绣拥，袆翟同诚，递捧玉杯欢悦。愿将亿万喜，祝亿万、从兹无缺。太平主，永隆圣孝凤阙。","dynasty":"宋代","title":"花心动（同前）"}
{"author":"曹勋","content":"一川清露泣黄花，拜扫人归石路斜。我亦天涯沦落客，丘园回首乱云遮。","dynasty":"宋代","title":"和贺子忱五首"}
{"author":"曹勋","content":"云笼赫日藏阳焰，人向红尘困暑风。山驿醒心何处是，幅巾萧散梦魂中。","dynasty":"宋代","title":"松隐雨过二首"}
{"author":"曹勋","content":"惨惨春阴，画桡寒漾梅风去。冷风吹度。愁入淮山路。歌扉归期，只恐春城暮。人何处。柳汀烟渚。听尽篷窗雨。","dynasty":"宋代","title":"点绛唇"}
{"author":"曹勋","content":"素怀绕列岫，乃家台山麓。人境两俱绝，事物济所欲。芳醪澈琖白，茗饮瀹溪绿。对客调玉轸，清风入梧竹。","dynasty":"宋代","title":"山居杂诗九十首"}
{"author":"曹勋","content":"昔作章台柳，今为清水萍。寄托一失所，谁分渭五泾。王孙事游冶，兰麝徒芳馨。清晨夭桃花，灼灼鲜且荣。随风易零落，不及粪上英。萍生八九子，滋育常盈盈。芙蓉饰高盖，文藻疏繁缨。宁复事攀折，中心无不平。","dynasty":"宋代","title":"浮萍篇"}
{"author":"曹勋","content":"杖屦从风入帝关，坐令爽气满西山。身随清跸云烟上，心在华阳晻霭间。","dynasty":"宋代","title":"和张达道先生三首"}
{"author":"曹勋","content":"弄黄宫柳未齐镁，便觉风和淑景新。自是东君朝最贵，欣欣春事足颐神。","dynasty":"宋代","title":"德寿春帖子八首"}
{"author":"曹勋","content":"方塘倒影青天净，幽径生苔绿荫浓。春去得闲观物化，吹凉醒睡喜支筇。","dynasty":"宋代","title":"杂诗二十七首其一"}
{"author":"曹勋","content":"翠帘迟晚，龙楼丽日，海宇明新霁。枢旋大电，虹流华渚，阳春天气。出震乘乾，保民立政，垂衣裳治。诞恩均九有，功兼七制，恢图抚、四荒外。威动殊邻万里。拥衣冠、称觞玉陛。虞韶缓度，龙香飞下，晴云如水。行见冰天，版图来上，诸侯盟会。奉怡颜宴罢，归移宝辇，向瑶池醉。","dynasty":"宋代","title":"水龙吟（会庆节）"}
{"author":"曹勋","content":"皖山邃密常若春，中有仙士久隐沦。幅巾啸傲喜接物，仿佛白鹤乘孤云。朅来帝所暂戾止，亹亹清言偿所喜。内惭已老不受教，犹幸一奉圯桥履。","dynasty":"宋代","title":"与马通判"}
{"author":"曹勋","content":"连年逆虏断侵凌，圣连当天日正升。顶相如山知美谶，绍隆火德即中兴。","dynasty":"宋代","title":"宫词三十三首"}
{"author":"曹勋","content":"点化八珍爽，须烦一品虀。付寒求瓮下，面法记山西。宫徵难忘味，膏梁勿遽迷。终然调鼎手，深旨出扶犁。","dynasty":"宋代","title":"食虀有作"}
{"author":"曹勋","content":"闽浙风土异，九日未见菊。丰枝閟秀色。细蓓凄已绿。当樽折野蕊，气味亦格触。讵知三径中，采采不一足。","dynasty":"宋代","title":"山居杂诗九十首"}
{"author":"曹勋","content":"道人身在水云乡，诵罢楞伽日乍长。满坐好风驱热恼，一庭浓绿作清凉。","dynasty":"宋代","title":"杂诗二十七首"}
{"author":"曹勋","content":"白露团玉阶，秋风动罗幕。御幸各有宜，非为君恩薄。","dynasty":"宋代","title":"团扇歌"}
{"author":"曹勋","content":"堂堂春将去，好花如款留。荼蘼蔓层雪，芍药攲重楼。金沙插架富，蕙香转林幽。我欲助送之，飞絮漫天愁。","dynasty":"宋代","title":"山居杂诗九十首其二十八"}
{"author":"曹勋","content":"汉地山河远，边城草木长。西戎空大厦，北虏送君王。礼乐兼三统，车书混八荒。征伐司卫霍，奉使遣苏张。号令知无外，衣冠入夜郎。蒐兵临瀚海，郡县裂姑臧。邮传通族障，奚奴识宪章。华夷同正朔，天子坐明堂。西极奉龙马，何用贽白狼。","dynasty":"宋代","title":"胡无人行二首"}
{"author":"曹勋","content":"江淮控制接荆蛮，销患无形仗卫闲。蔼蔼东风符帝力，新春先到凤凰山。","dynasty":"宋代","title":"宫词三十三首"}
{"author":"曹勋","content":"圣德隆昌纪绍兴，稍驯逆虏会清明。须知不待黄河报，自有天威靖太平。","dynasty":"宋代","title":"宫词三十三首"}
{"author":"曹勋","content":"湖山风月销葱葱，涣号春回万国同。因使吴人沾圣泽，一齐翻入櫂歌中。","dynasty":"宋代","title":"宫词三十三首"}
{"author":"曹勋","content":"上圣忧劳昔未闻，看花岂复御佳辰。内人闻道频相语，不见秋千已几春。","dynasty":"宋代","title":"宫词三十三首"}
{"author":"曹勋","content":"天开黄道日华明，细细南薰下太清。宫殿云扶龙虎气，楼台风转管弦声。","dynasty":"宋代","title":"宫词三十三首"}
{"author":"曹勋","content":"春事匆匆绿渐稼，林花铺绣晓烟中。如何卷上黄金阙，许作华裀舞阆风。","dynasty":"宋代","title":"恭睹宸制花落尤艳之句自古诗人未有形容及此"}
{"author":"曹勋","content":"晓传清警出龙楼，八骏腾骧下斗牛。铁骑屯云朝障殿，羽林扈跸拱凝旒。暂迂玉趾临三楚，便觉荣光焕九州。恢复故疆知默定，已看森索坠旄头。","dynasty":"宋代","title":"恭睹上圣亲临江淮耀武伊洛谨成诗一章仰赞圣"}
{"author":"曹勋","content":"新规杰阁倚苍峦，地拱天成十二栏。但觉星辰来广漠，不知步武切高寒。春风先到黄金阙，皓月常临白玉盘。曾侍威颜香案末，邃瞻旒扆瑞云端。","dynasty":"宋代","title":"恭奉圣训赋凌虚"}
{"author":"曹勋","content":"椒掖冲襟奉玉宸，灵芝茎叶出氤氲。如颁月令欣欣政，先学巫山蔼蔼云。璀璨吐奇康寿栋。轮囷绝异汉唐闻。只应一叶三千岁，万亿斯年赞大君。","dynasty":"宋代","title":"恭进德寿芝草"}
{"author":"曹勋","content":"松篁深靓隐新宫，十六清真位位同。笙鹤似临三境上，佩环应下五云中。烟霞顿隔尘寰路，道德追还太古风。固已群仙资圣寿，嵩呼益原祝尧聪。","dynasty":"宋代","title":"恭题观堂"}
{"author":"曹勋","content":"云英两凤跨烟扉，收尽诗才坐翠微。相国题评为携挈，一方莲社似公稀。","dynasty":"宋代","title":"瑞岩仰老见和复酬前韵七首"}
{"author":"曹勋","content":"鸣鸠初拂羽，桑叶破新萌。采采不盈菊，攀多力未生。春服浥朝露，晓日映妆明。语学流莺巧，身同飞燕轻。使君劳借问，夫婿自专城。","dynasty":"宋代","title":"采桑曲"}
{"author":"曹勋","content":"平世功名不可期，羝羊自恨触藩篱。劳生漫弭众人谤，虽死肯辜天下知。劝进偶能回漠北，输忠犹忆佐边陲。秋风一夜翻庭绿，晓看髭髯半作丝。","dynasty":"宋代","title":"闲居泉州"}
{"author":"曹勋","content":"道友山间四散居，忽然相会亦旬余。直须把盏如村醉，醉后歌欢更自加。","dynasty":"宋代","title":"试笔偶书二首"}
{"author":"曹勋","content":"山居终日不开门，室有南窗气自温。人籁暂休天籁息，月华将冷照黄昏。","dynasty":"宋代","title":"冲啬书事"}
{"author":"曹勋","content":"近天尺五哄车音，此复关门自古今。尽却烦缘留静照，破闲应赖有清琴。","dynasty":"宋代","title":"梁洁夫幽居林宇靓深画幽邃不类贵第宛然山林"}
{"author":"曹勋","content":"蚀馀仍苦雨，犹尔晦阳晖。浩浩陂三尺，家家水半扉。汩陈非佛意，昏垫盖天机。祈恳须冥造，当仁要达微。","dynasty":"宋代","title":"久雨三首其二"}
{"author":"曹勋","content":"向晓天中月一痕，春阳先到凤凰门。苑中斗草寻芳处，日日春熙奉至尊。","dynasty":"宋代","title":"德寿春帖子八首"}
{"author":"曹勋","content":"湖上秋山翠作堆，湖光千顷漾涟漪。晓云帖水菰蒲冷，正是吴江枫落时。","dynasty":"宋代","title":"题董亨道画西湖"}
{"author":"曹勋","content":"家住天台水石村，四围都是给孤园。有时桐柏庵中去，归下层峦夕照昏。","dynasty":"宋代","title":"试笔偶书二首"}
{"author":"曹勋","content":"异枝同颖绕祥云，贡入南州瑞木新。并影薰风舞交翠，要知仁政在斯民。","dynasty":"宋代","title":"送曾谹父还朝十首"}
{"author":"曹勋","content":"和气暖回元日，四海充庭琛贡至。仗卫俨东朝，郁郁葱葱，响传环佩。凤历无穷，庆慈闱上寿，皇情与天俱喜。念永锡难老，在昔难比。六宫嫔嫱罗绮。奉圣德、坤宁俱备。箫韶动钧奏，花似锦，广筵启。同祝宴赏处，从教月明风细。亿载享温清，长生久视。","dynasty":"宋代","title":"保寿乐（同前）"}
{"author":"曹勋","content":"闲时谒坟山，小筑真隐麓。怪来少清景，颇似阙修竹。荷锄斸云烟，移种扶疏绿。亭亭才数根，一扫群朴樕。","dynasty":"宋代","title":"山居杂诗九十首"}
{"author":"曹勋","content":"小圃艺花竹，春末已繁秀。土脉得锄斸，枝叶易秀茂。久以告老病，未免闭圭窦。相忘无芥蒂，一二约亲旧。","dynasty":"宋代","title":"山居杂诗九十首"}
{"author":"曹勋","content":"积阴扫秋风，吹作今夕月。山岳四高寒，天地一澄澈。幽人渺何许，庆喜清晖发。一樽不同乐，孤光共愁绝。","dynasty":"宋代","title":"中秋前一日邀贺子忱为对月之款乃审放意山林"}
{"author":"曹勋","content":"玉珰摇素腰如束。束如腰素摇珰玉。宜更醉春期。期春醉更宜。绣鸳闲永昼。昼永闲鸳绣。归念不曾稀。稀曾不念归。","dynasty":"宋代","title":"菩萨蛮"}
{"author":"曹勋","content":"未论琢句比玄晖，余事犹思学退之。数亩园荒松菊在，一生心有水云知。时平岂暇寻三窟，事际何能出六奇。幸有松篁隐幽筑，所欣鹤驭到时时。","dynasty":"宋代","title":"和李判院宿松隐见贻"}
{"author":"曹勋","content":"皇华临遣下彤墀，雨卧风餐益自怡。口伐可汗初不识，得陪后乘始应知。","dynasty":"宋代","title":"王德言枢密生日十首"}
{"author":"曹勋","content":"高原收菽麦，下田插禾秧。田头与地尾，一一意所量。躬耕辨好怯，择种均丰荒。所以终岁间，食米不及糠。","dynasty":"宋代","title":"山居杂诗九十首"}
{"author":"曹勋","content":"田田东作衬柴关，湿碧吹青一望间。已许倾心常向日，尚容高卧且怀山。光风春动方崇蕙，沆瀣宵零可驻颜。要是耕耘在毛墨，图书佳客乐余閒。","dynasty":"宋代","title":"赋陈嘉谟东西轩二首"}
{"author":"曹勋","content":"台山穴三兽，樵者不得薪。忽是食人虎，便有射虎人。善恶必对待，祸福常相邻。冞月寝三皮，居山聊一欣。","dynasty":"宋代","title":"山居杂诗九十首"}
{"author":"曹勋","content":"阿蘋能唱大苏词，赤壁长哦更一奇。临赋图成好相伴，东山他日固先知。","dynasty":"宋代","title":"送曾谹父还朝十首其八"}
{"author":"曹勋","content":"丹桂何堪急雨催，清香不肯逐蒿莱。却庆念我轻年待，借得余霞为再开。","dynasty":"宋代","title":"丹桂再开对酒"}
{"author":"曹勋","content":"一笠弥天亦大奇，选公访我索新诗。赤城归去应相忆，十里松风月上时。","dynasty":"宋代","title":"送选兄归天台"}
{"author":"曹勋","content":"一时耆旧尽英游，玉节迎銮暂少休。不以秦人视越瘠，载驰楚尾与吴头。两淮浓被钟离政，一水聊萦杜若洲。行见锋车还禁橐，已看仁化浃鱼鸥。","dynasty":"宋代","title":"和都运龙图二首"}
{"author":"曹勋","content":"君家冰玉传素风，瓮头色与冰玉同。薰人气和喜屡接，入琖色轻看若空。梅花破萼香澹澹，江天欲雪云蒙蒙。坐客已醉复赞叹，头不岑岑常忆公。","dynasty":"宋代","title":"谢卫太尉送新酒"}
{"author":"曹勋","content":"道人丰骨出埃尘，玉颊双红烂熳春。金液密传张果老，黄庭曾授赤明民。秋来行李林泉好，雨后云山意气新。顾我年华已垂尽，余龄薪水原相亲。","dynasty":"宋代","title":"送张冲举先生还山"}
{"author":"曹勋","content":"生死之徒六与七，可救群生可愈疾。心如秋月碧潭空，深闭岩扉方表悉。","dynasty":"宋代","title":"瑞岩仰老见和复酬前韵七首"}
{"author":"曹勋","content":"雪满群山万类沉，幽人闭户寂无心。轻舟冲冷肯乘兴，情与剡溪寒意深。","dynasty":"宋代","title":"题雪景二首"}
{"author":"曹勋","content":"念公万里回异俗，眷我南来忘趼足。它时短幅问死生，为向荒寒访云屋。","dynasty":"宋代","title":"谢李伯时自临安见过台州二首其二"}
{"author":"曹勋","content":"紫骝马，出西方。径万国，来咸阳。储精房，钟驯良。口如米火头如王，尾轻鬣短龙脊刚。蹄圆腕蹙森开张，齐平六齿排截肪。目如明星威煌煌，骄嘶喷薄思腾骧。荫以华屋荐露床，金羁玉勒红锦障，钩膺络脑垂璫琅。汉家骠骑新开府，天子辍赐威遐荒。将军横槊被金甲，矍铄超忽逾鹰扬。雄鸣矫厉奔蹙，明儿百万纷披攘。登封居胥转瀚海，军声陆讋摧天狼。归来明堂见天子，图形麟阁宣龙光。","dynasty":"宋代","title":"紫骝马·紫骝马"}
{"author":"曹勋","content":"山中之乐何由说，知者不言言者拙。红尘飞尽散松风，独酌寒泉弄明月。","dynasty":"宋代","title":"山中谣"}
{"author":"曹勋","content":"暂脱尘埃污履絇，白云坐看起天隅。笋梢觧箨摇新翠，为作麾幢执万夫。","dynasty":"宋代","title":"题扇二十四首"}
{"author":"曹勋","content":"赤城玉京天，冠简奉香火。一旦僧有之，道容易佛坐。忽为道复得，瞿昙加巾裹。屡改神不闻，二家自人我。","dynasty":"宋代","title":"山居杂诗九十首其六十九"}
{"author":"曹勋","content":"君方赣水赴除书，百舵横江信所扶。他日雁山新雁到，问先曾这赤城无。","dynasty":"宋代","title":"送徐正时之官赣州四首"}
{"author":"曹勋","content":"偶读禅门礼，老赜存清规。鱼鼓钟磬间，细行兼威仪。能居三板头，可当一住持。破衲受用薄，后来有不知。","dynasty":"宋代","title":"山居杂诗九十首"}
{"author":"曹勋","content":"和靖骨已槁，后来欲无说。细雨断魂句，妙处益清绝。朅来客异县，篱落泠风月。吟哦一字难，愧此枝下雪。","dynasty":"宋代","title":"山居杂诗九十首"}
{"author":"曹勋","content":"汛扫门前积有年，从来顶踵尽陶甄。应怜岁岁称觞客，又倚崇墉献十篇。","dynasty":"宋代","title":"政府生日十首"}
{"author":"曹勋","content":"敌疆未寻盟，天王日尝胆。边声入河岳，孤臣增百感。","dynasty":"宋代","title":"次韵程机宜感怀"}
{"author":"曹勋","content":"碧甲红芽物象新，天声震耀仰尧仁。只应露布来非晚，移跸中原烂漫春。","dynasty":"宋代","title":"宫词三十三首"}
{"author":"曹勋","content":"烦暑衣襟，乍凉院宇，梧桐吹下新秋。望鹊羽、桥成上汉，绿雾初收。喜见西南月吐，帘尽卷、玉宇珠楼。银潢晚，应是绛河，已度牵牛。何妨翠烟深处，佳丽拥缯筵，斗巧嬉游。是向夕、穿针竞立，香霭飞浮。别有回廊影里，应钿合、钗股空留。江天晓，萧萧雨入潮头。","dynasty":"宋代","title":"忆吹箫（七夕）"}
{"author":"曹勋","content":"飞去莺儿黄一点，压低梅子绿团枝。钩窗卷箔凉生坐，但觉新阴转影迟。","dynasty":"宋代","title":"杂诗二十七首"}
{"author":"曹勋","content":"雨后秋风十日阴，罗衣初觉晓寒侵。清愁强欲亲欢伯，瘦骨何能举聚针。碧玉丽词残照晚，青楼秀色暮云深。中郎好句传茅屋，端比逃虚喜足音。","dynasty":"宋代","title":"台城杂诗七首"}
{"author":"曹勋","content":"入夏山中乐有余，梅风淡淡雨疏疏。尘劳久欲双溪去，正类饥鹰待一呼。","dynasty":"宋代","title":"谢双溪见招"}
{"author":"曹勋","content":"琴堂窗户清无暑。宫妆争捧黄金注。劝我醉秋风。难辞两脸红。别来三堕叶。同是修门客。十载叹萍蓬。方欣一笑同。","dynasty":"宋代","title":"菩萨蛮（和贺子忱）"}
{"author":"曹勋","content":"我初游赤城，松竹空函丈。师时奉诸佛，略不乏供养。兹游再见之，谈笑益夷旷。横披慰老眼，罂粟煎夜饷。不以三生缘，遂作一指想。新蕉展时雨，风銮鸣昼讲。勉旃自爱重，公才定龙象。","dynasty":"宋代","title":"选上人素履精修仆先识於崇信岑寂之时重来见"}
{"author":"曹勋","content":"乾坤万事上眉端，寂历东风独倚栏。白发余春能几醉，绿阴细雨不多寒。香飘苔迳花谁惜，影落沙鹤泉自看。碧眼野僧知我意，素琴携就竹西弹。","dynasty":"宋代","title":"春暮"}
{"author":"曹勋","content":"结客少年场，横行静朔方。嫖姚新拜将，亲选羽林郎。百宝装犀甲，千金饰箭房。笑谈看匕首，博戏赌香囊。聚饮胡姬酒，同升射雉堂。联骑绝沙漠，分麾入范阳。陈前俘黠虏，马首拜降王。归来辞厚赏，小阁醉红妆。","dynasty":"宋代","title":"结客少年场行二首其二"}
{"author":"曹勋","content":"智士名不足，愚夫乐有余。况复冬夜长，风雪迷通衢。美人邀我饮，清酒开玉壶。明眸艳红烛，流盻光四隅。萦风转修袂，逸响级绮疏。龙香满珠阁，兰气生罗襦。遗簪复堕珥，笑语相迎扶。回头问公子，不醉将何如。","dynasty":"宋代","title":"长夜吟"}
{"author":"曹勋","content":"贺子胸中自有山，结庵山底更云间。遣才只道今无许，此士如何尚着闲。未应万言直杯水，向来九虎守天关。莫嫌久不还诗债，诗债从来隔岁还。","dynasty":"宋代","title":"今乃和以报之"}
{"author":"曹勋","content":"子晋升真后，茅君谒帝初。灵风翔羽葆，舒辔耸云裾。凌虚前虎节，方驾后龙舆。平旦辞龟岭，禺中过凤虚。故里频迁改，山川遽有无。当时武昌水，清浅转城隅。","dynasty":"宋代","title":"黄鹤"}
{"author":"曹勋","content":"新荷贴水翠田田，绿满花梢午影圆。饭了从容春事静，螭头闲掬水溅溅。","dynasty":"宋代","title":"春晚五首其四"}
{"author":"曹勋","content":"寂寂空城雀，日暮寒且饥。鼯鼠啼林端，豺虎夹路垂。蒿间黄雀语黄口，吞声切莫图高栖。汝不见当年连云宫馆散烟燎，歌台夹室今狐狸。糟丘成烘壤，藜藿生酒池。昔人自是不复改，今人始觉前人非。今人昔人未为远，更望谁家门户归。","dynasty":"宋代","title":"空城雀二首"}
{"author":"曹勋","content":"密密偃蜂房，香远未应时霎。薇露紫烟浥尽，任风欺雪压。老人曾饮百川空，相对肯微呷。揽取占先风度，醉高烧红蜡。","dynasty":"宋代","title":"好事近"}
{"author":"曹勋","content":"老境惟期得醉歌，何能浩荡涉风波。关山月白闻归雁，风雨秋深想钓蓑。","dynasty":"宋代","title":"题扇二十四首"}
{"author":"曹勋","content":"右府登车竦听观，皎如玉韵叶和銮。清薰已解南风愠，和气先舒易水寒。行李喜陪金虎节，移文应閟竹皮冠。原看归去为霖雨，天下苍生在谢安。","dynasty":"宋代","title":"持节和王枢密三首"}
{"author":"曹勋","content":"君去霏霏雪满衣，思君杨柳正依依。新来又得征人信，君去交河尚未归。","dynasty":"宋代","title":"折杨柳五首"}
{"author":"曹勋","content":"钜德元功凤应韶，屏风隔坐翊昌朝。星辰循轨三阶正，钟鼓重新一气调。活国工夫归断断，鍊形真一已飘飘。芒鞋门下尘埃客，拔宅惟看上紫霄。","dynasty":"宋代","title":"政府生日四首其三"}
{"author":"曹勋","content":"春到皇居景晏温。冰轮驾玉上祥云。烛龙衔耀九重门。宫掖两仪临舜殿，金莲万斛奉尧尊。官家慈孝格乾坤。","dynasty":"宋代","title":"浣溪沙（赏灯）"}
{"author":"曹勋","content":"久无轩冕意，出处亦何心。世味思三沐，花风快一襟。喜君方砺志。顾我岂知音。医手非吾事，深惭不可箴。","dynasty":"宋代","title":"和国器喜以事业为怀二首"}
{"author":"曹勋","content":"上真应御白云闲，肃立香霏玉殿寒。五百年中今应运，原还中土汉衣冠。","dynasty":"宋代","title":"游庐山将归有作二首"}
{"author":"曹勋","content":"笋舆清晓出都门，便喜松声到处闻。可但佳游今止止，试寻旧友只纷纷。卑栖故传吴楚语，高意自同鸾鹤群。且乐退身地挂碍，满襟尘土逐春云。","dynasty":"宋代","title":"出关"}
{"author":"曹勋","content":"识公政事在恺悌，接物情文惟至诚。天台两岁士民说，要雨雨来晴便晴。","dynasty":"宋代","title":"送曾谹父还朝十首其六"}
{"author":"曹勋","content":"著意绣鸳鸯，双双戏小塘。绣罢无心看，杨花满绣床。","dynasty":"宋代","title":"春闺怨"}
{"author":"曹勋","content":"烦暑衣襟，乍凉院宇，梧桐吹下新秋。望鹊羽、桥成上汉，绿雾初收。喜见西南月吐，帘尽卷、玉宇珠楼。银潢晚，应是绛河，已度牵牛。何妨翠烟深处，佳丽拥缯筵，斗巧嬉游。是向夕、穿针竞立，香霭飞浮。别有回廊影里，应钿合、钗股空留。江天晓，萧萧雨入潮头。","dynasty":"宋代","title":"忆吹箫（七夕）"}
{"author":"曹勋","content":"胡姬年十年，媚脸明朝霞。当垆一笑粲，桃叶映桃花。王孙停宝马，公子驻香车。学歌装翡翠，看月弄琵琶。不顾金吾子，谁看白鼻騧。","dynasty":"宋代","title":"胡姬年十五"}
{"author":"曹勋","content":"南徐作别抵闽乡，三见春风换众芳。若对旧游知识问，为言羁旅鬓成霜。","dynasty":"宋代","title":"孙倅书尾附二诗"}
{"author":"曹勋","content":"蕴玉梅初艳，埋青麦自丰。渐冰留水研，时喜拂窗风。能赋怀王粲，开樽忆孔融。警寒方认鹤，扫迳屡嗔童。色动书帷白，寒侵蜡炬红。剡溪逸想，透句堕春工。岂意疎慵外，犹存引领中。须君乘暖景，一笑得相同。","dynasty":"宋代","title":"和贺子忱喜雪"}
{"author":"曹勋","content":"珠星璧月，昼景夜色相催。正阳炎序火府，龙珠蕴照，冰海融澌。洞天春常好，日日琪花，琼蕊芳菲。绛景无别，惟似琉璃。平地环绕清泚。火中生莲，会成真物，更取海底龟儿。胜热涤暑风，全形莹若冰肌。常存道意。铄石流金无畏。共协混元一气。入冲极。觉自己。乾体还归。","dynasty":"宋代","title":"法曲（遍第三）"}
{"author":"曹勋","content":"生逢艰苦念无前，扈圣犹悲易水壖。知效一官常自愧，死须五鼎遂身先。颇收姓字朝廷上，宁复功名日月边。军旅固非平日事，原将余力从橐鞬。","dynasty":"宋代","title":"故旧见辟幕府"}
{"author":"曹勋","content":"列旂常。中宵天净，郊丘展采圆苍。肇禋三岁礼，圣天子为民，致福穰穰。凝旒亲奠玉，粲珠联、星斗垂芒。渐月转燔柴，露重烟断坛旁。欢康。青霞催晓，六乐均调，响逐新阳。辇回天仗肃，庆千官抃舞，绣锦成行。鸡竿双凤阙，肆颁宣、恩动荣光。赞永御，萝图霈泽，常抚殊方。","dynasty":"宋代","title":"凤箫吟（郊祀庆成）"}
{"author":"曹勋","content":"仆以义制心，自谓颇忠赤。保国不保身，用忠岂用力。所以四将命，悉能全赵璧。未当引年归，痛定思政刺。","dynasty":"宋代","title":"山居杂诗九十首"}
{"author":"曹勋","content":"录录虽能早致身，中年东海与西秦。只宜桐柏山中老，不是麒麟阁上人。故病未休新病起，黑头应笑白头新。天公早赐还山诏，怀抱纷纷倦俗尘。","dynasty":"宋代","title":"再乞休致未遂得二诗呈之奇乡友"}
{"author":"曹勋","content":"庭萱戢戢漏新春，槛外梅花冷带云。与客对床风撼竹，一灯殊喜细论文。","dynasty":"宋代","title":"题扇二十四首"}
{"author":"曹勋","content":"晓来浩露出，细履欣悠然。垄麦漾轻浪，芳草迷平川。无边绿成幄，团飞柳皆绵。老翁指谓我，渐熟高低田。","dynasty":"宋代","title":"山居杂诗九十首其二十九"}
{"author":"曹勋","content":"凄风入林薄，旵日升山迟。槿花落因雨，菊英开映篱。身老每倦客，目昏犹喜诗。所欣水云念，得赴猿鹤期。","dynasty":"宋代","title":"山居杂诗九十首"}
{"author":"曹勋","content":"绝壑垂萝莲出泥，灵根泻碧潄春曦。支筇得住烟云上，剩看飞流溅沫时。","dynasty":"宋代","title":"游莲峰"}
{"author":"曹勋","content":"虚飘飘，虚飘飘。禹门三级浪，仙子百花桥。雪霙轻作霰，檐溜冻成条。游丝千尺网春色，掣电一抹收远霄。虚飘飘，虚飘飘，此时幻聚犹坚牢。","dynasty":"宋代","title":"虚飘飘"}
{"author":"曹勋","content":"黑水迢迢黑山暮，马鸣萧萧夜争度。胡笳四起黄云愁，角声呜咽何悠悠。陇山行断不回首，一番回首添白头。","dynasty":"宋代","title":"入塞曲"}
{"author":"曹勋","content":"不持月三长，不奉八关戒。久素则生疾，多肉亦思菜。齿决今莫遂，啜汗老所快。终当屏去荤，居山得自在。","dynasty":"宋代","title":"山居杂诗九十首"}
{"author":"曹勋","content":"秋雨弥空，冷侵窗户琴书润。四檐成韵。孤坐无人问。壮志消沈，喜入清闲运。常安分。炷烟飘尽。更拨余香烬。","dynasty":"宋代","title":"点绛唇"}
{"author":"曹勋","content":"吾年踰七十，真欲愿春迟。岂谓上元过，适丁多雨时。韶华荏苒半，清明旦夕期。流莺与蜂蝶，冷落殊未知。","dynasty":"宋代","title":"山居杂诗九十首其十二"}
{"author":"曹勋","content":"送春归，在何处。禾黍正离离，江城匝屯戍。杨花零点旌旗，天涯芳草连云暮。旧园桃李遍荆棘，故国楼台尽狐兔。衣冠不见洛阳花，胡马犹嘶汉宫树。吴江水绿吴山青，春到春归别有情。柳色迎人下关塞，随军万里清胡尘。黄金台榭未埋没，当年勿秦无人。","dynasty":"宋代","title":"送春归"}
{"author":"曹勋","content":"稍陪酬唱与荣观，声并琳琅和八銮。可但文华迎日丽，自然符采照人寒。笑谈殊喜亲犀麈，接侍终惭戴鹖冠。公等雍容瑚琏器，骞腾行见近长安。","dynasty":"宋代","title":"持节和王枢密三首"}
{"author":"曹勋","content":"黟歙与端璞，争雄称权奇。马肝乃正色，龙尾终视仪。霜毫瀹紫玉，松烟生华滋。都付文学老，看诵浯溪时。","dynasty":"宋代","title":"方检详出歙研求诗"}
{"author":"曹勋","content":"瞻荆颍兮盘盘，悲淮流兮潺湲。彼何人兮独安，此何人兮独难。悼哲人之不反兮，抗灵辔于江干。","dynasty":"宋代","title":"楚语为屈平作"}
{"author":"曹勋","content":"田田东作衬柴关，湿碧吹青一望间。已许倾心常向日，尚容高卧且怀山。光风春动方崇蕙，沆瀣宵零可驻颜。要是耕耘在毛墨，图书佳客乐余閒。","dynasty":"宋代","title":"赋陈嘉谟东西轩二首"}
{"author":"曹勋","content":"人生不如意，十固常八九。吾辈穷物理，挺特惟所守。东风暖入律，客意浓胜酒。游鞍纵所如，宁能困圭窦。","dynasty":"宋代","title":"山居杂诗九十首其七十"}
{"author":"曹勋","content":"笋舆轧轧度林峦，投宿招提一枕宽。尚有山头半峰雪，助成清夜五更寒。","dynasty":"宋代","title":"题显恩寺"}
{"author":"曹勋","content":"刺桐花发照人明，三看薰风舞绛英。海近鱼肥随米贱，山高溪净照人清。久闻射策先黄甲，何意栖鸾尚赤城。顾我婆娑老林下，看君事业映簪缨。","dynasty":"宋代","title":"用前韵酬陈判官"}
{"author":"曹勋","content":"梅从云坞冷摇春，玉雪浮香不着尘。愚谷斩新肯拈出，一时全露法王身。","dynasty":"宋代","title":"代简国清老惠梅"}
{"author":"曹勋","content":"炎精应运开真籙，神母嗷嗷夜潜哭。五星同轨莅秦雍，十二真人翔水曲。断蛇约法授天人，项籍叱咤徒驱逐。萧曹翼翼冠元功，三十一君光开国。君兮臣兮俱会同，渍扫乾坤开寿域。","dynasty":"宋代","title":"飞龙引"}
{"author":"曹勋","content":"阆苑喜新晴。正桂华、飘下太清。宝御凉秋，梦祥明月，天开辅盈成。宫闱女职遵慈训，见海宇仪型。奉东朝、晨夕趋承。化内外、咸知柔顺，已看彤管赋和平。宴坤宁。香腾金猊，烟暖秘殿彩衣轻。六乐丝竹，绕云萦水，总按新声。天临帝幄，亲颁寿酒，恩意兼勤。雁行缀、宰府殊荣。愿万亿斯年，南山并永，坤厚赞尧明。","dynasty":"宋代","title":"透碧霄（同前）"}
{"author":"曹勋","content":"遽颁翰墨发幽光，内顾鲰生德甚凉。已幸贰车临海国，因知汗简发天香。花梢擢绿蜂初静，梅实桃青昼已长。会见紫泥传诏札，中兴事业属清郎。","dynasty":"宋代","title":"和孙倅见贻八首"}
{"author":"曹勋","content":"连雨催寒黄著苔，纷然枯叶拥闲阶。了无春意到梅萼，只有瑞香先腊开。","dynasty":"宋代","title":"天台书事十三首其四"}
{"author":"曹勋","content":"忠孝传芳在一门，双旌光动小阳春。柯山瀫水聊均逸，石室龟峰定可人。紫诏密尝符夙梦，朱轓果见抚斯民。故家未有如公者，自致勋名侍帝宸。","dynasty":"宋代","title":"送钱处和知三衢"}
{"author":"曹勋","content":"雪后清寒砚已凉，地炉火冷拨疏星。夜深何物闲相伴，惟有纱笼一点灯。","dynasty":"宋代","title":"夜坐偶成"}
{"author":"曹勋","content":"君家冰玉传素风，瓮头色与冰玉同。薰人气和喜屡接，入琖色轻看若空。梅花破萼香澹澹，江天欲雪云蒙蒙。坐客已醉复赞叹，头不岑岑常忆公。","dynasty":"宋代","title":"谢卫太尉送新酒"}
{"author":"曹勋","content":"千峰注雨作微凉，宝殿留阴忽夕阳。入夏暄寒曾莫测，雷声犹震碧云傍。","dynasty":"宋代","title":"雨作二首"}
{"author":"曹勋","content":"君家谷口蔼清节，后裔於今耿冰雪。高明固已天下闻，却向山中弄明月。贯穿诸史极成败，鼓吹六经方论说。碧云日暮临庭柯，缄封肯寄冲烟萝。边头嗷嗷一雁过，坐想空山霜露多。","dynasty":"宋代","title":"寄郑渔仲"}
{"author":"曹勋","content":"朝饮文君酒，莫宿邯郸妓。近得浮梁书，春前办行计。","dynasty":"宋代","title":"估客乐"}
{"author":"曹勋","content":"姑苏台上月，倒景浮生河。石梁卧长洲，垂虹跃金波。丛薄散兰麝，水底流笙歌。歌声示断樽前舞，越兵夜入三江浦。吴王沉醉未及醒，不知身已为降虏。响靸廊前珠翠横，采香径里喧鼙鼓。西施和泪下珠楼，回首吴宫隔烟雾。姑苏台殿变秋蓬，荆棘沾衣泣寒露。至今风月动凄凉，余址石桥尚如故。","dynasty":"宋代","title":"姑苏台上月"}
{"author":"曹勋","content":"烟冥露重霜风号，声悲色惨侵征袍。据鞍顾名思义盼度沙碛，纵横白骨余残烧。举鞭迟留问田父，彼将欲语先折腰。泣云畔寇昔据此，老夫父子服弓刀。将军下令起丘甲，法严势迫无所逃。攻城夺险数十战，民残兵弊夷枭巢。当时二子没於阵，老夫幸免甘无聊。匹夫僭乱起阡陌，祸延千里俱嗷嗷。官私所杀尽民吏，坐令骨肉相征鏖。唯余将军封万户，士卒战死埋蓬蒿。至今野火野昏黑，天阴鬼哭声嘈嘈。","dynasty":"宋代","title":"古战场"}
{"author":"曹勋","content":"按节临瀚海，舒军辉朔方。幕中延揖客，马首系降王。封君行负弩，天子赐干将。后乘腾沙漠，前驱过渭阳。箫鼓通平乐，旌旗属建章。明堂献捷罢，甲予自生光。","dynasty":"宋代","title":"鼓吹曲"}
{"author":"曹勋","content":"生逢艰苦念无前，扈圣犹悲易水壖。知效一官常自愧，死须五鼎遂身先。颇收姓字朝廷上，宁复功名日月边。军旅固非平日事，原将余力从橐鞬。","dynasty":"宋代","title":"故旧见辟幕府"}
{"author":"曹勋","content":"取第如前俯，论兵度昔贤。击奸清相位，捧日上虞渊。气节公卿右，勋庸日月边。一生惟许国，史牒谅盈编。","dynasty":"宋代","title":"故知院枢密相公叶公挽章二首"}
{"author":"曹勋","content":"帝命洪枢贵，身兼制阃雄。江淮奠诸垒，庙社赖元功。愤虏游魂孽，驰神积虑中。庆联兰玉秀，相业看家风。","dynasty":"宋代","title":"故知院枢密相公叶公挽章二首"}
{"author":"曹勋","content":"关山月，关山月。分景送征人，寒光射矛戟。胡笳声断塞鸿惊，征人泪下思乡国。","dynasty":"宋代","title":"关山月"}
{"author":"曹勋","content":"本靡相踶性不同，金环压辔照晴空。晚来洗罢游韁缓，喜听骄嘶岸柳风。","dynasty":"宋代","title":"观马院洗马"}
{"author":"曹勋","content":"月出西南气便清，看来看到满轮明。莫嗔夜夜东楼赏，却恐中秋未必晴。","dynasty":"宋代","title":"观月藏书楼"}
{"author":"曹勋","content":"东风扬暖，渐是春半，海棠丽烟径。似蜀锦晴展，翠红交映。嫩梢万点胭脂，移西溪、浣花真景。濛濛雨，黄鹂飞上，数声宜听。风定。朱阑夜悄，蟾华如水，初照清影。喜浓芳满池，暗香难并。悄如彩云光中，留翔鸾、静临芳镜。携酒去、何妨花边露冷。","dynasty":"宋代","title":"月上海棠慢（咏题）"}
{"author":"曹勋","content":"春雪翳重霄，寒雨连日夜。不辍兽炭炽，甚恐庭花谢。疏帘莫禦冷，炉焚屡成灺。寒食数日间，春事求诸野。","dynasty":"宋代","title":"山居杂诗九十首其十一"}
{"author":"曹勋","content":"乱山影直危楼起。天涯目断雕阑倚。寂寞过东风。行宫烟雨中。长安何处日。城郭今寒食。谁待翠华归。片云天际飞。","dynasty":"宋代","title":"菩萨蛮"}
{"author":"曹勋","content":"汉地山河远，边城草木长。西戎空大厦，北虏送君王。礼乐兼三统，车书混八荒。征伐司卫霍，奉使遣苏张。号令知无外，衣冠入夜郎。蒐兵临瀚海，郡县裂姑臧。邮传通族障，奚奴识宪章。华夷同正朔，天子坐明堂。西极奉龙马，何用贽白狼。","dynasty":"宋代","title":"胡无人行二首"}
{"author":"曹勋","content":"平世功名不可期，羝羊自恨触藩篱。劳生漫弭众人谤，虽死肯辜天下知。劝进偶能回漠北，输忠犹忆佐边陲。秋风一夜翻庭绿，晓看髭髯半作丝。","dynasty":"宋代","title":"闲居泉州"}
{"author":"曹勋","content":"星拱尧眉，日临云幄，晓天初静炎曦。香凝翠扆，花笼禁殿风迟。彩山高与云齐。奉明主、玉斝交挥。庆天申旦，九州四海，同咏昌时。今年麦有双歧。别有琅玕并节，深秀联枝。丰世瑞物，嘉祥效祉熙熙。坐中莫惜沈醉，仰三圣、玉德光辉。献南山寿，严宸万载，永奉垂衣。","dynasty":"宋代","title":"夜合花（同前）"}
{"author":"曹勋","content":"斜风吹雪冷征衣，来见长眉老阿师。为我晓开银色界，笑谈宁复问归期。","dynasty":"宋代","title":"与印老同访天封老至夕忘归"}
{"author":"曹勋","content":"巧辟轩窗面面风，坐收骏足玉关通。渥洼汗血供龙驭，尽在凭栏指顾中。","dynasty":"宋代","title":"绿绮七咏"}
{"author":"曹勋","content":"宠移非为妒，花落不因风。来往长门月，羞将团扇同。","dynasty":"宋代","title":"班婕妤"}
{"author":"曹勋","content":"摇曳空歌上玉清，飞烟冉冉拂仙缨。龙軿已过黄金阙，致肃门郎识姓名。","dynasty":"宋代","title":"小游仙三首"}
{"author":"曹勋","content":"飞金走玉常奔驰。日上还西。自古待著长绳系。算尘心、谩劳役堪悲。盘古到此际。桑田变海，海复成陆高低。噫嘻。下土是凡质容仪。寿考能消，几日支持。念一世。真若朝荣暮落难期。幸有志、日传得神仙希夷。希夷。堪为千古人师。","dynasty":"宋代","title":"法曲（散序·道情）"}
{"author":"曹勋","content":"又看历日改新元，卦气匆匆过二年。老境尤於光景惜，斜阳时候每茫然。","dynasty":"宋代","title":"和李判院宿松隐见贻"}
{"author":"曹勋","content":"猗嗟兰兮，其叶萋萋兮。猗嗟兰兮，其香年披披兮。胡为乎生兹幽谷兮，不同云雨之施。纷霜雪之委集兮，其茂茂而自持。猗嗟兰兮。","dynasty":"宋代","title":"琴操·猗兰操"}
{"author":"曹勋","content":"手种亭下松，偃盖出云外。攀条喜修干，为我发清吹。晓庭风瑟缩，夜月金锁碎。种久方来归，对之颜有愧。","dynasty":"宋代","title":"山居杂诗九十首"}
{"author":"曹勋","content":"足趼踰千里，仙山岂易逢。欲将遮日手，款扣拨云峰。奎壁垂无极，星辰拱几重。师心微太漠，不碍白云封。","dynasty":"宋代","title":"到庐阜谒清虚"}
{"author":"曹勋","content":"松窗暂向瑞岩开，便拟寻云步月来。只恐紫泥催去路，都俞还复咏康哉。","dynasty":"宋代","title":"和钱处和大资四首"}
{"author":"曹勋","content":"弦泛龙香细拨，声回花底莺雏。低眉信手巧工夫。犹带巫烟楚雨。人占东风秀色，花笼宝髻真珠。锦条金凤要人扶。只恐乘鸾飞去。","dynasty":"宋代","title":"西江月（琵琶）"}
{"author":"曹勋","content":"江影浮空阔，江水拍天流。山藏地秘、伟观须是伟人收。闻道烟斜雨暗，还留月底风边，墨客一凝眸。阑槛随指顾，江海远生秋。绣帘卷，开绮宴，翠香浮。邹枚宾从俱咏，韵闲出嘉谋。点点群山吴楚，历历三州灯火，潮落没沙鸥。老子会心处，应已付南楼。","dynasty":"宋代","title":"水调歌头"}
{"author":"曹勋","content":"旧约溪山拄瘦筇，踏云渐听短长钟。山腰古佛閟金殿，石眼细泉喷玉龙。欲濯泠泠终日水，且临楚楚一庭松。知公弭节期游胜，看取诗来阮仲容。","dynasty":"宋代","title":"游惠山"}
{"author":"曹勋","content":"一旬连夜雨，人物困泥中。竹树侵书暗，横流趁路通。灶烟薪更湿，檐溜耳难聪。润逼衣襟重，何时日照东。","dynasty":"宋代","title":"久雨三首"}
{"author":"曹勋","content":"斜风吹雪冷征衣，来见长眉老阿师。为我晓开银色界，笑谈宁复问归期。","dynasty":"宋代","title":"与印老同访天封老至夕忘归"}
{"author":"曹勋","content":"汉家离宫三百所，高捲珠帘沸箫鼓。车如流水马如龙，兰麝飘香入烟雨。通衢夹道起青楼，金马铜驼对公府。五侯同日拜新恩，七贵分封列茅土。玉窗朱户尽婵娟，丝竹声中喧笑语。玳筵珠翠照樽罍，继烛临芳醉歌舞。醉歌舞，醉歌舞，天长地久无今古。","dynasty":"宋代","title":"阳春歌二首其二"}
{"author":"曹勋","content":"小庵云雨上，朝槛俯晴雷。客子得幽胜，道人时往来。闲情聊自喜，昔事只堪哀。冲墙从兹老，何能叙玉台。","dynasty":"宋代","title":"和曾谹父见寄二首"}
{"author":"曹勋","content":"久甚嗟形役，今方得自怡。所欣官已了，得与静相期。风月闲如旧，心情喜可知。出中鸡黍友，贺幅已先持。","dynasty":"宋代","title":"得致仕喜成"}
{"author":"曹勋","content":"漪涟带修渚，远水明朝晖。青山横倒景，画鷁掩斜扉。游女逢交甫，陈思值洛妃。菱歌随棹远，鸥鸟背人飞。别有嘉游处，芳樽照舞衣。","dynasty":"宋代","title":"江皋曲"}
{"author":"曹勋","content":"珠星璧月，昼景夜色相催。正阳炎序火府，龙珠蕴照，冰海融澌。洞天春常好，日日琪花，琼蕊芳菲。绛景无别，惟似琉璃。平地环绕清泚。火中生莲，会成真物，更取海底龟儿。胜热涤暑风，全形莹若冰肌。常存道意。铄石流金无畏。共协混元一气。入冲极。觉自己。乾体还归。","dynasty":"宋代","title":"法曲（遍第三）"}
{"author":"曹勋","content":"平治逆虏拯吾民，都督亲行号令新。仍诏尅戎恩宠异，牙牌御札赐功臣。","dynasty":"宋代","title":"宫词三十三首"}
{"author":"曹勋","content":"喜见丰姿眼倍明，从来事事胜公荣。相望震泽三江水，便隔秦关万里情。连茹缙绅游北阙，如公文采似东京。举觞喜共留春住，为读新诗一座倾。","dynasty":"宋代","title":"和黄虚中韵二首"}
{"author":"曹勋","content":"喜雨薰泛景，翠云低柳。正凉生殿阁，梅润晓天，暑风时候。应乘乾、彩虹流渚，惊电绕、璇霄枢斗。大业辉光，益建火德，梯航四海尽奔走。六府焕修，多方平定，寰宇歌元首。凝九有。三辰拱北，万邦孚佑。对祥烟、霁色清和，凤韶九成仪昼。听山声、响传呼舞，腾紫府、香浓金兽。禁御升平，慈闱燕适，袆衣共上玉觞酒。齐奉舜图，南山同永，合殿备金奏。祝圣寿。圣寿无疆，两仪并久。","dynasty":"宋代","title":"绿头鸭（同前）"}
{"author":"曹勋","content":"舜德日辉光，正初冬盛期。东朝喜、诞生时。向彤闱、清净均化有，自然和气。长生久视，金殿熙熙。宴瑶池。袆衣俱侍、玳筵启。花如锦、耀朝晖。太平际天子，天下养、共瞻诚意。南山虔祝，亿万同岁。","dynasty":"宋代","title":"长寿仙促拍（太母生辰）"}
{"author":"曹勋","content":"恭持天子节，再经邯郸城。断垣四颓缺，草树皆欹倾。慨念全赵时，英雄疲战争。殆及五季末，瓜分无定盟。慨念蔺君高，璧亦安所盛。翩翩魏公子，有德胜所称。殆今已千年，废台漫峥嵘。赵民尚自若，歌舞娱春荣。金石丝簧奏，仿佛余新声。兴废乃尔尔，人事徒营营。望城只叹息，尽付西山青。","dynasty":"宋代","title":"过邯郸"}
{"author":"曹勋","content":"文经武纬致尊荣，功德崇高下可名。草檄预闻全国势，按图行见复都城。衮衣三总郊丘礼，黛耜初亲帝藉耕。过眼蓬莱几清浅，凝神治道自长生。","dynasty":"宋代","title":"政府生日四首"}
{"author":"曹勋","content":"尘埃踏遍长安道。念云水、归来好。趁得梅花先春到。冷云疏雨，暗香寒艳，万玉明清晓。青革奚黄帽从渠笑。粲十里、冰姿步时绕。正怕和风都过了。已输高士，锦囊翻句，醉后先倾倒。","dynasty":"宋代","title":"青玉案"}
{"author":"曹勋","content":"贼马凭凌势怒号，铁衣夜挂映征袍。谨严甲士方超距，森索妖星绝绎骚。横槊赋诗虽昔事，枕戈待旦取徒劳。公诗一洗烟尘气，愧甚横行不鼓刀。","dynasty":"宋代","title":"和黄南嘉相贺"}
{"author":"曹勋","content":"无双佳誉久腾芳，暂解繁机下帝旁。举世不能容直道，清时聊欲款江乡。修涂按辔三秋雨，别殿陪祠一炷香。顾我辱知门下久，语离清泪洒沧浪。","dynasty":"宋代","title":"黄侍郎宫祠赠行"}
{"author":"曹勋","content":"羽盖承流景，飙轮泛紫霞。前旌绛霄队，驻节王母家。真童发清谣，云表翔哀笳。楼台上清汉，服彩明朱华。万春若朝菌，欢乐庸可涯。瑶席未终醼，零落蟠桃花。","dynasty":"宋代","title":"游仙谣"}
{"author":"曹勋","content":"置酒临芳观，张筵继落晖。选妓调丝竹，迎宾奉酒卮。月影移歌扇，花光照舞衣。霞觞飞白羽，高论吐虹霓。人生不满百，行乐当及时。当歌期酩酊，谁能较是非。","dynasty":"宋代","title":"当置酒"}
{"author":"曹勋","content":"袅袅柔风泮绿波，深沉甲馆已微和。新春玉带香罗薄，从此宫中乐事多。","dynasty":"宋代","title":"德寿春帖子八首"}
{"author":"曹勋","content":"老境光阴怯雨霜，怕寒窒隙似猜防。养生饱悟风中烛，卜宅闲寻肘后方。明世渔樵终混迹，故山猿鹤怨循墙。天台肯约它年隐，半岭松风殷夜床。","dynasty":"宋代","title":"台城杂诗七首"}
{"author":"曹勋","content":"四山吹雪洒沧浪，两两渔舟冷不妨。自是寒鱼依密藻，江深岸迥谩鸣桹。","dynasty":"宋代","title":"题雪景二首"}
{"author":"曹勋","content":"老病维摩方丈开，天风破冷舞琼瑰。满山皓色作和气，知是道人冲雪来。","dynasty":"宋代","title":"光孝病中闻予与在天封亦冒雪见过"}
{"author":"曹勋","content":"归去来，归去来。陆行无车，水行无船。足重繭兮，羊肠九折，历绝嶮而盘盘。跼蹐胁息以休影兮，石壁屹立而不可以攀缘。上窥不测不夭峤兮，而下临无底之深渊。寒风凛凛以切骨兮，朔雪漫漫而涨天。孤猿哀吟其左右兮，而猛虎咆哮乎后先。缅前路之险阻其若此兮，道云远而莫前。悲已往之勤瘁兮，泪流襟而涟涟。归去来，归去来。吾乡虽远兮，及此而犹可以生还。饥寒迫於屡空兮，庶乎安之若命而终保吾之天年。","dynasty":"宋代","title":"归去来·归去来"}
{"author":"曹勋","content":"头上百宝钗，终身不相失。唯有鸳鸯席，承欢难可毕。","dynasty":"宋代","title":"闺怨"}
{"author":"曹勋","content":"广殿薰风日正长，云峰远岫各微茫。上天不似人间热，夏木阴阴六月凉。","dynasty":"宋代","title":"癸未御前帖子三首"}
{"author":"曹勋","content":"圣君英略凛横秋，十万偏师奉睿谋。一日已闻三奏捷，版图行见复神州。","dynasty":"宋代","title":"癸未御前帖子三首"}
{"author":"曹勋","content":"中原久已困膻腥，攻守知惟断乃成。便有戎酋归圣化，甘泉应得慰皇情。","dynasty":"宋代","title":"癸未御前帖子三首"}
{"author":"曹勋","content":"堪舆亨会接洪基，郁郁葱葱动紫微。理契弈秋专国手，德兼周武一戎衣。恩言下浃皆中道，帝意终潜复九围。升济群生归大业，同心亿万仰天威。","dynasty":"宋代","title":"癸已圣节二首"}
{"author":"曹勋","content":"晓云绀瓦不飞霜，瑞霭融春十月阳。电绕璇枢开上瑞，虹流华渚叶珍祥。威腾紫塞天骄外，日拱苍龙阙角傍。今岁泰寺伸谒款，是宜万寿咏无疆。","dynasty":"宋代","title":"癸已圣节二首"}
{"author":"曹勋","content":"非湛非摇，真源常在。直指性海，总别无碍。星分月现，光涵法界。寄语诸方，莫作拟解。","dynasty":"宋代","title":"国清曹源为书名已复说偈云"}
{"author":"曹勋","content":"昔见山阳盛，气象吞淮壖。士子世忠孝，民物安园田。再到已屯兵，鼙鼓喧中天。户口莽凋弊，庐里储橐鞬。济师有虎臣，隔岸威腥膻。翠华江梅上，玉阙风尘边。未至重慨叹，荒城委苍烟。貔貅过江南，狐兔游城颠。余民如惊鹿，菜色惨不鲜。呼之莫肯留，犹意虏所专。三过乃三变，感时良泫然。二赵忠益高，仲车魂尚贤。欲吊寂无所，淮月空娟娟。","dynasty":"宋代","title":"过楚用作"}
{"author":"曹勋","content":"泛舟凭槛在蓬瀛，一醉心期任此生。满腹本来同偃鼠，吸川遂欲比长鲸。归来尚带荼醾露，梦想犹闻佩玉声。醉后狂歌能恕否，如今五日未全醒。","dynasty":"宋代","title":"过处和赏荼醾"}
{"author":"曹勋","content":"恭持天子节，再经邯郸城。断垣四颓缺，草树皆欹倾。慨念全赵时，英雄疲战争。殆及五季末，瓜分无定盟。慨念蔺君高，璧亦安所盛。翩翩魏公子，有德胜所称。殆今已千年，废台漫峥嵘。赵民尚自若，歌舞娱春荣。金石丝簧奏，仿佛余新声。兴废乃尔尔，人事徒营营。望城只叹息，尽付西山青。","dynasty":"宋代","title":"过邯郸"}
{"author":"曹勋","content":"长淮烟静是天津，兵里因循一半分。尚有旧时鸥怀鹭，夕阳归处记南云。","dynasty":"宋代","title":"过淮甸"}
{"author":"曹勋","content":"明日立秋秋色至，向晚雨随大风起。翻盆如麻不足喻，倒海倾江差可拟。高林老木亚复折，帘幕颓垣纷若委。须臾霁色上南山，落日烧云照淮水。","dynasty":"宋代","title":"过淮值雨偶成呈王枢密"}
{"author":"曹勋","content":"匡庐游遍僧家园，南望柴桑墟里烟。但寻疃畦供指画，不知市井今几迁。五柳既无只衰草，三径莫识皆平田。欲归四顾但遐想，归来高致犹凛然。","dynasty":"宋代","title":"过江州柴桑渊明故居"}
{"author":"曹勋","content":"太行庆助往还程，一带峰峦日日青。岂比韩苏当日祷，兹行国事叶三灵。","dynasty":"宋代","title":"过太行"}
{"author":"曹勋","content":"小隐州城北，先谋儋石储。几椽将弊屋，数策未看书。碧色新松径，泉声旧石渠。欣然终日过，真是爱吾庐。","dynasty":"宋代","title":"过小圃"}
{"author":"曹勋","content":"去年来此上已日，今年重来未寒食。临溪照影老自羞，惭愧春光尚相识。秀溪何许好春容，最是溪深树密中。海棠开尽却成白，桃李欲落翻深红。","dynasty":"宋代","title":"过秀溪长句"}
{"author":"曹勋","content":"南北东西本一家，从来河朔富桑麻。枣梨阴翳忽如雪，漠漠一种荞麦花。","dynasty":"宋代","title":"过真定"}
{"author":"曹勋","content":"九夏销烦日正长，沉沉虚阁枕横塘。更无尘土侵衣裓，只有荷花度晚香。一道清泉供枕潄，千章古木进风凉。相从时得游佳处，何必持杯玉色光。","dynasty":"宋代","title":"过郑吏部水阁"}
{"author":"曹勋","content":"凉飙应律惊潮韵，晓对彩蟾如水。庆霄占梦月，已祥开天地。圣主中兴大业，二南化、恭勤辅翊。抚宫闱，看仪型，海宇尽成和气。禁掖西瑶宴席。泛天风、响钧韶空外。贵是至尊母，极人间崇贵。缓引长生丽曲，翠林正、香传瑞桂。向灵华，奉光尧，同万万岁。","dynasty":"宋代","title":"赏松菊（寿圣诞辰）"}
{"author":"曹勋","content":"珠星璧月，昼景夜色相催。正阳炎序火府，龙珠蕴照，冰海融澌。洞天春常好，日日琪花，琼蕊芳菲。绛景无别，惟似琉璃。平地环绕清泚。火中生莲，会成真物，更取海底龟儿。胜热涤暑风，全形莹若冰肌。常存道意。铄石流金无畏。共协混元一气。入冲极。觉自己。乾体还归。","dynasty":"宋代","title":"法曲（遍第三）"}
{"author":"曹勋","content":"红染芙蓉。似晓霞丽日，秋满珠宫。瑞彩朝来，都做和气葱葱。共庆龟台降祉，化均凤历同风。升平助阴化，奉养余闲，翰墨鸾龙。群仙移彩仗，尽红妆玉带，乐震霜空。响入千岩，芳桂香散房栊。劝寿天颜有喜，奉觞雁序雍容。蟠桃待从此，岁岁今朝，荐酒瑶钟。","dynasty":"宋代","title":"国香（中宫生辰）"}
{"author":"曹勋","content":"凉飙霁雨。万叶吟秋，团团翠深红聚。芳桂月中来，应是染、仙禽顶砂匀注。晴光助绛色，更都润、丹霄风露。连朝看、枝间粟粟，巧裁霞缕。烟姿照琼宇。上苑移时，根连海山佳处。回看碧岩边，薇露过，残黄韵低尘污。诗人谩自许。道曾向、蟾宫折取。斜枝戴，惟称瑶池伴侣。","dynasty":"宋代","title":"清风满桂楼（丹桂）"}
{"author":"曹勋","content":"密幄阴阴，正嘉花嘉木，尽成新翠。蕙圃过雨，牡丹初歇，怎见浅深相倚。好称花王侍。秀层台、重楼明丽。九重晓，狂香浩态，暖风轻细。堪想诗人赠意。喜芳艳卿云，嫩苞金蕊。要看秀色，收拾韶华，自做殿春天气。与持青梅酒，趁凝伫、晚妆相对。且频醉，芳菲向阑可惜。","dynasty":"宋代","title":"花心动（芍药）"}
{"author":"曹勋","content":"绿结阴浓，渐南风初到、旧家庭院。细麦落花，圆荷浮叶，翠径受风新燕。乍晴还雨香罗怯，惜柳絮、已将春远。最好处，清和气暖，喜拈轻扇。好对层轩邃馆。供极目晴云，晓江横练。煮酒试尝，梅子团青，草草也休辞劝。待等闲暇寻胜去，又闲事、有时萦绊。且趁取良辰，醉后莫管。","dynasty":"宋代","title":"花心动"}
{"author":"曹勋","content":"梅风吹粉，柳影摇金。渐看春意入芳林。波明草嫩，据征鞍，晚烟沈。向野馆、愁绪怎禁。过了烧灯，醉别院，阻同寻。琐窗还是冷瑶琴。灯花灺也，拥春寒，掩闲衾。念翠屏、应倚夜深。","dynasty":"宋代","title":"胜胜令"}
{"author":"曹勋","content":"玉露金风寻胜去，一月看三州。红叶黄花满意秋。真是巧装愁。我在天台山下住，松菊占深幽。归趁梅花映小楼。应问久迟留。","dynasty":"宋代","title":"武陵春"}
{"author":"曹勋","content":"惨惨春阴，画桡寒漾梅风去。冷风吹度。愁入淮山路。歌扉归期，只恐春城暮。人何处。柳汀烟渚。听尽篷窗雨。","dynasty":"宋代","title":"点绛唇"}
{"author":"曹勋","content":"花动两山春，绿绕翠围时节。雨涨晓来湖面，际天光清彻。移尊兰棹压深波，歌吹与尘绝。应向断云浓淡，见湖山真色。","dynasty":"宋代","title":"好事近"}
{"author":"曹勋","content":"落叶逐惊风，落花逐流水。漂零无定端，寄托随所委。朝荣瑶圃中，暮落穷辙里。岂不恶糟糠，岂不原罗绮。罗绮闭深宫，嫉妒交相磨。糟糠守穷庐，苦乐同终始。行藏宜自然，燕巢茅屋底。","dynasty":"宋代","title":"邯郸才人嫁为厮养卒妇"}
{"author":"曹勋","content":"五月无芳草，经年不见花。苍烟埋古木，朔吹卷龙沙。犹逢阿母海，愁看白博叉。仿佛南箕下，遥遥望汉家。","dynasty":"宋代","title":"寒北行"}
{"author":"曹勋","content":"辇下相知把酒稀，更逢寒食泪沾衣。五浆道路何尝馈，三径荒芜未得归。春事沉沈寒惨惨，暮烟漠漠雨微微。杏花零落春还半，空看帘间燕子飞。","dynasty":"宋代","title":"寒食有感"}
{"author":"曹勋","content":"夜漏沉沉度建章，千门万户锁深房。入宫不识君王面，犹被傍人妒晓妆。","dynasty":"宋代","title":"汉宫词三首"}
{"author":"曹勋","content":"鳷鹊楼高百尺墙，墙高元不碍笙簧。君王对面如天远，可笑梅娘不自量。","dynasty":"宋代","title":"汉宫词三首"}
{"author":"曹勋","content":"费尽千金写玉容，冀承恩幸宠深宫。妾心未改君心改，不及夭桃媚晓风。","dynasty":"宋代","title":"汉宫词三首"}
{"author":"曹勋","content":"庆阀当年侍从臣，传家今见石麒麟。瑶觞初过菖蒲节，碧海聊观荔子春。超逸绝尘髯政事，暑天汤饼魏簪绅。祝公千百松筠寿，常对团团月色新。","dynasty":"宋代","title":"何季崇生日"}
{"author":"曹勋","content":"挂冠十载水云乡，忽奉新诗助发扬。老境不能寻汗漫，圣时欣服值虞唐。喜君均佚琳祠乐，愧我初无袜线长。它日林泉傥相觅，一蓑烟艇洞庭霜。","dynasty":"宋代","title":"和鲍判院见寄二首"}
{"author":"曹勋","content":"当年壮志作三军，扳马曾同幕下宾。欲试韬钤毘庙算，便期鹰隼出风尘。暮年岁月嗟残景，一水波涛有故人。端谓题舆因卜筑，不应佳句尚悲辛。","dynasty":"宋代","title":"和鲍判院见寄二首"}
{"author":"曹勋","content":"十年尘土换华颠，一踏山根觉涣然。下界和江朝胜地，上方大士隐非烟。览辉已见翔威凤，倚伏何堪照细泉。暂得诠心适佳处，试抛马箠问枯禅。","dynasty":"宋代","title":"和鲍仲山武灵岩寺"}
{"author":"曹勋","content":"玉宸赐得水云身。初欣不佩绅。烟霞一任著衣巾。朝中散袒人。湖水静，了无尘。语兼天上春。道人相见肯情亲。银钩墨尚新。","dynasty":"宋代","title":"阮郎归"}
{"author":"曹勋","content":"忠孝传家大府开，苍生久已待盐梅。我虽潦倒山林下，会听中天紫诏来。","dynasty":"宋代","title":"钱大其六"}
{"author":"曹勋","content":"曾到东风最上头。低云阁雨接溪流。只应缟袂闺房秀，尚带天香汗漫游。当日暇，从贤侯。冲寒迎翠小迟留。归骖白凤来何处，更指玉霄城畔楼。","dynasty":"宋代","title":"鹧鸪天"}
{"author":"曹勋","content":"昔年壮气激肠肝，锦带吴钩鄙隐岩。喜试轻裘裁白紵，笑追落日试重衔。愁随草色人千里，谁附文期信一缄。会待腥膻扫巢穴，舳舻北首挂征帆。","dynasty":"宋代","title":"用李参政韵并录寄舟峰师四首"}
{"author":"曹勋","content":"再拜升车望已过，却教红粉保山河。当时岂止毛延寿，对面欺君事更多。","dynasty":"宋代","title":"昭君怨四首"}
{"author":"曹勋","content":"光景飞驰疾去波，别来秋色换春和。真铅未有三花验，籥虚嗟十载过。诗句惊人增感发，水云留处恐蹉跎。荆山凿透应多玉，分与贫儒奈老何。","dynasty":"宋代","title":"和李判院见寄"}
{"author":"曹勋","content":"宠移非为妒，花落不因风。来往长门月，羞将团扇同。","dynasty":"宋代","title":"班婕妤"}
{"author":"曹勋","content":"瑑冰铸雪，赋神情天壤，无伦香泽。月女霜娥，直是有如许，清明姿色。细玉钗梁，温琼环佩，语好新音发。相逢一笑，桂宫连夜寒彻。应是第一瑶台，水晶宫殿里，飞升仙列。小谪尘寰缘契合，同饮银浆凝结。醉里归来，魂清骨醒，乍向层城别。晓风吹袂，冷香犹带残月。","dynasty":"宋代","title":"念奴娇·瑑冰铸雪"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首"}
{"author":"曹勋","content":"本靡相踶性不同，金环压辔照晴空。晚来洗罢游韁缓，喜听骄嘶岸柳风。","dynasty":"宋代","title":"观马院洗马"}
{"author":"曹勋","content":"刘生世关辅，游侠周五陵。天下俊倜傥，持夸矜刘生。落魄游其间，豪族相依承。斗鸡横大道，走马入重城。醉卧金张馆，高谈卫霍营。报仇先剧孟，排难鄙侯嬴。逸气凌秋鹗，清才莹玉绳。灯前看宝剑，雪里按苍鹰。校猎黄山苑，追兵青海滨。华夷知姓字，燕赵冠婚姻。耻作诸侯客，宁为奔走臣。匈奴方入觐，雄略未能申。且醉胡姬酒，将军讵敢嗔。","dynasty":"宋代","title":"刘生"}
{"author":"曹勋","content":"月冷桐阴静，霜红桂影寒。碧藓封丹室，青松覆玉坛。如何后鸡犬，不得而骖鸾。","dynasty":"宋代","title":"淮南行二首"}
{"author":"曹勋","content":"尘波溢目深溟渤，往古来今空出没。喜君相见话丹经，起我凌云恶阡陌。我生素乏儿女姿，面上巉岩耸山骨。少年避地东海隅，架竹编茅剪荆棘。白云为我开山容，清风为我翔真域。旋属群寇近敺攘，淬出青萍闭丹室。风尘澒洞十余年，灵府芝田渐芜没。逢君踪迹类秋蓬，遗我刀圭延岁月。何当横槊静寰区，同子山居论丹诀。","dynasty":"宋代","title":"元丹歌赠会稽陈处士"}
{"author":"曹勋","content":"使君邀我避炎蒸，好句先驰识故情。长日流金虽可畏，小槽酿玉得同倾。耡荒喜已亲三径，作吏谁能更一行。且与诗翁频啸咏，个中佳处绝将迎。","dynasty":"宋代","title":"和曾竑父见招"}
{"author":"曹勋","content":"向来小筑久锄荒，更觉闲中日月长。山脚孤烟迷市井，冈头斜照下牛羊。乘槎未喜闲侵汉，骑鹤何求再上扬。简寂新诗清有素，雨随击节助浪浪。","dynasty":"宋代","title":"台城杂诗七首"}
{"author":"曹勋","content":"阿俊平生友，忘言金石志。永怀菡萏晚，应想峨嵋翠。","dynasty":"宋代","title":"次韵程机宜感怀"}
{"author":"曹勋","content":"闲里光阴不记名，曲勤宏度访公荣。五云洒翰情文厚，九节浮香琖色轻。宝箑含风清致爽，彩丝萦臂眼增明。团栾每得佳时醉，却恐宣麻下帝城。","dynasty":"宋代","title":"松隐坐上寄钱大参"}
{"author":"曹勋","content":"按节临瀚海，舒军辉朔方。幕中延揖客，马首系降王。封君行负弩，天子赐干将。后乘腾沙漠，前驱过渭阳。箫鼓通平乐，旌旗属建章。明堂献捷罢，甲予自生光。","dynasty":"宋代","title":"鼓吹曲"}
{"author":"曹勋","content":"招客图客欢，不图能病客。既醉失匕箸，吐茵堕巾帻。何堪款曲意，贻念风月夕。拂旦往问讯，惭恨见颜色。","dynasty":"宋代","title":"山居杂诗九十首"}
{"author":"曹勋","content":"上下天光一碧时，白蘋红蓼照晴晖。汉阳树远江烟起，黄鹤楼空燕子归。","dynasty":"宋代","title":"题俞㨷画八景其七鄂渚晴光"}
{"author":"曹勋","content":"圣德如尧，圣心如舜，欣逢出震昌期。中兴继体，抚有寰瀛，三阳方是炎曦。万国朝元，奉崇严宸扆，咫尺天威。瑞色满三墀。渐嵩呼、均庆彤闱。正金屋妆成，翠围红绕，香霭高散狻猊。东朝移雕辇，与坤仪、同奉瑶卮。阖殿花明，亿万载、咸歌寿祺。视天民，永祈宝历，垂衣端拱无为。","dynasty":"宋代","title":"安平乐（圣节）"}
{"author":"曹勋","content":"向来杂芜秽，今忽快心目。堂成风尘表，巧枕龙顾麓。主人喜高节，此君出幽谷。我梢舞翠凤，烟霏度寒玉。挺然霜雪操，下笑桃李俗。窗户回繁阴，书帙荫新绿。萧骚蕴胜致，日日意自足。况闻政事余，清集忘窘束。真有文字乐，厌饫三万轴。却恐乐未央，遄归紫泥促。","dynasty":"宋代","title":"赋洪景伯新创清閟堂"}
{"author":"曹勋","content":"随春动草木，微和入池阁。群芳争妍媸，红翠媚寥廓。一枝姑到眼，万态便如昨。春深风雨来。固已任开落。","dynasty":"宋代","title":"山居杂诗九十首"}
{"author":"曹勋","content":"飞辔络绝景，访我同心人。解驾三秀岭，濯足玉华津。晤言会良契，携手凌高晨。扬旌出阊阖，羽节趣群真。入宴明霞馆，回軿过始青。音灵散空洞，逸响萦云营。倏忽九万里，流目低蓬瀛。玉妃款清话，偃盖希林庭。顾此失彼彼簪缨客，宠辱劳汝形。神仙有真诀，胡不希长龄。","dynasty":"宋代","title":"游仙四首"}
{"author":"曹勋","content":"侵晨盥栉起，爽气随凉飚。曳杖踏露草，不觉路已遥。水清出沙嘴，烟白横山腰。致爽列群岫，不待西山招。","dynasty":"宋代","title":"山居杂诗九十首"}
{"author":"曹勋","content":"海边草芥一冬新，况复冬温接畛春。从此近城花渐好，不妨闲作惜花人。","dynasty":"宋代","title":"和范倅十首"}
{"author":"曹勋","content":"湖上秋山翠作堆，湖光千顷漾涟漪。晓云帖水菰蒲冷，正是吴江枫落时。","dynasty":"宋代","title":"题董亨道画西湖"}
{"author":"曹勋","content":"帝俞赓载下方壶。雨随车。旷时无。尽道南丰，仙骨秀而都。光照丹丘人快睹，金腰褭，玉蟾蜍。自怜老景病仍臒。芘微躯。驻安舆。暗润赤城，风露喜踟蹰。行矣相门还入相，看惠爱，咏猗欤。","dynasty":"宋代","title":"江神子（C72F父以昔年梦诗寄为长短句，因韵叙谢）"}
{"author":"曹勋","content":"世谓夷齐以为溷兮，指箕子而为愚。既采薇以饿死兮，又被发而为奴。镆铘见弃於铅刀兮，鱼目宝於隋珠。彼蜂蛭之隐微兮，安能语神岳而观清都。已乎已乎，无为察察而辨璠玙与碔砆。","dynasty":"宋代","title":"楚狂接舆歌"}
{"author":"曹勋","content":"萧萧还是秋容暮。炉薰已冷氲香注。犹记踏香尘。东风满院春。冷烟迷望处。声断阑干雨。无计问行云。黄昏空掩门。","dynasty":"宋代","title":"菩萨蛮"}
{"author":"曹勋","content":"北归了无日，先垄扫何时。愁与燕鸿远，心同楚客悲。寒蝉咽败柳，幽鹭来清池。谁与话旧事，泪藓空在衣。","dynasty":"宋代","title":"山居杂诗九十首其十六"}
{"author":"曹勋","content":"花光露重春烟湿，鹤去瑶台人竚立。坐见栏干月脚西，景入长门金锁涩。花开直莫媚春风，春风代谢如呼吸。","dynasty":"宋代","title":"花月词"}
{"author":"曹勋","content":"忧患心知振古稀，北征读尽少陵诗。孰能狡兔谋三穴，且原鹪鹩寄一枝。出陇麦苗忧客念，摇风柳色动春辞。与公共作诗麾役，不害闲中故作痴。","dynasty":"宋代","title":"和人惠诗二首"}
{"author":"曹勋","content":"万点匀红上海棠，小亭无处着春光。放教晓日滋新彩，要问东君学醉妆。","dynasty":"宋代","title":"题家雷锋海棠小亭壁"}
{"author":"曹勋","content":"寒暑今应不见侵，聊将内事付清吟。不妨帝泽骈蕃处，燕坐山房花木深。","dynasty":"宋代","title":"和张达道先生三首"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首其五十"}
{"author":"曹勋","content":"带雨看时意始真，谁家院落故藏春。不须更待溶溶月，鬓影香传缥缈人。","dynasty":"宋代","title":"和郑国器六首"}
{"author":"曹勋","content":"五门照日，是真人膺箓，炎图家国。二百年来，抚四海安乐，六服承德。虎旅横江，胡尘眯眼，恨有中原隔。宫城缺处，望来消尽金碧。征辔暂款神州，期宽北顾，且驰驱朝夕。皓彩流天宁忍见，双阙笼秋月色。欲饮无聊，还成长叹，清泪空横臆。请缨无路，异时林下犹忆。","dynasty":"宋代","title":"念奴娇（持节道京城中秋日）"}
{"author":"曹勋","content":"吾年今七十，非杖或能行。食罢散步武，欲与跛鳖争。皮里气不充，骨中髓不生。安能勉筋力，笑傲云霞轻。","dynasty":"宋代","title":"山居杂诗九十首其五"}
{"author":"曹勋","content":"平日为饱役，方抛世网婴。买鱼沽市酝，借姓过州城。老脱尘中境，心游物外清。寒溪行不尽，端为濯衣缨。","dynasty":"宋代","title":"山居杂诗九十首其四十六"}
{"author":"曹勋","content":"嗟我世间人，有山只暂聚。富贵空中花，遇合风里絮。夜夜植业种，朝朝奔苦趣。佛有妙莲花，读取平等句。","dynasty":"宋代","title":"效寒山体"}
{"author":"曹勋","content":"忆昔上国宣和初，时平比屋欢唐虞。天王恺乐纵游豫，翔风和气凌天衢。苍龙颁春动时辂，晴光彩错明金铺。扶晨官师会朝请，杂沓剑佩诸侯趋。仗移走马退东掖，阗阗车骑喧传呼。笙箫合沓送歌酒，游人买笑捐金珠。太平一百六十载，四夷面内无征诛。歌星声未断霓裳舞，胡兵直指隳神都。苍茫万乘扣军垒，六龙不御惊镤{金辜}。阴虹当天变白昼，中原化作羊犬区。黄旗悠悠渡江汉，百僚竄伏天一隅。南极三吴北燕蓟，西秦东鲁残羌胡。至今申历遍三四，生民散尽悲巢鸟。我每思家限淮水，摇摇心与飞云孤。江城春风涨白浪，鸡声可数屋可逾。兵缠九宇无花木，憔悴春风空绿芜。","dynasty":"宋代","title":"春风引"}
{"author":"曹勋","content":"残春已去不堪招，犹喜莺声破寂寥。花片片飞风弄蝶，柳阴阴下水平桥。","dynasty":"宋代","title":"题扇二十四首其二十"}
{"author":"曹勋","content":"匡庐游遍僧家园，南望柴桑墟里烟。但寻疃畦供指画，不知市井今几迁。五柳既无只衰草，三径莫识皆平田。欲归四顾但遐想，归来高致犹凛然。","dynasty":"宋代","title":"过江州柴桑渊明故居"}
{"author":"曹勋","content":"巫山埋空晓光没，寒入风声散萧瑟。滴沥深摧十二峰，峡江涨白洗青壁。群阴寂寂蔽阳乌，摇荡春愁满南国。何当羲御驻中天，为我驱除风雨黑。蜚廉先驱走寰宇，列缺挥鞭起龙虎。郁仪顿辔潜海隅，九野冥冥暗风雨。饥鸢跕翅堕曾穹，军鼓无声如击缶。青苔绿砌上高堂，檐溜侵窗入烟雾。南山山叟桂为薪，四海横流阻行路。安有王春四百八十时，萧萧风雨迷朝暮。我原得娲皇炼石补此破漏天，令三光继明，万物可睹，免使百万亿苍生憔悴困泥土。","dynasty":"宋代","title":"苦雨吟"}
{"author":"曹勋","content":"绿结阴浓，渐南风初到、旧家庭院。细麦落花，圆荷浮叶，翠径受风新燕。乍晴还雨香罗怯，惜柳絮、已将春远。最好处，清和气暖，喜拈轻扇。好对层轩邃馆。供极目晴云，晓江横练。煮酒试尝，梅子团青，草草也休辞劝。待等闲暇寻胜去，又闲事、有时萦绊。且趁取良辰，醉后莫管。","dynasty":"宋代","title":"花心动"}
{"author":"曹勋","content":"新春遨西湖，结伴每有侣。岂意气差忒，旬中自寒暑。欣欣一日晴，愀愀三日雨。谓言爱酒伴，有酒谁能湑。","dynasty":"宋代","title":"山居杂诗九十首"}
{"author":"曹勋","content":"腊余七日换年华，玉砌青萱半吐芽。竹色松声清似玉，未须剪彩作春花。","dynasty":"宋代","title":"德寿春帖子八首"}
{"author":"曹勋","content":"彼云雨兮，曾莫之私。黍稷繁芜兮，草木其宜。田野不辟兮，其谁荒之。远人之思兮，其谁来之。其勤其施，惟先君之思。","dynasty":"宋代","title":"琴操·越裳操"}
{"author":"曹勋","content":"连雨催寒黄着苔，纷然枯叶拥闲阶。了无春意到梅萼，只有瑞香先腊开。","dynasty":"宋代","title":"天台书事十三首"}
{"author":"曹勋","content":"置酒临芳观，张筵继落晖。选妓调丝竹，迎宾奉酒卮。月影移歌扇，花光照舞衣。霞觞飞白羽，高论吐虹霓。人生不满百，行乐当及时。当歌期酩酊，谁能较是非。","dynasty":"宋代","title":"当置酒"}
{"author":"曹勋","content":"卫骑绝沙漠，关驱过玉门。云旗梢月窟，辇道属乌孙。万国森环卫，三灵骇骏奔。声容同日月，威德被乾坤。巡狩知无外，蛮戎识至尊。何当鸣警跸，高会醼昆仑。","dynasty":"宋代","title":"上之回"}
{"author":"曹勋","content":"遐想先生后世名，常如山水四时青。因知功业成何事，归美惟消犹帝星。","dynasty":"宋代","title":"题钓台"}
{"author":"曹勋","content":"老态念百出，伧客无吴田。空收静中观，三叠能蹁跹。以之忘物多，此生休问天。","dynasty":"宋代","title":"和王倅见惠十篇"}
{"author":"曹勋","content":"君家作屋拟虚舟，想见低窗事事幽，竹干巧同樯影寺，帘波寒并水光浮。五湖烟月应无意，四海风尘计少留。挂旆天山端有待，要凭巨楫济横流。","dynasty":"宋代","title":"题人舫斋"}
{"author":"曹勋","content":"归意逐飞鸿。点点书空。爱渠南去晓烟中。不似老人尘土里，一似痴聋。庭院晚来风。还过秋容。旧时与客绕珍丛。有酒不曾无客醉，欢与秋浓。","dynasty":"宋代","title":"浪淘沙"}
{"author":"曹勋","content":"连朝好语见勤渠，得失从来要一如。公但忘情分定事，天教更读未看书。柳藏窈窕金千缕，月在西南玉一梳。倚熟何妨驻行李，神仙亦复喜楼居。","dynasty":"宋代","title":"奉答国器见贻二首"}
{"author":"曹勋","content":"连年逆虏断侵凌，圣运当天日正升。顶相如山知美谶，绍隆火德即中兴。","dynasty":"宋代","title":"宫词三十三首其十六"}
{"author":"曹勋","content":"四大和合成我身，四大损增成我病。我病在枕谁为起，我艾在身谁为痛。惟此疾痛切身时，毕竟二事谁复代。公今累纸示格言，愿示免疾痛一句。","dynasty":"宋代","title":"黄节夫问疾以偈答之"}
{"author":"曹勋","content":"元正不贺自清衷，睿札频颁念两宫。天相吉音来自北，便知孝悌与天通。","dynasty":"宋代","title":"宫词三十三首其十"}
{"author":"曹勋","content":"东风已过晓天清，尚有飞来柳絮轻。卷起珠帘窗户静，一番新绿照人清。","dynasty":"宋代","title":"题扇二十四首"}
{"author":"曹勋","content":"君唐虞兮臣皋夔，将卫霍兮恢边陲。时文景兮民雍熙，狱无冤人兮野无蒿藜。玉烛亘天汉离以昭兮，其惟百姓日用而不知。歌鹿鸣与既醉兮，而颂声洋溢乎康逵。顾此失彼吾君之清静躬俭以寂默兮，而犹薄滋味与游嬉。臣原得连四海以为席兮，酌北斗而为酒卮。使五老奉觞上寿以申祝兮，令夫八元夹侍而正仪。原圣寿上齐於箕翼兮，其光容充塞於四维。醉大道与仁义兮，而淳风浃洽於华夷。期亿万期年兮，民皆陶陶而化之。庆君臣之嘉会，陋酆镐与瑶池。","dynasty":"宋代","title":"将进酒·君唐虞兮臣皋夔"}
{"author":"曹勋","content":"企咏公才绿涨醅，我方破器不成罍。词源端并流三峡，薪火何能救一杯。","dynasty":"宋代","title":"送新酒糟蟹与贾之奇五首"}
{"author":"曹勋","content":"点化八珍爽，须烦一品虀。付寒求瓮下，面法记山西。宫徵难忘味，膏梁勿遽迷。终然调鼎手，深旨出扶犁。","dynasty":"宋代","title":"食虀有作"}
{"author":"曹勋","content":"幽栖真在赤城隈，桂月萝云冷斗台。猿鹤定能知我意，移文未怨晚归来。","dynasty":"宋代","title":"杂诗二十七首"}
{"author":"曹勋","content":"彩云闲。正西瑶阿母，初驻非烟。晓空吹静，暑气清度薰弦。母仪万国，配帝德、直切天垣。阴化从此俱宣。六宫内壶，欣拜新班。况是关雎咏懿美，奉东朝晨夕，甘旨芳鲜。上膺慈训，下齐海宇均欢。坤宁暇日，庆盛旦、且款芳筵。永赞二圣当天。雍和化洽，亿万新年。","dynasty":"宋代","title":"芰荷香（同前）"}
{"author":"曹勋","content":"晴湖卷箔挂窗时，三面山光翠霭低。渐放扁舟波浩荡，喜看台榭水东西。","dynasty":"宋代","title":"夏日偶成六首"}
{"author":"曹勋","content":"笋舆轧轧度林峦，投宿招提一枕宽。尚有山头半峰雪，助成清夜五更寒。","dynasty":"宋代","title":"题显恩寺"}
{"author":"曹勋","content":"闲里光阴不记名，曲勤宏度访公荣。五云洒翰情文厚，九节浮香琖色轻。宝箑含风清致爽，彩丝萦臂眼增明。团栾每得佳时醉，却恐宣麻下帝城。","dynasty":"宋代","title":"松隐坐上寄钱大参"}
{"author":"曹勋","content":"南山有桂树，上与浮云齐。上巢双鸳鸯，下合连理枝。不夭亦不伤，千载当若斯。","dynasty":"宋代","title":"碧玉歌"}
{"author":"曹勋","content":"新荷帖水翠田田，绿满花梢午影圆。饭了从容春事静，螭头闲掬水溅溅。","dynasty":"宋代","title":"春晚五首"}
{"author":"曹勋","content":"某也庵居久，心形付自然。山林藏老退，松竹养风烟。遇物元非远，寻真自一天。怀人会心处，熟诵见山篇。","dynasty":"宋代","title":"曾端伯自承移帅川口有怀风旨无便附信忽领教喜成小诗附便奉呈三首其三"}
{"author":"曹勋","content":"孟夏物物茂，瓜瓠先置架。引苗上扶疏，须蔓竞缠挂。白花亦已出，青实旋造化。会喜园枯时，匕箸不增价。","dynasty":"宋代","title":"山居杂诗九十首其三"}
{"author":"曹勋","content":"松根有至药，琥珀与茯苓。琥珀未易致，茯苓选宜精。制与鞠尘细，色如截肪并。一一伴朝粥，地黄安可京。","dynasty":"宋代","title":"山居杂诗九十首其十"}
{"author":"曹勋","content":"昔侍先君日，多令诵近诗。尚知涂抹处，犹记唱酬地。竟负经邦志，终为造物疑。篇篇亲训释，字字念恩慈。","dynasty":"宋代","title":"敬题箕颍集后二首"}
{"author":"曹勋","content":"落落贺吏部，萧萧湖海姿。好山应自适，短棹得回迟。花发庭中槛，香传舍外篱。相思梅已谢，无处问归期。","dynasty":"宋代","title":"问讯子忱游天台"}
{"author":"曹勋","content":"日铸得新茗，色味建水空。未论七碗足，先借两腋风。烹在击拂外，得泛齿颊中。若论破睡魔，自可书元功。","dynasty":"宋代","title":"山居杂诗九十首"}
{"author":"曹勋","content":"乐山雅望意雍容，养素璇题振道风。剩贮琴书供啸咏，更新窗户不青红。数峰吴越登临外，千里江山指顾中。玉碾碧天冷无际，中秋莫放酒杯空。","dynasty":"宋代","title":"题谢太尉养素堂"}
{"author":"曹勋","content":"日上龙城散晓阴。琼芳堂下玉成林。江梅开未十分深。随处锦亭穹帐暖，冷香邀住入衣襟。酒肠判断付频斟。","dynasty":"宋代","title":"浣溪沙（赏梅）"}
{"author":"曹勋","content":"吾宗出西蜀，托迹庐阜岑。恭礼清虚尊，相与道义深。别时白日长。忽兹秋云阴。永怀一笑粲，水云劳我心。","dynasty":"宋代","title":"送曹蕴清归庐山"}
{"author":"曹勋","content":"长安有狭斜，狭斜难方轨。道逢两青衣，问君住何里。我家铜驼陌，高阁通朱邸。长子爵通侯，次子联端揆。小子事游侠，倜傥卑豪贵。三子俱入门，轩车罗甲第。三子俱升堂，光彩动阶陛。大妇理珍裘，中妇曳云帔。小妇弄笙簧，明妆拥歌妓。丈人幸留连，雅舞扬清吹。","dynasty":"宋代","title":"长安有狭斜行二首其二"}
{"author":"曹勋","content":"月影移鳷鹊，鑪香满建章。君王驻琱辇，宫女出彤房。仙乐浮云汉，笙歌绕画梁。按图皆国色，何处是高唐。","dynasty":"宋代","title":"深夜谣二首"}
{"author":"曹勋","content":"大方今始只无隅，明月珊瑚袖手摅。愧甚许提圯上履，喜於亲授活人书。风神峙玉藏纯白，议论昂霄到古初。内顾斐然知不称，只宜归隐自扶锄。","dynasty":"宋代","title":"和王应夫见贻六首"}
{"author":"曹勋","content":"唯庵有长松，秀拔撑青空。铜石并根干，榆枋比蒿蓬。天地荫中边，日月奔西东。原言滋浩养，千岁看此公。","dynasty":"宋代","title":"题唯庵后大松"}
{"author":"曹勋","content":"一枕山城晓梦惊，了规啼破月斜明。只应知我倦游苦，故作不如归去声。","dynasty":"宋代","title":"闻晓禽"}
{"author":"曹勋","content":"瑞峰来现宰官身，清峙岩岩耸缙绅。闻道石头时说偈，一堂惊动水云人。","dynasty":"宋代","title":"钱大参有和用韵谢之七首"}
{"author":"曹勋","content":"噫嘻吁，天欤人欤，回也抑亦子之命欤，而其或者天实使之丧予。何仁者之不寿，而中道之弃兮。噫嘻吁，回欤回欤，其吾道之穷欤。","dynasty":"宋代","title":"孔子泣颜回"}
{"author":"曹勋","content":"珠星璧月，昼景夜色相催。正阳炎序火府，龙珠蕴照，冰海融澌。洞天春常好，日日琪花，琼蕊芳菲。绛景无别，惟似琉璃。平地环绕清泚。火中生莲，会成真物，更取海底龟儿。胜热涤暑风，全形莹若冰肌。常存道意。铄石流金无畏。共协混元一气。入冲极。觉自己。乾体还归。","dynasty":"宋代","title":"法曲（遍第三）"}
{"author":"曹勋","content":"雨潇潇兮洞庭，烟霏霏兮黄陵。望夫君兮不来，波渺渺而难升。","dynasty":"宋代","title":"湘妃怨"}
{"author":"曹勋","content":"{果刂}竹有旧贯，剪伐未容测。长身数竿足，丛薄徒累百。稍令掩翳去，渐放修直色。要知清明朝，恶者在所格。","dynasty":"宋代","title":"及甫坐上分题赋洗竹得百字"}
{"author":"曹勋","content":"密密偃蜂房，香远未应时霎。薇露紫烟浥尽，任风欺雪压。老人曾饮百川空，相对肯微呷。揽取占先风度，醉高烧红蜡。","dynasty":"宋代","title":"好事近"}
{"author":"曹勋","content":"秀木撑空，凝云藏岫，处处群山横翠。霜风冽面，酒力潜消，征辔暂指天际。红叶黄花，水光山色，常爱晓云晴霁。念尘埃眯眼，年华易老，觉远行非易。常自感、羽客难寻，蓬莱难到，强作林泉活计。鱼依密藻，雁过烟空，家信渐遥千里。还是关河冷落，斜阳衰草，苇村山驿。又鸡声茅店，鸦啼露井重唤起。","dynasty":"宋代","title":"选冠子（宿石门）"}
{"author":"曹勋","content":"清都山水客，何事入临安。珍祠天赐与，半生闲。曲池人静，水击赤乌蟠。飞上烟岚顶，三缕明霞照晚，时对胎仙。圃中有个小庭轩。才到便翛然。坐来闲看了，篆香残。道人活计，休道出尘难。归去后、安排著，一革两麻革奚，定期踏遍名山。","dynasty":"宋代","title":"满路花"}
{"author":"曹勋","content":"东风冉冉迟芳昼。渐黄缀、疏疏柳。为惜春来通安否。可能相就，径须图醉，莫问伤春瘦。陶然共酌新醅酒。咏好句、须还凤楼手。唱了新词归来后。琐窗香暗，语声和笑，喜入灯花秀。","dynasty":"宋代","title":"青玉案"}
{"author":"曹勋","content":"乱山影直危楼起。天涯目断雕阑倚。寂寞过东风。行宫烟雨中。长安何处日。城郭今寒食。谁待翠华归。片云天际飞。","dynasty":"宋代","title":"菩萨蛮"}
{"author":"曹勋","content":"霜护云低，竹外斜枝初璀璨，仙风吹堕玉钿新。度清芬。叹寒冰艳了无尘。不占纷纷桃李径，一庭疏影冷摇春。月黄昏。朱希真常跋此词及谒金门“春待去”词云：读二词，洒然变俚耳之焰烟，还古风之丽则，宛转有余味也。盖治世安乐之音欤。恨无韩娥曼声长歌，以释予幽忧穷卮之疾。但诵数过，增老夫暮年之叹。","dynasty":"宋代","title":"酒泉子"}
{"author":"曹勋","content":"枫落吴江肃晓霜。洞庭波静耿云光。芳苞照眼黄金嫩，纤指开新白玉香。盐胜雪，喜初尝。微酸历齿助新妆。直须满劝三山酒，更喜持杯云水乡。","dynasty":"宋代","title":"鹧鸪天（咏枨）"}
{"author":"曹勋","content":"归意逐飞鸿。点点书空。爱渠南去晓烟中。不似老人尘土里，一似痴聋。庭院晚来风。还过秋容。旧时与客绕珍丛。有酒不曾无客醉，欢与秋浓。","dynasty":"宋代","title":"浪淘沙"}
{"author":"曹勋","content":"花飞零乱随风舞。花梢犹带虚檐雨。帘幕映黄昏。江天日暮云。有人楼上望。生怕褰虚幌。冷落对炉薰。一春常怨春。","dynasty":"宋代","title":"菩萨蛮"}
{"author":"曹勋","content":"秋凉破暑。暑气迟迟去。最喜连日风和雨。断送凉生庭户。晚来灯火回廊。有人新酒初尝。且喜薄衾围暖，却愁秋月如霜。","dynasty":"宋代","title":"清平乐"}
{"author":"曹勋","content":"取第如前俯，论兵度昔贤。击奸清相位，捧日上虞渊。气节公卿右，勋庸日月边。一生惟许国，史牒谅盈编。","dynasty":"宋代","title":"故知院枢密相公叶公挽章二首"}
{"author":"曹勋","content":"泗滨怅望草连云，眼暗凄尘只断魂。香火固难寻宝塔，云烟时复见沙墩。五更悲壮眠难熟，一片荒寒晓更昏。往事兴怀今二纪，道傍父老岂儿孙。","dynasty":"宋代","title":"持节过界"}
{"author":"曹勋","content":"临北坂，望南山，山长水远主愽愽。钩有饵兮缗有竿，鱼深潜兮秋水寒，念王孙兮何时还。","dynasty":"宋代","title":"钓竿行"}
{"author":"曹勋","content":"中春膏雨歇，雕阑晓，最好海棠时。正新梢吐绿，万苞凝露，暖铺云锦，香点胭脂。向枝上，绪风开秀色，桃李尽成蹊。朱唇晕酒，脸红微透，翠纱轻卷，红映丰肌。严宸风光主，临赏处，玉殿丽日迟迟。天与造化西蜀，浓艳芳菲。待绣帘卷起，欢奉长乐，内木困多闲，同宴椒闱。须是对花满酌，不醉无归。","dynasty":"宋代","title":"风流子（海棠）"}
{"author":"曹勋","content":"噫嘻吁，天欤人欤，回也抑亦子之命欤，而其或者天实使之丧予。何仁者之不寿，而中道之弃兮。噫嘻吁，回欤回欤，其吾道之穷欤。","dynasty":"宋代","title":"孔子泣颜回"}
{"author":"曹勋","content":"抗辔蹑飞景，携手仰员罗。空谣发新声，群响随节和。琼音动虚籁，神宇凌高歌。偃盖沧浪宫，整襟翔玉华。流目厌尘袂，轩冕卑泥沙。咄咄樊笼子，胡不餐朝霞。他年一抔土，得失奚足夸。舍生失天爵，扰扰真蓬麻。","dynasty":"宋代","title":"空谣吟"}
{"author":"曹勋","content":"商飙忽在序，候虫凄以鸣。岁律念向晚，崦嵫逼于征。已叹日月疾，但觉须鬓狞。搔首欲何为，松篁助秋声。","dynasty":"宋代","title":"山居杂诗九十首其六十八"}
{"author":"曹勋","content":"去年来此上已日，今年重来未寒食。临溪照影老自羞，惭愧春光尚相识。秀溪何许好春容，最是溪深树密中。海棠开尽却成白，桃李欲落翻深红。","dynasty":"宋代","title":"过秀溪长句"}
{"author":"曹勋","content":"手种亭下松，偃盖出云外。攀条喜修干，为我发清吹。晓庭风瑟缩，夜月金锁碎。种久方来归，对之颜有愧。","dynasty":"宋代","title":"山居杂诗九十首"}
{"author":"曹勋","content":"岁躔回次拱台星，麟阁仪刑首万英。钟阜堂堂分秀润，淮波衮衮湛清明。铺张治具调元化，整顿皇纲抚有生。鹤驭它时赤松伴，丹砂九转待功成。","dynasty":"宋代","title":"政府生日四首"}
{"author":"曹勋","content":"晓传清警出龙楼，八骏腾骧下斗牛。铁骑屯云朝障殿，羽林扈跸拱凝旒。暂迂玉趾临三楚，便觉荣光焕九州。恢复故疆知默定，已看森索坠旄头。","dynasty":"宋代","title":"恭睹上圣亲临江淮耀武伊洛谨成诗一章仰赞圣"}
{"author":"曹勋","content":"泗滨怅望草连云，眼暗凄尘只断魂。香火固难寻宝塔，云烟时复见沙墩。五更悲壮眠难熟，一片荒寒晓更昏。往事兴怀今二纪，道傍父老岂儿孙。","dynasty":"宋代","title":"持节过界"}
{"author":"曹勋","content":"曾春清言吐屑霏，岩廊又复仰几微。正须国论筹前箸，毋使人间风亦稀。","dynasty":"宋代","title":"钱大参有和用韵谢之七首"}
{"author":"曹勋","content":"花落春犹在，人存事已非。草侵迎仗路，尘满旧熏衣。独立空怜影，当歌但斂眉。羞见长门月，曾同步辇归。","dynasty":"宋代","title":"深夜谣二首"}
{"author":"曹勋","content":"念公万里回异俗，眷我南来忘趼足。它时短幅问死生，为向荒寒访云屋。","dynasty":"宋代","title":"谢李伯时自临安见过台州二首其二"}
{"author":"曹勋","content":"尘境得闲适，尘事从如麻。且发蟹眼汤，一试鹰爪芽。萧萧衲帔冷，泠泠心境嘉。坐久若为侣，清月上梅花。","dynasty":"宋代","title":"山居杂诗九十首"}
{"author":"曹勋","content":"秀木撑空，凝云藏岫，处处群山横翠。霜风冽面，酒力潜消，征辔暂指天际。红叶黄花，水光山色，常爱晓云晴霁。念尘埃眯眼，年华易老，觉远行非易。常自感、羽客难寻，蓬莱难到，强作林泉活计。鱼依密藻，雁过烟空，家信渐遥千里。还是关河冷落，斜阳衰草，苇村山驿。又鸡声茅店，鸦啼露井重唤起。","dynasty":"宋代","title":"选冠子（宿石门）"}
{"author":"曹勋","content":"晚讶争鸣白项雅，梅风随夜冷窗纱。忽惊寒透多年被，不似潜飞六出花。历乱已应藏月桂，糢糊无处认山茶。朝来多怪寻芳客，都向东风卖酒家。","dynasty":"宋代","title":"戊子正月廿一日雪及半尺"}
{"author":"曹勋","content":"秋夜长，秋夜长，风高月落飞清霜。征鸿萧萧度湘水，草木露冷蒹葭黄。铁衣老将尚横槊，胡儿甲马争腾骧。闺中思妇烬银烛，耿耿念远伤肺肠。壮士悲歌扣商角，通夕无寐空凄凉。况是愁人怨遥夜，安得日出升扶桑。","dynasty":"宋代","title":"秋夜长"}
{"author":"曹勋","content":"纺车补网住溪头，草木萧萧隐显秋。贾客数声何处橹，水云应却羡渔舟。","dynasty":"宋代","title":"题应之二扇其一"}
{"author":"曹勋","content":"老境欣逢世路平，收回神观远逢迎。五更不复趋双阙，六凿都忘任七情。","dynasty":"宋代","title":"和郑国器六首"}
{"author":"曹勋","content":"无双佳誉久腾芳，暂解繁机下帝旁。举世不能容直道，清时聊欲款江乡。修涂按辔三秋雨，别殿陪祠一炷香。顾我辱知门下久，语离清泪洒沧浪。","dynasty":"宋代","title":"黄侍郎宫祠赠行"}
{"author":"曹勋","content":"晓云绀瓦不飞霜，瑞霭融春十月阳。电绕璇枢开上瑞，虹流华渚叶珍祥。威腾紫塞天骄外，日拱苍龙阙角傍。今岁泰寺伸谒款，是宜万寿咏无疆。","dynasty":"宋代","title":"癸已圣节二首"}
{"author":"曹勋","content":"取第如前俯，论兵度昔贤。击奸清相位，捧日上虞渊。气节公卿右，勋庸日月边。一生惟许国，史牒谅盈编。","dynasty":"宋代","title":"故知院枢密相公叶公挽章二首"}
{"author":"曹勋","content":"淑德兼前懿，年龄甫八旬。义方能教子，佛理已诠身。卧病才逾月，求翳不浃辰。人间膺上寿，松路黯凝尘。","dynasty":"宋代","title":"陈太夫人挽章二首"}
{"author":"曹勋","content":"平生闻说苏养直，鞅掌尘劳惭未识。清江韵语百代尊，拟望孤撑徒著屐。未钭经纶在廊庙，且落珠玑满泉石。颇知新筑更靓深，原并庐山歌马迹。","dynasty":"宋代","title":"寄苏徽君"}
{"author":"曹勋","content":"礼崇丘，陟重巘。省风俗，绵宇县。集纷埃，郁葱倩。顾秦雍，审伊洛。惟前人，肇经度。保鸿名兮隆德声，陋崇高於群岳。","dynasty":"宋代","title":"登山曲"}
{"author":"曹勋","content":"院静无声。天边正、皓月初上重城。群木摇落，松路径暖风轻。喜揖蟾华当松顶，照榭阁、细影纵横。杖策徐步空明里，但襟袖皆清。恍若如临异境，漾凤沼岸阔，波净鱼惊。气入层汉，疑有素鹤飞鸣。夜色徘徊迟宫漏，渐坐久、露湿金茎。未忍归去，闻何处、重吹笙。","dynasty":"宋代","title":"松梢月·院静无声"}
{"author":"曹勋","content":"非烟苒苒上宫云，嘉木团团午影分。玉案琴书供燕适，五弦清韵助南薰。","dynasty":"宋代","title":"端午帖子九首其一"}
{"author":"曹勋","content":"白氎行缠，青巾包结，几年且混常流。寰中谁见，心地自清幽。雨散昆仑顶上，香润遍、琼圃无忧。灵芽长，如今寒暑，饥渴总何愁。诸公，须著力，尘缘扫尽，师旨坚求。看天边、飞金走玉难留。住个庵儿不大，争恋得、月馆青楼。台山里，从人一任，说个好苏州。","dynasty":"宋代","title":"满庭芳"}
{"author":"曹勋","content":"细柳排空，高榆拥岸，乍觉楚天秋意。凉随夜雨，望极长淮，孤馆漫成留滞。天净无云，浪痕清影，窗户闲临烟水。叹驱驰尘事，殊喜萧散，暂来闲适。常念想、圣主垂衣，临朝北顾，泛遣聊宽忧寄。輶轩载揽，虎节严持，谈笑挂帆千里。凭仗皇威，滥陪枢筦，一语折冲遐裔。待归来，瞻对龙颜，须知有喜。","dynasty":"宋代","title":"选冠子（淮上兀坐，等待取接，因得汉使一词，他日歌之）"}
{"author":"曹勋","content":"不占前村占宝阶。芳影横斜积渐开。水边竹外冷摇春，一带冲寒，香满襟怀。管领东风要有才。频携歌酒上春台。直须日日玉花前，金殿仙人，同赏同来。","dynasty":"宋代","title":"一翦梅"}
{"author":"曹勋","content":"迷云公已性天开，双涧相逢若再来。二老果能如洛下，固宜慧远赋优哉。","dynasty":"宋代","title":"和钱处和大资四首"}
{"author":"曹勋","content":"忠孝传家大府开，苍生久已待盐梅。我虽潦倒山林下，会听中天紫诏来。","dynasty":"宋代","title":"钱大其六"}
{"author":"曹勋","content":"秀木撑空，凝云藏岫，处处群山横翠。霜风冽面，酒力潜消，征辔暂指天际。红叶黄花，水光山色，常爱晓云晴霁。念尘埃眯眼，年华易老，觉远行非易。常自感、羽客难寻，蓬莱难到，强作林泉活计。鱼依密藻，雁过烟空，家信渐遥千里。还是关河冷落，斜阳衰草，苇村山驿。又鸡声茅店，鸦啼露井重唤起。","dynasty":"宋代","title":"选冠子（宿石门）"}
{"author":"曹勋","content":"点化八珍爽，须烦一品虀。付寒求瓮下，面法记山西。宫徵难忘味，膏梁勿遽迷。终然调鼎手，深旨出扶犁。","dynasty":"宋代","title":"食虀有作"}
{"author":"曹勋","content":"归去来，归去来。陆行无车，水行无船。足重茧兮，羊肠九折，历绝崄而盘盘。局蹐胁息以休影兮，石壁屹立而不可以攀缘。上窥不测之夭峤兮，而下临无底之深渊。寒风凛凛以切骨兮，朔雪漫漫而涨天。孤猿哀吟其左右兮，而猛虎咆哮乎后先。缅前路之险阻其若此兮，道云远而莫前。悲已往之勤瘁兮，泪流襟而涟涟。归去来，归去来。吾乡虽远兮，及此而犹可以生还。饥寒迫于屡空兮，庶乎安之若命而终保吾之天年。","dynasty":"宋代","title":"归去来"}
{"author":"曹勋","content":"且欣久雨得新晴，水面荷香入座清。尽日水塘无一事，夏莺恰恰啭新声。","dynasty":"宋代","title":"夏日偶成六首"}
{"author":"曹勋","content":"有个庵儿，做来不大元非小。阳光常照。坐卧谁知道。炼得丹砂，不是人间灶。冲和妙。鹤鸣猿啸。一任西风老。","dynasty":"宋代","title":"点绛唇"}
{"author":"曹勋","content":"豳之土兮，民之所宜。豳之居兮，民之所依。予何为兮尸之。我将全汝兮，之岐之阳。汝其保宁兮，无越汝疆。斯归斯徂兮，其谁之将。嗟今之人兮，何思何伤。","dynasty":"宋代","title":"琴操·岐山操"}
{"author":"曹勋","content":"松色荫人居，松力治人病。丹砂含其滋，复何延性命。幽居绕苍髯，不畏夏日盛。风来听笙竽，便有华胥兴。","dynasty":"宋代","title":"山居杂诗九十首"}
{"author":"曹勋","content":"绕砌流泉响佩环，翘鸱宫殿隐仙山。老难遍踏山中胜，且看轻云薄雾间。","dynasty":"宋代","title":"游庐山将归有作二首"}
{"author":"曹勋","content":"冥冥何处认飞鸿，天地同云冷不风。玉蕊瑶林应在望，儿童喜入笑声中。","dynasty":"宋代","title":"和曾舍人梅影雪意二首"}
{"author":"曹勋","content":"钜德元功凤应韶，屏风隔坐翊昌朝。星辰循轨三阶正，钟鼓重新一气调。活国工夫归断断，鍊形真一已飘飘。芒鞋门下尘埃客，拔宅惟看上紫霄。","dynasty":"宋代","title":"政府生日四首其三"}
{"author":"曹勋","content":"嫩凉微袅，秋容乍肃，迥觉凉如水。重阳已近，岩华增秀，一钩天际。香动前星，气横文圃，荣光呈瑞。仰宸心密眷，行都正牧，兵民奉、神明治。金殿朝回燕适。肆武功、文德咸备。萧闲翰墨，惟亲书史，不寻罗绮。欢动宸严，宴开鹤禁，生朝和气。愿青宫布政，龙楼问寝，同千万岁。","dynasty":"宋代","title":"水龙吟（东宫寿词）"}
{"author":"曹勋","content":"芙蓉开绿水，青松映海棠。新晴沐膏雨，艳色明朝阳。绰约延姝子，转盼流辉光。被服妖且妍，细浥蔷薇香。下有合欢带，绣作双鸳鸯。上有双同心，结作明月璫。珠环垂两耳，翠凤翘钗梁。琼钩约双袖，提笼学采桑。采桑城南隅，五马停路傍。调笑不一顾，但见桑条长。归来候蚕眠，静坐调笙簧。结发事夫婿，谁羡乐家王。","dynasty":"宋代","title":"美女篇"}
{"author":"曹勋","content":"诚心接物定吾曹，蔼蔼风期意甚高。每谓交梨同火枣，何殊兔角与龟毛。道真不契君宜问，来日无多我岂沈。但喜夔龙今迅召，东西连日雨如膏。","dynasty":"宋代","title":"和叶徵君见寄二首"}
{"author":"曹勋","content":"催晓钟残景气清，杜鹃声里梦魂惊。山林广袤不知乐，犹作不如归去声。","dynasty":"宋代","title":"枕上闻杜宇"}
{"author":"曹勋","content":"江南春草绿，江北未开花。佳人在何处，迁谪寄长沙。","dynasty":"宋代","title":"胡笳曲二首其一"}
{"author":"曹勋","content":"尘波溢目深溟渤，往古来今空出没。喜君相见话丹经，起我凌云恶阡陌。我生素乏儿女姿，面上巉岩耸山骨。少年避地东海隅，架竹编茅剪荆棘。白云为我开山容，清风为我翔真域。旋属群寇近敺攘，淬出青萍闭丹室。风尘澒洞十余年，灵府芝田渐芜没。逢君踪迹类秋蓬，遗我刀圭延岁月。何当横槊静寰区，同子山居论丹诀。","dynasty":"宋代","title":"元丹歌赠会稽陈处士"}
{"author":"曹勋","content":"道人身在水云乡，诵罢楞伽日乍长。满坐好风驱热恼，一庭浓绿作清凉。","dynasty":"宋代","title":"杂诗二十七首"}
{"author":"曹勋","content":"秋窗夜雨湿晴空，水国新凉满袖风。更向西湖见西子，御风如过紫霄峰。","dynasty":"宋代","title":"和双溪五首"}
{"author":"曹勋","content":"秀韵凌虚玉炼颜，苍官偃亚碧琅玕。只应中夕萧骚月，相对一庭风露寒。","dynasty":"宋代","title":"跋仰老小画二轴"}
{"author":"曹勋","content":"浩荡气明絜，慷慨念废兴。何能一念息，空令众愁增。","dynasty":"宋代","title":"次韵程机宜感怀"}
{"author":"曹勋","content":"生逢艰苦念无前，扈圣犹悲易水壖。知效一官常自愧，死须五鼎遂身先。颇收姓字朝廷上，宁复功名日月边。军旅固非平日事，原将余力从橐鞬。","dynasty":"宋代","title":"故旧见辟幕府"}
{"author":"曹勋","content":"宫宇璇题日月明，几经戎烬独峥嵘。庭中欲问参天柏，一饷清风相伴行。","dynasty":"宋代","title":"游玉隆宫四"}
{"author":"曹勋","content":"泛舟凭槛在蓬瀛，一醉心期任此生。满腹本来同偃鼠，吸川遂欲比长鲸。归来尚带荼醾露，梦想犹闻佩玉声。醉后狂歌能恕否，如今五日未全醒。","dynasty":"宋代","title":"过处和赏荼醾"}
{"author":"曹勋","content":"喜见丰姿眼倍明，从来事事胜公荣。相望震泽三江水，便隔秦关万里情。连茹搢绅游北阙，如公文采似东京。举觞喜共留春住，为读新诗一座倾。","dynasty":"宋代","title":"和黄虚中韵二首其二"}
{"author":"曹勋","content":"汉家离宫三百所，高卷珠帘沸箫鼓。车如流水马如龙，兰麝飘香入烟雨。通衢夹道起青楼，金马铜驼对公府。五侯同日拜新恩，七贵分封列茅土。玉窗朱户尽婵娟，丝竹声中喧笑语。玳筵珠翠照樽罍，继烛临芳醉歌舞。醉歌舞，醉歌舞，天长地久无今古。","dynasty":"宋代","title":"阳春歌二首"}
{"author":"曹勋","content":"噫嘻吁，天欤人欤，回也抑亦子之命欤，而其或者天实使之丧予。何仁者之不寿，而中道之弃兮。噫嘻吁，回欤回欤，其吾道之穷欤。","dynasty":"宋代","title":"孔子泣颜回"}
{"author":"曹勋","content":"云山贮回肠，日月任转毂。客居不问乡，一饱宁较粟。家酿报浮蚁，溪鳞贾尺玉。以充朝莫盘，怀抱无乃足。","dynasty":"宋代","title":"山居杂诗九十首"}
{"author":"曹勋","content":"浓险冞月作春悭，兹夕栖巢鹊不安。淅沥潜回连夜雨，缤纷遽作勒花寒。色迷梅径香非远，声抑琴丝润未乾。西北高楼临缥缈，海山群玉得重看。","dynasty":"宋代","title":"老拙观诸公及儿辈和篇差以自慰再和前韵"}
{"author":"曹勋","content":"晓来浩露出，细履欣悠然。垄麦漾轻浪，芳草迷平川。无边绿成幄，团飞柳皆绵。老翁指谓我，渐熟高低田。","dynasty":"宋代","title":"山居杂诗九十首其二十九"}
{"author":"曹勋","content":"盖屋不在华，所欲庇风雨。种花品无繁，四时看开处。指喻多非约，日涉乃成趣。吾年能几日，景物亦漫与。","dynasty":"宋代","title":"山居杂诗九十首"}
{"author":"曹勋","content":"绿暗红稀迷处所，梅黄雨细半阴晴。小轩坐久无余事，喜听黄鹂一两声。","dynasty":"宋代","title":"杂诗二十七首"}
{"author":"曹勋","content":"本期雅奉水云心，况有伽陀冠二林。海蚌得来珠莫剖，荆山凿处玉难寻。悠悠真隐渐方丈，曳曳闲云渺故岑。回首瑞峰空在望，只容俯首听拿音。","dynasty":"宋代","title":"和英书记二首"}
{"author":"曹勋","content":"春雪翳重霄，寒雨连日夜。不辍兽炭炽，甚恐庭花谢。疏帘莫禦冷，炉焚屡成灺。寒食数日间，春事求诸野。","dynasty":"宋代","title":"山居杂诗九十首其十一"}
{"author":"曹勋","content":"星聚西豪里，人谁识少微。忘怀卷外少，此道眼中稀。笔墨腾瀛禁，图书动衮衣。趋风忻并世，一语欲清非。","dynasty":"宋代","title":"赠胡珵隐君"}
{"author":"曹勋","content":"海色琉璃照我肝，何疑飞电掣晴岩。山留画鷁风从怒，珠炯翔龙夜亦衔。莲社经徒能能摘句，玉川茶兴自开缄。从来筏喻今饶益，杯渡须知鄙铁帆。","dynasty":"宋代","title":"用李参政韵并录寄舟峰师四首"}
{"author":"曹勋","content":"高原收菽麦，下田插禾秧。田头与地尾，一一意所量。躬耕辨好怯，择种均丰荒。所以终岁间，食米不及糠。","dynasty":"宋代","title":"山居杂诗九十首"}
{"author":"曹勋","content":"方珪圆璧贡春前，上相分颁自九天。何止芳芗御魑魅，要知红日在斜川。","dynasty":"宋代","title":"代广漕刘元举谢赵相茶二首"}
{"author":"曹勋","content":"花落春犹在，人存事已非。草侵迎仗路，尘满旧熏衣。独立空怜影，当歌但斂眉。羞见长门月，曾同步辇归。","dynasty":"宋代","title":"深夜谣二首"}
{"author":"曹勋","content":"卫骑绝沙漠，关驱过玉门。云旗梢月窟，辇道属乌孙。万国森环卫，三灵骇骏奔。声容同日月，威德被乾坤。巡狩知无外，蛮戎识至尊。何当鸣警跸，高会醼昆仑。","dynasty":"宋代","title":"上之回"}
{"author":"曹勋","content":"汛扫门前积有年，从来顶踵尽陶甄。应怜岁岁称觞客，又倚崇墉献十篇。","dynasty":"宋代","title":"政府生日十首"}
{"author":"曹勋","content":"杪冬庆阀绮云浮，挺育文英气夺秋。乌府暂烦安远俗，龙骧方倚破奸谋。三吴遂尊时巡驭，四海咸瞻入告猷。何止阴功钟五福，岩廊已识济川舟。","dynasty":"宋代","title":"林诏使生日"}
{"author":"曹勋","content":"红芳开绣户，碧草衬斜阳。楼上频回首，思君道路长。","dynasty":"宋代","title":"王孙游二首"}
{"author":"曹勋","content":"柑花开密玉璘琱，香转薰风满坐闻。摘得一枝参鼻观，不妨终夕醒余醺。","dynasty":"宋代","title":"杂诗二十七首"}
{"author":"曹勋","content":"三春君卉盛，在花茂与残。好花正穠丽，不作十日看。蓓嫩便须赏，开时惟可叹。继自喜新绿，吾心常并观。","dynasty":"宋代","title":"山居杂诗九十首"}
{"author":"曹勋","content":"一年春事急如流，每被颠风断送休。锦瑟华筵常漫度，杏园景物只供愁。须知胜践何曾阙，自是青春不少留。遍倚栏干望归路，落花飞絮思悠悠。","dynasty":"宋代","title":"风雨惊春"}
{"author":"曹勋","content":"闻道山炉一炷香，三余常得寸心降。直须了取诗千首，始可闲期璧一双。梅润未能排絮帽，日阳只拟上云窗。伫公纳锡充前列，毋使迟迟出九江。","dynasty":"宋代","title":"和郑国哭来自江州道中之什"}
{"author":"曹勋","content":"老境从远事事慵，却寻幽刹寄年丰。本无虚舍能回暑，赖有疏篁可致风。臭腐回尝忘物化，箪瓢宁复较天穷。向来羽气端如故，经醉犹能间一中。","dynasty":"宋代","title":"和张直讲"}
{"author":"曹勋","content":"宿雨初晴，花艳迎阳，槛前如绣如绮。向晓峭寒轻，窣真珠十二。正朝曦、桃杏暖，透影帘栊烘春霁。似暂隔、祥烟香雾，朝仙侣庭际。更值迟迟丽日。且休约寻芳，与开瑶席。未拟上金钩，尽围红遮翠。命佳名、坤殿喜，为写新声传新意。待向晚、迎香临月须卷起。","dynasty":"宋代","title":"隔帘花（咏题）"}
{"author":"曹勋","content":"袁宏方咏史，江总得随时。归兴连天去，文盟落笔知。雨多移蚁垤，花过静蜂儿。赖有西斋友，薰风正入诗。","dynasty":"宋代","title":"和同官问耳疾六首其五"}
{"author":"曹勋","content":"参差台殿照祥云，叠雪含风彩缕新。玉带轻纱迎令节，五云深处奉严宸。","dynasty":"宋代","title":"端午帖子九首"}
{"author":"曹勋","content":"我生饱艰苦，初年心已衰。况今七十化，形惫聊支持。头童渐不束，齿败余墙围。发落尚乐乐，齿豁良依依。鱼蟹强剥啄，梨栗亦空施。岂惟意倦怠，咀齧徒赞眉。老妻谙其苦，饭颗必若糜。佐以推饭物，批抹烦刀挥。不知更十年，此身何可支。昔闻张苍老，相国力乃疲。金盘厌羔腻，玉乳环蛾眉。至真瀹元精，芳润充丰肌。闲出天下论，用为汉室奇。我今何有哉，丰悴理所宜。不然举此志，中有浩气怡。外形以为得，彼美当虚辞。","dynasty":"宋代","title":"感齿发之衰作诗自解"}
{"author":"曹勋","content":"泽国经炎夏，常厌日晷永。既乏枕簟凉，亦欠冰雪冷。北窗但倦卧，闲人远造请。时濯醒心泉，柳下汲深井。","dynasty":"宋代","title":"山居杂诗九十首"}
{"author":"曹勋","content":"珠星璧月，昼景夜色相催。正阳炎序火府，龙珠蕴照，冰海融澌。洞天春常好，日日琪花，琼蕊芳菲。绛景无别，惟似琉璃。平地环绕清泚。火中生莲，会成真物，更取海底龟儿。胜热涤暑风，全形莹若冰肌。常存道意。铄石流金无畏。共协混元一气。入冲极。觉自己。乾体还归。","dynasty":"宋代","title":"法曲（遍第三）"}
{"author":"曹勋","content":"方塘倒影青天净，幽么生苔绿荫浓。春去得闲观物化，吹凉醒睡喜支筇。","dynasty":"宋代","title":"杂诗二十七首"}
{"author":"曹勋","content":"我有旧知识，生来晦踪迹。邂逅不可见，早夜何能觅。忽然积习处，相逢吐胸臆。临了一句子，会心极得力。","dynasty":"宋代","title":"山居杂诗九十首其八十"}
{"author":"曹勋","content":"闻道南使归，路从城中去。岂如车上瓶，犹挂归去路。引首恐过尽，马疾忽无处。吞声送百感，南望泪如雨。","dynasty":"宋代","title":"出塞"}
{"author":"曹勋","content":"客路逢寒食，浙西春事稀。日华藏暖景，天气未单衣。歌棹喧椎鼓，桃花巧映扉。空收麰麦粉，药病岂心违。","dynasty":"宋代","title":"上塘值清明八首其六"}
{"author":"曹勋","content":"奉引归来春晚时，扁舟便欲访天随。都忘旧学尘埃满，顿觉新年气宇衰。遽有恩荣腾紫诏，了无功业立彤墀。先生妙句烦褒借，一夕光涵月不亏。","dynasty":"宋代","title":"和张凝神见贻"}
{"author":"曹勋","content":"日日有共终日赏，时时酌酒亦时醒。今年剩得优游乐，亭榜宜书醉景亭。","dynasty":"宋代","title":"戏示子舍二首"}
{"author":"曹勋","content":"刺桐花发照人明，三看薰风舞绛英。海近鱼肥随米贱，山高溪净照人清。久闻射策先黄甲，何意栖鸾尚赤城。顾我婆娑老林下，看君事业映簪缨。","dynasty":"宋代","title":"用前韵酬陈判官"}
{"author":"曹勋","content":"太史推经学，先君得最深。文章八面敌，辛苦一生心。禁掖抟新句，公卿录苦吟。遗留示有子，捧卷泪盈襟。","dynasty":"宋代","title":"敬题箕颍集后二首"}
{"author":"曹勋","content":"大方今始只无隅，明月珊瑚袖手摅。愧甚许提圯上履，喜於亲授活人书。风神峙玉藏纯白，议论昂霄到古初。内顾斐然知不称，只宜归隐自扶锄。","dynasty":"宋代","title":"和王应夫见贻六首"}
{"author":"曹勋","content":"寒毬格虽下，春事亦可寻。故园少见之，花叶均来禽。芳蓓暖苞玉，半腮红浅深。与客屡清赏，只恐风雨侵。","dynasty":"宋代","title":"山居杂诗九十首"}
{"author":"曹勋","content":"灵明独耀驻年华，九任玄归有等差。帝一澄明藏水火，昆丘凝结粲云霞。金精盛处须寻兔，火枣成时要似瓜。识得神仙木中子，丹腴原及小生家。","dynasty":"宋代","title":"用秦公赠李次仲韵呈次仲三首"}
{"author":"曹勋","content":"年来建茗甚纷纭，官焙么私园总混真。圆璧方圭青箬嫩，绛苞黄角彩题均。未论洁白衷肠事，只贡膏油首面新。世乏君谟与桑苧，翻令衡鉴入殊邻。","dynasty":"宋代","title":"余比出疆以茶遗馆伴乃云茶皆中等此间於高丽"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首其五十"}
{"author":"曹勋","content":"雨昏连夜催炎暑。暑炎催夜连昏雨。长簟水波凉。凉波水簟长。翠鬟双倚醉。醉倚双鬟翠。香枕印红妆。妆红印枕香。","dynasty":"宋代","title":"菩萨蛮"}
{"author":"曹勋","content":"杨柳密栽烟外缕，丁香娇结雨中愁。细推物理何能理，且作东风烂熳游。","dynasty":"宋代","title":"春晚五首"}
{"author":"曹勋","content":"新荷帖水翠田田，绿满花梢午影圆。饭了从容春事静，螭头闲掬水溅溅。","dynasty":"宋代","title":"春晚五首"}
{"author":"曹勋","content":"春过花飞不可寻，空余新叶翠光深。炉香袅袅轩窗静，时有珍禽啭好音。","dynasty":"宋代","title":"春晚五首"}
{"author":"曹勋","content":"束书归去飨梅花，底事霏英故故斜。约住忙中千里鹤，羡渠如意两归雅。家中见雪念为客，客里观梅不似家。园树暂时相斗白，明朝休向我侬夸。","dynasty":"宋代","title":"辞贾徽州"}
{"author":"曹勋","content":"小亭倚山肋，东望渺云海。松萝翳窗户，披拂大块噫。细路窘步武，幽花植渊隘。邻有长者辙，乃幸接符采。山为献秀润，水亦舞澎湃。语真顿忘归，谈宗知有在。复拜五字句，新喜入四大。尚期一笑粲，天宇约晴快。","dynasty":"宋代","title":"次蔡瞻明题南园"}
{"author":"曹勋","content":"小山丛薄栖南郭，兰若蔽亏如间错。竹色低侵几案凉，海云常压波涛恶。遣愁五字了未有，取醉一樽良可托。折简敢致先生游，俎豆陶匏殊寂寞。风流固自出元化，祥凤本合巢阿阁。步武乃肯临草草，尘光不间知落落。今年田畴极丰熟，早禾晚禾靡风雹。为酒具黍共婆娑，应为野人一笑作。","dynasty":"宋代","title":"次李提举过南园饮散赋诗韵"}
{"author":"曹勋","content":"蒙溪有广夏，先生居之安。雅得林泉乐，不与尘土干。隐隐揖遥碧，瀰瀰濯清川。高明意乃适，至游情所耽。世故蜡味薄，岂待宝所参。北窗接陶令，素月抚阮咸。终吉遂无咎，位置遵连山。邈哉岩壑老，公契如金兰。揆此宅相奇，欢然谈笑间。落落幽胜处，安得同游盘。愧我西北客，恨匪户籍占。但当风月夕，遐想冰雪颜。","dynasty":"宋代","title":"次鲁季钦安序堂韵"}
{"author":"曹勋","content":"兹亭楚风烟，晴岚献斜叠。我来及秋杪，黄花舞红叶。主人喜清论，旷览意并惬。明年西郊春，公当来日涉。","dynasty":"宋代","title":"次南安务前水亭赵介叔韵"}
{"author":"曹勋","content":"塞北初辞虏，泉南滥总戎。请缨怀壮节，横槊愧家风。草木年华晚，关河鼓角雄。何当一笑粲，要赋马群空。","dynasty":"宋代","title":"次韵呈南嘉"}
{"author":"曹勋","content":"谪仙醉揖金陵月，浩歌目送飞鸿绝。江城樽俎照清辉，楼台忽作烟霞宅。长杯引竭北斗空，吴歈楚舞无颜色。行行倒著紫绮裘，径上兰舟岸纱帻。笑谈欬唾惊鱼龙，历块群山看灭没。石头水底度冰轮，迢迢碾破澄空碧。左回右盼生英风，联袂招邀尽狂客。相将醉卧绿萝烟，三山不动鳌无力。秦淮寂寂江月空，人物风流难南得。","dynasty":"宋代","title":"櫂歌"}
{"author":"曹勋","content":"人去宫门寂，丹成宝鼎空。砌下苔钱紫，庭中霜叶红。思君听松籁，精魄上高穹。","dynasty":"宋代","title":"淮南行二首"}
{"author":"曹勋","content":"当年卜近虎溪侣，领略闲心笑相许。岂图云水各一方，回首向来苦怀古。","dynasty":"宋代","title":"瑞岩仰老见和复酬前韵七首"}
{"author":"曹勋","content":"冻云阁雨，长风送雪，万里无凝滞。斜斜整整，纯白入素，应同太始。袁巷萧条，冷光寒透，有人曾至。但圆虚上下，澄明莹洁，如□□、混元气。时听松篁泻坠。任山川、珠联玉缀。一尘不染，一毫不现，真空妙治。祥应三白，润归多稼，已成丰岁。待收拾大翁，茶盐贺喜，兴村东醉。","dynasty":"宋代","title":"水龙吟"}
{"author":"曹勋","content":"相靡相踶性不同，金环压辔照晴空。晚来洗罢游缰缓，喜听骄嘶岸柳风。","dynasty":"宋代","title":"观马院洗马"}
{"author":"曹勋","content":"十年壮节下清都，鷁首常辞负弩驱。一棹西来黄篾舫，闸胥指点右樵渔。","dynasty":"宋代","title":"守闸书事时已退居五首"}
{"author":"曹勋","content":"溪曲山横动晓光，天开玉雪照崇冈。不妨花陌依微雨，为洗春风澹薄妆。送别休歌河满子，相思留待返魂香。坐中客已无肠断，何况离声更抑扬。","dynasty":"宋代","title":"和曾守东郊赏梅兼送范子芬"}
{"author":"曹勋","content":"从来吴蜀势相亲，制阃今勤侍帝臣。可但覆瓯称直道，暂烦分陕济斯民。剑关日下山河重，井络天开号令新。圣主遂宽西顾念，遨头正及锦江春。","dynasty":"宋代","title":"送王制置帅成都"}
{"author":"曹勋","content":"黠虏窥边久未恭，天王清跸殄元凶。军威早已闻三捷，喜色遥知动六龙。师旅夙严新号令，版图行复旧提封。中兴大业书歌咏，原刻浯溪颂九重。","dynasty":"宋代","title":"闻江上捷音"}
{"author":"曹勋","content":"谷雨初晴，对晓霞乍敛，暖风凝露。翠云低映，捧花王留住。满阑嫩红贵紫，道尽得、韶光分付。禁御浩荡，天香巧随天步。群仙倚春似语。遮丽日、更著轻罗深护。半开微吐，隐非烟非雾。正宜夜阑秉烛，况更有、姚黄娇妒。徘徊纵赏，任放濛濛柳絮。","dynasty":"宋代","title":"金盏倒垂莲（牡丹）"}
{"author":"曹勋","content":"茅岫藏清隐，诗仙秀格春。道真渊有妙，素守峻能循。鹤举秋声远，诗成句法新。遥知游咏乐，下笔更如神。","dynasty":"宋代","title":"和茅山张达道二首"}
{"author":"曹勋","content":"连雨霏霏作晓阴，倚栏不复见遥岑。已疏日上三竿报，只听风随十日霖。枝上绽梅肥自坠，庭中新绿色逾深。田苗涨水横斜卧，甚悯为农种植心。","dynasty":"宋代","title":"连雨有感"}
{"author":"曹勋","content":"群芳珠箔映青楼，楼上珠帘卷玉钩。十二香衢遍罗绮，青楼和月为君愁。","dynasty":"宋代","title":"春江花月词"}
{"author":"曹勋","content":"秀韵凌虚玉炼颜，苍官偃亚碧琅玕。只应中夕萧骚月，相对一庭风露寒。","dynasty":"宋代","title":"跋仰老小画二轴"}
{"author":"曹勋","content":"异枝同颖绕祥云，贡入南州瑞木新。并影薰风舞交翠，要知仁政在斯民。","dynasty":"宋代","title":"送曾谹父还朝十首"}
{"author":"曹勋","content":"结客少年场，横行静朔方。嫖姚新拜将，亲选羽林郎。百宝装犀甲，千金饰箭房。笑谈看匕首，博戏赌香囊。聚饮胡姬酒，同升射雉堂。联骑绝沙漠，分麾入范阳。陈前俘黠虏，马首拜降王。归来辞厚赏，小阁醉红妆。","dynasty":"宋代","title":"结客少年场行二首其二"}
{"author":"曹勋","content":"老去心情在一廛，是中忧乐称华颠。因知不悮三三句，空近偷安九九年。生死去来浑付梦，火风煎迫谅非坚。第知一裰安排了，任我朝昏且信缘。","dynasty":"宋代","title":"病起有感"}
{"author":"曹勋","content":"云雪商量天四垂，花应剪水未容飞。旗亭有客已豪饮，江上无人空钓矶。","dynasty":"宋代","title":"和陈彦容雪中"}
{"author":"曹勋","content":"老骥千里志，元龙百尺楼。想同湖海心，逸气横清秋。","dynasty":"宋代","title":"次韵程机宜感怀"}
{"author":"曹勋","content":"不见贾夫子，病怀何得陈。呻吟一春了，物色九秋新。闲花翳栏槛，秀气浮衣巾。笑言约中浣，鸡黍供萧晨。","dynasty":"宋代","title":"招贾秘书"}
{"author":"曹勋","content":"请得忙中物外身，要看飞瀑泻天绅。佳时每与渔樵伴，放语相倍是故人。","dynasty":"宋代","title":"瑞岩仰老见和复酬前韵七首"}
{"author":"曹勋","content":"识公政事在恺悌，接物情文惟至诚。天台两岁士民说，要雨雨来晴便晴。","dynasty":"宋代","title":"送曾谹父还朝十首其六"}
{"author":"曹勋","content":"又看历日改新元，卦气匆匆过二年。老境尤於光景惜，斜阳时候每茫然。","dynasty":"宋代","title":"和李判院宿松隐见贻"}
{"author":"曹勋","content":"縠水柯山隔几年，又来辇縠拜云天。东西南北任造化，甲乙丙丁皆宿缘。老境精神惟坐卧，故居松竹想清妍。岂如溪上木中子，日饮溪光今地仙。","dynasty":"宋代","title":"赠李次仲秋致政"}
{"author":"曹勋","content":"羽盖承流景，飙轮泛紫霞。前旌绛霄队，驻节王母家。真童发清谣，云表翔哀笳。楼台上清汉，服彩明朱华。万春若朝菌，欢乐庸可涯。瑶席未终醼，零落蟠桃花。","dynasty":"宋代","title":"游仙谣"}
{"author":"曹勋","content":"三年不废策儒宗，清问图回自九重。不特赐书荣进士，圣君政本道中庸。","dynasty":"宋代","title":"宫词三十三首"}
{"author":"曹勋","content":"休退居远邑，顿喜人事疏。饭箩自不足，日记无可书。惟对楮先生，复接松大夫。溪友留白鱼，鼾睡惊长须。","dynasty":"宋代","title":"山居杂诗九十首"}
{"author":"曹勋","content":"酴醾芳架引繁英。香远透帘清。更与洛阳花市，一齐移在宫庭。琉璃万朵，娇红嫩紫，总是嘉名。殿阁真仙同赏，天颜喜入欢声。","dynasty":"宋代","title":"朝中措"}
{"author":"曹勋","content":"琱章琢句老双溪，秀韵凌虚独擅时。字似金陵诗似甫，风流词翰两相宜。","dynasty":"宋代","title":"和双溪五首"}
{"author":"曹勋","content":"霏微梅雨暗林塘，润逼琴丝草木香。卷箔钩帘无一事，篆烟终日伴清凉。","dynasty":"宋代","title":"题扇二十四首"}
{"author":"曹勋","content":"阊阖天门开九重，金茎肃萧摇霜风。吴江木落龙庭空，鸡鸣起舞何匆匆。胡尘高翳山□东，边声夜入乌号弓。","dynasty":"宋代","title":"秋风引"}
{"author":"曹勋","content":"昔侍先君日，多令诵近诗。尚知涂抹处，犹记唱酬地。竟负经邦志，终为造物疑。篇篇亲训释，字字念恩慈。","dynasty":"宋代","title":"敬题箕颍集后二首"}
{"author":"曹勋","content":"空阶夜滴秋宵雨，雨入芭蕉动窗户。佳人愁绝坐幽闺，良人万里勤征戍。勤征戍，在何处，浊酒狂歌醉朝暮。五载乘边守当路。汉家新筑受降城，戍卒还家免租赋。归来直莫叹白头，","dynasty":"宋代","title":"夜坐吟"}
{"author":"曹勋","content":"駸駸随日老，宁能问分阴。波流固自远，云在初无心。鸟声惊幽思，风徐快冲襟。马卿苦病多，中怀天莫忱。","dynasty":"宋代","title":"山居杂诗九十首"}
{"author":"曹勋","content":"汉家离宫三百所，高捲珠帘沸箫鼓。车如流水马如龙，兰麝飘香入烟雨。通衢夹道起青楼，金马铜驼对公府。五侯同日拜新恩，七贵分封列茅土。玉窗朱户尽婵娟，丝竹声中喧笑语。玳筵珠翠照樽罍，继烛临芳醉歌舞。醉歌舞，醉歌舞，天长地久无今古。","dynasty":"宋代","title":"阳春歌二首其二"}
{"author":"曹勋","content":"西都花市锦云同。谷雨贡黄封。天心故偏雨露，名品满深宫。开国艳，正春融。露香中。绮罗金殿，醉赏浓春，贵紫娇红。","dynasty":"宋代","title":"诉衷情（宫中牡丹）"}
{"author":"曹勋","content":"草可以为衣兮，木可以为庐。水清石白兮，渴饮有时而饥食有余。止不知其吾之有影兮，而行不知其吾之有躯。彼日月之自明兮，吾又安知其所如。","dynasty":"宋代","title":"箕山操"}
{"author":"曹勋","content":"四寂无人雪在峦，喜君乘兴酒肠宽。上方归路踏梅影，霜月一庭天正寒。","dynasty":"宋代","title":"用前韵赠闾丘民表"}
{"author":"曹勋","content":"曾到东风最上头。低云阁雨接溪流。只应缟袂闺房秀，尚带天香汗漫游。当日暇，从贤侯。冲寒迎翠小迟留。归骖白凤来何处，更指玉霄城畔楼。","dynasty":"宋代","title":"鹧鸪天"}
{"author":"曹勋","content":"秋风清，秋月明，征人思妇难为情。难为情，蟋蟀远壁鸣寒声，霜砧皓腕愁不胜。愁不胜，愁不可剪衣可成，梦君先到黄龙庭。","dynasty":"宋代","title":"锦石捣流黄"}
{"author":"曹勋","content":"春深多夜雨，倦卧得饱听。穿林乍依微，滴檐已纷竞。衾寒似落莫，人寂眷闲静。怡然遂高眠，枕上颇适性。","dynasty":"宋代","title":"山居杂诗九十首"}
{"author":"曹勋","content":"恭持天子节，再经邯郸城。断垣四颓缺，草树皆欹倾。慨念全赵时，英雄疲战争。殆及五季末，瓜分无定盟。慨念蔺君高，璧亦安所盛。翩翩魏公子，有德胜所称。殆今已千年，废台漫峥嵘。赵民尚自若，歌舞娱春荣。金石丝簧奏，仿佛余新声。兴废乃尔尔，人事徒营营。望城只叹息，尽付西山青。","dynasty":"宋代","title":"过邯郸"}
{"author":"曹勋","content":"北风吹云村寂寂，练练溪流湛寒碧。马头忽有暗香来，撼雪寻芳识标格。扬鞭敲镫荒寒路，酒恶难禁赖销释。陇上故人消息迟，一枝谁寄疎烟隔。老禅幻此空花相，墨晕横斜清照客。定应飞梦会姑仙，玉偻澹月连天白。","dynasty":"宋代","title":"分题墨梅"}
{"author":"曹勋","content":"友于相爱陟通津，同气同居善益亲。自是茅家好兄弟，一堂和乐棣华春。","dynasty":"宋代","title":"王德言枢密生日十首"}
{"author":"曹勋","content":"无双佳誉久腾芳，暂解繁机下帝旁。举世不能容直道，清时聊欲款江乡。修涂按辔三秋雨，别殿陪祠一炷香。顾我辱知门下久，语离清泪洒沧浪。","dynasty":"宋代","title":"黄侍郎宫祠赠行"}
{"author":"曹勋","content":"寓居萧寺憩衰迟，得酒宁论浊与醨。闲里风光常自喜，暑中人事弃如遗。一溪烟水渔乡后，万叠苍山月上时。竹杖芒鞋田岸久，稻花细细岁丰姿。","dynasty":"宋代","title":"用前韵书田间晚步"}
{"author":"曹勋","content":"中兴仁泽浃华夷，则百斯男自可知。例诏高禖祭春社，掖庭应已梦熊罴。","dynasty":"宋代","title":"宫词三十三首"}
{"author":"曹勋","content":"方珪圆璧贡春前，上相分颁自九天。何止芳芗御魑魅，要知红日在斜川。","dynasty":"宋代","title":"代广漕刘元举谢赵相茶二首"}
{"author":"曹勋","content":"先生有号复有官，不畏隆暑兼冬寒。归来山中侣松桧，无愧太上翔云冠。我比同庵有余乐，云山百好无一恶。喜君宏度如容波，愧我大匏真濩落。乃今漂流如无何，进退未果徒镌磨。梦魂游扬欲舞蝶，归意浩荡遄飞梭。得归冲啬虽当侵伐后，一醉尚可同咏归山歌。","dynasty":"宋代","title":"王正道再遇竹冠辄和来韵见鄙愫二首"}
{"author":"曹勋","content":"先生羲皇上，与物同逶迤。道伴杂然至，闲情示之希。蒲团茶味足，明窗情话迟。一室多入静，相见亦何时。","dynasty":"宋代","title":"山居杂诗九十首其七十"}
{"author":"曹勋","content":"闲里光阴不记名，曲勤宏度访公荣。五云洒翰情文厚，九节浮香琖色轻。宝箑含风清致爽，彩丝萦臂眼增明。团栾每得佳时醉，却恐宣麻下帝城。","dynasty":"宋代","title":"松隐坐上寄钱大参"}
{"author":"曹勋","content":"远水兼天冷暮云，惊风脱叶静逾闻。蒲团宴坐都无事，只有山炉供夕熏。","dynasty":"宋代","title":"杂诗二十七首"}
{"author":"曹勋","content":"西北有高楼，窈窱入空碧。徙倚遍栏干，杨花满行迹。不见行人归，但有杨花白。披襟向春风，为我传消息。春风不见知，此意无人识。","dynasty":"宋代","title":"望行人"}
{"author":"曹勋","content":"前夕放船湘□步，约到衡州来日午。五程一减作三程，谢渠江涨半篙清。今日雨来三四五，又闭疏蓬听暮雨。长年商量泊舟所，雨外青山更青处。","dynasty":"宋代","title":"泊冷水浦"}
{"author":"曹勋","content":"白项鸦儿趁晓啼，梢梢寒柳出疏篱。未飞腊雪连天白，且看江云四面垂。","dynasty":"宋代","title":"和苏养直题孙郎中扶疏堂二首"}
{"author":"曹勋","content":"平昔喜鳌举，未易自摧堕。功名邂逅来，求则成大过。壮年不艰苦，老即困寒饿。消和理或然，要知非力可。","dynasty":"宋代","title":"山居杂诗九十首"}
{"author":"曹勋","content":"幽居岁屡换，豪举欲谁作。闲情寡赋咏，旧句漫笔削。草茅晦小隐，笋蕨供大嚼。不时有佳处，悠然动春酌。","dynasty":"宋代","title":"山居杂诗九十首"}
{"author":"曹勋","content":"从心之岁自由身，恩许前期脱缙绅。一褐林泉侣樵牧，熙熙端是太平人。","dynasty":"宋代","title":"新岁七十以人生七十古来稀为韵寄钱大参七首"}
{"author":"曹勋","content":"拱皇图，御宝历，上圣垂衣。旰食亲万机。海宇熙熙。登寿域，瑞霞彩云常捧日。花阴麦垅四民齐。宫卫仗肃，阆苑瑶池。台殿倚晴晖。当盛际。风俗美。寻胜事。人物总游嬉。太平何处，知不摇征旗摇酒旗。四方感格臻上瑞。官家闲暇宴芳菲。千万岁。嘉会明盛时。","dynasty":"宋代","title":"十六贤（闲暇）"}
{"author":"曹勋","content":"天一地二数至七，开天之天识量疾。荡然独立放全身，莫问诸方悉不悉。","dynasty":"宋代","title":"钱大参有和用韵谢之七首"}
{"author":"曹勋","content":"老境从远事事慵，却寻幽刹寄年丰。本无虚舍能回暑，赖有疏篁可致风。臭腐回尝忘物化，箪瓢宁复较天穷。向来羽气端如故，经醉犹能间一中。","dynasty":"宋代","title":"和张直讲"}
{"author":"曹勋","content":"舜德日辉光，正初冬盛期。东朝喜、诞生时。向彤闱、清净均化有，自然和气。长生久视，金殿熙熙。宴瑶池。袆衣俱侍、玳筵启。花如锦、耀朝晖。太平际天子，天下养、共瞻诚意。南山虔祝，亿万同岁。","dynasty":"宋代","title":"长寿仙促拍"}
{"author":"曹勋","content":"墙里种桃杏，新春亦已花。墙外绕扶疏，绿荫皆桑麻。今年风雨时，日见田稻嘉。长瓶泻黄汤，且饷田畯茶。","dynasty":"宋代","title":"山居杂诗九十首"}
{"author":"曹勋","content":"人生大块内，徒以蚁旋磨。不有明眼人，何能知己过。直指识自性，老甑必破堕。身诗忽兼忘，嘉惠天来大。","dynasty":"宋代","title":"谢彭大夫惠寒山诗三首"}
{"author":"曹勋","content":"泗滨怅望草连云，眼暗凄尘只断魂。香火固难寻宝塔，云烟时复见沙墩。五更悲壮眠难熟，一片荒寒晓更昏。往事兴怀今二纪，道傍父老岂儿孙。","dynasty":"宋代","title":"持节过界"}
{"author":"曹勋","content":"月落啼乌近锁窗，锁窗深处绣鸳鸯。鸳鸯未就肠先结，马踏天山夜飞雪。归来且莫话封侯，同醉笙歌弄明月。","dynasty":"宋代","title":"乌夜啼二首"}
{"author":"曹勋","content":"向来杂芜秽，今忽快心目。堂成风尘表，巧枕龙顾麓。主人喜高节，此君出幽谷。我梢舞翠凤，烟霏度寒玉。挺然霜雪操，下笑桃李俗。窗户回繁阴，书帙荫新绿。萧骚蕴胜致，日日意自足。况闻政事余，清集忘窘束。真有文字乐，厌饫三万轴。却恐乐未央，遄归紫泥促。","dynasty":"宋代","title":"赋洪景伯新创清閟堂"}
{"author":"曹勋","content":"不长凡花不长松，山藏月影紫云中。臣灵巧凿如规玉，借与神仙上桂宫。","dynasty":"宋代","title":"题信州月岩寺"}
{"author":"曹勋","content":"山鸡美毛羽，五采若絺绣。不能掩颜色，居然遭笼囿。嗟赏入栏槛，玩好资稚幼。有稻莫能饱，有水漫濡咮。低昂不自得，云山计未就。应叹鸱鸦类，腐鼠遨白昼。","dynasty":"宋代","title":"有惠锦鸡者因暇赋之"}
{"author":"曹勋","content":"老大心情不外求，得闲欢喜且闲休。每思尘土年华老，欲接神仙汗漫游。三月不知春烂熳，五旬却值雨飞浮。催归又诵吾儿句，便且呼童上小舟。","dynasty":"宋代","title":"无锡得次子诗促归"}
{"author":"曹勋","content":"我能甘贫谁委悉，惟欠鼓颔曳杖乞。闭门宁饿十日雨，约己何能六尺屈。裹子桑饭公等恩，食骏马肉我固失。行将云水纵所知，一琖清泉负朝日。","dynasty":"宋代","title":"雨中寄李正字"}
{"author":"曹勋","content":"莫怪游春频，只被老逼身。念此乐天语，诚哉辞甚真。遵行我不倦，治具当勿嗔。持炬接迎我，村醉欹冠巾。","dynasty":"宋代","title":"山居杂诗九十首"}
{"author":"曹勋","content":"鸿鹄远罾缴，燕雀恋藩篱。争食蓬蒿下，触纲毙祸机。黄雀老且黠，黄口小且痴。黄雀戒黄口，輙莫贪腥肥。","dynasty":"宋代","title":"艾如张"}
{"author":"曹勋","content":"法书点画久非真，上圣传真妙入神。凤翥龙盘时降出，二王应望属车尘。","dynasty":"宋代","title":"宫词三十三首"}
{"author":"曹勋","content":"茅岫藏清隐，诗仙秀格春。道真渊有妙，素守峻能循。鹤举秋声远，诗成句法新。遥知游咏乐，下笔更如神。","dynasty":"宋代","title":"和茅山张达道二首"}
{"author":"曹勋","content":"煴室宿火销，缊袍良独暖。病身怯夜永，老怀苦昼短。栖鸟惊檐头，朝日上窗眼。未问粥面花，地黄酒须满。","dynasty":"宋代","title":"山居杂诗九十首其五十三"}
{"author":"曹勋","content":"秋风清，秋月明，征人思妇难为情。难为情，蟋蟀远壁鸣寒声，霜砧皓腕愁不胜。愁不胜，愁不可剪衣可成，梦君先到黄龙庭。","dynasty":"宋代","title":"锦石擣流黄"}
{"author":"曹勋","content":"晨行泰山下，兴怀念梁甫。欲往失所从，荒途亘今古。却立空踟蹰，忧来与谁语。日暮遵归途，冥冥暗风雨。错漠伤怀抱，仅得依门户。幡然赓长谣，培塿隘齐鲁。何当执策从銮旗，翼赞登封继三五。","dynasty":"宋代","title":"梁甫吟"}
{"author":"曹勋","content":"东冈老道友，招我阅子孙。大儿教以孝，小儿抚以温。举觞意未畅，已复月挂昏。兴言还吾庐，更待它日论。","dynasty":"宋代","title":"山居杂诗九十首其二十五"}
{"author":"曹勋","content":"绵绵隋堤草，草色翠如茵。梧桐间桃李，穠艳骄阳春。杨柳垂金堤，拂舞无纤尘。行人不敢折，守吏严呵嗔。大业一崩陨，九庙犹荆榛。隋堤草与木，采斫杂樵薪。秋风号枯枝，野火烧陈根。园林宫馆尚禾黍，草木於尔何足论。","dynasty":"宋代","title":"隋堤草"}
{"author":"曹勋","content":"临老看草圣，作字意少快。居然落笔际，点画反留碍。早意亦易事，怀抱殊不介。兹来每把玩，徒复一叹慨。","dynasty":"宋代","title":"山居杂诗九十首"}
{"author":"曹勋","content":"乱山影直危楼起。天涯目断雕阑倚。寂寞过东风。行宫烟雨中。长安何处日。城郭今寒食。谁待翠华归。片云天际飞。","dynasty":"宋代","title":"菩萨蛮"}
{"author":"曹勋","content":"春风著意怜芳草，芳草荣时春自生。人生欢少别离多，有酒当歌自倾倒。莫教憔悴损容光，白发苍颜为谁好。","dynasty":"宋代","title":"独酌谣二首"}
{"author":"曹勋","content":"人生无定端，万事固难料。美好招世患，才謟过忠告。正淑不自媚，私谒事妍笑。入宫逾十年，嫉妒掩称道。疎贱难来容，况复昧倾巧。一朝见排弃，众笑蛾眉好。驱车临出门，盛饰舒怀抱。不怨君王远，不怨父兄老。唯怨蛾眉悮一生，荣枯不得同百草。","dynasty":"宋代","title":"昭君怨四首"}
{"author":"曹勋","content":"边城春未到。雪满交河道。暮沙明残照。塞烽云间小。断鸿悲，陇月低，泪湿征衣悄。岁华老。","dynasty":"宋代","title":"饮马歌"}
{"author":"曹勋","content":"惨惨西风。人与两州俱不见，一江残照落霞红。舻声中。汀花萍草六朝空。人向赏心增远恨，闲云犹绕建康宫。古今同。","dynasty":"宋代","title":"酒泉子"}
{"author":"曹勋","content":"长安有狭斜，狭斜难方轨。道逢两青衣，问君住何里。我家铜驼陌，高阁通朱邸。长子爵通侯，次子联端揆。小子事游侠，倜傥卑豪贵。三子俱入门，轩车罗甲第。三子俱升堂，光彩动阶陛。大妇理珍裘，中妇曳云帔。小妇弄笙簧，明妆拥歌妓。丈人幸留连，雅舞扬清吹。","dynasty":"宋代","title":"长安有狭斜行二首其二"}
{"author":"曹勋","content":"太清天宇清且高，皎然冰鉴悬层霄。绛河水浅阆风息，蟾光度景摇金鳌。仙人纵驾游八极，凤箫歌吹鸣嘈嘈。星宫月殿风马远，珠华露湿旌旄冷。还虚按辔窥尘寰，波里三山银浪卷。","dynasty":"宋代","title":"步月谣"}
{"author":"曹勋","content":"爽垲幽居抵万金，东西领略水云深。江山入坐清无暑，文史销閒静有琴。何处菱歌烟艇雨，最宜秋月海潮音。主人占得林泉乐，本有江湖一片心。","dynasty":"宋代","title":"题迎晖堂"}
{"author":"曹勋","content":"游子从来悲故乡，发来襟袖芷兰芳。梦魂飞去云涛远，杖策闲行秋水光。可是梦中曾到此，安知身后却余香。紫阳弟子有贤子，卜筑新亭真肯堂。","dynasty":"宋代","title":"三月二首"}
{"author":"曹勋","content":"茅峰何山亦何好，瑶木琪华并三岛。其间岩洞邃且深，隐居仙人得穷讨。远业已跨雪色驴，诸孙何能玉颜老。黑虎会有青鸾信，洞章同梦池塘草。关键真符付自乐，鸳鸯琼壶每倾倒。颇闻云篆经九试，自应太上传三宝。他年芒屦谒凝神，洗心拱听无上首。","dynasty":"宋代","title":"寄张达道"}
{"author":"曹勋","content":"多景推移。便似风灯里。将尘寰喻，尘里白驹过隙。今世过却，来生何处觅。失时节。生死到来嗟何及。勤而行之。竞力待与、钟吕相期。三千行满，连环脱下已。驾青鸾素鹤朝太微。","dynasty":"宋代","title":"法曲（第五煞）"}
{"author":"曹勋","content":"阆苑东头白玉京，五云拂拂护层城。龙鸾高并旌幢过，知是仙班退紫清。","dynasty":"宋代","title":"梦中作四首"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首其五十"}
{"author":"曹勋","content":"咚咚夜漏严军鼓，鼓声入云云欲舞。寒风奰屃顽无声，野色埋光暗尘土。梅花随腊散胡笳，胡笳晓色明春圃。春风直莫媚新声，声断梅花还作主。","dynasty":"宋代","title":"除夜吟"}
{"author":"曹勋","content":"惨惨江天散六花，磷磷寒碧不藏砂。扁舟蓑笠撑何去，应向溪头问酒家。","dynasty":"宋代","title":"题人画扇十首"}
{"author":"曹勋","content":"寒毬格虽下，春事亦可寻。故园少见之，花叶均来禽。芳蓓暖苞玉，半腮红浅深。与客屡清赏，只恐风雨侵。","dynasty":"宋代","title":"山居杂诗九十首"}
{"author":"曹勋","content":"皎皎天上月，随人如有情。何当背银烛，充我如绝缨。","dynasty":"宋代","title":"天上月"}
{"author":"曹勋","content":"浣花红绿四回环，何事轻阴作嫩寒。应是化工知胜处，海棠宜向雨中看。","dynasty":"宋代","title":"小雨看海棠"}
{"author":"曹勋","content":"挂冠十载水云乡，忽奉新诗助发扬。老境不能寻汗漫，圣时欣服值虞唐。喜君均佚琳祠乐，愧我初无袜线长。它日林泉傥相觅，一蓑烟艇洞庭霜。","dynasty":"宋代","title":"和鲍判院见寄二首"}
{"author":"曹勋","content":"几见秋风来，坐念岁月改。宫蕉泣白雨，孤愁越青海。","dynasty":"宋代","title":"次韵程机宜感怀"}
{"author":"曹勋","content":"十年戈甲际，四海烟尘中。惨惨鼓角晚，萋萋禾黍风。","dynasty":"宋代","title":"次韵程机宜感怀"}
{"author":"曹勋","content":"至交类萍梗，离合宁前知。相思梅花发，岂待中郎吹。","dynasty":"宋代","title":"次韵程机宜感怀"}
{"author":"曹勋","content":"老骥千里志，元龙百尺楼。想同湖海心，逸气横清秋。","dynasty":"宋代","title":"次韵程机宜感怀"}
{"author":"曹勋","content":"阿俊平生友，忘言金石志。永怀菡萏晚，应想峨嵋翠。","dynasty":"宋代","title":"次韵程机宜感怀"}
{"author":"曹勋","content":"北塞草色黄，吹作边风驶。惟公发踪谋，莫并横经士。","dynasty":"宋代","title":"次韵程机宜感怀"}
{"author":"曹勋","content":"浩荡气明絜，慷慨念废兴。何能一念息，空令众愁增。","dynasty":"宋代","title":"次韵程机宜感怀"}
{"author":"曹勋","content":"敌疆未寻盟，天王日尝胆。边声入河岳，孤臣增百感。","dynasty":"宋代","title":"次韵程机宜感怀"}
{"author":"曹勋","content":"郊亭十里绕风漪，一鉴光涵万象微。胜址几年因事废，遗芳今日识公归。凤山前直供晨翠，鲸海旁连涨夕晖。少并江湖鱼钓乐，绿蓑青笠鳜鱼肥。","dynasty":"宋代","title":"次韵李汉老参政重阳前游泉州东湖"}
{"author":"曹勋","content":"江分吴越寄寒温，赖有飞鸿旦夕闻。作别增年常入梦，相望百里叹离群。庭萱雪已侵寒绿，梅萼春回耿暮云。喜汝暂归俱慰悦，老怀无复更纷纷。","dynasty":"宋代","title":"次子自越来见省"}
{"author":"曹勋","content":"小隐州城北，先谋儋石储。几椽将弊屋，数策未看书。碧色新松径，泉声旧石渠。欣然终日过，真是爱吾庐。","dynasty":"宋代","title":"过小圃"}
{"author":"曹勋","content":"提三尺兮臣诸侯，争天下兮裂九州。时不得兮绝淮流，江虽可渡兮吾何求，宁斗死兮羞汉囚。","dynasty":"宋代","title":"项王歌"}
{"author":"曹勋","content":"林泉久自得，窗户向深幽。不复嫌村酒，何能有客愁。夕阳烘远水，飞絮挟轻鸥。杖屦归从晚，柴门月一钩。","dynasty":"宋代","title":"山居杂诗九十首"}
{"author":"曹勋","content":"西畴筑圃弭橐鞬，矍相佳游此比肩。自是序宾观德处，固宜百发上虚弦。","dynasty":"宋代","title":"梁洁夫幽居林宇靓深画幽邃不类贵第宛然山林"}
{"author":"曹勋","content":"草可以为衣兮，木可以为庐。水清石白兮，渴饮有时而饥食有余。止不知其吾之有影兮，而行不知其吾之有躯。彼日月之自明兮，吾又安知其所如。","dynasty":"宋代","title":"箕山操"}
{"author":"曹勋","content":"九重盛旦薰风候。佳气氛氲横永昼。眉心烟彩拥群仙，华宴重开同圣后。箫韶宫殿锵金奏。香绕祥云腾宝兽。三千嫔御奉严宸，亿万斯年祈圣寿。","dynasty":"宋代","title":"玉楼春其一后宴词"}
{"author":"曹勋","content":"断虹收霁雨，卷帘幕、与风期。正燕子将雏，莺儿弄巧，日影迟迟。荼コ。牡丹过也，但游丝、上下网晴晖。三月韶华，转头易失，密荫匀齐。常思。入夏景偏奇。是梅雨霏微。更乍著轻纱，凉摇素羽，翠点清池。还思。故山旧隐，想葱茏、翠竹锁窗扉。独倚西楼谩久，此怀冷淡谁知。","dynasty":"宋代","title":"木兰花慢"}
{"author":"曹勋","content":"晨粥山中行，落叶响步武。委曲访隐逸，清谈销百虑。老汤瀹苦茗，宿火煨山芋。却照夕阳归，家人不知处。","dynasty":"宋代","title":"山居杂诗九十首其八十六"}
{"author":"曹勋","content":"方珪圆璧贡春前，上相分颁自九天。何止芳芗御魑魅，要知红日在斜川。","dynasty":"宋代","title":"代广漕刘元举谢赵相茶二首"}
{"author":"曹勋","content":"隆冬造化浃根荄，三白书功冻渐开。岁事穰穰如祉福，亦随春色九天来。","dynasty":"宋代","title":"政府生日十首"}
{"author":"曹勋","content":"舜德日辉光，正初冬盛期。东朝喜、诞生时。向彤闱、清净均化有，自然和气。长生久视，金殿熙熙。宴瑶池。袆衣俱侍、玳筵启。花如锦、耀朝晖。太平际天子，天下养、共瞻诚意。南山虔祝，亿万同岁。","dynasty":"宋代","title":"长寿仙促拍（太母生辰）"}
{"author":"曹勋","content":"一枕山城晓梦惊，了规啼破月斜明。只应知我倦游苦，故作不如归去声。","dynasty":"宋代","title":"闻晓禽"}
{"author":"曹勋","content":"城居得高胜，栏槛俯阛阓。敛迹红尘中，游目雉堞外。湖光浸晴碧，若与云外会。渔舟何处来，几点忽隐晦。","dynasty":"宋代","title":"山居杂诗九十首其六十六"}
{"author":"曹勋","content":"世道艰虞太白光，风栖雨食铁衣凉。谁歌汉月空相识，漫有山花先自香。塞上许时兵未息，水边它日话尤长。想当清夜圆蟾白，曾欲题诗问庾郎。","dynasty":"宋代","title":"和孙倅见贻八首"}
{"author":"曹勋","content":"春事匆匆绿渐稼，林花铺绣晓烟中。如何卷上黄金阙，许作华裀舞阆风。","dynasty":"宋代","title":"恭睹宸制花落尤艳之句自古诗人未有形容及此"}
{"author":"曹勋","content":"秀韵凌虚玉鍊颜，苍官偃亚碧琅玕。只应中夕萧骚月，相对一庭风露寒。","dynasty":"宋代","title":"跋仰老小画二轴其一"}
{"author":"曹勋","content":"细柳排空，高榆拥岸，乍觉楚天秋意。凉随夜雨，望极长淮，孤馆漫成留滞。天净无云，浪痕清影，窗户闲临烟水。叹驱驰尘事，殊喜萧散，暂来闲适。常念想、圣主垂衣，临朝北顾，泛遣聊宽忧寄。輶轩载揽，虎节严持，谈笑挂帆千里。凭仗皇威，滥陪枢筦，一语折冲遐裔。待归来，瞻对龙颜，须知有喜。","dynasty":"宋代","title":"选冠子（淮上兀坐，等待取接，因得汉使一词，他日歌之）"}
{"author":"曹勋","content":"三韩山川悉汉地，其中佛法亦复然。王子义天不思议，剪除须发作佛事。东渡参问三乘法，无为分与最上乘。喜抱方袍入净人，有僧莅敬能摄受。宝华粲缛并文绮，金针细衲成帖相。衣裓一一如来法，一一针孔藏妙用。经历百千无退转，佛光律仪不曾失。我以至宝易得之，每善护持神通藏。是故回施惠因老，原惟此衣覆法身。天风海涛助潮音，普闻四众及一切。常如此袍无断灭，惠因法施亦无穷。楖栗横拈师子床，法法流通并东海。","dynasty":"宋代","title":"施磨衲与惠因长老"}
{"author":"曹勋","content":"江淮烽火照云头，买尽临安去国舟。行见中兴圣天子，一戎大定复神州。","dynasty":"宋代","title":"仲冬再到和前韵"}
{"author":"曹勋","content":"彩云间。正西瑶阿母，初驻非烟。晓空吹静，暑气清度薰弦。母仪万国，配帝德、直切天垣。阴化从此俱宣。六宫内壶，欣拜新班。况是关雎咏懿美，奉东朝晨夕，甘旨芳鲜。上膺慈训，下齐海宇均欢。坤宁暇日，庆盛旦、且款芳筵。永赞二圣当天。雍和化洽，亿万新年。","dynasty":"宋代","title":"芰荷香中宫生辰"}
{"author":"曹勋","content":"日铸得新茗，色味建水空。未论七碗足，先借两腋风。烹在击拂外，得泛齿颊中。若论破睡魔，自可书元功。","dynasty":"宋代","title":"山居杂诗九十首"}
{"author":"曹勋","content":"平生不能棋，遇棋亦辄喜。从来号万户，知生不救死。多见国手说，得先乃妙理。更有末后著，此著知者几。","dynasty":"宋代","title":"山居杂诗九十首其五十七"}
{"author":"曹勋","content":"西都花市锦云同。谷雨贡黄封。天心故偏雨露，名品满深宫。开国艳，正春融。露香中。绮罗金殿，醉赏浓春，贵紫娇红。","dynasty":"宋代","title":"诉衷情（宫中牡丹）"}
{"author":"曹勋","content":"一春老病。空过春光永。药鼎煎炉朝暮景。只是医方药性。经旬日色云遮。山高寒透窗纱。常恨檐头倾雨，犹能枕上看花。","dynasty":"宋代","title":"清平乐"}
{"author":"曹勋","content":"欣欣花木递香红，云散天容静碧空。恰是韶华浓似酒，柳丝澹荡杏花风。","dynasty":"宋代","title":"杂诗二十七首"}
{"author":"曹勋","content":"晨粥山中行，落叶响步武。委曲访隐逸，清谈销百虑。老汤瀹苦茗，宿火煨山芋。却照夕阳归，家人不知处。","dynasty":"宋代","title":"山居杂诗九十首其八十六"}
{"author":"曹勋","content":"春绣东风疑早，映檐翠箔低笼。氤氲不是梦云空。叶密香繁侵冻。折桂广寒手段，移来点检珍丛。醉归满载紫云浓。抱膝庵中仙种。","dynasty":"宋代","title":"西江月（贺子忱家赏瑞香）"}
{"author":"曹勋","content":"谪仙醉揖金陵月，浩歌目送飞鸿绝。江城樽俎照清辉，楼台忽作烟霞宅。长杯引竭北斗空，吴歈楚舞无颜色。行行倒著紫绮裘，径上兰舟岸纱帻。笑谈欬唾惊鱼龙，历块群山看灭没。石头水底度冰轮，迢迢碾破澄空碧。左回右盼生英风，联袂招邀尽狂客。相将醉卧绿萝烟，三山不动鳌无力。秦淮寂寂江月空，人物风流难南得。","dynasty":"宋代","title":"櫂歌"}
{"author":"曹勋","content":"奉銮翔覊府，血汉圣心留。稍护勾陈卫，旋分尉抚忧。威名腾瀚海，姓字竦旄头。和国真封贵，元功记冕旒。","dynasty":"宋代","title":"杨和王挽章五首"}
{"author":"曹勋","content":"秋色宫庭，黄花禁篽，西风乍透罗衣。龙山意渐爽，瑶砌叶初飞。喜天宇、明洁晓晴时。翠楼都卷帘帷。奉宴赏，菊英环坐，金玉成围。凭阑海山万里，登望处，休论戏马台池。揽幽芳、泛酒面香凝，携手与、仙姿共游嬉。从他纱帽频敧。并宝马，何妨归路，月挂天西。","dynasty":"宋代","title":"秋蕊香重阳"}
{"author":"曹勋","content":"偶读禅门礼，老赜存清规。鱼鼓钟磬间，细行兼威仪。能居三板头，可当一住持。破衲受用薄，后来有不知。","dynasty":"宋代","title":"山居杂诗九十首"}
{"author":"曹勋","content":"春事纷来似到家，恨无仙术驻年华。一声雷送晓来雨，百和香凝栏里花。","dynasty":"宋代","title":"春晚五首"}
{"author":"曹勋","content":"凄风入林薄，旵日升山迟。槿花落因雨，菊英开映篱。身老每倦客，目昏犹喜诗。所欣水云念，得赴猿鹤期。","dynasty":"宋代","title":"山居杂诗九十首"}
{"author":"曹勋","content":"彼幽人兮何所思，忧耿耿兮天一涯。举家亲属散百草，关山万里难追随。更长不寐听鸣柝，寒风萧瑟如凄悲。安得此身有羽翼，脱然避地能孤飞。中宵起坐待明发，悄悄侧身听晨鸡。","dynasty":"宋代","title":"待旦吟二首"}
{"author":"曹勋","content":"艰垒师行遂坦夷，中兴仍待老文辞。上公固已虚油幕，硕画旋看赞鼎司。气隔龙荒朝陇蜀，令严虎旅肃旌麾。风声鹤唳天威振，会风棋余折屐时。","dynasty":"宋代","title":"送谢景思从辟督府二首"}
{"author":"曹勋","content":"我本汝颍士，老隐天台山。一瓢顾粗足，三谒无厚颜。身与樵牧远，居眇林壑间。不为物事役，常对风日闲。","dynasty":"宋代","title":"山居杂诗九十首"}
{"author":"曹勋","content":"故人高卧枕严溪，香火纷纷俗不疲。倘赞提封如帝业，也分百户奉真祠。","dynasty":"宋代","title":"题光武庙三首"}
{"author":"曹勋","content":"自君之出矣，妆台生网丝。思君拂团扇，相与共提携。","dynasty":"宋代","title":"自君之出矣二首其二"}
{"author":"曹勋","content":"连雨催寒黄著苔，纷然枯叶拥闲阶。了无春意到梅萼，只有瑞香先腊开。","dynasty":"宋代","title":"天台书事十三首其四"}
{"author":"曹勋","content":"咚咚夜漏严军鼓，鼓声入云云欲舞。寒风奰屃顽无声，野色埋光暗尘土。梅花随腊散胡笳，胡笳晓色明春圃。春风直莫媚新声，声断梅花还作主。","dynasty":"宋代","title":"除夜吟"}
{"author":"曹勋","content":"潮尽海波平，赏尽绿烟凉月。罗袂乍迎风快，悄喜欢不彻。一年好处记如今，朝暮更无热。庭院晚来些雨，是开尊时节。","dynasty":"宋代","title":"好事近"}
{"author":"曹勋","content":"D046冰铸雪，赋神情天壤，无伦香泽。月女霜娥，直是有如许，清明姿色。细玉钗梁，温琼环佩，语好新音发。相逢一笑，桂宫连夜寒彻。应是第一瑶台，水晶宫殿里，飞升仙列。小谪尘寰缘契合，同饮银浆凝结。醉里归来，魂清骨醒，乍向层城别。晓风吹袂，冷香犹带残月。","dynasty":"宋代","title":"念奴娇"}
{"author":"曹勋","content":"礼崇丘，陟重巘。省风俗，绵宇县。集纷埃，郁葱倩。顾秦雍，审伊洛。惟前人，肇经度。保鸿名兮隆德声，陋崇高於群岳。","dynasty":"宋代","title":"登山曲"}
{"author":"曹勋","content":"胡无人，胡无人，嫖姚十八为将军。酒酣耳热气益振，胡儿百万空成群。兵车辚辚动雷毂，汉军霆击崩屯云。登封居胥转瀚海，波澄万里无纤尘。胡无人，胡无人，六骡夜遁徒苦辛。当时足雪平城耻，犹恨逋诛尚有人。","dynasty":"宋代","title":"胡无人行二首其二"}
{"author":"曹勋","content":"宿雨初晴，花艳迎阳，槛前如绣如绮。向晓峭寒轻，窣真珠十二。正朝曦、桃杏暖，透影帘栊烘春霁。似暂隔、祥烟香雾，朝仙侣庭际。更值迟迟丽日。且休约寻芳，与开瑶席。未拟上金钩，尽围红遮翠。命佳名、坤殿喜，为写新声传新意。待向晚、迎香临月须卷起。","dynasty":"宋代","title":"隔帘花（咏题）"}
{"author":"曹勋","content":"范仙最所长，画牛诚绝笔。围模大小定，毛孔不少失。膊腕与腹胯，一牛动数日。惟我颇得之，卧起尽纤悉。","dynasty":"宋代","title":"山居杂诗九十首"}
{"author":"曹勋","content":"闻道维摩棐几前，花随宝女下云天。合欢带缓新妆薄，燕子楼深晚色鲜。想得琼枝宜夜夜，只应璧月共娟娟。何时遂预平生友，与出湘云伴锦筵。","dynasty":"宋代","title":"戏简钱处和"}
{"author":"曹勋","content":"投闲久去大明宫，钟鼎山林兴已同。但得眠云仍钓水，不妨抹月与批风。颇能植杖闲为圃，尚欲临文学送穷。烦子远来忘趼足，问言今作白头翁。","dynasty":"宋代","title":"和苏养直见贻二首"}
{"author":"曹勋","content":"小庵筑桐柏，宛在艮山位。数峰直远目，一水绕右地。门径连主山，松篁接空翠。贵客下北阙，喜话卜邻计。","dynasty":"宋代","title":"山居杂诗九十首其三十七"}
{"author":"曹勋","content":"朝下仙班晓景迟，步摇香认九华妃。花藏窈窕知金屋，亭照回波在翠微。","dynasty":"宋代","title":"端午帖子九首"}
{"author":"曹勋","content":"寓居溪阴刹，未暇理归棹。遮眼阙文史，借书得探讨。卷舒白虎通，涵咏青龙钞。贤哉绝世书，欣然慰幽抱。","dynasty":"宋代","title":"山居杂诗九十首"}
{"author":"曹勋","content":"秋色宫庭，黄花禁篽，西风乍透罗衣。龙山意渐爽，瑶砌叶初飞。喜天宇、明洁晓晴时。翠楼都卷帘帷。奉宴赏，菊英环坐，金玉成围。凭阑海山万里，登望处，休论戏马台池。揽幽芳、泛酒面香凝，携手与、仙姿共游嬉。从他纱帽频敧。并宝马，何妨归路，月挂天西。","dynasty":"宋代","title":"秋蕊香重阳"}
{"author":"曹勋","content":"偶读禅门礼，老赜存清规。鱼鼓钟磬间，细行兼威仪。能居三板头，可当一住持。破衲受用薄，后来有不知。","dynasty":"宋代","title":"山居杂诗九十首其四十"}
{"author":"曹勋","content":"家来三乐益芬芳，不爱华堂借草堂。每听鸣驺传陋巷，便知宝勒下明光。炊烟茶润兼旁舍，萝月松风同一冈。锦瑟似闻方醉卧，西楼横玉助新凉。","dynasty":"宋代","title":"荣侍郎暂寓张园小诗寄怀"}
{"author":"曹勋","content":"吾侪此道竟须伸，抱负堂堂况不伦。每喜高才皆正伦，异时公仪有廷臣。落花流水方愁客，细雨轻寒不着人。且力韬钤加强饭，未须俯首叹湮沦。","dynasty":"宋代","title":"用钱梦弼韵送归京口"}
{"author":"曹勋","content":"向虚靖晨起。朝元意达，冲漠怡怡。三天澄映，九光霁碧，如有鹤舞鸾飞。泛空际。瑶室明辉。动与真期。至理常寂，户庭无远，欣欣端比。侍宴日在瑶池。师友多闲，抱琴沽酒度曲，笑采华芝。九节倚筇时。何须钓月眠石，寻觅占渊静逸。乐修持。淡然灵府泳真谛。怡养丹光里。春已收功，自育火枣交梨。","dynasty":"宋代","title":"法曲（遍第二）"}
{"author":"曹勋","content":"荆门道，在何许，万里迢迢入南楚。故人何事未归来，满目豺路多阻。路多阻兮可奈何，矍铄帘公亦奚取。期君终日醉如泥，贤似灵均醒时语。","dynasty":"宋代","title":"荆门道"}
{"author":"曹勋","content":"尘土不满眼，飞鸿入无倪。摇情望钟山，岩壑移东西。荆榛蔽青霭，上下纷冥迷。昔人去已远，草堂怀烟霏。此意竟何往，缅怀谁与追。胡为命驾一登览，诛除氛祲褰云旗。","dynasty":"宋代","title":"天阴望钟山"}
{"author":"曹勋","content":"人生不长好，倏忽如蕣英。临觞莫辞醉，既醉莫原醒。但识醉中理，无欲醒时名。夷齐犹饿死，谁复哀屈平。陵谷尚迁灭，况乃期促龄。已焉谢消长，得失秋毫轻。","dynasty":"宋代","title":"人生不长好"}
{"author":"曹勋","content":"香火寻盟欲过门，相迎道地盍先论。路从舍北清溪曲，家在县东黄叶村。","dynasty":"宋代","title":"天台书事十三首"}
{"author":"曹勋","content":"玉宸赐得水云身。初欣不佩绅。烟霞一任著衣巾。朝中散袒人。湖水静，了无尘。语兼天上春。道人相见肯情亲。银钩墨尚新。","dynasty":"宋代","title":"阮郎归"}
{"author":"曹勋","content":"淅淅西风入小楼，楼中听彻玉笙秋。不妨青竹摇残梦，甚怯新凉搅客愁。","dynasty":"宋代","title":"杂诗二十七首"}
{"author":"曹勋","content":"多景推移。便似风灯里。将尘寰喻，尘里白驹过隙。今世过却，来生何处觅。失时节。生死到来嗟何及。勤而行之。竞力待与、钟吕相期。三千行满，连环脱下已。驾青鸾素鹤朝太微。","dynasty":"宋代","title":"法曲（第五煞）"}
{"author":"曹勋","content":"晨起冒清露，笋舆出城闉。原野回旧色，花柳摇新春。眷言山林性，常与鱼鸟邻。恰然适襟抱，自谓羲皇民。","dynasty":"宋代","title":"山居杂诗九十首"}
{"author":"曹勋","content":"蜀景风迟，浣花溪边，谁种芬芳。天与蔷薇，露华匀脸，繁蕊竞拂娇黄。枝上标韵别，浑不染、铅粉红妆。念杜陵、曾见时，也为赋篇章。如今盛开禁掖，千万朵莺羽，先借朝阳。待得君王，看花明艳，都道赭袍同光。须趁排宴席，偏宜带、疏雨笼香。占上苑，留住春，奉玉觞。","dynasty":"宋代","title":"蜀溪春（黄海棠）"}
{"author":"曹勋","content":"连朝好语见勤渠，得失从来要一如。公但忘情分定事，天教更读未看书。柳藏窈窕金千缕，月在西南玉一梳。倚熟何妨驻行李，神仙亦复喜楼居。","dynasty":"宋代","title":"奉答国器见贻二首"}
{"author":"曹勋","content":"翠袖携持婉有情。湘筠犀轴巧装成。声随一苇更分明。倚竹双丝明玉细，低眉数曲语莺轻。转移新韵几多声。","dynasty":"宋代","title":"浣溪沙"}
{"author":"曹勋","content":"阳春丽华旦，杲日延清晖。庭前夭桃花，灼灼流芳菲。佳人惜良辰，游子行不归。君看夭桃花，芳菲能几时。","dynasty":"宋代","title":"艳歌行"}
{"author":"曹勋","content":"下帷闻说尽英奇，赋就三都墨未醨。分比楚兰同讲学，文逾荆玉不遐遗。豹藏烟雾聊相与，蚌剖珠玑要及时。龙虎他年题淡墨，绿衣皂盖看风姿。","dynasty":"宋代","title":"和杨了廓解元"}
{"author":"曹勋","content":"北风号枯桑，浓寒坚夜冻。关河鸟过少，雪意晓来重。陌上未沾尘，山中已成垄。雍雍南去雁，袖手徒目送。","dynasty":"宋代","title":"山居杂诗九十首其九十"}
{"author":"曹勋","content":"老去求闲计已疎，若寻多事即荆舒。孤高简澹为三益，淳白清凉共一虚。有意烟云供眼界，无心鸟雀下庭除。兹亭未足为依泊，自是山中有旧庐。","dynasty":"宋代","title":"和人题倚江亭"}
{"author":"曹勋","content":"万骑如云下太清，至尊亲享在天灵。才闻初献风雷息，皎皎凉蟾数点星。","dynasty":"宋代","title":"隆兴天子七月十三日亲享太庙先期风雨弥日及夕拔木震海窗户俱动转五更即止乃行礼时也喜而成三章其一"}
{"author":"曹勋","content":"东城十时冷云低，照眼传香总是梅。冷落京尘谁晤语，关河千里独裴回。","dynasty":"宋代","title":"忆台城之东十里梅"}
{"author":"曹勋","content":"杪冬庆阀绮云浮，挺育文英气夺秋。乌府暂烦安远俗，龙骧方倚破奸谋。三吴遂尊时巡驭，四海咸瞻入告猷。何止阴功钟五福，岩廊已识济川舟。","dynasty":"宋代","title":"林诏使生日"}
{"author":"曹勋","content":"昨日暴热加蕴隆，今日寒色如穷冬。居然寒暑变春事，大钧造化谁始终。我欲直前扣天阙，万神森卫不可谒。上玄岂纵勾芒神，朝驱赫日夜沉月。吹香湿玉失长养，发陈璺启若徒设。原天勿令移指麾，却收正令还春曦。暄风布暖活贫窭，免咏眉山御腊衣。","dynasty":"宋代","title":"戏作"}
{"author":"曹勋","content":"五月正阳月，何尝与两期。浃旬檐溜注，冞夕水声驰。古屋床床漏，苔墙堵堵隳。子桑谁复饷，勾漏政须医。","dynasty":"宋代","title":"久雨三首"}
{"author":"曹勋","content":"凄风入林薄，旵日升山迟。槿花落因雨，菊英开映篱。身老每倦客，目昏犹喜诗。所欣水云念，得赴猿鹤期。","dynasty":"宋代","title":"山居杂诗九十首"}
{"author":"曹勋","content":"老骥千里志，元龙百尺楼。想同湖海心，逸气横清秋。","dynasty":"宋代","title":"次韵程机宜感怀"}
{"author":"曹勋","content":"萝月溪云各未阑，它时薪水肯相安。家依梵刹钟磬静，路近台山松桂寒。黄槊胜流公远诣，观澜逸兴我难看。归时一棹宜须早，趁取薰风荔子丹。","dynasty":"宋代","title":"送人游福唐"}
{"author":"曹勋","content":"鸿惟烈祖，启迪后人。皇皇上帝，俾予字民。民协平康，帝命式臧。宅彼陶唐，光于万方。万方亿宁，亦莫我敢承。如天之运，如日之升。孰知其极兮，不可得而名不可得而称。","dynasty":"宋代","title":"补乐府十篇其七帝陶唐氏之乐歌"}
{"author":"曹勋","content":"三月春如年少时，了知造化最儿嬉。智行无事柳飞絮，道发自然花满枝。锦绣园林添富贵，神仙院落斗清奇。老夫长似春三月，游戏人间不皱眉。","dynasty":"宋代","title":"三月二首"}
{"author":"曹勋","content":"先生羲皇上，与物同逶迤。道伴杂然至，闲情示之希。蒲团茶味足，明窗情话迟。一室多入静，相见亦何时。","dynasty":"宋代","title":"山居杂诗九十首其七十"}
{"author":"曹勋","content":"和气暖回元日，四海充庭琛贡至。仗卫俨东朝，郁郁葱葱，响传环佩。凤历无穷，庆慈闱上寿，皇情与天俱喜。念永锡难老，在昔难比。六宫嫔嫱罗绮。奉圣德、坤宁俱备。箫韶动钧奏，花似锦，广筵启。同祝宴赏处，从教月明风细。亿载享温清，长生久视。","dynasty":"宋代","title":"保寿乐（同前）"}
{"author":"曹勋","content":"秋风清，秋月明，征人思妇难为情。难为情，蟋蟀远壁鸣寒声，霜砧皓腕愁不胜。愁不胜，愁不可剪衣可成，梦君先到黄龙庭。","dynasty":"宋代","title":"锦石捣流黄"}
{"author":"曹勋","content":"从来野性自由身，正欲山行不乱群。小筑与君今不远，松萝只隔一山云。","dynasty":"宋代","title":"和双溪三首"}
{"author":"曹勋","content":"春待去。帘外连天飞絮。老大心情慵纵步。草迷池上路。春去不知何处。欲问谁能分付。但有清阴遮院宇。晚莺和暮雨。","dynasty":"宋代","title":"谒金门"}
{"author":"曹勋","content":"玉霄栏槛冠东州，幻出风烟最上头。壁月山光入遗爱，此方今已号曾栖。","dynasty":"宋代","title":"送曾谹父还朝十首"}
{"author":"曹勋","content":"老去求闲计已疎，若寻多事即荆舒。孤高简澹为三益，淳白清凉共一虚。有意烟云供眼界，无心鸟雀下庭除。兹亭未足为依泊，自是山中有旧庐。","dynasty":"宋代","title":"和人题倚江亭"}
{"author":"曹勋","content":"白玉芳醪何所似，仙人掌冷下金盘。青衫汉殿人将老，应酌清醇拟旧欢。","dynasty":"宋代","title":"和人见赠四首其四"}
{"author":"曹勋","content":"朅去天台居，邑有万户酒。一出尝十家，已觉醉屡肘。留连多好事，方圆烦饤斗。约趁黄昏归，不知月挂柳。","dynasty":"宋代","title":"山居杂诗九十首"}
{"author":"曹勋","content":"千峰注雨作微凉，宝殿留阴忽夕阳。入夏暄寒曾莫测，雷声犹震碧云傍。","dynasty":"宋代","title":"雨作二首"}
{"author":"曹勋","content":"架屋集匠氏，斲石最可恤。相石千仞端，壍山方得出。疲形困辇置，巧磓较丝忽。所直等众人，人可不择术。","dynasty":"宋代","title":"山居杂诗九十首"}
{"author":"曹勋","content":"星聚西豪里，人谁识少微。忘怀卷外少，此道眼中稀。笔墨腾瀛禁，图书动衮衣。趋风忻并世，一语欲清非。","dynasty":"宋代","title":"赠胡珵隐君"}
{"author":"曹勋","content":"吾年今七十，非杖或能行。食罢散步武，欲与跛鳖争。皮里气不充，骨中髓不生。安能勉筋力，笑傲云霞轻。","dynasty":"宋代","title":"山居杂诗九十首其五"}
{"author":"曹勋","content":"石洞清寒，柳烟吹散松风静。日华光映。翠水环云径。道境多闲，不是人间景。谈清净。道师歌咏。花转云房影。","dynasty":"宋代","title":"点绛唇·石洞清寒"}
{"author":"曹勋","content":"冷趁西风便，云趋南国深。相舂闻野唱，漂絮击溪砧。小立迟残照，闲愁倦寸心。新亭有耆旧，应共惜花阴。","dynasty":"宋代","title":"山居杂诗九十首"}
{"author":"曹勋","content":"吾俦春味等闲情，识我幽花种绕亭。云带竹光天外碧，风回松吹梦中醒。樽罍湛绿邀芳景，红翠收香拂夜屏。归傍清池留未足，更看涵泳一天星。","dynasty":"宋代","title":"老景逢春每多留赏子美所谓老去原春迟子忱雅"}
{"author":"曹勋","content":"古斗喜妙供，溪荪种匀抽。蘸水浮翠猬，络石骈栗皱。薿薿巧凝绿，梢梢眇含秋。相对几案间，萧然无与俦。","dynasty":"宋代","title":"山居杂诗九十首其七"}
{"author":"曹勋","content":"天子行春御六龙，五云回暖泛晴风。和鸾宝苑梅花路，剩有香传玉座中。","dynasty":"宋代","title":"从驾玉津园二首"}
{"author":"曹勋","content":"陇蜀趋风泣向隅，征途殊喜读双趺。他年新载碑中语，百万俱摧历古无。","dynasty":"宋代","title":"题光武庙三首"}
{"author":"曹勋","content":"天子行春御六龙，五云回暖泛晴风。和鸾宝苑梅花路，剩有香传玉座中。","dynasty":"宋代","title":"从驾玉津园二首"}
{"author":"曹勋","content":"花梢糁糁动朱栏，萱草侵苔雪已乾。行阙风光随处乐，春台人物不知寒。","dynasty":"宋代","title":"从驾玉津园二首"}
{"author":"曹勋","content":"柴扃小隐二林间，德有邻兮迹遂安。天派发源公隽秀，客情催老我蹒跚。松留日脚秋烟薄，塔响风銮夜月寒。颇喜笑谈皆自在，兵戈聚首盖良难。","dynasty":"宋代","title":"答赵周卿"}
{"author":"曹勋","content":"骄虏败盟至，饮马淮之沱。烟尘犯江汉，腥膻连岷峨。王师因雷动，虎臣亦星罗。灵旗荡丑类，铁马驰琱戈。三军指故国，巨舰凌沧波。一戎遂大定，上天佑无颇。整刷旧俗苦，扫除夷法苛。奸谋尚济诡，既战犹连和。复图称职尔，眇哉浯溪磨。已悉将相力，敢献大风歌。","dynasty":"宋代","title":"大驾亲征"}
{"author":"曹勋","content":"龙焙黄封锡有功，谨严正味德相同。便知钧播无求备，更借扶南两腋风。","dynasty":"宋代","title":"代广漕刘元举谢赵相茶二首"}
{"author":"曹勋","content":"方珪圆璧贡春前，上相分颁自九天。何止芳芗御魑魅，要知红日在斜川。","dynasty":"宋代","title":"代广漕刘元举谢赵相茶二首"}
{"author":"曹勋","content":"梅从云坞冷摇春，玉雪浮香不着尘。愚谷斩新肯拈出，一时全露法王身。","dynasty":"宋代","title":"代简国清老惠梅"}
{"author":"曹勋","content":"彼幽人兮何所思，忧耿耿兮天一涯。举家亲属散百草，关山万里难追随。更长不寐听鸣柝，寒风萧瑟如凄悲。安得此身有羽翼，脱然避地能孤飞。中宵起坐待明发，悄悄侧身听晨鸡。","dynasty":"宋代","title":"待旦吟二首"}
{"author":"曹勋","content":"缠绵水雪阴风寒，松竹半死相摧残。严居谷饮蔽荆棘，藤萝委地难跻攀。猛虎志大自羁束，易饱不及狐兔安。鸡鸣起舞亦漫兴，扣角辛苦真可叹。尧禹既往小白死，乌乎吾道何由还。幽忧展转不成卧，安得日出开重关。","dynasty":"宋代","title":"待旦吟二首"}
{"author":"曹勋","content":"丹桂何堪急雨催，清香不肯逐蒿莱。却庆念我轻年待，借得余霞为再开。","dynasty":"宋代","title":"丹桂再开对酒"}
{"author":"曹勋","content":"阿俊平生友，忘言金石志。永怀菡萏晚，应想峨嵋翠。","dynasty":"宋代","title":"次韵程机宜感怀"}
{"author":"曹勋","content":"晨起冒清露，笋舆出城闉。原野回旧色，花柳摇新春。眷言山林性，常与鱼鸟邻。恰然适襟抱，自谓羲皇民。","dynasty":"宋代","title":"山居杂诗九十首"}
{"author":"曹勋","content":"赤城玉京天，冠简奉香火。一旦僧有之，道容易佛坐。忽为道复得，瞿昙加巾裹。屡改神不闻，二家自人我。","dynasty":"宋代","title":"山居杂诗九十首其六十九"}
{"author":"曹勋","content":"远业尝轻万户侯，今陪笑语庾公楼。声空冀北一曲妙，木落淮南千里秋。酒兴勇随高意上，月华影入大江流。主人为客留清境，销尽牢愁与客愁。","dynasty":"宋代","title":"陪宣抚置酒南楼"}
{"author":"曹勋","content":"客路逢寒食，山光触处新。取鱼多样网，舣岸几州人。默尔非无住，超然得任真。今年卦气尽，四顾欲何亲。","dynasty":"宋代","title":"上塘值清明八首其五"}
{"author":"曹勋","content":"离离禾黍满东郊，秋入鸦声处处娇。败壁断垣成怅望，一鞭又过懊来桥。","dynasty":"宋代","title":"道过京师二首"}
{"author":"曹勋","content":"玉磬蒲团出定音，谒酬与世费浮沉。径松参汉周官肃，坞竹藏云商易深。莫色溪山皆有道，春风花草本无心。年来年去头成白，斗酒楼前明月斟。","dynasty":"宋代","title":"仲春初五日报谒"}
{"author":"曹勋","content":"美人满酌金屈卮，劝我行乐当及时。艳歌流舞扬光晖。扬光辉，照春日。寿万春，欢未毕。","dynasty":"宋代","title":"龙笛曲"}
{"author":"曹勋","content":"伏日更酷暑，当午剧炎烈。火云凝不动，势欲终岁热。天公苏赤子，雨随震霆发。一扫回清凉，庭筠助骚屑。","dynasty":"宋代","title":"山居杂诗九十首"}
{"author":"曹勋","content":"照溪流清浅，正万梅都开，峭寒天气。才过了元宵，渐昼长禁宇，迤逦佳时。断肠枝上雪，残英已、片影初飞。苒苒随风，送春到、便烂漫香迟。凝睇。迎芳菲至。觉欣欣桃李，嫩色依微。应是有新酸，向嫩梢定须，一点藏枝。乍晴还又冷，从尊前、自落轻细。寄语高楼，夜笛声、且缓吹。","dynasty":"宋代","title":"峭寒轻（赏残梅）"}
{"author":"曹勋","content":"某也庵居久，心形付自然。山林藏老退，松竹养风烟。遇物元非远，寻真自一天。怀人会心处，熟诵见山篇。","dynasty":"宋代","title":"曾端伯自承移帅川口有怀风旨无便附信忽领教"}
{"author":"曹勋","content":"潮随春涨雪千寻，南越山藏暗浪深。欲识钱塘两回汛，便如万国奉君心。","dynasty":"宋代","title":"宫词三十三首"}
{"author":"曹勋","content":"客路逢寒食，山光触处新。取鱼多样网，舣岸几州人。默尔非无住，超然得任真。今年卦气尽，四顾欲何亲。","dynasty":"宋代","title":"上塘值清明八首其五"}
{"author":"曹勋","content":"改岁晴和两月悭，雨声兼闰湿长安。江海已挟春风嫩，朔雪犹飞腊月寒。老境亟寻篝火暖，此怀不放酒瓶乾。珠幢玉蕊明心目，写入清吟异日看。","dynasty":"宋代","title":"新岁雪示儿辈二首"}
{"author":"曹勋","content":"山园乘兴便忘归，羽静关情万事非。落叶翻江垂露纲，小梅藏白倚苔矶。等看朔雪连云密，数得栖鸦几阵飞。台岳久惭猿鹤怨，水云三合寸心违。","dynasty":"宋代","title":"闲过小圃督治冬蔬"}
{"author":"曹勋","content":"新沐莫弹冠，新浴莫振衣。圣人贵同尘，贤者汩其泥。夷齐立骏节，感激歌采薇。子真老谷口，岁晏无苦饥。屈原怀独醒，沉湘谁与悲。渔父随其波，所适安所宜。君看侯门客，饥于纨袴儿。","dynasty":"宋代","title":"沐浴子"}
{"author":"曹勋","content":"幄密花深留暖径，日融天醉泛晴芳。何人收向黄金榼，犹得氛氲助玉香。","dynasty":"宋代","title":"和郑国器六首"}
{"author":"曹勋","content":"冰玉无尘彻骨清，世间荣禄一毫轻。未论此际通三际，直向今生度此生。","dynasty":"宋代","title":"钱大参有和用韵谢之七首"}
{"author":"曹勋","content":"乐山雅望意雍容，养素璇题振道风。剩贮琴书供啸咏，更新窗户不青红。数峰吴越登临外，千里江山指顾中。玉碾碧天冷无际，中秋莫放酒杯空。","dynasty":"宋代","title":"题谢太尉养素堂"}
{"author":"曹勋","content":"元正不贺自清衷，壑札频颁念两宫。天相吉音来自北，便知孝悌与天通。","dynasty":"宋代","title":"宫词三十三首"}
{"author":"曹勋","content":"虚飘飘，虚飘飘。禹门三级浪，仙子百花桥。雪霙轻作霰，檐溜冻成条。游丝千尺网春色，掣电一抹收远霄。虚飘飘，虚飘飘，此时幻聚犹坚牢。","dynasty":"宋代","title":"虚飘飘"}
{"author":"曹勋","content":"元夕晴和中禁好，梅影玉阑干。峭窄春衫试嫩寒。金翠会群仙。移下一天星斗璨，喜色动宸颜。行乐风光莫放闲。月在凤凰山。","dynasty":"宋代","title":"武陵春（禁中元夕）"}
{"author":"曹勋","content":"忠孝传芳在一门，双旌光动小阳春。柯山瀫水聊均逸，石室龟峰定可人。紫诏密尝符夙梦，朱轓果见抚斯民。故家未有如公者，自致勋名侍帝宸。","dynasty":"宋代","title":"送钱处和知三衢"}
{"author":"曹勋","content":"六国敛衽朝秦王，秦王宫阙高相望。美人充积盈椒房，金珠铅粉辉煌煌。昔为花与玉，今为糟与糠。感时悲旧事，无意惜年光。昼苦短，夜苦长。朝朝暮暮卷衣裳，谁复正尔恃红妆。","dynasty":"宋代","title":"秦王卷衣曲"}
{"author":"曹勋","content":"门前露草嫩，极目遨青龙。策杖不知远，看山兼别峰。晓厨寻晚笋，客供摘新菘。舌下清肥足，何劳细肋供。","dynasty":"宋代","title":"山居杂诗九十首"}
{"author":"曹勋","content":"骨相霜筠与雪松，高才直节固无同。向来举似他时贵，声出丹田踵息中。","dynasty":"宋代","title":"王德言枢密生日十首"}
{"author":"曹勋","content":"老境欣逢世路平，收回神观远逢迎。五更不复趋双阙，六凿都忘任七情。","dynasty":"宋代","title":"和郑国器六首"}
{"author":"曹勋","content":"欲往双溪积有年，病身须是履晴川。梅霏正作侵衣冷，余暖犹思烘火边。","dynasty":"宋代","title":"和双溪三首"}
{"author":"曹勋","content":"平生不能棋，遇棋亦辄喜。从来号万户，知生不救死。多见国手说，得先乃妙理。更有末后著，此著知者几。","dynasty":"宋代","title":"山居杂诗九十首其五十七"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首"}
{"author":"曹勋","content":"雨过池台秋静，桂影凉清昼。槁叶喧空，疏黄满堤柳。风外残菊枯荷，凭阑一饷，犹喜冷香襟袖。少欢偶。人道消愁须酒。酒又怕醒后。这般光景，愁怀煞难受。谁念千种秋情，乍凉虽好，还恨夜长时候。","dynasty":"宋代","title":"玉蹀躞"}
{"author":"曹勋","content":"闲居养僮仆，衣食必鲜美。小则爱睡眠，大者趋博戏。不然言疾病，莫能承付委。长须与赤脚，昔人诚有理。","dynasty":"宋代","title":"山居杂诗九十首"}
{"author":"曹勋","content":"有子贤仍贵，成家际盛时。清修勤且俭，御下爱而慈。忽忽辞荣养，哀哀见孝思。几筵将启绋，惨淡晓云悲。","dynasty":"宋代","title":"陈太夫人挽章二首"}
{"author":"曹勋","content":"北风忽卷热，山顶云已驰。日影未容敛，雨脚俄骤垂。一向得凉吹，四山横修眉。暄寒本两陆，莫能测密移。","dynasty":"宋代","title":"山居杂诗九十首"}
{"author":"曹勋","content":"永怀凝神公，履正群仙夸。流目厌尘土，轩冕卑泥沙。羽盖承倒景，飙轮泛晨霞。前旌络霄队，驻节王母家。真童发清谣，云表翔哀笳。楼居映朝日，服采明珠华。万春等朝菌，欢事讵可涯。瑶席未终醼，零落蟠桃花。想同董奉君，更寻上汉槎。","dynasty":"宋代","title":"寄张达道先生"}
{"author":"曹勋","content":"庭下茸茸碧草齐，不知桃李竟芳菲。自从侍妾承恩后，忘著迎春金缕衣。","dynasty":"宋代","title":"楚宫词三首"}
{"author":"曹勋","content":"丽景早春时。正花漏初迟。东君出震，太和应物，恍惚中立丹基。天风卦成随象，记合成□□□□□□□必相契。三千六百火候，密运精微。蒸入肌肤，嫩红潮颊，自然旧容生辉。情志。鄙凡尘，瑶圃满眼，都看桃李。晴云万叠开异色。灵光湛湛增秀逸。与道合。真境丹房，随时沐浴，亦向朝夕。","dynasty":"宋代","title":"法曲（遍第一）"}
{"author":"曹勋","content":"人生不长好，倏忽如蕣英。临觞莫辞醉，既醉莫原醒。但识醉中理，无欲醒时名。夷齐犹饿死，谁复哀屈平。陵谷尚迁灭，况乃期促龄。已焉谢消长，得失秋毫轻。","dynasty":"宋代","title":"人生不长好"}
{"author":"曹勋","content":"连朝好语见勤渠，得失从来要一如。公但忘情分定事，天教更读未看书。柳藏窈窕金千缕，月在西南玉一梳。倚熟何妨驻行李，神仙亦复喜楼居。","dynasty":"宋代","title":"奉答国器见贻二首"}
{"author":"曹勋","content":"秋容应节，渐肃景入窗扉。碧洞连翠微。南律回岩桂。金精壮盛时。拥蟾轮、生素辉。启口天为侣，是列仙行缀。心均太上，欲度世缘无亏。用定力坚持。奉真常，惟凝寂。忱诚贯斗极。赐长生，仍久视。洞达虚皇位。德寿高与天齐。","dynasty":"宋代","title":"法曲（入破第一）"}
{"author":"曹勋","content":"幕天席地供馀酌，惜月留云忆旧书。今日海边消息断，空令稚子摘芳蔬。","dynasty":"宋代","title":"和范倅十首其九"}
{"author":"曹勋","content":"大妇织云锦，中妇绣鸳鸯。小妇独无事，对镜理红妆。良人幸安坐，帐暖自添香。","dynasty":"宋代","title":"三妇艳歌"}
{"author":"曹勋","content":"弄袖和风拂拂轻，众香迎面酒微醒。凉寻小径通幽处，花压栏干竹一亭。","dynasty":"宋代","title":"题扇二十四首"}
{"author":"曹勋","content":"十年戈甲际，四海烟尘中。惨惨鼓角晚，萋萋禾黍风。","dynasty":"宋代","title":"次韵程机宜感怀"}
{"author":"曹勋","content":"隔岁种成麦，起麦秧稻田。晚禾亦云竟，冬菜碧相连。收割不闲手，垅亩无空阡。家蓄千指客，始知常有年。","dynasty":"宋代","title":"山居杂诗九十首"}
{"author":"曹勋","content":"紫骝马，出西方。径万国，来咸阳。储精房，钟驯良。口如米火头如王，尾轻鬣短龙脊刚。蹄圆腕蹙森开张，齐平六齿排截肪。目如明星威煌煌，骄嘶喷薄思腾骧。荫以华屋荐露床，金羁玉勒红锦障，钩膺络脑垂璫琅。汉家骠骑新开府，天子辍赐威遐荒。将军横槊被金甲，矍铄超忽逾鹰扬。雄鸣矫厉奔蹙，明儿百万纷披攘。登封居胥转瀚海，军声陆讋摧天狼。归来明堂见天子，图形麟阁宣龙光。","dynasty":"宋代","title":"紫骝马·紫骝马"}
{"author":"曹勋","content":"山间气候晚，初冬菊英回。定俟开炉集，始送泛菊杯。渐列众色异，不殊东篱栽。冷雨与寒烟，深惜易尘埃。","dynasty":"宋代","title":"山居杂诗九十首"}
{"author":"曹勋","content":"平生许彦充，躯胆两豪举。掀髯参军事，讵可细碎语。我时百僚下，计拙役甚苦。从事得馀力，慷慨志相许。公乃小著鞭，一官尉南浦。盐车虽云困，垂棒亦其所。愿子自荐达，天王方振旅。求田勿堕气，苞茅当问楚。此事岂不壮，况复吾素与。我缘拥缞服，窘欲访鸡黍。天寒霜雪盛，世乱豺狼阻。何堪南北趋，别意寓盏俎。伤心有清泪，挥洒欲如雨。","dynasty":"宋代","title":"送许尉"}
{"author":"曹勋","content":"红盘花上绿烟微，风转天香暖著衣。行遍四桥闲伫立，碧波时有彩怨飞。","dynasty":"宋代","title":"题扇二十四首"}
{"author":"曹勋","content":"素商吹景，西真赋巧，桂子秋借蟾光。层层翠葆，深隐幽艳清香。占得秀岩分种，天教薇露染娇黄。珍庭晓，透肌破鼻，细细芬芳。应是月中倒影，喜余叶婆娑，灏色迎凉。移根上苑，雅称曲槛回廊。趁取蕊珠密缀，与收花雾著宫裳。帘栊静，好围四坐，对赏瑶觞。","dynasty":"宋代","title":"胜胜慢"}
{"author":"曹勋","content":"龙焙黄封锡有功，谨严正味德相同。便知钧播无求备，更借扶南两腋风。","dynasty":"宋代","title":"代广漕刘元举谢赵相茶二首"}
{"author":"曹勋","content":"吾宗出西蜀，托迹庐阜岑。恭礼清虚尊，相与道义深。别时白日长。忽兹秋云阴。永怀一笑粲，水云劳我心。","dynasty":"宋代","title":"送曹蕴清归庐山"}
{"author":"曹勋","content":"归意逐飞鸿。点点书空。爱渠南去晓烟中。不似老人尘土里，一似痴聋。庭院晚来风。还过秋容。旧时与客绕珍丛。有酒不曾无客醉，欢与秋浓。","dynasty":"宋代","title":"浪淘沙"}
{"author":"曹勋","content":"陈梨甘若饴，雪梨脆而水。二物浙左右，大颗擅甘脆。秋热兼宿酒，啗之手不置。虽非凤浊鹅，惠予亦多矣。","dynasty":"宋代","title":"山居杂诗九十首"}
{"author":"曹勋","content":"归休三径得怡颜，何所羊裘与钓竿。剩得新诗载行事，如游玄圃拾瑯玕。","dynasty":"宋代","title":"和郑国器六首"}
{"author":"曹勋","content":"闻道南使归，路从城中去。岂如车上瓶，犹挂归去路。引首恐过尽，马疾忽无处。吞声送百感，南望泪如雨。","dynasty":"宋代","title":"出塞"}
{"author":"曹勋","content":"阊阖天门开九重，金茎肃萧摇霜风。吴江木落龙庭空，鸡鸣起舞何匆匆。胡尘高翳山□东，边声夜入乌号弓。","dynasty":"宋代","title":"秋风引"}
{"author":"曹勋","content":"早觉人间万事非，便寻幽远净征衣。每嗟老境难辞老，政使归时未得归。物外无思皆妙道，尘中有患更危机。羡君行李翩然去，琼阙从兹两子微。","dynasty":"宋代","title":"送王道录桐柏住庵二首"}
{"author":"曹勋","content":"君马黄，臣马苍。君马短，臣马长。驰驱不敢先腾骧，左右先后惟其良。臣马劳悴君马康。君马康，无相忘。一劳一逸固所当，君马无逐臣马强。","dynasty":"宋代","title":"君马黄"}
{"author":"曹勋","content":"露蜂缀林薄，土蜂翔户内。飞绕旬日閒，穿穴皆其类。众声互起息，哄然自闤闠。螫幼成腫毒，居闲视其未。","dynasty":"宋代","title":"山居杂诗九十首"}
{"author":"曹勋","content":"阆苑东头白玉京，五云拂拂护层城。龙鸾高并旌幢过，知是仙班退紫清。","dynasty":"宋代","title":"梦中作四首"}
{"author":"曹勋","content":"前日花正红，今旦香已入。我知色空相，未开固非在。韶华每备陈，风雨不本贷。任渠万点飞，岂待愁如海。","dynasty":"宋代","title":"山居杂诗九十首"}
{"author":"曹勋","content":"晨粥山中行，落叶响步武。委曲访隐逸，清谈销百虑。老汤瀹苦茗，宿火煨山芋。却照夕阳归，家人不知处。","dynasty":"宋代","title":"山居杂诗九十首其八十六"}
{"author":"曹勋","content":"夭桃与芳草，艳色明朝阳。思君念华旦，贱妾惜容光。","dynasty":"宋代","title":"王孙游二首"}
{"author":"曹勋","content":"江淮烽火照云头，买尽临安去国舟。行见中兴圣天子，一戎大定复神州。","dynasty":"宋代","title":"仲冬再到和前韵"}
{"author":"曹勋","content":"某也多奇蹇，艰艰已十年。素风惟汗简，生计只韦编。先业虽殊轨，时流幸比肩，固穷心尚壮，鼓勇气地无前。念昔时方阨，居怀影自怜。庙堂峰虿毒，宫阙犬羊膻。胡骑南趋楚，天皇北狩燕。六龙尘黯淡，二圣泪潺湲。故国人何在，新君信未传。自陈心胆大，肯避虎狼先。落日幽都路，西风易水壖。珥璫金不暗，睿札墨仍鲜。间道逃穹帐，开缄彻御筵。第知从圣化，宁复较腾骞。宠锡蒙天造，兵戎付路权。危言乖上相，逻职俾南泉。复记丹阳渡，初移御座船。孤城逃守令，衂阵拥戈鋋。法驾方登顿，生民岂保全。婴城因率尔，拔剑意茫然。军旅增提振，囷储不弃捐。诏封沾录用，师气亦周旋。部邻终如旧，奔驰信有缘。萱庭方舞彩，绋序忽终天。遽见炎凉变，悲随节物迁。故园愁绪外，归橐泪良边。朋旧仍稀阔，饥寒念接连。岂惟裘已敝，政坐履长穿。尘土千山道，风涛万仞渊。舆台俱偃蹇，鞍马亦迍邅。兹幸提封肃，方依刺史贤。宣恩持阃寄，持橐下班联。日暖黄龙北，风迟紫帽巅。五兵咸内戢，千雉即中坚。庑屋除余壤，榕阴上故烟。既能防勇斗，谁敢阙缗钱。黠吏俱冥迹，虚词讵得专。御流先治栰，发伪不轻蠲。燕寝铃无响，虚庭草有芊。尽欣新政下，一洗宿疴痊。皂盖聊均佚，神舟舣济川。藩维随振举，风日遂清妍。只恐三台近，行看一札宣。第功宜玉带，归照称金莲。径入云台仗，宜陈述职篇。泉人心恋恋，闽部思绵绵。内顾委兹缘病，趋承失备员。但能怀惠养，愧不预橐鞬。恐后瞻依便，先伸梗概虔。秉钧今有待，拱手听陶甄。","dynasty":"宋代","title":"投连泉州显学五十韵"}
{"author":"曹勋","content":"升旸宫里雪初消，便觉春风袭柳条。新酝嘈嘈泻轻碧，尽分和气浃狐貂。","dynasty":"宋代","title":"宫词三十三首其二十四"}
{"author":"曹勋","content":"陇蜀趋风泣向隅，征途殊喜读双趺。他年新载碑中语，百万俱摧历古无。","dynasty":"宋代","title":"题光武庙三首"}
{"author":"曹勋","content":"墙里种桃杏，新春亦已花。墙外绕扶疏，绿荫皆桑麻。今年风雨时，日见田稻嘉。长瓶泻黄汤，且饷田畯茶。","dynasty":"宋代","title":"山居杂诗九十首"}
{"author":"曹勋","content":"风搅长空，冷入寒云，正是严凝初至。围炉坐久，珠帘卷起，准拟六花飞砌。渐苒苒晴烟，更暗觉、远天开霁。阻琼瑶、不舞蓝田，但有蟾华铺地。想像如今剡溪，应误幽人访客，轻舟闲舣。翠幕登临处，散无限清兴，顿孤沈醉。念好景佳时，谩望极、祥霙为瑞。却梅花、知我心情，故把飞英飘坠。","dynasty":"宋代","title":"锦标归（待雪）"}
{"author":"曹勋","content":"春到皇居景晏温。冰轮驾玉上祥云。烛龙衔耀九重门。宫掖两仪临舜殿，金莲万斛奉尧尊。官家慈孝格乾坤。","dynasty":"宋代","title":"浣溪沙（赏灯）"}
{"author":"曹勋","content":"鼓策飞晨华，翘辔玄景阿。云裾动星汉，流彩鸣玉珂。苕苕拂青霭，俛仰窥员罗。群真俨龙驾，拊节扬空歌。灵风翔玉京，音响生云和。飞轩出阊阖，紫霄高峨峨。览极不知疲，垂足濯天河。抵掌谈羲黄，历世由经过。下盼尘波中，秽浊真弃帑。胡为恋浮境，出没相缠纡。秦陵一抔土，神室生葭芦。商山高崔嵬，名与四皓俱。归来邈云汉，璧月流绮疏。悠然动清兴，何必骑鲸鱼。","dynasty":"宋代","title":"青汉谣"}
{"author":"曹勋","content":"白雪如玉，皇人寿谷。白雪如霜，皇人乐康。还余驾兮归来，覃威德於八荒。","dynasty":"宋代","title":"白雪歌"}
{"author":"曹勋","content":"南徐作别抵闽乡，三见春风换众芳。若对旧游知识问，为言羁旅鬓成霜。","dynasty":"宋代","title":"孙倅书尾附二诗"}
{"author":"曹勋","content":"景阳未下水云乡，梅影摇寒月一处。欹枕梦能归故隐，满帆烟雨渡涛江。","dynasty":"宋代","title":"杂诗二十七首"}
{"author":"曹勋","content":"轻雷隐隐初惊梦，小雨疏疏巧润花。正是暄和好春色，常将诗酒赏年华。","dynasty":"宋代","title":"杂诗二十七首"}
{"author":"曹勋","content":"晓传清警出龙楼，八骏腾骧下斗牛。铁骑屯云朝障殿，羽林扈跸拱凝旒。暂迂玉趾临三楚，便觉荣光焕九州。恢复故疆知默定，已看森索坠旄头。","dynasty":"宋代","title":"恭睹上圣亲临江淮耀武伊洛谨成诗一章仰赞圣"}
{"author":"曹勋","content":"升旸宫里雪初消，便觉春风袭柳条。新酝嘈嘈泻轻碧，尽分和气浃狐貂。","dynasty":"宋代","title":"宫词三十三首其二十四"}
{"author":"曹勋","content":"高原收菽麦，下田插禾秧。田头与地尾，一一意所量。躬耕辨好怯，择种均丰荒。所以终岁间，食米不及糠。","dynasty":"宋代","title":"山居杂诗九十首"}
{"author":"曹勋","content":"盖屋不在华，所欲庇风雨。种花品无繁，四时看开处。指喻多非约，日涉乃成趣。吾年能几日，景物亦漫与。","dynasty":"宋代","title":"山居杂诗九十首"}
{"author":"曹勋","content":"云际翻风断雁斜，城阴盘暮噪栖鸦。春容落景寒犹嫩，望尽遥天数缕霞。","dynasty":"宋代","title":"杂诗二十七首"}
{"author":"曹勋","content":"方塘倒影青天净，幽么生苔绿荫浓。春去得闲观物化，吹凉醒睡喜支筇。","dynasty":"宋代","title":"杂诗二十七首"}
{"author":"曹勋","content":"绛罗萦色，茸金丽蕊，秀格压尽群芳。人间第一娇妩，深紫轻黄。乍过夜来谷雨，盈盈明艳惹天香。春风暖，宝幄竞倚，名称花王。朝槛五云拥秀，护晓日、偏宜翠幕高张。秾姿露叶，临赏须趁韶光。最喜鉴鸾初试，数枝姚魏插宫妆。然绛蜡，共花拚醉，莫靳瑶觞。","dynasty":"宋代","title":"庆清朝（牡丹）"}
{"author":"曹勋","content":"中原久已困膻腥，攻守知惟断乃成。便有戎酋归圣化，甘泉应得慰皇情。","dynasty":"宋代","title":"癸未御前帖子三首"}
{"author":"曹勋","content":"归去来，归去来。陆行无车，水行无船。足重茧兮，羊肠九折，历绝崄而盘盘。局蹐胁息以休影兮，石壁屹立而不可以攀缘。上窥不测之夭峤兮，而下临无底之深渊。寒风凛凛以切骨兮，朔雪漫漫而涨天。孤猿哀吟其左右兮，而猛虎咆哮乎后先。缅前路之险阻其若此兮，道云远而莫前。悲已往之勤瘁兮，泪流襟而涟涟。归去来，归去来。吾乡虽远兮，及此而犹可以生还。饥寒迫于屡空兮，庶乎安之若命而终保吾之天年。","dynasty":"宋代","title":"归去来"}
{"author":"曹勋","content":"吾年今七十，非杖或能行。食罢散步武，欲与跛鳖争。皮里气不充，骨中髓不生。安能勉筋力，笑傲云霞轻。","dynasty":"宋代","title":"山居杂诗九十首其五"}
{"author":"曹勋","content":"近臣宣劝上恩隆，金石声和出禁中。礼貌元功宜异数，一门和气蔼春风。","dynasty":"宋代","title":"政府生日十首"}
{"author":"曹勋","content":"乱山影直危楼起。天涯目断雕阑倚。寂寞过东风。行宫烟雨中。长安何处日。城郭今寒食。谁待翠华归。片云天际飞。","dynasty":"宋代","title":"菩萨蛮"}
{"author":"曹勋","content":"偶读禅门礼，老赜存清规。鱼鼓钟磬间，细行兼威仪。能居三板头，可当一住持。破衲受用薄，后来有不知。","dynasty":"宋代","title":"山居杂诗九十首其四十"}
{"author":"曹勋","content":"君家冰玉传素风，瓮头色与冰玉同。薰人气和喜屡接，入琖色轻看若空。梅花破萼香澹澹，江天欲雪云蒙蒙。坐客已醉复赞叹，头不岑岑常忆公。","dynasty":"宋代","title":"谢卫太尉送新酒"}
{"author":"曹勋","content":"丰年告成，百谷用登。匏笾既盈，黍稷既馨，昭假是膺。","dynasty":"宋代","title":"补乐府十篇其二帝神农氏之乐歌"}
{"author":"曹勋","content":"杲日既升，我徒既盈。原言斯适，至乐无声。","dynasty":"宋代","title":"临碣石"}
{"author":"曹勋","content":"光景飞驰疾去波，别来秋色换春和。真铅未有三花验，籥虚嗟十载过。诗句惊人增感发，水云留处恐蹉跎。荆山凿透应多玉，分与贫儒奈老何。","dynasty":"宋代","title":"和李判院见寄"}
{"author":"曹勋","content":"茅峰何山亦何好，瑶木琪华并三岛。其间岩洞邃且深，隐居仙人得穷讨。远业已跨雪色驴，诸孙何能玉颜老。黑虎会有青鸾信，洞章同梦池塘草。关键真符付自乐，鸳鸯琼壶每倾倒。颇闻云篆经九试，自应太上传三宝。他年芒屦谒凝神，洗心拱听无上首。","dynasty":"宋代","title":"寄张达道"}
{"author":"曹勋","content":"秋杪喜新凉。烟淡池塘。团团岩桂作风光。多少水云萧散意，都付芬芳。雨逐漏声长。小院回廊。枕边清梦几悠扬。只恐四檐声未断，洗褪幽香。","dynasty":"宋代","title":"浪淘沙（木樨开时雨）"}
{"author":"曹勋","content":"卓荦姑溪有隐君，当年远识无枫宸。鉴明尘土无留迹，水净妍媸久自真。闻道燕居求性理，固应有暇对闲人。一廛已约同藏海，他日茅斋定卜邻。","dynasty":"宋代","title":"寄储子椿"}
{"author":"曹勋","content":"迢迢方诸宫，玉阙排霄起。扶桑高扶疎，森耸数千里。碧椹杂青葱，蟠桃映瑶水。离离间朱实，凤鸟护丹蕊。灵风洒兰林，空歌洞霄紫。青童会群真，趣节召扬许。安妃从元君，鸾旗翳沧渚。翩翩八景舆，鸣珂下容与。拊手扬玉音，妙响翔天宇。真气凄金石，聆之廓丹府。灵波濯曜罗，朝元道笳鼓。","dynasty":"宋代","title":"方诸曲二首"}
{"author":"曹勋","content":"丹桂何堪急雨催，清香不肯逐蒿莱。却庆念我轻年待，借得余霞为再开。","dynasty":"宋代","title":"丹桂再开对酒"}
{"author":"曹勋","content":"春来每窃抃，春去孰可喭。寻胜揽妍姿，对花得清燕。樽酒所以乐，摘植得忘倦。忽改绿阴阴，苍苔从满院。","dynasty":"宋代","title":"山居杂诗九十首"}
{"author":"曹勋","content":"岁华念将晚，寒色惨中抱。昔年困虀盐，拨灰吟苦调。老来适其适，所乐在燕笑。招宾共一醉，围炉不妨小。","dynasty":"宋代","title":"山居杂诗九十首"}
{"author":"曹勋","content":"胡姬年十五，艳色娇阳春。花间开绣户，席上设红茵。含羞留醉客，斂袂送行人。多谢金吾子，衷情讵易陈。","dynasty":"宋代","title":"当垆"}
{"author":"曹勋","content":"置酒临芳观，张筵继落晖。选妓调丝竹，迎宾奉酒卮。月影移歌扇，花光照舞衣。霞觞飞白羽，高论吐虹霓。人生不满百，行乐当及时。当歌期酩酊，谁能较是非。","dynasty":"宋代","title":"当置酒"}
{"author":"曹勋","content":"晓入飞泉带月华，山如相识路如家。百虫不响露初下，开尽一川荞麦花。","dynasty":"宋代","title":"到飞泉"}
{"author":"曹勋","content":"足趼逾千里，仙山民易逢。欲将遮日手，款扣拨云峰。奎壁生无极，星辰拱几重。师心微太漠，不碍白云封。","dynasty":"宋代","title":"到庐阜谒清虚"}
{"author":"曹勋","content":"都城百雉晓云空，四塔亭亭倚望中。自是老怀多感慨，一襟清泪湿秋风。","dynasty":"宋代","title":"道过京师二首"}
{"author":"曹勋","content":"离离禾黍满东郊，秋入鸦声处处娇。败壁断垣成怅望，一鞭又过懊来桥。","dynasty":"宋代","title":"道过京师二首"}
{"author":"曹勋","content":"喜乘一雨洗空阔，便觉四山来夕阴。饭了从容随所住，追凉轻吹入疏襟。","dynasty":"宋代","title":"得雨"}
{"author":"曹勋","content":"久甚嗟形役，今方得自怡。所欣官已了，得与静相期。风月闲如旧，心情喜可知。出中鸡黍友，贺幅已先持。","dynasty":"宋代","title":"得致仕喜成"}
{"author":"曹勋","content":"晓来帘幕卷东风，尚有春寒下绮栊。德满人间和气浃，卯山宫殿瑞云中。","dynasty":"宋代","title":"德寿春帖子八首"}
{"author":"曹勋","content":"弄黄宫柳未齐镁，便觉风和淑景新。自是东君朝最贵，欣欣春事足颐神。","dynasty":"宋代","title":"德寿春帖子八首"}
{"author":"曹勋","content":"弄黄宫柳未齐镁，便觉风和淑景新。自是东君朝最贵，欣欣春事足颐神。","dynasty":"宋代","title":"德寿春帖子八首"}
{"author":"曹勋","content":"九霞深借晓光披，粟粟轻红荫碧枝。不逐秋香匀菊艳，要烘花色并彤墀。凉云收雨颁慈惠，宝幄中天拜宴私。折得一枝恩所赐，喜如初挂绿衣时。","dynasty":"宋代","title":"宣召看红木犀赐宴索诗并谢恩"}
{"author":"曹勋","content":"平生江海性，俗冗不到眼。偶然牵禄养，遂复事篇简。所愧道益远，所喜性羽懒。末路终此惠，尤得养樗散。","dynasty":"宋代","title":"山居杂诗九十首"}
{"author":"曹勋","content":"净舍乘闲一苇航，入门松竹献清凉。倚栏澄碧龟鱼乐，照眼荷花风露香。","dynasty":"宋代","title":"泛湖次柳洲二首"}
{"author":"曹勋","content":"南北东西本一家，从来河朔富桑麻。枣梨阴翳忽如雪，漠漠一种荞麦花。","dynasty":"宋代","title":"过真定"}
{"author":"曹勋","content":"人生不如意，十固常八九。吾辈穷物理，挺特惟所守。东风暖入律，客意浓胜酒。游鞍纵所如，宁能困圭窦。","dynasty":"宋代","title":"山居杂诗九十首其七十"}
{"author":"曹勋","content":"夭桃与芳草，艳色明朝阳。思君念华旦，贱妾惜容光。","dynasty":"宋代","title":"王孙游二首其二"}
{"author":"曹勋","content":"老我驱驰未得归，山中空挂薜萝衣。三台胜地松连菊，五亩幽居竹映扉。黄卷青灯真我事，鲈鱼白酒亦天机。骚人往往秋多感，莫向登临叹落晖。","dynasty":"宋代","title":"和陈朝议见寄二首"}
{"author":"曹勋","content":"英石多斧凿，司石殊怯脆。拳然太湖出，始有岩壑意。弹窝数峰绿，欲与仇池对。永念灵壁巧，嵌空劳梦寐。","dynasty":"宋代","title":"山居杂诗九十首"}
{"author":"曹勋","content":"惟公秉操如仙官，一任酷暑兼祁寒。存心香火接造物，达诚果再逢竹冠。应言蓬莱有至乐，六十九洞无纤恶。松姿鹤态不复老，琪蕊瑶房未尝落。上庵至真闻屡过，口付诀自相琢磨。公今得妙腾逸驾，我嗟老景飞轻梭。原投黄宁拯将溺有香，一瓣致礼敬诵生神歌。","dynasty":"宋代","title":"王正道再遇竹冠辄和来韵见鄙愫二首"}
{"author":"曹勋","content":"堂堂春将去，好花如款留。荼蘼蔓层雪，芍药攲重楼。金沙插架富，蕙香转林幽。我欲助送之，飞絮漫天愁。","dynasty":"宋代","title":"山居杂诗九十首其二十八"}
{"author":"曹勋","content":"世道艰虞太白光，风栖雨食铁衣凉。谁歌汉月空相识，漫有山花先自香。塞上许时兵未息，水边它日话尤长。想当清夜圆蟾白，曾欲题诗问庾郎。","dynasty":"宋代","title":"和孙倅见贻八首"}
{"author":"曹勋","content":"一二三四五六七，行年临之如电疾。只将香火对清闲，古井无波应委悉。","dynasty":"宋代","title":"新岁七十以人生七十古来稀为韵寄钱大参七首"}
{"author":"曹勋","content":"榴花昔染猩猩血，檐卜丛中今斗新。何事司花与纯素，不同妖艳污天真。","dynasty":"宋代","title":"题禁中黄石榴二首"}
{"author":"曹勋","content":"迢迢方诸宫，玉阙排霄起。扶桑高扶疎，森耸数千里。碧椹杂青葱，蟠桃映瑶水。离离间朱实，凤鸟护丹蕊。灵风洒兰林，空歌洞霄紫。青童会群真，趣节召扬许。安妃从元君，鸾旗翳沧渚。翩翩八景舆，鸣珂下容与。拊手扬玉音，妙响翔天宇。真气凄金石，聆之廓丹府。灵波濯曜罗，朝元道笳鼓。","dynasty":"宋代","title":"方诸曲二首"}
{"author":"曹勋","content":"野情漫对三眠柳，幽思空怀九畹兰。他日倘从春步约，湖边一笑似非难。","dynasty":"宋代","title":"守闸书事时已退居五首"}
{"author":"曹勋","content":"林薄空濛未见花，萦纡一径向溪斜。杖藜倚待船中客，山崦同寻卖酒家。","dynasty":"宋代","title":"题山景二首其一"}
{"author":"曹勋","content":"泛舟凭槛在蓬瀛，一醉心期任此生。满腹本来同偃鼠，吸川遂欲比长鲸。归来尚带荼蘼露，梦想犹闻佩玉声。醉后狂歌能恕否，如今五日未全醒。","dynasty":"宋代","title":"过处和赏荼蘼"}
{"author":"曹勋","content":"方圭圆璧贡春前，上相分颁自九天。何止芳芗禦魑魅，要知红日在斜川。","dynasty":"宋代","title":"代广漕刘元举谢赵相茶二首其二"}
{"author":"曹勋","content":"朝饮文君酒，莫宿邯郸妓。近得浮梁书，春前办行计。","dynasty":"宋代","title":"估客乐"}
{"author":"曹勋","content":"升旸宫里雪初消，便觉春风袭柳条。新酝嘈嘈泻轻碧，尽分和气浃狐貂。","dynasty":"宋代","title":"宫词三十三首其二十四"}
{"author":"曹勋","content":"取第如前俯，论兵度昔贤。击奸清相位，捧日上虞渊。气节公卿右，勋庸日月边。一生惟许国，史牒谅盈编。","dynasty":"宋代","title":"故知院枢密相公叶公挽章二首"}
{"author":"曹勋","content":"丹地清江若有期，卜居仍俯小涟漪。颇怜松竹无多地，只顿琴书已近篱。久雨不妨田要润，暂凉真与病相宜。何当去此炎歊酷，日待风高脱叶时。","dynasty":"宋代","title":"赠闻人子进"}
{"author":"曹勋","content":"尘土不满眼，飞鸿入无倪。摇情望钟山，岩壑移东西。荆榛蔽青霭，上下纷冥迷。昔人去已远，草堂怀烟霏。此意竟何往，缅怀谁与追。胡为命驾一登览，诛除氛祲褰云旗。","dynasty":"宋代","title":"天阴望钟山"}
{"author":"曹勋","content":"椒掖冲襟奉玉宸，灵芝茎叶出氤氲。如颁月令欣欣政，先学巫山蔼蔼云。璀璨吐奇康寿栋。轮囷绝异汉唐闻。只应一叶三千岁，万亿斯年赞大君。","dynasty":"宋代","title":"恭进德寿芝草"}
{"author":"曹勋","content":"苕溪霅水接云沙，秀气全钟化鹤家。三语固知油幕近，八吟不觉石渠赊。庭亲戏彩心应悦，路近乘槎梅已花。一意相期升馆殿，三年倚玉愧蒹葭。","dynasty":"宋代","title":"送丁致远司理"}
{"author":"曹勋","content":"戎烬多艰道不传，师能横竖说无边。清湘去后人思杀，破衲归来帝所怜。双遽埋无尽藏，诸方应舞野狐禅。伤心明月堂中影，只作霜华处处圆。","dynasty":"宋代","title":"妙喜迁化悲而成诗"}
{"author":"曹勋","content":"玉珰摇素腰如束。束如腰素摇珰玉。宜更醉春期。期春醉更宜。绣鸳闲永昼。昼永闲鸳绣。归念不曾稀。稀曾不念归。","dynasty":"宋代","title":"菩萨蛮"}
{"author":"曹勋","content":"黑水迢迢黑山暮，马鸣萧萧夜争度。胡笳四起黄云愁，角声呜咽何悠悠。陇山行断不回首，一番回首添白头。","dynasty":"宋代","title":"入塞曲"}
{"author":"曹勋","content":"初夏连朝雨，土人云入梅。但闻檐溜密，不见晓光开。衣润疑沾汗，阶空任长苔。地车无住著，只拟上层台。","dynasty":"宋代","title":"临安久雨"}
{"author":"曹勋","content":"老去心情在一廛，是中忧乐称华颠。因知不悮三三句，空近偷安九九年。生死去来浑付梦，火风煎迫谅非坚。第知一裰安排了，任我朝昏且信缘。","dynasty":"宋代","title":"病起有感"}
{"author":"曹勋","content":"秋窗夜雨湿晴空，水国新凉满袖风。更向西湖见西子，御风如过紫霄峰。","dynasty":"宋代","title":"和双溪五首"}
{"author":"曹勋","content":"帝谓关张勇，气吞豺虎群。忠诚昭白日，始卒翊明君。灭沿台躔耀，哀荣凤口坟。传家有贤嗣，泪血入江云。","dynasty":"宋代","title":"杨和王挽章五首"}
{"author":"曹勋","content":"归涂只欲自治荒，久羽田音兴益长。插稻方能骑身马，触藩遽复叹羝羊。乍为事压愧俯仰，却得公来时举扬。更待凉风不天未，醉看墨妙写淋浪。","dynasty":"宋代","title":"台城杂诗七首"}
{"author":"曹勋","content":"天下无双双井黄，遗编犹作旧时香。百年人物今安在，千载功名纸半张。使我诗篇如许好，关人身事亦何尝。地炉火暖灯花喜，且只移家住醉乡。","dynasty":"宋代","title":"灯下读山谷诗"}
{"author":"曹勋","content":"六宫上直试罗衣，未听鞭声等驾时。且趁晓闲临御札，官家常是下朝迟。","dynasty":"宋代","title":"宫词三十三首"}
{"author":"曹勋","content":"捲帘康寿丽朝曦，经卷龙香昼漏迟。闲暇瑶琴成雅奏，和风吹入万年枝。","dynasty":"宋代","title":"德寿春帖子八首其三"}
{"author":"曹勋","content":"君不见秦皇爱阿房，死葬骊山侧。炀帝爱迷楼，死葬迷楼北。乃知生者魂，即是死者魄。生死在迷楼，一死良自得。右应来梦儿，夜夜犹相忆。","dynasty":"宋代","title":"迷楼歌二首"}
{"author":"曹勋","content":"密密帘垂映柁楼，济川聊此舣虚舟。群经列坐供游息，巨浪掀天得罢休。猿鹤依栖知有地，儿童遗坠且无忧。业成一棹黄金阙，稳上鳌头拜冕旒。","dynasty":"宋代","title":"寄题祝秘校航斋"}
{"author":"曹勋","content":"梅从云坞冷摇春，玉雪浮香不着尘。愚谷斩新肯拈出，一时全露法王身。","dynasty":"宋代","title":"代简国清老惠梅"}
{"author":"曹勋","content":"乐山雅望意雍容，养素璇题振道风。剩贮琴书供啸咏，更新窗户不青红。数峰吴越登临外，千里江山指顾中。玉碾碧天冷无际，中秋莫放酒杯空。","dynasty":"宋代","title":"题谢太尉养素堂"}
{"author":"曹勋","content":"一笑相逢语上方，水云踪迹觉清凉。未论方丈葛藤话，且喜斋厨蔬笋香。闲拄瘦筇随意立，却愁款段入城忙。宿山更作他时约，枕簟茶瓜冷不妨。","dynasty":"宋代","title":"赠灵隐老"}
{"author":"曹勋","content":"云冥冥，风凄凄。绮疏未白鸡已啼，角声才断辟朱扉。辟朱扉，款朝日。君王剑佩朝诸侯，赫赫明明光万国。","dynasty":"宋代","title":"日出引"}
{"author":"曹勋","content":"雨余屐齿不妨泥，自课家丁细理畦。尚有种花移竹意，要令好鸟入春啼。","dynasty":"宋代","title":"和贺子忱五首"}
{"author":"曹勋","content":"又看历日改新元，卦气匆匆过二年。老境尤於光景惜，斜阳时候每茫然。","dynasty":"宋代","title":"和李判院宿松隐见贻"}
{"author":"曹勋","content":"喜见丰姿眼倍明，从来事事胜公荣。相望震泽三江水，便隔秦关万里情。连茹缙绅游北阙，如公文采似东京。举觞喜共留春住，为读新诗一座倾。","dynasty":"宋代","title":"和黄虚中韵二首"}
{"author":"曹勋","content":"雨湿云容廓太清，池边向晚喜闲行。回溪曲港烟波绿，已有荷花照眼明。","dynasty":"宋代","title":"夏日偶成六首"}
{"author":"曹勋","content":"吾年将八十，历践何足数。义不惜骸骨，愧无罔君父。挂冠复挂冠，求去再求去。至原诚遂心，燕笑乐畎亩。","dynasty":"宋代","title":"山居杂诗九十首"}
{"author":"曹勋","content":"𠜴竹有旧贯，剪伐未容测。长身数竿足，丛薄徒累百。稍令掩翳去，渐放脩直色。要知清明朝，恶者在所格。","dynasty":"宋代","title":"及甫坐上分题赋洗竹得百字"}
{"author":"曹勋","content":"八月凉秋草未班，诞辰正近旧长安。客涂拜寿无琴奏，应念清辉玉臂寒。","dynasty":"宋代","title":"王德言枢密生日十首"}
{"author":"曹勋","content":"净舍乘闲一苇航，入门松竹献清凉。倚栏澄碧龟鱼乐，照眼荷花风露香。","dynasty":"宋代","title":"泛湖次柳洲二首"}
{"author":"曹勋","content":"碧沼波澄拂柳条，坐来未觉水云遥。轻轻风絮迷新涨，一啭新声破寂寥。","dynasty":"宋代","title":"题扇二十四首"}
{"author":"曹勋","content":"宠移非为妒，花落不因风。来往长门月，羞将团扇同。","dynasty":"宋代","title":"班婕妤"}
{"author":"曹勋","content":"茅岫藏清隐，诗仙秀格春。道真渊有妙，素守峻能循。鹤举秋声远，诗成句法新。遥知游咏乐，下笔更如神。","dynasty":"宋代","title":"和茅山张达道二首"}
{"author":"曹勋","content":"大参宴客有遗址，栋宇半欹荆棘中。一日青红丽云表，因知雅量自相同。","dynasty":"宋代","title":"送曾谹父还朝十首"}
{"author":"曹勋","content":"移花种竹增幽寻，卷箔高窗邀远岑。腰镰饷耕不觉老，鬓华雪领从渠侵。","dynasty":"宋代","title":"和李伯时韵送行七首"}
{"author":"曹勋","content":"台山穴三兽，樵者不得薪。忽是食人虎，便有射虎人。善恶必对待，祸福常相邻。冞月寝三皮，居山聊一欣。","dynasty":"宋代","title":"山居杂诗九十首"}
{"author":"曹勋","content":"西山爽气不谁何，政恐愁容积渐多。动地边声入河珑，未妨车马断经过。","dynasty":"宋代","title":"居泉南和江给事二首"}
{"author":"曹勋","content":"风休雨罢。三五春寒夜。翠额重帘何妨下。一炷非兰非麝。红莲开遍吴宫。华灯小试房栊。客里愁须强遣，从来我辈情钟。","dynasty":"宋代","title":"清平乐"}
{"author":"曹勋","content":"东风冉冉迟芳昼。渐黄缀、疏疏柳。为惜春来通安否。可能相就，径须图醉，莫问伤春瘦。陶然共酌新醅酒。咏好句、须还凤楼手。唱了新词归来后。琐窗香暗，语声和笑，喜入灯花秀。","dynasty":"宋代","title":"青玉案"}
{"author":"曹勋","content":"腊后暄和若夏初，梅花催暖不容疏。从来准拟连旬赏，数日能忙雪不如。","dynasty":"宋代","title":"杂诗二十七首"}
{"author":"曹勋","content":"长沙笔墨妙山林，植立如听啸月音。岸槲不妨俱遂性，一溪闲与照清深。","dynasty":"宋代","title":"题人画扇十首"}
{"author":"曹勋","content":"圣主东南眷念劳。绣衣行部辍名曹。喜寻物外人多竺，应遇山中相有陶。丹笔不摇吟笔健，颓风顿革古风高。如何大展安邦手，勿使鲸鲵弄海涛。","dynasty":"宋代","title":"送郑吏部出使二首"}
{"author":"曹勋","content":"牛斗当年事，何当复此时。{上敖下言}乎虽有象，默尔类无知。不作多闻士，难尤造物儿。傥能三耳出，更诵五言诗。","dynasty":"宋代","title":"和同官问耳疾六首"}
{"author":"曹勋","content":"护幄通明殿，仙阶贵可知。尘凡聊混迹，功行欲康时。明月丹崖路，秋风白玉墀。行闻普济居，飞步万真期。","dynasty":"宋代","title":"赠张炼师二首"}
{"author":"曹勋","content":"龙顾初闻辟纵观，尽收清胜閟高寒。四围列岫飞云静，十里平湖碧照宽。麈尾有言皆灌枯，尘中无路不惊湍。东岩端作东山望，行为苍生起谢安。","dynasty":"宋代","title":"题钱参政东岩"}
{"author":"曹勋","content":"得闲一何乐，佳处先徜徉。每扣隐逸士，屡过清静坊。地僻干戈远，年丰禾稻香。访我亦何所，南涧与东冈。","dynasty":"宋代","title":"山居杂诗九十首其八十一"}
{"author":"曹勋","content":"诗源正嗣江西派，句律先空冀北群。从此金门玉堂去，好将雅颂启吾君。","dynasty":"宋代","title":"送曾谹父还朝十首其七"}
{"author":"曹勋","content":"款段扬鞭过雨村，沙平步稳转山根。好花一簇墙头见，深院谁家尚掩门。","dynasty":"宋代","title":"杂诗二十七首"}
{"author":"曹勋","content":"江分吴越寄寒温，赖有飞鸿旦夕闻。作别增年常入梦，相望百里叹离群。庭萱雪已侵寒绿，梅萼春回耿暮云。喜汝暂归俱慰悦，老怀无复更纷纷。","dynasty":"宋代","title":"次子自越来见省"}
{"author":"曹勋","content":"入门不见佛，已悟本无相。若为是真求，沙界等寻丈。欣蓬两禅老，妙悟灭心想。行当求所求，筏喻不言桨。","dynasty":"宋代","title":"题澉浦金粟寺二首"}
{"author":"曹勋","content":"晚家台山下，云水同一乡。人事讲邻曲，鸡黍期相当。秋风起木杪，凉气吹衣裳。东家喜见招，社瓮开新尝。","dynasty":"宋代","title":"山居杂诗九十首"}
{"author":"曹勋","content":"某也多奇蹇，艰艰已十年。素风惟汗简，生计只韦编。先业虽殊轨，时流幸比肩，固穷心尚壮，鼓勇气地无前。念昔时方阨，居怀影自怜。庙堂峰虿毒，宫阙犬羊膻。胡骑南趋楚，天皇北狩燕。六龙尘黯淡，二圣泪潺湲。故国人何在，新君信未传。自陈心胆大，肯避虎狼先。落日幽都路，西风易水壖。珥璫金不暗，睿札墨仍鲜。间道逃穹帐，开缄彻御筵。第知从圣化，宁复较腾骞。宠锡蒙天造，兵戎付路权。危言乖上相，逻职俾南泉。复记丹阳渡，初移御座船。孤城逃守令，衂阵拥戈鋋。法驾方登顿，生民岂保全。婴城因率尔，拔剑意茫然。军旅增提振，囷储不弃捐。诏封沾录用，师气亦周旋。部邻终如旧，奔驰信有缘。萱庭方舞彩，绋序忽终天。遽见炎凉变，悲随节物迁。故园愁绪外，归橐泪良边。朋旧仍稀阔，饥寒念接连。岂惟裘已敝，政坐履长穿。尘土千山道，风涛万仞渊。舆台俱偃蹇，鞍马亦迍邅。兹幸提封肃，方依刺史贤。宣恩持阃寄，持橐下班联。日暖黄龙北，风迟紫帽巅。五兵咸内戢，千雉即中坚。庑屋除余壤，榕阴上故烟。既能防勇斗，谁敢阙缗钱。黠吏俱冥迹，虚词讵得专。御流先治栰，发伪不轻蠲。燕寝铃无响，虚庭草有芊。尽欣新政下，一洗宿疴痊。皂盖聊均佚，神舟舣济川。藩维随振举，风日遂清妍。只恐三台近，行看一札宣。第功宜玉带，归照称金莲。径入云台仗，宜陈述职篇。泉人心恋恋，闽部思绵绵。内顾委兹缘病，趋承失备员。但能怀惠养，愧不预橐鞬。恐后瞻依便，先伸梗概虔。秉钧今有待，拱手听陶甄。","dynasty":"宋代","title":"投连泉州显学五十韵"}
{"author":"曹勋","content":"上下天光一碧时，白蘋红蓼照晴晖。汉阳树远江烟起，黄鹤楼空燕子归。","dynasty":"宋代","title":"题俞㨷画八景其七鄂渚晴光"}
{"author":"曹勋","content":"久怀宣殿浮山老，句满东南著老成。一笑忘言寻小隐，十年去国得双清。别来体力兼人健，喜甚诗书满意评。天子中兴求谠论，故应启沃慰平生。","dynasty":"宋代","title":"怀赵希元"}
{"author":"曹勋","content":"一川芳草接浓云，拂地垂杨带雨昏。蓑笠不堪牛背湿，迎风呼犊趁柴门。","dynasty":"宋代","title":"题人画扇十首"}
{"author":"曹勋","content":"空阶夜滴秋宵雨，雨入芭蕉动窗户。佳人愁绝坐幽闺，良人万里勤征戍。勤征戍，在何处，浊酒狂歌醉朝暮。五载乘边守当路。汉家新筑受降城，戍卒还家免租赋。归来直莫叹白头，","dynasty":"宋代","title":"夜坐吟"}
{"author":"曹勋","content":"阳乌出谷升蟠木，幂幂寒烟斂修竹。狐狸竄伏不敢鸣，魑魅深潜翳林麓。荷锄田父下东皋，金马门开转华毂。何当羲御驻中天，赫赫明明光万国。","dynasty":"宋代","title":"清晨谣"}
{"author":"曹勋","content":"喜韶景才回，章台向晓，官柳舒香缕，正和烟带雨，遮桃映杏，东君先与。乍引柔条萦路。娇黄照水，经渭城朝雨。翠惹丝垂，玉阑干风静，轻轻搭住。到此曾追想，陶潜旧隐，忆隋堤津渡。三眠昼永凝露。更许黄鹂娇语。似怕日暖，飞花成絮，拟雪堆绣户。待放教婆娑，如眉处、笼歌舞。","dynasty":"宋代","title":"竹马子（柳）"}
{"author":"曹勋","content":"红绿烟村惨淡，市井初经虏。舍馆人家，凄凄但尘土。依旧春色撩人，柳花飞处，犹听几声莺语。黯无绪。匹马三游西楚。行路漫怀古。可惜风月，佳时尚羁旅。归处应及荼コ，与插云鬓，此恨醉时分付。","dynasty":"宋代","title":"玉蹀躞（从军过庐州作）"}
{"author":"曹勋","content":"中原秋色入輶轩，益助胸中造化权。大有新诗入行纪，他时彩笔一时编。","dynasty":"宋代","title":"王德言枢密生日十首"}
{"author":"曹勋","content":"D046冰铸雪，赋神情天壤，无伦香泽。月女霜娥，直是有如许，清明姿色。细玉钗梁，温琼环佩，语好新音发。相逢一笑，桂宫连夜寒彻。应是第一瑶台，水晶宫殿里，飞升仙列。小谪尘寰缘契合，同饮银浆凝结。醉里归来，魂清骨醒，乍向层城别。晓风吹袂，冷香犹带残月。","dynasty":"宋代","title":"念奴娇"}
{"author":"曹勋","content":"田田东作衬柴关，湿碧吹青一望间。已许倾心常向日，尚容高卧且怀山。光风春动方崇蕙，沆瀣宵零可驻颜。要是耕耘在毛墨，图书佳客乐余閒。","dynasty":"宋代","title":"赋陈嘉谟东西轩二首"}
{"author":"曹勋","content":"去年已生子，今年复生孙。主人既昏乱，国破家亦焚。宫馆变禾黍，万人无一存。朝伏蓬蒿下，暮宿荆莽间。岂不念俦侣，岂不怀玉山。俦侣高飞毙缯缴，玉山迢递多鹰鹯。又不见咸阳三月火不灭，吴宫万户飞灰烟。春鸿社燕尚烧死，况复黄口乏修翰。喜无挟弹儿，空城姑所安。","dynasty":"宋代","title":"空城雀二首"}
{"author":"曹勋","content":"轻舟短棹下安流，回首烟江望夕楼。却记阿瞒当日事，灰飞烟灭只供愁。","dynasty":"宋代","title":"题俞{扌堇}画八景"}
{"author":"曹勋","content":"郁葱佳气转春风，五色云低驻玉龙。紫府清都天不远，翘鸱浑在翠微中。","dynasty":"宋代","title":"宫词三十三首"}
{"author":"曹勋","content":"槲叶声乾雪尚浮，驯和群出映寒流。啼猿不在关山冷，相顾应无羽猎忧。","dynasty":"宋代","title":"题人画扇十首"}
{"author":"曹勋","content":"东城十时冷云低，照眼传香总是梅。冷落京尘谁晤语，关河千里独裴回。","dynasty":"宋代","title":"忆台城之东十里梅"}
{"author":"曹勋","content":"由晋神功竦八荒，抑奸扶运焕天章。中原正苦鲸鲵毒，应为苍生淬剑铓。","dynasty":"宋代","title":"游玉隆宫四"}
{"author":"曹勋","content":"春光谁占得，杨花独自知。未到传消息，将归送别离。随风飞更急，入户舞还低。大有撩人处，妆台恼画眉。","dynasty":"宋代","title":"杨花"}
{"author":"曹勋","content":"𠜴竹有旧贯，剪伐未容测。长身数竿足，丛薄徒累百。稍令掩翳去，渐放脩直色。要知清明朝，恶者在所格。","dynasty":"宋代","title":"及甫坐上分题赋洗竹得百字"}
{"author":"曹勋","content":"从容国论对枫宸，今古无双第一人。永佐无为明大道，怡然高寿鄙庄椿。","dynasty":"宋代","title":"政府生日十首"}
{"author":"曹勋","content":"北风号枯叶，漠漠天正寒。弛担逆旅中，方税游子鞍。吾甥遽相访，别久心万端。意定话亲旧，或悲或可欢。乃将十年心，只作累刻殚。修涂困尘土，客庖无盘餐。举杯少延款，荷子襟抱宽。明朝复掺袂，老怀凄以酸。漳山无瘴烟，漳水无惊湍。侍亲友于乐，勿倦为戎官。原因南风期，时时寄平安。","dynasty":"宋代","title":"送赵添戎还漳州"}
{"author":"曹勋","content":"浓绿交阴，脆圆经雨，夏景正新。遽紫泥封检，红幢建钺，飘然吹起，一片闲云。禁殿趋班，玉音亲诏，并遣皇华通宝邻。凌篘去，任重霄温暑，万里风薰。炎曦正斡天钧。更午气均齐天地根。运至精感化，千和万合，涤除旁说，必自成真。已约归期，秋风前后，梨枣黄花满地匀。阊阖晚，待朝元紫府，上达明君。","dynasty":"宋代","title":"沁园春"}
{"author":"曹勋","content":"艰垒师行遂坦夷，中兴仍待老文辞。上公固已虚油幕，硕画旋看赞鼎司。气隔龙荒朝陇蜀，令严虎旅肃旌麾。风声鹤唳天威振，会风棋余折屐时。","dynasty":"宋代","title":"送谢景思从辟督府二首"}
{"author":"曹勋","content":"山中之乐何由说，知者不言言者拙。红尘飞尽散松风，独酌寒泉弄明月。","dynasty":"宋代","title":"山中谣"}
{"author":"曹勋","content":"凌寒架雪知春近。闲探处、如相问。溪流清浅暮云低，玉蓓横斜风定。晚枝雀啅，幽姿方展，还映疏篁冷。镜鸾妆罢明梢嫩。犹记宜相并。如今却月别传香，知引何人幽兴。不堪楼上，昭华吹断，声与愁肠尽。","dynasty":"宋代","title":"御街行（和陆判院梅词）"}
{"author":"曹勋","content":"久欲谋归力不任，浮云踪迹谩巢林。功名未入屠龙手，贫贱常怀买鹤心。月下开门微雨过，楼头闻笛二更深。世间万事俱陈迹，空倚西风阅古今。","dynasty":"宋代","title":"卜居"}
{"author":"曹勋","content":"饭了从容人岂知，一江风月入新诗。登临莫负野望处，更看冷云堆浦时。","dynasty":"宋代","title":"蔡提举野望亭邀同赋"}
{"author":"曹勋","content":"居临潮落潮生地，占得溪南溪北云。紫陌清歌同听曲，丹丘连日喜逢君。","dynasty":"宋代","title":"和李伯时韵送行七首"}
{"author":"曹勋","content":"卷帘康寿丽朝曦，经卷龙香昼漏迟。闲暇瑶琴成雅奏，和风吹入万年枝。","dynasty":"宋代","title":"德寿春帖子八首"}
{"author":"曹勋","content":"腊余七日换年华，玉砌青萱半吐芽。竹色松声清似玉，未须剪彩作春花。","dynasty":"宋代","title":"德寿春帖子八首"}
{"author":"曹勋","content":"椒房懿德庆源同，环佩雍容冠六宫。妆罢朝元无一事，关雎诗咏二南风。","dynasty":"宋代","title":"德寿春帖子八首"}
{"author":"曹勋","content":"露香栏槛已青青，梅萼惊春照坐明。天极元妃资内助，常年春首祝椿龄。","dynasty":"宋代","title":"德寿春帖子八首"}
{"author":"曹勋","content":"向晓天中月一痕，春阳先到凤凰门。苑中斗草寻芳处，日日春熙奉至尊。","dynasty":"宋代","title":"德寿春帖子八首"}
{"author":"曹勋","content":"袅袅柔风泮绿波，深沉甲馆已微和。新春玉带香罗薄，从此宫中乐事多。","dynasty":"宋代","title":"德寿春帖子八首"}
{"author":"曹勋","content":"天下无双双井黄，遗编犹作旧时香。百年人物今安在，千载功名纸半张。使我诗篇如许好，关人身事亦何尝。地炉火暖灯花喜，且只移家住醉乡。","dynasty":"宋代","title":"灯下读山谷诗"}
{"author":"曹勋","content":"礼崇丘，陟重巘。省风俗，绵宇县。集纷埃，郁葱倩。顾秦雍，审伊洛。惟前人，肇经度。保鸿名兮隆德声，陋崇高於群岳。","dynasty":"宋代","title":"登山曲"}
{"author":"曹勋","content":"松杉閟琳宫，仙君朝帝所。神风故静默，人间漫今古。地灵驱鸟雀，磬声肃坛宇。倚槛夕阳间，云山认归路。","dynasty":"宋代","title":"登逍遥阁"}
{"author":"曹勋","content":"薰风拂拂下槐庭，师师膺时奠四溟。代北家声今嗣业，淮南草木亦知名。阵前铁马三军勇，肘后金丹九转成。立国宗臣宜寿考，阴世篆玉定长生。","dynasty":"宋代","title":"殿帅生日"}
{"author":"曹勋","content":"法书点画久非真，上圣传真妙入神。凤翥龙盘时降出，二王应望属车尘。","dynasty":"宋代","title":"宫词三十三首"}
{"author":"曹勋","content":"念公万里回异俗，睠我南来忘趼足。它时短幅问死生，为向荒寒访云屋。","dynasty":"宋代","title":"谢李伯时自临安见过台州二首"}
{"author":"曹勋","content":"小庵筑桐柏，宛在艮山位。数峰直远目，一水绕右地。门径连主山，松篁接空翠。贵客下北阙，喜话卜邻计。","dynasty":"宋代","title":"山居杂诗九十首其三十七"}
{"author":"曹勋","content":"连岁羌酋不荷戈，今年禊饮喜如何。中兴乐事虽无象，甲子先同晋永和。","dynasty":"宋代","title":"绍兴癸丑上已日"}
{"author":"曹勋","content":"茅土真封辅帝畿，天潢近派冠彤墀。当机久契拈花笑，示病何劳阖国追。北阙暂违文石陛，西风正是菊花时。瘦筇短褐他年去，洗雨蒙烟访羽池。","dynasty":"宋代","title":"送赵安定弭节三衢"}
{"author":"曹勋","content":"头上百宝钗，终身不相失。唯有鸳鸯席，承欢难可毕。","dynasty":"宋代","title":"闺怨"}
{"author":"曹勋","content":"于昭上帝，灵命有赫。其命维何，卿云五色。翩如游龙，萃如山崇。来临来止，惕然有颙。惟钦惟畏，乃祗乃庸。肇建官师，神民肃雍。","dynasty":"宋代","title":"补乐府十篇其三帝有熊氏之乐歌"}
{"author":"曹勋","content":"缤纷剪綵庆云低，佩玉摇金冷不知。禁殿想趋三白贺，微和先入万年枝。","dynasty":"宋代","title":"和范倅十首其三"}
{"author":"曹勋","content":"销沈壮气已无馀，尚有床头数卷书。再命岂宜居旧物，三乘只合乐真如。脩门喜见平生友，穷巷何堪长者车。顾我久寻方外侣，按摩颇欲献呵嘘。","dynasty":"宋代","title":"和虚中见赠二首其二"}
{"author":"曹勋","content":"酴醿芳架引繁英。香远透帘清。更与洛阳花市，一齐移在宫庭。琉璃万朵，娇红嫩紫，总是嘉名。殿阁真仙同赏，天颜喜入欢声。","dynasty":"宋代","title":"朝中措"}
{"author":"曹勋","content":"清虚指出翠微旁，便涌流泉溉一方。更拜璇题作神力，源源千古出甘凉。","dynasty":"宋代","title":"题清虚庵三首其一"}
{"author":"曹勋","content":"素愧河洲德，宁忘卷耳规。中闱知奉顺，外戚敢营私。辞辇翻成妒，能歌复见知。自惭乖妩媚，不及舞腰儿。","dynasty":"宋代","title":"婕妤怨"}
{"author":"曹勋","content":"绵绵隋堤草，草色翠如茵。梧桐间桃李，穠艳骄阳春。杨柳垂金堤，拂舞无纤尘。行人不敢折，守吏严呵嗔。大业一崩陨，九庙犹荆榛。隋堤草与木，采斫杂樵薪。秋风号枯枝，野火烧陈根。园林宫馆尚禾黍，草木於尔何足论。","dynasty":"宋代","title":"隋堤草"}
{"author":"曹勋","content":"宽围绿野正华滋，放牧横溪草软时。跪乳从兹富原显，尚羔先喜咏来思。","dynasty":"宋代","title":"题人画扇十首"}
{"author":"曹勋","content":"十月新阳。喜桃杏秀发，宫殿春香。宝历开图，文母协应时康。诞庆欣逢令旦，向花闱、罄列嫔嫱。欢荣是九五，侍膳芳筵，翠扆龙章。天心人共喜，拱三钗瑞彩，同捧瑶觞。禁中和气，都入法部丝簧。一片神仙锦绣，正珠帘、高卷云光。遐龄祝亿载，永奉慈颜，地久天长。","dynasty":"宋代","title":"国香（同前）"}
{"author":"曹勋","content":"准拟中秋快客情。新亭雨后喜登临。彩蟾特地中宵出，吹散层云十日阴。松露重，月烟深。祥云捧玉到天心。金波动是经年别，为酌金荷醉碧琳。","dynasty":"宋代","title":"鹧鸪天"}
{"author":"曹勋","content":"秋风清，秋月明，征人思妇难为情。难为情，蟋蟀远壁鸣寒声，霜砧皓腕愁不胜。愁不胜，愁不可剪衣可成，梦君先到黄龙庭。","dynasty":"宋代","title":"锦石擣流黄"}
{"author":"曹勋","content":"高秋风月变新凉，老泪何堪不计双。从此梦魂应逐汝，南云夜夜过鄞江。","dynasty":"宋代","title":"送四子耜倅四明二首"}
{"author":"曹勋","content":"夭桃与芳草，艳色明朝阳。思君念华旦，贱妾惜容光。","dynasty":"宋代","title":"王孙游二首"}
{"author":"曹勋","content":"山肋梅花秀色新，不堪寒雨浥清尘。故应倒影澄澜碧，湿玉吹香烂熳春。","dynasty":"宋代","title":"问西湖梅"}
{"author":"曹勋","content":"卓荦姑溪有隐君，当年远识无枫宸。鉴明尘土无留迹，水净妍媸久自真。闻道燕居求性理，固应有暇对闲人。一廛已约同藏海，他日茅斋定卜邻。","dynasty":"宋代","title":"寄储子椿"}
{"author":"曹勋","content":"昔处朝廷日，坚持谏诤风。宰司资大政，帝座识孤忠。乌府无前匹，龙骧有旧功。中兴追录处，耆德晨渊衷。","dynasty":"宋代","title":"林徽猷挽间二首"}
{"author":"曹勋","content":"自君之出矣，妆台生网丝。思君拂团扇，相与共提携。","dynasty":"宋代","title":"自君之出矣二首其二"}
{"author":"曹勋","content":"久怀宣殿浮山老，句满东南著老成。一笑忘言寻小隐，十年去国得双清。别来体力兼人健，喜甚诗书满意评。天子中兴求谠论，故应启沃慰平生。","dynasty":"宋代","title":"怀赵希元"}
{"author":"曹勋","content":"方圭圆璧贡春前，上相分颁自九天。何止芳芗禦魑魅，要知红日在斜川。","dynasty":"宋代","title":"代广漕刘元举谢赵相茶二首其二"}
{"author":"曹勋","content":"丹地清江若有期，卜居仍俯小涟漪。颇怜松竹无多地，只顿琴书已近篱。久雨不妨田要润，暂凉真与病相宜。何当去此炎歊酷，日待风高脱叶时。","dynasty":"宋代","title":"赠闻人子进"}
{"author":"曹勋","content":"人生不如意，十固常八九。吾辈穷物理，挺特惟所守。东风暖入律，客意浓胜酒。游鞍纵所如，宁能困圭窦。","dynasty":"宋代","title":"山居杂诗九十首"}
{"author":"曹勋","content":"投老身同钓与渔，放怀宁较董梧锄。爱闲成懒心常适，羽静须香意莫虚。","dynasty":"宋代","title":"和贺子忱五首"}
{"author":"曹勋","content":"田田秧稻半青黄，比屋人家煮繭香。新绿侵人襟袖爽，满川烟水助清凉。","dynasty":"宋代","title":"夏日偶成六首"}
{"author":"曹勋","content":"西都花市锦云同。谷雨贡黄封。天心故偏雨露，名品满深宫。开国艳，正春融。露香中。绮罗金殿，醉赏浓春，贵紫娇红。","dynasty":"宋代","title":"诉衷情（宫中牡丹）"}
{"author":"曹勋","content":"家来三乐益芬芳，不爱华堂借草堂。每听鸣驺传陋巷，便知宝勒下明光。炊烟茶润兼旁舍，萝月松风同一冈。锦瑟似闻方醉卧，西楼横玉助新凉。","dynasty":"宋代","title":"荣侍郎暂寓张园小诗寄怀"}
{"author":"曹勋","content":"春晓于飞彩仗明。西园嘉瑞格和鸣。花王特地献双英。并蒂轻黄宜淡淡，联芳竞秀巧盈盈。飞琼萼绿两倾城。","dynasty":"宋代","title":"浣溪沙（西园赏牡丹，寿圣亲见双花，卧下皆未睹，折以劝酒，词亦继成）"}
{"author":"曹勋","content":"一枕山城晓梦惊，了规啼破月斜明。只应知我倦游苦，故作不如归去声。","dynasty":"宋代","title":"闻晓禽"}
{"author":"曹勋","content":"秀木撑空，凝云藏岫，处处群山横翠。霜风冽面，酒力潜消，征辔暂指天际。红叶黄花，水光山色，常爱晓云晴霁。念尘埃眯眼，年华易老，觉远行非易。常自感、羽客难寻，蓬莱难到，强作林泉活计。鱼依密藻，雁过烟空，家信渐遥千里。还是关河冷落，斜阳衰草，苇村山驿。又鸡声茅店，鸦啼露井重唤起。","dynasty":"宋代","title":"选冠子（宿石门）"}
{"author":"曹勋","content":"忆昔君王初选时，侍儿邀宠学蛾眉。而今弃置同衰草，不及章台杨柳枝。","dynasty":"宋代","title":"楚宫词三首"}
{"author":"曹勋","content":"连面霜风。野馆山村逢至日，开怀欲殢酒杯空。与谁同。一缄来信托飞鸿。信里催归无限意，黄昏应是出房栊。夜香浓。","dynasty":"宋代","title":"酒泉子"}
{"author":"曹勋","content":"小梅凝秀色，泛霁霭晴和，春容初透。璿霄降仙格，觉葱葱佳气，先惊花柳。芝兰户牖。庆禀质、天长地久。有当熊避辇，嘉声懿德，六宫居右。清昼。文箫仪凤，妙舞低云，缓锵钧奏。香传绣幄，腾非雾，上金兽。愿千龄遐算，三宫慈爱，长享兹辰劝酒。向瑶台阆苑，芳音永嫔万寿。","dynasty":"宋代","title":"瑞鹤仙·小梅凝秀色"}
{"author":"曹勋","content":"水之深兮，可以方舟。人之非兮，不可以同游。斯人斯游，吾心之忧。","dynasty":"宋代","title":"琴操·将归操"}
{"author":"曹勋","content":"灵明独耀驻年华，九任玄归有等差。帝一澄明藏水火，昆丘凝结粲云霞。金精盛处须寻兔，火枣成时要似瓜。识得神仙木中子，丹腴原及小生家。","dynasty":"宋代","title":"用秦公赠李次仲韵呈次仲三首"}
{"author":"曹勋","content":"雪余蒲苇衬沙黄，野水寒清雁半翔。柳下摇风云漠漠，飞鸣应喜下潇湘。","dynasty":"宋代","title":"题人画扇十首"}
{"author":"曹勋","content":"洞房秀韵，结绮临春后。都压尽，名花柳。锦堂笼翡翠，璨枕同清昼。谁似得，佳时占断长欢偶。我昔闻名久。欲见成消瘦。寻不遇，空回首。征途难驻马，坐想冰姿秀。凭寄语，南归更趁酴醿酒。","dynasty":"宋代","title":"千秋岁"}
{"author":"曹勋","content":"圣主东南眷念劳。绣衣行部辍名曹。喜寻物外人多竺，应遇山中相有陶。丹笔不摇吟笔健，颓风顿革古风高。如何大展安邦手，勿使鲸鲵弄海涛。","dynasty":"宋代","title":"送郑吏部出使二首"}
{"author":"曹勋","content":"弦泛龙香细拨，声回花底莺雏。低眉信手巧工夫。犹带巫烟楚雨。人占东风秀色，花笼宝髻真珠。锦条金凤要人扶。只恐乘鸾飞去。","dynasty":"宋代","title":"西江月（琵琶）"}
{"author":"曹勋","content":"客路逢寒食，光阴亦可惊。如何介子节，再过阖庐城。列岫遥逾碧，群芳晚更明。饭馀风力壮，掀舞小舟轻。","dynasty":"宋代","title":"上塘值清明八首其四"}
{"author":"曹勋","content":"庆云开霁，清华明昼，殿阁风度薰弦。电虹敷瑞，应炎运当千。端景命、符圣德，三阶正、万国归化，远胜文思睿藻，问寝格中天。深严。邃启芳筵。正花拥绛扆，瑶殿神仙。缓闻钧韶奏下，歌舞云边。宫闱罄和气，浃南山。罩翠霭、上寿烟。祝无疆御历万万年。","dynasty":"宋代","title":"玉连环（天申寿词）"}
{"author":"曹勋","content":"吁嗟乎麟兮，汝曷来之迟兮。唐虞不作兮汤武非，来者不可见兮而往者不可追。吁嗟乎麟兮，非吾之伤兮，而其谁汝为。","dynasty":"宋代","title":"孔子泣麟歌"}
{"author":"曹勋","content":"朝回宝勒照金狨，綵服熙熙笑语中。隔坐屏风未为贵，衮衣真是黑头公。","dynasty":"宋代","title":"政府生日十首其五"}
{"author":"曹勋","content":"卷帘康寿丽朝曦，经卷龙香昼漏迟。闲暇瑶琴成雅奏，和风吹入万年枝。","dynasty":"宋代","title":"德寿春帖子八首"}
{"author":"曹勋","content":"薰风栏槛送微凉，洁白南花玉蕊芳。倚径一枝殊楚楚，任教蜂蝶绕清香。","dynasty":"宋代","title":"题人画扇十首"}
{"author":"曹勋","content":"汉使通沙漠，胡人过渭桥。春风吹客恨，千里去迢迢。","dynasty":"宋代","title":"胡笳曲二首"}
{"author":"曹勋","content":"闲中忙事厌营营，款段扬鞭访赤城。问法未经双涧路，弥天先见万年英。繁阴成幄暑风薄，好草传香朝雨晴。杖屦何妨留一宿，松间语旧有余清。","dynasty":"宋代","title":"仆至赤城英侍见访好语澜翻喜以成诗"}
{"author":"曹勋","content":"猗嗟兰兮，其叶萋萋兮。猗嗟兰兮，其香年披披兮。胡为乎生兹幽谷兮，不同云雨之施。纷霜雪之委集兮，其茂茂而自持。猗嗟兰兮。","dynasty":"宋代","title":"琴操·猗兰操"}
{"author":"曹勋","content":"闲居必家酿，不以空乏废。小槽压春碧，浑含揖和气。三杯御客寒，一卮款仆意。宁论有贤圣，且复供村醉。","dynasty":"宋代","title":"山居杂诗九十首"}
{"author":"曹勋","content":"长淮烟静是天津，兵里因循一半分。尚有旧时鸥怀鹭，夕阳归处记南云。","dynasty":"宋代","title":"过淮甸"}
{"author":"曹勋","content":"落月如老妇，苍苍无颜色。稍觉林影疎，已见东方白。一生困尘土，半世走阡陌；临老复兹游，喜见太行碧。","dynasty":"宋代","title":"望太行"}
{"author":"曹勋","content":"松根有至药，琥珀与茯苓。琥珀未易致，茯苓选宜精。制与鞠尘细，色如截肪并。一一伴朝粥，地黄安可京。","dynasty":"宋代","title":"山居杂诗九十首其十"}
{"author":"曹勋","content":"暑雨连朝困郁蒸，淖深蛙蚓上阶行。晚云翻海忽雷震，农说断梅明日晴。","dynasty":"宋代","title":"断梅三首"}
{"author":"曹勋","content":"白氎行缠，青巾包结，几年且混常流。寰中谁见，心地自清幽。雨散昆仑顶上，香润遍、琼圃无忧。灵芽长，如今寒暑，饥渴总何愁。诸公，须著力，尘缘扫尽，师旨坚求。看天边、飞金走玉难留。住个庵儿不大，争恋得、月馆青楼。台山里，从人一任，说个好苏州。","dynasty":"宋代","title":"满庭芳"}
{"author":"曹勋","content":"识公政事在恺悌，接物情文惟到诚。天台两岁士民说，要雨雨来晴便晴。","dynasty":"宋代","title":"送曾谹父还朝十首"}
{"author":"曹勋","content":"射殿从容御六钧，飞星白羽骇臣邻。莫惊压尽天山箭，自昔羌胡畏圣神。","dynasty":"宋代","title":"宫词三十三首"}
{"author":"曹勋","content":"堂堂春将去，好花如款留。荼蘼蔓层雪，芍药攲重楼。金沙插架富，蕙香转林幽。我欲助送之，飞絮漫天愁。","dynasty":"宋代","title":"山居杂诗九十首其二十八"}
{"author":"曹勋","content":"云山云归山未静，潮生潮落海非闲。岂如此老犹强健，一挂冠裳便掩关。","dynasty":"宋代","title":"天台书事十三首"}
{"author":"曹勋","content":"老去心情在一廛，是中忧乐称华颠。因知不悮三三句，空近偷安九九年。生死去来浑付梦，火风煎迫谅非坚。第知一裰安排了，任我朝昏且信缘。","dynasty":"宋代","title":"病起有感"}
{"author":"曹勋","content":"昔日连墙事可嘉，固应屡见雪中花。稍收帢帻山房景，欲学孤山处士家。把酒要陪高士醉，临风未觉此心遐。销闲只与山为伴，坐数比邻再及瓜。","dynasty":"宋代","title":"和台州卫倅"}
{"author":"曹勋","content":"露华澄澹月痕秋，灏气储神侍帝猷。暂握元枢均造化，苍生原看济川舟。","dynasty":"宋代","title":"王德言枢密生日十首"}
{"author":"曹勋","content":"海边草芥一冬新，况复冬温接畛春。从此近城花渐好，不妨闲作惜花人。","dynasty":"宋代","title":"和范倅十首"}
{"author":"曹勋","content":"我生苟无祸，放怀在诗酒。诗酒得自在，功名亦何有。天欲醉坠车，岂问柳生肘。写我平生适，笑寄方外友。","dynasty":"宋代","title":"山居杂诗九十首"}
{"author":"曹勋","content":"泉南幕府峻华迁，不涉铨曹已自贤。悟物颇闻才半偈，受知顾岂待三篇。青连山顶行行去，香度莲腮细细传。郊外高情想夷旷，诗成无惜襞云笺。","dynasty":"宋代","title":"和王有道二首"}
{"author":"曹勋","content":"萧萧木叶下西山，便觉莼兴不闲。莫踏长虹千尺去，孤帆正在暮云间。","dynasty":"宋代","title":"题俞{扌堇}画八景"}
{"author":"曹勋","content":"八月凉秋草未班，诞辰正近旧长安。客涂拜寿无琴奏，应念清辉玉臂寒。","dynasty":"宋代","title":"王德言枢密生日十首"}
{"author":"曹勋","content":"大妇织云锦，中妇绣鸳鸯。小妇独无事，对镜理红妆。良人幸安坐，帐暖自添香。","dynasty":"宋代","title":"三妇艳歌"}
{"author":"曹勋","content":"我家颍水著元勋，千佛名经世有闻。汝幸题舆接贤守，益修廉节报吾君。","dynasty":"宋代","title":"送四子耜倅四明二首"}
{"author":"曹勋","content":"卜居得幽胜，景物无升沉。峰峦环郛郭，松竹排园林。时时破寂寥，悠悠赖鸣禽。於焉自有得，天籁皆余音。","dynasty":"宋代","title":"山居杂诗九十首"}
{"author":"曹勋","content":"怯雨羞云，翠鬟初按檀槽就。赏心时候。常劝花间酒。慢捻轻拢，怨感随纤手。胡沙奏。几行红袖。都道谁家有。","dynasty":"宋代","title":"点绛唇"}
{"author":"曹勋","content":"清都山水客，何事入临安。珍祠天赐与，半生闲。曲池人静，水击赤乌蟠。飞上烟岚顶，三缕明霞照晚，时对胎仙。圃中有个小庭轩。才到便翛然。坐来闲看了，篆香残。道人活计，休道出尘难。归去后、安排著，一革两麻革奚，定期踏遍名山。","dynasty":"宋代","title":"满路花"}
{"author":"曹勋","content":"欲遣清风扫乱云，先将一雨净游尘。今年大作中秋事，月色何孤我辈人。照却信方还剩在，看来千古许清新。不眠不惜不朝补，报答孤光醉是真。","dynasty":"宋代","title":"中秋雨过月出"}
{"author":"曹勋","content":"奉銮翔覊府，血汉圣心留。稍护勾陈卫，旋分尉抚忧。威名腾瀚海，姓字竦旄头。和国真封贵，元功记冕旒。","dynasty":"宋代","title":"杨和王挽章五首"}
{"author":"曹勋","content":"卫公雅志安林泉，禀生似无尘土缘。英标孤映出群鹤，姿仪密际三界仙。居临山麓绝焕丽，楚楚松竹相后先。幽岩嵌空截绿玉，嘉木荫映摇苍烟。喜招社友共清集，中有一老谈幽神。其余六逸咸自若，炷香瀹茗殊恰然。曹丘倚案独阁笔，想见窘思人所怜。众宾得接书史乐，浩气高压江湖天。只觉谈话可上汉，不拟步武犹居廛。墨隐能画巧为此，一段美事端宜传。好辞更赋风月上，胜韵直彻星辰边。他时一笑忽相值，固应何止三千年。","dynasty":"宋代","title":"题卫太尉岩集图"}
{"author":"曹勋","content":"关山月，关山月。分影送征人，寒光射矛戟。胡笳声断塞鸿惊，征人泪下思乡国。","dynasty":"宋代","title":"关山月"}
{"author":"曹勋","content":"潜也忠良士，骞腾喜纵观。主文收俊彦，学校益尊安。台阁名闻久，交游意始宽。佐时行拭目，正论耸朝端。","dynasty":"宋代","title":"喜张叔潜登第"}
{"author":"曹勋","content":"老来少睡怕房栊，欲睡还休被屡烘。半夜披衣还打坐，耳边听尽两山钟。","dynasty":"宋代","title":"天台书事十三首"}
{"author":"曹勋","content":"君有西州役，金炉断夕香。虚窗伴幽独，惟有朋月光。帐深清露寒，绣冷双鸳鸯。明发持似君，知妾心凄凉。","dynasty":"宋代","title":"拟古"}
{"author":"曹勋","content":"碧沼波澄拂柳条，坐来未觉水云遥。轻轻风絮迷新涨，一啭新声破寂寥。","dynasty":"宋代","title":"题扇二十四首"}
{"author":"曹勋","content":"林泉久自得，窗户向深幽。不复嫌村酒，何能有客愁。夕阳烘远水，飞絮挟轻鸥。杖屦归从晚，柴门月一钩。","dynasty":"宋代","title":"山居杂诗九十首其七十六"}
{"author":"曹勋","content":"方塘倒影青天净，幽么生苔绿荫浓。春去得闲观物化，吹凉醒睡喜支筇。","dynasty":"宋代","title":"杂诗二十七首"}
{"author":"曹勋","content":"又看历日改新元，卦气匆匆过二年。老境尤於光景惜，斜阳时候每茫然。","dynasty":"宋代","title":"和李判院宿松隐见贻"}
{"author":"曹勋","content":"客中乍喜暄风回，徐行东郭嘉惟梅。萧萧千竿缭秀色，粲粲万玉明芳蕤。海山飞仙堕萼绿，珠珰缟袂令人疑。须臾四山下倒景，华姿照眼无纤疵。主人才气世所知，意谓澹坐徒尔为。杯槃错落光陆离，与客揖此玉一围。锵然韵语压邹枚，清思彻骨歌无归。它时尚容嗣此赏，冠巾乱插无迎随。","dynasty":"宋代","title":"和李提举山宫梅"}
{"author":"曹勋","content":"玉柱檀槽立锦筵。低眉信手曲初传。凤凰飞上四条弦。杨柳已吹三叠韵，何须人在九江船。夜凉人与月婵娟。","dynasty":"宋代","title":"浣溪沙"}
{"author":"曹勋","content":"巴东三峡巫峡长，猿鸣三声泪沾裳。月明夜寒寒雨霜，相望各在天一方。安得身有羽翼如鸳鸯，千里同相将。","dynasty":"宋代","title":"续巴东三峡歌"}
{"author":"曹勋","content":"海棠盛西蜀，豪压春风涂。三月浣花溪，游人鄙金珠。少陵时居瀼，诗史切太虚。独不被品藻，此理端何如。","dynasty":"宋代","title":"山居杂诗九十首"}
{"author":"曹勋","content":"吾年将八十，历践何足数。义不惜骸骨，愧无罔君父。挂冠复挂冠，求去再求去。至原诚遂心，燕笑乐畎亩。","dynasty":"宋代","title":"山居杂诗九十首"}
{"author":"曹勋","content":"初信东风入綵幡，自挑雪荠饤春盘。土牛又送一年老，野鹤不知三径寒。筋力尚堪耕绿野，鬓毛并欲挂黄冠。无人共跨南山犊，更作寻花问柳看。","dynasty":"宋代","title":"立春"}
{"author":"曹勋","content":"得闲一何乐，佳处先徜徉。每扣隐逸士，屡过清静坊。地僻干戈远，年丰禾稻香。访我亦何所，南涧与东冈。","dynasty":"宋代","title":"山居杂诗九十首其八十一"}
{"author":"曹勋","content":"袁宏方咏史，江总得随时。归兴连天去，文盟落笔知。雨多移蚁垤，花过静蜂儿。赖有西斋友，薰风正入诗。","dynasty":"宋代","title":"和同官问耳疾六首"}
{"author":"曹勋","content":"乍去潭潭府，方多耿耿心。尝忘言激切，共叹老侵寻。侧听医方验，何期讣报临。縗麻望神坐，云亦惨愁阴。","dynasty":"宋代","title":"杨和王挽章五首"}
{"author":"曹勋","content":"去日同君过渭桥，桥边新雪未全消。如今窗外杨花满，憔悴无心约细腰。","dynasty":"宋代","title":"折杨柳五首"}
{"author":"曹勋","content":"梅从云坞冷摇春，玉雪浮香不着尘。愚谷斩新肯拈出，一时全露法王身。","dynasty":"宋代","title":"代简国清老惠梅"}
{"author":"曹勋","content":"我闻金粟名，来谒示病相。不见隐几老，松竹空函丈。雨花谁声闻，擎钵定非想。归去一笑粲，春风快双浆。","dynasty":"宋代","title":"题澉浦金粟寺二首"}
{"author":"曹勋","content":"九霞深借晓光披，粟粟轻红荫碧枝。不逐秋香匀菊艳，要烘花色并彤墀。凉云收雨颁慈惠，宝幄中天拜宴私。折得一枝恩所赐，喜如初挂绿衣时。","dynasty":"宋代","title":"宣召看红木犀赐宴索诗并谢恩"}
{"author":"曹勋","content":"下帷闻说尽英奇，赋就三都墨未醨。分比楚兰同讲学，文逾荆玉不遐遗。豹藏烟雾聊相与，蚌剖珠玑要及时。龙虎他年题淡墨，绿衣皂盖看风姿。","dynasty":"宋代","title":"和杨了廓解元"}
{"author":"曹勋","content":"临北坂，望南山，山长水远主愽愽。钩有饵兮缗有竿，鱼深潜兮秋水寒，念王孙兮何时还。","dynasty":"宋代","title":"钓竿行"}
{"author":"曹勋","content":"独不见，谁相忆。花影上珠帘，明月穿窗隙。翡翠暗无光，苍苔点行迹。鸾鉴挂珊瑚，宝靥销金碧。仿佛闻箫韶，梦想见颜色。为我报新人，好好承恩泽。君看后庭花，芳菲能几日。","dynasty":"宋代","title":"独不见"}
{"author":"曹勋","content":"野老悲春事，相如复倦游。肯来倾浊酒，同与散清愁。远岸重重柳，晴江处处舟。飞红残照晚，闲倚水边楼。","dynasty":"宋代","title":"独步南园寄子忱"}
{"author":"曹勋","content":"我有一樽酒，来自故人家。故人久相别，十载隔天涯。相思不相见，对月开注霞。一酌延清风。清风为我开灵襟。再酌劝明月，明光徘徊冷光发。三酌望故人，明月清风颜色。高歌起舞赓长谣，声裂金石贯曾碧。伯伦已死渊明殂，蜾蠃螟蛉漫充塞。须臾各罢玉壶空，醉觉长天不盈尺。","dynasty":"宋代","title":"独酌谣二首"}
{"author":"曹勋","content":"春风著意怜芳草，芳草荣时春自生。人生欢少别离多，有酒当歌自倾倒。莫教憔悴损容光，白发苍颜为谁好。","dynasty":"宋代","title":"独酌谣二首"}
{"author":"曹勋","content":"怡颜无暑到新宫，一样珠帘广殿风。角黍菖丝随丝物，旨甘时下五云中。","dynasty":"宋代","title":"端午帖子九首"}
{"author":"曹勋","content":"辟兵龙印篆神经，系臂香萦绣色轻。自有微凉生玉宇，池光静照午阴清。","dynasty":"宋代","title":"端午帖子九首"}
{"author":"曹勋","content":"日华露重疏疏竹，宝砌风回楚楚松。酪粉冰壶驱薄暑，瑶琴永日得从容。","dynasty":"宋代","title":"端午帖子九首"}
{"author":"曹勋","content":"朝下仙班晓景迟，步摇香认九华妃。花藏窈窕知金屋，亭照回波在翠微。","dynasty":"宋代","title":"端午帖子九首"}
{"author":"曹勋","content":"曲槛榴花绛色鲜，博山一缕水沉烟。奉华窗户清无暑，羽羽香传远岸莲。","dynasty":"宋代","title":"端午帖子九首"}
{"author":"曹勋","content":"早踏丹枫路，西风禾豆乾。鸣榔秋水阔，击漂晓溪寒。短褐宜扶杖，长涂濑据鞍。却思冬后景，黄菊压栏干。","dynasty":"宋代","title":"游庐山道中作"}
{"author":"曹勋","content":"老去心情在一廛，是中忧乐称华颠。因知不悮三三句，空近偷安九九年。生死去来浑付梦，火风煎迫谅非坚。第知一裰安排了，任我朝昏且信缘。","dynasty":"宋代","title":"病起有感"}
{"author":"曹勋","content":"纺车补網住溪头，草木萧萧隐显秋。贾客数声何处橹，水云庆却羡渔舟。一带晴林散晓鸦，山边理棹钓云沙。有人策蹇春风里，应向溪头问酒家。","dynasty":"宋代","title":"题应之二扇"}
{"author":"曹勋","content":"露香栏槛已青青，梅萼惊春照坐明。天极元妃资内助，常年春首祝椿龄。","dynasty":"宋代","title":"德寿春帖子八首"}
{"author":"曹勋","content":"雪后疏香一两枝。高轩乘兴访春时。金蕉酌酒应须醉，玉指传觞岂易辞。嗟老大，喜追随。南楼宵漏任迟迟。已闻水部神仙语，更诵骑鲸短李诗。","dynasty":"宋代","title":"鹧鸪天（席上作，期子忱、季相之酒）"}
{"author":"曹勋","content":"绿暗红稀迷处所，梅黄雨细半阴晴。小轩坐久无余事，喜听黄鹂一两声。","dynasty":"宋代","title":"杂诗二十七首"}
{"author":"曹勋","content":"先生声彻大明宫，顾肯驰驱与俗同。但得琴书娱白日，何须鞭帽犯朝风。未容倦客寻源去，应谓斯人底死穷。它日云林陪杖屦，款承原辈嗫嚅翁。","dynasty":"宋代","title":"与李先生学士"}
{"author":"曹勋","content":"礼崇丘，陟重巘。省风俗，绵宇县。集纷埃，郁葱倩。顾秦雍，审伊洛。惟前人，肇经度。保鸿名兮隆德声，陋崇高於群岳。","dynasty":"宋代","title":"登山曲"}
{"author":"曹勋","content":"海榴红暖，圆荷翠小，榭阁薰风浅。真人抚运，云龙相际，真贤载诞。鲁国元勋，相门接踵，传家非远。辅中兴大业，折冲邻壤，扶红日、上霄汉。端是清明重见。范陶镕、咸收群彦。垂绅正笏，炉烟不动。宸廷闲燕。天地平成，父尧子舜，永膺宸眷。赐我公岁岁，恩荣锡命，向黄金殿。","dynasty":"宋代","title":"水龙吟（曾相生日）"}
{"author":"曹勋","content":"暑雨连朝困郁蒸，淖深蛙蚓上阶行。晚云翻海忽雷震，农说断梅明日晴。","dynasty":"宋代","title":"断梅三首"}
{"author":"曹勋","content":"挂冠十载水云乡，忽奉新诗助发扬。老境不能寻汗漫，圣时欣服值虞唐。喜君均佚琳祠乐，愧我初无袜线长。它日林泉傥相觅，一蓑烟艇洞庭霜。","dynasty":"宋代","title":"和鲍判院见寄二首"}
{"author":"曹勋","content":"中春艳桃李，东风惠以繁。胡为连日雪，花叶飘阑干。气非骄阳候，宛若残腊寒。玄冥僭融和，玉川知其端。","dynasty":"宋代","title":"山居杂诗九十首"}
{"author":"曹勋","content":"秋风清，秋月明，征人思妇难为情。难为情，蟋蟀远壁鸣寒声，霜砧皓腕愁不胜。愁不胜，愁不可剪衣可成，梦君先到黄龙庭。","dynasty":"宋代","title":"锦石擣流黄"}
{"author":"曹勋","content":"一夕秋风势震雷，颓山拔木屋倾欹。锡春大厦犹惊畏，蓬荜茅庐亦可知。","dynasty":"宋代","title":"隆兴天子七月十三日亲享太庙先期风雨弥日及"}
{"author":"曹勋","content":"傍阶红药，新梢翠竹，榭阁薰风静。维神降岳，维熊占梦，姿仪玉聘。金殿趋庭，禁严衣彩，寝门温靖。是宗藩帝子，天潢宝牒，当神武、侍明廷。为善先知最乐，咏诗书、存存成性。亲师讲道，扌离华挥藻，水云高兴。一代荣观，觊尧显舜，古今难并。看青华蕊简，松乔比寿，佐南风政。","dynasty":"宋代","title":"水龙吟（庆王诞辰）"}
{"author":"曹勋","content":"客中乍喜暄风回，徐行东郭嘉惟梅。萧萧千竿缭秀色，粲粲万玉明芳蕤。海山飞仙堕萼绿，珠珰缟袂令人疑。须臾四山下倒景，华姿照眼无纤疵。主人才气世所知，意谓澹坐徒尔为。杯槃错落光陆离，与客揖此玉一围。锵然韵语压邹枚，清思彻骨歌无归。它时尚容嗣此赏，冠巾乱插无迎随。","dynasty":"宋代","title":"和李提举山宫梅"}
{"author":"曹勋","content":"生死之徒六与七，可救群生可愈疾。心如秋月碧潭空，深闭岩扉方表悉。","dynasty":"宋代","title":"瑞岩仰老见和复酬前韵七首"}
{"author":"曹勋","content":"自念老境今枯杨，徒顺和辈求药方。颇闻大药性炎燥，如燎于原其中藏。是非海里石鼎煎，大药何适求云仙。但传钟吕有妙旨，著在诗曲成华编。诵之如射必中的，坚然不朽贯金石。内外悉云妙在丹，吐纳何尝及津液。此事知有行则差，种麻安得豆有芽。北辕适楚每自失，复似入海欲算沙。岂惟阮籍途穷哭，录录尚念太仓粟。水云难访我辈人，风期讵知晋江客。三百字与五千言，一指便到玄牝门。它年肯约移玉趾，焚香促膝为细论。浩气收还质无槁，有待斯言能却老。小筑云卧天台山，再挂此冠供汛扫。","dynasty":"宋代","title":"和丹客林公"}
{"author":"曹勋","content":"丰年告成，百谷用登。匏笾既盈，黍稷既馨，昭假是膺。","dynasty":"宋代","title":"补乐府十篇其二帝神农氏之乐歌"}
{"author":"曹勋","content":"小梅凝秀色，泛霁霭晴和，春容初透。璇霄降仙格，觉葱葱佳气，先惊花柳。芝兰户牖。庆禀质、天长地久。有当熊避辇，嘉声懿德，六宫居右。清昼。文箫仪凤，妙舞低云，缓锵钧奏。香传绣幄，腾非雾，上金兽。愿千龄遐算，三宫慈爱，长亭兹辰劝酒。向瑶台阆苑，芳音永嫔万寿。","dynasty":"宋代","title":"瑞鹤仙贵妃生辰"}
{"author":"曹勋","content":"刺桐花发照人明，三看薰风舞绛英。海近鱼肥随米贱，山高溪净照人清。久闻射策先黄甲，何意栖鸾尚赤城。顾我婆娑老林下，看君事业映簪缨。","dynasty":"宋代","title":"用前韵酬陈判官"}
{"author":"曹勋","content":"闲中每自得，闲意非陆沉。蚁穴漫说梦，鸥盟谁更寻。一年记好处，万缘随夙心。即以洗其劳，清月升层林。","dynasty":"宋代","title":"山居杂诗九十首其三十四"}
{"author":"曹勋","content":"珠星璧月，昼景夜色相催。正阳炎序火府，龙珠蕴照，冰海融澌。洞天春常好，日日琪花，琼蕊芳菲。绛景无别，惟似琉璃。平地环绕清泚。火中生莲，会成真物，更取海底龟儿。胜热涤暑风，全形莹若冰肌。常存道意。铄石流金无畏。共协混元一气。入冲极。觉自己。乾体还归。","dynasty":"宋代","title":"法曲（遍第三）"}
{"author":"曹勋","content":"家来三乐益芬芳，不爱华堂借草堂。每听鸣驺传陋巷，便知宝勒下明光。炊烟茶润兼旁舍，萝月松风同一冈。锦瑟似闻方醉卧，西楼横玉助新凉。","dynasty":"宋代","title":"荣侍郎暂寓张园小诗寄怀"}
{"author":"曹勋","content":"冥心艰苦走南隅，每读清言意已摅。竹简固尝窥远业，山阴何止识遗书。云间未省三年别，海上今欣一笑初。乘兴此来传句法，颇容求益董梧锄。","dynasty":"宋代","title":"和王应夫见贻六首"}
{"author":"曹勋","content":"挂冠十载水云乡，忽奉新诗助发扬。老境不能寻汗漫，圣时欣服值虞唐。喜君均佚琳祠乐，愧我初无袜线长。它日林泉傥相觅，一蓑烟艇洞庭霜。","dynasty":"宋代","title":"和鲍判院见寄二首"}
{"author":"曹勋","content":"出镇温陵重，邻邦赖设施。未容推厚德，遽复见丰碑。落日辉丹旐，凄风入素帷。便知馀庆在，绝笔看遗诗。","dynasty":"宋代","title":"林徽猷挽章二首其二"}
{"author":"曹勋","content":"悠悠上天，罔不覆护兮。芸芸动殖，靡不康阜兮。三光全兮，五谷熟兮，神顾歆兮，吾人昌兮，维上帝之功兮畴依。","dynasty":"宋代","title":"补乐府十篇·帝高阳氏之乐歌"}
{"author":"曹勋","content":"露蜂缀林薄，土蜂翔户内。飞绕旬日閒，穿穴皆其类。众声互起息，哄然自闤闠。螫幼成腫毒，居闲视其未。","dynasty":"宋代","title":"山居杂诗九十首"}
{"author":"曹勋","content":"我生饱艰苦，初年心已衰。况今七十化，形惫聊支持。头童渐不束，齿败余墙围。发落尚乐乐，齿豁良依依。鱼蟹强剥啄，梨栗亦空施。岂惟意倦怠，咀齧徒赞眉。老妻谙其苦，饭颗必若糜。佐以推饭物，批抹烦刀挥。不知更十年，此身何可支。昔闻张苍老，相国力乃疲。金盘厌羔腻，玉乳环蛾眉。至真瀹元精，芳润充丰肌。闲出天下论，用为汉室奇。我今何有哉，丰悴理所宜。不然举此志，中有浩气怡。外形以为得，彼美当虚辞。","dynasty":"宋代","title":"感齿发之衰作诗自解"}
{"author":"曹勋","content":"山肋梅花秀色新，不堪寒雨浥清尘。故应倒影澄澜碧，湿玉吹香烂熳春。","dynasty":"宋代","title":"问西湖梅"}
{"author":"曹勋","content":"雨过梅黄五月天，风林密处渐闻蝉。直须破浪销烦暑，一顷波光一棹烟。","dynasty":"宋代","title":"夏日偶成六首"}
{"author":"曹勋","content":"舜德日辉光，正初冬盛期。东朝喜、诞生时。向彤闱、清净均化有，自然和气。长生久视，金殿熙熙。宴瑶池。袆衣俱侍、玳筵启。花如锦、耀朝晖。太平际天子，天下养、共瞻诚意。南山虔祝，亿万同岁。","dynasty":"宋代","title":"长寿仙促拍"}
{"author":"曹勋","content":"行年七十化，聩景亦乘时。日近尤为祟，雷轰尚弗知。顾多居士病，赖有宁馨儿。若得都无听，唯哦见赠诗。","dynasty":"宋代","title":"和同官问耳疾六首其一"}
{"author":"曹勋","content":"久甚嗟形役，今方得自怡。所欣官已了，得与静相期。风月闲如旧，心情喜可知。出中鸡黍友，贺幅已先持。","dynasty":"宋代","title":"得致仕喜成"}
{"author":"曹勋","content":"新规杰阁倚苍峦，地拱天成十二栏。但觉星辰来广漠，不知步武切高寒。春风先到黄金阙，皓月常临白玉盘。曾侍威颜香案末，邃瞻旒扆瑞云端。","dynasty":"宋代","title":"恭奉圣训赋凌虚"}
{"author":"曹勋","content":"春风摇天宇，散策喜徐步。乐与二三子，绿草池塘路。鸠鸣桑枯春，川阔牛羊暮。眷言益妍暖，更约穷逸趣。","dynasty":"宋代","title":"春晴野步"}
{"author":"曹勋","content":"驾文螭兮翔九天，天路远兮中道还。邈故国兮怀所安，心耻耻兮循江干。纫秋兰以为裳兮，采杞菊以为餐。望佳人之不来兮，暗修途之莫前。瞰江流之无垠兮，仰苍苍而漫漫。想荆门之遐阻兮，寿春杳隔于大渊。痛灵修之独处兮，谁复与之寤言。气填膺以拂郁兮，泪承睫而涟涟。悼已往之修系兮，欲易道而改辕。顾和璧之三献兮，冀识者之一观。阴风雨之惨惨兮，而夜不得明。哀时运之若此兮，余又何默默於久生。宁怀沙抱石以自沉兮，庶齏志而下信。虽世人之不吾悲兮，吾容能不悲夫若人。吾原托夷齐以为绍介兮，修请谒于黄虞。吊坐咸于帝阍兮，友阳侯於子胥。几江神之不我渎兮，吾容委质於渊鱼。已乎已乎，其灵修终不得而见乎。","dynasty":"宋代","title":"泽畔吟"}
{"author":"曹勋","content":"门前露草嫩，极目遨青龙。策杖不知远，看山兼别峰。晓厨寻晚笋，客供摘新菘。舌下清肥足，何劳细肋供。","dynasty":"宋代","title":"山居杂诗九十首其七十九"}
{"author":"曹勋","content":"风搅长空，霜飞平野，冷云常带遥山。乱鸦声断，烟霭有无间。气与寒威共凉，深绣户、帘幕重关。梅枝亚，纤纤秀色，疏影小阑干。相携，同好景，窥檐望雪，呵手低鬟。笑语里、都言雪意非慳。有个红炉暖处，围兽炭、不管宵残。从教醉，添香倚玉，门外任清寒。","dynasty":"宋代","title":"满庭芳"}
{"author":"曹勋","content":"祥鸾伏竄兮，鸱枭号呼。哲人永叹以哀吟兮，贪夫适其觊觎。彼庭燎之不吾遭兮，良卷怀而郁纡。劳歌三发兮，晨鸡未旦。使我耿耿以戚忧兮，独展转而向隅。","dynasty":"宋代","title":"怨遥夜"}
{"author":"曹勋","content":"高原收菽麦，下田插禾秧。田头与地尾，一一意所量。躬耕辨好怯，择种均丰荒。所以终岁间，食米不及糠。","dynasty":"宋代","title":"山居杂诗九十首"}
{"author":"曹勋","content":"呜呼刚兄，相识半生。慧林勤旧，崇先寓名。五旬戒腊，八十寿龄。平居慷慨，末后分明。超山之麓，示人无生。松鹤移巢，月冷风清。","dynasty":"宋代","title":"偈送刚僧录入塔"}
{"author":"曹勋","content":"山寒虚籁接溪声，暮雨连空翠几层。寄榻若无千里梦，便如云衲一孤僧。","dynasty":"宋代","title":"夜泊仙居客舍"}
{"author":"曹勋","content":"庵外山高水不穷，庵中道德与时隆。岂图宝所千峰静，得奉清言一笑同。幽筑禅扉俱不远，水光萝月冷相通。它年更约稽山老，共棹西溪十里风。","dynasty":"宋代","title":"和贺参政与应宣教诗应居与坟庐相近"}
{"author":"曹勋","content":"紫殿香风暖，珠帘璧月斜。阁中调宝瑟，门外驻羊车。","dynasty":"宋代","title":"嘉游歌"}
{"author":"曹勋","content":"北风忽卷热，山顶云已驰。日影未容敛，雨脚俄骤垂。一向得凉吹，四山横修眉。暄寒本两陆，莫能测密移。","dynasty":"宋代","title":"山居杂诗九十首"}
{"author":"曹勋","content":"九夏销烦日正长，沉沉虚阁枕横塘。更无尘土侵衣裓，只有荷花度晚香。一道清泉供枕潄，千章古木进风凉。相从时得游佳处，何必持杯玉色光。","dynasty":"宋代","title":"过郑吏部水阁"}
{"author":"曹勋","content":"汉水无波楚岫青，归来风月久经营。要亲稼穑资三径，已试韬钤息五兵。卖剑买牛聊适意，扬鞭敲{革登}暂忘情。只应示稳耘耔乐，褒诏行需父子荣。","dynasty":"宋代","title":"赋郭步帅归耕堂"}
{"author":"曹勋","content":"夭桃与芳草，艳色明朝阳。思君念华旦，贱妾惜容光。","dynasty":"宋代","title":"王孙游二首"}
{"author":"曹勋","content":"村落辟幽居，深静颇得趣。白云栖檐栋，岚光照窗户。往还得隐逸，谈笑皆旧故。不畏归路遥，家家响机杼。","dynasty":"宋代","title":"山居杂诗九十首"}
{"author":"曹勋","content":"老我驱驰未得归，山中空挂薜萝衣。三台胜地松连菊，五亩幽居竹映扉。黄卷青灯真我事，鲈鱼白酒亦天机。骚人往往秋多感，莫向登临叹落晖。","dynasty":"宋代","title":"和陈朝议见寄二首其二"}
{"author":"曹勋","content":"真王严仗卫，清道表前旌。翠辇浮龙藻，霜戈丽虎兵。哀笳鸣广路，警跸过曾城。后乘超王屋，前驱上玉京。诸天观鼓节，列圣肃仪刑。朝谒虚皇罢，麾幢下始青。蒐兵宁紫户，阅籍按黄庭。十洲皆承事，九宇仰裁成。暇豫迎春宴，还宫召百灵。绿室陈歌舞，阳台焕日星。玉酒浮樽满，天花覆坐馨。空谣洞真唱，遐览悲劫龄。俯盼红尘子，起灭轻浮萍。","dynasty":"宋代","title":"上云乐"}
{"author":"曹勋","content":"积雨连宵气象清，晓来日色顿分明。更无一片闲云采，万里青天万里晴。","dynasty":"宋代","title":"断梅三首"}
{"author":"曹勋","content":"老境惟期得醉歌，何能浩荡涉风波。关山月白闻归雁，风雨秋深想钓蓑。","dynasty":"宋代","title":"题扇二十四首"}
{"author":"曹勋","content":"堂堂春将去，好花如款留。荼蘼蔓层雪，芍药攲重楼。金沙插架富，蕙香转林幽。我欲助送之，飞絮漫天愁。","dynasty":"宋代","title":"山居杂诗九十首其二十八"}
{"author":"曹勋","content":"D046冰铸雪，赋神情天壤，无伦香泽。月女霜娥，直是有如许，清明姿色。细玉钗梁，温琼环佩，语好新音发。相逢一笑，桂宫连夜寒彻。应是第一瑶台，水晶宫殿里，飞升仙列。小谪尘寰缘契合，同饮银浆凝结。醉里归来，魂清骨醒，乍向层城别。晓风吹袂，冷香犹带残月。","dynasty":"宋代","title":"念奴娇"}
{"author":"曹勋","content":"秋雨弥空，冷侵窗户琴书润。四檐成韵。孤坐无人问。壮志消沈，喜入清闲运。常安分。炷烟飘尽。更拨余香烬。","dynasty":"宋代","title":"点绛唇·秋雨弥空"}
{"author":"曹勋","content":"上已当羁旅，飘然浙水东。好花闲照水，宿雨冷连空。灵武兵方振，燕然信未通。无人方老子，有泪湿春红。","dynasty":"宋代","title":"涂中寒食"}
{"author":"曹勋","content":"人生行乐尔，行乐则心闲。尽既无所用，和气滋容颜。卫生有此妙，余事皆可删。若益兼忘理，敢告知识间。","dynasty":"宋代","title":"山居杂诗九十首"}
{"author":"曹勋","content":"五门照日，是真人膺箓，炎图家国。二百年来，抚四海安乐，六服承德。虎旅横江，胡尘眯眼，恨有中原隔。宫城缺处，望来消尽金碧。征辔暂款神州，期宽北顾，且驰驱朝夕。皓彩流天宁忍见，双阙笼秋月色。欲饮无聊，还成长叹，清泪空横臆。请缨无路，异时林下犹忆。","dynasty":"宋代","title":"念奴娇（持节道京城中秋日）"}
{"author":"曹勋","content":"中兴光启自元钧，比德褒功礼意新。是赞是图超古羽，仪刑一代冠麒麟。","dynasty":"宋代","title":"政府生日十首"}
{"author":"曹勋","content":"君家世德胄，富贵出谦受。泠然御寇车，为君驻户牖。初讶鼓清薰，与客破宿酒。又疑建溪风，碾声出两肘。细视碧玉架，莲梗转双手。遂令青田鹤，奋翼挥莫后。因知心匠妙，殆与造物友。人生土宇内，孰不涉烦垢。有物能浑成，既耦不以九。坐使尘沙劫。热恼如拉朽。惟君韵高秀，人誉不容口。述作协穆如，亦莫秘关钮。原君均此施，清凉被驰走。他时赞南风，为佐虞舜寿。","dynasty":"宋代","title":"和钱处和扇车"}
{"author":"曹勋","content":"春光有馀辉，入水可揽结。予亦淡荡人，照影空明灭。","dynasty":"宋代","title":"绿水曲"}
{"author":"曹勋","content":"与公相从久，未始蹈琐细。我既困索米，公已安吴地。一廛了百指，与闲殆天意。陛下圣而武，庶物进以汇。择材访耆宿，粲若数一二。考盘出幽隐，鼓箧趋朝市。公尚有遐心，讵宜忽初志。腰镰与手斧，甘穷几经岁。我原以公名，充庭如孔翠。风云际盛旦，用激志士气。胡为倏来往，老怀惜掺袂。惟冀加餐饭，贤者不终弃。功名会有日，当看咏既醉。","dynasty":"宋代","title":"别郑康道"}
{"author":"曹勋","content":"秋风清，秋月明，征人思妇难为情。难为情，蟋蟀远壁鸣寒声，霜砧皓腕愁不胜。愁不胜，愁不可剪衣可成，梦君先到黄龙庭。","dynasty":"宋代","title":"锦石擣流黄"}
{"author":"曹勋","content":"频向长亭折柳枝，客中送客动愁思。未论莲社重分袂，第喜牙璋再把麾。旁塞兵民须旧德，长淮风月待新诗。行看紫诏求耆宿，正是霜天清晓时。","dynasty":"宋代","title":"送张才甫知池阳"}
{"author":"曹勋","content":"露香栏槛已青青，梅萼惊春照坐明。天极元妃资内助，常年春首祝椿龄。","dynasty":"宋代","title":"德寿春帖子八首"}
{"author":"曹勋","content":"萧萧兮寂寥，劳心兮忉忉。交河水冷胡马骑，良人万时从嫖姚。罗衣宽尽慵梳掠，翡翠无光香自消。","dynasty":"宋代","title":"秋风歌"}
{"author":"曹勋","content":"君家作屋拟虚舟，想见低窗事事幽，竹干巧同樯影寺，帘波寒并水光浮。五湖烟月应无意，四海风尘计少留。挂旆天山端有待，要凭巨楫济横流。","dynasty":"宋代","title":"题人舫斋"}
{"author":"曹勋","content":"发缄喜读五篇诗，诗到天成分外奇。五一自应归定位，他时笑领更何疑。","dynasty":"宋代","title":"和双溪五首"}
{"author":"曹勋","content":"见说当年梦甚真，公今高步挹清尘。经传桐柏兼三洞，名在明廷接万神。马过越山资浩气，花飞剡水正残春。白云二友皆仙士，晤语多应一笑频。","dynasty":"宋代","title":"送王道录桐柏住庵二首"}
{"author":"曹勋","content":"花梢糁糁动朱栏，萱草侵苔雪已乾。行阙风光随处乐，春台人物不知寒。","dynasty":"宋代","title":"从驾玉津园二首"}
{"author":"曹勋","content":"泛舟凭槛在蓬瀛，一醉心期任此生。满腹本来同偃鼠，吸川遂欲比长鲸。归来尚带荼蘼露，梦想犹闻佩玉声。醉后狂歌能恕否，如今五日未全醒。","dynasty":"宋代","title":"过处和赏荼蘼"}
{"author":"曹勋","content":"从来受性岂其天，遇物常随处处缘。未病遽为辞职去，欲归亟引挂冠年。冒寒须放寻梅步，更窘常留买药钱。恩许天台遂幽筑，清风一棹送归船。","dynasty":"宋代","title":"休致后效乐天体"}
{"author":"曹勋","content":"琱章琢句老双溪，秀韵凌虚独擅时。字似金陵诗似甫，风流词翰两相宜。","dynasty":"宋代","title":"和双溪五首"}
{"author":"曹勋","content":"平日为饱役，方抛世网婴。买鱼沽市酝，借姓过州城。老脱尘中境，心游物外清。寒溪行不尽，端为濯衣缨。","dynasty":"宋代","title":"山居杂诗九十首其四十六"}
{"author":"曹勋","content":"鼕鼕夜漏严军鼓，鼓声入云云欲舞。寒风奰屃顽无声，野色埋光暗尘土。梅花随腊散胡笳，胡笳晓色明春圃。春风直莫媚新声，声断梅花还作主。","dynasty":"宋代","title":"除夜吟"}
{"author":"曹勋","content":"有所思，藐何许，乃在洞庭之阳，潇湘之浦。我欲访之限重阴。水有吞舟之巨鱼兮，山有食人之猛虎。有所思，藐何许，沉沉静夜愁风雨。","dynasty":"宋代","title":"有所思二首"}
{"author":"曹勋","content":"春光过似不春光，自念曾无作法凉。鞍马固先均臭味，薰莸安得更芬香。画脂敢谓名堪惜，食榄今知味更长。珍重好辞皆发药，颇惭宫徵顾周郎。","dynasty":"宋代","title":"和孙倅见贻八首"}
{"author":"曹勋","content":"阿俊平生友，忘言金石志。永怀菡萏晚，应想峨嵋翠。","dynasty":"宋代","title":"次韵程机宜感怀"}
{"author":"曹勋","content":"吾侪此道竟须伸，抱负堂堂况不伦。每喜高才皆正伦，异时公仪有廷臣。落花流水方愁客，细雨轻寒不着人。且力韬钤加强饭，未须俯首叹湮沦。","dynasty":"宋代","title":"用钱梦弼韵送归京口"}
{"author":"曹勋","content":"客里羁情厌九迁，相逢赖有故人贤。见贻劳苦平生句，如诵中和乐职篇。江左风流从昔著，日边事业向来传。只应好语盈编简，并待秋负送锦笺。","dynasty":"宋代","title":"和王有道二首"}
{"author":"曹勋","content":"红芳开绣户，碧草衬斜阳。楼上频回首，思君道路长。","dynasty":"宋代","title":"王孙游二首其一"}
{"author":"曹勋","content":"久欲谋归力不任，浮云踪迹谩巢林。功名未入屠龙手，贫贱常怀买鹤心。月下开门微雨过，楼头闻笛二更深。世间万事俱陈迹，空倚西风阅古今。","dynasty":"宋代","title":"卜居"}
{"author":"曹勋","content":"密幄阴阴，正嘉花嘉木，尽成新翠。蕙圃过雨，牡丹初歇，怎见浅深相倚。好称花王侍。秀层台、重楼明丽。九重晓，狂香浩态，暖风轻细。堪想诗人赠意。喜芳艳卿云，嫩苞金蕊。要看秀色，收拾韶华，自做殿春天气。与持青梅酒，趁凝伫、晚妆相对。且频醉，芳菲向阑可惜。","dynasty":"宋代","title":"花心动（芍药）"}
{"author":"曹勋","content":"松篁深靓隐新宫，十六清真位位同。笙鹤似临三境上，佩环应下五云中。烟霞顿隔尘寰路，道德追还太古风。固已群仙资圣寿，嵩呼益原祝尧聪。","dynasty":"宋代","title":"恭题观堂"}
{"author":"曹勋","content":"清隐孤标久死心，稽山遽欲扣高深。休将下渚如华藏，须听潮音作梵音。","dynasty":"宋代","title":"送纯老往会稽住华严二首"}
{"author":"曹勋","content":"春过花飞不可寻，空余新叶翠光深。炉香袅袅轩窗静，时有珍禽啭好音。","dynasty":"宋代","title":"春晚五首"}
{"author":"曹勋","content":"盛饰容仪舍掖庭，岂知妍丑悮丹青。不羞见辱单于室，羞见年名作竟宁。","dynasty":"宋代","title":"昭君怨四首"}
{"author":"曹勋","content":"几见秋风来，坐念岁月改。宫蕉泣白雨，孤愁越青海。","dynasty":"宋代","title":"次韵程机宜感怀"}
{"author":"曹勋","content":"长安有狭斜，狭斜难方轨。道逢两青衣，问君住何里。我家铜驼陌，高阁通朱邸。长子爵通侯，次子联端揆。小子事游侠，倜傥卑豪贵。三子俱入门，轩车罗甲第。三子俱升堂，光彩动阶陛。大妇理珍裘，中妇曳云帔。小妇弄笙簧，明妆拥歌妓。丈人幸留连，雅舞扬清吹。","dynasty":"宋代","title":"长安有狭斜行二首其二"}
{"author":"曹勋","content":"东城十里冷云低，照眼传香总是梅。冷落京尘谁晤语，关河千里独裴回。","dynasty":"宋代","title":"忆台城之东十里梅"}
{"author":"曹勋","content":"烟冥露重霜风号，声悲色惨侵征袍。据鞍顾名思义盼度沙碛，纵横白骨余残烧。举鞭迟留问田父，彼将欲语先折腰。泣云畔寇昔据此，老夫父子服弓刀。将军下令起丘甲，法严势迫无所逃。攻城夺险数十战，民残兵弊夷枭巢。当时二子没於阵，老夫幸免甘无聊。匹夫僭乱起阡陌，祸延千里俱嗷嗷。官私所杀尽民吏，坐令骨肉相征鏖。唯余将军封万户，士卒战死埋蓬蒿。至今野火野昏黑，天阴鬼哭声嘈嘈。","dynasty":"宋代","title":"古战场"}
{"author":"曹勋","content":"凉飙应律惊潮韵，晓对彩蟾如水。庆霄占梦月，已祥开天地。圣主中兴大业，二南化、恭勤辅翊。抚宫闱，看仪型，海宇尽成和气。禁掖西瑶宴席。泛天风、响钧韶空外。贵是至尊母，极人间崇贵。缓引长生丽曲，翠林正、香传瑞桂。向灵华，奉光尧，同万万岁。","dynasty":"宋代","title":"赏松菊（寿圣诞辰）"}
{"author":"曹勋","content":"录录虽能早致身，中年东海与西秦。只宜桐柏山中老，不是麒麟阁上人。故病未休新病起，黑头应笑白头新。天公早赐还山诏，怀抱纷纷倦俗尘。","dynasty":"宋代","title":"再乞休致未遂得二诗呈之奇乡友"}
{"author":"曹勋","content":"平生仰东坡，苏程契尤熟。两家流庆深，云外世高躅。於今凤池贵，方判卞氏玉。何止试典刑，一想岷峨绿。","dynasty":"宋代","title":"和程右史见贻"}
{"author":"曹勋","content":"使君幽讨遍禅林，名动三台殿阁清。稍赋诗章回好色，坐令草木有佳声。政须膏泽随轩至，未碍隼旟冲雨行。争写雄文惟恐后，喜兼和气满重城。","dynasty":"宋代","title":"和曾竑父光孝佳句"}
{"author":"曹勋","content":"凤沼湛碧，莲影明洁，清泛波面。素肌鉴玉，烟脸晕红深浅。占得薰风弄色，照醉眼、梅妆相问。堤上柳垂轻帐，飞尘尽教遮断。重重翠荷净，列向横塘暖。争映芳草岸。画船未桨，清晓最宜遥看。似约鸳鸯并侣，又更与、春锄为伴。频宴赏，香成阵、瑶池任晚。","dynasty":"宋代","title":"二色莲（咏题）"}
{"author":"曹勋","content":"白露团玉阶，秋风动罗幕。御幸各有宜，非为君恩薄。","dynasty":"宋代","title":"团扇歌"}
{"author":"王储","content":"东陆和风至，先开上苑花。秾枝藏宿鸟，香蕊拂行车。散白怜晴日，舒红爱晚霞。桃间留御马，梅处入胡笳。城郭连增媚，楼台映转华。岂同幽谷草，春至发犹赊。","dynasty":"唐代","title":"赋得花发上林"}
{"author":"陈韡","content":"角声切。何处梅梢弄雪。还乡梦，玉井楼前，千朵芙蕖插空碧。邻翁问消息。为说红尘倦客。应怜笑、弓剑旌旗，底事留人未归得。淮山旧相识。记急处笙歌，静里锋镝。隋堤杨柳犹春色。嗟十载人事，几番棋局，青油年少已鬓白。漫惆怅京国。朱墨。困无力。似病鹤樊笼，老骥羁勒。夕阳不系栖林翼。待添竹东圃，种松西陌。功名休问，吾老矣，付俊杰。","dynasty":"宋代","title":"兰陵王"}
{"author":"陈韡","content":"三十四年台榭，八千馀里江津。去时杨柳正轻颦。重来桃李少，不似旧时春。风扫半空烟雨，玉虹翠浪如新。可怜笳鼓送行人。白头梳上见，归梦枕边频。","dynasty":"宋代","title":"临江仙（陈守美任）"}
{"author":"陈韡","content":"多病倦游，在家又贫，毕竟如何是。十万钱，骑鹤更扬州，是人间几曾有底。算一生，大都能消几屐，劳神到老成何事。趁齿落已双，发丝在两，归寻闲里滋味。不见青云路有危机。金缕歌声，渐变成悲。待思大东门，忆鹤华亭，悔之晚矣。休，归去来兮，北山幸有闲田地。地瘠宜瓜菜，引泉凿成方沚。这仲子蔬园，三公不换，况东陵自来瓜美。间走马溪头，倚阑垂钓，解衣自濯清泚。酿山泉、时复一中之。琴横膝。古淡无弦有音徽。送归鸿、暮云千里。蓬莱自古无路，玄圃何时到，只消曲几蒲团，镇日闲庐打眭。这乾坤日月，更远游、问他王子。","dynasty":"宋代","title":"哨遍·多病倦游"}
{"author":"陈韡","content":"羽檄暂稀槐昼永，出郊远眺得神清。田间野水纵横注，林外娇莺自在鸣。为羡僧闲逢寺饮，要知民乐绕村行。逢迎尚有山花在，见识闻香不识名。","dynasty":"宋代","title":"初夏郊行"}
{"author":"陈韡","content":"寄语园丁勤划草，有时病叟出看花。","dynasty":"宋代","title":"句"}
{"author":"陈韡","content":"浮世何尝有定居，惬情便可著茅庐。久知名利为韁锁，爱此溪山似画图。种菊疎篱慕陶令，栽梅浅水学林逋。只须此地延风月，休问君王乞鉴湖。","dynasty":"宋代","title":"武夷筑精舍"}
{"author":"陈韡","content":"阆风元不隔扃扉，桑柘筠匼匝围。溪贯一原藏曲折，山罗万象欲腾飞。仙坛起雾成丹灶，玉女披霞作彩衣。寂寂幔亭天籁息，笙箫疑向夜深归。","dynasty":"宋代","title":"游武夷作"}
{"author":"陈韡","content":"来为群无扣右扉，香生琼宇碧油围。前驺所过风俱静，幽鸟不惊云与飞。清啸一山旋暮角，和蒸九曲未秋衣。胜游英慨真奇遇，卷入豪端放棹归。","dynasty":"宋代","title":"游武夷作"}
{"author":"范士楫","content":"履虎遗踪尚可寻，江潭何处写行吟。都因开箧沾书泪，想见题梅饷友心。好句有缘重剪烛，高山无恙几弹琴。双珠忽藉乾坤色，不枉鸡林购字金。","dynasty":"明代","title":"次韵鹿干岳"}
{"author":"崔希范","content":"孤云须信少常期，未作祯祥又欲归。霖雨祇宜滋大旱，山川终称养沈机。夜寒放意文章险，春尽平心笋蕨肥。若是蒲轮重到日，让辞牋表莫重飞。","dynasty":"宋代","title":"送张无梦归天台"}
{"author":"吕岩","content":"草铺横野六七里，笛弄晚风三四声。归来饱饭黄昏后，不脱蓑衣卧月明。","dynasty":"唐代","tags":"小学古诗，儿童","title":"牧童"}
{"author":"吕岩","content":"落日斜，秋风冷。今夜故人来不来，教人立尽梧桐影。","dynasty":"唐代","tags":"婉约，思念，友人","title":"梧桐影·落日斜"}
{"author":"吕岩","content":"捉得金晶固命基，日魂东畔月华西。于中炼就长生药，服了还同天地齐。莫怪瑶池消息稀，只缘尘事隔天机。若人寻得水中火，有一黄童上太微。混元海底隐生伦，内有黄童玉帝名。白虎神符潜姹女，灵元镇在七元君。三亩丹田无种种，种时须藉赤龙耕。曾将此种教人种，不解铅池道不生。闪灼虎龙神剑飞，好凭身事莫相违。传时须在乾坤力，便透三清入紫微。不用梯媒向外求，还丹只在体中收。莫言大道人难得，自是功夫不到头。饮酒须教一百杯，东浮西泛自梯媒。日精自与月华合，有个明珠走上来。不负三光不负人，不欺神道不欺贫。有人问我修行法，只种心田养此身。时人若拟去瀛洲，先过巍巍十八楼。自有电雷声震动，一池金水向东流。瓶子如金玉子黄，上升下降续神光。三元一会经年净，这个天中日月长。学道须教彻骨贫，囊中只有五三文。有人问我修行法，遥指天边日月轮。我自忘心神自悦，跨水穿云来相谒。不问黄芽肘后方，妙道通微怎生说。肘传丹篆千年术，口诵黄庭两卷经。鹤观古坛松影里，悄无人迹户长扃。独上高峰望八都，黑云散后月还孤。茫茫宇宙人无数，几个男儿是丈夫。天下都游半日功，不须跨凤与乘龙。偶因博戏飞神剑，摧却终南第一峰。朝游北越暮苍梧，袖里青蛇胆气粗。三入岳阳人不识，朗吟飞过洞庭湖。趯倒葫芦掉却琴，倒行直上卧牛岑。水飞石上迸如雪，立地看天坐地吟。吾家本住在天齐，零落白云锁石梯。来往八千消半日，依前归路不曾迷。莲峰道士高且洁，不下莲宫经岁月。星辰夜礼玉簪寒，龙虎晓开金鼎热。东山东畔忽相逢，握手丁宁语似钟。剑术已成君把去，有蛟龙处斩蛟龙。朝泛苍梧暮却还，洞中日月我为天。匣中宝剑时时吼，不遇同人誓不传。偎岩拍手葫芦舞，过岭穿云拄杖飞。来往八千须半日，金州南畔有松扉。养得儿形似我形，我身枯悴子光精。生生世世常如此，争似留神养自身。精养灵根气养神，此真之外更无真。神仙不肯分明说，迷了千千万万人。不事王侯不种田，日高犹自抱琴眠。起来旋点黄金买，不使人间作业钱。天涯海角人求我，行到天涯不见人。忠孝义慈行方便，不须求我自然真。莫道幽人一事无，闲中尽有静工夫。闭门清昼读书罢，扫地焚香到日晡。先生先生貌狞恶，拔剑当空气云错。连喝三回急急去，欻然空里人头落。剑起星奔万里诛，风雷时逐雨声粗。人头携处非人在，何事高吟过五湖。粗眉卓竖语如雷，闻说不平便放杯。仗剑当空千里去，一更别我二更回。先生先生莫外求，道要人传剑要收。今日相逢江海畔，一杯村酒劝君休。庞眉斗竖恶精神，万里腾空一踊身。背上匣中三尺剑，为天且示不平人。","dynasty":"唐代","title":"绝句"}
{"author":"吕岩","content":"悟了长生理，秋莲处处开。金童登锦帐，玉女下香阶。虎啸天魂住，龙吟地魄来。有人明此道，立使返婴孩。姹女住南方，身边产太阳。蟾宫烹玉液，坎户炼琼浆。过去神仙饵，今来到我尝。一杯延万纪，物外任翱翔。顿悟黄芽理，阴阳禀自然。乾坤炉里炼，日月鼎中煎。木产长生汞，金烹续命铅。世人明此道，立便返童颜。宇宙产黄芽，经炉煅作砂。阴阳烹五彩，水火炼三花。鼎内龙降虎，壶中龟遣蛇。功成归物外，自在乐烟霞。要觅长生路，除非认本元。都来一味药，刚道数千般。丹鼎烹成汞，炉中炼就铅。依时服一粒，白日上冲天。姹女住瑶台，仙花满地开。金苗从此出，玉蕊自天来。凤舞长生曲，鸾歌续命杯。有人明此道，海变已千回。古往诸仙子，根元占甲庚。水中闻虎啸，火里见龙行。进退穷三候，相吞用八纮。冲天功行满，寒暑不能争。我悟长生理，太阳伏太阴。离宫生白玉，坎户产黄金。要主君臣义，须存子母心。九重神室内，虎啸与龙吟。灵丹产太虚，九转入重炉。浴就红莲颗，烧成白玉珠。水中铅一两，火内汞三铢。吃了瑶台宝，升天任海枯。姹女住离宫，身边产雌雄。炉中七返毕，鼎内九还终。悟了鱼投水，迷因鸟在笼。耄年服一粒，立地变冲童。盗得乾坤祖，阴阳是本宗。天魂生白虎，地魄产青龙。运宝泥丸在，搬精入上宫。有人明此法，万载貌如童。要觅金丹理，根元不易逢。三才七返足，四象九还终。浴就微微白，烧成渐渐红。一丸延万纪，物外去冲冲。个个觅长生，根元不易寻。要贪天上宝，须去世间琛。炼就水中火，烧成阳内阴。祖师亲有语，一味水中金。万物皆生土，如人得本元。青龙精是汞，白虎水为铅。悟者子投母，迷应地是天。将来物外客，个个补丹田。二十四神清，三千功行成。寒云连地转，圣日满天明。玉子偏宜种，金田岂在耕。此中真妙理，谁道不长生。妙妙妙中妙，玄玄玄更玄。动言俱演道，语默尽神仙。在掌如珠异，当空似月圆。他时功满后，直入大罗天。","dynasty":"唐代","title":"五言"}
{"author":"吕岩","content":"二八佳人体似酥，腰间仗剑斩凡夫。虽然不见人头落，暗里教君骨髓枯。","dynasty":"唐代","title":"警世"}
{"author":"吕岩","content":"金丹一粒定长生，须得真铅炼甲庚。火取南方赤凤髓，水求北海黑龟精。鼎追四季中央合，药遣三元八卦行。斋戒兴功成九转，定应入口鬼神惊。功满来来际会难，又闻东去上仙坛。杖头春色一壶酒，顶上云攒五岳冠。饮酒龟儿人不识，烧山符子鬼难看。先生去后身须老，乞与贫儒换骨丹。碧潭深处一真人，貌似桃花体似银。鬓发未斑缘有术，红颜不老为通神。蓬莱要去如今去，架上黄衣化作云。任彼桑田变沧海，一丸丹药定千春。炉养丹砂鬓不斑，假将名利住人间。已逢志士传神药，又喜同流动笑颜。老子道经分付得，少微星许共相攀。幸蒙上士甘捞摝，处世输君一个闲。谁解长生似我哉，炼成真气在三台。尽知白日升天去，刚逐红尘下世来。黑虎行时倾雨露，赤龙耕处产琼瑰。只吞一粒金丹药，飞入青霄更不回。乱云堆里表星都，认得深藏大丈夫。绿酒醉眠闲日月，白蘋风定钓江湖。长将气度随天道，不把言词问世徒。山水路遥人不到，茅君消息近知无。鹤为车驾酒为粮，为恋长生不死乡。地脉尚能缩得短，人年岂不展教长。星辰往往壶中见，日月时时衲里藏。若欲时流亲得见，朝朝不离水银行。灵芝无种亦无根，解饮能餐自返魂。但得烟霞供岁月，任他乌兔走乾坤。婴儿只恋阳中母，姹女须朝顶上尊。一得不回千古内，更无冢墓示儿孙。世上何人会此言，休将名利挂心田。等闲倒尽十分酒，遇兴高吟一百篇。物外烟霞为伴侣，壶中日月任婵娟。他时功满归何处，直驾云车入洞天。玄门帝子坐中央，得算明长感玉皇。枕上山河和雨露，笛中日月混潇湘。坎男会遇逢金女，离女交腾嫁木郎。真个夫妻齐守志，立教牵惹在阴阳。遥指高峰笑一声，红霞紫雾面前生。每于廛市无人识，长到山中有鹤行。时弄玉蟾驱鬼魅，夜煎金鼎煮琼英。他时若赴蓬莱洞，知我仙家有姓名。堪笑时人问我家，杖担云物惹烟霞。眉藏火电非他说，手种金莲不自夸。三尺焦桐为活计，一壶美酒是生涯。骑龙远出游三岛，夜久无人玩月华。九曲江边坐卧看，一条长路入天端。庆云捧拥朝丹阙，瑞气裴回起白烟。铅汞此时为至药，坎离今日结神丹。功能济命长无老，只在人心不是难。玄门玄理又玄玄，不死根元在汞铅。知是一般真个术，调和六一也同天。玉京山上羊儿闹，金水河中石虎眠。妙要能生觉本体，勤心到处自如然。公卿虽贵不曾酬，说著仙乡便去游。为讨石肝逢蜃海，因寻甜雪过瀛洲。山川醉后壶中放，神鬼闲来匣里收。据见目前无个识，不如杯酒混凡流。曾邀相访到仙家，忽上昆仑宴月华。玉女控拢苍獬豸，山童提挈白虾蟆。时斟海内千年酒，惯摘壶中四序花。今在人寰人不识，看看挥袖入烟霞。火种丹田金自生，重重楼阁自分明。三千功行百旬见，万里蓬莱一日程。羽化自应无鬼录，玉都长是有仙名。今朝得赴瑶池会，九节幢幡洞里迎。因看崔公入药镜，令人心地转分明。阳龙言向离宫出，阴虎还于坎位生。二物会时为道本，五方行尽得丹名。修真道士如知此，定跨赤龙归玉清。浮生不实为轻忽，衲服深藏奇异骨。非是尘中不染尘，焉得物外通无物。共语难兮情兀兀，独自行时轻拂拂。一点刀圭五彩生，飞丹走入神仙窟。莫怪爱吟天上诗，盖缘吟得世间稀。惯餐玉帝宫中饭，曾著蓬莱洞里衣。马踏日轮红露卷，凤衔月角擘云飞。何时再控青丝辔，又掉金鞭入紫微。黄芽白雪两飞金，行即高歌醉即吟。日月暗扶君甲子，乾坤自与我知音。精灵灭迹三清剑，风雨腾空一弄琴。的当南游归甚处，莫交鹤去上天寻。云鬓双明骨更轻，自言寻鹤到蓬瀛。日论药草皆知味，问著神仙自得名。簪冷夜龙穿碧洞，枕寒晨虎卧银城。来春又拟携筇去，为忆轩辕海上行。龙精龟眼两相和，丈六男儿不奈何。九盏水中煎赤子，一轮火内养黄婆。月圆自觉离天网，功满方知出地罗。半醉好吞龙凤髓，劝君休更认弥陀。强居此境绝知音，野景虽多不合吟。诗句若喧卿相口，姓名还动帝王心。道袍薜带应慵挂，隐帽皮冠尚懒簪。除此更无馀个事，一壶村酒一张琴。华阳山里多芝田，华阳山叟复延年。青松岩畔攀高干，白云堆里饮飞泉。不寒不热神荡荡，东来西去气绵绵。三千功满好归去，休与时人说洞天。天生不散自然心，成败从来古与今。得路应知能出世，迷途终是任埋沈。身边至药堪攻炼，物外丹砂且细寻。咫尺洞房仙景在，莫随波浪没光阴。自隐玄都不记春，几回沧海变成尘。玉京殿里朝元始，金阙宫中拜老君。闷即驾乘千岁鹤，闲来高卧九重云。我今学得长生法，未肯轻传与世人。北帝南辰掌内观，潜通造化暗相传。金槌袖里居元宅，玉户星宫降上玄。举世尽皆寻此道，谁人空里得玄关。明明道在堪消息，日月滩头去又还。日影元中合自然，奔雷走电入中原。长驱赤马居东殿，大启朱门泛碧泉。怒拔昆吾歌圣化，喜陪孤月贺新年。方知此是生生物，得在仁人始受传。六龙齐驾得升乾，须觉潜通造化权。真道每吟秋月澹，至言长运碧波寒。昼乘白虎游三岛，夜顶金冠立古坛。一载已成千岁药，谁人将袖染尘寰。五岳滩头景象新，仁人方达杳冥身。天纲运转三元净，地脉通来万物生。自晓谷神通此道，谁将理性欲修真。明明说向中黄路，霹雳声中自得神。欲陪仙侣得身轻，飞过蓬莱彻上清。朱顶鹤来云外接，紫鳞鱼向海中迎。姮娥月桂花先吐，王母仙桃子渐成。下瞰日轮天欲晓，定知人世久长生。四海皆忙几个闲，时人口内说尘缘。知君有道来山上，何似无名住世间。十二楼台藏秘诀，五千言内隐玄关。方知鼎贮神仙药，乞取刀圭一粒看。割断繁华掉却荣，便从初得是长生。曾于锦水为蝉蜕，又向蓬莱别姓名。三住住来无否泰，一尘尘在世人情。不知功满归何处，直跨虬龙上玉京。当年诗价满皇都，掉臂西归是丈夫。万顷白云独自有，一枝丹桂阿谁无。闲寻渭曲渔翁引，醉上莲峰道士扶。他日与君重际会，竹溪茅舍夜相呼。金锤灼灼舞天阶，独自骑龙去又来。高卧白云观日窟，闲眠秋月擘天开。离花片片乾坤产，坎蕊翻翻造化栽。晚醉九岩回首望，北邙山下骨皑皑。结交常与道情深，日日随他出又沈。若要自通云外鹤，直须勤炼水中金。丹成只恐乾坤窄，饵了宁忧疾患侵。未去瑶台犹混世，不妨杯酒喜闲吟。因携琴剑下烟萝，何幸今朝喜暂过。貌相本来犹自可，针医偏更效无多。仙经已读三千卷，古法曾持十二科。些小道功如不信，金阶舍手试看么。倾侧华阳醉再三，骑龙遇晚下南岩。眉因拍剑留星电，衣为眠云惹碧岚。金液变来成雨露，玉都归去老松杉。曾将铁镜照神鬼，霹雳搜寻火满潭。铁镜烹金火满空，碧潭龙卧夕阳中。麒麟意合乾坤地，獬豸机关日月东。三尺剑横双水岸，五丁冠顶百神宫。闲铺羽服居仙窟，自著金莲造化功。随缘信业任浮沈，似水如云一片心。两卷道经三尺剑，一条藜杖七弦琴。壶中有药逢人施，腹内新诗遇客吟。一嚼永添千载寿，一丸丹点一斤金。琴剑酒棋龙鹤虎，逍遥落托永无忧。闲骑白鹿游三岛，闷驾青牛看十洲。碧洞远观明月上，青山高隐彩云流。时人若要还如此，名利浮华即便休。紫极宫中我自知，亲磨神剑剑还飞。先差玉子开南殿，后遣青龙入紫微。九鼎黄芽栖瑞凤，一躯仙骨养灵芝。蓬莱不是凡人处，只怕愚人泄世机。向身方始出埃尘，造化功夫只在人。早使亢龙抛地网，岂知白虎出天真。绵绵有路谁留我，默默忘言自合神。击剑夜深归甚处，披星带月折麒麟。春尽闲闲过落花，一回舞剑一吁嗟。常忧白日光阴促，每恨青天道路赊。本志不求名与利，元心只慕水兼霞。世间万种浮沉事，达理谁能似我家。日为和解月呼丹，华夏诸侯肉眼看。仁义异如胡越异，世情难似泰衡难。八仙炼后钟神异，四海磨成照胆寒。笑指不平千万万，骑龙抚剑九重关。别来洛汭六东风，醉眼吟情慵不慵。摆撼乾坤金剑吼，烹煎日月玉炉红。杖摇楚甸三千里，鹤翥秦烟几万重。为报晋成仙子道，再期春色会稽峰。发头滴血眼如镮，吐气云生怒世间。争耐不平千古事，须期一诀荡凶顽。蛟龙斩处翻沧海，暴虎除时拔远山。为灭世情兼负义，剑光腥染点痕斑。雨雪霏霏天已暮。金钟满劝抚焦桐。诗吟席上未移刻，剑舞筵前疾似风。何事行杯当午夜，忽然怒目便腾空。不知谁是亏忠孝，携个人头入坐中。未炼还丹且炼心，丹成方觉道元深。每留客有钱酤酒，谁信君无药点金。洞里风雷归掌握，壶中日月在胸襟。神仙事业人难会，养性长生自意吟。铁牛耕地种金钱，刻石时童把贯穿。一粒粟中藏世界，二升铛内煮山川。白头老子眉垂地，碧眼胡儿手指天。若向此中玄会得，此玄玄外更无玄。箕星昴宿下长天，凡景宁教不愕然。龙出水来鳞甲就，鹤冲天气羽毛全。尘中教化千人眼，世上人知尔雅篇。自是凡流福命薄，忍教微妙略轻传。闲来掉臂入天门，拂袂徐徐撮彩云。无语下窥黄谷子，破颜平揖紫霞君。拟登瑶殿参金母，回访瀛洲看日轮。恰值嫦娥排宴会，瑶浆新熟味氤氲。曾随刘阮醉桃源，未省人间欠酒钱。一领布裘权且当，九天回日却归还。凤茸袄子非为贵，狐白裘裳欲比难。只此世间无价宝，不凭火里试烧看。因思往事却成憨，曾读仙经第十三。武氏死时应室女，陈王没后是童男。两轮日月从他载，九个山河一担担。尽日无人话消息，一壶春酒且醺酣。垂袖腾腾傲世尘，葫芦携却数游巡。利名身外终非道，龙虎门前辨取真。一觉梦魂朝紫府，数年踪迹隐埃尘。华阴市内才相见，不是寻常卖药人。万卷仙经三尺琴，刘安闻说是知音。杖头春色一壶酒，炉内丹砂万点金。闷里醉眠三路口，闲来游钓洞庭心。相逢相遇人谁识，只恐冲天没处寻。曾战蚩尤玉座前，六龙高驾振鸣銮。如来车后随金鼓，黄帝旂傍戴铁冠。醉捋黑须三岛黯，怒抽霜剑十洲寒。轩辕世代横行后，直隐深岩久觅难。头角苍浪声似钟，貌如冰雪骨如松。匣中宝剑时频吼，袖里金锤逞露风。会饮酒时为伴侣，能行诗句便参同。来年定赴蓬莱会，骑个生狞九色龙。神仙暮入黄金阙，将相门关白玉京。可是洞中无好景，为怜天下有众生。心琴际会闲随鹤，匣剑时磨待断鲸。进退两楹俱未应，凭君与我指前程。九鼎烹煎一味砂，自然火候放童花。星辰照出青莲颗，日月能藏白马牙。七返返成生碧雾，九还还就吐红霞。有人夺得玄珠饵，三岛途中路不赊。天生一物变三才，交感阴阳结圣胎。龙虎顺行阴鬼去，龟蛇逆往火龙来。婴儿日吃黄婆髓，姹女时餐白玉杯。功满自然居物外，人间寒暑任轮回。星辰聚会入离乡，日月盈亏助药王。三候火烧金鼎宝，五符水炼玉壶浆。乾坤反覆龙收雾，卯酉相吞虎放光。入室用机擒捉取，一丸丹点体纯阳。","dynasty":"唐代","title":"七言"}
{"author":"吕岩","content":"春暖群花半开，逍遥石上徘徊。独携玉律丹诀，闲踏青莎碧苔。古洞眠来九载，流霞饮几千杯。逢人莫话他事，笑指白云去来。","dynasty":"唐代","title":"六言"}
{"author":"吕岩","content":"这回相见不无缘，满院风光小洞天。一剑当空又飞去，洞庭惊起老龙眠。","dynasty":"唐代","title":"潭州鹤会"}
{"author":"吕岩","content":"偶乘青帝出蓬莱，剑戟峥嵘遍九垓。我在目前人不识，为留一笠莫沉埋。","dynasty":"唐代","title":"绍兴道会"}
{"author":"吕岩","content":"淮南法，秋石最堪夸。位应乾坤白露节，象移寅卯紫河车。子午结朝霞。王阳术，得秘是黄牙。万蕊初生将此类，黄钟应律始归家。十月定君夸。黄帝术，玄妙美金花。玉液初凝红粉见，乾坤覆载暗交加。龙虎变成砂。长生术，玄要补泥丸。彭祖得之年八百，世人因此转伤残。谁是识阴丹。阴丹诀，三五合玄图。二八应机堪采运，玉琼回首免荣枯。颜貌胜凡姝。长生术，初九秘潜龙。慎勿从高宜作客，丹田流注气交通。耆老反婴童。修身客，莫误入迷津。气术金丹传在世，象天象地象人身。不用问东邻。还丹诀，九九最幽玄。三性本同一体内，要烧灵药切寻铅。寻得是神仙。长生药，不用问他人。八卦九宫看掌上，五行四象在人身。明了自通神。学道客，修养莫迟迟。光景斯须如梦里，还丹粟粒变金姿。死去莫回归。治生客，审细察微言。百岁梦中看即过，劝君修炼保尊年。不久是神仙。瑶池上，瑞雾霭群仙。素练金童锵凤板，青衣玉女啸鸾弦。身在大罗天¤沉醉处，缥渺玉京山。唱彻步虚清燕罢，不知今夕是何年。海水又桑田。","dynasty":"唐代","title":"忆江南"}
{"author":"吕岩","content":"浮名浮利两何堪，回首归山味转甘。举世算无心可契，谁人更与道相参。寸犹未到甘谈尺，一尚难明强说三。经卷葫芦并拄杖，依前担入旧江南。","dynasty":"唐代","title":"七言其三十八"}
{"author":"吕岩","content":"云鬓双明骨更轻，自言寻鹤到蓬瀛。日论药草皆知味，问著神仙自得名。簪冷夜龙穿碧洞，枕寒晨虎卧银城。来春又拟携筇去，为忆轩辕海上行。","dynasty":"唐代","title":"七言其三十九"}
{"author":"吕岩","content":"本来无作亦无行，行着之时是妄情。老氏语中犹未决，瞿昙言下更难明。灵竿有节通天去，至药无根得地生。今日与君无吝惜，功成只此是蓬瀛。","dynasty":"唐代","title":"七言其四十"}
{"author":"吕岩","content":"解将火种种刀圭，火种刀圭世岂知。山上长男骑白马，水边少女牧乌龟。无中出有还丹象，阴里生阳大道基。颠倒五行凭匠手，不逢匠手莫施为。","dynasty":"唐代","title":"七言其四十一"}
{"author":"吕岩","content":"龙精龟眼两相和，丈六男儿不奈何。九盏水中煎赤子，一轮火内养黄婆。月圆自觉离天网，功满方知出地罗。半醉好吞龙凤髓，劝君休更认弥陀。","dynasty":"唐代","title":"七言其四十二"}
{"author":"吕岩","content":"三千馀法论修行，第一烧丹路最亲。须是坎男端的物，取他离女自然珍。烹成不死砂中汞，结出长生水里银。九转九还功若就，定将衰老返长春。","dynasty":"唐代","title":"七言其四十三"}
{"author":"吕岩","content":"强居此境绝知音，野景虽多不合吟。诗句若喧卿相口，姓名还动帝王心。道袍薜带应慵挂，隐帽皮冠尚懒簪。除此更无馀个事，一壶村酒一张琴。","dynasty":"唐代","title":"七言其四十四"}
{"author":"吕岩","content":"华阳山里多芝田，华阳山叟复延年。青松岩畔攀高干，白云堆里饮飞泉。不寒不热神荡荡，东来西去气绵绵。三千功满好归去，休与时人说洞天。","dynasty":"唐代","title":"七言其四十五"}
{"author":"吕岩","content":"欲种长生不死根，再营阴魄及阳魂。先教玄母归离户，后遣空王镇坎门。虎到甲边风浩浩，龙居庚内水温温。迷途争与轻轻泄，此理须凭达者论。","dynasty":"唐代","title":"七言其四十六"}
{"author":"吕岩","content":"闭目存神玉户观，时来火候递相传。云飞海面龙吞汞，风击岩巅虎伏铅。一旦炼成身内宝，等闲探得道中玄。刀圭饵了丹书降，跳出尘笼上九天。","dynasty":"唐代","title":"七言其四十七"}
{"author":"吕岩","content":"天生不散自然心，成败从来古与今。得路应知能出世，迷途终是任埋沈。身边至药堪攻炼，物外丹砂且细寻。咫尺洞房仙景在，莫随波浪没光阴。","dynasty":"唐代","title":"七言其四十八"}
{"author":"吕岩","content":"千日功夫不暂闲，河车搬载上昆山。虎抽白汞安炉里，龙发红铅向鼎间。仙府记名丹已熟，阴司除籍命应还。彩云捧足归何处，直入三清谢圣颜。","dynasty":"唐代","title":"七言其四十九"}
{"author":"吕岩","content":"解匹真阴与正阳，三年功满结成霜。神龟出入庚辛位，丹凤翱翔甲乙方。九鼎先辉双瑞气，三元中换五毫光。尘中若有同机者，共住烟霄不死乡。","dynasty":"唐代","title":"七言其五十"}
{"author":"吕岩","content":"修生一路就中难，迷者徒将万卷看。水火均平方是药，阴阳差互不成丹。守雌勿失雄方住，在黑无亏白自乾。认得此般真妙诀，何忧风雨妒衰残。","dynasty":"唐代","title":"七言其五十一"}
{"author":"吕岩","content":"九天云净鹤飞轻，衔简翩翩别太清。身外红尘随意换，炉中白石立时成。九苞凤向空中舞，五色云从足下生。回首便归天上去，愿将甘雨救焦氓。","dynasty":"唐代","title":"七言其五十二"}
{"author":"吕岩","content":"欲陪仙侣得身轻，飞过蓬莱彻上清。朱顶鹤来云外接，紫鳞鱼向海中迎。姮娥月桂花先吐，王母仙桃子渐成。下瞰日轮天欲晓，定知人世久长生。","dynasty":"唐代","title":"七言其五十三"}
{"author":"吕岩","content":"婴儿迤逦降瑶阶，手握玄珠直下来。半夜紫云披素质，几回赤气掩桃腮。微微笑处机关转，拂拂行时户牖开。此是吾家真一子，庸愚谁敢等闲猜。","dynasty":"唐代","title":"七言其五十四"}
{"author":"吕岩","content":"割断繁华掉却荣，便从初得是长生。曾于锦水为蝉蜕，又向蓬莱别姓名。三住住来无否泰，一尘尘在世人情。不知功满归何处，直跨虬龙上玉京。","dynasty":"唐代","title":"七言其五十五"}
{"author":"吕岩","content":"水得天符下玉都，三千日里积功夫。祷祈天地开金鼎，收拾阴阳锁玉壶。便觉凡躯能变化，深知妙道不虚图。时来试问尘中叟，这个玄机世有无。","dynasty":"唐代","title":"七言其五十六"}
{"author":"吕岩","content":"当年诗价满皇都，掉臂西归是丈夫。万顷白云独自有，一枝丹桂阿谁无。闲寻渭曲渔翁引，醉上莲峰道士扶。他日与君重际会，竹溪茅舍夜相呼。","dynasty":"唐代","title":"七言其五十七"}
{"author":"吕岩","content":"谁识寰中达者人，生平解法水中银。一条拄杖撑天地，三尺昆吾斩鬼神。大醉醉来眠月洞，高吟吟去傲红尘。自从悟里终身后，赢得蓬壶永劫春。","dynasty":"唐代","title":"七言其五十八"}
{"author":"吕岩","content":"金锤灼灼舞天阶，独自骑龙去又来。高卧白云观日窟，闲眠秋月擘天开。离花片片乾坤产，坎蕊翻翻造化栽。晚醉九岩回首望，北邙山下骨皑皑。","dynasty":"唐代","title":"七言其五十九"}
{"author":"吕岩","content":"红炉迸溅炼金英，一点灵珠透室明。摆动乾坤知道力，逃移生死见功程。逍遥四海留踪迹，归去三清立姓名。直上五云云路稳，紫鸾朱凤自来迎。","dynasty":"唐代","title":"七言其六十"}
{"author":"吕岩","content":"时人若要学长生，先是枢机昼夜行。恍惚中间专志气，虚无里面固元精。龙交虎战三周毕，兔走乌飞九转成。炼出一炉神圣药，五云归去路分明。","dynasty":"唐代","title":"七言其六十一"}
{"author":"吕岩","content":"结交常与道情深，日日随他出又沈。若要自通云外鹤，直须勤炼水中金。丹成只恐乾坤窄，饵了宁忧疾患侵。未去瑶台犹混世，不妨杯酒喜闲吟。","dynasty":"唐代","title":"七言其六十二"}
{"author":"吕岩","content":"亦无得失亦无言，动即施功静即眠。驱遣赤牛耕宇宙，分张玉粒种山川。栽培不惮劳千日，服食须知活万年。今日示君君好信，教君见世作神仙。","dynasty":"唐代","title":"七言其六十三"}
{"author":"吕岩","content":"因携琴剑下烟萝，何幸今朝喜暂过。貌相本来犹自可，针医偏更效无多。仙经已读三千卷，古法曾持十二科。些小道功如不信，金阶舍手试看么。","dynasty":"唐代","title":"七言其六十四"}
{"author":"吕岩","content":"铁镜烹金火满空，碧潭龙卧夕阳中。麒麟意合乾坤地，獬豸机关日月东。三尺剑横双水岸，五丁冠顶百神宫。闲铺羽服居仙窟，自著金莲造化功。","dynasty":"唐代","title":"七言其六十五"}
{"author":"吕岩","content":"本末无非在玉都，亦曾陆地作凡夫。吞金食气先从有，悟理归真便入无。水火自然成既济，阴阳和合自相符。炉中炼出延年药，溟渤从教变复枯。","dynasty":"唐代","title":"七言其六十六"}
{"author":"吕岩","content":"随缘信业任浮沈，似水如云一片心。两卷道经三尺剑，一条藜杖七弦琴。壶中有药逢人施，腹内新诗遇客吟。一嚼永添千载寿，一丸丹点一斤金。","dynasty":"唐代","title":"七言其六十七"}
{"author":"吕岩","content":"无名无利任优游，遇酒逢歌且唱酬。数载未曾经圣阙，千年唯只在仙州。寻常水火三回进，真个夫妻一处收。药就功成身羽化，更抛尘坌出凡流。","dynasty":"唐代","title":"七言其六十八"}
{"author":"吕岩","content":"琴剑酒棋龙鹤虎，逍遥落托永无忧。闲骑白鹿游三岛，闷驾青牛看十洲。碧洞远观明月上，青山高隐綵云流。时人若要还如此，名利浮华即便休。","dynasty":"唐代","title":"七言其六十九"}
{"author":"吕岩","content":"还丹功满未朝天，且向人间度有缘。拄杖两头担日月，葫芦一个隐山川。诗吟自得闲中句，酒饮多遗醉后钱。若问我修何妙法，不离身内汞和铅。","dynasty":"唐代","title":"七言其七十"}
{"author":"吕岩","content":"半红半黑道中玄，水养真金火养铅。解接往年三寸气，还将运动一周天。烹煎尽在阴阳力，进退须凭日月权。只此功成三岛外，稳乘鸾凤谒诸仙。","dynasty":"唐代","title":"七言其七十一"}
{"author":"吕岩","content":"向身方始出埃尘，造化功夫只在人。早使亢龙抛地网，岂知白虎出天真。绵绵有路谁留我，默默忘言自合神。击剑夜深归甚处，披星带月折麒麟。","dynasty":"唐代","title":"七言其七十二"}
{"author":"吕岩","content":"返本还元已到乾，能升能降号飞仙。一阳生是兴功日，九转周为得道年。炼药但寻金里水，安炉先立地中天。此中便是还丹理，不遇奇人誓莫传。","dynasty":"唐代","title":"七言其七十三"}
{"author":"吕岩","content":"春尽闲闲过落花，一回舞剑一吁嗟。常忧白日光阴促，每恨青天道路赊。本志不求名与利，元心只慕水兼霞。世间万种浮沈事，达理谁能似我家。","dynasty":"唐代","title":"七言其七十四"}
{"author":"吕岩","content":"飞龙九五已升天，次第还当赤帝权。喜遇汞珠凝正午，幸逢铅母结重玄。狂猿自伏何须炼，野马亲调不着鞭。炼就一丸天上药，顿然心地永刚坚。","dynasty":"唐代","title":"七言其七十五"}
{"author":"吕岩","content":"举世何人悟我家，我家别是一荣华。盈箱贮积登仙录，满室收藏伏火砂。顿饮长生天上酒，常栽不死洞中花。凡流若问吾生计，遍地纷纷五彩霞。","dynasty":"唐代","title":"七言其七十六"}
{"author":"吕岩","content":"津能充渴气充粮，家住三清玉帝乡。金鼎炼来多外白，玉虚烹处彻中黄。始知青帝离宫住，方信金精水府藏。流俗要求玄妙理，参同契有两三行。","dynasty":"唐代","title":"七言其七十七"}
{"author":"吕岩","content":"发头滴血眼如镮，吐气云生怒世间。争耐不平千古事，须期一诀荡凶顽。蛟龙斩处翻沧海，暴虎除时拔远山。为灭世情兼负义，剑光腥染点痕斑。","dynasty":"唐代","title":"七言其七十八"}
{"author":"吕岩","content":"紫诏随鸾下玉京，元君相命会三清。便将金鼎丹砂饵，时拂霞衣驾鹤行。天上双童持佩引，月中娇女执幡迎。此时功满参真后，始信仙都有姓名。","dynasty":"唐代","title":"七言其七十九"}
{"author":"吕岩","content":"雨雪霏霏天已暮，金钟满劝抚焦桐。诗吟席上未移刻，剑舞筵前疾似风。何事行杯当午夜，忽然怒目便腾空。不知谁是亏忠孝，携个人头入坐中。","dynasty":"唐代","title":"七言其八十"}
{"author":"吕岩","content":"修修修得到乾乾，方号人间一醉仙。世上光阴催短景，洞中花木任长年。形飞峭壁非凡骨，神在玄宫别有天。唯愿先生频一顾，更玄玄外问玄玄。","dynasty":"唐代","title":"七言其八十一"}
{"author":"吕岩","content":"未炼还丹且炼心，丹成方觉道元深。每留客有钱酤酒，谁信君无药点金。洞里风雷归掌握，壶中日月在胸襟。神仙事业人难会，养性长生自意吟。","dynasty":"唐代","title":"七言其八十二"}
{"author":"吕岩","content":"铁牛耕地种金钱，刻石时童把贯穿。一粒粟中藏世界，二升铛内煮山川。白头老子眉垂地，碧眼胡儿手指天。若向此中玄会得，此玄玄外更无玄。","dynasty":"唐代","title":"七言其八十三"}
{"author":"吕岩","content":"箕星昴宿下长天，凡景宁教不愕然。龙出水来鳞甲就，鹤冲天气羽毛全。尘中教化千人眼，世上人知尔雅篇。自是凡流福命薄，忍教微妙略轻传。","dynasty":"唐代","title":"七言其八十四"}
{"author":"吕岩","content":"因思往事却成憨，曾读仙经第十三。武氏死时应室女，陈王没后是童男。两轮日月从他载，九个山河一担担。尽日无人话消息，一壶春酒且醺酣。","dynasty":"唐代","title":"七言其八十五"}
{"author":"吕岩","content":"垂袖腾腾傲世尘，葫芦携却数游巡。利名身外终非道，龙虎门前辨取真。一觉梦魂朝紫府，数年踪迹隐埃尘。华阴市内才相见，不是寻常卖药人。","dynasty":"唐代","title":"七言其八十六"}
{"author":"吕岩","content":"万卷仙经三尺琴，刘安闻说是知音。杖头春色一壶酒，炉内丹砂万点金。闷里醉眠三路口，闲来游钓洞庭心。相逢相遇人谁识，只恐冲天没处寻。","dynasty":"唐代","title":"七言其八十七"}
{"author":"吕岩","content":"曾战蚩尤玉座前，六龙高驾振鸣銮。如来车后随金鼓，黄帝旂傍戴铁冠。醉捋黑须三岛黯，怒抽霜剑十洲寒。轩辕世代横行后，直隐深岩久觅难。","dynasty":"唐代","title":"七言其八十八"}
{"author":"吕岩","content":"九鼎烹煎一味砂，自然火候放童花。星辰照出青莲颗，日月能藏白马牙。七返返成生碧雾，九还还就吐红霞。有人夺得玄珠饵，三岛途中路不赊。","dynasty":"唐代","title":"七言其八十九"}
{"author":"吕岩","content":"天生一物变三才，交感阴阳结圣胎。龙虎顺行阴鬼去，龟蛇逆往火龙来。婴儿日吃黄婆髓，姹女时餐白玉杯。功满自然居物外，人间寒暑任轮回。","dynasty":"唐代","title":"七言其九十"}
{"author":"吕岩","content":"星辰聚会入离乡，日月盈亏助药王。三候火烧金鼎宝，五符水炼玉壶浆。乾坤反覆龙收雾，卯酉相吞虎放光。入室用机擒捉取，一丸丹点体纯阳。","dynasty":"唐代","title":"七言其九十一"}
{"author":"吕岩","content":"碧潭深处一真人，貌似桃花体似银。鬓发未斑缘有术，红颜不老为通神。蓬莱要去如今去，架上黄衣化作云。任彼桑田变沧海，一丸丹药定千春。","dynasty":"唐代","title":"七言其九十二"}
{"author":"吕岩","content":"九曲江边坐卧看，一条长路入天端。庆云捧拥朝丹阙，瑞气裴回起白烟。铅汞此时为至药，坎离今日结神丹。功能济命长无老，只在人心不是难。","dynasty":"唐代","title":"七言其九十三"}
{"author":"吕岩","content":"古今机要甚分明，自是众生力量轻。尽向有中寻有质，谁能无里见无形。真铅圣汞徒虚费，玉室金关不解扃。本色丹瓢推倒后，却吞丸药待延龄。","dynasty":"唐代","title":"七言其九十五"}
{"author":"吕岩","content":"自隐玄都不记春，几回沧海变成尘。玉京殿里朝元始，金阙宫中拜老君。闷即驾乘千岁鹤，闲来高卧九重云。我今学得长生法，未肯轻传与世人。","dynasty":"唐代","title":"七言其九十六"}
{"author":"吕岩","content":"北帝南辰掌内观，潜通造化暗相传。金槌袖里居元宅，玉户星宫降上玄。举世尽皆寻此道，谁人空里得玄关。明明道在堪消息，日月滩头去又还。","dynasty":"唐代","title":"七言其九十七"}
{"author":"吕岩","content":"日影元中合自然，奔雷走电入中原。长驱赤马居东殿，大启朱门泛碧泉。怒拔昆吾歌圣化，喜陪孤月贺新年。方知此是生生物，得在仁人始受传。","dynasty":"唐代","title":"七言其九十八"}
{"author":"吕岩","content":"六龙齐驾得升乾，须觉潜通造化权。真道每吟秋月澹，至言长运碧波寒。昼乘白虎游三岛，夜顶金冠立古坛。一载已成千岁药，谁人将袖染尘寰。","dynasty":"唐代","title":"七言其一○○"}
{"author":"吕岩","content":"谁知神水玉华池，中有长生性命基。运用须凭龙与虎，抽添全藉坎兼离。晨昏点尽黄金粉，顷刻修成玉石脂。斋戒饵之千日后，等闲轻举上云梯。","dynasty":"唐代","title":"七言其一○一"}
{"author":"吕岩","content":"五岳滩头景象新，仁人方达杳冥身。天纲运转三元净，地脉通来万物生。自晓谷神通此道，谁将理性欲修真。明明说向中黄路，霹雳声中自得神。","dynasty":"唐代","title":"七言其一○二"}
{"author":"吕岩","content":"四海皆忙几个闲，时人口内说尘缘。知君有道来山上，何似无名住世间。十二楼台藏秘诀，五千言内隐玄关。方知鼎贮神仙药，乞取刀圭一粒看。","dynasty":"唐代","title":"七言其一○三"}
{"author":"吕岩","content":"倾侧华阳醉再三，骑龙遇晚下南岩。眉因拍剑留星电，衣为眠云惹碧岚。金液变来成雨露，玉都归去老松杉。曾将铁镜照神鬼，霹雳搜寻火满潭。","dynasty":"唐代","title":"七言其一○四"}
{"author":"吕岩","content":"不须两两与三三，秖在昆崙第一岩。逢润自然情易伏，遇炎常恐性难降。有时直入三元户，无事还归九曲江。世上有人烧得住，寿齐天地更无双。","dynasty":"唐代","title":"七言其一○五"}
{"author":"吕岩","content":"杳杳冥冥莫问涯，雕虫篆刻道之华。守中绝学方知奥，抱一无言始见佳。自有物如黄菊蕊，更无色似碧桃花。休将心地虚劳用，煮铁烧金转转差。","dynasty":"唐代","title":"七言其一○六"}
{"author":"吕岩","content":"紫极宫中我自知，亲磨神剑剑还飞。先差玉子开南殿，后遣青龙入紫微。九鼎黄芽栖瑞凤，一躯仙骨养灵芝。蓬莱不是凡人处，只怕愚人泄世机。","dynasty":"唐代","title":"七言其一○七"}
{"author":"吕岩","content":"别来洛汭六东风，醉眼吟情慵不慵。摆撼乾坤金剑吼，烹煎日月玉炉红。杖摇楚甸三千里，鹤翥秦烟几万重。为报晋成仙子道，再期春色会稽峰。","dynasty":"唐代","title":"七言其一○九"}
{"author":"吕岩","content":"闲来掉臂入天门，拂袂徐徐撮綵云。无语下窥黄谷子，破颜平揖紫霞君。拟登瑶殿参金母，回访瀛洲看日轮。恰值嫦娥排宴会，瑶浆新熟味氤氲。","dynasty":"唐代","title":"七言其一一○"}
{"author":"吕岩","content":"头角苍浪声似钟，貌如冰雪骨如松。匣中宝剑时频吼，袖里金锤逞露风。会饮酒时为伴侣，能行诗句便参同。来年定赴蓬莱会，骑个生狞九色龙。","dynasty":"唐代","title":"七言其一一二"}
{"author":"吕岩","content":"欲整锋铓取惮劳，凌晨开匣玉龙嗥。手中气概冰三尺，石上精神蛇一条。奸血默随流水尽，凶豪今逐渍痕消。削平浮世不平事，与尔相将上九霄。","dynasty":"唐代","title":"化江南简寂观道士侯用晦磨剑"}
{"author":"吕岩","content":"玉蕊一鎗称绝品，僧家造法极功夫。兔毛瓯浅香云白，虾眼汤翻细浪俱。断送睡魔离几席，增添清气入肌肤。幽丛自落溪岩外，不肯移根入上都。","dynasty":"唐代","title":"大云寺茶诗"}
{"author":"吕岩","content":"花开花落两悲欢，花与人还事一般。开在枝间妨客折，落来地上请谁看。","dynasty":"唐代","title":"题广陵妓屏二首其二"}
{"author":"吕岩","content":"莫怪瑶池消息稀，只缘尘事隔天机。若人寻得水中火，有一黄童上太微。","dynasty":"唐代","title":"绝句其三"}
{"author":"吕岩","content":"斗笠为帆扇作舟，五湖四海任遨游。大千沙界须臾至，石烂松枯经几秋。","dynasty":"唐代","title":"绝句其四"}
{"author":"吕岩","content":"或为道士或为僧，混俗和光别有能。苦海翻成天上路，毗卢常照百千灯。","dynasty":"唐代","title":"绝句其五"}
{"author":"吕岩","content":"三亩丹田无种种，种时须藉赤龙耕。曾将此种教人种，不解铅池道不生。","dynasty":"唐代","title":"绝句其六"}
{"author":"吕岩","content":"闪灼虎龙神剑飞，好凭身事莫相违。传时须在乾坤力，便透三清入紫微。","dynasty":"唐代","title":"绝句其七"}
{"author":"吕岩","content":"不用梯媒向外求，还丹只在体中收。莫言大道人难得，自是功夫不到头。","dynasty":"唐代","title":"绝句其八"}
{"author":"吕岩","content":"饮酒须教一百杯，东浮西泛自梯媒。日精自与月华合，有个明珠走上来。","dynasty":"唐代","title":"绝句其九"}
{"author":"吕岩","content":"不负三光不负人，不欺神道不欺贫。有人问我修行法，只种心田养此身。","dynasty":"唐代","title":"绝句其十"}
{"author":"吕岩","content":"时人若拟去瀛洲，先过巍巍十八楼。自有电雷声震动，一池金水向东流。","dynasty":"唐代","title":"绝句其十一"}
{"author":"吕岩","content":"瓶子如金玉子黄，上升下降续神光。三元一会经年净，这个天中日月长。","dynasty":"唐代","title":"绝句其十二"}
{"author":"吕岩","content":"肘传丹篆千年术，口诵黄庭两卷经。鹤观古坛松影里，悄无人迹户长扃。","dynasty":"唐代","title":"绝句其十三"}
{"author":"吕岩","content":"独上高峰望八都，黑云散后月还孤。茫茫宇宙人无数，几个男儿是丈夫。","dynasty":"唐代","title":"绝句其十四"}
{"author":"吕岩","content":"天下都游半日功，不须跨凤与乘龙。偶因博戏飞神剑，摧却终南第一峰。","dynasty":"唐代","title":"绝句其十五"}
{"author":"吕岩","content":"朝游北越暮苍梧，袖里青蛇胆气粗。三入岳阳人不识，朗吟飞过洞庭湖。","dynasty":"唐代","title":"绝句其十六"}
{"author":"吕岩","content":"趯倒葫芦掉却琴，倒行直上卧牛岑。水飞石上迸如雪，立地看天坐地吟。","dynasty":"唐代","title":"绝句其十七"}
{"author":"吕岩","content":"吾家本住在天齐，零落白云锁石梯。来往八千消半日，依前归路不曾迷。","dynasty":"唐代","title":"绝句其十八"}
{"author":"吕岩","content":"东山东畔忽相逢，握手丁宁语似钟。剑术已成君把去，有蛟龙处斩蛟龙。","dynasty":"唐代","title":"绝句其十九"}
{"author":"吕岩","content":"朝泛苍梧暮却还，洞中日月我为天。匣中宝剑时时吼，不遇同人誓不传。","dynasty":"唐代","title":"绝句其二十"}
{"author":"吕岩","content":"偎岩拍手葫芦舞，过岭穿云拄杖飞。来往八千须半日，金州南畔有松扉。","dynasty":"唐代","title":"绝句其二十一"}
{"author":"吕岩","content":"精养灵根气养神，此真之外更无真。神仙不肯分明说，迷了千千万万人。","dynasty":"唐代","title":"绝句其二十二"}
{"author":"吕岩","content":"不事王侯不种田，日高犹自抱琴眠。起来旋点黄金买，不使人间作业钱。","dynasty":"唐代","title":"绝句其二十三"}
{"author":"吕岩","content":"天涯海角人求我，行到天涯不见人。忠孝义慈行方便，不须求我自然真。","dynasty":"唐代","title":"绝句其二十四"}
{"author":"吕岩","content":"莫道幽人一事无，闲中尽有静工夫。闭门清昼读书罢，扫地焚香到日晡。","dynasty":"唐代","title":"绝句其二十五"}
{"author":"吕岩","content":"剑起星奔万里诛，风雷时逐雨声粗。人头携处非人在，何事高吟过五湖。","dynasty":"唐代","title":"绝句其二十六"}
{"author":"吕岩","content":"粗眉卓竖语如雷，闻说不平便放杯。仗剑当空千里去，一更别我二更回。","dynasty":"唐代","title":"绝句其二十七"}
{"author":"吕岩","content":"先生先生莫外求，道要人传剑要收。今日相逢江海畔，一杯村酒劝君休。","dynasty":"唐代","title":"绝句其二十八"}
{"author":"吕岩","content":"天不高，地不大。惟有真心，物物俱含载。不用之时全体在。用即拈来，万象周沙界¤虚无中，尘色内。尽是还丹，历历堪收采。这个鼎炉解不解。养就灵乌，飞出光明海。","dynasty":"唐代","title":"苏幕遮"}
{"author":"吕岩","content":"非神亦非仙，非术亦非幻。天地有终穷，桑田几迁变。身固非我有，财亦何足恋。曷不从吾游，骑鲸腾汗漫。","dynasty":"唐代","title":"口占"}
{"author":"吕岩","content":"曾经天上三千劫，又在人间五百年。腰下剑锋横紫电，炉中丹焰起苍烟。才骑白鹿过苍海，复跨青牛入洞天。小技等闲聊戏尔，无人知我是真仙。","dynasty":"唐代","title":"仙乐侑席"}
{"author":"吕岩","content":"青霄一路少人行，休话兴亡事不成。金榜因何无姓字，玉都必是有仙名。云归入海龙千尺，云满长空鹤一声。深谢宋朝明圣主，解书丹诏诏先生。","dynasty":"唐代","title":"赠陈处士"}
{"author":"吕岩","content":"醉舞高歌海上山，天瓢承露结金丹。夜深鹤透秋空碧，万里西风一剑寒。","dynasty":"唐代","title":"题全州道士蒋晖壁"}
{"author":"吕岩","content":"玉蕊一枪称绝品，僧家造法极功夫。兔毛瓯浅香云白，虾眼汤翻细浪俱。断送睡魔离几席，增添清气入肌肤。幽丛自落溪岩外，不肯移根入上都。","dynasty":"唐代","title":"大云寺茶诗"}
{"author":"吕岩","content":"黄鹤楼前吹笛时，白蘋红蓼满江湄。衷情欲诉谁能会，惟有清风明月知。","dynasty":"唐代","title":"题黄鹤楼石照"}
{"author":"吕岩","content":"汉终唐国飘蓬客，所以敲爻不可测。纵横逆顺没遮栏，静则无为动是色。也饮酒，也食肉，守定胭花断淫欲。行歌唱咏胭粉词，持戒酒肉常充腹。色是药，酒是禄，酒色之中无拘束。只因花酒误长生，饮酒带花神鬼哭。不破戒，不犯淫，破戒真如性即沈。犯淫坏失长生宝，得者须由道力人。道力人，真散汉，酒是良朋花是伴。花街柳巷觅真人，真人只在花街玩。摘花戴饮长生酒，景里无为道自昌。一任群迷多笑怪，仙花仙酒是仙乡。到此乡，非常客，姹女婴儿生喜乐。洞中常采四时花，时花结就长生药。长生药，采花心，花蕊层层艳丽春。时人不达花中理，一诀天机直万金。谢天地，感虚空，得遇仙师是祖宗。附耳低言玄妙旨，提上蓬莱第一峰。第一峰，是仙物，惟产金花生恍惚。口口相传不记文，须得灵根骨髓坚。□骨髓，炼灵根，片片桃花洞里春。七七白虎双双养，八八青龙总一斤。真父母，送元宫，木母金公性本温。十二宫中蟾魄现，时时地魄降天魂。铅初就，汞初生，玉炉金鼎未经烹。一夫一妇同天地，一男一女合乾坤。庚要生，甲要生，生甲生庚道始萌。拔取天根并地髓，白雪黄芽自长成。铅亦生，汞亦生，生汞生铅一处烹。烹炼不是精和液，天地乾坤日月精。黄婆匹配得团圆，时刻无差口付传。八卦三元全藉汞，五行四象岂离铅。铅生汞，汞生铅，夺得乾坤造化权。杳杳冥冥生恍惚，恍恍惚惚结成团。性须空，意要专，莫遣猿猴取次攀。花露初开切忌触，锁居上釜勿抽添。玉炉中，文火烁，十二时中惟守一。此时黄道会阴阳，三性元宫无漏泄。气若行，真火炼，莫使玄珠离宝殿。加添火候切防危，初九潜龙不可炼。消息火，刀圭变，大地黄芽都长遍。五行数内一阳生，二十四气排珠宴。火足数，药方成，便有龙吟虎啸声。三铅只得一铅就，金果仙芽未现形。再安炉，重立鼎，跨虎乘龙离凡境。日精才现月华凝，二八相交在壬丙。龙汞结，虎铅成，咫尺蓬莱只一程。坤铅乾汞金丹祖，龙铅虎汞最通灵。达此理，道方成，三万神龙护水晶。守时定日明符刻，专心惟在意虔诚。黑铅过，采清真，一阵交锋定太平。三车搬运珍珠宝，送归宝藏自通灵。天神佑，地祇迎，混合乾坤日月精。虎啸一声龙出窟，鸾飞凤舞出金城。朱砂配，水银停，一派红霞列太清。铅池迸出金光现，汞火流珠入帝京。龙虎媾，外持盈，走圣飞灵在宝瓶。一时辰内金丹就，上朝金阙紫云生。仙桃熟。摘取饵，万化来朝天地喜。斋戒等候一阳生，便进周天参同理。参同理，炼金丹，水火薰蒸透百关。养胎十月神丹结，男子怀胎岂等闲。内丹成，外丹就，内外相接和谐偶。结成一块紫金丸，变化飞腾天地久。丹入腹，非寻常，阴阳剥尽化纯阳。飞升羽化三清客，各遂功成达上苍。三清客，驾琼舆，跨凤腾霄入太虚。似此逍遥多快乐，遨游三界最清奇。太虚之上修真士，朗朗圆成一物无。一物无，唯显道，五方透出真人貌。仙童仙女彩云迎，五明宫内传真诰。传真诰，话幽情，只是真铅炼汞精。声闻缘觉冰消散，外道修罗缩项惊。点枯骨，立成形，信道天梯似掌平。九祖先灵得超脱，谁羡繁华贵与荣。寻烈士，觅贤才，同安炉鼎化凡胎。若是悭财并惜宝，千万神仙不肯来。修真士，不妄说，妄说一句天公折。万劫尘沙道不成，七窍眼睛皆迸血。贫穷子，发誓切，待把凡流尽提接。同越蓬莱仙会中，凡景煎熬无了歇。尘世短，更思量，洞里乾坤日月长。坚志苦心三二载，百千万劫寿弥疆。达圣道，显真常，虎兕刀兵更不伤。水火蛟龙无损害，拍手天宫笑一场。这些功，真奇妙，分付与人谁肯要。愚徒死恋色和财，所以神仙不肯召。真至道，不择人，岂论高低富与贫。且饶帝子共王孙，须去繁华锉锐分。嗔不除，憨不改，堕入轮回生死海。堆金积玉满山川，神仙冷笑应不采。名非贵，道极尊，圣圣贤贤显子孙。腰间跨玉骑骄马，瞥见如同隙里尘。隙里尘，石中火，何在留心为久计。苦苦煎熬唤不回，夺利争名如鼎沸。如鼎沸，永沈沦，失道迷真业所根。有人平却心头棘，便把天机说与君。命要传，性要悟，入圣超凡由汝做。三清路上少人行，畜类门前争入去。报贤良，休慕顾，性命机关须守护。若还缺一不芳菲，执著波查应失路。只修性，不修命，此是修行第一病。只修祖性不修丹，万劫阴灵难入圣。达命宗，迷祖性，恰似鉴容无宝镜。寿同天地一愚夫，权物家财无主柄。性命双修玄又玄，海底洪波驾法船。生擒活捉蛟龙首，始知匠手不虚传。","dynasty":"唐代","title":"敲爻歌"}
{"author":"吕岩","content":"手内青蛇凌白日，洞中仙果艳长春。须知物外烟霞客，不是尘中磨镜人。","dynasty":"唐代","title":"为贾师雄发明古铁镜"}
{"author":"吕岩","content":"心空道亦空，风静林还静。卷尽浮云月自明，中有山河影¤供养及修行，旧话成重省。豆爆生莲火里时，痛拨寒灰冷。","dynasty":"唐代","title":"卜算子"}
{"author":"吕岩","content":"庞眉斗竖恶精神，万里腾空一踊身。背上匣中三尺剑，为天且示不平人。","dynasty":"唐代","title":"绝句其二十九"}
{"author":"吕岩","content":"混元海底隐生伦，内有黄童玉帝名。白虎神符潜姹女，灵元镇在七元君。","dynasty":"唐代","title":"绝句其三十"}
{"author":"吕岩","content":"学道须教彻骨贫，囊中只有五三文。有人问我修行法，遥指天边日月轮。","dynasty":"唐代","title":"绝句其三十一"}
{"author":"吕岩","content":"我自忘心神自悦，跨水穿云来相谒。不问黄芽肘后方，妙道通微怎生说。","dynasty":"唐代","title":"绝句其三十二"}
{"author":"吕岩","content":"莲峰道士高且洁，不下莲宫经岁月。星辰夜礼玉簪寒，龙虎晓开金鼎热。","dynasty":"唐代","title":"绝句其三十三"}
{"author":"吕岩","content":"养得儿形似我形，我身枯悴子光精。生生世世常如此，争似留神养自身。","dynasty":"唐代","title":"绝句其三十四"}
{"author":"吕岩","content":"先生先生貌狞恶，拔剑当空气云错。连喝三回急急去，歘然空里人头落。","dynasty":"唐代","title":"绝句其三十五"}
{"author":"吕岩","content":"浮生不实为轻忽，衲服深藏奇异骨。非是尘中不染尘，焉得物外通无物。共语难兮情兀兀，独自行时轻拂拂。一点刀圭五彩生，飞丹走入神仙窟。","dynasty":"唐代","title":"七言其九十四"}
{"author":"吕岩","content":"才吞一粒便安然，十二重楼九曲连。庚虎循环餐绛雪，甲龙夭乔迸灵泉。三三上应三千日，九九中延九万年。须得有缘方可授，未曾轻泄与人传。","dynasty":"唐代","title":"七言其九十九"}
{"author":"吕岩","content":"日为和解月呼丹，华夏诸侯肉眼看。仁义异如胡越异，世情难似泰衡难。八仙炼后钟神异，四海磨成照胆寒。笑指不平千万万，骑龙抚剑九重关。","dynasty":"唐代","title":"七言其一○八"}
{"author":"吕岩","content":"莫道幽人一事无，闲中尽有静工夫。闭门清昼读书罢，扫地焚香到日晡。","dynasty":"唐代","title":"绝句其二十五"}
{"author":"吕岩","content":"午夜君山玩月回，西邻小圃碧莲开。天香风露苍华冷，云在青霄鹤未来。","dynasty":"唐代","title":"洞庭湖君山颂"}
{"author":"吕岩","content":"婴儿迤逦降瑶阶，手握玄珠直下来。半夜紫云披素质，几回赤气掩桃腮。微微笑处机关转，拂拂行时户牖开。此是吾家真一子，庸愚谁敢等闲猜。","dynasty":"唐代","title":"七言其五十四"}
{"author":"吕岩","content":"吾有玄中极玄语，周游八极无处吐。云輧飘泛到凝阳，一见君兮在玄浦。知君本是孤云客，拟话希夷生恍惚。无为大道本根源，要君亲见求真物。其中有一分三五，本自无名号丹母。寒泉沥沥气绵绵，上透昆仑还紫府。浮沈升降入中宫，四象五行齐见土。驱青龙，擒白虎，起祥风兮下甘露。铅凝真汞结丹砂，一派火轮真为主。既修真，须坚确，能转乾坤泛海岳。运行天地莫能知，变化鬼神应不觉。千朝炼就紫金身，乃致全神归返朴。黄秀才，黄秀才，既修真，须且早，人间万事何时了。贪名贪利爱金多，为他财色身衰老。我今劝子心悲切，君自思兮生猛烈。莫教大限到身来，又是随流入生灭。留此片言，用表其意。他日相逢，必与汝决。莫退初心，善爱善爱。","dynasty":"唐代","title":"题桐柏山黄先生庵门"}
{"author":"吕岩","content":"盗得乾坤祖，阴阳是本宗。天魂生白虎，地魄产青龙。运宝泥丸在，搬精入上宫。有人明此法，万载貌如童。","dynasty":"唐代","title":"五言其十一"}
{"author":"吕岩","content":"玉走金飞两曜忙，始闻花发又秋霜。徒夸篯寿千来岁，也是云中一电光。一电光，何太疾，百年都来三万日。其间寒暑互煎熬，不觉童颜暗中失。纵有儿孙满眼前，却成恩爱转牵缠。及乎精竭身枯朽，谁解教伊暂驻颜。延年之道既无计，不免将身归逝水。但看古往圣贤人，几个解留身在世。身在世，也有方，只为时人误度量。竞向山中寻草药，伏铅制汞点丹阳。点丹阳，事迥别，须向坎中求赤血。取来离位制阴精，配合调和有时节。时节正，用媒人，金翁姹女结亲姻。金翁偏爱骑白虎，姹女常驾赤龙身。虎来静坐秋江里，龙向潭中奋身起。两兽相逢战一场，波浪奔腾如鼎沸。黄婆丁老助威灵，撼动乾坤走神鬼。须臾战罢云气收，种个玄珠在泥底。从此根芽渐长成，随时灌溉抱真精。十月脱胎吞入口，忽觉凡身已有灵。此个事，世间稀，不是等闲人得知。宿世若无仙骨分，容易如何得遇之。金液丹，宜便炼，大都光景急如箭。要取鱼，须结筌，何不收心炼取铅。莫教烛被风吹灭，六道轮回难怨天。近来世上人多诈，尽著布衣称道者。问他金木是何般，噤口不言如害哑。却云服气与休粮，别有门庭道路长。岂不见阴君破迷歌里说，太乙含真法最强。莫怪言词太狂劣，只为时人难鉴别。惟君心与我心同，方敢倾心与君说。","dynasty":"唐代","title":"寄白龙洞刘道人"}
{"author":"吕岩","content":"龙精龟眼两相和，丈六男儿不奈何。九盏水中煎赤子，一轮火内养黄婆。月圆自觉离天网，功满方知出地罗。半醉好吞龙凤髓，劝君休更认弥陀。","dynasty":"唐代","title":"七言其四十二"}
{"author":"吕岩","content":"玄门玄理又玄玄，不死根元在汞铅。知是一般真个术，调和六一也同天。玉京山上羊儿闹，金水河中石虎眠。妙要能生觉本体，勤心到处自如然。","dynasty":"唐代","title":"七言其二十六"}
{"author":"吕岩","content":"东山东畔忽相逢，握手丁宁语似钟。剑术已成君把去，有蛟龙处斩蛟龙。","dynasty":"唐代","title":"绝句其十九"}
{"author":"吕岩","content":"妙妙妙中妙，玄玄玄更玄。动言俱演道，语默尽神仙。在掌如珠异，当空似月圆。他时功满后，直入大罗天。","dynasty":"唐代","title":"五言其十六"}
{"author":"吕岩","content":"黄鹤楼前吹笛时，白蘋红蓼满江湄。衷情欲诉谁能会，惟有清风明月知。","dynasty":"唐代","title":"题黄鹤楼石照"}
{"author":"吕岩","content":"恍惚擒来得自然，偷他造化在其间。神鼎内，火烹煎，尽历阴阳结作丹。","dynasty":"唐代","title":"渔父词一十八首。神效"}
{"author":"吕岩","content":"养气忘言守，降心为不为。动静知宗祖，无事更寻谁。真常须应物，应物要不迷。不迷性自住，性住气自回。气回丹自结，壶中配坎离。阴阳生返复，普化一声雷。白云朝顶上，甘露洒须弥。自饮长生酒，逍遥谁得知。坐听无弦曲，明通造化机。都来二十句，端的上天梯。","dynasty":"唐代","title":"百字碑"}
{"author":"吕岩","content":"独自行来独自坐，无限世人不识我。惟有城南老树精，分明知道神仙过。","dynasty":"唐代","title":"闲题"}
{"author":"吕岩","content":"闲来掉臂入天门，拂袂徐徐撮綵云。无语下窥黄谷子，破颜平揖紫霞君。拟登瑶殿参金母，回访瀛洲看日轮。恰值嫦娥排宴会，瑶浆新熟味氤氲。","dynasty":"唐代","title":"七言其一一○"}
{"author":"吕岩","content":"四海孤游一野人，两壶霜雪足精神。坎离二物君收得，龙虎丹行运水银。野人本是天台客，石桥南畔有旧宅。父子生来有两口，多好歌笙不好拍。","dynasty":"唐代","title":"七夕"}
{"author":"吕岩","content":"三清宫殿隐昆巅，日月光浮起紫烟。池沼泓泓翻玉液，楼台叠叠运灵泉。青龙乘火铅为汞，白虎腾波汞作铅。欲得坎男求匹偶，须凭离女结因缘。黄婆设尽千般计，金鼎开成一朵莲。列女擎乌当左畔，将军戴兔镇西边。黑龟却伏红炉下，朱雀还栖华阁前。然后澄神窥见影，三周功就驾云輧。","dynasty":"唐代","title":"直指大丹歌"}
{"author":"吕岩","content":"本末无非在玉都，亦曾陆地作凡夫。吞金食气先从有，悟理归真便入无。水火自然成既济，阴阳和合自相符。炉中炼出延年药，溟渤从教变复枯。","dynasty":"唐代","title":"七言其六十六"}
{"author":"吕岩","content":"箕星昴宿下长天，凡景宁教不愕然。龙出水来鳞甲就，鹤冲天气羽毛全。尘中教化千人眼，世上人知尔雅篇。自是凡流福命薄，忍教微妙略轻传。","dynasty":"唐代","title":"七言其八十四"}
{"author":"吕岩","content":"与君相见皇都里，陶陶动便经年醉。醉中往往爱藏真，亦不为他名与利。劝君休恋浮华荣，直须奔走烟霞程。烟霞欲去如何去，先须肘后飞金晶。金晶飞到上宫里，上宫下宫通光明。当时玉汞涓涓生，奔归元海如雷声。从此夫妻相际会，欢娱踊跃情无外。水火都来两半间，卦候翻成地天泰。一浮一沈阳炼阴，阴尽方知此理深。到底根元是何物，分明只是水中金。乔公乔公急下手，莫逐乌飞兼兔走。何如修炼作真人，尘世浮生终不久。人道长生没得来，自古至今有有有。","dynasty":"唐代","title":"赠乔二郎"}
{"author":"吕岩","content":"倾侧华阳醉再三，骑龙遇晚下南岩。眉因拍剑留星电，衣为眠云惹碧岚。金液变来成雨露，玉都归去老松杉。曾将铁镜照神鬼，霹雳搜寻火满潭。","dynasty":"唐代","title":"七言其一○四"}
{"author":"吕岩","content":"五岳滩头景象新，仁人方达杳冥身。天纲运转三元净，地脉通来万物生。自晓谷神通此道，谁将理性欲修真。明明说向中黄路，霹雳声中自得神。","dynasty":"唐代","title":"七言其一○二"}
{"author":"吕岩","content":"二八佳人体似酥，腰间仗剑斩凡夫。虽然不见人头落，暗里教君骨髓枯。","dynasty":"唐代","title":"警世"}
{"author":"吕岩","content":"嫫母西施共此身，可怜老少隔千春。他年鹤发鸡皮媪，今日玉颜花貌人。花开花落两悲欢，花与人还事一般。开在枝间妨客折，落来地上请谁看。","dynasty":"唐代","title":"题广陵妓屏二首"}
{"author":"吕岩","content":"东山东畔忽相逢，握手丁宁语似钟。剑术已成君把去，有蛟龙处斩蛟龙。","dynasty":"唐代","title":"绝句其十九"}
{"author":"吕岩","content":"六国愁看沉与浮，携琴长啸出神州。拟向烟霞煮白石，偶来城市见丹丘。受得金华出世术，期于紫府驾云游。年来摘得黄岩翠，琪树参差连地肺。露飘香陇玉苗滋，月上碧峰丹鹤唳。洞天消息春正深，仙路往还俗难继。忽因乘兴下白云，与君邂逅于尘世。尘世相逢开口希，共论太古同流志。瑶琴宝瑟与君弹，琼浆玉液劝我醉。醉中亦话兴亡事，云道总无珪组累。浮世短景倏成空，石火电光看即逝。韶年淑质曾非固，花面玉颜还作土。芳樽但继晓复昏，乐事不穷今与古。何如识个玄玄道，道在杳冥须细考。壶中一粒化奇物，物外千年功力奥。但能制得水中华，水火翻成金丹灶。丹就人间不久居，自有碧霄元命诰。玄洲旸谷悉可居，地寿天龄永相保。鸾车鹤驾逐云飞，迢迢瑶池应易到。耳闻争战还倾覆，眼见妍华成枯槁。唐家旧国尽荒芜，汉室诸陵空白草。蜉蝣世界实足悲，槿花性命莫迟迟。珠玑溢屋非为福，罗绮满箱徒自危。志士戒贪昔所重，达人忘欲宁自期。刘方刘方审听我，流光迅速如飞过。阴b2果决用心除，尸鬼因循为汝祸。八琼秘诀君自识，莫待铅空车又破。破车坏铅须震惊，直遇伯阳应不可。悠悠忧家复忧国，耗尽三田元宅火。咫尺玄关若要开，凭君自解黄金锁。","dynasty":"唐代","title":"赠刘方处士"}
{"author":"吕岩","content":"雨雪霏霏天已暮，金钟满劝抚焦桐。诗吟席上未移刻，剑舞筵前疾似风。何事行杯当午夜，忽然怒目便腾空。不知谁是亏忠孝，携个人头入坐中。","dynasty":"唐代","title":"七言其八十"}
{"author":"吕岩","content":"𡏟头坯，随雨破，秪是未曾经水火。若经水火烧成砖，留向世间住万年。棱角坚完不复坏，扣之声韵堪磨镌。凡水火，尚成功，坚完万物谁能同。修行路上多少人，穷年炼养费精神。不道未曾经水火，无常一旦临君身。既不悟，终不悔，死了犹来借精髓。主持正念大艰辛，一失人身为异类。君不见洛阳富郑公，说与金丹如盲聋。执迷不悟修真理，焉知潜合造化功。又不见九江张尚书，服药失明神气枯。不知还丹本无质，翻饵金石何太愚。又不见三衢赵枢密，参禅作鬼终不识。修完外体在何边，辩捷语言终不实。𡏟头坯，随雨破，便似修行这几个。大丈夫，超觉性，了尽空门不为證。伏羲传道至于今，穷理尽性至于命。了命如何是本元，先认坎离并四正。坎离即是真常家，见者超凡须入圣。坎是虎，离是龙，二体本来同一宫。龙吞虎啖居其中，离合浮沈初复终。剥而复，否而泰，进退往来定交会。弦而望，明而晦，消长盈虚相匹配。神仙深入水晶宫，时饮醍醐清更醲。饵之千日功便成，金筋玉骨身已轻。此个景象惟自身，上升早得朝三清。三清圣位我亦有，本来只夺乾坤精。饮凡酒，食膻腥，补养元和冲更盈。自融结，转光明，变作珍珠飞玉京。须臾六年肠不馁，血化白膏体难毁。不食方为真绝粮，真气薰蒸肢体强。既不食，超百亿，口鼻都无凡喘息。真人以踵凡以喉，从此真凡两边立。到此遂成无漏身，胎息丹田涌真火。老氏自此号婴儿，火候九年都经过。留形住世不知春，忽尔天门顶中破。真人出现大神通，从此天仙可相贺。圣贤三教不异门，昧者劳心休恁么。有识自爱生，有形终不灭。叹愚人，空驾说。愚人流荡无则休，落趣循环几时彻。学人学人细寻觅，且须研究古金碧。金碧参同不计年，妙中妙兮玄中玄。","dynasty":"唐代","title":"𡏟头坯歌"}
{"author":"吕岩","content":"先生先生莫外求，道要人传剑要收。今日相逢江海畔，一杯村酒劝君休。","dynasty":"唐代","title":"绝句其二十八"}
{"author":"吕岩","content":"还返初成立变童，瑞莲开处色辉红。金鼎内，迥朦胧，换骨添筋处处通。","dynasty":"唐代","title":"渔父词一十八首。神异"}
{"author":"吕岩","content":"日月交加晓夜奔，昆崙顶上定乾坤。真镜里，实堪论，叆叆红霞晓寂门。","dynasty":"唐代","title":"渔父词一十八首玄用"}
{"author":"吕岩","content":"龙精龟眼两相和，丈六男儿不奈何。九盏水中煎赤子，一轮火内养黄婆。月圆自觉离天网，功满方知出地罗。半醉好吞龙凤髓，劝君休更认弥陀。","dynasty":"唐代","title":"七言其四十二"}
{"author":"吕岩","content":"东山东畔忽相逢，握手丁宁语似钟。剑术已成君把去，有蛟龙处斩蛟龙。","dynasty":"唐代","title":"绝句其十九"}
{"author":"吕岩","content":"精养灵根气养神，此真之外更无真。神仙不肯分明说，迷了千千万万人。","dynasty":"唐代","title":"绝句其二十二"}
{"author":"吕岩","content":"吾有玄中极玄语，周游八极无处吐。云輧飘泛到凝阳，一见君兮在玄浦。知君本是孤云客，拟话希夷生恍惚。无为大道本根源，要君亲见求真物。其中有一分三五，本自无名号丹母。寒泉沥沥气绵绵，上透昆仑还紫府。浮沈升降入中宫，四象五行齐见土。驱青龙，擒白虎，起祥风兮下甘露。铅凝真汞结丹砂，一派火轮真为主。既修真，须坚确，能转乾坤泛海岳。运行天地莫能知，变化鬼神应不觉。千朝炼就紫金身，乃致全神归返朴。黄秀才，黄秀才，既修真，须且早，人间万事何时了。贪名贪利爱金多，为他财色身衰老。我今劝子心悲切，君自思兮生猛烈。莫教大限到身来，又是随流入生灭。留此片言，用表其意。他日相逢，必与汝决。莫退初心，善爱善爱。","dynasty":"唐代","title":"题桐柏山黄先生庵门"}
{"author":"吕岩","content":"万劫千生得个人，须知先世种来因。速觉悟。出迷津，莫使轮回受苦辛。","dynasty":"唐代","title":"渔父词一十八首。疾瞥地"}
{"author":"吕岩","content":"王阳术，得秘是黄牙。万蕊初生将此类，黄钟应律始归家，十月定君誇。","dynasty":"唐代","title":"忆江南其二"}
{"author":"吕岩","content":"子午常餐日月精，玄关门户启还扃。长如此，过平生，且把阴阳子细烹。","dynasty":"唐代","title":"渔父词一十八首。延寿"}
{"author":"吕岩","content":"谁解长生似我哉，炼成真气在三台。尽知白日升天去，刚逐红尘下世来。黑虎行时倾雨露，赤龙耕处产琼瑰。只吞一粒金丹药，飞入青霄更不回。","dynasty":"唐代","title":"七言其八"}
{"author":"吕岩","content":"贪贵贪荣逐利名，追游醉后恋欢情。年不永，代君惊，一报身终那里生。","dynasty":"唐代","title":"渔父词一十八首。作甚物"}
{"author":"吕岩","content":"古往诸仙子，根元占甲庚。水中闻虎啸，火里见龙行。进退穷三候，相吞用八纮。冲天功行满，寒暑不能争。","dynasty":"唐代","title":"五言其七"}
{"author":"吕岩","content":"北帝南辰掌内观，潜通造化暗相传。金槌袖里居元宅，玉户星宫降上玄。举世尽皆寻此道，谁人空里得玄关。明明道在堪消息，日月滩头去又还。","dynasty":"唐代","title":"七言其九十七"}
{"author":"吕岩","content":"花开花落两悲欢，花与人还事一般。开在枝间妨客折，落来地上请谁看。","dynasty":"唐代","title":"题广陵妓屏二首其二"}
{"author":"吕岩","content":"一本天机深更深，徒言万劫与千金。三冬大热玄中火，六月霜寒表外阴。金为浮来方见性，木因沈后始知心。五行颠倒堪消息，返本还元在己寻。","dynasty":"唐代","title":"七言其二十四"}
{"author":"吕岩","content":"玄门帝子坐中央，得算明长感玉皇。枕上山河和雨露，笛中日月混潇湘。坎男会遇逢金女，离女交腾嫁木郎。真个夫妻齐守志，立教牵惹在阴阳。","dynasty":"唐代","title":"七言其十九"}
{"author":"吕岩","content":"这回相见不无缘，满院风光小洞天。一剑当空又飞去，洞庭惊起老龙眠。","dynasty":"唐代","title":"潭州鹤会"}
{"author":"吕岩","content":"三亩丹田无种种，种时须藉赤龙耕。曾将此种教人种，不解铅池道不生。","dynasty":"唐代","title":"绝句其六"}
{"author":"吕岩","content":"欲整锋铓取惮劳，凌晨开匣玉龙嗥。手中气概冰三尺，石上精神蛇一条。奸血默随流水尽，凶豪今逐渍痕消。削平浮世不平事，与尔相将上九霄。","dynasty":"唐代","title":"化江南简寂观道士侯用晦磨剑"}
{"author":"吕岩","content":"大道渊源，高真隐秘，风流岂可知闻。先天一气，清浊自然分。不识坎离颠倒，谁能辨、金木浮沉？幽微处，无中产有，涧畔虎龙吟¤壶中，真造化，天精地髓，阴魄阳魂。运周天水火，燮理寒温。十月脱胎丹就，除此外、皆是傍门。君知否，尘寰走遍，端的少知音。","dynasty":"唐代","title":"满庭芳"}
{"author":"吕岩","content":"三千馀法论修行，第一烧丹路最亲。须是坎男端的物，取他离女自然珍。烹成不死砂中汞，结出长生水里银。九转九还功若就，定将衰老返长春。","dynasty":"唐代","title":"七言其四十三"}
{"author":"吕岩","content":"因携琴剑下烟萝，何幸今朝喜暂过。貌相本来犹自可，针医偏更效无多。仙经已读三千卷，古法曾持十二科。些小道功如不信，金阶舍手试看么。","dynasty":"唐代","title":"七言其六十四"}
{"author":"吕岩","content":"这个道，非常道。性命根，生死窍。说著丑，行着妙。人人憎，个个笑。大关键，在颠倒。莫厌秽，莫计较。得他来，立见效。地天泰，为朕兆。口对口，窍对窍。吞入腹，自知道。药苗新，先天兆。审眉间，行逆道。滓质物，自继绍。二者馀，方绝妙。要行持，令人叫。气要坚，神莫耗。若不行，空老耄。认得真，老还少。不知音，莫语要。些儿法，合大道。精气神，不老药。静里全，明中报。乘凤鸾，听天诏。","dynasty":"唐代","title":"三字诀"}
{"author":"吕岩","content":"婴儿迤逦降瑶阶，手握玄珠直下来。半夜紫云披素质，几回赤气掩桃腮。微微笑处机关转，拂拂行时户牖开。此是吾家真一子，庸愚谁敢等闲猜。","dynasty":"唐代","title":"七言其五十四"}
{"author":"吕岩","content":"嫫母西施共此身，可怜老少隔千春。他年鹤发鸡皮媪，今日玉颜花貌人。花开花落两悲欢，花与人还事一般。开在枝间妨客折，落来地上请谁看。","dynasty":"唐代","title":"题广陵妓屏二首"}
{"author":"吕岩","content":"得道年来八百秋，不曾飞剑取人头。玉皇未有天符至，且货乌金混世流。","dynasty":"唐代","title":"题凤翔府天庆观"}
{"author":"吕岩","content":"养气忘言守，降心为不为。动静知宗祖，无事更寻谁。真常须应物，应物要不迷。不迷性自住，性住气自回。气回丹自结，壶中配坎离。阴阳生返复，普化一声雷。白云朝顶上，甘露洒须弥。自饮长生酒，逍遥谁得知。坐听无弦曲，明通造化机。都来二十句，端的上天梯。","dynasty":"唐代","title":"百字碑"}
{"author":"吕岩","content":"六国愁看沉与浮，携琴长啸出神州。拟向烟霞煮白石，偶来城市见丹丘。受得金华出世术，期于紫府驾云游。年来摘得黄岩翠，琪树参差连地肺。露飘香陇玉苗滋，月上碧峰丹鹤唳。洞天消息春正深，仙路往还俗难继。忽因乘兴下白云，与君邂逅于尘世。尘世相逢开口希，共论太古同流志。瑶琴宝瑟与君弹，琼浆玉液劝我醉。醉中亦话兴亡事，云道总无珪组累。浮世短景倏成空，石火电光看即逝。韶年淑质曾非固，花面玉颜还作土。芳樽但继晓复昏，乐事不穷今与古。何如识个玄玄道，道在杳冥须细考。壶中一粒化奇物，物外千年功力奥。但能制得水中华，水火翻成金丹灶。丹就人间不久居，自有碧霄元命诰。玄洲旸谷悉可居，地寿天龄永相保。鸾车鹤驾逐云飞，迢迢瑶池应易到。耳闻争战还倾覆，眼见妍华成枯槁。唐家旧国尽荒芜，汉室诸陵空白草。蜉蝣世界实足悲，槿花性命莫迟迟。珠玑溢屋非为福，罗绮满箱徒自危。志士戒贪昔所重，达人忘欲宁自期。刘方刘方审听我，流光迅速如飞过。阴b2果决用心除，尸鬼因循为汝祸。八琼秘诀君自识，莫待铅空车又破。破车坏铅须震惊，直遇伯阳应不可。悠悠忧家复忧国，耗尽三田元宅火。咫尺玄关若要开，凭君自解黄金锁。","dynasty":"唐代","title":"赠刘方处士"}
{"author":"吕岩","content":"曾邀相访到仙家，忽上昆崙宴月华。玉女控拢苍獬豸，山童提挈白虾蟆。时斟海内千年酒，惯摘壶中四序花。今在人寰人不识，看看挥袖入烟霞。","dynasty":"唐代","title":"七言其三十"}
{"author":"吕岩","content":"长生术，初九秘潜龙。慎勿从高宜作客，丹田流注气交通，耆老反婴童。","dynasty":"唐代","title":"忆江南其六"}
{"author":"吕岩","content":"葆炼中分相火，行持外借方鞋。清虚爽彻御□□。□□□□□□。□□□□□□，□□灵宝为胎。十分无极至真来。恍惚芝骈羽盖。","dynasty":"唐代","title":"西江月·葆炼中分相火"}
{"author":"吕岩","content":"谁识寰中达者人，生平解法水中银。一条拄杖撑天地，三尺昆吾斩鬼神。大醉醉来眠月洞，高吟吟去傲红尘。自从悟里终身后，赢得蓬壶永劫春。","dynasty":"唐代","title":"七言其五十八"}
{"author":"吕岩","content":"返本还元道气平，虚非形质转分明。水中白雪微微结，火里金莲渐渐生。圣汞论时非有体，真铅穷看亦无名。吾今为报修行者，莫向烧金问至精。","dynasty":"唐代","title":"七言其十六"}
{"author":"吕岩","content":"闲来掉臂入天门，拂袂徐徐撮綵云。无语下窥黄谷子，破颜平揖紫霞君。拟登瑶殿参金母，回访瀛洲看日轮。恰值嫦娥排宴会，瑶浆新熟味氤氲。","dynasty":"唐代","title":"七言其一一○"}
{"author":"吕岩","content":"六国愁看沉与浮，携琴长啸出神州。拟向烟霞煮白石，偶来城市见丹丘。受得金华出世术，期于紫府驾云游。年来摘得黄岩翠，琪树参差连地肺。露飘香陇玉苗滋，月上碧峰丹鹤唳。洞天消息春正深，仙路往还俗难继。忽因乘兴下白云，与君邂逅于尘世。尘世相逢开口希，共论太古同流志。瑶琴宝瑟与君弹，琼浆玉液劝我醉。醉中亦话兴亡事，云道总无珪组累。浮世短景倏成空，石火电光看即逝。韶年淑质曾非固，花面玉颜还作土。芳樽但继晓复昏，乐事不穷今与古。何如识个玄玄道，道在杳冥须细考。壶中一粒化奇物，物外千年功力奥。但能制得水中华，水火翻成金丹灶。丹就人间不久居，自有碧霄元命诰。玄洲旸谷悉可居，地寿天龄永相保。鸾车鹤驾逐云飞，迢迢瑶池应易到。耳闻争战还倾覆，眼见妍华成枯槁。唐家旧国尽荒芜，汉室诸陵空白草。蜉蝣世界实足悲，槿花性命莫迟迟。珠玑溢屋非为福，罗绮满箱徒自危。志士戒贪昔所重，达人忘欲宁自期。刘方刘方审听我，流光迅速如飞过。阴b2果决用心除，尸鬼因循为汝祸。八琼秘诀君自识，莫待铅空车又破。破车坏铅须震惊，直遇伯阳应不可。悠悠忧家复忧国，耗尽三田元宅火。咫尺玄关若要开，凭君自解黄金锁。","dynasty":"唐代","title":"赠刘方处士"}
{"author":"吕岩","content":"要觅金丹理，根元不易逢。三才七返足，四象九还终。浴就微微白，烧成渐渐红。一丸延万纪，物外去冲冲。","dynasty":"唐代","title":"五言其十二"}
{"author":"吕岩","content":"谁解长生似我哉，炼成真气在三台。尽知白日升天去，刚逐红尘下世来。黑虎行时倾雨露，赤龙耕处产琼瑰。只吞一粒金丹药，飞入青霄更不回。","dynasty":"唐代","title":"七言其八"}
{"author":"吕岩","content":"自隐玄都不记春，几回沧海变成尘。玉京殿里朝元始，金阙宫中拜老君。闷即驾乘千岁鹤，闲来高卧九重云。我今学得长生法，未肯轻传与世人。","dynasty":"唐代","title":"七言其九十六"}
{"author":"吕岩","content":"花开花落两悲欢，花与人还事一般。开在枝间妨客折，落来地上请谁看。","dynasty":"唐代","title":"题广陵妓屏二首其二"}
{"author":"吕岩","content":"才吞一粒便安然，十二重楼九曲连。庚虎循环餐绛雪，甲龙夭乔迸灵泉。三三上应三千日，九九中延九万年。须得有缘方可授，未曾轻泄与人传。","dynasty":"唐代","title":"七言其九十九"}
{"author":"吕岩","content":"悟了长生理，秋莲处处开。金童登锦帐，玉女下香阶。虎啸天魂住，龙吟地魄来。有人明此道，立使返婴孩。姹女住南方，身边产太阳。蟾宫烹玉液，坎户炼琼浆。过去神仙饵，今来到我尝。一杯延万纪，物外任翱翔。顿悟黄芽理，阴阳禀自然。乾坤炉里炼，日月鼎中煎。木产长生汞，金烹续命铅。世人明此道，立便返童颜。宇宙产黄芽，经炉煅作砂。阴阳烹五彩，水火炼三花。鼎内龙降虎，壶中龟遣蛇。功成归物外，自在乐烟霞。要觅长生路，除非认本元。都来一味药，刚道数千般。丹鼎烹成汞，炉中炼就铅。依时服一粒，白日上冲天。姹女住瑶台，仙花满地开。金苗从此出，玉蕊自天来。凤舞长生曲，鸾歌续命杯。有人明此道，海变已千回。古往诸仙子，根元占甲庚。水中闻虎啸，火里见龙行。进退穷三候，相吞用八纮。冲天功行满，寒暑不能争。我悟长生理，太阳伏太阴。离宫生白玉，坎户产黄金。要主君臣义，须存子母心。九重神室内，虎啸与龙吟。灵丹产太虚，九转入重炉。浴就红莲颗，烧成白玉珠。水中铅一两，火内汞三铢。吃了瑶台宝，升天任海枯。姹女住离宫，身边产雌雄。炉中七返毕，鼎内九还终。悟了鱼投水，迷因鸟在笼。耄年服一粒，立地变冲童。盗得乾坤祖，阴阳是本宗。天魂生白虎，地魄产青龙。运宝泥丸在，搬精入上宫。有人明此法，万载貌如童。要觅金丹理，根元不易逢。三才七返足，四象九还终。浴就微微白，烧成渐渐红。一丸延万纪，物外去冲冲。个个觅长生，根元不易寻。要贪天上宝，须去世间琛。炼就水中火，烧成阳内阴。祖师亲有语，一味水中金。万物皆生土，如人得本元。青龙精是汞，白虎水为铅。悟者子投母，迷应地是天。将来物外客，个个补丹田。二十四神清，三千功行成。寒云连地转，圣日满天明。玉子偏宜种，金田岂在耕。此中真妙理，谁道不长生。妙妙妙中妙，玄玄玄更玄。动言俱演道，语默尽神仙。在掌如珠异，当空似月圆。他时功满后，直入大罗天。","dynasty":"唐代","title":"五言"}
{"author":"吕岩","content":"安排鼎灶炼玄根，进退须明卯酉门。绕电奔云飞日月，驱龙走虎出乾坤。一丸因与红颜驻，九转能烧白发痕。此道幽微知者少，茫茫尘世与谁论。","dynasty":"唐代","title":"七言其十八"}
{"author":"吕岩","content":"天生一物变三才，交感阴阳结圣胎。龙虎顺行阴鬼去，龟蛇逆往火龙来。婴儿日吃黄婆髓，姹女时餐白玉杯。功满自然居物外，人间寒暑任轮回。","dynasty":"唐代","title":"七言其九十"}
{"author":"吕岩","content":"黄鹤楼前吹笛时，白蘋红蓼满江湄。衷情欲诉谁能会，惟有清风明月知。","dynasty":"唐代","title":"题黄鹤楼石照"}
{"author":"吕岩","content":"别无巧妙，与你方儿一个。子後午前定息坐。夹脊双门崑崙过。恁时得气力，思量我。","dynasty":"唐代","title":"失调名"}
{"author":"吕岩","content":"暂别蓬莱海上游，偶逢太守问根由。身居北斗星杓下，剑挂南宫月角头。道我醉来真个醉，不知愁是怎生愁。相逢何事不相认，却驾白云归去休。","dynasty":"唐代","title":"真人行巴陵市太守怒其不避使案吏具其罪真人…诗曰"}
{"author":"吕岩","content":"这个道，非常道。性命根，生死窍。说著丑，行着妙。人人憎，个个笑。大关键，在颠倒。莫厌秽，莫计较。得他来，立见效。地天泰，为朕兆。口对口，窍对窍。吞入腹，自知道。药苗新，先天兆。审眉间，行逆道。滓质物，自继绍。二者馀，方绝妙。要行持，令人叫。气要坚，神莫耗。若不行，空老耄。认得真，老还少。不知音，莫语要。此儿法，合大道。精气神，不老药。静里全，明中报。乘凤鸾，听天诏。","dynasty":"唐代","title":"三字诀"}
{"author":"吕岩","content":"云鬓双明骨更轻，自言寻鹤到蓬瀛。日论药草皆知味，问著神仙自得名。簪冷夜龙穿碧洞，枕寒晨虎卧银城。来春又拟携筇去，为忆轩辕海上行。","dynasty":"唐代","title":"七言其三十九"}
{"author":"吕岩","content":"任是聪明志士，常迷东灶黄庭。参同大易事分明，不晓醉眠难醒。若遇高人指引，都来不费功程。北方坎子是金精，忍得黄牙方盛。","dynasty":"唐代","title":"西江月其二"}
{"author":"吕岩","content":"万卷仙经三尺琴，刘安闻说是知音。杖头春色一壶酒，炉内丹砂万点金。闷里醉眠三路口，闲来游钓洞庭心。相逢相遇人谁识，只恐冲天没处寻。","dynasty":"唐代","title":"七言其八十七"}
{"author":"吕岩","content":"莲峰道士高且洁，不下莲宫经岁月。星辰夜礼玉簪寒，龙虎晓开金鼎热。","dynasty":"唐代","title":"绝句其三十三"}
{"author":"吕岩","content":"昔年曾遇火龙君，一剑相传伴此身。天地山河从结沫，星辰日月任停轮。须知本性绵多劫，空向人间历万春。昨夜钟离传一语，六天宫殿欲成尘。","dynasty":"唐代","title":"得火龙真人剑法"}
{"author":"吕岩","content":"九转功成数尽乾，开炉拨鼎见金丹。餐饵了，别尘寰，足蹑青云突上天。","dynasty":"唐代","title":"渔父词一十八首。朝帝"}
{"author":"吕岩","content":"日为和解月呼丹，华夏诸侯肉眼看。仁义异如胡越异，世情难似泰衡难。八仙炼后钟神异，四海磨成照胆寒。笑指不平千万万，骑龙抚剑九重关。","dynasty":"唐代","title":"七言其一○八"}
{"author":"吕岩","content":"落魄且落魄，夜宿乡村，朝游城郭。闲来无事玩青山，困来街市货丹药。卖得钱，不算度，酤美酒，自斟酌。醉后吟哦动鬼神，任意日头向西落。","dynasty":"唐代","title":"长短句"}
{"author":"吕岩","content":"手内青蛇凌白日，洞中仙果艳长春。须知物外烟霞客，不是尘中磨镜人。","dynasty":"唐代","title":"为贾师雄发明古铁镜"}
{"author":"吕岩","content":"粗眉卓竖语如雷，闻说不平便放杯。仗剑当空千里去，一更别我二更回。","dynasty":"唐代","title":"绝句其二十七"}
{"author":"吕岩","content":"因看崔公入药镜，令人心地转分明。阳龙言向离宫出，阴虎还于坎位生。二物会时为道本，五方行尽得丹名。修真道士如知此，定跨赤龙归玉清。","dynasty":"唐代","title":"七言其三十四"}
{"author":"吕岩","content":"姹女住瑶台，仙花满地开。金苗从此出，玉蕊自天来。凤舞长生曲，鸾歌续命杯。有人明此道，海变已千回。","dynasty":"唐代","title":"五言其六"}
{"author":"吕岩","content":"四象分明八卦周，乾坤男女论绸缪。交会处，更娇羞，转觉情深玉体柔。","dynasty":"唐代","title":"渔父词一十八首。灿烂"}
{"author":"吕岩","content":"数载乐幽幽，欲逃寒暑逼。不求名与利，犹恐身心役。苦志慕黄庭，殷勤求道迹。阴功暗心修，善行长日积。世路果逢师，时人皆不识。我师机行密，怀量性孤僻。解把五行移，能将四象易。传余造化门，始悟希夷则。服取两般真，从头路端的。烹煎日月壶，不离乾坤侧。至道眼前观，得之元咫尺。真空空不空，真色色非色。推倒玉葫芦，迸出黄金液。紧把赤龙头，猛将骊珠吸。吞归脏腑中，夺得神仙力。妙号一黍珠，延年千万亿。同途听我吟，与道相亲益。未晓真黄芽，徒劳游紫陌。把住赤乌魂，突出银蟾魄。未省此中玄，常流容易测。三天应有路，九地终无厄。守道且藏愚，忘机要混迹。群生莫相轻，已是蓬莱客。","dynasty":"唐代","title":"又记"}
{"author":"吕岩","content":"息精息气养精神，精养丹田气养身。有人学得这般术，便是长生不死人。斗笠为帆扇作舟，五湖四海任遨游。大千沙界须臾至，石烂松枯经几秋。或为道士或为僧，混俗和光别有能。苦海翻成天上路，毗卢常照百千灯。","dynasty":"唐代","title":"绝句"}
{"author":"吕岩","content":"玉走金飞两曜忙，始闻花发又秋霜。徒夸篯寿千来岁，也是云中一电光。一电光，何太疾，百年都来三万日。其间寒暑互煎熬，不觉童颜暗中失。纵有儿孙满眼前，却成恩爱转牵缠。及乎精竭身枯朽，谁解教伊暂驻颜。延年之道既无计，不免将身归逝水。但看古往圣贤人，几个解留身在世。身在世，也有方，只为时人误度量。竞向山中寻草药，伏铅制汞点丹阳。点丹阳，事迥别，须向坎中求赤血。取来离位制阴精，配合调和有时节。时节正，用媒人，金翁姹女结亲姻。金翁偏爱骑白虎，姹女常驾赤龙身。虎来静坐秋江里，龙向潭中奋身起。两兽相逢战一场，波浪奔腾如鼎沸。黄婆丁老助威灵，撼动乾坤走神鬼。须臾战罢云气收，种个玄珠在泥底。从此根芽渐长成，随时灌溉抱真精。十月脱胎吞入口，忽觉凡身已有灵。此个事，世间稀，不是等闲人得知。宿世若无仙骨分，容易如何得遇之。金液丹，宜便炼，大都光景急如箭。要取鱼，须结筌，何不收心炼取铅。莫教烛被风吹灭，六道轮回难怨天。近来世上人多诈，尽著布衣称道者。问他金木是何般，噤口不言如害哑。却云服气与休粮，别有门庭道路长。岂不见阴君破迷歌里说，太乙含真法最强。莫怪言词太狂劣，只为时人难鉴别。惟君心与我心同，方敢倾心与君说。","dynasty":"唐代","title":"寄白龙洞刘道人"}
{"author":"吕岩","content":"通道复通玄，名留四海传。交亲一拄杖，活计两空拳。要果逡巡种，思茶逐旋煎。岂知来混世，不久却回天。","dynasty":"唐代","title":"通道"}
{"author":"吕岩","content":"秋景萧条叶乱飞，庭松影里坐移时。云迷鹤驾何方去，仙洞朝元失我期。","dynasty":"唐代","title":"宿州天庆观殿门留赠符离道士"}
{"author":"吕岩","content":"少饮欺心酒，休贪不义财。福因慈善得，祸向巧奸来。","dynasty":"唐代","title":"赐齐州李希遇诗"}
{"author":"吕岩","content":"养气忘言守，降心为不为。动静知宗祖，无事更寻谁。真常须应物，应物要不迷。不迷性自住，性住气自回。气回丹自结，壶中配坎离。阴阳生返复，普化一声雷。白云朝顶上，甘露洒须弥。自饮长生酒，逍遥谁得知。坐听无弦曲，明通造化机。都来二十句，端的上天梯。","dynasty":"唐代","title":"百字碑"}
{"author":"吕岩","content":"著意黄庭岁久，留心金碧年深。为忧白发鬓相侵，仙诀朝朝讨论¤秘要俱皆览过，神仙奥旨重吟。至人亲指水中金，不负平生志性。任是聪明志士，常迷东灶黄庭。参同大易事分明，不晓醉眠难醒¤若遇高人指引，都来不费功程。北方坎子是金精，认得黄牙方盛。","dynasty":"唐代","title":"西江月"}
{"author":"吕岩","content":"举世人生何所依，不求自己更求谁。绝嗜欲，断贪痴，莫把神明暗里欺。","dynasty":"唐代","title":"渔父词一十八首。方契理"}
{"author":"吕岩","content":"嫫母西施共此身，可怜老少隔千春。他年鹤发鸡皮媪，今日玉颜花貌人。花开花落两悲欢，花与人还事一般。开在枝间妨客折，落来地上请谁看。","dynasty":"唐代","title":"题广陵妓屏二首"}
{"author":"吕岩","content":"运本还元于此寻，周流金鼎虎龙吟。身不老，俗难侵，貌返童颜骨变金。","dynasty":"唐代","title":"渔父词一十八首。炼质"}
{"author":"吕岩","content":"亦无得失亦无言，动即施功静即眠。驱遣赤牛耕宇宙，分张玉粒种山川。栽培不惮劳千日，服食须知活万年。今日示君君好信，教君见世作神仙。","dynasty":"唐代","title":"七言其六十三"}
{"author":"吕岩","content":"举世人生何所依，不求自己更求谁。绝嗜欲，断贪痴，莫把神明暗里欺。","dynasty":"唐代","title":"渔父词一十八首。方契理"}
{"author":"吕岩","content":"宫门一闲入，临水凭栏立。无人知我来，朱顶鹤声急。","dynasty":"唐代","title":"题诗紫极宫"}
{"author":"吕岩","content":"窑头坯，随雨破，只是未曾经水火。若经水火烧成砖，留向世间住万年。棱角坚完不复坏，扣之声韵堪磨镌。凡水火，尚成功，坚完万物谁能同。修行路上多少人，穷年炼养费精神。不道未曾经水火，无常一旦临君身。既不悟，终不悔，死了犹来借精髓。主持正念大艰辛，一失人身为异类。君不见洛阳富郑公，说与金丹如盲聋。执迷不悟修真理，焉知潜合造化功。又不见九江张尚书，服药失明神气枯。不知还丹本无质，翻饵金石何太愚。又不见三衢赵枢密，参禅作鬼终不识。修完外体在何边，辩捷语言终不实。窑头坯，随雨破，便似修行这几个。大丈夫，超觉性，了尽空门不为证。伏羲传道至于今，穷理尽性至于命。了命如何是本元，先认坎离并四正。坎离即是真常家，见者超凡须入圣。坎是虎，离是龙，二体本来同一宫。龙吞虎啖居其中，离合浮沈初复终。剥而复，否而泰，进退往来定交会。弦而望，明而晦，消长盈虚相匹配。神仙深入水晶宫，时饮醍醐清更醲.饵之千日功便成，金筋玉骨身已轻。此个景象惟自身，上升早得朝三清。三清圣位我亦有，本来只夺乾坤精。饮凡酒，食膻腥，补养元和冲更盈。自融结，转光明，变作珍珠飞玉京。须臾六年肠不馁，血化白膏体难毁。不食方为真绝粮，真气薰蒸肢体强。既不食，超百亿，口鼻都无凡喘息。真人以踵凡以喉，从此真凡两边立。到此遂成无漏身，胎息丹田涌真火。老氏自此号婴儿，火候九年都经过。留形住世不知春，忽尔天门顶中破。真人出现大神通，从此天仙可相贺。圣贤三教不异门，昧者劳心休恁么。有识自爱生，有形终不灭。叹愚人，空驾说。愚人流荡无则休，落趣循环几时彻。学人学人细寻觅，且须研究古金碧。金碧参同不计年，妙中妙兮玄中玄。","dynasty":"唐代","title":"窑头坯歌"}
{"author":"吕岩","content":"坎离乾兑逢子午，须认取，自家根祖。地雷震动山头雨，要洗濯黄牙土¤捉得金精牢闭锢，炼甲庚，要生龙虎。待他问汝甚人传，但说道，先生姓吕。","dynasty":"唐代","title":"步蟾宫"}
{"author":"吕岩","content":"先生先生莫外求，道要人传剑要收。今日相逢江海畔，一杯村酒劝君休。","dynasty":"唐代","title":"绝句其二十八"}
{"author":"吕岩","content":"浮生不实为轻忽，衲服深藏奇异骨。非是尘中不染尘，焉得物外通无物。共语难兮情兀兀，独自行时轻拂拂。一点刀圭五彩生，飞丹走入神仙窟。","dynasty":"唐代","title":"七言其九十四"}
{"author":"吕岩","content":"二十四神清，三千功行成。寒云连地转，圣日满天明。玉子偏宜种，金田岂在耕。此中真妙理，谁道不长生。","dynasty":"唐代","title":"五言其十五"}
{"author":"吕岩","content":"学道须教彻骨贫，囊中只有五三文。有人问我修行法，遥指天边日月轮。","dynasty":"唐代","title":"绝句其三十一"}
{"author":"吕岩","content":"人命急如线，上下来往速如箭。认得是元神，子后午前须至炼。随意出，随意入，天地三才人得一。既得一，勿遗失，失了永求无一物。堪叹荒郊冢墓中，自古灭亡不知屈。","dynasty":"唐代","title":"修身诀"}
{"author":"吕岩","content":"三千里外无家客，七百年来云水身。行满蓬莱为别馆，道成瓦砾尽黄金。待宾榼里常存酒，化药炉中别有春。积德求师何患少，由来天地不私亲。","dynasty":"唐代","title":"答僧见"}
{"author":"吕岩","content":"达者推心兼济物，圣贤传法不离真。请师开说西来意，七祖如今未有人。","dynasty":"唐代","title":"与潭州智度寺慧觉诗"}
{"author":"吕岩","content":"弃却瓢囊摵碎琴，如今不恋□中金。自从一见黄龙后，始觉从前错用心。","dynasty":"唐代","title":"参黄龙机悟后呈偈"}
{"author":"吕岩","content":"周行独力出群伦，默默昏昏亘古存。无象无形潜造化，有门有户在乾坤。色非色际谁穷处，空不空中自得根。此道非从它外得，千言万语谩评论。通灵一颗正金丹，不在天涯地角安。讨论穷经深莫究，登山临水杳无看。光明暗寄希夷顶，赫赤高居混沌端。举世若能知所寓，超凡入圣弗为难。落魄红尘四十春，无为无事信天真。生涯只在乾坤鼎，活计惟凭日月轮。八卦气中潜至宝，五行光里隐元神。桑田改变依然在，永作人间出世人。独处乾坤万象中，从头历历运元功。纵横北斗心机大，颠倒南辰胆气雄。鬼哭神号金鼎结，鸡飞犬化玉炉空。如何俗士寻常觅，不达希夷不可穷。谁信华池路最深，非遐非迩奥难寻。九年采炼如红玉，一日圆成似紫金。得了永祛寒暑逼，服之应免死生侵。劝君门外修身者，端念思惟此道心。水府寻铅合火铅，黑红红黑又玄玄。气中生气肌肤换，精里含精性命专。药返便为真道士，丹还本是圣胎仙。出神入定虚华语，徒费功夫万万年。九鼎烹煎九转砂，区分时节更无差。精神气血归三要，南北东西共一家。天地变通飞白雪，阴阳和合产金花。终期凤诏空中降，跨虎骑龙谒紫霞。凭君子后午前看，一脉天津在脊端。金阙内藏玄谷子，玉池中坐太和官。只将至妙三周火，炼出通灵九转丹。直指几多求道者，行藏莫离虎龙滩。返本还元道气平，虚非形质转分明。水中白雪微微结，火里金莲渐渐生。圣汞论时非有体，真铅穷看亦无名。吾今为报修行者，莫向烧金问至精。安排鼎灶炼玄根，进退须明卯酉门。绕电奔云飞日月，驱龙走虎出乾坤。一丸因与红颜驻，九转能烧白发痕。此道幽微知者少，茫茫尘世与谁论。醍醐一盏诗一篇，暮醉朝吟不记年。乾马屡来游九地，坤牛时驾出三天。白龟窟里夫妻会，青凤巢中子母圆。提挈灵童山上望，重重叠叠是金钱。认得东西木与金，自然炉鼎虎龙吟。但随天地明消息，方识阴阳有信音。左掌南辰攀鹤羽，右擎北极剖龟心。神仙亲口留斯旨，何用区区向外寻。一本天机深更深，徒言万劫与千金。三冬大热玄中火，六月霜寒表外阴。金为浮来方见性，木因沈后始知心。五行颠倒堪消息，返本还元在己寻。虎将龙军气宇雄，佩符持甲去匆匆。铺排剑戟奔如电，罗列旌旗疾似风。活捉三尸焚鬼窟，生禽六贼破魔宫。河清海晏乾坤净，世世安居道德中。我家勤种我家田，内有灵苗活万年。花似黄金苞不大，子如白玉颗皆圆。栽培全赖中宫土，灌溉须凭上谷泉。直候九年功满日，和根拔入大罗天。寻常学道说黄芽，万水千山觅转差。有畛有园难下种，无根无脚自开花。九三鼎内烹如酪，六一炉中结似霞。不日成丹应换骨，飞升遥指玉皇家。四六关头路坦平，行人到此不须惊。从教犊驾轰轰转，尽使羊车轧轧鸣。渡海经河稀阻滞，上天入地绝欹倾。功成直入长生殿，袖出神珠彻夜明。九六相交道气和，河车昼夜迸金波。呼时一一关头转，吸处重重脉上摩。电激离门光海岳，雷轰震户动婆娑。思量此道真长远，学者多迷溺爱河。金丹不是小金丹，阴鼎阳炉里面安。尽道东山寻汞易，岂知西海觅铅难。玄珠窟里行非远，赤水滩头去便端。认得灵竿真的路，何劳礼月步星坛。古今机要甚分明，自是众生力量轻。尽向有中寻有质，谁能无里见无形。真铅圣汞徒虚费，玉室金关不解扃。本色丹瓢推倒后，却吞丸药待延龄。浮名浮利两何堪，回首归山味转甘。举世算无心可契，谁人更与道相参。寸犹未到甘谈尺，一尚难明强说三。经卷葫芦并拄杖，依前担入旧江南。本来无作亦无行，行着之时是妄情。老氏语中犹未决，瞿昙言下更难明。灵竿有节通天去，至药无根得地生。今日与君无吝惜，功成只此是蓬瀛。解将火种种刀圭，火种刀圭世岂知。山上长男骑白马，水边少女牧乌龟。无中出有还丹象，阴里生阳大道基。颠倒五行凭匠手，不逢匠手莫施为。三千馀法论修行，第一烧丹路最亲。须是坎男端的物，取他离女自然珍。烹成不死砂中汞，结出长生水里银。九转九还功若就，定将衰老返长春。欲种长生不死根，再营阴魄及阳魂。先教玄母归离户，后遣空王镇坎门。虎到甲边风浩浩，龙居庚内水温温。迷途争与轻轻泄，此理须凭达者论。闭目存神玉户观，时来火候递相传。云飞海面龙吞汞，风击岩巅虎伏铅。一旦炼成身内宝，等闲探得道中玄。刀圭饵了丹书降，跳出尘笼上九天。千日功夫不暂闲，河车搬载上昆山。虎抽白汞安炉里，龙发红铅向鼎间。仙府记名丹已熟，阴司除籍命应还。彩云捧足归何处，直入三清谢圣颜。解匹真阴与正阳，三年功满结成霜。神龟出入庚辛位，丹凤翱翔甲乙方。九鼎先辉双瑞气，三元中换五毫光。尘中若有同机者，共住烟霄不死乡。修生一路就中难，迷者徒将万卷看。水火均平方是药，阴阳差互不成丹。守雌勿失雄方住，在黑无亏白自乾。认得此般真妙诀，何忧风雨妒衰残。才吞一粒便安然，十二重楼九曲连。庚虎循环餐绛雪，甲龙夭乔迸灵泉。三三上应三千日，九九中延九万年。须得有缘方可授，未曾轻泄与人传。谁知神水玉华池，中有长生性命基。运用须凭龙与虎，抽添全藉坎兼离。晨昏点尽黄金粉，顷刻修成玉石脂。斋戒饵之千日后，等闲轻举上云梯。九天云净鹤飞轻，衔简翩翩别太清。身外红尘随意换，炉中白石立时成。九苞凤向空中舞，五色云从足下生。回首便归天上去，愿将甘雨救焦氓。婴儿迤逦降瑶阶，手握玄珠直下来。半夜紫云披素质，几回赤气掩桃腮。微微笑处机关转，拂拂行时户牖开。此是吾家真一子，庸愚谁敢等闲猜。水得天符下玉都，三千日里积功夫。祷祈天地开金鼎，收拾阴阳锁玉壶。便觉凡躯能变化，深知妙道不虚图。时来试问尘中叟，这个玄机世有无。谁识寰中达者人，生平解法水中银。一条拄杖撑天地，三尺昆吾斩鬼神。大醉醉来眠月洞，高吟吟去傲红尘。自从悟里终身后，赢得蓬壶永劫春。红炉迸溅炼金英，一点灵珠透室明。摆动乾坤知道力，逃移生死见功程。逍遥四海留踪迹，归去三清立姓名。直上五云云路稳，紫鸾朱凤自来迎。时人若要学长生，先是枢机昼夜行。恍惚中间专志气，虚无里面固元精。龙交虎战三周毕，兔走乌飞九转成。炼出一炉神圣药，五云归去路分明。亦无得失亦无言，动即施功静即眠。驱遣赤牛耕宇宙，分张玉粒种山川。栽培不惮劳千日，服食须知活万年。今日示君君好信，教君见世作神仙。不须两两与三三，只在昆仑第一岩。逢润自然情易伏，遇炎常恐性难降。有时直入三元户，无事还归九曲江。世上有人烧得住，寿齐天地更无双。本末无非在玉都，亦曾陆地作凡夫。吞精食气先从有，悟理归真便入无。水火自然成既济，阴阳和合自相符。炉中炼出延年药，溟渤从教变复枯。无名无利任优游，遇酒逢歌且唱酬。数载未曾经圣阙，千年唯只在仙州。寻常水火三回进，真个夫妻一处收。药就功成身羽化，更抛尘坌出凡流。杳杳冥冥莫问涯，雕虫篆刻道之华。守中绝学方知奥，抱一无言始见佳。自有物如黄菊蕊，更无色似碧桃花。休将心地虚劳用，煮铁烧金转转差。还丹功满未朝天，且向人间度有缘。拄杖两头担日月，葫芦一个隐山川。诗吟自得闲中句，酒饮多遗醉后钱。若问我修何妙法，不离身内汞和铅。半红半黑道中玄，水养真金火养铅。解接往年三寸气，还将运动一周天。烹煎尽在阴阳力，进退须凭日月权。只此功成三岛外，稳乘鸾凤谒诸仙。返本还元已到乾，能升能降号飞仙。一阳生是兴功日，九转周为得道年。炼药但寻金里水，安炉先立地中天。此中便是还丹理，不遇奇人誓莫传。飞龙九五已升天，次第还当赤帝权。喜遇汞珠凝正午，幸逢铅母结重玄。狂猿自伏何须炼，野马亲调不着鞭。炼就一丸天上药，顿然心地永刚坚。举世何人悟我家，我家别是一荣华。盈箱贮积登仙录，满室收藏伏火砂。顿饮长生天上酒，常栽不死洞中花。凡流若问吾生计，遍地纷纷五彩霞。津能充渴气充粮，家住三清玉帝乡。金鼎炼来多外白，玉虚烹处彻中黄。始知青帝离宫住，方信金精水府藏。流俗要求玄妙理，参同契有两三行。紫诏随鸾下玉京，元君相命会三清。便将金鼎丹砂饵，时拂霞衣驾鹤行。天上双童持珮引，月中娇女执幡迎。此时功满参真后，始信仙都有姓名。修修修得到乾乾，方号人间一醉仙。世上光阴催短景，洞中花木任长年。形飞峭壁非凡骨，神在玄宫别有天。唯愿先生频一顾，更玄玄外问玄玄。","dynasty":"唐代","title":"七言"}
{"author":"吕岩","content":"这个道，非常道。性命根，生死窍。说著丑，行着妙。人人憎，个个笑。大关键，在颠倒。莫厌秽，莫计较。得他来，立见效。地天泰，为朕兆。口对口，窍对窍。吞入腹，自知道。药苗新，先天兆。审眉间，行逆道。滓质物，自继绍。二者馀，方绝妙。要行持，令人叫。气要坚，神莫耗。若不行，空老耄。认得真，老还少。不知音，莫语要。些儿法，合大道。精气神，不老药。静里全，明中报。乘凤鸾，听天诏。","dynasty":"唐代","title":"三字诀"}
{"author":"吕岩","content":"学道初从此处修，断除贪爱别娇柔。长守静，处深幽，服气餐霞饱即休。","dynasty":"唐代","title":"渔父词一十八首。自无忧"}
{"author":"吕岩","content":"大道渊源，高真隐秘，风流岂可知闻。先天一气，清浊自然分。不识坎离颠倒，谁能辨、金木浮沉？幽微处，无中产有，涧畔虎龙吟¤壶中，真造化，天精地髓，阴魄阳魂。运周天水火，燮理寒温。十月脱胎丹就，除此外、皆是傍门。君知否，尘寰走遍，端的少知音。","dynasty":"唐代","title":"满庭芳"}
{"author":"吕岩","content":"西风吹渭水，落叶满长安。茫茫尘世里，独清闲。自然炉鼎，虎绕与龙盘。九转丹砂就，一粒刀圭，便成陆地神仙¤任万钉宝带貂蝉，富贵欲熏天。黄粱炊未熟，梦惊残。是非海里，直道作人难。袖手江南去，白蘋红蓼，又寻湓浦庐山。","dynasty":"唐代","title":"促拍满路花"}
{"author":"吕岩","content":"东与西，眼与眉。偃月炉中运坎离，灵砂且上飞。最幽微，是天机，你休痴，你不知。","dynasty":"唐代","title":"六么令"}
{"author":"吕岩","content":"万劫千生到此生，此生身始觉飞轻。抛家别国云山外，炼魄全魂日月精。比见至人论九鼎，欲穷大药访三清。如今获遇真仙面，紫府仙扉得姓名。","dynasty":"唐代","title":"献郑思远施真人二仙"}
{"author":"吕岩","content":"南宫水火吾须济，北阙夫妻我自媒。洞里龙儿娇郁律，山前童子喜徘徊。","dynasty":"唐代","title":"海上相逢赵同"}
{"author":"吕岩","content":"四海孤游一野人，两壶霜雪足精神。坎离二物君收得，龙虎丹行运水银。野人本是天台客，石桥南畔有旧宅。父子生来有两口，多好歌笙不好拍。","dynasty":"唐代","title":"七夕"}
{"author":"吕岩","content":"九重天子寰中贵，五等诸侯门外尊。争似布衣狂醉客，不教性命属乾坤。","dynasty":"唐代","title":"赠李德成（德成善医）"}
{"author":"吕岩","content":"无心独坐转黄庭，不逐时流入利名。救老只存真一气，修生长遣百神灵。朝朝炼液归琼垄，夜夜朝元养玉英。莫笑老人贫里乐，十年功满上三清。时人受气禀阴阳，均体乾坤寿命长。为重本宗能寿永，因轻元祖遂沦亡。三宫自有回流法，万物那无运用方。咫尺昆仑山上玉，几人知是药中王。","dynasty":"唐代","title":"别诗二首"}
{"author":"吕岩","content":"岘山一夜玉龙寒，凤林千树梨花老。襄阳城里没人知，襄阳城外江山好。","dynasty":"唐代","title":"剑画此诗于襄阳雪中"}
{"author":"吕岩","content":"午夜君山玩月回，西邻小圃碧莲开。天香风露苍华冷，云在青霄鹤未来。","dynasty":"唐代","title":"洞庭湖君山颂"}
{"author":"吕岩","content":"人命急如线，上下来往速如箭。认得是元神，子后午前须至炼。随意出，随意入，天地三才人得一。既得一，勿遗失，失了永求无一物。堪叹荒郊冢墓中，自古灭亡不知屈。","dynasty":"唐代","title":"修身诀"}
{"author":"吕岩","content":"落魄且落魄，夜宿乡村，朝游城郭。闲来无事玩青山，困来街市货丹药。卖得钱，不算度，酤美酒，自斟酌。醉后吟哦动鬼神，任意日头向西落。","dynasty":"唐代","title":"长短句"}
{"author":"吕岩","content":"宫门一闲入，临水凭栏立。无人知我来，朱顶鹤声急。","dynasty":"唐代","title":"题诗紫极宫"}
{"author":"吕岩","content":"独自行来独自坐，无限世人不识我。惟有城南老树精，分明知道神仙过。","dynasty":"唐代","title":"闲题"}
{"author":"吕岩","content":"数载乐幽幽，欲逃寒暑逼。不求名与利，犹恐身心役。苦志慕黄庭，殷勤求道迹。阴功暗心修，善行长日积。世路果逢师，时人皆不识。我师机行密，怀量性孤僻。解把五行移，能将四象易。传余造化门，始悟希夷则。服取两般真，从头路端的。烹煎日月壶，不离乾坤侧。至道眼前观，得之元咫尺。真空空不空，真色色非色。推倒玉葫芦，迸出黄金液。紧把赤龙头，猛将骊珠吸。吞归脏腑中，夺得神仙力。妙号一黍珠，延年千万亿。同途听我吟，与道相亲益。未晓真黄芽，徒劳游紫陌。把住赤乌魂，突出银蟾魄。未省此中玄，常流容易测。三天应有路，九地终无厄。守道且藏愚，忘机要混迹。群生莫相轻，已是蓬莱客。","dynasty":"唐代","title":"又记"}
{"author":"吕岩","content":"一毫之善，与人方便。一毫之恶，劝君莫作。衣食随缘，自然快乐。算是甚命，问什么卜。欺人是祸，饶人是福。天眼昭昭，报应甚速。谛听吾言，神钦鬼伏。","dynasty":"唐代","title":"劝世"}
{"author":"吕岩","content":"一吸鸾笙裂太清，绿衣童子步虚声。玉楼唤醒千年梦，碧桃枝上金鸡鸣。","dynasty":"唐代","title":"题东都妓馆壁"}
{"author":"吕岩","content":"大道从来属自然。空堂寂坐守机关。三田宝，镇长存，赤帝分明坐广寒。","dynasty":"唐代","title":"渔父词一十八首。初九"}
{"author":"吕岩","content":"罗浮道士谁同流，草衣木食轻王侯。世间甲子管不得，壶里乾坤只自由。数着残棋江月晓，一声长啸海山秋。饮馀回首话归路，遥指白云天际头。","dynasty":"唐代","title":"赠罗浮道士"}
{"author":"吕岩","content":"天网恢恢万象疏，一身亲到华山区。寒云去后留残月，春雪来时问太虚。六洞真人归紫府，千年鸾鹤老苍梧。自从遗却先生后，南北东西少丈夫。","dynasty":"唐代","title":"哭陈先生"}
{"author":"吕岩","content":"欲整锋铓敢惮劳，凌晨开匣玉龙嗥。手中气概冰三尺，石上精神蛇一条。奸血默随流水尽，凶豪今逐渍痕消。削平浮世不平事，与尔相将上九霄。","dynasty":"唐代","title":"化江南简寂观道士侯用晦磨剑（一作磨剑赠侯道士）"}
{"author":"吕岩","content":"唐朝进士，今日神仙。足蹑紫雾，却返洞天。","dynasty":"唐代","title":"题僧房绝句"}
{"author":"吕岩","content":"高谈阔论若无人，可惜明君不遇真。陛下问臣来日事，请看午未丙丁春。","dynasty":"唐代","title":"徽宗斋会"}
{"author":"吕岩","content":"昔年曾遇火龙君，一剑相传伴此身。天地山河从结沫，星辰日月任停轮。须知本性绵多劫，空向人间历万春。昨夜钟离传一语，六天宫殿欲成尘。","dynasty":"唐代","title":"得火龙真人剑法"}
{"author":"吕岩","content":"暂别蓬莱海上游，偶逢太守问根由。身居北斗星杓下，剑挂南宫月角头。道我醉来真个醉，不知愁是怎生愁。相逢何事不相认，却驾白云归去休。","dynasty":"唐代","title":"真人行巴陵市太守怒其不避使案吏具其罪真人…诗曰"}
{"author":"吕岩","content":"仙风道骨，颠倒运乾坤，平分时节。金木相交坎离位，一粒刀圭凝结。水虎潜形，火龙伏体，万丈毫光烈。仙花朵秀，圣男灵女扳折¤霄汉此夜中秋，银蟾离海，浪卷千层雪。此是天关地轴，谁解推穷圆缺。片晌功夫，霎时丹聚，到此凭何诀？倚天长啸，洞中无限风月。","dynasty":"唐代","title":"酹江月"}
{"author":"吕岩","content":"目前咫尺长生路，多少愚人不悟。爱河浪阔，洪波风紧，舟船难渡。略听仙师语，到彼岸，只消一句。炼金丹换了，凡胎浊骨。免轮回，三涂苦¤万事澄心定意，聚真阳、都归一处。分明认得，灵光真趣，本来面目。此个幽微理，莫容易，等闲分付。知蓬莱自有，神仙伴侣。同携手，朝天去。","dynasty":"唐代","title":"水龙吟"}
{"author":"吕岩","content":"三百年间，功标青史，几多俱委埃尘。悟黄粱弃事，厌世藏身。将我一枝丹桂，换他千载青春。岳阳楼上，纶巾羽扇，谁识天人¤蓬莱愿应仙举，谁知会合仙宾。遥想望，吹笙玉殿，奏舞鸾裀.风驭云輧不散，碧桃紫奈长新。愿逢一粒，九霞光里，相继朝真。","dynasty":"唐代","title":"雨中花"}
{"author":"吕岩","content":"二秀才，二秀才兮非秀才，非秀才兮是仙才。中华国里亲遭遇，仰面观天笑眼开。鹤形兮龟骨，龙吟兮虎颜。我有至言相劝勉，愿君兮勿猜勿猜。但煦日吹月，咽雨呵雷。火寄冥宫，水济丹台。金木交而土归位，铅汞分而丹露胎。赤血换而白乳流，透九窍兮动百骸。然然卷，然然舒，哀哀咍咍。孩儿喘而不死，腹空虚兮长斋。酬名利兮狂歌醉舞，酬富贵兮麻裰莎鞋。甲子问时休记，看桑田变作黄埃。青山白云好居住，劝君归去来兮归去来。","dynasty":"唐代","title":"勉牛生、夏侯生"}
{"author":"吕岩","content":"七返还丹，在我先须，炼已待时。正一阳初动，中宵漏永，温温铅鼎，光透帘帏。造化争驰，虎龙交媾，进火功夫牛斗危。曲江上，看月华莹净，有个乌飞¤当时，自饮刀圭，又谁信无中就养儿。辨水源清浊，木金间隔。不因师指，此事难知。道要玄微，天机深远，下手忙修犹太迟。蓬莱路，待三千行满，独步云归。火宅牵缠，夜去明来，早晚担忧。奈今日茫然，不知明日，波波劫劫，有甚来由？人世风灯，草头珠露，我见伤心眼泪流。不坚久，似石中迸火，水上浮沤¤休休，及早回头，把往日风流一笔钩。但粗衣淡饭，随缘度日，任人笑我，我又何求？限到头来，不论贫富，著甚干忙日夜忧。劝年少，把家缘弃了，海上来游。诗曲文章，任汝空留，数千万篇。奈日推一日，月推一月，今年不了，又待来年。有限光阴，无涯火院，只恐蹉跎老却贤。贪痴汉，望成家学道，两事双全¤凡间，只恋尘缘，又谁信壶中别有天。这道本无情，不亲富贵，不疏贫贱，只要心坚。不在劳神，不须苦行，息虑忘机合自然。长生事，待明公放下，方可相传。","dynasty":"唐代","title":"沁园春"}
{"author":"吕岩","content":"灵芝无种亦无根，解饮能餐自返魂。但得烟霞供岁月，任他乌兔走乾坤。婴儿只恋阳中母，姹女须朝顶上尊。一得不回千古内，更无冢墓示儿孙。","dynasty":"唐代","title":"七言其十四"}
{"author":"吕岩","content":"凭君子后午前看，一脉天津在脊端。金阙内藏玄谷子，玉池中坐太和官。只将至妙三周火，鍊出通灵九转丹。直指几多求道者，行藏莫离虎龙滩。","dynasty":"唐代","title":"七言其十五"}
{"author":"吕岩","content":"返本还元道气平，虚非形质转分明。水中白雪微微结，火里金莲渐渐生。圣汞论时非有体，真铅穷看亦无名。吾今为报修行者，莫向烧金问至精。","dynasty":"唐代","title":"七言其十六"}
{"author":"吕岩","content":"世上何人会此言，休将名利挂心田。等闲倒尽十分酒，遇兴高吟一百篇。物外烟霞为伴侣，壶中日月任婵娟。他时功满归何处，直驾云车入洞天。","dynasty":"唐代","title":"七言其十七"}
{"author":"吕岩","content":"安排鼎灶炼玄根，进退须明卯酉门。绕电奔云飞日月，驱龙走虎出乾坤。一丸因与红颜驻，九转能烧白发痕。此道幽微知者少，茫茫尘世与谁论。","dynasty":"唐代","title":"七言其十八"}
{"author":"吕岩","content":"玄门帝子坐中央，得算明长感玉皇。枕上山河和雨露，笛中日月混潇湘。坎男会遇逢金女，离女交腾嫁木郎。真个夫妻齐守志，立教牵惹在阴阳。","dynasty":"唐代","title":"七言其十九"}
{"author":"吕岩","content":"醍醐一盏诗一篇，暮醉朝吟不记年。乾马屡来游九地，坤牛时驾出三天。白龟窟里夫妻会，青凤巢中子母圆。提挈灵童山上望，重重叠叠是金钱。","dynasty":"唐代","title":"七言其二十"}
{"author":"吕岩","content":"遥指高峰笑一声，红霞紫雾面前生。每于廛市无人识，长到山中有鹤行。时弄玉蟾驱鬼魅，夜煎金鼎煮琼英。他时若赴蓬莱洞，知我仙家有姓名。","dynasty":"唐代","title":"七言其二十一"}
{"author":"吕岩","content":"堪笑时人问我家，杖担云物惹烟霞。眉藏火电非他说，手种金莲不自誇。三尺焦桐为活计，一壶美酒是生涯。骑龙远出游三岛，夜久无人玩月华。","dynasty":"唐代","title":"七言其二十二"}
{"author":"吕岩","content":"认得东西木与金，自然炉鼎虎龙吟。但随天地明消息，方识阴阳有信音。左掌南辰攀鹤羽，右擎北极剖龟心。神仙亲口留斯旨，何用区区向外寻。","dynasty":"唐代","title":"七言其二十三"}
{"author":"吕岩","content":"一本天机深更深，徒言万劫与千金。三冬大热玄中火，六月霜寒表外阴。金为浮来方见性，木因沈后始知心。五行颠倒堪消息，返本还元在己寻。","dynasty":"唐代","title":"七言其二十四"}
{"author":"吕岩","content":"虎将龙军气宇雄，佩符持甲去悤悤。铺排剑戟奔如电，罗列旌旗疾似风。活捉三尸焚鬼窟，生禽六贼破魔宫。河清海晏乾坤净，世世安居道德中。","dynasty":"唐代","title":"七言其二十五"}
{"author":"吕岩","content":"玄门玄理又玄玄，不死根元在汞铅。知是一般真个术，调和六一也同天。玉京山上羊儿闹，金水河中石虎眠。妙要能生觉本体，勤心到处自如然。","dynasty":"唐代","title":"七言其二十六"}
{"author":"吕岩","content":"我家勤种我家田，内有灵苗活万年。花似黄金苞不大，子如白玉颗皆圆。栽培全赖中宫土，灌溉须凭上谷泉。直候九年功满日，和根拔入大罗天。","dynasty":"唐代","title":"七言其二十七"}
{"author":"吕岩","content":"公卿虽贵不曾酬，说著仙乡便去游。为讨石肝逢蜃海，因寻甜雪过瀛州。山川醉后壶中放，神鬼闲来匣里收。据见目前无个识，不如杯酒混凡流。","dynasty":"唐代","title":"七言其二十八"}
{"author":"吕岩","content":"寻常学道说黄芽，万水千山觅转差。有畛有园难下种，无根无脚自开花。九三鼎内烹如酪，六一炉中结似霞。不日成丹应换骨，飞升遥指玉皇家。","dynasty":"唐代","title":"七言其二十九"}
{"author":"吕岩","content":"曾邀相访到仙家，忽上昆崙宴月华。玉女控拢苍獬豸，山童提挈白虾蟆。时斟海内千年酒，惯摘壶中四序花。今在人寰人不识，看看挥袖入烟霞。","dynasty":"唐代","title":"七言其三十"}
{"author":"吕岩","content":"火种丹田金自生，重重楼阁自分明。三千功行百旬见，万里蓬莱一日程。羽化自应无鬼录，玉都长是有仙名。今朝得赴瑶池会，九节幢幡洞里迎。","dynasty":"唐代","title":"七言其三十一"}
{"author":"吕岩","content":"四六关头路坦平，行人到此不须惊。从教犊驾轰轰转，尽使羊车轧轧鸣。渡海经河稀阻滞，上天入地绝欹倾。功成直入长生殿，袖出神珠彻夜明。","dynasty":"唐代","title":"七言其三十二"}
{"author":"吕岩","content":"九六相交道气和，河车昼夜迸金波。呼时一一关头转，吸处重重脉上摩。电激离门光海岳，雷轰震户动婆娑。思量此道真长远，学者多迷溺爱河。","dynasty":"唐代","title":"七言其三十三"}
{"author":"吕岩","content":"因看崔公入药镜，令人心地转分明。阳龙言向离宫出，阴虎还于坎位生。二物会时为道本，五方行尽得丹名。修真道士如知此，定跨赤龙归玉清。","dynasty":"唐代","title":"七言其三十四"}
{"author":"吕岩","content":"金丹不是小金丹，阴鼎阳炉里面安。尽道东山寻汞易，岂知西海觅铅难。玄珠窟里行非远，赤水滩头去便端。认得灵竿真的路，何劳礼月步星坛。","dynasty":"唐代","title":"七言其三十五"}
{"author":"吕岩","content":"莫怪爱吟天上诗，盖缘吟得世间稀。惯餐玉帝宫中饭，曾著蓬莱洞里衣。马踏日轮红露捲，凤衔月角擘云飞。何时再控青丝辔，又掉金鞭入紫微。","dynasty":"唐代","title":"七言其三十六"}
{"author":"吕岩","content":"黄芽白雪两飞金，行即高歌醉即吟。日月暗扶君甲子，乾坤自与我知音。精灵灭迹三清剑，风雨腾空一弄琴。的当南游归甚处，莫交鹤去上天寻。","dynasty":"唐代","title":"七言其三十七"}
{"author":"张元干","content":"梦绕神州路。怅秋风、连营画角，故宫离黍。底事昆仑倾砥柱，九地黄流乱注。聚万落千村狐兔。天意从来高难问，况人情老易悲难诉。更南浦，送君去。凉生岸柳催残暑。耿斜河，疏星残月，断云微度。万里江山知何处？回首对床夜语。雁不到，书成谁与？目尽青天怀今古，肯儿曹恩怨相尔汝！举大白，听《金缕》。","dynasty":"宋代","tags":"宋词三百首，豪放，送别，忧国忧民","title":"贺新郎·送胡邦衡待制赴新州"}
{"author":"张元干","content":"桃花萼。雨肥红绽东风恶。东风恶。长亭无寐，短书难托。征衫辜负深闺约。禁烟时候春罗薄。春罗薄。多应消瘦，可堪梳掠。","dynasty":"宋代","title":"忆秦娥"}
{"author":"张元干","content":"风露湿行云，沙水迷归艇。卧看明河月满空，斗挂苍山顶。万古只青天，多事悲人境。起舞闻鸡酒未醒，潮落秋江冷。","dynasty":"宋代","tags":"典故，写景，抒情，壮志","title":"卜算子·风露湿行云"}
{"author":"张元干","content":"寒水依痕，春意渐回，沙际烟阔。溪梅晴照生香，冷蕊数枝争发。天涯旧恨，试看几许消魂，长亭门外山重叠。不尽眼中青，是愁来时节。情切。画楼深闭，想见东风，暗销肌雪。辜负枕前云雨，尊前花月。心期切处，更有多少凄凉，殷勤留与归时说。到得却相逢，恰经年离别。","dynasty":"宋代","tags":"宋词精选，感叹，人生，写景，思归","title":"石州慢·寒水依痕"}
{"author":"张元干","content":"山绕平湖波撼城。湖光倒影浸山青。水晶楼下欲三更。雾柳暗时云度月，露荷翻处水流萤。萧萧散发到天明。","dynasty":"宋代","tags":"婉约，山水，闲适","title":"浣溪沙·山绕平湖波撼城"}
{"author":"张元干","content":"曳杖危楼去。斗垂天、沧波万顷，月流烟渚。扫尽浮云风不定，未放扁舟夜渡。宿雁落、寒芦深处。怅望关河空吊影，正人间、鼻息鸣鼍鼓。谁伴我，醉中舞。十年一梦扬州路。倚高寒、愁生故国，气吞骄虏。要斩楼兰三尺剑，遗恨琵琶旧语。谩暗涩铜华尘土。唤取谪仙平章看，过苕溪、尚许垂纶否。风浩荡，欲飞举。","dynasty":"宋代","tags":"宋词三百首，豪放，登高，孤独","title":"贺新郎·寄李伯纪丞相"}
{"author":"张元干","content":"雨急云飞，惊散暮鸦，微弄凉月。谁家疏柳低迷，几点流萤明灭。夜帆风驶，满湖烟水苍茫，菰蒲零乱秋声咽。梦断酒醒时，倚危樯清绝。心折。长庚光怒，群盗纵横，逆胡猖獗。欲挽天河，一洗中原膏血。两宫何处，塞垣祗隔长江，唾壶空击悲歌缺。万里想龙沙，泣孤臣吴越。","dynasty":"宋代","tags":"豪放，写景，抒情，悲愤","title":"石州慢·己酉秋吴兴舟中作"}
{"author":"张元干","content":"三月晦，送春有集，坐中偶书。春来春去催人老，老夫争肯输年少。醉后少年狂，白髭殊未妨。插花还起舞，管领风光处。把酒共留春，莫教花笑人。","dynasty":"宋代","tags":"宋词精选，少女，惜春","title":"菩萨蛮·春来春去催人老"}
{"author":"张元干","content":"月华冷沁花梢露。芳意恋、香肌住。心字龙涎饶济楚。素馨风味，碎琼流品，别有天然处。围炉屈曲宜深炷。留取春光向朱户。绿绮声中谁暗许。小窗归去，梦回犹记，金鼎分云缕。","dynasty":"宋代","title":"青玉案"}
{"author":"张元干","content":"白衣苍狗变浮云。千古功名一聚尘。好是悲歌将进酒，不妨同赋惜余春。风光全似中原日，臭味要须我辈人。雨后飞花知底数，醉来赢取自由身。","dynasty":"宋代","title":"瑞鹧鸪（彭德器出示胡邦衡新句次韵）"}
{"author":"张元干","content":"肉食贪谋己，几成国兴人。珠旒轻遗贼，玉册忍称臣。四海皆流涕，三军盍奋身。不堪宗社辱，一战靖边尘。","dynasty":"宋代","title":"感事四首丙午冬淮上作"}
{"author":"张元干","content":"卜室高垣桑柘边，空中来往尽飞仙。似闻一举三千里，更待成功上九天。","dynasty":"宋代","title":"高尚居士"}
{"author":"张元干","content":"往在澶渊过我家，自怜凡骨走天涯。丹青始识先生面，点化何时一粒砂。","dynasty":"宋代","title":"高尚居士"}
{"author":"张元干","content":"修门一出十经春，相业时来自奋身。袖手深谋终活国，挥毫佳句且惊人。话言每许闻前辈，宾客何堪接后尘。待扫欃枪洗兵马，两翁玄语记天津。","dynasty":"宋代","title":"宫使枢密富丈和篇高妙所谓压倒元白末句许予"}
{"author":"张元干","content":"移根一户蟾光溢，分派银河地脉灵。定与苏仙双橘井，他年续入郦元经。","dynasty":"宋代","title":"桂井"}
{"author":"张元干","content":"登楼乘暇日，唤客共浇愁。春去花犹发。阴浓雨未休。和诗真冷澹，得句总风流。能遣西邻老，殊无陋巷忧。","dynasty":"宋代","title":"郭从范示及张安国诸公酬唱辄次严韵"}
{"author":"张元干","content":"天骄毒中原，国势苦日削。一为虚声摇，颠沛几失脚。翠华栖海隅，虎戯亦太虐。忽闻哀痛诏，迸泪向寥寞。何当速悔祸，四海安耕凿。乃者浙西帅，望风先即却。坐令临安城，开关犹白著。只今锋镝余，冤鬼号冥漠。赏罚二大柄，倒持示微弱。岂无英雄人，戴宋心未薄。有如沈使君，忠义等筹略。始终誓复仇，志愿久已确。浮家来水村，避乱畏矰缴。行矣收功名，远过麒麟阁。气投平生欢，事付今夕噱。吾衰世无用，鼓勇徒矍铄。","dynasty":"宋代","title":"过白彪访沈次律有感十六韵"}
{"author":"张元干","content":"北客多流落，东村更寂寥。肯同清夜梦，不待故人招。月挂荒园竹，霜飞独木桥。听鸡休起舞，且共论天骄。","dynasty":"宋代","title":"过宿赵次张郊居二首"}
{"author":"张元干","content":"莫叹交游晚，相期岁月深。秋来初识面，老去要知心。灯火须更仆，杯盘取自斟。平生王霸术，袖手有微吟。","dynasty":"宋代","title":"过宿赵次张郊居二首"}
{"author":"张元干","content":"缭池剩欲开花径，傍舍先须作草堂。雨后不妨频检校，客来留得共徜徉。故园怪我归何晚，避地输君乐未央。待得功成方卜筑，岂如强健享风光。","dynasty":"宋代","title":"过云间黄用和新圃"}
{"author":"张元干","content":"坎壈如公莫怨天，谪居端是坐无毡。时来要自有归路，客散不妨频醉眠。云气久能浮蜃屋，雨声殊未透龟田。回思风雪围炉夜，何处联裘拥木绵。","dynasty":"宋代","title":"和杨聪父闻雨书怀"}
{"author":"张元干","content":"平生契所崇，晚得故人语。惊呼追曩游，世道今如许。中原鞠茂草，万里尽豺虎。天王巡江濆，对壘眺淮楚。未闻诛叛亡，快愤断腰膂。上复九庙讐，下宽四民苦。胸中有成奏，无路不容吐。天高云雾深，洒泣逃罪罟。朅来陪胜集，人物良可数。高氏父子贤，王甥兄弟窭。相过茶酒间，穷年简编处，丧乱共伤时，兴衰更怀古。假日聊销忧，信美非吾土。夜阑然薪归，被酒踏寒雨。买山结茅茨，我老竟何所。要当乔松根，白石仍同煮。","dynasty":"宋代","title":"和韵奉酬王原父集福山之什"}
{"author":"张元干","content":"雨暗连兵气，花飞点客愁。寓居皆野寺，相过只扁舟。不作新塘去，还为后泖游。盘飧虽杞菊，得饱胜椎牛。","dynasty":"宋代","title":"花飞"}
{"author":"张元干","content":"子去客昭武，今侬怀旧游。青山浑在眼，白发暗添头。旅食今安好，归程傥滞留。溪边因野步，试觅水明楼。","dynasty":"宋代","title":"寄钱申伯二首"}
{"author":"张元干","content":"林端结阁小跻攀，四面岚光绕曲栏。佛法本来南北异，个中北望见南山。","dynasty":"宋代","title":"寄题悠然阁三绝句"}
{"author":"张元干","content":"登临巧处属僧家，随分生涯度岁华。莫待藤萝满山月，时来倚杖数昏鸦。","dynasty":"宋代","title":"寄题悠然阁三绝句"}
{"author":"张元干","content":"谁标此阁作悠然，万事无非信手拈。参得东篱把菊意，不妨老远引陶潜。","dynasty":"宋代","title":"寄题悠然阁三绝句"}
{"author":"张元干","content":"老去何堪节物催，放灯中夜忽奔雷。一声大震龙蛇起，蚯蚓虾蟆也出来。","dynasty":"宋代","title":"甲戌正月十四日书所见来日惊蛰节"}
{"author":"张元干","content":"乾坤忽震荡，土宇遂分裂。杀气西北来，遗毒成僭窃。议和其祸胎，割地亦覆辙。傥从种将军，用武寨再劫。不放匹马回，安得两宫说。巍巍开国初，真宰创鸿业。一统包八荒，受降临观阙。并州稍稽命，骈头亟膏钺。於今何势殊，天王狩明越。诸镇本藩翰，楚破阖城血。翠舆欲东巡，蹈海计愈切。诏下散百司，恩许保妻妾。瞻彼廉陛尊，孰与壮班列。肉食知谋身，未省肯死节。检校舆地图，宁复见施设。三吴素轻浮，伤弓更心折。四顾皆惊波，苍黄共呜咽。维茲艰危秋，贫士转疏拙。明年谷增贵，贤愚罔分别。何处置我家，患在建午月。故山盍早归，岂忧践霜雪。作意海边来，初非事干谒。责我卖屋金，流言尚为孽。汪公德甚大，游说情激烈。力救归装贫，一洗肝肺热。如公趋急难，正似古豪侠。行藏道甚明，亲养志先决。去矣茅三间，无间衣百结。他时期卜邻，此日尤惜别。请以兄事公，尺书未宜缀。","dynasty":"宋代","title":"建炎感事"}
{"author":"张元干","content":"密雪飞花万木僵，南枝的皪待朝阳。还知百果输先手，政为孤根压众芳。","dynasty":"宋代","title":"江梅"}
{"author":"张元干","content":"不作市朝梦，生憎城郭居。前身真衲子，妄念入儒书。丘壑无疑老，轩裳久已疏。世人多大屋，争笑卖吾庐。","dynasty":"宋代","title":"解嘲示真歇老人二首"}
{"author":"张元干","content":"毁誉何时了，鸡虫事可知。不妨遭点检，好在莫相疑。高爵非吾性，奇勋任尔为。道人元具眼，批判亦慈悲。","dynasty":"宋代","title":"解嘲示真歇老人二首"}
{"author":"张元干","content":"黄鹄抟秋风，一举辄万里。飞鸣蓬蒿间，燕雀徒为尔。王郎志凌云，英妙良可喜。片言只字奇，採掇殊未已。乐从长者游，论事亦亹亹。知我中原时，早与大门齿。流落天南端，相过不相鄙。乃翁四男儿，君盖处其季。家世贤弟兄，自立要如是。古学傥有成，终身保无愧。陋哉斗筲人，惟见目前利。茲焉入三吴，索诗饯行李。何补仆马饥，聊复慰深意。可同洪乔书，尽付浙江水。今夕灯烛凉，便当茱菊醉。畏途重语离，瓶卧莫遽起。","dynasty":"宋代","title":"九月一日与王季夷酌别为赋十六韵"}
{"author":"张元干","content":"秋风著意菊丛黄，不怕东篱五夜霜。曾记南阳饮潭水，要令道骨合仙方。","dynasty":"宋代","title":"菊"}
{"author":"张元干","content":"玄鲫随钩诚养亲。","dynasty":"宋代","title":"句"}
{"author":"张元干","content":"珍重筠溪旧主人，我知明水是前身。如何一念初无过，便有多生未了因。止酒裙襦成厌杂，逃禅槌拂要比邻。云居嫡子重拈出，流布诸方此话新。","dynasty":"宋代","title":"筠溪居士跳出随顺境界把住放行自在神通纵横"}
{"author":"张元干","content":"出守真成梦蚁宫，天台云色亦愁容。时来盍锡万钉带，仙去俄归群玉峰。川上可惊如逝水，岁寒徒有后凋松。烦将老眼银河泪，共洒西风絮酒浓。","dynasty":"宋代","title":"哭邹德久二首用前韵"}
{"author":"张元干","content":"穷达那知十二宫，由来与世不相容。乃翁极谏牵龙衮，百谪同愁割剑峰。前辈品题推玉树，平生忧患挺苍松。伤心身后夸君赐，泉路恩光底事浓。","dynasty":"宋代","title":"哭邹德久二首用前韵"}
{"author":"张元干","content":"气吞万里境中事，心老经年江上行。三径已荒无蚁梦，一钱不直有鸥盟。云收远嶂晚风熟，浪打寒滩春水生。沤雁北飞知我意，为传诗句濮阳城。","dynasty":"宋代","title":"兰溪舟中寄苏粹中"}
{"author":"张元干","content":"梁溪万折必流东，间气英姿叶梦熊。出入三朝推大老，险夷一节合苍穹。守关虎豹徒窥闯，得雨蛟龙定长雄。衮绣未归聊袖手，不妨闲作黑头公。","dynasty":"宋代","title":"李丞相纲生朝三首"}
{"author":"张元干","content":"炎景生贤佐，三朝火王时。德威虽敌畏，忠荩只天知。安国惊何久，收功会有期。他年调鼎地，黄发属公师。","dynasty":"宋代","title":"李丞相纲生朝三首"}
{"author":"张元干","content":"戡乱登廊庙，群公数靖康。一身轻去就，百口恃安强。天意非难见，人情漫自凉。殷勤酌周斗，矍铄更鹰扬。","dynasty":"宋代","title":"李丞相纲生朝三首"}
{"author":"张元干","content":"柱史生周室，仙源谱系崇。储星昭昴宿，降岳表神嵩。间气凭家世，宗臣挺祖风。梦求终作楫，猎卜果非熊。感遇云龙会，恩深雨露丰。折冲渊圣日，辉赫靖康功。社稷欹倾际，乾坤震荡中。力扶神器正，坚守帝都雄。割地争三镇，回天定两宫。壮图期敉难，大节耻和戎。去国孤舟远，忧时百雉空。建炎欣翊戴，鸿庆袭光融。相印机衡重，兵权号令通。安危繄礼貌，进退肯雷同。巨屏频循抚，真祠示眷蒙。欢声逢谷旦，善颂达苍穹。弼亮需元老，平章合上公。五行推有本，六甲混无穷。再造邦基固，中兴大运隆。保民跻寿域，千载简宸衷。","dynasty":"宋代","title":"李丞相生朝"}
{"author":"张元干","content":"慈颜推寿相，懿范在吾乡。不待黄堂养，空遗紫诰藏。板舆悲骑省，板舆悲骑省，鹤客吊龙骧。风卷铭旌去，松冈閟夜长。","dynasty":"宋代","title":"刘建州母夫人难氏挽章"}
{"author":"张元干","content":"晨发芗城越数峰，我来师出失从容。白云遮日蔽秋寺，青嶂闻猿惊暮钟。世乱可无闲地隐，山深偏觉老僧慵。他年芋火谈空夜，雪屋松窗约过冬。","dynasty":"宋代","title":"留寄黄檗山妙湛禅师"}
{"author":"张元干","content":"江南一枝春，岁久暗香灭。怪得深夜寒，荒村映残雪。","dynasty":"宋代","title":"龙眠墨梅"}
{"author":"张元干","content":"巾裹唐装本布衣，平生唯识一钟离。此中养得婴儿就，世上行尸有许悲。","dynasty":"宋代","title":"吕公像"}
{"author":"张元干","content":"秋空一剑岳阳楼，醉里乾坤日夜浮。五百年间兴废事，不知谁是赤松游。","dynasty":"宋代","title":"吕公像"}
{"author":"张元干","content":"乱后今谁在，年来事可伤。云深怀故里，春老尚他乡。宁复论秦过，终当作楚狂。维舟短篱下，聊学捕鱼郎。","dynasty":"宋代","title":"乱后"}
{"author":"张元干","content":"寒水绕近郭，栖鸦蔽高原。映带幽人居，暝色起草根。衡门东南开，濁河日夜奔。所喜古堤月，初出烟江村。不入城市久，懒访亡与存。羡子了万事，坐以一气春。","dynasty":"宋代","title":"雒阳陈去非自符宝郎谪陈留酒官予时作丞澶渊"}
{"author":"张元干","content":"东坡喜雨事如此，吾舅名亭思不群。不问两歧何许秀，且看十顷卷黄云。","dynasty":"宋代","title":"麦秋亨"}
{"author":"张元干","content":"老答书题懒，贫营口腹忙。未能忘壮志，讵肯变刚肠。晷短催寒急，灯明伴漏长。床头褚衾在，不怕满檐霜。","dynasty":"宋代","title":"漫兴"}
{"author":"张元干","content":"老眼惊花暗，斜枝落纸愁。晚来闻冷雨，幻出一篱秋。","dynasty":"宋代","title":"墨菊"}
{"author":"张元干","content":"万里天南客，三年日至归。群阴虽久否，吾道岂终微。顾我民称逸，如君遁正肥。鲸鱼波浪稳，云翼有时飞。","dynasty":"宋代","title":"偶成寄友人"}
{"author":"张元干","content":"苍山崷崒中，殿古起野色。仰空象纬高，抚事戎马隔。三子俱人豪，语默有典则。安知今夕游，值此老宾客。危言惊鬼神，怀旧痛京国。寄书白帝城，问道屈原宅。三春闻竹枝，万里共悽恻。风来松柏悲，月落世界黑。相看炯不寐，袖手了无策。去去更酌泉，吾生易南北。","dynasty":"宋代","title":"陪李仲辅昆仲宿惠山寺"}
{"author":"张元干","content":"早岁嫠居久，儒家守志贫。白头躬祭祀，老眼喜缝纫。哭妇无遗恨，怜孙不忍嗔。一朝违孝养，力疾叫苍旻。","dynasty":"宋代","title":"彭德器北堂太夫人挽诗"}
{"author":"张元干","content":"暝色复已夕，雨声全未疏。掩关颇嗜卧，篝灯空照书。点滴闻瓦沟，决溜鸣阶渠。试作华屋想，未减严城居。大江汹波浪，旷野风号呼。那知三家村，有此一腐儒。是身在宇宙，何适非蘧庐。陵谷傥迁变，楼观皆空虚。安心无秘法，绝念忘畏途。生死尚可处，此境固有余。","dynasty":"宋代","title":"七月三日雨不止后一日作"}
{"author":"张元干","content":"了堂先生古遗直，贬剥私史专尊尧。二蔡怀奸首排击，始终大节不同朝。","dynasty":"宋代","title":"上平江陈侍郎十绝"}
{"author":"张元干","content":"灼见祸机宁有死，剖心立敌肯忘言。向来逆料无遗恨，彻底孤忠抱至冤。","dynasty":"宋代","title":"上平江陈侍郎十绝"}
{"author":"张元干","content":"前贤一节皆名世，此道终身公独行。每见遗编须掩泣，晚生期不负先生。","dynasty":"宋代","title":"上平江陈侍郎十绝"}
{"author":"张元干","content":"南荒百谪愈不屈，便道忽闻天遣来。峨帽焚香姑拱立，果无片楮可成灾。","dynasty":"宋代","title":"上平江陈侍郎十绝"}
{"author":"张元干","content":"酒酣怒发上冲冠，四十年前庐阜南。杖履周旋痛开警，为言小子颇尝参。","dynasty":"宋代","title":"上平江陈侍郎十绝"}
{"author":"张元干","content":"英灵精爽平生话，尚记先生苜蓿槃。仙去星辰终不灭，至今梦想骨毛寒。","dynasty":"宋代","title":"上平江陈侍郎十绝"}
{"author":"张元干","content":"功名碎啄与时同，譬似青天白日中。不觉片云随雨雹，适从何处运神通。","dynasty":"宋代","title":"上平江陈侍郎十绝"}
{"author":"张元干","content":"先生许可能尊祖，词采今存干蛊身。碑版灿然垂世誉，要知忠肃有门人。","dynasty":"宋代","title":"上平江陈侍郎十绝"}
{"author":"张元干","content":"闽粤诸侯地，春风尽去思。三年歌德政，万户绘生祠。位极聊方伯，谋深必帝师。待公安社稷，四海被恩私。","dynasty":"宋代","title":"上张丞相十首"}
{"author":"张元干","content":"活国勋奇甚，平戎志未衰。肯从时论屈，自许世人知。豹尾遥临镇，蝉冠暂祝厘。天将擒颉利，露布舍公谁。","dynasty":"宋代","title":"上张丞相十首"}
{"author":"张元干","content":"百六古今有，两宫开闢无。兴师诚刷耻，奋袂竞捐躯。必挟三灵助，能令万国孚。九宫驱六甲，何患五单于。","dynasty":"宋代","title":"上张丞相十首"}
{"author":"张元干","content":"蠢尔天骄子，中原祸太深。野心殊叵测，内地任频侵。日昃那常晦，阳生自剥阴。德光非不僭，终识杀狐林。","dynasty":"宋代","title":"上张丞相十首"}
{"author":"张元干","content":"国士多孤愤，君侯特长雄。玉墀曾复辟，铁券会论功。宇宙尊文物，华夷界土风。力扶炎运正，此意合苍穹。","dynasty":"宋代","title":"上张丞相十首"}
{"author":"张元干","content":"衮绣春秋富，旂常事业新。三迁推孟母，一德表商臣。任重能知止，功成合保身。傥容陪几杖，同访赤松人。","dynasty":"宋代","title":"上张丞相十首"}
{"author":"张元干","content":"贱子居闾里，明公总帅权。姓名谁比数，礼遇每周旋。老去无三窟，闲中有二天。知音何日报，愿见中兴年。","dynasty":"宋代","title":"上张丞相十首"}
{"author":"张元干","content":"罪放丙午末，归来辛亥初。不谈天下事，犹诵古人书。利病明诸掌，危疑儆后车。他时果无悔，载籍定欺予。","dynasty":"宋代","title":"上张丞相十首"}
{"author":"张元干","content":"真成风雨夜，精舍对床眠。去住非无数，行藏莫问天。十年濒瘴海，一棹破春烟。君自足归兴，不妨啼杜鹃。","dynasty":"宋代","title":"申伯有行色会宿东禅次元韵"}
{"author":"张元干","content":"惜别梅花雨，来归荔子秋。江帆成昨梦，云峤忽重游。共喜身长健，宁论客久愁。殷勤老居士，更为宝峰留。","dynasty":"宋代","title":"叔易自三归吴同赴竹庵荔子之集二首"}
{"author":"张元干","content":"客去云俱散，山空月正圆。不参藤树句，自透竹庵禅。骨法凌烟像，家声鼓瑟篇。直须陪叔季，急佐中兴年。","dynasty":"宋代","title":"叔易自三归吴同赴竹庵荔子之集二首"}
{"author":"张元干","content":"三年乌石僧房居，忍饥待次真臞儒。有意载酒问奇字，无事闭门抄异书。一行作吏去漳水，敛版趋廊参刺史。胸中豪气半销磨，销觉风波生眼底。高郎高郎君莫嗔，举世未有如君贫。毁官不复谒时宰，老大甘为行路人。君今业已临民社，办取催科时下下。不然彭泽归去来。簿领笞榜何为哉。男儿策动有时节，家世况自图云台。","dynasty":"宋代","title":"送高集中赴漳浦宰"}
{"author":"张元干","content":"久客惊秋晚，怀归更送君。乱来俱避地，老去惜杂群。山阁杯浮菊，江城雁度云。行行经钓濑，时事不须闻。","dynasty":"宋代","title":"送江子我归严陵"}
{"author":"张元干","content":"豹隐犹遮雾，鸾栖遂及瓜。绿林方在境，彩服径还家。世路久来险，人情何用嗟。胸中自丘壑，乐处是生涯。","dynasty":"宋代","title":"送李文中主簿受代归庭闱"}
{"author":"张元干","content":"结东征车换黑貂，灞西风雨正潇潇。茂陵久病书千卷，彭泽初归酒一瓢。帆背夕阳湓水阔，棹经沧海甑山遥。殷勤为谢南溪客，白首萤窗未见招。","dynasty":"宋代","title":"送前东阳于明府由鄂渚归故林"}
{"author":"张元干","content":"老舒古君子，送客皆善类。觞行颇轩渠，一斗辄径醉。凉颸生白苹，落日照紫翠。骊驹虽在门，不下儿女泪。傥复逢湘累，更与问憔悴。","dynasty":"宋代","title":"送舒希古"}
{"author":"张元干","content":"忽辞鼓山行，便作径山去。道人孤飞云，腰包咄嗟具。两边兄弟间，杨岐一条路。禅许众人参，院要大家住。无是亦无非，何喜复何怒。同粥鼓斋钟，等灯笼露柱。佛眼接竹庵，云门透圆悟。尔则有师承，心共成佛祖。可笑世上儿，妄念分毁誉。石火电光中，异竟什麽处世哲学。所得能几多，造业不知数。生死到头来，请问末后句。穷汉未必穷，富汉岂真富。入门相见时，此话莫错举。","dynasty":"宋代","title":"送言上人往见径山老十四韵"}
{"author":"张元干","content":"王孙朝谒去，功业叹流年。强项今三已。栖迟未九迁。笑谈曾击贼，谋畧合临边。秋雨长干路，归时且著鞭。","dynasty":"宋代","title":"送赵公远往健康"}
{"author":"张元干","content":"苍官森古鬣，此君挺刚节。中有调鼎姿，独立傲霜雪。","dynasty":"宋代","title":"岁寒三友图"}
{"author":"张元干","content":"此君风味极不浅，户外俗人来未曾。老石寒藤同一笑，我知公是在家曾。","dynasty":"宋代","title":"题独爱轩"}
{"author":"张元干","content":"一苇浮江双履归，花开震旦共传衣。本来心印无文字，画到卢能足是非。","dynasty":"宋代","title":"题六代祖师画像"}
{"author":"张元干","content":"出处当师汉大夫，立朝常拟赋归欤。赐金端为供行乐，燕客犹疑是送车。欲识吴门重解组，要符潭府向移书。闻知剩有闲风月，宅相须留待小疏。","dynasty":"宋代","title":"题企疏堂"}
{"author":"张元干","content":"宦游适乐土，宴坐名乐斋。问君何独乐，胸中高崔嵬。轩裳傥来物，世途吁可哀。纷然鸡鹜争，陷阱成祸胎。不如寻蠹鱼，简编阅兴衰。万事付杯酒，百年俱劫灰。搘颐忽长啸，妙想从天回。人生行乐耳，勿为华发催。","dynasty":"宋代","title":"题王岩起乐斋"}
{"author":"张元干","content":"寒梢的皪昏鸦，雪后风前皎月华。结习未除羞老眼，更看淡墨幻空花。","dynasty":"宋代","title":"题忠上人墨梅"}
{"author":"张元干","content":"眼看流辈上青云，拂袖归来昼掩门。心计岂容生事拙，时名长与故山存。不妨开径栽花卉，政复藏书遗子孙。八十光阴无可恨，聊歌楚些为招魂。","dynasty":"宋代","title":"挽李丈然明"}
{"author":"张元干","content":"画省何心入，轺车随分行。急难频太息，交友旧驰声。素月堕江影，白鸡悲夜鸣。绣衣无复出，部曲把铭旌。","dynasty":"宋代","title":"挽李仲辅三首"}
{"author":"张元干","content":"貌古期惊世，心夷合享年。交游称长者，风味配先贤。雁序飘零地，龙门寂寞边。不知方便作诔，著意翠珉镌。","dynasty":"宋代","title":"挽李仲辅三首"}
{"author":"张元干","content":"叹息宜春守，抽簪未乱归。不应徒告老，要是久知几。筑室聊遮雨，耘田止疗饥。杜门何悔吝，牖下敛朝衣。","dynasty":"宋代","title":"挽林天和"}
{"author":"张元干","content":"行配古君子，齿尊乡丈人。傥来名位晚，长往诔文新。薤露空悲腊，刍灵不见春。诸郎无过毁，寿考没元身。","dynasty":"宋代","title":"挽林天和"}
{"author":"张元干","content":"零落梁溪客，何堪郑子悲。闭门专学易，拥鼻爱哦诗。臭味方投合，行藏罕遇知。他年乡饮酒，扬觯相威仪。","dynasty":"宋代","title":"挽梦锡机宜寺簿"}
{"author":"张元干","content":"太府坚辞掾，平阳顷著功。清贫名教乐，静退昔贤风。俛首稠人里，甘心正论中。胡然成鬼录，骨相本三公。","dynasty":"宋代","title":"挽梦锡机宜寺簿"}
{"author":"张元干","content":"问疾方旬浃，殊惊不起传。所钦期异日，何意遽终天。图籍嗟空富，生涯众漫怜。保家宜有后，一角傥称贤。","dynasty":"宋代","title":"挽梦锡机宜寺簿"}
{"author":"张元干","content":"往在东都日，伤心丙午年。不从三镇割，安得两宫迁。抗议行营上，排奸御榻前。英风成昨梦，遗恨落穷边。","dynasty":"宋代","title":"挽少师相国李公"}
{"author":"张元干","content":"城守麾强弩，诸班果翕然。云梯攻正急，雨箭勇争先。中夜飞雷砲，平明破火船。如公真徇国，绘像冠凌烟。","dynasty":"宋代","title":"挽少师相国李公"}
{"author":"张元干","content":"泪尽西州路，碑留岘首名。买山缘荔子，为圃养黄精。所至登临地，犹疑步履声。堂堂真汉相，天忍閟佳城。","dynasty":"宋代","title":"挽少师相国李公"}
{"author":"张元干","content":"盛世黄门嗣，轻裘绿发时。伤心来故里，刮膜访良医。春雨铭旌暗，东郊薤露悲。人生得意早，遗恨在孤嫠。","dynasty":"宋代","title":"挽寺丞许子如"}
{"author":"张元干","content":"春江因送客，云峤更登临。精舍经行地，征人去住心。猿啼清梦断，花落晓窗阴。胜践成三宿，俱来此意深。","dynasty":"宋代","title":"戊辰春二月晦日同栖鸾子送所亲过宝积题壁间"}
{"author":"张元干","content":"君侯气挟飞仙骨，插脑伏犀高崒屼。荣枯过眼海一沤，出处何心兔三窟。养生得趣喜按摩，子夜不眠频叱咄。枕中玉函妙以微，肘后金精恍兮惚。我真蒲柳欲师承，刻画无盐恐唐突。似闻有意赠刀圭，倒卷逆流翻澥渤。世间万态古今同，政可忘言佯吃讷。杖藜未办饮菊潭，且看冥鸿秋灭没。","dynasty":"宋代","title":"希道使君见遗古风谨次严韵"}
{"author":"张元干","content":"古涧寒泉可枕流，从渠庚伏在炎州。杖藜端欲事幽讨，杯酒未容相劝酬。坐上纵无居士客，山间聊为老禅留。临沧亭外忘归路，他日逢君望旧游。","dynasty":"宋代","title":"希道使君入山再有佳句见及复次元韵因简老禅"}
{"author":"张元干","content":"一室维摩老，长年法喜游。苦心翻贝叶，痴坐写蝇头。可是文园病，何堪杞国忧。我知公健在，骨相合封侯。","dynasty":"宋代","title":"喜钱申伯病起二首"}
{"author":"张元干","content":"花飞伤宿雨，山润照清晨。念子经时卧，嗟予一味贫。稍闻疏药饵，遐想整衣巾。何日扶藜出，相陪醉晚春。","dynasty":"宋代","title":"喜钱申伯病起二首"}
{"author":"张元干","content":"春来书劄已西东，喜复相逢乱世中。万事变更唯舌在，三年流落转涂穷。云收野寺侵廊水，月挂孤帆送客风。剩欲留君明日住，夜阑难得一樽同。","dynasty":"宋代","title":"喜王性之见过千金村"}
{"author":"张元干","content":"无量劫来几相见，莫话南州与北县。居士向来业风吹，自合失却本来面。今年坐夏在鹤林，许我先驰海舟便。三山到日已秋深，且看山门骑佛殿。","dynasty":"宋代","title":"祥符陵老许作先驰归闽因成伽陀赠别绍兴甲戌"}
{"author":"张元干","content":"春风著意送将归，为赋清江落日低。惜别更留烹玉鱠，寓居长记对青猊。家山彼此归心速，歧路东西客梦迷。重把一樽成怅望，莺啼绿暗草凄凄。","dynasty":"宋代","title":"辛酉别杨聪父"}
{"author":"张元干","content":"广陵祠里寻常见，又向山阳楼外开。须信月明风露下，飞仙玉节有时来。","dynasty":"宋代","title":"瑶真馆"}
{"author":"张元干","content":"芳洲生苹芷，宿雨收晴浮暖翠。烟光如洗，几片花飞点泪。清镜空余白发添，新恨谁传红绫寄。溪涨岸痕，浪吞沙尾。老去情怀易醉。十二阑干慵遍倚。双凫人惯风流，功名万里。梦想浓妆碧云边，目断孤帆夕阳里。何时送客，更临春水。","dynasty":"宋代","tags":"赠别，写景，抒情，壮志难酬，愁苦","title":"鱼游春水·芳洲生苹芷"}
{"author":"张元干","content":"露坐榕阴须痛饮，从渠叠鼓频催。暮山新月两徘徊。离愁秋水远，醉眼晓帆开。泛宅浮家游戏去，流行坎止忘怀。江边鸥鹭莫相猜。上林消息好，鸿雁已归来。","dynasty":"宋代","tags":"送别，友情","title":"临江仙·送宇文德和被召赴行在所"}
{"author":"张元干","content":"春水迷天，桃花浪、几番风恶。云乍起、远山遮尽，晚风还作。绿卷芳洲生杜若。数帆带雨烟中落。傍向来、沙觜共停桡，伤飘泊。寒犹在，衾偏薄。肠欲断，愁难著。倚篷窗无寐，引杯孤酌。寒食清明都过却。最怜轻负年时约。想小楼、终日望归舟，人如削。","dynasty":"宋代","tags":"羁旅，山水，思归","title":"满江红·自豫章阻风吴城山作"}
{"author":"张元干","content":"花下愁。月下愁。花落月明人在楼。断肠春复秋。从他休。任他休。如今青鸾不自由。看看天尽头。","dynasty":"宋代","title":"长相思令"}
{"author":"张元干","content":"举手钓鳌客，削迹种瓜侯。重来吴会，三伏行见五湖秋。耳畔风波摇荡，身外功名飘忽，何路射旄头？孤负男儿志，怅望故园愁。梦中原，挥老泪，遍南州。元龙湖海豪气，百尺卧高楼。短发霜粘两鬓，清夜盆倾一雨，喜听瓦鸣沟。犹有壮心在，付与百川流。","dynasty":"宋代","tags":"抒怀，壮志难酬","title":"水调歌头·追和"}
{"author":"张元干","content":"卷珠箔，朝雨轻阴乍阁。阑干外、烟柳弄晴，芳草侵阶映红药。东风妒花恶，吹落梢头嫩萼。屏山掩、沉水倦熏，中酒心情怯杯勺。寻思旧京洛，正年少疏狂，歌笑迷著。障泥油壁催梳掠，曾驰道同载，上林携手，灯夜初过早共约，又争信飘泊。寂寞，念行乐。甚粉淡衣襟，音断弦索，琼枝璧月春如昨。怅别后华表，那回双鹤。相思除是，向醉里、暂忘却。","dynasty":"宋代","tags":"写景，思念，故国","title":"兰陵王·卷珠箔"}
{"author":"张元干","content":"紫枢泽笏趋龙尾。平入钧衡位。春殿听宣麻，争喜登庸，何似今番喜。昆台宜有神仙裔。奕世貂蝉贵。玉砌长兰芽，好拥笙歌，长向花前醉。","dynasty":"宋代","title":"醉花阴"}
{"author":"张元干","content":"凉气入熏笼，暗影欹花砌。紫玉谁人三弄寒，细吹断、江梅意。花底湿春衣，隔坐风轻递。却笑笙箫缑岭人，明月偷垂泪。","dynasty":"宋代","title":"卜算子"}
{"author":"张元干","content":"水芝香远摇红影。泛瑞霭、横山顶。缥缈笙歌云不定。玉钩斜挂，素蟾初满，醉惬浮瓜冷。庭兰戏彩传金鼎。小袖青衫更辉映。谁道筠溪归计近。秋风催去，凤池难老，长把中书印。","dynasty":"宋代","title":"青玉案（筠翁生朝）"}
{"author":"张元干","content":"山暗秋云，暝鸦接翅啼榕树。故人何处。一夜溪亭雨。梦入新凉，只道消残暑。还知否。燕将雏去。又是流年度。","dynasty":"宋代","title":"点绛唇（丙寅秋社前一日溪光亭大雨作）"}
{"author":"张元干","content":"绛节霓旌下九天，括苍初识地行仙。桃华海上三千岁，凤历人间五百年。可但彤弓寻节制，要知黔首望陶甄。香凝燕寝森兰玉，会见貂冠总附蝉。","dynasty":"宋代","title":"叶少蕴生朝三首"}
{"author":"张元干","content":"绿发翶翔翰苑春，升平三辅已朱轮。诗成山谷句中眼，名应石林天上人。耆旧政须廊庙具，蕃宣聊寄股肱臣。生朝剩欲为公寿，醉里苹花度曲新。","dynasty":"宋代","title":"叶少蕴生朝三首"}
{"author":"张元干","content":"林表登层阁，秋声隐暮钟。雅归苦竹寺，雨闇乱云峰。屡乞留新句，重来访旧踪。松门罕车马，似喜老夫逢。","dynasty":"宋代","title":"夜宿宗公丈室求诗甚勤为赋五字"}
{"author":"张元干","content":"鼎彝勋业推元老，文采风流及后昆。家世从来耐官职，百年犹见典刑存。","dynasty":"宋代","title":"雍熙堂"}
{"author":"张元干","content":"两傅常存好老心，汉廷元自少知音。归来日日相娱乐，赖有君王旧赐金。","dynasty":"宋代","title":"咏二疏"}
{"author":"张元干","content":"公如谢传暂闲身，我亦归来效季真。山屐数陪销暇日，诗篇常许和阳春。虚怀寄傲三休外，洗眼旁观万态新。谷口榴花解迎客，骑鲸端为谪仙人。","dynasty":"宋代","title":"游东山二咏次李丞相韵·榴花谷"}
{"author":"张元干","content":"古木寒藤挽我住，身非靖节谁能留。多惭不及鸾溪水，长向山前山后流。","dynasty":"宋代","title":"游庐山"}
{"author":"张元干","content":"人间日日有风波，不系虚舟奈若何。袖取平生济川手，行藏终与祖同科。","dynasty":"宋代","title":"艅艎斋"}
{"author":"张元干","content":"和气从容一笑春，如公今是暂闲身。伊蒲馔设无多客，薝蔔花繁正恼人。已遣炉熏通鼻观，更分茗碗瀹心尘。僧房长夏宜幽僻，杖屦频来顾问津。","dynasty":"宋代","title":"与富枢密"}
{"author":"张元干","content":"卷衲和云离五老，派分三峡济临川。兴波作浪从风鼓，莫学世流空度缘。","dynasty":"宋代","title":"圆通秀禅师送逊公首座赴明水请"}
{"author":"张元干","content":"命赋长短句，乃得天仙子，写呈两公，末章并发一笑楼外轻阴春淡伫。数点杏梢寒食雨。少年油壁记寻芳，梁苑路。今何处。千树红云空梦去。惊见此花须折取。明日满城传侍女。情知醉里惜花深，留春住。听莺语。一段风流天赋与。","dynasty":"宋代","title":"天仙子"}
{"author":"张元干","content":"山暗秋云，暝鸦接翅啼榕树。故人何处。一夜溪亭雨。梦入新凉，只道消残暑。还知否。燕将雏去。又是流年度。","dynasty":"宋代","title":"点绛唇（丙寅秋社前一日溪光亭大雨作）"}
{"author":"张元干","content":"毁誉何时了，鸡虫事可知。不妨遭点检，好在莫相疑。高爵非吾性，奇勋任尔为。道人元具眼，批判亦慈悲。","dynasty":"宋代","title":"解嘲示真歇老人二首"}
{"author":"张元干","content":"前贤一节皆名世，此道终身公独行。每见遗编须掩泣，晚生期不负先生。","dynasty":"宋代","title":"上平江陈侍郎十绝"}
{"author":"张元干","content":"水鹢风帆，两眉只解相思皱。悄然难受。教我怎唧𠺕。待得书来，不管归时瘦。娇痴后。是事撋就。只这难依口。","dynasty":"宋代","title":"点绛唇其九"}
{"author":"张元干","content":"荔子著花繁，清微庭院。贺厦双飞画梁燕。绮罗丛里，百和炉烟祝愿。愿从今日去，身长健。檀板竞催，榕阴初转。舞袖风前翠翘颤。明年开府，锡宴金钟宣劝。寿星朝北斗，君王眷。","dynasty":"宋代","title":"感皇恩（寿）"}
{"author":"张元干","content":"缭池剩欲开花径，傍舍先须作草堂。雨后不妨频检校，客来留得共徜徉。故园怪我归何晚，避地输君乐未央。待得功成方卜筑，岂如强健享风光。","dynasty":"宋代","title":"过云间黄用和新圃"}
{"author":"张元干","content":"布谷催春惜雨乾，白鸥江上未盟寒。且倾客子酴醾酒，共享先生苜蓿盘。我已悬车羞碌碌，公当鸣佩称珊珊。休文才思虽多病，可是空吟红药阑。","dynasty":"宋代","title":"次友人书怀其三"}
{"author":"张元干","content":"山人不省大明宫，怀昔幽寻自改容。庐阜东西二林寺，钱塘南北两高峰。百年有尽云归壑，万事无边月挂松。满院苍苔重到日，秋光欲滴向人浓。","dynasty":"宋代","title":"次韵钱申伯游东山既归述怀之章"}
{"author":"张元干","content":"疏枝冷蕊忽惊春。一点芳心入鬓云。风韵情知似玉人。笑迎门。香暖红炉酒未温。","dynasty":"宋代","title":"豆叶黄"}
{"author":"张元干","content":"赫赫紫岩，白虹贯渊。玉生其中，匪雕匪镌。登於廊庙，圭璋浑全。温如之质，所宝象贤。","dynasty":"宋代","title":"紫岩九章章八句上寿张丞相"}
{"author":"张元干","content":"谁标此阁作悠然，万事无非信手拈。参得东篱把菊意，不妨老远引陶潜。","dynasty":"宋代","title":"寄题悠然阁三绝句"}
{"author":"张元干","content":"宝历祥开飞练上，青冥万里光。石城形胜，秦淮风景，威凤来翔。腊余春色早，兆钓璜、贤佐兴王。对熙旦，正格天同德，全魏分疆。荧煌。五云深处，化钧独运斗魁旁。绣裳龙尾，千官师表，万事平章。景钟文瑞世，醉尚方、难老金浆。庆垂芳。看云屏间坐，象笏堆床。","dynasty":"宋代","title":"瑶台第一层"}
{"author":"张元干","content":"往昔升平客大梁，新烟然烛九衢香。车声驰道内家出，春色禁沟宫柳黄。陵邑祇今称虏地，衣冠谁复问唐装。伤心寒食当时事，梦想流莺下苑墙。","dynasty":"宋代","title":"次友人寒食书怀韵二首其一"}
{"author":"张元干","content":"老懒天教脱世纷，山川到眼失尘昏。绝怜千仞鸣飞瀑，一洒风中八表云。","dynasty":"宋代","title":"跋米元晖瀑布横轴"}
{"author":"张元干","content":"甘林玉蕊生香雾。游蜂争采清晨露。芳意著人浓。微烘曲室中。春来瀛海外。沈水迎风碎。好事富余熏。频分几缕云。","dynasty":"宋代","title":"菩萨蛮"}
{"author":"张元干","content":"小雨堪晴，坐来池上荷珠碎。倬眉浓翠。怎不交人醉。美盼流觞，白鹭窥秋水。天然媚。大家休睡。笑倚西风里。","dynasty":"宋代","title":"点绛唇"}
{"author":"张元干","content":"风露底石上岸巾愁起。月到房心天似水。乱峰清影里。此去登瀛须记。今夕道山同醉。春殿明年人共指。玉皇香案吏。","dynasty":"宋代","title":"谒金门（道山亭饯张椿老赴行在）"}
{"author":"张元干","content":"西郊追赏寻芳处。闻道冲寒去。雨肥红绽向南枝。岁晚才开应是、恨春迟。天涯乐事王孙贵。花底还君醉。有人风味胜疏梅。醉里折花归去、更传杯。","dynasty":"宋代","title":"虞美人"}
{"author":"张元干","content":"肉食贪谋己，几成国与人。珠旒轻遗贼，玉册忍称臣。四海皆流涕，三军盍奋身。不堪宗社辱，一战靖边尘。","dynasty":"宋代","title":"感事四首丙午冬淮上作其四"}
{"author":"张元干","content":"宝历祥开飞练上，青冥万里光。石城形胜，秦淮风景，威凤来翔。腊余春色早，兆钓璜、贤佐兴王。对熙旦，正格天同德，全魏分疆。荧煌。五云深处，化钧独运斗魁旁。绣裳龙尾，千官师表，万事平章。景钟文瑞世，醉尚方、难老金浆。庆垂芳。看云屏间坐，象笏堆床。","dynasty":"宋代","title":"瑶台第一层"}
{"author":"张元干","content":"久客惊秋晚，怀归更送君。乱来俱避地，老去惜杂群。山阁杯浮菊，江城雁度云。行行经钓濑，时事不须闻。","dynasty":"宋代","title":"送江子我归严陵"}
{"author":"张元干","content":"风露底石上岸巾愁起。月到房心天似水。乱峰清影里。此去登瀛须记。今夕道山同醉。春殿明年人共指。玉皇香案吏。","dynasty":"宋代","title":"谒金门（道山亭饯张椿老赴行在）"}
{"author":"张元干","content":"垂虹望极，扫太虚纤翳，明河翻雪。一碧天光波万顷，涌出广寒宫阙。好事浮家，不辞百里，俱载如花颊。琴高双鲤，鼎来同醉孤绝。浩荡今夕风烟，人间天上，别似寻常月。陶冶三高千古恨，赏我中秋清节。八十仙翁，雅宜图画，写取横江楫。平生奇观，梦回犹辣毛发。","dynasty":"宋代","title":"念奴娇（己卯中秋和陈丈少卿韵）"}
{"author":"张元干","content":"潮退江南晚渡。山暗水西烟雨。天气十分凉，断送一年残暑。归去。归去。香雾曲屏深处。","dynasty":"宋代","title":"如梦令"}
{"author":"张元干","content":"向来敌帅窥吴越，稳泛楼船舍骑兵。开辟所无颠倒事，可能今日独横行。","dynasty":"宋代","title":"次韵奉送李季言四首其一"}
{"author":"张元干","content":"江天雨霁，正露荷擎翠，风槐摇绿。试问秦楼今夜里，愁到阑干几曲。笑捻黄花，重题红叶，无奈归期促。暮云千里，桂华初绽寒玉。有谁伴我凄凉，除非分付与，杯中醽醁。水本无情山又远，回首烟波云木。梦绕西园，魂飞南浦，自古情难足。旧游何处，落霞空映孤鹜。","dynasty":"宋代","title":"念奴娇"}
{"author":"张元干","content":"卷珠箔，朝雨轻阴乍阁。阑干外、烟柳弄晴，芳草侵阶映红药。东风妒花恶，吹落梢头嫩萼。屏山掩、沉水倦熏，中酒心情怯杯勺。寻思旧京洛，正年少疏狂，歌笑迷著。障泥油壁催梳掠，曾驰道同载，上林携手，灯夜初过早共约，又争信飘泊。寂寞，念行乐。甚粉淡衣襟，音断弦索，琼枝璧月春如昨。怅别后华表，那回双鹤。相思除是，向醉里、暂忘却。","dynasty":"宋代","tags":"写景，思念，故国","title":"兰陵王·卷珠箔"}
{"author":"张元干","content":"凉气入熏笼，暗影敧花砌。紫玉谁人三弄寒，细吹断、江梅意。花底湿春衣，隔坐风轻递。却笑笙箫缑岭人，明日偷垂泪。","dynasty":"宋代","title":"卜算子其二"}
{"author":"张元干","content":"雅欲赋招隐，何堪吊战场。独看星错落，久立夜苍茫。羽檄来东越，风烟隔下塘。安闲随处有，冠盖莫相望。","dynasty":"宋代","title":"冬夜有怀柯田山人四首"}
{"author":"张元干","content":"窗暗窗明昏又晓。百岁光阴，老去难重少。四十归来犹赖早。浮名浮利都经了。时把青铜闲自照。华发苍颜，一任傍人笑。不会参禅并学道。但知心下无烦恼。","dynasty":"宋代","title":"蝶恋花"}
{"author":"张元干","content":"兰若黄门像，相望博陆居。衣冠尘亦暗，箫鼓祭全疏。草色侵荒迳，潮声过夕墟。遗风犹可想，吊古一觞余。","dynasty":"宋代","title":"次韵唐彦猷所题顾野王祠与霍子孟庙对"}
{"author":"张元干","content":"今夕知何夕，真成累十觞。炉薰飘月影，密炬煎花香。政懒还诗债，无从发酒狂。故人怜久客，舞袖要须长。","dynasty":"宋代","title":"次韵晁伯南饮董彦达官舍心远堂"}
{"author":"张元干","content":"使君元自锦官来，百丈重寻滟滪回。化阅行年如伯玉，心成全德过王骀。把麾政尔人生贵，持橐终期间世才。莫问桃花今老矣，刘郎去后任渠栽。","dynasty":"宋代","title":"次韵文老使君宗兄见赠近体佳什两篇仆与公别四十馀年一旦邂逅情著于辞其一"}
{"author":"张元干","content":"宝历祥开飞练上，青冥万里光。石城形胜，秦淮风景，威凤来翔。腊余春色早，兆钓璜、贤佐兴王。对熙旦，正格天同德，全魏分疆。荧煌。五云深处，化钧独运斗魁旁。绣裳龙尾，千官师表，万事平章。景钟文瑞世，醉尚方、难老金浆。庆垂芳。看云屏间坐，象笏堆床。","dynasty":"宋代","title":"瑶台第一层"}
{"author":"张元干","content":"菊坡九日登高路。往事知何处。陵迁谷变总成空。回首十年秋思、吹台东。西窗一夜萧萧雨。梦绕中原去。觉来依旧画楼钟。不道木犀香撼、海山风。","dynasty":"宋代","title":"虞美人"}
{"author":"张元干","content":"海外绿洋来万里，齐驱黎母鹧鸪斑。肯分种种箧中富，不用公家金博山。","dynasty":"宋代","title":"病起枕上口占三绝句奉呈公实峤之贤伯仲一笑其三"}
{"author":"张元干","content":"奇勋施社稷，万世许忠嘉。宾日扶神器，回天坐正衙。貂蝉峨上衮，鼗鼓拥高牙。暂屈临闽粤，重闻降白麻。","dynasty":"宋代","title":"代上张丞相生朝四首其二"}
{"author":"张元干","content":"万里天南客，三年日至归。群阴虽久否，吾道岂终微。顾我民称逸，如君遁正肥。鲸鱼波浪稳，云翼有时飞。","dynasty":"宋代","title":"偶成寄友人"}
{"author":"张元干","content":"紫岩赫赫，众山维则。秉国之钧，百僚是式。志殄仇方，力复明辟。时方中兴，勋冠今昔。","dynasty":"宋代","title":"紫岩九章章八句上寿张丞相"}
{"author":"张元干","content":"闻说新居好，山樊卜筑深。药囊能济物，龟策少知音。四海忧黔首，中原尽绿林。直须期雪屋，夜棹去相寻。","dynasty":"宋代","title":"冬夜有怀柯田山人四首其一"}
{"author":"张元干","content":"参陪仍许瘦筇支，长者登临敢后期。钟断白云飞雨过，月生青嶂夜凉时。心知胜地都忘睡，喜听连床共和诗。莲社风流增荔子，馀生长健更何为。","dynasty":"宋代","title":"用折枢韵呈李丞相二首其一"}
{"author":"张元干","content":"清光溢。影转画檐凉入。风露一天星斗湿。无云天更碧。满引送君何惜。记取吾曹今夕。目断秋江君到日。潮来风正急。","dynasty":"宋代","title":"谒金门（送康伯桧）"}
{"author":"张元干","content":"春风著意送将归，为赋清江落日低。惜别更留烹玉鱠，寓居长记对青猊。家山彼此归心速，歧路东西客梦迷。重把一樽成怅望，莺啼绿暗草凄凄。","dynasty":"宋代","title":"辛酉别杨聪父"}
{"author":"张元干","content":"元戎玉帐凛霜威，谈笑何妨羽扇挥。平日丹心驰象阙，长年綵服奉慈闱。谁无五马人生贵，独有三奇命世稀。志在麟经成事业，颇闻天子诏公归。","dynasty":"宋代","title":"叶少蕴生朝三首其三"}
{"author":"张元干","content":"金貂赫奕照来仍，雅意诸郎以寿称。矍铄仪形千岁鹤，扶摇风力九霄鹏。黄云䆉稏人皆醉，丹荔芳敷俎正登。请看君侯高阁宴，层梯无用一枝藤。","dynasty":"宋代","title":"福帅生朝二首其二"}
{"author":"张元干","content":"血洒三城渡，心寒粘罕兵。洛师闻已破，陵邑得无惊。愤切吞妖孽，悲凉托圣明。本朝仁泽厚，会复见承平。","dynasty":"宋代","title":"感事四首丙午冬淮上作"}
{"author":"张元干","content":"对小春桃艳，曲室炉红，乍寒天气。七叶蓂开，应金章通贵。梦草银钩，灿花珠唾，是素来风味。满腹经纶，回天议论，昆台仙裔。秘殿升华，紫枢勋旧，退步真祠，简心端扆。迎日天元，听正衙宣制。尽洗中原，遍为霖雨，宴后堂歌吹。柏子千秋，丹砂九转，今宵长醉。","dynasty":"宋代","title":"醉蓬莱（寿）"}
{"author":"张元干","content":"先朝相国今几家，我嗟夫子鬓已华。琼艘颇惯倒豪乳，老来手酿尊仍窪。百年弹指法界观，万事过眼天女花。聊学儿曹作春瓮，唤客取醉无等差。夜眠不觉体平粟，卯颊共眩朝蒸霞。养生妙处本无说，我辈岂解烧丹砂。糟床正可珠的皪，石鼎莫放声咿哑。东风遮幕雪埋屋，坎止斋中酒初熟。","dynasty":"宋代","title":"东平刘左车坎止春歌"}
{"author":"张元干","content":"乾坤忽震荡，土宇遂分裂。杀气西北来，遗毒成僭窃。议和其祸胎，割地亦覆辙。傥从种将军，用武寨再劫。不放匹马回，安得两宫说。巍巍开国初，真宰创鸿业。一统包八荒，受降临观阙。并州稍稽命，骈头亟膏钺。於今何势殊，天王狩明越。诸镇本藩翰，楚破阖城血。翠舆欲东巡，蹈海计愈切。诏下散百司，恩许保妻妾。瞻彼廉陛尊，孰与壮班列。肉食知谋身，未省肯死节。检校舆地图，宁复见施设。三吴素轻浮，伤弓更心折。四顾皆惊波，苍黄共呜咽。维茲艰危秋，贫士转疏拙。明年谷增贵，贤愚罔分别。何处置我家，患在建午月。故山盍早归，岂忧践霜雪。作意海边来，初非事干谒。责我卖屋金，流言尚为孽。汪公德甚大，游说情激烈。力救归装贫，一洗肝肺热。如公趋急难，正似古豪侠。行藏道甚明，亲养志先决。去矣茅三间，无间衣百结。他时期卜邻，此日尤惜别。请以兄事公，尺书未宜缀。","dynasty":"宋代","title":"建炎感事"}
{"author":"张元干","content":"闰余有何好，一岁两中秋。滕王高阁曾醉，月涌大江流。今夜钓龙台上，还似当时逢闰，佳句记英游。看山兼看月，登阁复登楼。别离久，今古恨，大刀头。老来长是清梦，宛在旧神州。遐想芗林风味，瓮里自倾春色，不用贳貂裘。笑我成何事，搔首谩私忧。","dynasty":"宋代","title":"水调歌头（和芗林居士中秋）"}
{"author":"张元干","content":"开残桃李春方到。谁送东风早。杖藜幽径踏余花。却对绿阴青子、问年华。迢迢云水横清浅。不遣愁眉展。数竿修竹自横斜。犹有小窗朱户、似侬家。","dynasty":"宋代","title":"虞美人"}
{"author":"张元干","content":"胸次饱丘壑，乃觉轩裳轻。举世沈湎时，勇退公早醒。十年烟雨蓑，手种松杉成。苍根郁寒雾，老色入户庭。栖心不争地，似欲毕此生。那知戎马际，亦使山房惊。四海方荡潏，积骸盈破城。公岂失策者，独留枯槁形。贼舟会稍远，请复安柴荆。暗泉杂夜雨，稚笋肥晨烹。起予归去来，故山今可行。胡为困羁旅，浩叹常吞声。","dynasty":"宋代","title":"访周元举菁山隐居"}
{"author":"张元干","content":"香暖帏。玉暖肌。娇卧嗔人来睡迟。印残双黛眉。虫声低。漏声稀。惊枕初醒灯暗时。梦人归未归。","dynasty":"宋代","title":"长相思令"}
{"author":"张元干","content":"王孙朝谒去，功业叹流年。强项今三已，栖迟未九迁。笑谈曾击贼，谋略合临边。秋雨长干路，归时且著鞭。","dynasty":"宋代","title":"送赵公远往建康"}
{"author":"张元干","content":"苍山烟淡，寒溪风定，玉簪罗带绸缪。轻霭暮飞，青冥远净，珠星璧月光浮。城际踊层楼。正翠帘高卷，绿琐低钩。影落尊罍，气和歌管共清游。史君冠世风流。拥香鬟凭槛，雾鬓凝眸。银烛暖宵，花光照席，谯门莫报更筹。逸兴醉无休。赋探梅芳信，翻曲新讴。想见疏枝冷蕊，春意到沙洲。","dynasty":"宋代","title":"望海潮（癸卯冬为建守赵季西赋碧云楼）"}
{"author":"张元干","content":"北客多流落，东村更寂寥。肯同清夜梦，不待故人招。月挂荒园竹，霜飞独木桥。听鸡休起舞，且共论天骄。","dynasty":"宋代","title":"过宿赵次张郊居二首"}
{"author":"张元干","content":"素馨茉莉及玫瑰，清馥浑同雪里梅。六入不分初病起，眼前欠此共徘徊。","dynasty":"宋代","title":"病起枕上口占三绝句奉呈公实峤之贤伯仲一笑"}
{"author":"张元干","content":"文倚马，笔如椽。桂殿早登仙。旧游册府记当年。衮绣合貂蝉。庆天申，瞻玉座，鹓鹭正陪班。看君稳步过花砖。归院引金莲。","dynasty":"宋代","title":"喜迁莺令（送何晋之大著兄趋朝，歌以侑酒）"}
{"author":"张元干","content":"寒水绕近郭，栖鸦蔽高原。映带幽人居，暝色起草根。衡门东南开，濁河日夜奔。所喜古堤月，初出烟江村。不入城市久，懒访亡与存。羡子了万事，坐以一气春。","dynasty":"宋代","title":"雒阳陈去非自符宝郎谪陈留酒官予时作丞澶渊"}
{"author":"张元干","content":"一枕秋风两处凉。雨声初歇漏声长。池塘零落藕花香。归梦等闲归燕去，断肠分付断云行。画屏今夜更思量。","dynasty":"宋代","title":"浣溪沙"}
{"author":"张元干","content":"水鷁风帆，两眉只解相思皱。悄然难受。教我怎唧?。待得书来，不管归时瘦。娇痴後。是事撋就。只这难依口。","dynasty":"宋代","title":"点绛唇·水鷁风帆"}
{"author":"张元干","content":"白衣苍狗变浮云。千古功名一聚尘。好是悲歌将进酒，不妨同赋惜余春。风光全似中原日，臭味要须我辈人。雨后飞花知底数，醉来赢取自由身。","dynasty":"宋代","title":"瑞鹧鸪（彭德器出示胡邦衡新句次韵）"}
{"author":"张元干","content":"山绕平湖波撼城。湖光倒影浸山青。水晶楼下欲三更。雾柳暗时云度月，露荷翻处水流萤。萧萧散发到天明。","dynasty":"宋代","tags":"婉约，山水，闲适","title":"浣溪沙·山绕平湖波撼城"}
{"author":"张元干","content":"睡起中庭月未蹉。繁香随影上轻罗。多情肯放一春过。比似雪时犹带韵，不如梅处却缘多。酒边枕畔奈愁何。","dynasty":"宋代","title":"浣溪沙（咏木香）"}
{"author":"张元干","content":"湖垠取微径，窈窕松门深。中有古佛屋，阒无人足音。春云带飞雨，冷色来苍岑。孰知戎马盛，但见藤萝阴。平生云卧想，正欲幽梦寻。不减避世士，契此太古心。","dynasty":"宋代","title":"丁未岁春过西湖宝藏寺作"}
{"author":"张元干","content":"春晓轻雷，采彩洲上清明雨。乱云遮树。暗淡江村路。今夜归舟，绿润红香处。遥山暮。画楼何许。唤取潮回去。","dynasty":"宋代","title":"点绛唇·春晓轻雷"}
{"author":"张元干","content":"老答书题懒，贫营口腹忙。未能忘壮志，讵肯变刚肠。晷短催寒急，灯明伴漏长。床头褚衾在，不怕满檐霜。","dynasty":"宋代","title":"漫兴"}
{"author":"张元干","content":"月仄金盆，江萦罗带，凉飚天际。摩诘丹青，营丘平远，一望穷千里。白鸥盟在，黄粱梦破，投老此心如水。耿无眠、披衣顾影，乍闻绕阶络纬。百年倦客，三生习气，今古到头谁是。夜色苍茫，浮云灭没，举世方熟寐。谁人著眼，放神八极，逸想寄尘寰外。独凭栏、鸡鸣日上，海山雾起。","dynasty":"宋代","title":"永遇乐（宿鸥盟轩）"}
{"author":"张元干","content":"山城何岁无风雨。楼台底事随波去。归棹望谯门。沙痕炯断云。诗成空吊古。想像经行处。陵谷有余悲。举觞浇别离。","dynasty":"宋代","title":"菩萨蛮（送友人还富沙）"}
{"author":"张元干","content":"向来敌帅窥吴越，稳泛楼船舍骑兵。开辟所无颠倒事，可能今日独横行。","dynasty":"宋代","title":"次韵奉送李季言四首其一"}
{"author":"张元干","content":"翡翠钗头缀玉虫。秋蟾飘下广寒宫。数枝金粟露华浓。花底清歌生皓齿，烛边疏影映酥胸。恼人风味冷香中。","dynasty":"宋代","title":"浣溪沙（王仲时席上赋木犀）"}
{"author":"张元干","content":"开残桃李春方到。谁送东风早。杖藜幽径踏余花。却对绿阴青子、问年华。迢迢云水横清浅。不遣愁眉展。数竿修竹自横斜。犹有小窗朱户、似侬家。","dynasty":"宋代","title":"虞美人"}
{"author":"张元干","content":"豹尾引黄幡，宣麻金殿。雨露恩浓自天遣。搢绅交誉，最乐至诚为善。信知宗姓喜，君王眷。宝炬密香，玉卮波滟。醉拥笙歌夜深院。西清班近，雅称元戎同燕。要看茅土相，貂蝉面。","dynasty":"宋代","title":"感皇恩（寿）"}
{"author":"张元干","content":"太一游行遍九宫，世间无地可宽容。坤维莫傍剑门阁，衡岳何依天柱峰。睨柱傥能回赵壁，思鲈安用过吴松。群羊竞语遽如计，欲息兵戈气甚浓。","dynasty":"宋代","title":"再次前韵即事"}
{"author":"张元干","content":"秋水为神吉梦随，上公冠佩俨朝仪。风云感遇千龄会，日月依光四海知。笔阵词锋明藻色，龙韬豹略系安危。顽金从此归炉锤，岁岁门阑献寿诗。","dynasty":"宋代","title":"代上折枢彦质生朝二首"}
{"author":"张元干","content":"布谷催春惜雨乾，白鸥江上未盟寒。且倾客子酴醾酒，共享先生苜蓿盘。我已悬车羞碌碌，公当鸣佩称珊珊。休文才思虽多病，可是空吟红药阑。","dynasty":"宋代","title":"次友人书怀其三"}
{"author":"张元干","content":"老舒古君子，送客皆善类。觞行颇轩渠，一斗辄径醉。凉颸生白苹，落日照紫翠。骊驹虽在门，不下儿女泪。傥复逢湘累，更与问憔悴。","dynasty":"宋代","title":"送舒希古"}
{"author":"张元干","content":"乱后今谁在，年来事可伤。云深怀故里，春老尚他乡。宁复论秦过，终当作楚狂。维舟短篱下，聊学捕鱼郎。","dynasty":"宋代","title":"乱后"}
{"author":"张元干","content":"酒酣怒发上冲冠，四十年前庐阜南。杖履周旋痛开警，为言小子颇尝参。","dynasty":"宋代","title":"上平江陈侍郎十绝"}
{"author":"张元干","content":"云门道价倾缁白，一去如何经书尺。乾竺宗旨超隐峰，客至不鸣斋后钟。杨岐儿孙真铁脊，二子等是僧中龙。平生我如拆袜线，老来要认本来面。忆昨二老初相知，竹炉拥衲清夜围。佛眼霜颅象懒瓒，圜悟辨口吞韩非。钟山往事无人识，我识二子因师得。楞伽一句作么生，请问同参俱本色。","dynasty":"宋代","title":"次韵奉酬楞伽室老人歌寄怀云门佛日兼简乾元老圭公并叙钟山二十年事可谓趁韵也"}
{"author":"张元干","content":"北客多流落，东村更寂寥。肯同清夜梦，不待故人招。月挂荒园竹，霜飞独木桥。听鸡休起舞，且共论天骄。","dynasty":"宋代","title":"过宿赵次张郊居二首"}
{"author":"张元干","content":"密雪飞花万木僵，南枝的皪待朝阳。还知百果输先手，政为孤根压众芳。","dynasty":"宋代","title":"江梅"}
{"author":"张元干","content":"两傅常存好老心，汉廷元自少知音。归来日日相娱乐，赖有君王旧赐金。","dynasty":"宋代","title":"咏二疏"}
{"author":"张元干","content":"一点照今古，胸中殊了然。不妨为漫吏，可但号臞仙。丹荔盟犹在，凝香句未传。秋风稍凉冷，速办下滩船。","dynasty":"宋代","title":"寄钱申伯二首其二"}
{"author":"张元干","content":"广寒蟾影开云路。目断愁来处。菊花轻泛玉杯空。醉后不知星斗、乱西东。今宵入梦阳台雨。谁忍先归去。酒醒长是五更钟。休念旧游吹帽、几秋风。","dynasty":"宋代","title":"虞美人"}
{"author":"张元干","content":"鼎彝勋业推元老，文采风流及后昆。家世从来耐官职，百年犹见典刑存。","dynasty":"宋代","title":"雍熙堂"}
{"author":"张元干","content":"天上宝囊无尽藏，向来密赐被先王。自怜门下老宾客，燕寝饱曾闻妙香。","dynasty":"宋代","title":"病起枕上口占三绝句奉呈公实峤之贤伯仲一笑"}
{"author":"张元干","content":"梁苑春归，章街雪霁，柳梢华萼初萌。非烟非雾，新岁乐升平。京兆雍容报政，金狨过、九陌尘轻。朝回处，青霄路稳，黄色起天庭。东风，吹绿鬓，薄罗剪彩，小绾流莺。比渭滨甲子，尚父难兄。满泛椒觞献寿，斑衣侍、云母分屏。明年会，双衣对引，谈笑秉钧衡。","dynasty":"宋代","title":"满庭芳（寿）"}
{"author":"张元干","content":"乱山深处。雪拥溪桥路。晓日乍明催客去。惊起玉鸦翻树。翠衾香暖檀灰。一枝想见疏梅。凭仗东风说与，画眉人共春回。","dynasty":"宋代","title":"清平乐"}
{"author":"张元干","content":"靓妆艳态，娇波流盼，双靥横涡半笑。尊前烛畔粉生光，更低唱、新翻转调。花房结子，冰枝清瘦。醉倚香浓寒峭。雏莺新啭上林声，惊梦断、池塘春草。","dynasty":"宋代","title":"鹊桥仙"}
{"author":"张元干","content":"钓笠披云青嶂绕，绿蓑细雨春江渺。白鸟飞来风满棹。收纶了，渔童拍手樵青笑。明月太虚同一照，浮家泛宅忘昏晓。醉眼冷看城市闹。烟波老，谁能惹得闲烦恼。","dynasty":"宋代","tags":"江南，写景，向往，生活","title":"渔家傲·题玄真子图"}
{"author":"张元干","content":"雨洗青冥风露。云外双星初度。乞巧夜楼空，月妒回廊私语。凝伫。凝伫。不似去年情绪。","dynasty":"宋代","title":"如梦令（七夕）"}
{"author":"张元干","content":"卧看西湖烟渚。绿盖红妆无数。帘卷曲栏风，拂面荷香吹雨。归去。归去。笑损花边鸥鹭。","dynasty":"宋代","title":"如梦令"}
{"author":"张元干","content":"疏雨洗，细风吹。淡黄时。不分小亭芳草绿，映檐低。楼下十二层梯。日长影里莺啼。倚遍阑干看尽柳，忆腰肢。","dynasty":"宋代","title":"春光好"}
{"author":"张元干","content":"燕去莺来春又到。花落花开，几度池塘草。歌舞筵中人易老。闭门打坐安闲好。败意常多如意少，著甚来由，入闹寻烦恼。千古是非浑忘了。有时独自掀髯笑。","dynasty":"宋代","title":"蝶恋花"}
{"author":"张元干","content":"微云红衬余霞绮。明星碧浸银河水。欹枕画檐风。愁生草际蛩。雁行离塞晚。不道衡阳远。归恨隔重山。楼高莫凭栏。","dynasty":"宋代","title":"菩萨蛮"}
{"author":"张元干","content":"少年时，壮怀谁与重论。视文章、真成小技，要知吾道称尊。奏公车、治安秘计，乐油幕、谈笑从军。百镒黄金，一双白璧，坐看同辈上青云。事大谬，转头流落，徒走出修门。三十载，黄粱未熟，沧海扬尘。念向来、浩歌独往，故园松菊犹存。送飞鸿、五弦寓目，望爽气、西山忘言。整顿乾坤，廊清宇宙，男儿此志会须伸。更有几、渭川垂钓，投老策奇勋。天难问，何妨袖手，且作闲人。","dynasty":"宋代","title":"陇头泉"}
{"author":"张元干","content":"华堂清暑榕阴重，梦里江寒。火齐星繁。兴在冰壶玉井栏。风枝露叶谁新采，欲饱防慳。遗恨空盘。留取香红满地看。","dynasty":"宋代","title":"采桑子（奉和秦楚材史君荔枝词）"}
{"author":"张元干","content":"形似之美。久欲记之而因循。比与诸公和长短句，故及之以诉衷情。盖里中推星球红、鹤顶红，皆佳品。海舶便风，数日可到儿时初未识方红。学语问西东。对客呼为红蕊，此兴已偏浓。嗟白首，抗尘容。费牢笼。星球何在，鹤顶长丹，谁寄南风。","dynasty":"宋代","title":"诉衷情"}
{"author":"张元干","content":"华裾玉辔青丝鞚。记年少、金吾从。花底朝回珠翠拥。晓钟初断，宿酲犹带，绿锁窗中梦。天涯相遇鞭鸾凤。老去堂成更情重。月转檐牙云绕栋。凉吹香雾，酒迷歌扇，春笋传杯送。","dynasty":"宋代","title":"青玉案·华裾玉辔青丝鞚"}
{"author":"张元干","content":"楼外天寒山欲暮。溪边雪后藏云树。小艇风斜沙觜露。流年度。春光已向梅梢住。短梦今宵还到否。苇村四望知何处。客里从来无意绪。催归去。故园正要莺花主。","dynasty":"宋代","title":"渔家傲"}
{"author":"张元干","content":"老舒古君子，送客皆善类。觞行颇轩渠，一斗辄径醉。凉颸生白苹，落日照紫翠。骊驹虽在门，不下儿女泪。傥复逢湘累，更与问憔悴。","dynasty":"宋代","title":"送舒希古"}
{"author":"张元干","content":"转语，了无好怀。此来偶有得，当与吾宗椿老子载酒浩歌西湖南山间，写我滞思，二公不可不入社也平生百绕垂虹路。看万顷、翻云去。山淡夕晖帆影度。菱歌风断，袜罗尘散，总是关情处。少年陈迹今迟暮。走笔犹能醉时句。花底目成心暗许。旧家春事，觉来客恨，分付疏筵雨。","dynasty":"宋代","title":"青玉案"}
{"author":"张元干","content":"曲室明窗烛吐光。瓦炉灰暖炷瓢香。夜阑茗碗间飞觞。坐稳蒲团凭棐几，熏馀纸帐掩梨床。个中风味更难忘。","dynasty":"宋代","title":"浣溪沙其一"}
{"author":"张元干","content":"拍堤绿涨桃花水。画船稳泛东风里。丝雨湿苔钱。浅寒生禁烟。江山留不住。却载笙歌去。醉倚玉搔头。几曾知旅愁。","dynasty":"宋代","title":"菩萨蛮（戏呈周介卿）"}
{"author":"张元干","content":"柱史生周室，仙源谱系崇。储星昭昴宿，降岳表神嵩。间气凭家世，宗臣挺祖风。梦求终作楫，猎卜果非熊。感遇云龙会，恩深雨露丰。折冲渊圣日，辉赫靖康功。社稷欹倾际，乾坤震荡中。力扶神器正，坚守帝都雄。割地争三镇，回天定两宫。壮图期敉难，大节耻和戎。去国孤舟远，忧时百雉空。建炎欣翊戴，鸿庆袭光融。相印机衡重，兵权号令通。安危繄礼貌，进退肯雷同。巨屏频循抚，真祠示眷蒙。欢声逢谷旦，善颂达苍穹。弼亮需元老，平章合上公。五行推有本，六甲混无穷。再造邦基固，中兴大运隆。保民跻寿域，千载简宸衷。","dynasty":"宋代","title":"李丞相生朝"}
{"author":"张元干","content":"海山幻出化人宫，楼观新崇万指容。云雾入檐银色界，藤萝昏雨妙高峰。放怀久已参黄檗，雅志无疑伴赤松。欲去更闻狮子吼，忘归桥下兴犹浓。","dynasty":"宋代","title":"再和李丞相游山"}
{"author":"张元干","content":"天涯客里秋容晚。妖红聊戏思乡眼。一朵醉深妆。羞渠照鬓霜。开时谁断送。不待司花共。有脚号阳春。芳菲属主人。","dynasty":"宋代","title":"菩萨蛮"}
{"author":"张元干","content":"疏枝冷蕊忽惊春。一点芳心入鬓云。风韵情知似玉人。笑迎门。香暖红炉酒未温。","dynasty":"宋代","title":"豆叶黄"}
{"author":"张元干","content":"落景下青嶂，高浪卷沧洲。平生颇惯，江海掀舞木兰舟。百二山河空壮。底事中原尘涨。丧乱几时休。泽畔行吟处，天地一沙鸥。想元龙，犹高卧，百尺楼。临风酹酒，堪笑谈话觅封侯。老去英雄不见。惟与渔樵为伴。回首得无忧。莫道三伏热，便是五湖秋。","dynasty":"宋代","title":"水调歌头（同徐师川泛太湖舟中作）"}
{"author":"张元干","content":"雨余翠袖琼肤润。一枝想像伤春困。老眼见花时。惜花心未衰。酿成谁与醉。应把流苏缀。泪沁枕囊香。恼侬归梦长。","dynasty":"宋代","title":"菩萨蛮"}
{"author":"张元干","content":"睡起中庭月未蹉。繁香随影上轻罗。多情肯放一春过。比似雪时犹带韵，不如梅处却缘多。酒边枕畔奈愁何。","dynasty":"宋代","title":"浣溪沙（咏木香）"}
{"author":"张元干","content":"泪尽西州路，碑留岘首名。买山缘荔子，为圃养黄精。所至登临地，犹疑步履声。堂堂真汉相，天忍閟佳城。","dynasty":"宋代","title":"挽少师相国李公"}
{"author":"张元干","content":"遐想吴门人姓梅，高踪千古共徘徊。橘中傥有商山乐，不必胡僧问劫灰。","dynasty":"宋代","title":"范才元道中杂兴其一"}
{"author":"张元干","content":"老懒天教脱世纷，山川到眼失尘昏。绝怜千仞鸣飞瀑，一洒风中八表云。","dynasty":"宋代","title":"跋米元晖瀑布横轴"}
{"author":"张元干","content":"云鸿影落。风吹小艇敧沙泊。津亭古木浓阴合。一枕滩声，客睡何曾著。天涯万里情怀恶。年华垂暮犹离索。佳人想见猜疑错。莫数归期，已负当时约。","dynasty":"宋代","title":"醉落魄/一斛珠其四"}
{"author":"张元干","content":"萧萧疏雨滴梧桐。人在绮窗中。离愁遍绕，天涯不尽，却在眉峰。娇波暗落相思泪，流破脸边红。可怜瘦似，一枝春柳，不奈东风。","dynasty":"宋代","title":"眼儿媚"}
{"author":"张元干","content":"凤历推炎德，宗臣系重轻。神开丹扆梦，人向紫岩生。昴宿秋旻迥，坤维玉露清。风云符感遇，草木畏威名。不有三灵助，宁无四海惊。大江元帝渡，细柳亚夫营。劲气吞妖孽，深谋厉甲兵。天旋黄屋正，日转赤墀明。茅土宜班数，山河旧著盟。济时登衮职，命世属阿衡。社稷扶持了，乾坤整顿成。勋庸多部曲，陶冶遍公卿。牙帐罗旌启，萱堂合鼓笙。诞辰尊寿母，善倾及难兄。庆积基墉固，源长福禄并。欲知貂珥贵，倍觉彩衣荣。象阙锋车召，沙堤相印迎。指麾烽燧静，翊戴泰阶平。老鹤三千岁，飞鹏九万程。百川浮巨斝，快饮吸长鲸。","dynasty":"宋代","title":"张丞相生朝二十韵"}
{"author":"张元干","content":"赫赫紫岩，白虹贯渊。玉生其中，匪雕匪镌。登於廊庙，圭璋浑全。温如之质，所宝象贤。","dynasty":"宋代","title":"紫岩九章章八句上寿张丞相"}
{"author":"张元干","content":"王孙陌上春风E649。蕊珠宴、云軿从。归去笙歌常醉拥。蜡残花炬，月侵冰簟，惯作凉堂梦。玉人劝客钗斜凤。条脱擎杯腕嫌重。燕子入帘飞画栋。雨余深院，漏催清夜，更轧秦筝送。","dynasty":"宋代","title":"青玉案（再和）"}
{"author":"张元干","content":"疏雨洗，细风吹。淡黄时。不分小亭芳草绿，映檐低。楼下十二层梯。日长影里莺啼。倚遍阑干看尽柳，忆腰肢。","dynasty":"宋代","title":"春光好"}
{"author":"张元干","content":"羔豚蒸乳活脔牛，口腹造业夸炰羞。傥知晚食足当肉，一饱何苦多营求。先生睡美黑甜处，那闻钟鼓朝鸣楼。布衾竹枕自稳暖，此念灰冷百不忧。世间寝食乃日用，众生扰扰如蚍明蜉。昔年我亦走南北，往反万里无停辀。胸中不作异乡县，有似坐阅十数州。云山浑如旧过眼，岁月不觉春已秋。宿君斋屋亦偶尔，更仆笑语久未休。夜阑各困且打睡，明月饥饱临时谋。","dynasty":"宋代","title":"赋漳南李几仲安斋诗"}
{"author":"张元干","content":"希世推英伟，行藏孰是非。横流曾砥柱，袖手且深衣。槐影摇黄閤，星躔焕紫微。山林愚已老，衮绣看公归。","dynasty":"宋代","title":"李丞相纲生朝三首其三"}
{"author":"张元干","content":"卧看西湖烟渚。绿盖红妆无数。帘卷曲栏风，拂面荷香吹雨。归去。归去。笑损花边鸥鹭。","dynasty":"宋代","title":"春光好其三"}
{"author":"张元干","content":"紫枢泽笏趋龙尾。平入钧衡位。春殿听宣麻，争喜登庸，何似今番喜。昆台宜有神仙裔。奕世貂蝉贵。玉砌长兰芽，好拥笙歌，长向花前醉。","dynasty":"宋代","title":"醉花阴"}
{"author":"张元干","content":"春院深深莺语。花犯一帘烟雨。禁火已销魂。更黄昏。衾暖麝灯落灺。雨过重门深夜。枕上百般猜。未归来。","dynasty":"宋代","title":"昭君怨"}
{"author":"张元干","content":"吏道虽余事，人情要饱谙。家风端自守，句法有同参。南浦翻云浪，西山滴翠岚。折腰与趋走，政恐未能堪。","dynasty":"宋代","title":"奉送富修仲赴南昌尉"}
{"author":"张元干","content":"曰萼绿春，且作一首。谚以窃尝为吹笙云萼绿华家萼绿春。山瓶何处下青云。浓香气味已醺人。竹叶传杯惊老眼，松醪题赋倒纶巾。须防银字暖朱唇。","dynasty":"宋代","title":"浣溪沙"}
{"author":"张元干","content":"望表公师位，身兼将相权。三朝更出入，一德奉周旋。盍为苍生起，曾扶大厦颠。何知老宾客，拥彗扫新阡。","dynasty":"宋代","title":"挽少师相国李公其一"}
{"author":"张元干","content":"参陪仍许瘦筇支，长者登临敢后期。钟断白云飞雨过，月生青嶂夜凉时。心知胜地都忘睡，喜听连床共和诗。莲社风流增荔子，馀生长健更何为。","dynasty":"宋代","title":"用折枢韵呈李丞相二首其一"}
{"author":"张元干","content":"三十年来，云游行化，草鞋踏破尘沙。遍参尊宿，曾记到京华。衲子如麻似粟，谁会笑、瞿老拈花。经离乱，青山尽处，海角又天涯。今宵，闲打睡，明朝粥饭，随分僧家。把木佛烧却，除是丹霞。撞著门徒施主，蓦然个、喜舍由他。庐陵米，还知价例，毫发更无差。","dynasty":"宋代","title":"满庭芳"}
{"author":"张元干","content":"曰萼绿春，且作一首。谚以窃尝为吹笙云萼绿华家萼绿春。山瓶何处下青云。浓香气味已醺人。竹叶传杯惊老眼，松醪题赋倒纶巾。须防银字暖朱唇。","dynasty":"宋代","title":"浣溪沙"}
{"author":"张元干","content":"拄策松江上，举酒酹三高。此生飘荡，往来身世两徒劳。长羡五湖烟艇，好是秋风鲈鲙，笠泽久蓬蒿。想像英灵在，千古傲云涛。俯沧浪，舌空旷，恍神交。解衣盘礴，政须一笑属吾曹。洗尽人间尘土，扫去胸中冰炭，痛饮读离骚。纵有垂天翼，何用钓连鳌。","dynasty":"宋代","title":"水调歌头（丁丑春与钟离少翁、张元鉴登垂虹）"}
{"author":"张元干","content":"戎虏乱中夏，星历一周天。干戈未定，悲咤河洛尚腥膻。万里两宫无路。政仰君王神武。愿数中兴年。吾道尊洙泗，何暇议伊川。吕公子，三世相，在凌烟。诗名独步，焉用儿辈更毛笺。好去承明谠论。照映金狨带稳。恩与荔枝偏。回首东山路，池阁醉双莲。","dynasty":"宋代","title":"鱼游春水其十四送吕居仁召赴行在所"}
{"author":"张元干","content":"上相生坤位，中兴运泰开。德威加异域，文武属全才。南极星躔焕，东方骑气来。下车逢诞日，喜色照樽罍。","dynasty":"宋代","title":"代上张丞相生朝四首"}
{"author":"张元干","content":"春院深深莺语。花犯一帘烟雨。禁火已销魂。更黄昏。衾暖麝灯落灺。雨过重门深夜。枕上百般猜。未归来。","dynasty":"宋代","title":"昭君怨"}
{"author":"张元干","content":"屏迹苕溪少往还，时危尤觉故人欢。相期腊尽屠苏酒，速享春来苜宿盘。雪夜剧谈金贼入，风江绝叹铁衣寒。何年天上旄头落，併灭穹庐旧契丹。","dynasty":"宋代","title":"次韵奉呈公泽处士"}
{"author":"张元干","content":"行配古君子，齿尊乡丈人。傥来名位晚，长往诔文新。薤露空悲腊，刍灵不见春。诸郎无过毁，寿考没元身。","dynasty":"宋代","title":"挽林天和其二"}
{"author":"张元干","content":"雁塔题名，宝津F854宴，盛事簪绅常说。文物昭融，圣代搜罗，千里争趋丹阙。元侯劝驾，乡老献书，发轫龟前列。山川秀，圜冠众多，无如闽越豪杰。姓标红纸，帖报泥金，喜信归来俱捷。骄马芦鞭醉垂，蓝绶吹雪。芳月素娥情厚，桂花一任郎君折。须满引，南台又是，合沙时节。","dynasty":"宋代","title":"喜迁莺慢（鹿鸣宴作）"}
{"author":"张元干","content":"玉露团寒菊，秋风入败荷。缭墙南畔曲池涡。天迥遥岑倒影、落层波。月转檐牙短，更传漏箭多。醉来归去意如何。只为地偏心远、惯弦歌。","dynasty":"宋代","title":"南歌子"}
{"author":"张元干","content":"东麓坡陀尽梵宫，我来泉上照衰容。解衣又作茶瓜客，倚槛同看烟雨峰。何用苦吟凌鲍谢，要须高节配乔松。海冰永閟锥沙画，绝叹故人遗墨浓。","dynasty":"宋代","title":"次钱申伯游东山韵二首其一"}
{"author":"张元干","content":"微云红衬馀霞绮。明星碧浸银河水。猗枕画檐风。愁生草际蛩。雁行离塞晚。不道衡阳远。归恨隔重山。楼高莫凭栏。","dynasty":"宋代","title":"菩萨蛮·微云红衬馀霞绮"}
{"author":"张元干","content":"山庄图画，锦囊吟咏，胸中丘壑。年少日、如虹豪气，吐凤词华浑忘却。便袖手、向岩前溪畔，种满烟梢雾箨。想别墅平泉，当时草木，风流如昨。瘦藤闲倚看锄药。双芒鞋、雨后常著。目送处、飞鸿灭没，谁问蓬蒿争燕雀。乍霁月、望松云南渡，短艇欹沙夜泊。正万里青冥，千林虚籁，从渠缯缴。携幼尚有筠丁，谁会得、人生行乐。岸帻纶巾归去，深户香迷翠幕。恐未免、上凌烟阁。好在秋天鹗。念小山丛桂，今宵狂客，不胜杯勺。","dynasty":"宋代","title":"宝鼎现（筠翁李似之作此词见招因赋其事，使歌之者想像风味如到山中也）"}
{"author":"张元干","content":"肉食贪谋己，几成国兴人。珠旒轻遗贼，玉册忍称臣。四海皆流涕，三军盍奋身。不堪宗社辱，一战靖边尘。","dynasty":"宋代","title":"感事四首丙午冬淮上作"}
{"author":"张元干","content":"太府坚辞掾，平阳顷著功。清贫名教乐，静退昔贤风。俛首稠人里，甘心正论中。胡然成鬼录，骨相本三公。","dynasty":"宋代","title":"挽梦锡机宜寺簿"}
{"author":"张元干","content":"风雨声中过半春，泥深郊水阻游人。老夫不出浑闲事，但觉年来白发新。","dynasty":"宋代","title":"走笔次廷藻韵二绝"}
{"author":"张元干","content":"乱后今谁在，年来事可伤。云深怀故里，春老尚他乡。宁复论秦过，终当作楚狂。维舟短篱下，聊学捕鱼郎。","dynasty":"宋代","title":"乱后"}
{"author":"张元干","content":"问讯天童今老子，偶同庚甲事如何。他时要向山中去，容我一庵遮薜萝。","dynasty":"宋代","title":"伽陀二首送了可首座归四明"}
{"author":"张元干","content":"花下愁。月下愁。花落月明人在楼。断肠春复秋。从他休。任他休。如今青鸾不自由。看看天尽头。","dynasty":"宋代","title":"长相思令"}
{"author":"张元干","content":"曲室明窗烛吐光。瓦炉灰暖炷瓢香。夜阑茗碗间飞觞。坐稳蒲团凭棐几，熏余纸帐掩梨床。个中风味更难忘。","dynasty":"宋代","title":"浣溪沙"}
{"author":"张元干","content":"八年不见荔枝红。肠断故园东。风枝露叶新采，怅望冷香浓。冰透骨，玉开容。想筠笼。今宵归去，满颊天浆，更御冷风。","dynasty":"宋代","title":"渔父家风"}
{"author":"张元干","content":"孤生投老急菟裘，万晨云山已倦游。共喜石交逢异县，更陪彩笔赋春愁。无心俯仰犹多事，与世浮沉已拙谋。冷雨吹花作寒食，三杯软饱且眠休。","dynasty":"宋代","title":"次友人寒食书怀韵二首"}
{"author":"张元干","content":"东坡喜雨事如此，吾舅名亭思不群。不问两歧何许秀，且看十顷卷黄云。","dynasty":"宋代","title":"麦秋亨"}
{"author":"张元干","content":"卷朱箔。朝雨轻阴乍阁。阑干外，烟柳弄晴，芳草侵阶映红药。东风妒花恶。吹落。梢头嫩萼。屏山掩，沈水倦熏，中酒心情怕杯勺。寻思旧京洛。正年少疏狂，歌笑迷著。障泥油壁催梳掠。曾驰道同载，上林携手，灯夜初过早共约。又争信漂泊。寂寞。念行乐。甚粉淡衣襟，音断弦索。琼枝璧月春如昨。怅别后华表，那回双鹤。相思除是，向醉里、暂忘却。","dynasty":"宋代","title":"兰陵王其一春恨"}
{"author":"张元干","content":"转语，了无好怀。此来偶有得，当与吾宗椿老子载酒浩歌西湖南山间，写我滞思，二公不可不入社也平生百绕垂虹路。看万顷、翻云去。山淡夕晖帆影度。菱歌风断，袜罗尘散，总是关情处。少年陈迹今迟暮。走笔犹能醉时句。花底目成心暗许。旧家春事，觉来客恨，分付疏筵雨。","dynasty":"宋代","title":"青玉案"}
{"author":"张元干","content":"桃花萼。雨肥红绽东风恶。东风恶。长亭无寐，短书难托。征衫辜负深闺约。禁烟时候春罗薄。春罗薄。多应消瘦，可堪梳掠。","dynasty":"宋代","title":"忆秦娥"}
{"author":"张元干","content":"雏莺初转斗尖新。双蕊花娇掌上身。总解满斟偏劝客，多生俱是绮罗人。回波偷顾轻招拍，方响底敲更合?。豆蔻梢头春欲透，情知巫峡待为云。","dynasty":"宋代","title":"瑞鹧鸪·雏莺初转斗尖新"}
{"author":"张元干","content":"春院深深莺语。花犯一帘烟雨。禁火已销魂。更黄昏。衾暖麝灯落灺。雨过重门深夜。枕上百般猜。未归来。","dynasty":"宋代","title":"昭君怨"}
{"author":"张元干","content":"不见中秋月，长吟五字城。浮云有底急，清影可怜生。残夜四更句，故人千里情。与君同怅望，天上自分明。","dynasty":"宋代","title":"次韵范才元中秋不见月"}
{"author":"张元干","content":"玄鲫随钩诚养亲。","dynasty":"宋代","title":"句"}
{"author":"张元干","content":"了堂先生古遗直，贬剥私史专尊尧。二蔡怀奸首排击，始终大节不同朝。","dynasty":"宋代","title":"上平江陈侍郎十绝"}
{"author":"张元干","content":"小隐丹壶时凭栏，它年兴在跨黄班。不妨游戏橘中乐，政尔经营湖上山。谁识胸怀容万顷，聊将身世寓三间。故人有子犹流落，我辈逢渠转厚颜。","dynasty":"宋代","title":"左举善人物高妙才具敏特要当为世用而乃携孥"}
{"author":"张元干","content":"北客多流落，东村更寂寥。肯同清夜梦，不待故人招。月挂荒园竹，霜飞独木桥。听鸡休起舞，且共论天骄。","dynasty":"宋代","title":"过宿赵次张郊居二首"}
{"author":"张元干","content":"桂魄分余晕，檀香破紫心。高鬟松绾鬓云侵。又被兰膏香染、色沈沈。指印纤纤粉，钗横隐隐金。更阑云雨凤帷深。长是枕前不见、殢人寻。","dynasty":"宋代","title":"南歌子"}
{"author":"张元干","content":"倚格天峻阁。舞庭槐阴转，盆榴红烁。香风泛帘幕。拥霞裾琼珮，真珠璎珞。华阳庆渥。诞兰房、流芳秀萼。有赤绳系足，从来相门，自然媒妁。游戏人间荣贵，道要元微，水源清浊。长生大药。彩鸾韵，凤箫鹤。对木公金母，子孙三世，妇姑为寿满酌。看千龄，举家飞升，玉京更乐。","dynasty":"宋代","title":"瑞鹤仙（寿）"}
{"author":"张元干","content":"蕊香深处，逢上巳、生怕花飞红雨。万点胭脂遮翠袖，谁识黄昏凝伫。烧烛呈妆，传杯绕槛，莫放春归去。垂丝无语，见人浑似羞妒。修禊当日兰亭，群贤弦管里，英姿如许。宝靥罗衣，应未有、许多阳台神女。气涌三山，醉听五鼓，休更分今古。壶中天地，大家著意留住。","dynasty":"宋代","title":"念奴娇其二"}
{"author":"张元干","content":"放浪形骸外，憔悴山泽癯。倒冠落佩，此心不待白髭须。聊复脱身鹓鹭，未暇先寻水竹，矫首汉庭疏。长夏啖丹荔，两纪傲闲居。忽风飘，连雨打，向西湖。藕花深处，尚能同载麹生无。听子谈天舌本，浇我书空胸次，醉卧踏冰壶。毕竟凌烟像，何似辋川图。","dynasty":"宋代","title":"水调歌头"}
{"author":"张元干","content":"伏波晚岁思少游，万事过眼如云浮。我生不乐城市隘，受性但惬林泉幽。稍同臭味自投合，肯与流俗相对酬。旅怀久已乏佳超，白日政觉多闲愁。舂容大篇忽旁及，气象楚泽涵新秋。律严虽许强续尾，韵险岂复能画筹。逍遥一舸白太传，蹴踏五字韦苏州。主人频夸小鬟舞，劝客且听吴娃讴。从来谁数折巾郭，重到似是栽桃刘。梦入江湖渺春水，何如此念随轻鸥。","dynasty":"宋代","title":"次仲弥性所知陈丈大卿韵"}
{"author":"张元干","content":"城守麾强弩，诸班果翕然。云梯攻正急，雨箭勇争先。中夜飞雷炮，平明破火船。如公真徇国，绘像冠凌烟。","dynasty":"宋代","title":"挽少师相国李公其三"}
{"author":"张元干","content":"零落梁溪客，何堪郑子悲。闭门专学易，拥鼻爱哦诗。臭味方投合，行藏罕遇知。他年乡饮酒，扬觯相威仪。","dynasty":"宋代","title":"挽梦锡机宜寺簿"}
{"author":"张元干","content":"卷衲和云离五老，派分三峡济临川。兴波作浪从风鼓，莫学世流空度缘。","dynasty":"宋代","title":"圆通秀禅师送逊公首座赴明水请"}
{"author":"张元干","content":"扫榻开轩走寺宫，吾曹终日得从容。夕阳初落鳣溪路，云气半遮狮子峰。试问丹砂回白发，何如瀑布煮枯松。暮年纵有壮心在，归意已胜山色浓。","dynasty":"宋代","title":"次钱申伯游东山韵二首其二"}
{"author":"张元干","content":"不见中秋月，长吟五字城。浮云有底急，清影可怜生。残夜四更句，故人千里情。与君同怅望，天上自分明。","dynasty":"宋代","title":"次韵范才元中秋不见月"}
{"author":"张元干","content":"平生百绕垂虹路。看万顷、翻云去。山澹夕晖帆影度。菱歌风断，袜罗尘散，总是关情处。少年陈迹今迟暮。走笔犹能醉时句。花底自成心暗许。旧家春事，觉来客恨，分付疏篷雨。","dynasty":"宋代","title":"青玉案·平生百绕垂虹路"}
{"author":"张元干","content":"乱山深处。雪拥溪桥路。晓日乍明催客去。惊起玉鸦翻树。翠衾香暖檀灰。一枝想见疏梅。凭仗东风说与，画眉人共春回。","dynasty":"宋代","title":"清平乐"}
{"author":"张元干","content":"珠履争围。小立春风趁拍低。态闲不管乐催伊。整铢衣。粉融香润随人劝，玉困花娇越样宜。凤城灯夜旧家时。数他谁。","dynasty":"宋代","title":"彩鸾归令（为张子安舞姬作）"}
{"author":"张元干","content":"出守真成梦蚁宫，天台云色亦愁容。时来盍锡万钉带，仙去俄归群玉峰。川上可惊如逝水，岁寒徒有后凋松。烦将老眼银河泪，共洒西风絮酒浓。","dynasty":"宋代","title":"哭邹德久二首用前韵"}
{"author":"张元干","content":"此生无意入修门，粗饱鸡豚短褐温。卜筑几椽临水屋，经营数亩傍山园。酒杯剩喜故人饮，书帙能遮老眼昏。身世颇同猿择木，功名谁问鹤乘轩。","dynasty":"宋代","title":"次友人书怀其一"}
{"author":"张元干","content":"春晓轻雷，采彩洲上清明雨。乱云遮树。暗淡江村路。今夜归舟，绿润红香处。遥山暮。画楼何许。唤取潮回去。","dynasty":"宋代","title":"点绛唇·春晓轻雷"}
{"author":"张元干","content":"乱后今谁在，年来事可伤。云深怀故里，春老尚他乡。宁复论秦过，终当作楚狂。维舟短篱下，聊学捕鱼郎。","dynasty":"宋代","title":"乱后"}
{"author":"张元干","content":"寒木高萝几曲溪，断碑零落卧荒祠。澄潭想像云头涌，悬瀑依稀雨脚垂。地轴漫烦龙虎战，天符那得鬼神私。茫茫造物殊难晓，要是为霖自有时。","dynasty":"宋代","title":"游东山二咏次李丞相韵其一鳣溪"}
{"author":"张元干","content":"水鹢风帆，两眉只解相思皱。悄然难受。教我怎唧口留。待得书来，不管归时瘦。娇痴后。是事撋就。只这难依口。","dynasty":"宋代","title":"点绛唇"}
{"author":"张元干","content":"赤县飘零未易逢，那知今夕一樽同。好招明月共清影，托与白云行太空。戃恍旧游如隔世，蹉跎壮志莫论功。两公秉烛还相对，情话从渠半醉中。","dynasty":"宋代","title":"次韵赵元功赠李季言之什"}
{"author":"张元干","content":"城守麾强弩，诸班果翕然。云梯攻正急，雨箭勇争先。中夜飞雷炮，平明破火船。如公真徇国，绘像冠凌烟。","dynasty":"宋代","title":"挽少师相国李公其三"}
{"author":"张元干","content":"貌古期惊世，心夷合享年。交游称长者，风味配先贤。雁序飘零地，龙门寂寞边。不知谁作诔，著意翠珉镌。","dynasty":"宋代","title":"挽李仲辅三首其二"}
{"author":"张元干","content":"女无美恶妬深宫，盛德如公果不容。何遽盖棺临禹穴，未应藏骨在秦峰。论文平日樽中酒，挂剑它年冢上松。点检交亲只解少，存亡悲感老情浓。","dynasty":"宋代","title":"再用前韵哭德久"}
{"author":"张元干","content":"雨余翠袖琼肤润。一枝想像伤春困。老眼见花时。惜花心未衰。酿成谁与醉。应把流苏缀。泪沁枕囊香。恼侬归梦长。","dynasty":"宋代","title":"菩萨蛮"}
{"author":"张元干","content":"对小春桃艳，曲室炉红，乍寒天气。七叶蓂开，应金章通贵。梦草银钩，灿花珠唾，是素来风味。满腹经纶，回天议论，昆台仙裔。秘殿升华，紫枢勋旧，退步真祠，简心端扆。迎日天元，听正衙宣制。尽洗中原，遍为霖雨，宴后堂歌吹。柏子千秋，丹砂九转，今宵长醉。","dynasty":"宋代","title":"醉蓬莱（寿）"}
{"author":"张元干","content":"冰溪疏影竹边春。翠袖天寒炯暮云。雪里精神淡伫人。隔重门。宝粟生香玉半温。","dynasty":"宋代","title":"豆叶黄（唐腔也，为伯南赋早梅，复和韵）"}
{"author":"张元干","content":"豹隐犹遮雾，鸾栖遂及瓜。绿林方在境，彩服径还家。世路久来险，人情何用嗟。胸中自丘壑，乐处是生涯。","dynasty":"宋代","title":"送李文中主簿受代归庭闱"}
{"author":"张元干","content":"凤历推炎德，宗臣系重轻。神开丹扆梦，人向紫岩生。昴宿秋旻迥，坤维玉露清。风云符感遇，草木畏威名。不有三灵助，宁无四海惊。大江元帝渡，细柳亚夫营。劲气吞妖孽，深谋厉甲兵。天旋黄屋正，日转赤墀明。茅土宜班数，山河旧著盟。济时登衮职，命世属阿衡。社稷扶持了，乾坤整顿成。勋庸多部曲，陶冶遍公卿。牙帐罗旌启，萱堂合鼓笙。诞辰尊寿母，善倾及难兄。庆积基墉固，源长福禄并。欲知貂珥贵，倍觉彩衣荣。象阙锋车召，沙堤相印迎。指麾烽燧静，翊戴泰阶平。老鹤三千岁，飞鹏九万程。百川浮巨斝，快饮吸长鲸。","dynasty":"宋代","title":"张丞相生朝二十韵"}
{"author":"张元干","content":"瑶轩倚槛春风度。柳垂烟，花带露。半闲鸳被怯馀寒，燕子时来窥绣户。","dynasty":"宋代","title":"西楼月（即春晓曲）"}
{"author":"张元干","content":"东麓坡陀尽梵宫，我来泉上照衰容。解衣又作茶瓜客，倚槛同看烟雨峰。何用苦吟凌鲍谢，要须高节配乔松。海冰永閟锥沙画，绝叹故人遗墨浓。","dynasty":"宋代","title":"次钱申伯游东山韵二首其一"}
{"author":"张元干","content":"江左风流钟间气，洲分二水长。凤凰台畔，投怀玉燕，照社神光。豆花初秀雨，散暑空、洗出秋凉。庆生旦，正圆蟾呈瑞、仙桂飘香。肝肠。掞文摛锦，驾云乘鹤下鹓行。紫枢将命，紫微如綍，常近君王。旧山同梓里，荷月旦、久已平章。九霞觞。荐刀圭丹饵，衮绣朝裳。","dynasty":"宋代","title":"瑶台第一层"}
{"author":"张元干","content":"赤县飘零未易逢，那知今夕一樽同。好招明月共清影，托与白云行太空。戃恍旧游如隔世，蹉跎壮志莫论功。两公秉烛还相对，情话从渠半醉中。","dynasty":"宋代","title":"次韵赵元功赠李季言之什"}
{"author":"张元干","content":"紫枢泽笏趋龙尾。平入钧衡位。春殿听宣麻，争喜登庸，何似今番喜。昆台宜有神仙裔。奕世貂蝉贵。玉砌长兰芽，好拥笙歌，长向花前醉。","dynasty":"宋代","title":"醉花阴"}
{"author":"张元干","content":"长饥方朔笑侏儒，岁晚还惊大小余。客里论文聊把酒，闲来会面胜通书。薄寒欺醉悲清夜，孤月流光怅碧虚。何苦相逢又相别，不如供米寓僧居。","dynasty":"宋代","title":"再用韵奉留聪父"}
{"author":"张元干","content":"云门道价倾缁白，一去如何经书尺。乾竺宗旨超隐峰，客至不鸣斋后钟。杨岐儿孙真铁脊，二子等是僧中龙。平生我如拆袜线，老来要认本来面。忆昨二老初相知，竹炉拥衲清夜围。佛眼霜颅象懒瓒，圜悟辨口吞韩非。钟山往事无人识，我识二子因师得。楞伽一句作么生，请问同参俱本色。","dynasty":"宋代","title":"次韵奉酬楞伽室老人歌寄怀云门佛日兼简乾元老圭公并叙钟山二十年事可谓趁韵也"}
{"author":"张元干","content":"功名啐啄与时同，譬似青天白日中。不觉片云随雨雹，适从何处运神通。","dynasty":"宋代","title":"上平江陈侍郎十绝其七"}
{"author":"张元干","content":"袖手看飞雪，高卧过残冬。飘然底事春到，先我逐孤鸿。挟取笔端风雨，快写胸中丘壑，不肯下樊笼。大笑了今古，乘兴便西东。一尊酒，知何处，又相逢。奴星结柳，与君同送五家穷。好是橘封千户，正恐楼高百尺，湖海有元龙。目光在牛背，马耳射东风。","dynasty":"宋代","title":"水调歌头（赠汪亻秀才）"}
{"author":"张元干","content":"今夕定何夕，秋水满东瓯。悲凉怀抱，何事还倍去年愁。万里碧空如洗，寒浸十分明月，帘卷玉波流。非是经年别，一岁两中秋。坐中庭，风露下，冷飕飕。素娥无语相对，尊酒且迟留。琴罢不堪幽怨，遥想三山影外，人倚夜深楼。矫首望霄汉，云海路悠悠。","dynasty":"宋代","title":"水调歌头"}
{"author":"张元干","content":"绮霞散。空碧留晴向晚。东风里，天气困人，时节秋千闭深院。帘旌翠波飐。窗影残红一线。春光巧，花脸柳腰，勾引芳菲闹莺燕。闲愁费消遣。想娥绿轻晕，鸾鉴新怨。单衣欲试寒犹浅。羞衾凤空展，塞鸿难托，谁问潜宽旧带眼。念人似天远。迷恋。画堂宴。看最乐王孙，浓艳争劝。兰膏宝篆春宵短。拥檀板低唱，玉杯重暖。众中先醉，谩倚槛、早梦见。","dynasty":"宋代","title":"兰陵王"}
{"author":"张元干","content":"月仄金盆，江萦罗带，凉飚天际。摩诘丹青，营丘平远，一望穷千里。白鸥盟在，黄粱梦破，投老此心如水。耿无眠、披衣顾影，乍闻绕阶络纬。百年倦客，三生习气，今古到头谁是。夜色苍茫，浮云灭没，举世方熟寐。谁人著眼，放神八极，逸想寄尘寰外。独凭栏、鸡鸣日上，海山雾起。","dynasty":"宋代","title":"永遇乐（宿鸥盟轩）"}
{"author":"张元干","content":"闰余有何好，一岁两中秋。滕王高阁曾醉，月涌大江流。今夜钓龙台上，还似当时逢闰，佳句记英游。看山兼看月，登阁复登楼。别离久，今古恨，大刀头。老来长是清梦，宛在旧神州。遐想芗林风味，瓮里自倾春色，不用贳貂裘。笑我成何事，搔首谩私忧。","dynasty":"宋代","title":"水调歌头（和芗林居士中秋）"}
{"author":"张元干","content":"月转花枝清影疏。露华浓处滴真珠。天香遗恨罥花须。沐出乌云多态度，晕成娥绿费工夫。归时分付与妆梳。","dynasty":"宋代","title":"浣溪沙（蔷薇水）"}
{"author":"张元干","content":"云气吞江卷夕阳。白头波上电飞忙。奔雷惊雨溅胡床。玉节故人同壮观，锦囊公子更平章。榕阴归梦十分凉。","dynasty":"宋代","title":"浣溪沙"}
{"author":"张元干","content":"芳信着寒梢，影入花光画。玉立风前万里春，雪艳江天夜。谁折暗香来，故把新篘泻。记得偎人并照时，鬓乱斜枝惹。","dynasty":"宋代","title":"卜算子"}
{"author":"张元干","content":"的皪数枝斜，冰雪萦余态。烛外尊前满眼春，风味年年在。老去惜花深，醉里愁多日煞。冷蕊孤芳底处愁，少个人人戴。","dynasty":"宋代","title":"卜算子（梅）"}
{"author":"张元干","content":"玉立清标消晚暑，胸中一段冰壶。画船归去醉歌珠。微云收未尽，残月炯如初。鸳鹭行间催阔步，秋来乘兴凫趋。烦君为我问西湖。不知疏影畔，许我结茅无。","dynasty":"宋代","title":"临江仙（送王叔济）"}
{"author":"张元干","content":"小阁劣容老子，北窗仍递南风。维摩丈室久空空。不与散花同梦。且作大真游戏，未甘金粟龙钟。怜君病后颊颧隆。识取小儿戏弄。","dynasty":"宋代","title":"西江月（和苏庭藻）"}
{"author":"张元干","content":"客亭小会。可惜无欢容易醉。归去更阑。细雨鸣窗一夜寒。昏然独坐。举世疏狂谁似我。强拨炉烟。也道今宵是上元。","dynasty":"宋代","title":"减字木兰花·客亭小会"}
{"author":"张元干","content":"拍堤绿涨桃花水。画船稳泛东风里。丝雨湿苔钱。浅寒生禁烟。江山留不住。却载笙歌去。醉倚玉搔头。几曾知旅愁。","dynasty":"宋代","title":"菩萨蛮（戏呈周介卿）"}
{"author":"张元干","content":"雅欲赋招隐，何堪吊战场。独看星错落，久立夜苍茫。羽檄来东越，风烟隔下塘。安闲随处有，冠盖莫相望。","dynasty":"宋代","title":"冬夜有怀柯田山人四首其四"}
{"author":"张元干","content":"玄鲫随钩诚养亲。","dynasty":"宋代","title":"句"}
{"author":"张元干","content":"遮莫胡僧问劫灰，且陪东阁赋官梅。春梢惯识宫妆样，花信偏随驿使回。痛饮我曹身总健，浩歌谁怕老相催。疏枝气压群芳尽，羞杀墙阴锦被堆。","dynasty":"宋代","title":"奉简才元探梅有作兼怀旧游"}
{"author":"张元干","content":"卧看西湖烟渚。绿盖红妆无数。帘卷曲栏风，拂面荷香吹雨。归去。归去。笑损花边鸥鹭。","dynasty":"宋代","title":"如梦令·卧看西湖烟渚"}
{"author":"张元干","content":"楼外天寒山欲暮。溪边雪后藏云树。小艇风斜沙觜露。流年度。春光已向梅梢住。短梦今宵还到否。苇村四望知何处。客里从来无意绪。催归去。故园正要莺花主。","dynasty":"宋代","title":"渔家傲"}
{"author":"张元干","content":"海山幻出化人宫，楼观新崇万指容。云雾入檐银色界，藤萝昏雨妙高峰。放怀久已参黄檗，雅志无疑伴赤松。欲去更闻狮子吼，忘归桥下兴犹浓。","dynasty":"宋代","title":"再和李丞相游山"}
{"author":"张元干","content":"薰炉玉煖云生岫，晓鉴鸾窥翠扫空。未许尊前听金缕，两公新句漫争雄。","dynasty":"宋代","title":"祖颖漕使希道使君以绝句相酬答聊成二章解嘲并发一笑其二"}
{"author":"张元干","content":"老去犹为客，谁人念退居。相望千里路，赖有数行书。白晒犹堪寄，乌牛政忆渠。何时闻枉驾，竹里唤行厨。","dynasty":"宋代","title":"次吕居仁见寄韵"}
{"author":"张元干","content":"万里冰轮满，千丈玉盘浮。广寒宫殿，西望湖海冷光流。扫尽长空纤翳，散乱疏林清影，风露迫人愁。徐步行歌去，危坐莫眠休。问孤蓬，缘底事，苦淹留。倦游回首，向来云卧两星周。此夜此生长好，明月明年何处，归兴在南州。老境一伧父，异县四中秋。","dynasty":"宋代","title":"水调歌头（癸酉虎丘中秋）"}
{"author":"张元干","content":"华烛炯离觞，山吐四更寒月。公子唾花枝玉，尽一时豪杰。三冬兰若读书灯，想见太清绝。纸帐地炉香暖，傲一窗风月。","dynasty":"宋代","title":"好事近"}
{"author":"张元干","content":"风雨声中过半春，泥深郊水阻游人。老夫不出浑闲事，但觉年来白发新。","dynasty":"宋代","title":"走笔次廷藻韵二绝"}
{"author":"张元干","content":"山人不省大明宫，怀昔幽寻自改容。庐阜东西二林寺，钱塘南北两高峰。百年有尽云归壑，万事无边月挂松。满院苍苔重到日，秋光欲滴向人浓。","dynasty":"宋代","title":"次韵钱申伯游东山既归述怀之章"}
{"author":"张元干","content":"垂虹望极，扫太虚纤翳，明河翻雪。一碧天光波万顷，涌出广寒宫阙。好事浮家，不辞百里，俱载如花颊。琴高双鲤，鼎来同醉孤绝。浩荡今夕风烟，人间天上，别似寻常月。陶冶三高千古恨，赏我中秋清节。八十仙翁，雅宜图画，写取横江楫。平生奇观，梦回犹辣毛发。","dynasty":"宋代","title":"念奴娇（己卯中秋和陈丈少卿韵）"}
{"author":"张元干","content":"先朝相国今几家，我嗟夫子鬓已华。琼艘颇惯倒豪乳，老来手酿尊仍窪。百年弹指法界观，万事过眼天女花。聊学儿曹作春瓮，唤客取醉无等差。夜眠不觉体平粟，卯颊共眩朝蒸霞。养生妙处本无说，我辈岂解烧丹砂。糟床正可珠的皪，石鼎莫放声咿哑。东风遮幕雪埋屋，坎止斋中酒初熟。","dynasty":"宋代","title":"东平刘左车坎止春歌"}
{"author":"张元干","content":"落景下青嶂，高浪卷沧洲。平生颇惯，江海掀舞木兰舟。百二山河空壮。底事中原尘涨。丧乱几时休。泽畔行吟处，天地一沙鸥。想元龙，犹高卧，百尺楼。临风酹酒，堪笑谈话觅封侯。老去英雄不见。惟与渔樵为伴。回首得无忧。莫道三伏热，便是五湖秋。","dynasty":"宋代","title":"水调歌头（同徐师川泛太湖舟中作）"}
{"author":"张元干","content":"叠嶂连娟入翠微，乔松蔽日有孙枝。江流不尽松声远，云栈行人力困时。","dynasty":"宋代","title":"岷山万松图"}
{"author":"张元干","content":"水鷁风帆，两眉只解相思皱。悄然难受。教我怎唧?。待得书来，不管归时瘦。娇痴後。是事撋就。只这难依口。","dynasty":"宋代","title":"点绛唇·水鷁风帆"}
{"author":"张元干","content":"最乐贤王子，今岁好中秋。夜深珠履，举杯相属尽名流。宿雨乍开银汉，洗出玉蟾秋色，人在广寒游。浩荡山河影，偏照岳阳楼。露华浓，君恩重，判扶头。霓旌星节，已随丝管下皇州。满座烛光花艳，笑罥乌巾同醉，谁问负薪裘。月转檐牙晓，高枕更无忧。","dynasty":"宋代","title":"水调歌头其十二为赵端礼作"}
{"author":"张元干","content":"芳洲生蘋芷。宿雨收晴浮暖翠。烟光如洗，几片花飞点泪。清镜空馀白发添，新恨谁传红绫寄。溪涨岸痕，浪吞沙尾。老去情怀易醉。十二栏干慵遍倚。双凫人惯风流，功名万里。梦想浓妆碧云边，目断归帆夕阳里。何时送客，更临春水。","dynasty":"宋代","title":"鱼游春水"}
{"author":"张元干","content":"戎马来何速，春壕绿自深。要知龙虎踞，不受犬羊侵。九庙安全日，三军死守心。傥为襄汉幸，按堵见於今。","dynasty":"宋代","title":"丙午春京城围解口号"}
{"author":"张元干","content":"浮家泛宅。旧游记霅溪踪迹。此生已是天涯隔。投老谁知，还作三吴客。故人怪我疏髯黑。醉来犹似丁年日。光阴未肯成虚掷。蜀魄声中，著处有春色。","dynasty":"宋代","title":"醉落魄/一斛珠"}
{"author":"张元干","content":"春晓轻雷，采彩洲上清明雨。乱云遮树。暗淡江村路。今夜归舟，绿润红香处。遥山暮。画楼何许。唤取潮回去。","dynasty":"宋代","title":"点绛唇·春晓轻雷"}
{"author":"张元干","content":"君家鼻祖大范老，气压贺兰威凤鸣。文采风流今未泯，耳孙胸次似冰清。","dynasty":"宋代","title":"范才元道中杂兴"}
{"author":"张元干","content":"闻说新居好，山樊卜筑深。药囊能济物，龟策少知音。四海忧黔首，中原尽绿林。直须期雪屋，夜棹去相寻。","dynasty":"宋代","title":"冬夜有怀柯田山人四首其一"}
{"author":"张元干","content":"王孙胸次足丘壑，幻出山阴访戴图。草屋柴扉闭风雨，客来空去得知无。","dynasty":"宋代","title":"跋赵唐卿所藏访戴图其二"}
{"author":"张元干","content":"拙速还知胜巧迟，男儿功业要逢时。不妨唾面辱高马，似有泥坑规病鸱。老去尚堪苏子印，兴来须到习家池。此心毕娶无余事，且向春江理钓丝。","dynasty":"宋代","title":"次聪父见遗韵"}
{"author":"张元干","content":"珠履争围。小立春风趁拍低。态闲不管乐催伊。整铢衣。粉融香润随人劝，玉困花娇越样宜。凤城灯夜旧家时。数他谁。","dynasty":"宋代","title":"彩鸾归令（为张子安舞姬作）"}
{"author":"张元干","content":"八州贤牧喜休兵，千骑重来竹马迎。万瓦连甍存比屋，十年回首赖长城。举觞谈笑精明甚，缓带登临步武轻。多是门墙旧宾客，愿公黄发佐升平。","dynasty":"宋代","title":"止戈堂"}
{"author":"张元干","content":"榕叶桄榔驿枕溪。海风吹断瘴云低。薄寒初觉到征衣。岁晚可堪归梦远，愁深偏恨得书稀。荒庭日脚又垂西。","dynasty":"宋代","title":"浣溪沙（书大同驿壁）"}
{"author":"张元干","content":"将相兼文武，谦光接下僚。舆情争快睹，善颂适生朝。勋业当兴宋，谋猷永佐尧。千秋迎寿母，忠孝称金貂。","dynasty":"宋代","title":"代上张丞相生朝四首"}
{"author":"张元干","content":"放浪形骸外，憔悴山泽癯。倒冠落佩，此心不待白髭须。聊复脱身鹓鹭，未暇先寻水竹，矫首汉庭疏。长夏啖丹荔，两纪傲闲居。忽风飘，连雨打，向西湖。藕花深处，尚能同载麹生无。听子谈天舌本，浇我书空胸次，醉卧踏冰壶。毕竟凌烟像，何似辋川图。","dynasty":"宋代","title":"水调歌头"}
{"author":"张元干","content":"万壑千岩一剡溪，漫天云冻雪风飞。人踪鸟迹俱沉绝，独有扁舟兴尽归。","dynasty":"宋代","title":"跋赵唐卿所藏访戴图"}
{"author":"张元干","content":"清夜沉沉，暗蛩啼处檐花落。乍凉帘幕，香绕屏山角。堪恨归鸿，情似秋云薄。书难托，尽交寂寞，忘了前时约。","dynasty":"宋代","tags":"写景，抒情，仕途，惆怅","title":"点绛唇·呈洛滨筠溪二老"}
{"author":"张元干","content":"山城何岁无风雨。楼台底事随波去。归棹望谯门。沙痕炯断云。诗成空吊古。想像经行处。陵谷有余悲。举觞浇别离。","dynasty":"宋代","title":"菩萨蛮（送友人还富沙）"}
{"author":"张元干","content":"蕊香深处，逢上巳、生怕花飞红雨。万点胭脂遮翠袖，谁识黄昏凝伫。烧烛呈妆，传杯绕槛，莫放春归去。垂丝无语，见人浑似羞妒。修禊当日兰亭，群贤弦管里，英姿如许。宝靥罗衣，应未有、许多阳台神女。气涌三山，醉听五鼓，休更分今古。壶中天地，大家著意留住。","dynasty":"宋代","title":"念奴娇·蕊香深处"}
{"author":"张元干","content":"棐几明窗乐未央。熏炉茗碗是家常。客来长揖对胡床。蟹眼汤深轻泛乳，龙涎灰暖细烘香。为君行草写秋阳。","dynasty":"宋代","title":"浣溪沙"}
{"author":"张元干","content":"玉斧修圆了，冰轮分外清。共看星向绣衣明。元是生朝为寿、对难兄。鸿雁翻秋影，埙篪和笑声。他年中令彩衣荣。记取今宵丹荔、醉瑶觥。","dynasty":"宋代","title":"南歌子"}
{"author":"张元干","content":"诸将争传檄，群凶尚阻兵。天旋黄屋正，日转赤墀明。丧乱多妖孽，经纶贵老成。鲸鲵终必戮，草木已知生。","dynasty":"宋代","title":"返正"}
{"author":"张元干","content":"贱子居闾里，明公总帅权。姓名谁比数，礼遇每周旋。老去无三窟，闲中有二天。知音何日报，愿见中兴年。","dynasty":"宋代","title":"上张丞相十首"}
{"author":"张元干","content":"春晓轻雷，采彩洲上清明雨。乱云遮树。暗淡江村路。今夜归舟，绿润红香处。遥山暮。画楼何许。唤取潮回去。","dynasty":"宋代","title":"点绛唇·春晓轻雷"}
{"author":"张元干","content":"西郊追赏寻芳处。闻道冲寒去。雨肥红绽向南枝。岁晚才开应是、恨春迟。天涯乐事王孙贵。花底还君醉。有人风味胜疏梅。醉里折花归去、更传杯。","dynasty":"宋代","title":"虞美人"}
{"author":"张元干","content":"无端流落迫残年，三十南山访老禅。未契安心了难觅，不如同世且随缘。频移竹几负寒日，旋拾松梢炊晚烟。珍重孤云出山去，东西南北一青天。","dynasty":"宋代","title":"别绶老"}
{"author":"张元干","content":"登临巧处属僧家，随分生涯度岁华。莫待藤萝满山月，时来倚杖数昏鸦。","dynasty":"宋代","title":"寄题悠然阁三绝句"}
{"author":"张元干","content":"花迷珠翠。香飘罗绮。帘旌外、月华如水。暖红影里，谁会王孙意。最乐升平景致。长记宫中五夜，春风鼓吹。游仙梦、轻寒半醉。凤帏未暖，归去熏浓被。更问阴晴天气。","dynasty":"宋代","title":"明月逐人来（灯夕赵礼端席上）"}
{"author":"张元干","content":"荦确有岱华势，轮囷无斤斧痕。我来翻君古锦，老眼洗尽眵昏。","dynasty":"宋代","title":"次韵王性之题筱丛枯木"}
{"author":"张元干","content":"华裾玉辔青丝E649。记年少、金吾从。花底朝回珠翠拥。晓钟初断，宿酲犹带，绿锁窗中梦。天涯相遇鞭鸾凤。老去堂成更情重。月转檐牙云绕栋。凉吹香雾，酒迷歌扇，春笋传杯送。","dynasty":"宋代","title":"青玉案（燕赵端礼堂成）"}
{"author":"张元干","content":"赫赫紫岩，白虹贯渊。玉生其中，匪雕匪镌。登於廊庙，圭璋浑全。温如之质，所宝象贤。","dynasty":"宋代","title":"紫岩九章章八句上寿张丞相"}
{"author":"张元干","content":"王孙胸次足丘壑，幻出山阴访戴图。草屋柴扉闭风雨，客来空去得知无。","dynasty":"宋代","title":"跋赵唐卿所藏访戴图其二"}
{"author":"张元干","content":"貌古期惊世，心夷合享年。交游称长者，风味配先贤。雁序飘零地，龙门寂寞边。不知谁作诔，著意翠珉镌。","dynasty":"宋代","title":"挽李仲辅三首其二"}
{"author":"张元干","content":"凉月今宵满，晴空万里宽。素娥应念老夫闲。特地中秋著意、照人间。香雾云鬟湿，清辉玉臂寒。休教凝伫向更阑。飘下桂华闻早、大家看。","dynasty":"宋代","title":"南歌子（中秋）"}
{"author":"张元干","content":"前贤一节皆名世，此道终身公独行。每见遗编须掩泣，晚生期不负先生。","dynasty":"宋代","title":"上平江陈侍郎十绝"}
{"author":"张元干","content":"底处烟林飞伯劳，春生诗思剩摇毫。归来准拟扶头醉，日射花梢三丈高。","dynasty":"宋代","title":"范才元道中杂兴"}
{"author":"张元干","content":"春色到花房，芳信一枝偏好。勾引万红千翠，为化工呈巧。花姑玉貌笑东风，今朝放春早。看取鬓边幡胜，永宜春难老。","dynasty":"宋代","title":"好事近"}
{"author":"张元干","content":"人生真寄尔，天问竟悠哉。三载重凶衅，一门皆异材。尚疑书未报，遽有讣先来。泪尽馀青血，秋风万壑哀。","dynasty":"宋代","title":"挽李仲辅三首其三"}
{"author":"张元干","content":"北客多流落，东村更寂寥。肯同清夜梦，不待故人招。月挂荒园竹，霜飞独木桥。听鸡休起舞，且共论天骄。","dynasty":"宋代","title":"过宿赵次张郊居二首其一"}
{"author":"张元干","content":"桑落冷篘玉，菊篱霜著天。飘零河朔饮，怅望竹林贤。乌有防前辙，青州贵下田。使君能遣骑，端为唤鱼船。","dynasty":"宋代","title":"范才元参议求酒於延使君邀予同赋谨次其韵"}
{"author":"张元干","content":"问讯天童今老子，偶同庚甲事如何。他时要向山中去，容我一庵遮薜萝。","dynasty":"宋代","title":"伽陀二首送了可首座归四明"}
{"author":"张元干","content":"一枕秋风两处凉。雨声初歇漏声长。池塘零落藕花香。归梦等闲归燕去，断肠分付断云行。画屏今夜更思量。","dynasty":"宋代","title":"浣溪沙"}
{"author":"张元干","content":"薰炉玉暖云生岫，晓鉴鸾窥翠扫空。未许尊前听金镂，两公新句漫争雄。","dynasty":"宋代","title":"祖颖漕使希道使君以绝句相酬答聊成二章解嘲"}
{"author":"张元干","content":"君家鼻祖大范老，气压贺兰威凤鸣。文采风流今未泯，耳孙胸次似冰清。","dynasty":"宋代","title":"范才元道中杂兴其四"}
{"author":"张元干","content":"书尝手校舆地图，上下千载铅黄朱。斯人魁磊岂假此，愿见克复东西都。胸中远略指诸掌，表里拄腹撑肠书。深知祸起取幽蓟，颇觉气王吞青徐。眼看僭伪忽亡灭，逆党未足劳诛锄。万方助顺事可卜，火运要是穹苍扶。兴衰拨乱戴真主，会扫氛祲开云衢。於今荆淮付诸将，控带川陕襟江湖。傥能倒用进筑法，更许世袭宏规模。两河境土不难办，狡寇胆薄游魂孤。古今从闻作戎首，中国礼义终如初。公家自有中兴相，雅意泰阶光六符。难兄难弟实间出，直欲并驾仍齐驱。承明入谒一见决，三迁故事登元枢。整顿乾坤赖公等，我病只合山林居。残年正尔甚易与，不过二顷邻一区。平生故人半廊庙，老僧何患无门徒。与君痛饮遽成别，努力强饭供时须。男儿富贵亦细事，否泰相反分贤愚。酒酣起舞莫作恶，行矣自爱千金躯。本朝再造旧基业，速拯涂炭疲氓萝。勿令毫发有遗恨，文章尔雅华国犹其余。","dynasty":"宋代","title":"奉送李叔易博士被召赴行在所"}
{"author":"张元干","content":"王孙朝谒去，功业叹流年。强项今三已，栖迟未九迁。笑谈曾击贼，谋略合临边。秋雨长干路，归时且著鞭。","dynasty":"宋代","title":"送赵公远往建康"}
{"author":"张元干","content":"苍山烟澹，寒溪风定，玉簪罗带绸缪。轻霭暮飞，青冥远净，珠星璧月光浮。城际踊层楼。正翠帘高卷，绿琐低钩。影落尊罍，气和歌管共清游。史君冠世风流。拥香鬟凭槛，雾鬓凝眸。银烛暖宵，花光照席，谯门莫报更筹。逸兴醉无休。赋探梅芳信，翻曲新讴。想见疏枝冷蕊，春意到沙洲。","dynasty":"宋代","title":"望海潮·苍山烟澹"}
{"author":"张元干","content":"斗帐炷炉熏，花露裛成芗泽。萦透雪儿金缕，醉玉壶春色。非烟非雾锁窗中，王孙倦留客。不道粉墙南畔，也有人闻得。","dynasty":"宋代","title":"好事近"}
{"author":"张元干","content":"华烛炯离觞，山吐四更寒月。公子唾花枝玉，尽一时豪杰。三冬兰若读书灯，想见太清绝。纸帐地炉香暖，傲一窗风月。","dynasty":"宋代","title":"好事近"}
{"author":"张元干","content":"玄鲫随钩诚养亲。","dynasty":"宋代","title":"句"}
{"author":"张元干","content":"羔豚蒸乳活脔牛，口腹造业夸炰羞。傥知晚食足当肉，一饱何苦多营求。先生睡美黑甜处，那闻钟鼓朝鸣楼。布衾竹枕自稳暖，此念灰冷百不忧。世间寝食乃日用，众生扰扰如蚍明蜉。昔年我亦走南北，往反万里无停辀。胸中不作异乡县，有似坐阅十数州。云山浑如旧过眼，岁月不觉春已秋。宿君斋屋亦偶尔，更仆笑语久未休。夜阑各困且打睡，明月饥饱临时谋。","dynasty":"宋代","title":"赋漳南李几仲安斋诗"}
{"author":"张元干","content":"北客多流落，东村更寂寥。肯同清夜梦，不待故人招。月挂荒园竹，霜飞独木桥。听鸡休起舞，且共论天骄。","dynasty":"宋代","title":"过宿赵次张郊居二首其一"}
{"author":"张元干","content":"万壑千岩一剡溪，漫天云冻雪风飞。人踪鸟迹俱沉绝，独有扁舟兴尽归。","dynasty":"宋代","title":"跋赵唐卿所藏访戴图"}
{"author":"张元干","content":"希世推英伟，行藏孰是非。横流曾砥柱，袖手且深衣。槐影摇黄閤，星躔焕紫微。山林愚已老，衮绣看公归。","dynasty":"宋代","title":"李丞相纲生朝三首其三"}
{"author":"张元干","content":"寒水绕近郭，栖鸦蔽高原。映带幽人居，暝色起草根。衡门东南开，濁河日夜奔。所喜古堤月，初出烟江村。不入城市久，懒访亡与存。羡子了万事，坐以一气春。","dynasty":"宋代","title":"雒阳陈去非自符宝郎谪陈留酒官予时作丞澶渊"}
{"author":"张元干","content":"云气吞江卷夕阳。白头波上电飞忙。奔雷惊雨溅胡床。玉节故人同壮观，锦囊公子更平章。榕阴归梦十分凉。","dynasty":"宋代","title":"浣溪沙"}
{"author":"张元干","content":"雨暗连兵气，花飞点客愁。寓居皆野寺，相过只扁舟。不作新塘去，还为后泖游。盘飧虽杞菊，得饱胜椎牛。","dynasty":"宋代","title":"花飞"}
{"author":"张元干","content":"凉月今宵满，晴空万里宽。素娥应念老夫闲。特地中秋著意、照人间。香雾云鬟湿，清辉玉臂寒。休教凝伫向更阑。飘下桂华闻早、大家看。","dynasty":"宋代","title":"南歌子（中秋）"}
{"author":"张元干","content":"上人久住湖外游，辛亥春陷孔彦舟。长沙城中就驱掠，七十七日遭拘留。眼看杀人等蝼蚁，剑血洗尽湘川流。张帆方离道林岸，鼓枻已过巴陵楼。兵缠妖气草木暗，火炽凶焰云烟愁。衣冠子女半同载，俛首悲泣犹惊羞。蒙冲颇谙大风浪，舴艋或挂长戈矛。两舷矢集闹如雨，势欲欹侧争先投。相牵浮湛状菱荇，乍坠出没真凫鸥。众生流浪几生死，爱河共海何时休。曹成马友互屠灭，偶尔不杀老比丘。枯颅茁发虮虱满，得脱性命非人谋。孰知贼党亦方便，日供斋钵仍茶瓯。南归数年闭户卧，故山精舍松飕飕。灰心一切本梦幻，返照逆照无人牛。细听此语重叹息，群盗扫迹夫何忧。吾闽日前岂不乐，禾稻未穫先麦秋。师来访我问居士，我若访师寻净头。","dynasty":"宋代","title":"赠庆绍上人"}
{"author":"张元干","content":"君侯气挟飞仙骨，插脑伏犀高崒屼。荣枯过眼海一沤，出处何心兔三窟。养生得趣喜按摩，子夜不眠频叱咄。枕中玉函妙以微，肘后金精恍兮惚。我真蒲柳欲师承，刻画无盐恐唐突。似闻有意赠刀圭，倒卷逆流翻澥渤。世间万态古今同，政可忘言佯吃讷。杖藜未办饮菊潭，且看冥鸿秋灭没。","dynasty":"宋代","title":"希道使君见遗古风谨次严韵"}
{"author":"张元干","content":"百六古今有，两宫开闢无。兴师诚刷耻，奋袂竞捐躯。必挟三灵助，能令万国孚。九宫驱六甲，何患五单于。","dynasty":"宋代","title":"上张丞相十首"}
{"author":"张元干","content":"贼马环京洛，朝廷尚议和。伤心闻徇地，痛恨竞投戈。始望全三镇，谁谋弃两河。群凶未葅醢，吾合老江波。","dynasty":"宋代","title":"感事四首丙午冬淮上作"}
{"author":"张元干","content":"玉叶联芳，天潢分润，寿筵长对熏风。间平襟度，濮邸行尊崇。忠孝家传大雅，无喜愠、一种宽容。芝兰盛，彩衣嬉戏，亲睦冠西宗。丝纶，膺重寄，遥防迁美，本镇恩隆。应堂齐福，诞月仍同。花蕊香浓气暖，凝瑞露、满酌金钟。龙光近，星飞驿马，宣入嗣王封。","dynasty":"宋代","title":"满庭芳（为赵西外寿）"}
{"author":"张元干","content":"拙速还知胜巧迟，男儿功业要逢时。不妨唾面辱高马，似有泥坑规病鸱。老去尚堪苏子印，兴来须到习家池。此心毕娶无余事，且向春江理钓丝。","dynasty":"宋代","title":"次聪父见遗韵"}
{"author":"张元干","content":"春水迷天，桃花浪、几番风恶。云乍起、远山遮尽，晚风还作。绿卷芳洲生杜若。数帆带雨烟中落。傍向来、沙觜共停桡，伤飘泊。寒犹在，衾偏薄。肠欲断，愁难著。倚篷窗无寐，引杯孤酌。寒食清明都过却。最怜轻负年时约。想小楼、终日望归舟，人如削。","dynasty":"宋代","tags":"羁旅，山水，思归","title":"满江红·自豫章阻风吴城山作"}
{"author":"张元干","content":"记当年共饮，醉画船、摇碧罥花钗。问苍颜华发，烟蓑雨笠，何事重来。看尽人情物态，冷眼只堪B754。赖有西湖在，洗我尘埃。夜久波光山色，间淡妆浓抹，冰鉴雪开。更潮头千丈，江海两崔嵬。晓凉生、荷香扑面，洒天边、风露逼襟怀。谁同赏，通宵无寐，斜月低回。","dynasty":"宋代","title":"八声甘州（西湖有感寄刘晞颜）"}
{"author":"张元干","content":"减塑冠儿，宝钗金缕双D665结。怎教宁帖。眼恼儿里劣。韵底人人，天与多磨折。休分说。放灯时节。闲了花和月。","dynasty":"宋代","title":"点绛唇"}
{"author":"张元干","content":"云门道价倾缁白，一去如何经书尺。乾竺宗旨超隐峰，客至不鸣斋后钟。杨岐儿孙真铁脊，二子等是僧中龙。平生我如拆袜线，老来要认本来面。忆昨二老初相知，竹炉拥衲清夜围。佛眼霜颅象懒瓒，圜悟辨口吞韩非。钟山往事无人识，我识二子因师得。楞伽一句作么生，请问同参俱本色。","dynasty":"宋代","title":"次韵奉酬楞伽室老人歌寄怀云门佛日兼简乾元老圭公并叙钟山二十年事可谓趁韵也"}
{"author":"张元干","content":"血洒三城渡，心寒粘罕兵。洛师闻已破，陵邑得无惊。愤切吞妖孽，悲凉托圣明。本朝仁泽厚，会复见承平。","dynasty":"宋代","title":"感事四首丙午冬淮上作"}
{"author":"张元干","content":"老去犹为客，谁人念退居。相望千里路，赖有数行书。白晒犹堪寄，乌牛政忆渠。何时闻枉驾，竹里唤行厨。","dynasty":"宋代","title":"次吕居仁见寄韵"}
{"author":"张元干","content":"秋空一剑岳阳楼，醉里乾坤日夜浮。五百年间兴废事，不知谁是赤松游。","dynasty":"宋代","title":"吕公像"}
{"author":"张元干","content":"疏枝冷蕊忽惊春。一点芳心入鬓云。风韵情知似玉人。笑迎门。香暖红炉酒未温。","dynasty":"宋代","title":"豆叶黄"}
{"author":"张元干","content":"老去何堪节物催，放灯中夜忽奔雷。一声大震龙蛇起，蚯蚓虾蟆也出来。","dynasty":"宋代","title":"甲戌正月十四日书所见来日惊蛰节"}
{"author":"张元干","content":"毁誉何时了，鸡虫事可知。不妨遭点检，好在莫相疑。高爵非吾性，奇勋任尔为。道人元具眼，批判亦慈悲。","dynasty":"宋代","title":"解嘲示真歇老人二首"}
{"author":"张元干","content":"华烛炯离觞，山吐四更寒月。公子唾花枝玉，尽一时豪杰。三冬兰若读书灯，想见太清绝。纸帐地炉香暖，傲一窗风月。","dynasty":"宋代","title":"好事近"}
{"author":"张元干","content":"绛节霓旌下九天，括苍初识地行仙。桃华海上三千岁，凤历人间五百年。可但彤弓寻节制，要知黔首望陶甄。香凝燕寝森兰玉，会见貂冠总附蝉。","dynasty":"宋代","title":"叶少蕴生朝三首"}
{"author":"张元干","content":"戎虏乱中夏，星历一周天。干戈未定，悲咤河洛尚腥膻。万里两宫无路。政仰君王神武。愿数中兴年。吾道尊洙泗，何暇议伊川。吕公子，三世相，在凌烟。诗名独步，焉用儿辈更毛笺。好去承明谠论。照映金狨带稳。恩与荔枝偏。回首东山路，池阁醉双莲。","dynasty":"宋代","title":"水调歌头·戎虏乱中夏"}
{"author":"张元干","content":"雨洗青冥风露。云外双星初度。乞巧夜楼空，月妒回廊私语。凝伫。凝伫。不似去年情绪。","dynasty":"宋代","title":"如梦令·雨洗青冥风露"}
{"author":"张元干","content":"忽辞鼓山行，便作径山去。道人孤飞云，腰包咄嗟具。两边兄弟间，杨岐一条路。禅许众人参，院要大家住。无是亦无非，何喜复何怒。同粥鼓斋钟，等灯笼露柱。佛眼接竹庵，云门透圆悟。尔则有师承，心共成佛祖。可笑世上儿，妄念分毁誉。石火电光中，异竟什麽处世哲学。所得能几多，造业不知数。生死到头来，请问末后句。穷汉未必穷，富汉岂真富。入门相见时，此话莫错举。","dynasty":"宋代","title":"送言上人往见径山老十四韵"}
{"author":"张元干","content":"一枝冰萼。鬓云低度横波约。醉扶曾罥乌巾角。长是春来，肠断宝钗落。罗衣乍怯香风薄。夜深花困遮垂幕。不堪往事寻思著。休问尊前，客恶主人恶。","dynasty":"宋代","title":"醉落魄/一斛珠其三"}
{"author":"张元干","content":"苍山烟澹，寒溪风定，玉簪罗带绸缪。轻霭暮飞，青冥远净，珠星璧月光浮。城际踊层楼。正翠帘高卷，绿琐低钩。影落尊罍，气和歌管共清游。史君冠世风流。拥香鬟凭槛，雾鬓凝眸。银烛暖宵，花光照席，谯门莫报更筹。逸兴醉无休。赋探梅芳信，翻曲新讴。想见疏枝冷蕊，春意到沙洲。","dynasty":"宋代","title":"望海潮·苍山烟澹"}
{"author":"张元干","content":"凉月今宵满，晴空万里宽。素娥应念老夫闲。特地中秋著意、照人间。香雾云鬟湿，清辉玉臂寒。休教凝伫向更阑。飘下桂华闻早、大家看。","dynasty":"宋代","title":"南歌子（中秋）"}
{"author":"张元干","content":"嵩洛云烟，间生真相耆英裔。要知鲐背。难老中和气。报道玉堂，已草调元制。华夷喜。绣裳貂珥。便向东山起。","dynasty":"宋代","title":"点绛唇（生朝）"}
{"author":"张元干","content":"谁向晴窗伴素馨。兰芽初秀发，紫檀心。国香幽艳最情深。歌白雪，只少一张琴。新月冷光侵。醉时花近眼，莫频斟。薛涛笺上楚妃吟。空凝睇，归去梦中寻。","dynasty":"宋代","title":"小重山"}
{"author":"张元干","content":"八年不见荔枝红。肠断故园东。风枝露叶新采，怅望冷香浓。冰透骨，玉开容。想筠笼。今宵归去，满颊天浆，更御冷风。","dynasty":"宋代","title":"渔父家风"}
{"author":"张元干","content":"萧萧疏雨滴梧桐。人在绮窗中。离愁遍绕，天涯不尽，却在眉峰。娇波暗落相思泪，流破脸边红。可怜瘦似，一枝春柳，不奈东风。","dynasty":"宋代","title":"眼儿媚"}
{"author":"张元干","content":"韩国殊勋，洛都西内，名园甲第相连。当年绿鬓，独占地行仙。文彩风流瑞世，延朱履、丝竹喧阗。人皆仰，一门相业，心许子孙贤。中兴，方庆会，再逢甲子，重数天元。问千龄谁比，五福俱全。此去沙堤步稳，调金鼎、七叶貂蝉。香檀缓，杯传鹦鹉，新月正娟娟。","dynasty":"宋代","title":"满庭芳（寿富枢密）"}
{"author":"张元干","content":"水晶宫映长城，藕花万顷开浮蕊。红妆翠盖，生朝时候，湖山摇曳。珠露争圆，香风不断，普熏沈水。似瑶池侍女，霞裾缓步，寿烟光里。霖雨已沾千里。兆丰年、十分和气。星郎绿鬓，锦波春酿，碧筒宜醉。荷橐还朝，青毯奕世，除书将至。看巢龟戏叶，蟠桃著子，祝三千岁。","dynasty":"宋代","title":"水龙吟（周总领生朝）"}
{"author":"张元干","content":"清光溢。影转画檐凉入。风露一天星斗湿。无云天更碧。满引送君何惜。记取吾曹今夕。目断秋江君到日。潮来风正急。","dynasty":"宋代","title":"谒金门（送康伯桧）"}
{"author":"张元干","content":"对小春桃艳，曲室炉红，乍寒天气。七叶蓂开，应金章通贵。梦草银钩，灿花珠唾，是素来风味。满腹经纶，回天议论，昆台仙裔。秘殿升华，紫枢勋旧，退步真祠，简心端扆。迎日天元，听正衙宣制。尽洗中原，遍为霖雨，宴后堂歌吹。柏子千秋，丹砂九转，今宵长醉。","dynasty":"宋代","title":"醉蓬莱（寿）"}
{"author":"张元干","content":"三十年来，云游行化，草鞋踏破尘沙。遍参尊宿，曾记到京华。衲子如麻似粟，谁会笑、瞿老拈花。经离乱，青山尽处，海角又天涯。今宵，闲打睡，明朝粥饭，随分僧家。把木佛烧却，除是丹霞。撞著门徒施主，蓦然个、喜舍由他。庐陵米，还知价例，毫发更无差。","dynasty":"宋代","title":"满庭芳"}
{"author":"张元干","content":"先朝相国今几家，我嗟夫子鬓已华。琼艘颇惯倒豪乳，老来手酿尊仍窪。百年弹指法界观，万事过眼天女花。聊学儿曹作春瓮，唤客取醉无等差。夜眠不觉体平粟，卯颊共眩朝蒸霞。养生妙处本无说，我辈岂解烧丹砂。糟床正可珠的皪，石鼎莫放声咿哑。东风遮幕雪埋屋，坎止斋中酒初熟。","dynasty":"宋代","title":"东平刘左车坎止春歌"}
{"author":"张元干","content":"花气薰人百和香。少陵佳句是仙方。空教蜂蝶为花忙。和露摘来轻换骨，傍怀闻处恼回肠。去年时候入思量。","dynasty":"宋代","title":"浣溪沙（求年例贡余香）"}
{"author":"张元干","content":"无量劫来几相见，莫话南州与北县。居士向来业风吹，自合失却本来面。今年坐夏在鹤林，许我先驰海舟便。三山到日已秋深，且看山门骑佛殿。","dynasty":"宋代","title":"祥符陵老许作先驰归闽因成伽陀赠别绍兴甲戌"}
{"author":"张元干","content":"老病无堪正坐贫，交游相见赖情亲。从渠造物小儿戏，不碍维摩老子神。三顾九迁成底事，一区二顷合由人。君侯论议高千古，略假毫端问大钧。","dynasty":"宋代","title":"病中示彭德器"}
{"author":"张元干","content":"凉月今宵满，晴空万里宽。素娥应念老夫闲。特地中秋著意、照人间。香雾云鬟湿，清辉玉臂寒。休教凝伫向更阑。飘下桂华闻早、大家看。","dynasty":"宋代","title":"南歌子（中秋）"}
{"author":"张元干","content":"荦确有岱华势，轮囷无斤斧痕。我来翻君古锦，老眼洗尽眵昏。","dynasty":"宋代","title":"次韵王性之题筱丛枯木"}
{"author":"张元干","content":"画阁深围，暖红光里芳林影。暗香成阵。上下花相映。倒挂疏枝，月落参横冷。休装景。要人酒醒。除是花枝并。","dynasty":"宋代","title":"点绛唇"}
{"author":"张元干","content":"兰若黄门像，相望博陆居。衣冠尘亦暗，箫鼓祭全疏。草色侵荒迳，潮声过夕墟。遗风犹可想，吊古一觞余。","dynasty":"宋代","title":"次韵唐彦猷所题顾野王祠与霍子孟庙对"}
{"author":"张元干","content":"穷达那知十二宫，由来与世不相容。乃翁极谏牵龙衮，百谪同愁割剑峰。前辈品题推玉树，平生忧患挺苍松。伤心身后夸君赐，泉路恩光底事浓。","dynasty":"宋代","title":"哭邹德久二首用前韵"}
{"author":"张元干","content":"老去犹为客，谁人念退居。相望千里路，赖有数行书。白晒犹堪寄，乌牛政忆渠。何时闻枉驾，竹里唤行厨。","dynasty":"宋代","title":"次吕居仁见寄韵"}
{"author":"张元干","content":"肉食贪谋己，几成国兴人。珠旒轻遗贼，玉册忍称臣。四海皆流涕，三军盍奋身。不堪宗社辱，一战靖边尘。","dynasty":"宋代","title":"感事四首丙午冬淮上作"}
{"author":"张元干","content":"问讯天童今老子，偶同庚甲事如何。他时要向山中去，容我一庵遮薜萝。","dynasty":"宋代","title":"伽陀二首送了可首座归四明"}
{"author":"张元干","content":"秋水为神吉梦随，上公冠佩俨朝仪。风云感遇千龄会，日月依光四海知。笔阵词锋明藻色，龙韬豹略系安危。顽金从此归炉锤，岁岁门阑献寿诗。","dynasty":"宋代","title":"代上折枢彦质生朝二首"}
{"author":"张元干","content":"肠断春风杨柳花，中原何日再京华。将军未报歌三箭，乐府徒传舞两娃。会见敌营如竹破，不应淮甸又兵加。频年寒食常为客，强索芳樽乐有涯。","dynasty":"宋代","title":"次友人书怀其二"}
{"author":"张元干","content":"先生许可能尊祖，词采今存干蛊身。碑版灿然垂世誉，要知忠肃有门人。","dynasty":"宋代","title":"上平江陈侍郎十绝"}
{"author":"张元干","content":"海山浮碧。细风丝雨，新愁如织。慵试春衫，不禁宿酒，天涯寒食。归期莫数芳辰，误几度、回廊夜色。入户飞花，隔帘双燕，有谁知得。","dynasty":"宋代","title":"柳梢青"}
{"author":"张元干","content":"坎壈如公莫怨天，谪居端是坐无毡。时来要自有归路，客散不妨频醉眠。云气久能浮蜃屋，雨声殊未透龟田。回思风雪围炉夜，何处联裘拥木绵。","dynasty":"宋代","title":"和杨聪父闻雨书怀"}
{"author":"张元干","content":"雅欲赋招隐，何堪吊战场。独看星错落，久立夜苍茫。羽檄来东越，风烟隔下塘。安闲随处有，冠盖莫相望。","dynasty":"宋代","title":"冬夜有怀柯田山人四首"}
{"author":"张元干","content":"淮海元龙公辈流，何劳老手镇方州。雍容行色自登览，邂逅故人仍倡酬。眼界早惊云子熟，官期能为荔枝留。临分莫话中原事，想见家山只梦游。","dynasty":"宋代","title":"希道使君弭节合沙馆奉太夫人游鼓山乃蒙封示所和梦锡赠行佳句辄次严韵少叙别怀"}
{"author":"张元干","content":"老眼惊花暗，斜枝落纸愁。晚来闻冷雨，幻出一篱秋。","dynasty":"宋代","title":"墨菊"}
{"author":"张元干","content":"倚凌空飞观，展营丘卧轴恍移时。渐微云点缀，参横斗转，野阔天垂。草树萦回岛屿，杳霭数峰低。共此一尊月，顾影为谁。俯仰乾坤今古，正嫩凉生处，浓露初霏。据胡床残夜，唯我与公知。念老去、风流未减，见向来、人物几兴衰。身长健，何妨游戏，莫问栖迟。","dynasty":"宋代","title":"八声甘州（陪筠翁小酌横山阁）"}
{"author":"张元干","content":"太府坚辞掾，平阳顷著功。清贫名教乐，静退昔贤风。俛首稠人里，甘心正论中。胡然成鬼录，骨相本三公。","dynasty":"宋代","title":"挽梦锡机宜寺簿"}
{"author":"张元干","content":"人欺季子弊貂裘，谁信班生万里侯。小隐故山今去好，中原遗恨几时休。春争残腊寒梅早，雨涩晴冬宿麦忧。老眼相看炯无语，浊醪何日更浇愁。","dynasty":"宋代","title":"次韵陈德用明府赠别之什"}
{"author":"张元干","content":"寒绡素壁，露华浓、群玉峰峦如洗。明镜池开秋水净，冷浸一天空翠。荷芸波生，菰蒲风动，惊起鱼龙戏。山河影里，十分光照人世。谁似老子痴顽，胡床欹坐，自引壶觞醉。醉里悲歌歌未彻，屋角乌飞星坠。对影三人，停杯一问，谁解骑鲸意。玉京何处，翠楼空锁十二。","dynasty":"宋代","title":"念奴娇"}
{"author":"张元干","content":"清夜沉沉，暗蛩啼处檐花落。乍凉帘幕，香绕屏山角。堪恨归鸿，情似秋云薄。书难托，尽交寂寞，忘了前时约。","dynasty":"宋代","tags":"写景，抒情，仕途，惆怅","title":"点绛唇·呈洛滨筠溪二老"}
{"author":"张元干","content":"云鸿影落。风吹小艇欹沙泊。津亭古木浓阴合。一枕滩声，客睡何曾著。天涯万里情怀恶。年华垂暮犹离索。佳人想见猜疑错。莫数归期，已负当时约。","dynasty":"宋代","title":"醉落魄"}
{"author":"张元干","content":"行配古君子，齿尊乡丈人。傥来名位晚，长往诔文新。薤露空悲腊，刍灵不见春。诸郎无过毁，寿考没元身。","dynasty":"宋代","title":"挽林天和其二"}
{"author":"张元干","content":"秋风万里，湛银潢清影，冰轮寒色。八月灵槎乘兴去，织女机边为客。山拥鸡林，江澄鸭绿，四顾沧溟窄。醉来横吹，数声悲愤谁测。飘荡贝阙珠宫，群龙惊睡起，冯夷波激。云气苍茫吟啸处，鼍吼鲸奔天黑。回首当时，蓬莱方丈，好个归消息。而今图画，谩教千古传得。","dynasty":"宋代","title":"念奴娇（题徐明叔海月吟笛图）"}
{"author":"张元干","content":"先生许可能尊祖，词采今存干蛊身。碑版灿然垂世誉，要知忠肃有门人。","dynasty":"宋代","title":"上平江陈侍郎十绝"}
{"author":"张元干","content":"平生百绕垂虹路。看万顷、翻云去。山澹夕晖帆影度。菱歌风断，袜罗尘散，总是关情处。少年陈迹今迟暮。走笔犹能醉时句。花底自成心暗许。旧家春事，觉来客恨，分付疏篷雨。","dynasty":"宋代","title":"青玉案其七"}
{"author":"张元干","content":"簪绂久已弃，行装今甚疲。买山如略办，毕娶更奚为。小筑开三径，躬耕趁一犁。赖公霖雨手，忍赋语离诗。","dynasty":"宋代","title":"上张丞相十首其十"}
{"author":"张元干","content":"玉局老仙天下人，平生爱与石传神。长江绝岛风涛里，千古常令墨色新。","dynasty":"宋代","title":"跋东坡木"}
{"author":"张元干","content":"髫龀分携几见春，它时有恃独常颦。何期万里漂零后，忽报三巴信息真。素发轻安膺晚福，远怀悲喜望征人。王孙盛事今双美，及早归来奉紫宸。","dynasty":"宋代","title":"端常观察被旨入蜀迎母夫人所得赠行诗文成巨"}
{"author":"张元干","content":"花气天然百和芬。仙风吹过海中春。龙涎沈水总销魂。清润巧萦金缕细，氤氲偏傍玉脂温。别来长是惜余熏。","dynasty":"宋代","title":"浣溪沙（笃耨香）"}
{"author":"张元干","content":"山月转松影，涧泉鸣夜窗。清谈虎溪远，痴坐鹿门庞。敌国终亡灭，边城合受降。晨钟发秋思，同梦绕三江。","dynasty":"宋代","title":"真歇老人退居东庵予过雪峰特访之为留再宿仍"}
{"author":"张元干","content":"棐几明窗乐未央。熏炉茗碗是家常。客来长揖对胡床。蟹眼汤深轻泛乳，龙涎灰暖细烘香。为君行草写秋阳。","dynasty":"宋代","title":"浣溪沙"}
{"author":"张元干","content":"春院深深莺语。花犯一帘烟雨。禁火已销魂。更黄昏。衾暖麝灯落灺。雨过重门深夜。枕上百般猜。未归来。","dynasty":"宋代","title":"昭君怨"}
{"author":"张元干","content":"花飞伤宿雨，山润照清晨。念子经时卧，嗟予一味贫。稍闻疏药饵，遐想整衣巾。何日扶藜出，相陪醉晚春。","dynasty":"宋代","title":"喜钱申伯病起二首其二"}
{"author":"张元干","content":"紫岩赫赫，众山维则。秉国之钧，百僚是式。志殄仇方，力复明辟。时方中兴，勋冠今昔。","dynasty":"宋代","title":"紫岩九章章八句上寿张丞相"}
{"author":"张元干","content":"夜饮华堂烛屡灰，暗香浮处数枝梅。坐中一笑对三粲，客里此欢能几回。醉后不知歌扇去，归时还是晓钟催。露浓月白溪桥路，但记群山翠作堆。","dynasty":"宋代","title":"奉酬才元席上所赋前韵"}
{"author":"张元干","content":"倚格天峻阁。舞庭槐阴转，盆榴红烁。香风泛帘幕。拥霞裾琼珮，真珠璎珞。华阳庆渥。诞兰房、流芳秀萼。有赤绳系足，从来相门，自然媒妁。游戏人间荣贵，道要元微，水源清浊。长生大药。彩鸾韵，凤箫鹤。对木公金母，子孙三世，妇姑为寿满酌。看千龄，举家飞升，玉京更乐。","dynasty":"宋代","title":"瑞鹤仙（寿）"}
{"author":"张元干","content":"兰若黄门像，相望博陆居。衣冠尘亦暗，箫鼓祭全疏。草色侵荒迳，潮声过夕墟。遗风犹可想，吊古一觞余。","dynasty":"宋代","title":"次韵唐彦猷所题顾野王祠与霍子孟庙对"}
{"author":"张元干","content":"荦确有岱华势，轮囷无斤斧痕。我来翻君古锦，老眼洗尽眵昏。","dynasty":"宋代","title":"次韵王性之题筱丛枯木"}
{"author":"张元干","content":"旧游兰若尽英才，坐上高谈亦壮哉。老去语音虽记忆，众中容貌各惊猜。津亭夜雨故人少，樽酒灯花乡信来。茂苑相逢话京洛，柂楼犹喜待春回。","dynasty":"宋代","title":"次韵文老使君宗兄见赠近体佳什两篇仆与公别"}
{"author":"张元干","content":"当时勇决径归休，更有人愚似我不。何许置锥宁免累，直须毕娶始无忧。频遭白眼伤流俗，谁向青门念故侯。客里题诗相慰藉，羡君椽笔合螭头。","dynasty":"宋代","title":"次韵元功才友道中草药见贶因以解嘲"}
{"author":"张元干","content":"赤县飘零未易逢，那知今夕一樽同。好招明月共清影，托与白云行太空。戃恍旧游如隔世，蹉跎壮志莫论功。两公秉烛还相对，情话从渠半醉中。","dynasty":"宋代","title":"次韵赵元功赠李季言之什"}
{"author":"张元干","content":"海边游子日思归，新句劳君更置规。莫问人间多贝锦，正如天上有参旗。寄书只欲凭黄耳，去路谁能畏赤眉。定与故巢猿鹤老，此生无愧北山移。","dynasty":"宋代","title":"次赵次张见遗之什韵"}
{"author":"张元干","content":"轩冕本无意，烟霞如有期。故人容野老，胜践见新诗。谁办兼忘世，公当急济时。春归仍送别，好在出山迟。","dynasty":"宋代","title":"次折枢留题雪峰韵"}
{"author":"张元干","content":"伏波晚岁思少游，万事过眼如云浮。我生不乐城市隘，受性但惬林泉幽。稍同臭味自投合，肯与流俗相对酬。旅怀久已乏佳超，白日政觉多闲愁。舂容大篇忽旁及，气象楚泽涵新秋。律严虽许强续尾，韵险岂复能画筹。逍遥一舸白太传，蹴踏五字韦苏州。主人频夸小鬟舞，劝客且听吴娃讴。从来谁数折巾郭，重到似是栽桃刘。梦入江湖渺春水，何如此念随轻鸥。","dynasty":"宋代","title":"次仲弥性所知陈丈大卿韵"}
{"author":"张元干","content":"上相生坤位，中兴运泰开。德威加异域，文武属全才。南极星躔焕，东方骑气来。下车逢诞日，喜色照樽罍。","dynasty":"宋代","title":"代上张丞相生朝四首"}
{"author":"张元干","content":"将相兼文武，谦光接下僚。舆情争快睹，善颂适生朝。勋业当兴宋，谋猷永佐尧。千秋迎寿母，忠孝称金貂。","dynasty":"宋代","title":"代上张丞相生朝四首"}
{"author":"张元干","content":"天扶王室挺生申，瑞启中兴社稷臣。樽俎折冲常自任，庙堂康济更何人。秋风玉帐军容肃，冷月铃斋夜宴新。愿扫妖氛开寿域，衮衣端为转洪钧。","dynasty":"宋代","title":"代上折枢彦质生朝二首"}
{"author":"张元干","content":"秋水为神吉梦随，上公冠佩俨朝仪。风云感遇千龄会，日月依光四海知。笔阵词锋明藻色，龙韬豹略系安危。顽金从此归炉锤，岁岁门阑献寿诗。","dynasty":"宋代","title":"代上折枢彦质生朝二首"}
{"author":"张元干","content":"先朝相国今几家，我嗟夫子鬓已华。琼艘颇惯倒豪乳，老来手酿尊仍窪。百年弹指法界观，万事过眼天女花。聊学儿曹作春瓮，唤客取醉无等差。夜眠不觉体平粟，卯颊共眩朝蒸霞。养生妙处本无说，我辈岂解烧丹砂。糟床正可珠的皪，石鼎莫放声咿哑。东风遮幕雪埋屋，坎止斋中酒初熟。","dynasty":"宋代","title":"东平刘左车坎止春歌"}
{"author":"张元干","content":"拥炉书帙易尘灰，览古临窗独对梅。未寤径须呼子慎，常奴何得比方回。虚名到底将安用，能事从来不受催。似许相过陪客醉，胸中那复有愁堆。","dynasty":"宋代","title":"冬夜痴坐似闻才元作集有日矣因和前韵奉呈"}
{"author":"张元干","content":"耳聋无用问新闻，矫首何妨目作昏。痴绝已甘投老境，背驰宁受乞怜恩。难陪年少从渠薄，赖得春回为我温。京洛交游频检校，渡江今有几人存。","dynasty":"宋代","title":"冬夜书怀呈富枢密"}
{"author":"张元干","content":"坐阅干戈扰，输公已定居。生涯今易足，世态莫嗔渠。晷短全疏客，窗晴好对书。故山常入梦，何日到吾庐。","dynasty":"宋代","title":"冬夜有怀柯田山人四首"}
{"author":"张元干","content":"雅欲赋招隐，何堪吊战场。独看星错落，久立夜苍茫。羽檄来东越，风烟隔下塘。安闲随处有，冠盖莫相望。","dynasty":"宋代","title":"冬夜有怀柯田山人四首"}
{"author":"张元干","content":"髫龀分携几见春，它时有恃独常颦。何期万里漂零后，忽报三巴信息真。素发轻安膺晚福，远怀悲喜望征人。王孙盛事今双美，及早归来奉紫宸。","dynasty":"宋代","title":"端常观察被旨入蜀迎母夫人所得赠行诗文成巨"}
{"author":"张元干","content":"诸将争传檄，群凶尚阻兵。天旋黄屋正，日转赤墀明。丧乱多妖孽，经纶贵老成。鲸鲵终必戮，草木已知生。","dynasty":"宋代","title":"返正"}
{"author":"张元干","content":"桑落冷篘玉，菊篱霜著天。飘零河朔饮，怅望竹林贤。乌有防前辙，青州贵下田。使君能遣骑，端为唤鱼船。","dynasty":"宋代","title":"范才元参议求酒於延使君邀予同赋谨次其韵"}
{"author":"张元干","content":"山晚江寒春雨疏，比来消息定何如。竹舆行倦异乡县，赖得金楼引睡书。","dynasty":"宋代","title":"范才元道中杂兴"}
{"author":"张元干","content":"底处烟林飞伯劳，春生诗思剩摇毫。归来准拟扶头醉，日射花梢三丈高。","dynasty":"宋代","title":"范才元道中杂兴"}
{"author":"张元干","content":"君家鼻祖大范老，气压贺兰威凤鸣。文采风流今未泯，耳孙胸次似冰清。","dynasty":"宋代","title":"范才元道中杂兴"}
{"author":"张元干","content":"胸次饱丘壑，乃觉轩裳轻。举世沈湎时，勇退公早醒。十年烟雨蓑，手种松杉成。苍根郁寒雾，老色入户庭。栖心不争地，似欲毕此生。那知戎马际，亦使山房惊。四海方荡潏，积骸盈破城。公岂失策者，独留枯槁形。贼舟会稍远，请复安柴荆。暗泉杂夜雨，稚笋肥晨烹。起予归去来，故山今可行。胡为困羁旅，浩叹常吞声。","dynasty":"宋代","title":"访周元举菁山隐居"}
{"author":"张元干","content":"夜饮华堂烛屡灰，暗香浮处数枝梅。坐中一笑对三粲，客里此欢能几回。醉后不知歌扇去，归时还是晓钟催。露浓月白溪桥路，但记群山翠作堆。","dynasty":"宋代","title":"奉酬才元席上所赋前韵"}
{"author":"张元干","content":"八请犯天颜，今朝出汉关。浑如倦飞鸟，日暮傍巢还。","dynasty":"宋代","title":"奉祠后作"}
{"author":"张元干","content":"秋来乏邻酤，近事采涂说。愁多费陶写，户小辄败阙。谁能空隐忧，判饮最良策。两公俱世豪，风味夺佳节。手酿瓮中春，春浮玉丹色。相饷走鸱夷，芳辛真妙绝。共赋醉乡诗，销磨闲日月。颇闻锁娉婷。回风舞流雪。何妨出房栊，满引快关膈。此念想当然，清尊可虚设。我老留瓯闽，感时梦淮浙。公其招故人，亦记未归客。","dynasty":"宋代","title":"奉和希道新句兼简祖颖漕使"}
{"author":"张元干","content":"遮莫胡僧问劫灰，且陪东阁赋官梅。春梢惯识宫妆样，花信偏随驿使回。痛饮我曹身总健，浩歌谁怕老相催。疏枝气压群芳尽，羞杀墙阴锦被堆。","dynasty":"宋代","title":"奉简才元探梅有作兼怀旧游"}
{"author":"张元干","content":"吏道虽余事，人情要饱谙。家风端自守，句法有同参。南浦翻云浪，西山滴翠岚。折腰与趋走，政恐未能堪。","dynasty":"宋代","title":"奉送富修仲赴南昌尉"}
{"author":"张元干","content":"书尝手校舆地图，上下千载铅黄朱。斯人魁磊岂假此，愿见克复东西都。胸中远略指诸掌，表里拄腹撑肠书。深知祸起取幽蓟，颇觉气王吞青徐。眼看僭伪忽亡灭，逆党未足劳诛锄。万方助顺事可卜，火运要是穹苍扶。兴衰拨乱戴真主，会扫氛祲开云衢。於今荆淮付诸将，控带川陕襟江湖。傥能倒用进筑法，更许世袭宏规模。两河境土不难办，狡寇胆薄游魂孤。古今从闻作戎首，中国礼义终如初。公家自有中兴相，雅意泰阶光六符。难兄难弟实间出，直欲并驾仍齐驱。承明入谒一见决，三迁故事登元枢。整顿乾坤赖公等，我病只合山林居。残年正尔甚易与，不过二顷邻一区。平生故人半廊庙，老僧何患无门徒。与君痛饮遽成别，努力强饭供时须。男儿富贵亦细事，否泰相反分贤愚。酒酣起舞莫作恶，行矣自爱千金躯。本朝再造旧基业，速拯涂炭疲氓萝。勿令毫发有遗恨，文章尔雅华国犹其余。","dynasty":"宋代","title":"奉送李叔易博士被召赴行在所"}
{"author":"张元干","content":"时流罕识真，特立取众忌。不有明眼人，谁止万口沸。古今冠盖场，毁誉固一致。胡为空门中，生灭亦滋炽。更怜晚学徒，遍参反谀媚。妄将宗派分，未必尽师志。要是鹰犬姿，乃出蛇鼠计。堂堂真歇师，的的示大意。所向古道场，衲子悉倾至。往年入吴闽，宴坐走檀施。继踵几尊宿，建立各超诣。南方祖令行，山川久增气。乃知群魔怖，不乐佛住世。休歇云卧庵，谤焰息氛翳。欻然天门开，黄纸书广利。万态复现前，颇似厌权势。去来初何心，缘感本自契。悯茲象众衰，愿力救深弊。维师法梁栋，世道贵相济。露风吹海云，瘴岭发岩桂。欲挽衣裓留，意已万里外。我老卜后期，夜话炯不寐。","dynasty":"宋代","title":"奉送真歇禅师往住阿育山兼简黄檗云峰诸老"}
{"author":"张元干","content":"王郎胸次郁峥嵘，凿牖开轩不浪名。疾世政须论石友，绝交今已见方兄。我曹自笑真同病，吾道谁当为主盟。但得此心如此老，故人宁复负平生。","dynasty":"宋代","title":"奉同公直圮老过应夫石友斋"}
{"author":"张元干","content":"玉帐生朝香雾飞，秋风欲到碧梧枝。回思十载折冲地，还镇八州安静时。淇澳会须歌绿竹，渭滨犹待猎非罴。止戈堂上多珠履，争献庞眉春酒诗。","dynasty":"宋代","title":"福帅生朝二首"}
{"author":"张元干","content":"羔豚蒸乳活脔牛，口腹造业夸炰羞。傥知晚食足当肉，一饱何苦多营求。先生睡美黑甜处，那闻钟鼓朝鸣楼。布衾竹枕自稳暖，此念灰冷百不忧。世间寝食乃日用，众生扰扰如蚍明蜉。昔年我亦走南北，往反万里无停辀。胸中不作异乡县，有似坐阅十数州。云山浑如旧过眼，岁月不觉春已秋。宿君斋屋亦偶尔，更仆笑语久未休。夜阑各困且打睡，明月饥饱临时谋。","dynasty":"宋代","title":"赋漳南李几仲安斋诗"}
{"author":"张元干","content":"净因曾识楷山东，担板因缘古佛风。后代儿孙仰孤硬，能超五位见芙蓉。","dynasty":"宋代","title":"伽陀二首送了可首座归四明"}
{"author":"张元干","content":"问讯天童今老子，偶同庚甲事如何。他时要向山中去，容我一庵遮薜萝。","dynasty":"宋代","title":"伽陀二首送了可首座归四明"}
{"author":"张元干","content":"国步何多难，天骄据孟津。焦劳唯圣主，游说尽奸臣。再造今谁力，重围忌太频。风吹迁客泪，为洒属车尘。","dynasty":"宋代","title":"感事四首丙午冬淮上作"}
{"author":"张元干","content":"血洒三城渡，心寒粘罕兵。洛师闻已破，陵邑得无惊。愤切吞妖孽，悲凉托圣明。本朝仁泽厚，会复见承平。","dynasty":"宋代","title":"感事四首丙午冬淮上作"}
{"author":"张元干","content":"贼马环京洛，朝廷尚议和。伤心闻徇地，痛恨竞投戈。始望全三镇，谁谋弃两河。群凶未葅醢，吾合老江波。","dynasty":"宋代","title":"感事四首丙午冬淮上作"}
{"author":"李讷","content":"绣衣奔命去情多，南国佳人敛翠娥。曾向教坊听国乐，为君重唱盛丛歌。","dynasty":"唐代","title":"命妓盛小丛歌饯崔侍御还阙"}
{"author":"樊贵","content":"八月星槎下碧霄，归来休讶浙江潮。严林祠外苍林静，独带清风伴寂寥。","dynasty":"明代","title":"答吴景端南归见寄之作其一"}
{"author":"樊贵","content":"回首青山长薜萝，椿庭日永紫芝歌。却嫌咫尺江郎路，笑杀仙人已烂柯。","dynasty":"明代","title":"答吴景端南归见寄之作其二"}
{"author":"刘义庆","content":"陈太丘与友期行，期日中，过中不至，太丘舍去，去后乃至。元方时年七岁，门外戏。客问元方：“尊君在不？”答曰：“待君久不至，已去。”友人便怒：“非人哉！与人期行，相委而去。”元方曰：“君与家君期日中。日中不至，则是无信；对子骂父，则是无礼。”友人惭，下车引之，元方入门不顾。","dynasty":"南北朝","tags":"初中文言文，诚信，哲理，故事","title":"陈太丘与友期/期行"}
{"author":"刘义庆","content":"　　梁国杨氏子九岁，甚聪惠。孔君平诣其父，父不在，乃呼儿出。为设果，果有杨梅。孔指以示儿曰：“此是君家果。”儿应声答曰：“未闻孔雀是夫子家禽。”","dynasty":"南北朝","tags":"儿童，小学文言文","title":"杨氏之子"}
{"author":"刘义庆","content":"谢太傅寒雪日内集，与儿女讲论文义。俄而雪骤,公欣然曰：“白雪纷纷何所似？”兄子胡儿曰：“撒盐空中差可拟。”兄女曰：“未若柳絮因风起。”公大笑乐。即公大兄无奕女，左将军王凝之妻也。","dynasty":"南北朝","tags":"初中文言文，冬天，咏物，写雪，赞美，女子","title":"咏雪/咏雪联句"}
{"author":"刘义庆","content":"　　陈元方年十一时，候袁公。袁公问曰：“贤家君在太丘，远近称之，何所履行？”元方曰：“老父在太丘，强者绥之以德，弱者抚之以仁，恣其所安，久而益敬。”袁公曰：“孤往者尝为邺令，正行此事。不知卿家君法孤，孤法卿父？”元方曰：“周公、孔子异世而出，周旋动静，万里如一。周公不师孔子，孔子亦不师周公。”","dynasty":"南北朝","tags":"小学文言文，生活，写人，寓理","title":"陈元方候袁公"}
{"author":"刘义庆","content":"　　荀巨伯远看友人疾值胡贼攻郡，友人语巨伯曰：“吾今死矣，子可去。”巨伯曰：“远来相视，子令吾去，败义以求生，岂荀巨伯所行邪？”贼既至，谓巨伯曰：“大军至，一郡尽空，汝何男子，而敢独止？“巨伯曰：“友人有疾，不忍委之，宁以我身代友人命。”贼相谓曰：“我辈无义之人，而入有义之国。”遂班军而还，一郡并获全。","dynasty":"南北朝","tags":"小学文言文，故事，哲理，友情","title":"荀巨伯探病友/荀巨伯探友"}
{"author":"刘义庆","content":"　　有鹦鹉飞集他山，山中禽兽辄相爱。鹦鹉自念虽乐，此山虽乐，然非吾久居之地，遂去，禽兽依依不舍后数月，山中大火。鹦鹉遥见，心急如焚，遂入水沾羽，飞而洒之。　　天神言：“汝虽有好意，然何足道也？”对曰：“虽知区区水滴不能救，然吾尝侨居是山，禽兽善待，皆为兄弟，吾不忍见其毁于火也！”　　天神嘉其义，即为之灭火。","dynasty":"宋代","tags":"初中文言文，友情，寓言，故事","title":"鹦鹉灭火"}
{"author":"刘义庆","content":"　　陈遗至孝。母好食铛底焦饭，遗作郡主簿，恒装一囊，每煮食，辄贮收焦饭，归以遗母。后值孙恩掠郡，郡守袁山松即日出征。时遗已聚敛得数斗焦饭，未及归家，遂携而从军。与孙恩战，败，军人溃散，遁入山泽，无以为粮，有饥馁而死者。遗独以焦饭得活，时人以为至孝之报也。","dynasty":"南北朝","tags":"初中文言文，孝道，故事","title":"陈遗至孝"}
{"author":"刘义庆","content":"暄景转谐淑，草木目滋长。梅花覆树白，桃杏发荣光。","dynasty":"南北朝","title":"游鼍湖诗"}
{"author":"刘义庆","content":"笼窗一不开。乌夜啼。夜啼望郎来。","dynasty":"南北朝","title":"乌夜啼"}
{"author":"章碣","content":"竹帛烟销帝业虚，关河空锁祖龙居。坑灰未冷山东乱，刘项原来不读书。","dynasty":"唐代","tags":"咏史怀古，叙事，议论，讽刺","title":"焚书坑"}
{"author":"章碣","content":"日照香尘逐马蹄，风吹浪溅几回堤。无穷罗绮填花径，大半笙歌占麦畦。落絮却笼他树白，娇莺更学别禽啼。只缘频燕蓬洲客，引得游人去似迷。","dynasty":"唐代","title":"曲江"}
{"author":"章碣","content":"低着烟花漠漠轻，正堪吟坐掩柴扃。乱沾细网垂穷巷，斜送阴云入古厅。锁却暮愁终不散，添成春醉转难醒。霁来还有风流事，重染南山一遍青。","dynasty":"唐代","title":"雨"}
{"author":"章碣","content":"残霞卷尽出东溟，万古难消一片冰。公子踏开香径藓，美人吹灭画堂灯。琼轮正辗丹霄去，银箭休催皓露凝。别有洞天三十六，水晶台殿冷层层。","dynasty":"唐代","title":"对月"}
{"author":"章碣","content":"掷下离觞指乱山，趋程不待凤笙残。花边马嚼金衔去，楼上人垂玉箸看。柳陌虽然风袅袅，葱河犹自雪漫漫。殷勤莫厌貂裘重，恐犯三边五月寒。","dynasty":"唐代","title":"春别"}
{"author":"章碣","content":"流落常嗟胜会稀，故人相遇菊花时。凤笙龙笛数巡酒，红树碧山无限诗。尘土十分归举子，乾坤大半属偷儿。长杨羽猎须留本，开济重为阙下期。","dynasty":"唐代","title":"癸卯岁毗陵登高会中贻同志"}
{"author":"章碣","content":"建元看别上元灯，处处回廊斗火层。珠玉乱抛高殿佛，绮罗深拜远山僧。临风走笔思呈惠，到晓行禅合伴能。无限喧阗留不得，月华西下露华凝。","dynasty":"唐代","title":"上元夜建元寺观灯呈智通上人"}
{"author":"章碣","content":"懒修珠翠上高台，眉月连娟恨不开。纵使东巡也无益，君王自领美人来。","dynasty":"唐代","title":"东都望幸"}
{"author":"章碣","content":"迹暗心多感，神疲梦不游。惊舟同厌夜，独树对悲秋。晚角和人战，残星入汉流。门前早行子，敲镫唱离忧。","dynasty":"唐代","title":"旅舍早起"}
{"author":"章碣","content":"千千铁骑拥尘红，去去平吞万里空。宛转龙蟠金剑雪，连钱豹躩绣旗风。行收部落归天阙，旋进封疆入帝聪。只有河源与辽海，如今全属指麾中。","dynasty":"唐代","title":"赠边将"}
{"author":"章碣","content":"故乡朝夕有人还，欲作家书下笔难。灭烛何曾妨夜坐，倾壶不独为春寒。迁来莺语虽堪听，落了杨花也怕看。但使他年遇公道，月轮长在桂珊珊。","dynasty":"唐代","title":"下第有怀"}
{"author":"章碣","content":"倾朝朱紫正骈阗，红杏青莎映广筵。不道楼台无锦绣，只愁尘土扑神仙。鱼衔嫩草浮池面，蝶趁飞花到酒边。日暮骅骝相拥去，几人沉醉失金鞭。","dynasty":"唐代","title":"观锡宴"}
{"author":"章碣","content":"闲寻香陌凤城东，时暂开襟向远风。玉笛一声芳草外，锦鸳双起碧流中。苑边花竹浓如绣，渭北山川淡似空。回首汉宫烟霭里，天河金阁未央宫。","dynasty":"唐代","title":"城东即事"}
{"author":"章碣","content":"亭午羲和驻火轮，开门嘉树庇湖濆。行来宾客奇茶味，睡起儿童带簟纹。屋小有时投树影，舟轻不觉入鸥群。陶家岂是无诗酒，公退堪惊日已曛。","dynasty":"唐代","title":"夏日湖上即事寄晋陵萧明府"}
{"author":"章碣","content":"玉皇恩诏别星班，去压徐方分野间。有鸟尽巢垂汴柳，无楼不到隔淮山。旌旗渐向行时拥，案牍应从到日闲。想忆朝天独吟坐，旋飞新作过秦关。","dynasty":"唐代","title":"送韦岫郎中典泗州（一作癸丑岁毗陵会中贻同老）"}
{"author":"章碣","content":"帝念琼枝欲并芳，星分婺女寄仙郎。鸾从阙下虽辞侣，雁到江都却续行。烟月一时搜古句，山川两地植甘棠。即看龙虎西归去，便佐羲轩活万方。","dynasty":"唐代","title":"赠婺州苏员外"}
{"author":"章碣","content":"谢家山水属君家，曾共持钩掷岁华。竹里竹鸡眠藓石，溪头鸂鶒踏金沙。登楼夜坐三层月，接果春看五色花。昨日西风动归思，满船凉叶在天涯。","dynasty":"唐代","title":"寄友人"}
{"author":"章碣","content":"何处狂歌破积愁，携觞共下木兰舟。绿泉溅石银屏湿，黄鸟逢人玉笛休。天借烟霞装岛屿，春铺锦绣作汀洲。一年一电逡巡事，不合花前不醉游。","dynasty":"唐代","title":"春日经湖上友人别业"}
{"author":"章碣","content":"春日皇家瑞景迟，东风无力雨微微。六宫罗绮同时泊，九陌烟花一样飞。暖著柳丝金蕊重，冷开山翠雪棱稀。输他得路蓬洲客，红绿山头烂醉归。","dynasty":"唐代","title":"长安春日"}
{"author":"章碣","content":"深锁雷门宴上才，旋看歌舞旋传杯。黄金鸂鶒当筵睡，红锦蔷薇映烛开。稽岭好风吹玉佩，镜湖残月照楼台。小儒末座频倾耳，只怕城头画角催。","dynasty":"唐代","title":"陪浙西王侍郎夜宴"}
{"author":"章碣","content":"绝壁相欹是洞门，昔人从此入仙源。数株花下逢珠翠，半曲歌中老子孙。别后自疑园吏梦，归来谁信钓翁言。山前空有无情水，犹绕当时碧树村。","dynasty":"唐代","title":"桃源"}
{"author":"章碣","content":"紫诏征贤发帝聪，绣衣行处扑香风。鹗归秦树幽禽散，星出吴天列舍空。捧日思驰仙掌外，朝宗势动海门中。鞭鞘所拂三千里，多少诸侯合避骢。","dynasty":"唐代","title":"浙西送杜晦侍御入关"}
{"author":"章碣","content":"野亭歌罢指西秦，避俗争名兴各新。碧带黄麻呈缥缈，短竿长线弄因循。夜潮分卷三江月，晓骑齐驱九陌尘。可惜人间好声势，片帆羸马不相亲。","dynasty":"唐代","title":"寄江东道友"}
{"author":"章碣","content":"百越风烟接巨鳌，还乡心壮不知劳。雷霆入地建溪险，星斗逼人梨岭高。却拥木绵吟丽句，便攀龙眼醉香醪。名场声利喧喧在，莫向林泉改鬓毛。","dynasty":"唐代","title":"送谢进士还闽"}
{"author":"章碣","content":"谁家朱阁道边开，竹拂栏干满壁苔。野水不知何处去，游人却是等闲来。南山气耸分红树，北阙风高隔紫苔。可惜登临好光景，五门须听鼓声回。","dynasty":"唐代","title":"城南偶题"}
{"author":"章碣","content":"东南路尽吴江畔，正是穷愁暮雨天。鸥鹭不嫌斜两岸，波涛欺得逆风船。偶逢岛寺停帆看，深羡渔翁下钓眠。今古若论英达算，鸱夷高兴固无边。","dynasty":"唐代","title":"变体诗（蔡宽夫《诗话》：碣诗平侧各一韵，自号变体）"}
{"author":"章碣","content":"迹暗心多感，神疲梦不游。惊舟同厌夜，独树对悲秋。晚角和人战，残星入汉流。门前早行子，敲镫唱离忧。","dynasty":"唐代","title":"旅舍早起"}
{"author":"章碣","content":"紫诏徵贤发帝聪，绣衣行处扑香风。鹗归秦树幽禽散，星出吴天列舍空。捧日思驰仙掌外，朝宗势动海门中。鞭鞘所拂三千里，多少诸侯合避骢。","dynasty":"唐代","title":"浙西送杜晦侍御入关"}
{"author":"章碣","content":"掷下篱觞指乱山，趋程不待凤笙残。花边马嚼金衔去，楼上人垂玉箸看。柳陌虽然风袅袅，葱河犹自雪漫漫。殷勤莫厌貂裘重，恐犯三边五月寒。","dynasty":"唐代","title":"春别"}
{"author":"章碣","content":"竹帛烟消帝业虚，关河空锁祖龙居。坑灰未冷山东乱，刘项元来不读书。","dynasty":"唐代","title":"焚书坑"}
{"author":"章碣","content":"懒脩珠翠上高台，眉月连娟恨不开。纵使东巡也无益，君王自领美人来。","dynasty":"唐代","title":"东都望幸"}
{"author":"杜纯","content":"羌马轶河西，诏下绝贡聘。自是封疆臣，都俞命弥敬。莫如小司徒，钦哉往临庆。貔貅十万人，大半爵公乘。恩将怀其心，威足系其颈。牧无南向尘，指挥罔不定。边氓歌夜耕，更续公刘政。今日燕西园，愧接儒林盛。阳关断谁肠，笑把金钟听。家世本诗书，无劳霍去病。","dynasty":"宋代","title":"送中济侍郎帅庆得乘字"}
{"author":"甘瑾","content":"四海戎麾满，中原汗马疲。龙蛇伤纪岁，麟凤叹非时。土贡包茅废，边防羽檄驰。杜陵忧国念，蒦闷强裁诗。","dynasty":"明代","title":"寓舍偶题"}
{"author":"甘瑾","content":"迹不到城市，逢人无厚颜。一瓢风外树，双屐雨中山。流水春喧碓，归云暮掩关。忧时心未已，祇益鬓毛斑。","dynasty":"明代","title":"题何梅阁山居"}
{"author":"甘瑾","content":"九月朔方城，河流已沍凝。毡车驰犯雪，乳碗饮兼冰。汗血宛西马，奇毛代北鹰。良材资国用，翘首即飞腾。","dynasty":"明代","title":"题高伯昌远游卷"}
{"author":"甘瑾","content":"避难疏狂客，长贫少定居。采芝空有曲，种树岂无书。拟制东山屐，看驰下泽车。肯容疏懒迹，来与狎樵渔。","dynasty":"明代","title":"题张氏竹园别业"}
{"author":"甘瑾","content":"玉帐秋风动，边尘飒飒惊。射雕轻汉将，牧马过秦城。白草交河道，清笳捕虏营。战装宜即换，已及早寒生。","dynasty":"明代","title":"送防秋将"}
{"author":"甘瑾","content":"惆怅下帘钩，庭空月影流。锦衾成独旦，罗扇觉先秋。火熟薰笼暖，泉寒汲绠修。祇怜云际雁，传得玉关愁。","dynasty":"明代","title":"秋闺怨"}
{"author":"甘瑾","content":"跃马公孙氏，荆湖旧拓疆。函书邻好绝，陛戟霸图荒。城堞迷秋草，楼船散夕阳。龙文成五采，终古在芒砀。","dynasty":"明代","title":"公孙"}
{"author":"甘瑾","content":"汉水荒城外，频年汗马场。舟车通馈饷，部曲杂耕桑。幕府文书暇，烽楼警逻长。山公有爱将，日醉习池旁。","dynasty":"明代","title":"赠人戍襄阳"}
{"author":"甘瑾","content":"不见故人久，吟愁入鬓丝。试呼村舍酿，细论草堂诗。夜雨西窗烛，春风别墅棋。沧州如有约，岁晚共襟期。","dynasty":"明代","title":"梅溪宿徐橘隐者寓舍别后寄谢"}
{"author":"甘瑾","content":"默观玄化运，乘彼白云归。广野悲张乐，青山笑拂衣。玉棺天上葬，神剑□间飞。圭组褒崇旧，宜看奕叶辉。","dynasty":"明代","title":"龙虎冲虚张真人游仙诗（二首）"}
{"author":"甘瑾","content":"杜鹃啼老洛城东，烽火郊畿纵犬戎。庙略合收淝水捷，虏盟谁定渭桥功。铜驼故陌迷芳草，黄屋惊尘卷朔风。一自鼎湖龙去后，小臣何地泣遗弓。","dynasty":"明代","title":"读靖康遗事"}
{"author":"甘瑾","content":"汴流西绕汉时宫，陵树萧萧易朔风。金碗不冰银雁去，铜仙无露玉盘空。御沟流水人间碧，禁苑蟠桃海上红。却忆晋家南渡客，清谈不记误和戎。","dynasty":"明代","title":"读史有感（二首）"}
{"author":"甘瑾","content":"万里胡天泣楚冠，南云归计路漫漫。尚图一旅兴王易，不念孤儿立国难。楼橹海门西日暗，剑歌江介朔风寒。九原负痛遗编在，朔雪残灯掩泪看。","dynasty":"明代","title":"读文丞相传"}
{"author":"甘瑾","content":"大将分符自朔庭，出师江汉肃南征。贺兰不救睢阳厄，无忌难收邺下兵。唇齿百年谁复恤，简书千里漫多情。西风一剑英雄泪，已逐寒江日夜声。","dynasty":"明代","title":"题余忠宣公请援兵书卷后"}
{"author":"甘瑾","content":"咸洛腥膻几百州，中原谁切祖生忧。秦关璧使星驰夕，汉苑铜仙露泣秋。万死奸谀和虏计，百年臣子戴天仇。欲从故老询遗事，斗酒难浇磊磈愁。","dynasty":"明代","title":"钱塘怀古（二首）"}
{"author":"甘瑾","content":"山风萧萧群木落，寒日黯黯孤猿啼。江云欲雨复不雨，野鸟将栖还未栖。归人入夜望烟火，行子伤秋闻鼓鼙。水南山川绕城市，政好买地躬耕犁。","dynasty":"明代","title":"水南晚眺"}
{"author":"甘瑾","content":"待诏金门拥佩珂，南征殊赐洽讴歌。亦知江总蒙恩数，每愧扬雄识字多。头白一官今自老，汗青千载竟谁磨。可怜梦里钧天曲，回首蓬莱奈尔何。","dynasty":"明代","title":"闲居感旧（二首）"}
{"author":"甘瑾","content":"素书一束展经纶，世业留侯异等伦。紫府群仙天上籍，碧桃流水洞中春。吹箫羸女台留凤，送酒麻姑脯劈麟。看取步虚朝帝所，夜阑飞佩近星辰。","dynasty":"明代","title":"过龙虎山"}
{"author":"甘瑾","content":"流水湾回路百盘，化人楼阁倚清寒。枕中鸿宝长生箓，屋外玄都太古坛。金鼎有丹先试犬，玉箫无曲不吹鸾。麻姑未老秋霜鬓，几见扶桑海未干。","dynasty":"明代","title":"游龙虎山"}
{"author":"甘瑾","content":"枫树林边雨脚斜，儿童祈赛竟喧哗。鸡豚上戊家家酒，莺燕东风处处花。野径归时扶醉客，丛祠祭罢集神鸦。濒湖生意伤多潦，预祝汗邪载满车。","dynasty":"明代","title":"社日"}
{"author":"甘瑾","content":"百战孤城血未干，故人书札报平安。秋风代马思燕草，夜月湘歌怨澧兰。万里江湖仍旅食，百年天地自儒冠。山阴更有诛茅地，仗剑休辞行路难。","dynasty":"明代","title":"寄马彦会"}
{"author":"甘瑾","content":"四郊无警被桑麻，洙水源头旧是家。爱客屡悬高士榻，开荒宁种故侯瓜。酒边病减知弓影，灯下歌长拂剑花。闲却阵图云鸟势，看山随处岸乌纱。","dynasty":"明代","title":"高子勉病起移家"}
{"author":"甘瑾","content":"旅泊他乡有岁年，南塘水竹卜居偏。得钱日闭君平肆，载酒秋寻贺监船。葭苇近通门底巷，荆榛遥带郭西田。东归亦有莼鲈兴，矫首沧浪若个边。","dynasty":"明代","title":"寄张可立"}
{"author":"甘瑾","content":"流水横桥小洞门，乱来遗迹暗消魂。剑沉旧井龙湫废，碑断阴崖鹤冢存。落日樵苏归古道，西风禾黍入孤村。扶桑海水今清浅，应待麻姑为细论。","dynasty":"明代","title":"题洞泉观"}
{"author":"甘瑾","content":"中兴实藉群公力，反正终归万姓心。雾雨铜标蛮侥阔，山河铁券汉恩深。明珠翡翠殊方入，天马蒲萄远使临。北极即瞻佳丽气，南云足听凯歌音。","dynasty":"明代","title":"西师"}
{"author":"甘瑾","content":"风景苍茫大野阴，怀乡倦客此登临。十年鱼雁将家远，三月莺花溅泪深。天落湖山云水散，地连闽粤瘴烟侵。躬耕却忆穷庐叟，《梁甫》栖栖日暮吟。","dynasty":"明代","title":"春日登高有怀"}
{"author":"甘瑾","content":"轻寒天气半晴时，陇麦畦桑绿渐肥。谁与试烟传蜡烛，且谋沽酒典春衣。东风门巷桐花落，流水池塘燕子飞。吟罢不堪搔短发，杜鹃祇解促春归。","dynasty":"明代","title":"清明"}
{"author":"甘瑾","content":"南塘水竹旧郊扉，老去青山目力微。吟瘦定知衣带缓，别多兼恨简书稀。畦桑叶短蚕初出，陇麦苗深雉正飞。香老松花春又过，莫令情分久相违。","dynasty":"明代","title":"寄张雪坡"}
{"author":"甘瑾","content":"囊中一卷郭氏书，眼底山川兴不孤。两袂风尘谁故旧，一筇烟雨自江湖。铜驼陌上人长笑，金粟堆前鸟自呼。见说五陵佳丽气，天荒地老不能芜。","dynasty":"明代","title":"赠地理者"}
{"author":"甘瑾","content":"南窗坐掩读残书，落尽梨花雨点疏。短梦或因中酒后，轻寒已过禁烟余。芹香堕几初归燕，泉脉通池欲上鱼。搔首故人怀别久，欲凭尺素问何如。","dynasty":"明代","title":"雨中书怀"}
{"author":"甘瑾","content":"海风吹浪集楼船，百战疲兵仅数千。但许有身堪报国，岂知无力可回天。幽燕北望王师远，江汉南来地势偏。天堑已空豪杰没，朔云边雪事茫然。","dynasty":"明代","title":"读余廷心传"}
{"author":"甘瑾","content":"画角城头曲未终，十年哀怨万方同。黍离正恨伤周切，章甫翻怜适越穷。黄叶空山僧舍雨，沧浪衰鬓钓丝风。闲愁欲遣三千斛，浊酒宁辞一百筒。","dynasty":"明代","title":"次张文学韵寄凃贡士"}
{"author":"甘瑾","content":"漠漠蒹葭断渚连，烽亭亭鼓报更传。回风吹树缆初系，斜月照蓬人未眠。雁足寄书怀岁晏，蟹鳌新酒及霜前。沧茫远浦寒灯外，尚有渔郎夜扣舷。","dynasty":"明代","title":"长沙夹夜泊"}
{"author":"甘瑾","content":"高台俯仰大江驰，南尽瓯闽树影微。白草秋烟遗战骨，青天寒照落人衣。襄阳耆旧心如昨，华表仙翁事即非。东望故园三百里，不堪搔首片云飞。","dynasty":"明代","title":"登拟岘台"}
{"author":"甘瑾","content":"世业神明裔，朝家礼秩优。祝釐宣室夜，赐曲鉴湖秋。海月虚瑶席，天风驷玉虬。谷神应不死，独与化为谋。","dynasty":"明代","title":"龙虎冲虚张真人游仙诗二首其一"}
{"author":"甘瑾","content":"二龙怅望杳东游，弓剑苍茫满地愁。青草空遗双冢月，彩云已散六宫秋。长江落日忠臣恨，易水寒风壮士羞。楚汉兴亡俱一梦，当时何用割鸿沟。","dynasty":"明代","title":"读史有感二首其一"}
{"author":"甘瑾","content":"落木惊波入虏尘，新亭空集北来人。神州未复英雄老，王业偏安历数屯。万骑星屯潮卷夕，六宫云散草生春。百年江左偷安计，泉下惟应泣老臣。","dynasty":"明代","title":"钱塘怀古二首其一"}
{"author":"甘瑾","content":"四牡横奔驭者谁，委衔无乃昧先几。廉颇不念私仇后，商鞅才知首法非。汉业几年专仗钺，楚歌中夜竟沾衣。可怜日晏蓬莱殿，目断南云奏凯归。","dynasty":"明代","title":"闲居感旧二首其一"}
{"author":"邓时雨","content":"弭棹寻江寺，禅房坐夜阑。杯停山吐月，境寂海生寒。树影中流见，鱼灯隔浦看。禅心如欲證，聊此得盘桓。","dynasty":"明代","title":"游海珠寺"}
{"author":"邓时雨","content":"峡束一江流，冥搜寄此邱。树藏猿洞隐，松老鹤窠留。扫石残碑认，封苔曲磴幽。梁萧遗幻迹，于此觅奇游。","dynasty":"明代","title":"峡山飞来寺其一"}
{"author":"邓时雨","content":"路入半云中，孤亭倚碧空。阴厓多蚀藓，远树混鸿濛。望望山无尽，依依景不穷。尘寰今一隔，吾欲御天风。","dynasty":"明代","title":"峡山飞来寺其二"}
{"author":"邓时雨","content":"五子当年擅粤台，翩翩曾拟建安才。词场砥砺前茆进，石室深藏削竹来。聚散古今成梦寐，风流簸荡见琦瑰。南园再到寻幽胜，抚景能无首重回。","dynasty":"明代","title":"怀南园五先生"}
{"author":"邓时雨","content":"盈盈一水隔尘寰，闻道摩尼化此山。翠竹萧疏开绀殿，绿萝垂阴护禅关。未能听法诸天到，且得逢僧半日閒。惭愧昔贤灯火地，至今功德满人间。","dynasty":"明代","title":"海珠"}
{"author":"邓时雨","content":"万顷沧波上下浮，天开奇胜即丹丘。三朝俎豆威仪在，异代勋名竹帛收。日上海门腾紫气，风生洲渚散清秋。瞻依砥柱中流地，弭棹云房竟日留。","dynasty":"明代","title":"谒李忠简公祠"}
{"author":"邓时雨","content":"踏上孤亭望大荒，金乌濯曜起扶桑。东分岛屿三山出，南尽波涛百粤长。极浦渔舟随出没，半空人语落沧浪。危栏徙倚星辰近，指顾明霞映水光。","dynasty":"明代","title":"浴日亭"}
{"author":"邓时雨","content":"仙踪到处表名山，留得蓬壶在世间。金骨再逢生羽翼，珠宫重到寄跻攀。沧桑不尽嗟千劫，岁月从前足大还。矫首朱明受真诀，却因灵境扣玄关。","dynasty":"明代","title":"奉浮葛二仙入祀朱明馆"}
{"author":"邓时雨","content":"四百峰峦杳霭中，飞云高峙倚苍穹。下临溟渤寒涛迥，望入云霞曲径通。石洞霏烟迷窈窅，涧泉湿雨滴空濛。葛洪久是栖真处，灵气千秋寄海东。","dynasty":"明代","title":"罗浮山"}
{"author":"邓时雨","content":"步屧穿林不易逢，幽花细柳自茸茸。阴崖险僻藏深洞，曲径逶迤有秘踪。鸟雀昼喧依古木，岚霞秋爽散疏松。从知境界红尘隔，别有蓬莱若个峰。","dynasty":"明代","title":"同黎惟敬梁思立梁少伸林开先过流霞岛"}
{"author":"邓时雨","content":"厓海波涛万派流，宋家曾此覆王舟。君臣空切强元齿，天地谁堪社稷忧。春尽杜鹃犹迸血，时来社鼠亦深谋。悠悠易代成悲感，慷慨还怜国士愁。","dynasty":"明代","title":"厓山吊古其一"}
{"author":"邓时雨","content":"当年谁共戴祥兴，只道存孤计未能。一旅不支徒愤切，三军何事畏冯淩。风翻巨舶衣冠尽，月照寒厓草木矜。土宇中原无限地，独将濒海造王陵。","dynasty":"明代","title":"厓山吊古其二"}
{"author":"邓时雨","content":"新亭结构散湖光，一派晴沙映石梁。倚槛云来芳树合，开帘风度芰荷香。波澄似见鱼龙窟，市远长邻水竹乡。更泛扁舟明月夜，棹歌还听和沧浪。","dynasty":"明代","title":"咏梁氏镜林"}
{"author":"邓时雨","content":"长江宛转入湖清，十里波光见月明。隐隐暮烟三岛没，漪漪流水两桥平。隔林香霭疑禅定，曲岸风回送水声。芳树斜阳无限思，堤边孤舸有桡鸣。","dynasty":"明代","title":"丰湖晚步同黎惟和赋"}
{"author":"邓时雨","content":"坐爱韶光二月天，几逢幽赏习池边。花明雨后垂清露，柳亸风前弄翠烟。风雅总高金马客，疏狂应笑竹林贤。共欢斗酒襟期合，啜茗犹分石上泉。","dynasty":"明代","title":"花朝集黄幼彰欣赏亭得泉字"}
{"author":"邓时雨","content":"翠竹疏花一径幽，新开莲社傍林丘。有时钟磬声犹度，亭午云霞静欲流。久坐顿忘龙树寂，玄谈何必虎溪游。追欢正喜群才集，竟日琴尊可共酬。","dynasty":"明代","title":"夏日社集梁仲登诃林别业得幽字"}
{"author":"邓时雨","content":"萧寺过逢共举觞，无边秋色入重阳。菩提带雨犹分翠，菊蕊含霜半吐黄。趺坐漫思参大乘，翻经聊复礼空王。胜游祇为开莲社，何用登高落帽狂。","dynasty":"明代","title":"九日同梁思立王正之诸子集诃林湛上人方丈得黄字"}
{"author":"邓时雨","content":"楼前山色散晴曛，兰气飘香座上闻。藻思中原谁并驾，诗名海内独怜君。问奇远过能携酒，开径频来只论文。相对清宵明月满，碧天凉籁散江云。","dynasty":"明代","title":"拙清楼同梁公实夜谈"}
{"author":"邓时雨","content":"与君略说西樵胜，隐隐山藏几万家。竹径晓烟犹稼穑，茗园春雨足生涯。上方钟磬僧初定，幽望萧森路不赊。窟宅仙灵还可问，好携藜杖历谽谺。","dynasty":"明代","title":"西樵山其一"}
{"author":"邓时雨","content":"西望神山控海滨，诸峰罗列斗嶙峋。千盘磴道云门入，十里烟村树杪匀。飞翠浮空仙径晚，乱红一遍锦岩春。由来此地高寒最，不见长安万斛尘。","dynasty":"明代","title":"西樵山其二"}
{"author":"邓时雨","content":"杰阁凌空入紫烟，星辰森护列檐前。鸟飞天外千山尽，一眺乾坤俯八埏。","dynasty":"明代","title":"浮邱八景其一紫烟楼"}
{"author":"邓时雨","content":"金马词臣出案章，手开灵境日徜徉。春风烂漫开桃李，绝胜当年绿野堂。","dynasty":"明代","title":"浮邱八景其二晚沐堂"}
{"author":"邓时雨","content":"仙翁炼得九真成，异域珊瑚海上擎。井冽尚甘遗甃在，涓涓犹许汲深清。","dynasty":"明代","title":"浮邱八景其三珊瑚井"}
{"author":"邓时雨","content":"太史藏书开石室，超然云构傍丹邱。追思雅颂成周日，海内争誇共唱酬。","dynasty":"明代","title":"浮邱八景其四大雅堂"}
{"author":"邓时雨","content":"真人上界骖鸾去，双舄曾遗向此山。莫道阜乡非昔日，蓬莱清浅又人间。","dynasty":"明代","title":"浮邱八景其五留舄亭"}
{"author":"邓时雨","content":"罗浮山下是朱明，一入朱明紫气生。羽景洞中开日月，玉笙吹送隔林声。","dynasty":"明代","title":"浮邱八景其六朱明馆"}
{"author":"邓时雨","content":"缥缈云中若有声，恍疑王子学吹笙。孤亭寂寞浮舄畔，千载犹传伊洛名。","dynasty":"明代","title":"浮邱八景其七听笙亭"}
{"author":"邓时雨","content":"浩歌天地自何年，幽敞高轩紫翠边。五月林塘梅雨过，香风先动一池莲。","dynasty":"明代","title":"浮邱八景其八挹袖轩"}
{"author":"顾斗光","content":"少睡宜眠晚，停舟眺夜阑。鸡鸣彭泽县，月照小孤山。浩渺云林外，飘摇风水间。遥知冰署内，坐话客途艰。","dynasty":"清代","title":"小孤山夜半远眺寄双溪兄"}
{"author":"顾斗光","content":"突兀千崖上，欹斜一径寒。水声喧脚底，山色涌眉端。此地不来久，故人相见欢。探幽还未遍，那得坐盘桓。","dynasty":"清代","title":"忍草庵访杨筼谷及侄颖伯"}
{"author":"顾斗光","content":"万木森初夏，清阴昭令颜。水从山曲折，人与石潺湲。细雨不时洒，斜阳一角殷。不知谁是客，赤壁荡舟还。","dynasty":"清代","title":"坐寄畅园听杨令贻吹箫"}
{"author":"顾斗光","content":"雨拭遥山碧，云连夕照黄。新秋多少好风光。未免有情难遣，是离肠。信隔红墙远，愁怜独夜长。终朝相看只寻常。不道个人去后，便凄凉。","dynasty":"清代","title":"南柯子"}
{"author":"顾斗光","content":"枯坐萧然浑似醉，夜深犹剔孤檠。卷帘时见渡河星。绿杨风少力，红藕露含情。窗外琤纵敲响竹，草间萤火纵横。蝶飞不到梦难成。寺钟愁断续，邻笛听分明。","dynasty":"清代","title":"临江仙枯坐萧然浑似醉"}
{"author":"常非月","content":"举手整花钿，翻身舞锦筵。马围行处匝，人压看场圆。歌要齐声和，情教细语传。不知心大小，容得许多怜。","dynasty":"唐代","title":"咏谈容娘"}
{"author":"耿玉真","content":"玉京人去秋萧索，画檐鹊起梧桐落。欹枕悄无言，月和残梦圆。背灯唯暗泣，甚处砧声急。眉黛远山攒，芭蕉生暮寒。","dynasty":"五代","tags":"抒情","title":"菩萨蛮·玉京人去秋萧索"}
{"author":"查居广","content":"石门江上送危郎，好上神京北斗旁。汉代文章须贾马，周家道德并虞唐。柳林马过沉云黑，沙碛驼鸣落日黄。为计游程二千里，朔风吹雪正茫茫。","dynasty":"元代","title":"送危方逸之京"}
{"author":"查居广","content":"银冶二女祠，抚州之金溪。其家姓葛氏，无字年未笄。羞颜不出户，宛娈守礼仪。在唐宝历岁，其父为胥吏。官家起银场，日夜遭箠楚。勤红问父苦，玉颊啼朱雨。父命斯易活，誓以死相许。禽兽尚知义，报父宁死心。投身入银冶，遂化成白金。郡县惊且叹，奏名上朝端。下诏罢炉冶，鸡犬皆平安。已经五百岁，历历人犹传。荒祠俯流水，像设还俨然。世间尽儿女，此事谁能前？缇萦费娥去，未有堪比伦。可比惟英皇，双魂抱烦冤。至今湘江竹，出土含泪痕。","dynasty":"元代","title":"二银女祠"}
{"author":"查居广","content":"汲汲岁年徂，惨惨冰霜厉。君子不遑舍，明发戒行李。南台雄且高，国家所仗倚。辟掾无凡材，今子足称是。谔谔锄奸贪，轩轩摄悍鸷。风俗归之正，郡邑得以治。御史不敢争，简书岂非议。捣空狐狸穴，动有鹰隼气。仕宦等一掷，名节在万世。皇皇吾君业，正朔越裳被。今岁一再敢，求言弭灾异。况子得言秋，盍体尧舜意。吾师范德机，每与论兹事。露坐山月高，抚剑各流涕。我本沧浪人，鼓枻从此始。","dynasty":"元代","title":"□□□□□□□"}
{"author":"查居广","content":"丰城昔在至元岁，寇贼纷纷乱如鬼。是时廖生抱母行，不死白刃天有情。固知至愿天必感，母子全活见太平。廖生虽死犹未死，往往遗民言此事。有如江革遭乱离，负母逃潜经险阻。情词恻恻贼舍之，孝德还堪耀今古。乌乎薄俗𤡔獍同，墓上请看纯孝子。","dynasty":"元代","title":"孝子行"}
{"author":"查居广","content":"紫凤檀瓢剖鸣玉，■斑镜面蚺蛇腹。银丝四索挂寒冰，中有骊珠三万斛。丹阳老人今乐师，当筵一曲《胡波斯》。太罕新声变哈失，曹纲缩手昭君悲。捩轴抽弦弹曳乐，历乱金盘撒飞雹。贝宫月冷泣雌蛟，瑶汉秋清叫孤鷟。玉壶水咽铜龙哀，绕指忽作盘空雪。剑光迸火玉斗碎，马蹄飞蹴河冰裂。洪牙促羽调声转，壮士气酣毛发立。蹋歌起舞劝一觞，不惜花袍酒淋湿。老人波斯技绝伦，出入侯门三十春。银鸾半臂紫貂帽，光动主翁筵上人。繁华转眼成今古，独技波斯向谁鼓。归来醉卧锦氍毹，高楼一夜梨花雨。","dynasty":"元代","title":"胡波斯引为丹阳氏作"}
{"author":"宋之问","content":"岭外音书断，经冬复历春。近乡情更怯，不敢问来人。","dynasty":"唐代","tags":"唐诗三百首，渡江，思乡","title":"渡汉江"}
{"author":"宋之问","content":"阳月南飞雁，传闻至此回。我行殊未已，何日复归来。江静潮初落，林昏瘴不开。明朝望乡处，应见陇头梅。","dynasty":"唐代","tags":"唐诗三百首，思乡，地名","title":"题大庾岭北驿"}
{"author":"宋之问","content":"鹫岭郁岧峣，龙宫锁寂寥。楼观沧海日，门对浙江潮。桂子月中落，天香云外飘。扪萝登塔远，刳木取泉遥。霜薄花更发，冰轻叶未凋。夙龄尚遐异，搜对涤烦嚣。待入天台路，看余度石桥。","dynasty":"唐代","tags":"寺庙","title":"灵隐寺"}
{"author":"宋之问","content":"紫禁仙舆诘旦来，青旂遥倚望春台。不知庭霰今朝落，疑是林花昨夜开。","dynasty":"唐代","tags":"冬天，写雪","title":"苑中遇雪应制"}
{"author":"宋之问","content":"度岭方辞国，停轺一望家。魂随南翥鸟，泪尽北枝花。山雨初含霁，江云欲变霞。但令归有日，不敢恨长沙。","dynasty":"唐代","tags":"写景，抒情","title":"度大庾岭"}
{"author":"宋之问","content":"马上逢寒食，愁中属暮春。可怜江浦望，不见洛阳人。北极怀明主，南溟作逐臣。故园肠断处，日夜柳条新。","dynasty":"唐代","tags":"寒食节，思乡","title":"途中寒食题黄梅临江驿寄崔融"}
{"author":"宋之问","content":"卧病人事绝，嗟君万里行。河桥不相送，江树远含情。别路追孙楚，维舟吊屈平。可惜龙泉剑，流落在丰城。","dynasty":"唐代","tags":"叙事，友人，感慨，怀才不遇","title":"送杜审言"}
{"author":"宋之问","content":"桂林风景异，秋似洛阳春。晚霁江天好，分明愁杀人。卷云山角戢，碎石水磷磷。世业事黄老，妙年孤隐沦。归欤卧沧海，何物贵吾身。","dynasty":"唐代","tags":"秋天，景点","title":"始安秋日"}
{"author":"宋之问","content":"归来物外情，负杖阅岩耕。源水看花入，幽林采药行。野人相问姓，山鸟自呼名。去去独吾乐，无然愧此生。","dynasty":"唐代","tags":"田园，山水，叙事，抒情","title":"陆浑山庄"}
{"author":"宋之问","content":"候晓逾闽嶂，乘春望越台。宿云鹏际落，残月蚌中开。薜荔摇青气，桄榔翳碧苔。桂香多露裛，石响细泉回。抱叶玄猿啸，衔花翡翠来。南中虽可悦，北思日悠哉。鬒发俄成素，丹心已作灰。何当首归路，行剪故园莱。","dynasty":"唐代","tags":"写景，抒情，归隐","title":"早发始兴江口至虚氏村作"}
{"author":"宋之问","content":"北关怜翠幕，不是厌朱楼。故来呈燕颔，报道欲封侯。","dynasty":"唐代","title":"燕巢军幕"}
{"author":"宋之问","content":"树闲烟不破，溪静鹭忘飞。更爱幽奇处，斜阳艳翠微。","dynasty":"唐代","title":"忆云门"}
{"author":"宋之问","content":"前溪妙舞今应尽，子夜新歌遂不传。无复绮罗娇白日，直将珠玉闭黄泉。","dynasty":"唐代","title":"伤曹娘二首其二"}
{"author":"宋之问","content":"如涌浮图近紫霄，芙蓉仙苑礼群僚。海天遥奉金轮日，尽遣祯祥归圣朝。","dynasty":"唐代","title":"题会福塔院诗"}
{"author":"宋之问","content":"候晓踰闽峤，乘春望越台。宿云鹏际落，残月蚌中开。薜荔摇青气，桄榔翳碧苔。桂香多露裛，石响细泉回。抱叶玄猿啸，衔花翡翠来。南中虽可悦，北思日悠哉。鬒发俄成素，丹心已作灰。何当首归路，行剪故园莱。","dynasty":"唐代","title":"早发始兴江口至虚氏"}
{"author":"宋之问","content":"高岫拟耆阇，真乘引妙车。空中结楼殿，意表出云霞。后果缠三足，前因感六牙。宴林薰宝树，水溜滴金沙。寒谷梅犹浅，温庭橘未华。台香红药乱，塔影绿篁遮。果渐轮王族，缘超梵帝家。晨行踏忍草，夜诵得灵花。江郡将何匹，天都亦未加。朝来沿泛所，应是逐仙槎。","dynasty":"唐代","title":"游法华寺"}
{"author":"宋之问","content":"朝英退食回，追兴洛城隈。山瞻二室近，水自陆浑来。小径藤间入，高窗竹上开。砌花连菡萏，溪柳覆莓苔。舞席归云断，歌筵薄景催。可怜郊野际，长有故人杯。","dynasty":"唐代","title":"宴郑协律山亭"}
{"author":"宋之问","content":"鹡鸰有旧曲，调苦不成歌。自叹兄弟少，常嗟离别多。尔寻北京路，予卧南山阿。泉晚更幽咽，云秋尚嵯峨。药栏听蝉噪，书幌见禽过。愁至愿甘寝，其如乡梦何。","dynasty":"唐代","title":"别之望后独宿蓝田山庄"}
{"author":"宋之问","content":"家临清溪水，溪水绕盘石。绿萝四面垂，袅袅百馀尺。风泉度丝管，苔藓铺茵席。传闻颍阳人，霞外漱灵液。忽枉岩中翰，吟望朝复夕。何当遂远游，物色候逋客。","dynasty":"唐代","title":"敬荅田徵"}
{"author":"宋之问","content":"洛桥瞻太室，期子在云烟。归来不相见，孤赏弄寒泉。与君阔松石，于兹二十年。田公谢昭世，韩子秘幽埏。忆昔同携手，山栖接二贤。笙歌入玄地，诗酒坐寥天。旧友悉零落，罢琴私自怜。逝者非药误，餐霞意可全。为余理还策，相与事灵仙。","dynasty":"唐代","title":"使至嵩山寻杜四不遇慨然复伤田洗马韩观主因以题壁赠杜侯杜四"}
{"author":"宋之问","content":"八月凉风天气晶，万里无云河汉明。昏见南楼清且浅，晓落西山纵复横。洛阳城阙天中起，长河夜夜千门里。复道连甍共蔽亏，画堂琼户特相宜。云母帐前初泛滥，水精帘外转逶迤。倬彼昭回如练白，复出东城接南陌。南陌征人去不归，谁家今夜捣寒衣。鸳鸯机上疏萤度，乌鹊桥边一雁飞。雁飞萤度愁难歇，坐见明河渐微没。已能舒卷任浮云，不惜光辉让流月。明河可望不可亲，愿得乘槎一问津。更将织女支机石，还访成都卖卜人。","dynasty":"唐代","title":"明河篇"}
{"author":"宋之问","content":"赠秩徽章洽，求书秘草成。客随朝露尽，人逐夜舟惊。蒿里衣冠送，松门印绶迎。谁知杨伯起，今日重哀荣。","dynasty":"唐代","title":"范阳王挽词二首其二"}
{"author":"宋之问","content":"昔予登兹楼，感爱川岳奇。别来虽云远，夜梦常在斯。更以沈痼日，归卧南山陲。弊庐不可见，云林相蔽亏。","dynasty":"唐代","title":"陆浑水亭"}
{"author":"宋之问","content":"世德辞贵仕，天爵光道门。好仙宅二室，受药居陆浑。清白立家训，偃息为国藩。乔树南勿剪，弊庐北尚存。自惟实蒙陋，何颜称子孙。少秉阳许意，遭逢明圣恩。挥翰云龙署，参光天马辕。一身事扃闼，十载隔凉暄。陈力试叨进，祗宠固幽源。况以沈疾久，睽辞金马垣。天子犹未识，讵敢栖丘樊。昼怀秘书谷，夕梦子平村。撷芳岁云晏，投绋意弥敦。皇私傥以报，无负青春言。","dynasty":"唐代","title":"忆嵩山陆浑旧宅"}
{"author":"宋之问","content":"君不见邙山苑外上宫坟，相接累累萦蔓草。宫亭远识南宫树，逶迤辗作南宫道。一朝形影化穷尘，昔时玉貌与朱唇。锦衾香覆青楼月，罗衣娇弄紫台云。越娃楚艳君不见，赵舞燕歌愁杀人。游鼙倏掩寂无晤，蛾眉何事须相妒。九重见日闭鸳鸯，三泉今夕开狐兔。驻马倚车望洛阳，御桥天阙遥相当。佳人死别无归日，可怜行路尽沾衣。","dynasty":"唐代","title":"北邙古墓"}
{"author":"宋之问","content":"帝城九门乘夜开，仙车百两自天来。列火东归暗行月，浮桥西渡响奔雷。龙楼锦障连连出，遥望梁台如昼日。梁台花烛见天人，平阳宾从绮罗春。共迎织女归春幄，俱送常娥下月轮。常娥月中君未见，红粉盈盈隔团扇。玉樽交引合欢杯，珠履共蹋鸳鸯荐。漏尽更深斗欲斜，可怜金翠满庭花。庭花灼灼歌秾李，此夕天孙嫁王子。结缡初出望园中，和鸣已入秦筲里。同心合带两相依，明日双朝入此微。共待洛城分曙色，更看天下凤凰飞。","dynasty":"唐代","title":"花烛行"}
{"author":"宋之问","content":"氛氲桃花汤，去都三百里。远峰益稠沓，具物尽奇诡。借问采药人，冥奥从此始。汨吾尚清净，荤血久誓止。览彼□□鲜，自谓形骸滓。重敦永劫愿，无负神泉水。坐驰意屡惬，身践心益死。长妹梵筵众，拙妻道门子。提携游二山，岁暮此已矣。","dynasty":"唐代","title":"陆浑南桃花汤"}
{"author":"宋之问","content":"清轩临夕池，微径入寒树。暝还探旧史，颇知古人趣。明一诱道心，吹万成世务。猎精自补阙，安能守章句？","dynasty":"唐代","title":"茅斋读书"}
{"author":"宋之问","content":"嵩峰高不极，上有玉琅玕。佳游竟不至，何以慰长薚？","dynasty":"唐代","title":"游嵩岳待寄诗诮之"}
{"author":"宋之问","content":"缑山连嵩岑，近带洛阳陌。洛京游宦子，不知虚直宅。北入养龙溪，势如夏云积。褰涉穷水府，跻攀倚霞壁。柽栝穿虹𡸣，萝茑曳金碧。崟嵚天盖小，路转石门窄。还顾杳亏蔽，前瞻浩攒𤤐。态繁赏屡移，形变魂方惕。洞隐息心士，源潜度世客。渔樵或迷途，志刻述往迹。安仁寔载诞，子晋曾所历。王元拜隐侯，吾祖挹仙伯。永兴白华感，久列丹台籍。弊庐对石堂，虚坐留玉舄。洎余爱羽化，洗心向禅寂。志结颜始红，岁阑发已白。愧无兼济美，独营弱丧魄。归来缉衰暮，敦本事膏液。始愿期傥从，挥手弄烟策。","dynasty":"唐代","title":"缑山诗"}
{"author":"宋之问","content":"夜光四寸今所无，闻有入海求大珠。大珠自爱潜不发，希世一见比明月。灵物变化讵可寻？几人皓首死闽越。泥蟠沙卧海底沉，何知结爱美人心。可怜曜乘十二乘，谁惜黄金七百金。越乡祈宝诚非易，涉险捐躯名与义。天生至宝自无伦，如何真伪人莫分。古来贵耳而贱目，恐君既见不及闻。世有南山采薇子，从来道气凌白云。今乃千里作一尉，无媒为献明圣君。","dynasty":"唐代","title":"潜珠篇"}
{"author":"宋之问","content":"卧闻嵩山钟，振衣步蹊樾。槁叶零宿雨，新鸿叫晴月。物改兴心换，夜凉清机发。昔事潘镇人，北岑采薇蕨。倚岩顾我笑，谓我有仙骨。铭德在青春，徇禄去玄发。悔往自昭洗，练形归洞窟。","dynasty":"唐代","title":"卧闻嵩山钟"}
{"author":"宋之问","content":"高树阴疏鸟不留。","dynasty":"唐代","title":"句"}
{"author":"宋之问","content":"还应鼎湖剑，千载忽同归。","dynasty":"唐代","title":"则天挽歌"}
{"author":"宋之问","content":"晦日登楼望，江山一半天。","dynasty":"唐代","title":"陪王都督登楼诗"}
{"author":"宋之问","content":"路入巴渝通两蜀，江连荆楚接三川。","dynasty":"唐代","title":"夔州"}
{"author":"宋之问","content":"王子乔，爱神仙，七月七日上宾天。白虎摇瑟凤吹笙，乘骑云气吸日精。吸日精，长不归，遗庙今在而人非。空望山头草，草露湿君衣。","dynasty":"唐代","title":"相和歌辞王子乔"}
{"author":"宋之问","content":"同气有三人，分飞在此晨。西驰巴岭徼，东去洛阳滨。强饮离前酒，终伤别后神。谁怜散花萼，独赴日南春。","dynasty":"唐代","title":"留别之望舍弟"}
{"author":"宋之问","content":"弦歌试宰日，城阙赏心违。北谢苍龙去，南随黄鹄飞。夏云海中出，吴山江上微。甿谣岂云远，从此庆缁衣。","dynasty":"唐代","title":"送武进郑明府"}
{"author":"宋之问","content":"越岭千重合，蛮溪十里斜。竹迷樵子径，萍匝钓人家。林暗交枫叶，园香覆橘花。谁怜在荒外，孤赏足云霞。","dynasty":"唐代","title":"过蛮洞"}
{"author":"宋之问","content":"□□□□□，□□□□□。仍随五马谪，载与两禽奔。明主无由见，群公莫与言。幸君逢圣日，何惜理虞翻。","dynasty":"唐代","title":"初发荆府赠长史"}
{"author":"宋之问","content":"倚棹望兹川，销魂独黯然。乡连江北树，云断日南天。剑别龙初没，书成雁不传。离舟意无限，催渡复催年。","dynasty":"唐代","title":"渡吴江别王长史"}
{"author":"宋之问","content":"乘兴入幽栖，舟行日向低。岩花候冬发，谷鸟作春啼。沓嶂开天小，丛篁夹路迷。犹闻可怜处，更在若邪溪。","dynasty":"唐代","title":"泛镜湖南溪"}
{"author":"宋之问","content":"影殿临丹壑，香台隐翠霞。巢飞衔象鸟，砌蹋雨空花。宝铎摇初霁，金池映晚沙。莫愁归路远，门外有三车。","dynasty":"唐代","title":"游韶州广界寺"}
{"author":"宋之问","content":"香岫悬金刹，飞泉届石门。空山唯习静，中夜寂无喧。说法初闻鸟，看心欲定猿。寥寥隔尘市，何异武陵源。","dynasty":"唐代","title":"宿清远峡山寺"}
{"author":"宋之问","content":"合浦途未极，端溪行暂临。泪来空泣脸，愁至不知心。客醉山月静，猿啼江树深。明朝共分手，之子爱千金。","dynasty":"唐代","title":"端州别袁侍郎"}
{"author":"宋之问","content":"旧交此零落，雨泣访遗尘。剑几传好事，池台伤故人。国香兰已歇，里树橘犹新。不见吴中隐，空馀江海滨。","dynasty":"唐代","title":"过史正议宅"}
{"author":"宋之问","content":"贵藩尧母族，外戚汉家亲。业重兴王际，功高复辟辰。爱贤唯报国，乐善不防身。今日衣冠送，空伤置醴人。金精何日闭，玉匣此时开。东望连吾子，南瞻近帝台。地形龟食报，坟土燕衔来。可叹虞歌夕，纷纷骑吹回。像设千年在，平生万事违。彩旌翻葆吹，圭翣奠灵衣。垄日寒无影，郊云冻不飞。君王留此地，驷马欲何归。","dynasty":"唐代","title":"梁宣王挽词三首"}
{"author":"宋之问","content":"同盟会五月，归葬出三条。日惨咸阳树，天寒渭水桥。稍看朱鹭转，尚识紫骝骄。寂寂泉台恨，从兹罢玉箫。邦家锡宠光，存没贵忠良。遂裂山河地，追尊父子王。人悲槐里月，马踏槿原霜。别向天京北，悠悠此路长。树羽迎朝日，撞钟望早霞。故人悲宿草，中使惨晨笳。气有冲天剑，星无犯斗槎。唯馀孔公宅，长接鲁王家。","dynasty":"唐代","title":"鲁忠王挽词三首"}
{"author":"宋之问","content":"贤相称邦杰，清流举代推。公才掩诸夏，文体变当时。宾吊翻成鹤，人亡惜喻龟。洛阳今纸贵，犹写太冲词。赠秩徽章洽，求书秘草成。客随朝露尽，人逐夜舟惊。蒿里衣冠送，松门印绶迎。谁知杨伯起，今日重哀荣。","dynasty":"唐代","title":"范阳王挽词二首"}
{"author":"宋之问","content":"神女向高唐，巫山下夕阳。裴回作行雨，婉恋逐荆王。电影江前落，雷声峡外长。霁云无处所，台馆晓苍苍。","dynasty":"唐代","title":"内题赋得巫山雨（一作沈佺期诗。题云巫山高）"}
{"author":"宋之问","content":"巫山峰十二，环合象昭回。俯听琵琶峡，平看云雨台。古槎天外落，瀑水日边来。何忍猿啼夜，荆王枕席开。","dynasty":"唐代","title":"巫山高（一作沈佺期诗）"}
{"author":"宋之问","content":"天使下西楼，含光万里秋。台前似挂镜，帘外如悬钩。张尹将眉学，班姬取扇俦。佳期应借问，为报大刀头。","dynasty":"唐代","title":"望月有怀（一作康庭芝诗，一作沈佺期诗）"}
{"author":"宋之问","content":"圣德超千古，皇风扇九围。天回万象出，驾动六龙飞。淑气来黄道，祥云覆紫微。太平多扈从，文物有光辉。","dynasty":"唐代","title":"驾出长安（一作王昌龄诗）"}
{"author":"宋之问","content":"青门路接凤凰台，素浐宸游龙骑来。涧草自迎香辇合，岩花应待御筵开。文移北斗成天象，酒递南山作寿杯。此日侍臣将石去，共欢明主赐金回。","dynasty":"唐代","title":"奉和春初幸太平公主南庄应制"}
{"author":"宋之问","content":"离宫秘苑胜瀛洲，别有仙人洞壑幽。岩边树色含风冷，石上泉声带雨秋。鸟向歌筵来度曲，云依帐殿结为楼。微臣昔忝方明御，今日还陪八骏游。","dynasty":"唐代","title":"三阳宫侍宴应制得幽字"}
{"author":"宋之问","content":"香刹中天起，宸游满路辉。乘龙太子去，驾象法王归。殿饰金人影，窗摇玉女扉。稍迷新草木，遍识旧庭闱。水入禅心定，云从宝思飞。欲知皇劫远，初拂六铢衣。","dynasty":"唐代","title":"奉和幸大荐福寺"}
{"author":"宋之问","content":"六飞回玉辇，双树谒金仙。瑞鸟呈书字，神龙吐浴泉。净心遥证果，睿想独超禅。塔涌香花地，山围日月天。梵音迎漏彻，空乐倚云悬。今日登仁寿，长看法镜圆。","dynasty":"唐代","title":"奉和幸三会寺应制"}
{"author":"宋之问","content":"梵筵光圣邸，游豫览宏规。不改灵光殿，因开功德池。莲生新步叶，桂长昔攀枝。涌塔庭中见，飞楼海上移。闻韶三月幸，观象七星危。欲识龙归处，朝朝云气随。","dynasty":"唐代","title":"奉和荐福寺应制"}
{"author":"宋之问","content":"清跸喧黄道，乘舆降紫宸。霜戈凝晓日，云管发阳春。台古全疑汉，林馀半识秦。宴酣诗布泽，节改令行仁。昔恃山河险，今依道德淳。多惭献嘉颂，空累属车尘。","dynasty":"唐代","title":"奉和幸神皋亭应制"}
{"author":"宋之问","content":"既接南邻磬，还随北里笙。平陵通曙响，长乐警宵声。秋至含霜动，春归应律鸣。岂惟恒待扣，金簴有馀清。","dynasty":"唐代","title":"咏钟"}
{"author":"宋之问","content":"瑞塔千寻起，仙舆九日来。萸房陈宝席，菊蕊散花台。御气鹏霄近，升高凤野开。天歌将梵乐，空里共裴回。","dynasty":"唐代","title":"奉和九日登慈恩寺浮图应制"}
{"author":"宋之问","content":"三乘归净域，万骑饯通庄。就日离亭近，弥天别路长。荆南旋杖钵，渭北限津梁。何日纡真果，还来入帝乡。","dynasty":"唐代","title":"送沙门泓景道俊玄奘还荆州应制"}
{"author":"宋之问","content":"年光竹里遍，春色杏间遥。烟气笼青阁，流文荡画桥。飞花随蝶舞，艳曲伴莺娇。今日陪欢豫，还疑陟紫霄。","dynasty":"唐代","title":"春日芙蓉园侍宴应制"}
{"author":"宋之问","content":"枢掖调梅暇，林园艺槿初。入朝荣剑履，退食偶琴书。地隐东岩室，天回北斗车。旌门临窈窕，辇道属扶疏。云罕明丹壑，霜笳彻紫虚。水疑投石处，溪似钓璜馀。帝泽颁卮酒，人欢颂里闾。一承黄竹咏，长奉白茅居。","dynasty":"唐代","title":"奉和幸韦嗣立山庄侍宴应制（一作李乂诗）"}
{"author":"宋之问","content":"御路回中岳，天营接下都。百灵无后至，万国竞前驱。文卫严清跸，幽仙读宝符。贝花明汉果，芝草入尧厨。济济衣冠会，喧喧夷夏俱。宗禋仰神理，刊木望川途。抚己贫非病，时来本不愚。愿陪丹凤辇，率舞白云衢。","dynasty":"唐代","title":"扈从登封告成颂应制"}
{"author":"宋之问","content":"英藩筑外馆，爱主出王宫。宾至星槎落，仙来月宇空。玳梁翻贺燕，金埒倚晴虹。箫奏秦台里，书开鲁壁中。短歌能驻日，艳舞欲娇风。闻有淹留处，山阿满桂丛。","dynasty":"唐代","title":"宴安乐公主宅得空字"}
{"author":"宋之问","content":"潘园枕郊郭，爱客坐相求。尊酒东城外，骖騑南陌头。池平分洛水，林缺见嵩丘。暗竹侵山径，垂杨拂妓楼。彩云歌处断，迟日舞前留。此地何年别，兰芳空自幽。","dynasty":"唐代","title":"春日郑协律山亭陪宴饯郑卿同用楼字"}
{"author":"宋之问","content":"清论满朝阳，高才拜夕郎。还从避马路，来接珥貂行。宠就黄扉日，威回白简霜。柏台迁鸟茂，兰署得人芳。禁静钟初彻，更疏漏渐长。晓河低武库，流火度文昌。寓直恩徽重，乘秋藻翰扬。暗投空欲报，下调不成章。","dynasty":"唐代","title":"和姚给事寓直之作"}
{"author":"宋之问","content":"相庭贻庆远，才子拜郎初。起草徯仙阁，焚香卧直庐。更深河欲断，节劲柳偏疏。气耿凌云笔，心摇待漏车。叨荣厕俦侣，省己恧空虚。徒斐阳春和，难参丽曲馀。","dynasty":"唐代","title":"和库部李员外秋夜寓直之作"}
{"author":"宋之问","content":"镇吴称奥里，试剧仰通才。近挹人披雾，遥闻境震雷。一朝逢解榻，累日共衔杯。连辔登山尽，浮舟望海回。以予惭拙宦，期子遇良媒。赠曲南凫断，征途北雁催。更怜江上月，还入镜中开。","dynasty":"唐代","title":"酬李丹徒见赠之作"}
{"author":"宋之问","content":"香阁临清汉，丹梯隐翠微。林篁天际密，人世谷中违。苔石衔仙洞，莲舟泊钓矶。山云浮栋起，江雨入庭飞。信美虽南国，严程限北归。幽寻不可再，留步惜芳菲。","dynasty":"唐代","title":"使过襄阳登凤林寺阁"}
{"author":"宋之问","content":"宋公爰创宅，庾氏更诛茅。间出人三秀，平临楚四郊。汉臣来绛节，荆牧动金铙。尊溢宜城酒，笙裁曲沃匏。露荷秋变节，风柳夕鸣梢。一散阳台雨，方随越鸟巢。","dynasty":"唐代","title":"宋公宅送宁谏议"}
{"author":"宋之问","content":"铉府诞英规，公才天下知。谓乘羔雁族，继入凤凰池。赤县求人隐，青门起路岐。翟回车少别，凫化舄遥驰。神哭周南境，童歌渭北垂。贤哉荀奉倩，衮职伫来仪。","dynasty":"唐代","title":"送合宫苏明府颋"}
{"author":"宋之问","content":"借问梁山道，嶔岑几万重。遥州刀作字，绝壁剑为峰。惜别路穷此，留欢意不从。忧来生白发，时晚爱青松。勿以西南远，夷歌寝盛容。台阶有高位，宁复久临邛。","dynasty":"唐代","title":"送杨六望赴金水"}
{"author":"宋之问","content":"停午出滩险，轻舟容易前。峰攒入云树，崖喷落江泉。巨石潜山怪，深篁隐洞仙。鸟游溪寂寂，猿啸岭娟娟。挥袂日凡几，我行途已千。暝投苍梧郡，愁枕白云眠。","dynasty":"唐代","title":"下桂江龙目滩"}
{"author":"宋之问","content":"朝夕苦遄征，孤魂长自惊。泛舟依雁渚，投馆听猿鸣。石发缘溪蔓，林衣扫地轻。云峰刻不似，苔藓画难成。露裛千花气，泉和万籁声。攀幽红处歇，跻险绿中行。恋切芝兰砌，悲缠松柏茔。丹心江北死，白发岭南生。魑魅天边国，穷愁海上城。劳歌意无限，今日为谁明。","dynasty":"唐代","title":"发藤州"}
{"author":"宋之问","content":"释事怀三隐，清襟谒四禅。江鸣潮未落，林晓日初悬。宝叶交香雨，金沙吐细泉。望谐舟客趣，思发海人烟。顾枥仍留马，乘杯久弃船。未忧龟负岳，且识鸟耘田。理契都无象，心冥不寄筌。安期庶可揖，天地得齐年。","dynasty":"唐代","title":"游称心寺"}
{"author":"宋之问","content":"高岫拟耆闍，真乘引妙车。空中结楼殿，意表出云霞。后果缠三足，前因感六牙。宴林薰宝树，水溜滴金沙。寒谷梅犹浅，温庭橘未华。台香红药乱，塔影绿篁遮。果渐轮王族，缘超梵帝家。晨行踏忍草，夜诵得灵花。江郡将何匹，天都亦未加。朝来沿泛所，应是逐仙槎。","dynasty":"唐代","title":"游法华寺"}
{"author":"宋之问","content":"宿帆震泽口，晓渡松江濆。棹发鱼龙气，舟冲鸿雁群。寒潮顿觉满，暗浦稍将分。气出海生日，光清湖起云。水乡尽天卫，叹息为吴君。谋士伏剑死，至今悲所闻。","dynasty":"唐代","title":"夜渡吴松江怀古"}
{"author":"宋之问","content":"夏王乘四载，兹地发金符。峻命终不易，报功畴敢渝。先驱总昌会，后至伏灵诛。玉帛空天下，衣冠照海隅。旋闻厌黄屋，更道出苍梧。林表祠转茂，山阿井讵枯。舟迁龙负壑，田变鸟芸芜。旧物森如在，天威肃未殊。玄夷届瑶席，玉女侍清都。奕奕扃闱邃，轩轩仗卫趋。气青连曙海，云白洗春湖。猿啸有时答，禽言常自呼。灵歆异蒸糈，至乐匪笙竽。茅殿今文袭，梅梁古制无。运遥日崇丽，业盛答昭苏。伊昔力云尽，而今功尚敷。揆材非美箭，精享愧生刍。郡职昧为理，邦空宁自诬。下车霰已积，摄事露行濡。人隐冀多祐，曷唯沾薄躯。","dynasty":"唐代","title":"谒禹庙"}
{"author":"宋之问","content":"禹穴今朝到，邪溪此路通。著书闻太史，炼药有仙翁。鹤往笼犹挂，龙飞剑已空。石帆摇海上，天镜落湖中。水低寒云白，山边坠叶红。归舟何虑晚，日暮使樵风。","dynasty":"唐代","title":"游禹穴回出若邪"}
{"author":"宋之问","content":"维舟探静域，作礼事尊经。投迹一萧散，为心自杳冥。龛依大禹穴，楼倚少微星。沓嶂围兰若，回溪抱竹庭。觉花涂砌白，甘露洗山青。雁塔鶱金地，虹桥转翠屏。人天宵现景，神鬼昼潜形。理胜常虚寂，缘空自感灵。入禅从鸽绕，说法有龙听。劫累终期灭，尘躬且未宁。摇摇不安寐，待月咏岩扃。","dynasty":"唐代","title":"游云门寺"}
{"author":"宋之问","content":"炎徼行应尽，回瞻乡路遥。珠厓天外郡，铜柱海南标。日夜清明少，春冬雾雨饶。身经大火热，颜入瘴江消。触影含沙怒，逢人女草摇。露浓看菌湿，风飓觉船飘。直御魑将魅，宁论鸱与鸮.虞翻思报国，许靖愿归朝。绿树秦京道，青云洛水桥。故园长在目，魂去不须招。","dynasty":"唐代","title":"早发韶州"}
{"author":"宋之问","content":"传闻峡山好，旭日棹前沂。雨色摇丹嶂，泉声聒翠微。两岩天作带，万壑树披衣。秋菊迎霜序，春藤碍日辉。翳潭花似织，缘岭竹成围。寂历环沙浦，葱茏转石圻。露馀江未热，风落瘴初稀。猿饮排虚上，禽惊掠水飞。榜童夷唱合，樵女越吟归。良候斯为美，边愁自有违。谁言望乡国，流涕失芳菲。","dynasty":"唐代","title":"早入清远峡（一作下桂江龙目滩）"}
{"author":"宋之问","content":"问我将何去，清晨溯越溪。翠微悬宿雨，丹壑饮晴霓。树影捎云密，藤阴覆水低。潮回出浦驶，洲转望乡迷。人意长怀北，江行日向西。破颜看鹊喜，拭泪听猿啼。骨肉初分爱，亲朋忽解携。路遥魂欲断，身辱理能齐。畴日三山意，于兹万绪暌。金陵有仙馆，即事寻丹梯。","dynasty":"唐代","title":"发端州初入西江"}
{"author":"宋之问","content":"山游杳何处，迟回伊洛间。归寝忽成梦，宛在嵩丘山。","dynasty":"唐代","title":"答田征君"}
{"author":"宋之问","content":"凤飞楼伎绝，鸾死镜台空。独怜脂粉气，犹著舞衣中。河伯怜娇态，冯夷要姝妓。寄言游戏人，莫弄黄河水。","dynasty":"唐代","title":"伤曹娘二首"}
{"author":"宋之问","content":"昔日河阳县，氛氲香气多。曹娘娇态尽，春树不堪过。","dynasty":"唐代","title":"河阳（一作伤曹娘）"}
{"author":"宋之问","content":"非关怜翠幕，不是厌朱楼。故来呈燕颔，报道欲封侯。","dynasty":"唐代","title":"燕巢军幕"}
{"author":"宋之问","content":"虞世巡百越，相传葬九疑。精灵游此地，祠树日光辉。禋祭忽群望，丹青图二妃。神来兽率舞，仙去凤还飞。日暝山气落，江空潭霭微。帝乡三万里，乘彼白云归。","dynasty":"唐代","title":"桂州黄潭舜祠"}
{"author":"宋之问","content":"江上粤王台，登高望几回。南溟天外合，北户日边开。地湿烟尝起，山晴雨半来。冬花采卢橘，夏果摘杨梅。迹类虞翻枉，人非贾谊才。归心不可见，白发重相催。","dynasty":"唐代","title":"登粤王台"}
{"author":"宋之问","content":"羽客笙歌此地违，离筵数处白云飞。蓬莱阙下长相忆，桐柏山头去不归。","dynasty":"唐代","title":"送司马道士游天台"}
{"author":"宋之问","content":"北阙彤云掩曙霞，东风吹雪舞山家。琼章定少千人和，银树长芳六出花。","dynasty":"唐代","title":"奉和春日玩雪应制"}
{"author":"宋之问","content":"可怜冥漠去何之，独立丰茸无见期。君看水上芙蓉色，恰似生前歌舞时。前溪妙舞今应尽，子夜新歌遂不传。无复绮罗娇白日，直将珠玉闭黄泉。","dynasty":"唐代","title":"伤曹娘二首"}
{"author":"宋之问","content":"郡宅枕层岭，春湖绕芳甸。云甍出万家，卧览皆已遍。渔商汗成雨，廨邑明若练。越俗镜中行，夏祠云表见。兹都信盘郁，英远常栖眄。王子事黄老，独乐恣游衍。谢公念苍生，同忧感推荐。灵越多秀士，运阔无由面。神理翳青山，风流满黄卷。揆予谬承奖，自昔从缨弁。瑶水执仙羁，金闺负时选。晨趋博望苑，夜直明光殿。一朝罢台阁，万里违乡县。风土足慰心，况悦年芳变。淮廪伫滋实，沂歌非所羡。讼寝归四明，龄颓亲九转。微尚本江海，少留岂交战。唯馀后凋色，窃比东南箭。","dynasty":"唐代","title":"郡宅中斋"}
{"author":"宋之问","content":"步陟招提宫，北极山海观。千岩递萦绕，万壑殊悠漫。乔木转夕阳，文轩划清涣。泄云多表里，惊潮每昏旦。问予金门客，何事沧洲畔。谬以三署资，来刺百城半。人隐尚未弭，岁华岂兼玩。东山桂枝芳，明发坐盈叹。","dynasty":"唐代","title":"称心寺"}
{"author":"宋之问","content":"驻想持金错，居然作管灰。绮罗纤手制，桃李向春开。拾藻蜂初泊，衔花鸟未回。不言将巧笑，翻逐美人来。","dynasty":"唐代","title":"剪彩"}
{"author":"宋之问","content":"传道仙星媛，年年会水隅。停梭借蟋蟀，留巧付蜘蛛。去昼从云请，归轮伫日输。莫言相见阔，天上日应殊。","dynasty":"唐代","title":"七夕"}
{"author":"宋之问","content":"晦节高楼望，山川一半春。意随蓂叶尽，愁共柳条新。投刺登龙日，开怀纳鸟晨。兀然心似醉，不觉有吾身。","dynasty":"唐代","title":"桂州陪王都督晦日宴逍遥楼"}
{"author":"宋之问","content":"江雨朝飞浥细尘，阳桥花柳不胜春。金鞍白马来从赵，玉面红妆本姓秦。妒女犹怜镜中发，侍儿堪感路傍人。荡舟为乐非吾事，自叹空闺梦寐频。","dynasty":"唐代","title":"和赵员外桂阳桥遇佳人"}
{"author":"宋之问","content":"至人□□识仙风，瑞霭丹光远郁葱。灵迹才辞周柱下，祥氛已入函关中。不从紫气台端候，何得青华观里逢。欲访乘牛求宝箓，愿随鹤驾遍瑶空。","dynasty":"唐代","title":"函谷关"}
{"author":"宋之问","content":"雨从箕山来，倏与飘风度。晴明西峰日，绿缛南溪树。此时客精庐，幸蒙真僧顾。深入清净理，妙断往来趣。意得两契如，言尽共忘喻。观花寂不动，闻鸟悬可悟。向夕闻天香，淹留不能去。","dynasty":"唐代","title":"雨从箕山来"}
{"author":"宋之问","content":"崖口众山断，嶔崟耸天壁。气冲落日红，影入春潭碧。锦缋织苔藓，丹青画松石。水禽泛容与，岩花飞的砾。微路从此深，我来限于役。惆怅情未已，群峰暗将夕。","dynasty":"唐代","title":"初至崖口"}
{"author":"宋之问","content":"浮湘沿迅湍，逗浦凝远盼。渐见江势阔，行嗟水流漫。赤岸杂云霞，绿竹缘溪涧。向背群山转，应接良景晏。沓障连夜猿，平沙覆阳雁。纷吾望阙客，归桡速已惯。中道方溯洄，迟念自兹撰。赖欣衡阳美，持以蠲忧患。","dynasty":"唐代","title":"自湘源至潭州衡山县"}
{"author":"宋之问","content":"抱琴登绝壑，伐木溯清川。路极意谓尽，势回趣转绵。人远草木秀，山深云景鲜。余负海峤情，自昔微尚然。弥旷十馀载，今来宛仍前。未窥仙源极，独进野人船。时攀乳窦憩，屡薄天窗眠。夜弦响松月，朝楫弄苔泉。因冥象外理，永谢区中缘。碧潭可遗老，丹砂堪学仙。莫使驰光暮，空令归鹤怜。","dynasty":"唐代","title":"入崖口五渡寄李適"}
{"author":"宋之问","content":"王子乔，爱神仙，七月七日上宾天。白虎摇瑟凤吹笙，乘骑云气吸日精。吸日精，长不归，遗庙今在而人非。空望山头草，草露湿君衣。","dynasty":"唐代","title":"相和歌辞。王子乔"}
{"author":"宋之问","content":"青溪绿潭潭水侧，修竹婵娟同一色。徒生仙实凤不游，老死空山人讵识。妙年秉愿逃俗纷，归卧嵩丘弄白云。含情傲慰心目，何可一日无此君。","dynasty":"唐代","title":"琴曲歌辞。绿竹引"}
{"author":"宋之问","content":"可怜楚破息，肠断息夫人。仍为泉下骨，不作楚王嫔。楚王宠莫盛，息君情更亲。情亲怨生别，一朝俱杀身。","dynasty":"唐代","title":"息夫人"}
{"author":"宋之问","content":"授衣感穷节，策马凌伊关。归齐逸人趣，日觉秋琴闲。寒露衰北阜，夕阳破东山。浩歌步榛樾，栖鸟随我还。","dynasty":"唐代","title":"初到陆浑山庄"}
{"author":"宋之问","content":"粉壁图仙鹤，昂藏真气多。鶱飞竟不去，当是恋恩波。","dynasty":"唐代","tags":"咏物","title":"咏省壁画鹤"}
{"author":"宋之问","content":"洛阳城里花如雪，陆浑山中今始发。旦别河桥杨柳风，夕卧伊川桃李月。伊川桃李正芳新，寒食山中酒复春。野老不知尧舜力，酣歌一曲太平人。","dynasty":"唐代","tags":"寒食节，写景，抒情","title":"寒食还陆浑别业"}
{"author":"宋之问","content":"宿雨霁氛埃，流云度城阙。河堤柳新翠，苑树花先发。洛阳花柳此时浓，山水楼台映几重。群公拂雾朝翔凤，天子乘春幸凿龙。凿龙近出王城外，羽从琳琅拥轩盖。云罕才临御水桥，天衣已入香山会。山壁崭岩断复连，清流澄澈俯伊川。雁塔遥遥绿波上，星龛奕奕翠微边。层峦旧长千寻木，远壑初飞百丈泉，彩仗蜺旌绕香阁，下辇登高望河洛。东城宫阙拟昭回，南阳沟塍殊绮错。林下天香七宝台，山中春酒万年杯。微风一起祥花落，仙乐初鸣瑞鸟来。鸟来花落纷无已，称觞献寿烟霞里。歌舞淹留景欲斜，石关犹驻五云车。鸟旗翼翼留芳草，龙骑駸駸映晚花。千乘万骑銮舆出，水静山空严警跸。郊外喧喧引看人，倾都南望属车尘。嚣声引飏闻黄道，佳气周回入紫宸。先王定鼎山河固，宝命乘周万物新。吾皇不事瑶池乐，时雨来观农扈春。","dynasty":"唐代","tags":"应制诗","title":"龙门应制"}
{"author":"宋之问","content":"地尽天水合，朝及洞庭湖。初日当中涌，莫辨东西隅。晶耀目何在，滢荧心欲无。灵光晏海若，游气耿天吴。张乐轩皇至，征苗夏禹徂。楚臣悲落叶，尧女泣苍梧。野积九江润，山通五岳图。风恬鱼自跃，云夕雁相呼。独此临泛漾，浩将人代殊。永言洗氛浊，卒岁为清娱。要使功成退，徒劳越大夫。","dynasty":"唐代","title":"洞庭湖"}
{"author":"宋之问","content":"芙蓉秦地沼，卢橘汉家园。谷转斜盘径，川回曲抱原。风来花自舞，春入鸟能言。侍宴瑶池夕，归途笳吹繁。","dynasty":"唐代","title":"春日芙蓉园侍宴应制"}
{"author":"宋之问","content":"度岭方辞国，停轺一望家。魂随南翥鸟，泪尽北枝花。山雨初含霁，江云欲变霞。但令归有日，不敢恨长沙。","dynasty":"唐代","tags":"写景，抒情","title":"度大庾岭"}
{"author":"宋之问","content":"浩渺浸云根，烟岚出远村。鸟归沙有迹，帆过浪无痕。望水知柔性，看山欲断魂。纵情犹未已，回马欲黄昏。","dynasty":"唐代","title":"江亭晚望"}
{"author":"宋之问","content":"逍遥楼上望乡关，绿水泓澄云雾间。北去衡阳二千里，无因雁足系书还。","dynasty":"唐代","title":"登逍遥楼"}
{"author":"宋之问","content":"帐殿郁崔嵬，仙游实壮哉。晓云连幕卷，夜火杂星回。谷暗千旗出，山鸣万乘来。扈从良可赋，终乏掞天才。","dynasty":"唐代","tags":"颂歌","title":"扈从登封途中作"}
{"author":"宋之问","content":"去年上巳洛桥边，今年寒食庐山曲。遥怜巩树花应满，复见吴洲草新绿。吴洲春草兰杜芳，感物思归怀故乡。驿骑明朝发何处？猿声今夜断君肠。","dynasty":"唐代","tags":"寒食节，伤怀，思乡","title":"寒食江州满塘驿"}
{"author":"宋之问","content":"春泉鸣大壑，皓月吐层岑。岑壑景色佳，慰我远游心。暗芳足幽气，惊栖多众音。高兴南山曲，长谣横素琴。","dynasty":"唐代","title":"夜饮东亭"}
{"author":"宋之问","content":"目断南浦云，心醉东郊柳。怨别此何时，春芳来已久。与君共时物，尽此盈樽酒。始愿今不从，春风恋携手。","dynasty":"唐代","title":"送赵六贞固"}
{"author":"宋之问","content":"薄游京都日，遥羡稽山名。分刺江海郡，朅来征素情。松露洗心眷，象筵敷念诚。薄云界青嶂，皎日鶱朱甍。苔涧深不测，竹房闲且清。感真六象见，垂兆二鸟鸣。古今信灵迹，中州莫与京。林巘永栖业，岂伊佐一生。浮悟虽已久，事试去来成。观念幸相续，庶几最后明。","dynasty":"唐代","title":"游法华寺"}
{"author":"宋之问","content":"云门若邪里，泛鹢路才通。夤缘绿筱岸，遂得青莲宫。天香众壑满，夜梵前山空。漾漾潭际月，飗飗杉上风。兹焉多嘉遁，数子今莫同。凤归慨处士，鹿化闻仙公。樵路郑州北，举井阿岩东。永夜岂云寐，曙华忽葱茏。谷鸟啭尚涩，源桃惊未红。再来期春暮，当造林端穷。庶几踪谢客，开山投剡中。","dynasty":"唐代","title":"宿云门寺"}
{"author":"宋之问","content":"院梅发向尺，园鸟复成曲。落日游南湖，果掷颜如玉。含情不得语，转盼知所属。惆怅未可归，宁关须采箓。","dynasty":"唐代","title":"春湖古意"}
{"author":"宋之问","content":"晨登歇马岭，遥望伏牛山。孤出群峰首，熊熊元气间。太和亦崔嵬，石扇横闪倏。细岑互攒倚，浮巘竞奔蹙。白云遥入怀，青霭近可掬。徒寻灵异迹，周顾惬心目。晨拂鸟路行，暮投人烟宿。粳稻远弥秀，栗芋秋新熟。石髓非一岩，药苗乃万族。间关踏云雨，缭绕缘水木。西见商山芝，南到楚乡竹。楚竹幽且深，半杂枫香林。浩歌清潭曲，寄尔桃源心。","dynasty":"唐代","title":"游陆浑南山自歇马岭到枫香林以诗代书答李舍人適"}
{"author":"宋之问","content":"晨跻大庾险，驿鞍驰复息。雾露昼未开，浩途不可测。嵥起华夷界，信为造化力。歇鞍问徒旅，乡关在西北。出门怨别家，登岭恨辞国。自惟勖忠孝，斯罪懵所得。皇明颇照洗，廷议日纷惑。兄弟远沦居，妻子成异域。羽翮伤已毁，童幼怜未识。踌蹰恋北顾，亭午晞霁色。春暖阴梅花，瘴回阳鸟翼。含沙缘涧聚，吻草依林植。适蛮悲疾首，怀巩泪沾臆。感谢鹓鹭朝，勤修魑魅职。生还倘非远，誓拟酬恩德。","dynasty":"唐代","title":"早发大庾岭"}
{"author":"宋之问","content":"肃事祠春溟，宵斋洗蒙虑。鸡鸣见日出，鹭下惊涛鹜。地阔八荒近，天回百川澍。筵端接空曲，目外唯雰雾。暖气物象来，周游晦明互。致牲匪玄享，禋涤期灵煦。的的波际禽，沄沄岛间树。安期今何在，方丈蔑寻路。仙事与世隔，冥搜徒已屡。四明背群山，遗老莫辨处。抚中良自慨，弱龄忝恩遇。三入文史林，两拜神仙署。虽叹出关远，始知临海趣。赏来空自多，理胜孰能喻。留楫竟何待，徙倚忽云暮。","dynasty":"唐代","title":"景龙四年春祠海"}
{"author":"宋之问","content":"移疾卧兹岭，寥寥倦幽独。赖有嵩丘山，高枕长在目。兹山栖灵异，朝夜翳云族。是日濛雨晴，返景入岩谷。幂幂涧畔草，青青山下木。此意方无穷，环顾怅林麓。伊洛何悠漫，川原信重复。夏馀鸟兽蕃，秋末禾黍熟。秉愿守樊圃，归闲欣艺牧。惜无载酒人，徒把凉泉掬。","dynasty":"唐代","title":"温泉庄卧病寄杨七炯"}
{"author":"宋之问","content":"家临清溪水，溪水绕盘石。绿萝四面垂，褭褭百馀尺。风泉度丝管，苔藓铺茵席。传闻颍阳人，霞外漱灵液。忽枉岩中翰，吟望朝复夕。何当遂远游，物色候逋客。","dynasty":"唐代","title":"答田征君（一作敬答田征君游岩）"}
{"author":"宋之问","content":"清轩临夕池，微径入寒树。暝还探旧史，颇知古人趣。明一诱道心，吹万成世务。猎精自补阙，安能守章句？","dynasty":"唐代","title":"茅斋读书"}
{"author":"宋之问","content":"水府沦幽壑，星轺下紫微。鸟惊司仆驭，花落侍臣衣。芳树摇春晚，晴云绕座飞。淮王正留客，不醉莫言归。","dynasty":"唐代","title":"奉和梁王宴龙泓应教得微字"}
{"author":"宋之问","content":"梵宇出三天，登临望八川。开襟坐霄汉，挥手拂云烟。函谷青山外，昆池落日边。东京杨柳陌，少别已经年。","dynasty":"唐代","title":"登禅定寺阁（一作登总持寺阁）"}
{"author":"宋之问","content":"神女向高唐，巫山下夕阳。裴回作行雨，婉恋逐荆王。电影江前落，雷声峡外长。霁云无处所，台馆晓苍苍。","dynasty":"唐代","title":"内题赋得巫山雨（一作沈佺期诗。题云巫山高）"}
{"author":"宋之问","content":"有卉秘神仙，君臣有礼焉。忻当苦口喻，不畏入肠偏。扁鹊功成日，神农定品年。丹成如可待，鸡犬自闻天。","dynasty":"唐代","title":"药"}
{"author":"宋之问","content":"树羽迎朝日，撞钟望早霞。故人悲宿草，中使惨晨笳。气有冲天剑，星无犯斗槎。唯馀孔公宅，长接鲁王家。","dynasty":"唐代","title":"鲁忠王挽词三首其三"}
{"author":"宋之问","content":"浮湘沿迅湍，逗浦凝远盼。渐见江势阔，行嗟水流漫。赤岸杂云霞，绿竹缘溪涧。向背群山转，应接良景晏。沓障连夜猿，平沙覆阳雁。纷吾望阙客，归桡速已惯。中道方溯洄，迟念自兹撰。赖欣衡阳美，持以蠲忧患。","dynasty":"唐代","title":"自湘源至潭州衡山县"}
{"author":"宋之问","content":"香岫悬金刹，飞泉届石门。空山唯习静，中夜寂无喧。说法初闻鸟，看心欲定猿。寥寥隔尘市，何异武陵源。","dynasty":"唐代","title":"宿清远峡山寺"}
{"author":"宋之问","content":"朝夕苦遄征，孤魂长自惊。泛舟依雁渚，投馆听猿鸣。石发缘溪蔓，林衣扫地轻。云峰刻不似，苔藓画难成。露裛千花气，泉和万籁声。攀幽红处歇，跻险绿中行。恋切芝兰砌，悲缠松柏茔。丹心江北死，白发岭南生。魑魅天边国，穷愁海上城。劳歌意无限，今日为谁明。","dynasty":"唐代","title":"发藤州"}
{"author":"宋之问","content":"□□□□□，□□□□□。仍随五马谪，载与两禽奔。明主无由见，群公莫与言。幸君逢圣日，何惜理虞翻。","dynasty":"唐代","title":"初发荆府赠长史"}
{"author":"宋之问","content":"五岭恓惶客，三湘憔悴颜。况复秋雨霁，表里见衡山。路逐鹏南转，心依雁北还。唯馀望乡泪，更染竹成斑。","dynasty":"唐代","title":"晚泊湘江"}
{"author":"宋之问","content":"铉府诞英规，公才天下知。谓乘羔雁族，继入凤凰池。赤县求人隐，青门起路岐。翟回车少别，凫化舄遥驰。神哭周南境，童歌渭北垂。贤哉荀奉倩，衮职伫来仪。","dynasty":"唐代","title":"送合宫苏明府颋"}
{"author":"宋之问","content":"树闲烟不破，溪静鹭忘飞。更爱幽奇处，斜阳艳翠微。","dynasty":"唐代","title":"忆云门"}
{"author":"宋之问","content":"卧来生白发，览镜忽成丝。远愧餐霞子，童颜且自持。旧游惜疏旷，微尚日磷缁。不寄西山药，何由东海期。","dynasty":"唐代","title":"寄天台司马道士"}
{"author":"宋之问","content":"粉壁图仙鹤，昂藏真气多。鶱飞竟不去，当是恋恩波。","dynasty":"唐代","tags":"咏物","title":"咏省壁画鹤"}
{"author":"宋之问","content":"缑山连嵩岑，近带洛阳陌。洛京游宦子，不知虚直宅。北入养龙溪，势如夏云积。褰涉穷水府，跻攀倚霞壁。柽栝穿虹𡸣，萝茑曳金碧。崟嵚天盖小，路转石门窄。还顾杳亏蔽，前瞻浩攒𤤐。态繁赏屡移，形变魂方惕。洞隐息心士，源潜度世客。渔樵或迷途，志刻述往迹。安仁寔载诞，子晋曾所历。王元拜隐侯，吾祖挹仙伯。永兴白华感，久列丹台籍。弊庐对石堂，虚坐留玉舄。洎余爱羽化，洗心向禅寂。志结颜始红，岁阑发已白。愧无兼济美，独营弱丧魄。归来缉衰暮，敦本事膏液。始愿期傥从，挥手弄烟策。","dynasty":"唐代","title":"缑山诗"}
{"author":"宋之问","content":"炎徼行应尽，回瞻乡路遥。珠厓天外郡，铜柱海南标。日夜清明少，春冬雾雨饶。身经大火热，颜入瘴江消。触影含沙怒，逢人女草摇。露浓看菌湿，风飓觉船飘。直御魑将魅，宁论鸱与鸮.虞翻思报国，许靖愿归朝。绿树秦京道，青云洛水桥。故园长在目，魂去不须招。","dynasty":"唐代","title":"早发韶州"}
{"author":"宋之问","content":"还应鼎湖剑，千载忽同归。","dynasty":"唐代","title":"则天挽歌"}
{"author":"宋之问","content":"公子正邀欢，林亭春未兰。攀岩践苔易，迷路出花难。窗覆垂杨暖，阶侵瀑水寒。帝城归路直，留兴接鹓鸾。","dynasty":"唐代","title":"春日宴宋主簿山亭得寒字"}
{"author":"宋之问","content":"家临清溪水，溪水绕盘石。绿萝四面垂，袅袅百馀尺。风泉度丝管，苔藓铺茵席。传闻颍阳人，霞外漱灵液。忽枉岩中翰，吟望朝复夕。何当遂远游，物色候逋客。","dynasty":"唐代","title":"敬荅田徵"}
{"author":"宋之问","content":"八月凉风天气晶，万里无云河汉明。昏见南楼清且浅，晓落西山纵复横。洛阳城阙天中起，长河夜夜千门里。复道连甍共蔽亏，画堂琼户特相宜。云母帐前初泛滥，水精帘外转逶迤。倬彼昭回如练白，复出东城接南陌。南陌征人去不归，谁家今夜捣寒衣。鸳鸯机上疏萤度，乌鹊桥边一雁飞。雁飞萤度愁难歇，坐见明河渐微没。已能舒卷任浮云，不惜光辉让流月。明河可望不可亲，愿得乘槎一问津。更将织女支机石，还访成都卖卜人。","dynasty":"唐代","title":"明河篇"}
{"author":"宋之问","content":"香刹中天起，宸游满路辉。乘龙太子去，驾象法王归。殿饰金人影，窗摇玉女扉。稍迷新草木，遍识旧庭闱。水入禅心定，云从宝思飞。欲知皇劫远，初拂六铢衣。","dynasty":"唐代","title":"奉和幸大荐福寺"}
{"author":"宋之问","content":"韦门旌旧德，班氏业前书。谪去因丞相，归来为婕妤。周原乌相冢，越岭雁随车。冥漠辞昭代，空怜赋子虚。绿车随帝子，青琐翊宸机。昔枉朝歌骑，今虚夕拜闱。柳河凄挽曲，薤露湿灵衣。一厝穷泉闭，双鸾遂不飞。","dynasty":"唐代","title":"故赵王属赠黄门侍郎上官公挽词二首"}
{"author":"宋之问","content":"玉树朝日映，罗帐春风吹。拭泪攀杨柳，长条宛地垂。白花飞历乱，黄鸟思参差。妾自肝肠断，傍人那得知。","dynasty":"唐代","title":"折杨柳（一作沈佺期诗）"}
{"author":"宋之问","content":"至人□□识仙风，瑞霭丹光远郁葱。灵迹才辞周柱下，祥氛已入函关中。不从紫气台端候，何得青华观里逢。欲访乘牛求宝箓，愿随鹤驾遍瑶空。","dynasty":"唐代","title":"函谷关"}
{"author":"宋之问","content":"北关怜翠幕，不是厌朱楼。故来呈燕颔，报道欲封侯。","dynasty":"唐代","title":"燕巢军幕"}
{"author":"宋之问","content":"浮湘沿迅湍，逗浦凝远盼。渐见江势阔，行嗟水流漫。赤岸杂云霞，绿竹缘溪涧。向背群山转，应接良景晏。沓障连夜猿，平沙覆阳雁。纷吾望阙客，归桡速已惯。中道方溯洄，迟念自兹撰。赖欣衡阳美，持以蠲忧患。","dynasty":"唐代","title":"自湘源至潭州衡山县"}
{"author":"宋之问","content":"夏王乘四载，兹地发金符。峻命终不易，报功畴敢渝。先驱总昌会，后至伏灵诛。玉帛空天下，衣冠照海隅。旋闻厌黄屋，更道出苍梧。林表祠转茂，山阿井讵枯。舟迁龙负壑，田变鸟芸芜。旧物森如在，天威肃未殊。玄夷届瑶席，玉女侍清都。奕奕扃闱邃，轩轩仗卫趋。气青连曙海，云白洗春湖。猿啸有时答，禽言常自呼。灵歆异蒸糈，至乐匪笙竽。茅殿今文袭，梅梁古制无。运遥日崇丽，业盛答昭苏。伊昔力云尽，而今功尚敷。揆材非美箭，精享愧生刍。郡职昧为理，邦空宁自诬。下车霰已积，摄事露行濡。人隐冀多祐，曷唯沾薄躯。","dynasty":"唐代","title":"谒禹庙"}
{"author":"宋之问","content":"城边问官使，早晚发西京？来日河桥柳，春条几寸生？昆池水合渌，御苑草应青？缓缓从头说，教人眼暂明。","dynasty":"唐代","title":"度大庾岭其二"}
{"author":"宋之问","content":"入卫期之子，吁嗟不少留。情人去何处，淇水日悠悠。恒碣青云断，衡漳白露秋。知君心许国，不是爱封侯。","dynasty":"唐代","title":"使往天平军马约与陈子昂新乡为期，及还而不相遇"}
{"author":"宋之问","content":"南国无霜霰，连年见物华。青林暗换叶，红蕊续开花。春去闻山鸟，秋来见海槎。流芳虽可悦，会自泣长沙。","dynasty":"唐代","tags":"抒情","title":"经梧州"}
{"author":"宋之问","content":"汉广不分天，舟移杳若仙。秋虹映晚日，江鹤弄晴烟。积水浮冠盖，遥风逐管弦。嬉游不可极，留恨此山川。","dynasty":"唐代","title":"汉江宴别"}
{"author":"宋之问","content":"春豫灵池会，沧波帐殿开。舟凌石鲸度，槎拂斗牛回。节晦蓂全落，春迟柳暗催。象溟看浴景，烧劫辨沉灰。镐饮周文乐，汾歌汉武才。不愁明月尽，自有夜珠来。","dynasty":"唐代","title":"奉和晦日幸昆明池应制"}
{"author":"宋之问","content":"有卉秘神仙，君臣有礼焉。忻当苦口喻，不畏入肠偏。扁鹊功成日，神农定品年。丹成如可待，鸡犬自闻天。","dynasty":"唐代","title":"药"}
{"author":"宋之问","content":"家住嵩山下，好采旧山薇。自省游泉石，何曾不夜归。","dynasty":"唐代","title":"嵩山夜还"}
{"author":"宋之问","content":"愿与道林近，在意逍遥篇。自有灵佳寺，何用沃洲禅。","dynasty":"唐代","title":"湖中别鉴上人"}
{"author":"宋之问","content":"幽郊昨夜阴风断，顿觉朝来阳吹暖。泾水桥南柳欲黄，杜陵城北花应满。长安昨夜寄春衣，短翮登兹一望归。闻道凯旋乘骑入，看君走马见芳菲。","dynasty":"唐代","title":"军中人日登高赠房明府"}
{"author":"宋之问","content":"八月凉风天气晶，万里无云河汉明。昏见南楼清且浅，晓落西山纵复横。洛阳城阙天中起，长河夜夜千门里。复道连甍共蔽亏，画堂琼户特相宜。云母帐前初泛滥，水精帘外转逶迤。倬彼昭回如练白，复出东城接南陌。南陌征人去不归，谁家今夜捣寒衣。鸳鸯机上疏萤度，乌鹊桥边一雁飞。雁飞萤度愁难歇，坐见明河渐微没。已能舒卷任浮云，不惜光辉让流月。明河可望不可亲，愿得乘槎一问津。更将织女支机石，还访成都卖卜人。","dynasty":"唐代","title":"明河篇"}
{"author":"宋之问","content":"仲春辞国门，畏途横万里。越淮乘楚嶂，造江泛吴汜。严程无休隙，日夜涉风水。昔闻垂堂言，将诫千金子。问余何奇剥，迁窜极炎鄙。揆己道德馀，幼闻虚白旨。贵身贱外物，抗迹远尘轨。朝游伊水湄，夕卧箕山趾。妙年拙自晦，皎洁弄文史。谬辱紫泥书，挥翰青云里。事往每增伤，宠来常誓止。铭骨怀报称，逆鳞让金紫。安位衅潜构，退耕祸犹起。栖岩实吾策，触藩诚内耻。济济同时人，台庭鸣剑履。愚以卑自卫，兀坐去沉滓。迨兹理已极，窃位申知己。群议负宿心，获戾光华始。黄金忽销铄，素业坐沦毁。浩叹诬平生，何独恋枌梓。浦树浮郁郁，皋兰覆靡靡。百越去魂断，九疑望心死。未尽匡阜游，远欣罗浮美。周旋本师训，佩服无生理。异国多灵仙，幽探忘年纪。敝庐嵩山下，空谷茂兰芷。悠悠南溟远，采掇长已矣。","dynasty":"唐代","title":"自洪府舟行直书其事"}
{"author":"宋之问","content":"下嵩山兮多所思，携佳人兮步迟迟。松间明月长如此，君再游兮复何时。","dynasty":"唐代","title":"下山歌"}
{"author":"宋之问","content":"攀云窈窕兮上跻悬峰，长路浩浩兮此去何从。水一曲兮肠一曲，山一重兮悲一重。松槚邈已远，友于何日逢。况满室兮童稚，攒众虑于心胸。天高难诉兮远负明德，却望咸京兮挥涕龙钟。","dynasty":"唐代","title":"高山引"}
{"author":"宋之问","content":"登天门兮坐盘石之嶙峋，前漎漎兮未半，下漠漠兮无垠。纷窈窕兮岩倚披以鹏翅，洞胶葛兮峰棱层以龙鳞。松移岫转，左变而右易。风生云起，出鬼而入神。吾亦不知其灵怪如此，愿游杳冥兮见羽人。重曰，天门兮穹崇，回合兮攒丛，松万接兮柱日，石千寻兮倚空。晚阴兮足风，夕阳兮赩红。试一望兮夺魄，况众妙之无穷。","dynasty":"唐代","title":"嵩山天门歌"}
{"author":"宋之问","content":"金阁妆新杏，琼筵弄绮梅。人间都未识，天上忽先开。蝶绕香丝住，蜂怜艳粉回。今年春色早，应为剪刀催。","dynasty":"唐代","title":"奉和立春日侍宴内出剪彩花应制"}
{"author":"宋之问","content":"高岭逼星河，乘舆此日过。野含时雨润，山杂夏云多。睿藻光岩穴，宸襟洽薜萝。悠然小天下，归路满笙歌。","dynasty":"唐代","title":"夏日仙萼亭应制"}
{"author":"宋之问","content":"令节三秋晚，重阳九日欢。仙杯还泛菊，宝馔且调兰。御气云霄近，乘高宇宙宽。今朝万寿引，宜向曲中弹。","dynasty":"唐代","title":"奉和九日幸临渭亭登高应制得欢字"}
{"author":"宋之问","content":"复道开行殿，钩陈列禁兵。和风吹鼓角，佳气动旗旌。后骑回天苑，前山入御营。万方俱下拜，相与乐升平。","dynasty":"唐代","title":"扈从登封告成颂"}
{"author":"宋之问","content":"翼翼高旌转，锵锵凤辇飞。尘销清跸路，云湿从臣衣。白羽摇丹壑，天营逼翠微。芳声耀今古，四海警宸威。","dynasty":"唐代","title":"松山岭应制"}
{"author":"宋之问","content":"王子宾仙去，飘飖笙鹤飞。徒闻沧海变，不见白云归。天路何其远，人间此会稀。空歌日云幕，霜月渐微微。","dynasty":"唐代","title":"缑山庙"}
{"author":"宋之问","content":"水府沦幽壑，星轺下紫微。鸟惊司仆驭，花落侍臣衣。芳树摇春晚，晴云绕座飞。淮王正留客，不醉莫言归。","dynasty":"唐代","title":"奉和梁王宴龙泓应教得微字"}
{"author":"宋之问","content":"仙媛乘龙日，天孙捧雁来。可怜桃李树，更绕凤凰台。烛照香车入，花临宝扇开。莫令银箭晓，为尽合欢杯。","dynasty":"唐代","title":"寿阳王花烛图（一作沈佺期诗）"}
{"author":"宋之问","content":"广乐张前殿，重裘感圣心。砌蓂霜月尽，庭树雪云深。旧渥骖宸御，慈恩忝翰林。微臣一何幸，再得听瑶琴。","dynasty":"唐代","title":"上阳宫侍宴应制得林字"}
{"author":"宋之问","content":"直事披三省，重关闭七门。广庭怜雪净，深屋喜炉温。月幌花虚馥，风窗竹暗喧。东山白云意，兹夕寄琴尊。","dynasty":"唐代","title":"冬夜寓直麟阁（一作王维诗）"}
{"author":"宋之问","content":"梵宇出三天，登临望八川。开襟坐霄汉，挥手拂云烟。函谷青山外，昆池落日边。东京杨柳陌，少别已经年。","dynasty":"唐代","title":"登禅定寺阁（一作登总持寺阁）"}
{"author":"宋之问","content":"卧来生白发，览镜忽成丝。远愧餐霞子，童颜且自持。旧游惜疏旷，微尚日磷缁。不寄西山药，何由东海期。","dynasty":"唐代","title":"寄天台司马道士"}
{"author":"宋之问","content":"二百四十载，海内何纷纷。六国兵同合，七雄势未分。从成拒秦帝，策决问苏君。鸡鸣将狗盗，论德不论勋。","dynasty":"唐代","title":"过函谷关"}
{"author":"宋之问","content":"风驭忽泠然，云台路几千。蜀门峰势断，巴字水形连。人隔壶中地，龙游洞里天。赠言回驭日，图画彼山川。","dynasty":"唐代","title":"送田道士使蜀投龙"}
{"author":"宋之问","content":"饯子西南望，烟绵剑道微。桥寒金雁落，林曙碧鸡飞。职拜舆方远，仙成履会归。定知和氏璧，遥掩玉轮辉。","dynasty":"唐代","title":"送赵司马赴蜀州"}
{"author":"宋之问","content":"岁晚东岩下，周顾何凄恻。日落西山阴，众草起寒色。中有乔松树，使我长叹息。百尺无寸枝，一生自孤直。","dynasty":"唐代","title":"题张老松树"}
{"author":"宋之问","content":"泽国韶气早，开帘延霁天。野禽宵未啭，山蜚昼仍眠。目兹海榴发，列映岩楹前。熠爚御风静，葳蕤含景鲜。清晨绿堪佩，亭午丹欲然。昔忝金闺籍，尝见玉池莲。未若宗族地，更逢荣耀全。南金虽自贵，贺赏讵能迁。抚躬万里绝，岂染一朝妍。徒缘滞遐郡，常是惜流年。越俗鄙章甫，扪心空自怜。","dynasty":"唐代","title":"玩郡斋海榴"}
{"author":"宋之问","content":"玉树朝日映，罗帐春风吹。拭泪攀杨柳，长条宛地垂。白花飞历乱，黄鸟思参差。妾自肝肠断，傍人那得知。","dynasty":"唐代","title":"折杨柳（一作沈佺期诗）"}
{"author":"宋之问","content":"夕阳黯晴碧，山翠互明灭。此中意无限，要与开士说。徒郁仲举思，讵回道林辙。孤兴欲待谁，待此湖上月。","dynasty":"唐代","title":"见南山夕阳召监师不至"}
{"author":"宋之问","content":"妾住越城南，离居不自堪。采花惊曙鸟，摘叶喂春蚕。懒结茱萸带，愁安玳瑁簪。侍臣消瘦尽，日暮碧江潭。","dynasty":"唐代","title":"相和歌辞。江南曲"}
{"author":"宋之问","content":"越女颜如花，越王闻浣纱。国微不自宠，献作吴宫娃。山薮半潜匿，苎萝更蒙遮。一行霸句践，再笑倾夫差。艳色夺人目，斅嚬亦相夸。一朝还旧都，靓妆寻若耶。鸟惊入松网，鱼畏沉荷花。始觉冶容妄，方悟群心邪。钦子秉幽意，世人共称嗟。愿言托君怀，倘类蓬生麻。家住雷门曲，高阁凌飞霞。淋漓翠羽帐，旖旎采云车。春风艳楚舞，秋月缠胡笳。自昔专娇爱，袭玩唯矜奢。达本知空寂，弃彼犹泥沙。永割偏执性，自长薰修芽。携妾不障道，来止妾西家。","dynasty":"唐代","title":"浣纱篇赠陆上人"}
{"author":"宋之问","content":"落花双树积，芳草一庭春。玩之堪兴异，何必见幽人。晚入应真理，经行尚未回。房中无俗物，林下有青苔。","dynasty":"唐代","title":"题鉴上人房二首"}
{"author":"宋之问","content":"汉王未息战，萧相乃营宫。壮丽一朝尽，威灵千载空。皇明怅前迹，置酒宴群公。寒轻彩仗外，春发幔城中。乐思回斜日，歌词继大风。今朝天子贵，不假叔孙通。","dynasty":"唐代","title":"奉和幸长安故城未央宫应制"}
{"author":"宋之问","content":"暂幸珠筵地，俱怜石濑清。泛流张翠幕，拂迥挂红旌。雅曲龙调管，芳樽蚁泛觥。陪欢玉座晚，复得听金声。","dynasty":"唐代","title":"幸岳寺应制"}
{"author":"宋之问","content":"韦门旌旧德，班氏业前书。谪去因丞相，归来为婕妤。周原乌相冢，越岭雁随车。冥漠辞昭代，空怜赋子虚。绿车随帝子，青琐翊宸机。昔枉朝歌骑，今虚夕拜闱。柳河凄挽曲，薤露湿灵衣。一厝穷泉闭，双鸾遂不飞。","dynasty":"唐代","title":"故赵王属赠黄门侍郎上官公挽词二首"}
{"author":"宋之问","content":"羌笛写龙声，长吟入夜清。关山孤月下，来向陇头鸣。逐吹梅花落，含春柳色惊。行观向子赋，坐忆旧邻情。","dynasty":"唐代","title":"咏笛"}
{"author":"宋之问","content":"日暮风亭上，悠悠旅思多。故乡临桂水，今夜渺星河。暗草霜华发，空亭雁影过。兴来谁与语，劳者自为歌。","dynasty":"唐代","title":"旅宿淮阳亭口号"}
{"author":"宋之问","content":"五岭恓惶客，三湘憔悴颜。况复秋雨霁，表里见衡山。路逐鹏南转，心依雁北还。唯馀望乡泪，更染竹成斑。","dynasty":"唐代","title":"晚泊湘江"}
{"author":"宋之问","content":"帝忧河朔郡，南发海陵仓。坐叹青春别，逶迤碧水长。饮冰朝受命，衣锦昼还乡。为问东山桂，无人何自芳。","dynasty":"唐代","title":"送姚侍御出使江东"}
{"author":"宋之问","content":"岭外音书绝，经冬复历春。近乡情更怯，不敢问来人。","dynasty":"唐代","title":"渡江汉"}
{"author":"宋之问","content":"歌舞须连夜，神仙莫放归。参差随暮雨，前路湿人衣。","dynasty":"唐代","title":"广州朱长史座观妓"}
{"author":"宋之问","content":"京镇周天险，东南作北关。埭横江曲路，戍入海中山。望越心初切，思秦鬓已斑。空怜上林雁，朝夕待春还。","dynasty":"唐代","title":"登北固山"}
{"author":"宋之问","content":"孤舟泛盈盈，江流日纵横。夜杂蛟螭寝，晨披瘴疠行。潭蒸水沫起，山热火云生。猿躩时能啸，鸢飞莫敢鸣。海穷南徼尽，乡远北魂惊。泣向文身国，悲看凿齿氓。地偏多育蛊，风恶好相鲸。余本岩栖客，悠哉慕玉京。厚恩尝愿答，薄宦不祈成。违隐乖求志，披荒为近名。镜愁玄发改，心负紫芝荣。运启中兴历，时逢外域清。只应保忠信，延促付神明。","dynasty":"唐代","title":"入泷州江"}
{"author":"宋之问","content":"许由去已远，冥莫见幽坟。世薄人不贵，兹山唯白云。宁知三千岁，复有尧为君。时佐激颓俗，登箕挹清芬。高节虽旦暮，邈与洪崖群。","dynasty":"唐代","title":"陪群公登箕山赋得群字"}
{"author":"宋之问","content":"还以金屋贵，留兹宝席尊。江凫啸风雨，山鬼泣朝昏。","dynasty":"唐代","title":"谒二妃庙"}
{"author":"宋之问","content":"受脤清边服，乘骢历塞尘。当闻汉雪耻，羞共虏和亲。","dynasty":"唐代","title":"赠严侍御"}
{"author":"宋之问","content":"梦泽三秋日，苍梧一片云。还将鹓鹭羽，重入鹧鸪群。","dynasty":"唐代","title":"在荆州重赴岭南"}
{"author":"宋之问","content":"象物行周礼，衣冠集汉都。谁怜事虞舜，下里泣苍梧。","dynasty":"唐代","title":"则天皇后挽歌"}
{"author":"宋之问","content":"鸾死铅妆歇，人亡锦字空。悲端若能减，渭水亦应穷。","dynasty":"唐代","title":"邓国太夫人挽歌"}
{"author":"宋之问","content":"亭寒照苦月，陇暗积愁云。今日山门树，何处有将军。","dynasty":"唐代","title":"杨将军挽歌"}
{"author":"宋之问","content":"洛桥瞻太室，期子在云烟。归来不相见，孤赏弄寒泉。与君阔松石，于兹二十年。田公谢昭世，韩子秘幽埏。忆昔同携手，山栖接二贤。笙歌入玄地，诗酒坐寥天。旧友悉零落，罢琴私自怜。逝者非药误，餐霞意可全。为余理还策，相与事灵仙。","dynasty":"唐代","title":"因以题壁赠杜侯杜四"}
{"author":"宋之问","content":"神女向高唐，巫山下夕阳。裴回作行雨，婉恋逐荆王。电影江前落，雷声峡外长。霁云无处所，台馆晓苍苍。","dynasty":"唐代","title":"内题赋得巫山雨（一作沈佺期诗。题云巫山高"}
{"author":"宋之问","content":"候晓逾闽峤，乘春望越台。宿云鹏际落，残月蚌中开。薜荔摇青气，桄榔翳碧苔。桂香多露裛，石响细泉回。抱叶玄猿啸，衔花翡翠来。南中虽可悦，北思日悠哉。鬒发俄成素，丹心已作灰。何当首归路，行剪故园莱。","dynasty":"唐代","title":"早发始兴江口至虚氏村作"}
{"author":"宋之问","content":"□□□□□，□□□□□？仍随五马谪，载与两禽奔。明主无由见，群公莫与言。幸君逢圣日，何惜理虞翻。","dynasty":"唐代","title":"初发荆府赠长史"}
{"author":"宋之问","content":"城边问官使，早晚发西京？来日河桥柳，春条几寸生？昆池水合渌，御苑草应青？缓缓从头说，教人眼暂明。","dynasty":"唐代","title":"度大庾岭其二"}
{"author":"宋之问","content":"金精何日闭，玉匣此时开。东望连吾子，南瞻近帝台。地形龟食报，坟土燕衔来。可叹虞歌夕，纷纷骑吹回。","dynasty":"唐代","title":"梁宣王挽词三首其二"}
{"author":"宋之问","content":"像设千年在，平生万事违。綵旌翻葆吹，圭翣奠灵衣。垄日寒无影，郊云冻不飞。君王留此地，驷马欲何归。","dynasty":"唐代","title":"梁宣王挽词三首其三"}
{"author":"宋之问","content":"邦家锡宠光，存没贵忠良。遂裂山河地，追尊父子王。人悲槐里月，马踏槿原霜。别向天京北，悠悠此路长。","dynasty":"唐代","title":"鲁忠王挽词三首其二"}
{"author":"宋之问","content":"树羽迎朝日，撞钟望早霞。故人悲宿草，中使惨晨笳。气有冲天剑，星无犯斗槎。唯馀孔公宅，长接鲁王家。","dynasty":"唐代","title":"鲁忠王挽词三首其三"}
{"author":"宋之问","content":"绿车随帝子，青琐翊宸机。昔枉朝歌骑，今虚夕拜闱。柳河悽挽曲，薤露湿灵衣。一厝穷泉闭，双鸾遂不飞。","dynasty":"唐代","title":"故赵王属赠黄门侍郎上官公挽词二首其二"}
{"author":"宋之问","content":"江畔鸬鹚鸟，迎霜处处飞。北看疑是雁，南客更思归。岭上行人绝，关中音信稀。故园今夜里，应为捣寒衣。","dynasty":"唐代","title":"江行见鸬鹚"}
{"author":"宋之问","content":"西施旧石在，苔藓日于滋。几处沾妆污，何年灭履綦？岸花羞慢脸，波月敩嚬眉。君将花月好，来比浣纱时。","dynasty":"唐代","title":"西施浣纱篇"}
{"author":"宋之问","content":"一朝承凯泽，万里别荒陬。去国云南滞，还乡水北流。泪迎今日喜，梦换昨宵愁。自向归魂说，炎方不可留。","dynasty":"唐代","title":"初承恩旨言放归舟"}
{"author":"宋之问","content":"晓泊钱塘渚，开帘远望通。海云张野暗，山火彻江红。客泪常思北，边愁欲尽东。从来梦兄弟，未似昨宵中。","dynasty":"唐代","title":"钱江晓寄十三弟"}
{"author":"宋之问","content":"君门九重闭，中有天泉池。可怜双白鹤，飞下碧松枝。吹楼多清管，鸣舞共差池。常欲万里去，怀恩终在斯。","dynasty":"唐代","title":"题九州院双鹤"}
{"author":"宋之问","content":"晚入应真理，经行尚未回。房中无俗物，林下有青苔。","dynasty":"唐代","title":"题鉴上人房二首其二"}
{"author":"宋之问","content":"出游杳何处，迟回伊洛间。归寝忽成梦，宛在嵩丘山。","dynasty":"唐代","title":"答田徵君"}
{"author":"宋之问","content":"河伯怜娇态，冯夷要姝妓。寄言游戏人，莫弄黄河水。","dynasty":"唐代","title":"伤曹娘二首其二"}
{"author":"崔护","content":"去年今日此门中，人面桃花相映红。人面不知何处去，桃花依旧笑春风。","dynasty":"唐代","tags":"写景，故事，抒情","title":"题都城南庄"}
{"author":"崔护","content":"结根挺涯涘，垂影覆清浅。睡脸寒未开，懒腰晴更软。摇空条已重，拂水带方展。似醉烟景凝，如愁月露泫。丝长鱼误恐，枝弱禽惊践。长别几多情，含春任攀搴。","dynasty":"唐代","tags":"咏物，柳树","title":"五月水边柳"}
{"author":"崔护","content":"上巳馀风景，芳辰集远坰.彩舟浮泛荡，绣毂下娉婷。林树回葱蒨，笙歌入杳冥。湖光迷翡翠，草色醉蜻蜓。鸟弄桐花日，鱼翻谷雨萍。从今留胜会，谁看画兰亭。","dynasty":"唐代","title":"三月五日陪裴大夫泛长沙东湖"}
{"author":"崔护","content":"庐峰开石镜，人说舞山鸡。物象纤无隐，禽情只自迷。景当烟雾歇，心喜锦翎齐。宛转乌呈彩，婆娑凤欲栖。何言资羽族，在地得天倪。应笑翰音者，终朝饮败醯。","dynasty":"唐代","title":"山鸡舞石镜"}
{"author":"崔护","content":"春事日已歇，池塘旷幽寻。残红披独坠，嫩绿间浅深。偃仰卷芳褥，顾步爱新阴。谋春未及竟，夏初遽见侵。","dynasty":"唐代","title":"郡斋三月下旬作（以下三首一作张又新诗）"}
{"author":"傅耆","content":"古人务乐善，见士即推毂。今也多忌才，对面远贤蜀。顾予尝喜学，幽室未偶烛。幸会才翘翘，深惭识碌碌。升堂听高论，惟愁日景促。经义许叩击，诗章容往复。荷公引重语，玞珉变良玉。一违几席来，羲娥变昏旭。远闻落帽节，宾朋相追逐。剩摘篱下黄，痛饮杯中醁。清谈已忘倦，佳篇又相勗。毕力为徒弟，强勉攀高躅。异时公行道，其势不可独。首愿策疲蹇，助公施蕴蓄。舒张太平策，散作苍生福。此心答此惠，庶几不忝辱。","dynasty":"宋代","title":"和周茂叔席上酬孟翱太博"}
{"author":"郑良士","content":"画破青山路一条，走鞭飞盖去何遥。碍天岩树春先冷，锁院溪云昼不销。霅上茗芽因客煮，海南沈屑为斋烧。谁能学得空门士，冷却心灰守寂寥。","dynasty":"唐代","title":"寄富洋院禅者"}
{"author":"郑良士","content":"到此溪亭上，浮生始觉非。野僧还惜别，游客亦忘归。月满千岩静，风清一磬微。何时脱尘役，杖履愿相依。","dynasty":"唐代","title":"题兴化高田院桥亭"}
{"author":"郑良士","content":"仄径倾崖不可通，湖岚林霭共溟蒙。九溪瀑影飞花外，万树春声细雨中。覆石云闲丹灶冷，采芝人去洞门空。我来不乞邯郸梦，取醉聊乘郑国风。","dynasty":"唐代","title":"游九鲤湖"}
{"author":"德新","content":"几竿修竹一泓池，陇畔柴扉片石支。有客未来茶已熟，閒将蕉叶写新诗。","dynasty":"清代","title":"乃奇禅师约同臞庵先过楚禅即事"}
{"author":"仓央嘉措","content":"端居布拉达宫时，仓央嘉措称上师?夜醉酒楼美女侧，衲本人间一浪子。?","dynasty":"清代","title":"情诗其十七"}
{"author":"仓央嘉措","content":"东山崔嵬不可登，绝顶高天明月生，?红颜又惹相思苦，此心独忆是卿卿。","dynasty":"清代","title":"情诗其一"}
{"author":"仓央嘉措","content":"仙羽如雪暂徘徊，欲将此身借翼载。?不学令威控鹤去，理塘相见即归来。","dynasty":"清代","title":"情诗其十八"}
{"author":"仓央嘉措","content":"洞房一夜照花烛，卿卿嫁作他人妇。?相思如狂心如灰，为情憔悴向谁诉?","dynasty":"清代","title":"情诗其十一"}
{"author":"仓央嘉措","content":"西风吹谢花成泥，蜂蝶每向香尘泣。?情犹未了缘已尽，笺前莫赋断肠诗。","dynasty":"清代","title":"情诗其三"}
{"author":"仓央嘉措","content":"飞短流长断人肠，情怀恻恻每神伤。?惆怅玉人独归去，芳草萋萋满斜阳。","dynasty":"清代","title":"情诗其二十五"}
{"author":"仓央嘉措","content":"柳枝经风叶未凋，当时愁损画眉鸟。?今日重入歌舞地，逢见卿卿又魂销。","dynasty":"清代","title":"情诗其二十七"}
{"author":"仓央嘉措","content":"今夜新月似蛾眉，时还暂去时还归。?记取临行重来约，月成钩时人成对。","dynasty":"清代","title":"情诗其二十八"}
{"author":"仓央嘉措","content":"明眸皓齿艳无双，比拟圆月两相仿。?惆怅婵娟多寂寞，欢情只供一夜长。","dynasty":"清代","title":"情诗其十三"}
{"author":"仓央嘉措","content":"昨趁夜色赴幽期，鹅羽纷纷晓来迷。?两行屐痕深雪里，教人如何不得知??","dynasty":"清代","title":"情诗其十六"}
{"author":"仓央嘉措","content":"欲语幽情期红裙，平林漠漠柳枝深。?除却当时画眉鸟，风情许知一佳人。","dynasty":"清代","title":"情诗其二十"}
{"author":"仓央嘉措","content":"姹紫嫣红一时凋，舞衣不称旧舞腰。?争教蜂蝶两相断，袖底羞见檀郎招??","dynasty":"清代","title":"情诗其二十一"}
{"author":"仓央嘉措","content":"掌上明珠价几何，无心未曾思量著。?一朝归携他人袖，那时伤情泪痕多。","dynasty":"清代","title":"情诗其十"}
{"author":"仓央嘉措","content":"绿窗深情不忍离，去离徊徨意转迷。?久拟深山学修法，又延行程到后期。","dynasty":"清代","title":"情诗其二十二"}
{"author":"仓央嘉措","content":"故园迢迢忆双亲，每对卿卿泪满襟。?千山万水相追寻，始信卿心胜娘心。","dynasty":"清代","title":"情诗其二十六"}
{"author":"仓央嘉措","content":"侯门一入似海深，欲讯卿卿问鬼神。?此情惘然逝如梦，镜花水月原非真。","dynasty":"清代","title":"情诗其十二"}
{"author":"仓央嘉措","content":"锦葵原自恋金蜂，谁供花颜奉神灵?欲舞轻翼入殿里，偷向坛前伴卿卿。","dynasty":"清代","title":"情诗其五"}
{"author":"仓央嘉措","content":"欲题新词寄娇娘，风吹雨蚀半微茫。?我有相思千般意，百磨不灭铭肝肠。","dynasty":"清代","title":"情诗其四"}
{"author":"仓央嘉措","content":"欲倚绿窗伴卿卿，颇悔今生误道行。有心持钵丛林去，又负美人一片情。","dynasty":"清代","title":"情诗其九?"}
{"author":"仓央嘉措","content":"暗香袭处佩环鸣，美眸善睐未分明。?临去莞尔还一笑，忽与余兮两目成。","dynasty":"清代","title":"情诗其八"}
{"author":"仓央嘉措","content":"崔嵬东山与天齐，红颜迤逦隔云梯。?相思萦系解语花，心似奔马雪蹄疾。","dynasty":"清代","title":"情诗其二十三"}
{"author":"仓央嘉措","content":"曾慕鸳鸯效双栖，南谷林深叶迷离。?除却鹦哥谁人晓，莫将幽情向人啼。","dynasty":"清代","title":"情诗其十四"}
{"author":"仓央嘉措","content":"浮生一刹逝如电，画楼辜负美人缘。?未知来生相见否?陌上逢却再少年。","dynasty":"清代","title":"情诗其十九"}
{"author":"仓央嘉措","content":"倾城美色竞群芳，品茗斗酒擅欢场。?欲共卿卿两相悦，不期魂魄归帝乡。","dynasty":"清代","title":"情诗其二十四"}
{"author":"仓央嘉措","content":"竟日冥思绝妙相，碧落黄泉两茫茫。奈何红颜一时现，不需枯坐与焚香。","dynasty":"清代","title":"情诗其七"}
{"author":"仓央嘉措","content":"愿与卿结百年好，不惜金屋备藏娇。一似碧渊水晶宫，储得珍稀与奇宝。","dynasty":"清代","title":"情诗其二"}
{"author":"仓央嘉措","content":"结束花帽下妆楼，雕鞍别时每牵手。怜郎愁绝还相劝，时日无多再聚首。","dynasty":"清代","title":"情诗其二十九"}
{"author":"仓央嘉措","content":"日暮瞒得众人行，却向宠犬语叮咛。慎勿说道人已去，归时禅院近黎明。","dynasty":"清代","title":"情诗其十五"}
{"author":"仓央嘉措","content":"美颜无双处处夸，玉帐香肌娇无那。夜夜伴得鸳鸯宿，不羡旖旎上林花。","dynasty":"清代","title":"情诗其三十"}
{"author":"仓央嘉措","content":"入山投谒得道僧，求教上师说因明。争奈相思无拘检，意马心猿到卿卿。","dynasty":"清代","title":"情诗其六"}
{"author":"曹源郊","content":"步屟山岩日夕宣，精神相感产神芝。种分仙圃三枝秀，气合灵机五色奇。石上盘根云作护，溪边映彩玉为姿。明朝拟约来相访，可许琼浆啜一匙。","dynasty":"清代","title":"东园产芝秋暑未能往观先成一律柬二兄"}
{"author":"冯锡镛","content":"惶恐滩头放棹回，独披空翠上高台。天留砥柱双江合，地耸云屏五岭开。老树饱霜眠涧底，断崖衔日枕城隅。道人为报乡关信，大庾花先著早梅。","dynasty":"清代","title":"登八镜台"}
{"author":"冯锡镛","content":"明日非所期，忽挂窗前树。延之堂上来，清光肯我顾。顾亦不常留，留亦不常住。人在即百年，几见当头遇。问月月无言，此心如有悟。天本有枯时，月岂无缺处。不但且饮酒，共领杯中趣。我醉便酣眠，月亦出门去。","dynasty":"清代","title":"对月作"}
{"author":"葛次仲","content":"玉露中秋夜，亭亭月正圆。一霄当皎洁，万象共澄鲜。送别高台上，添愁野帐前。无因驻清景，歌舞入明年。","dynasty":"宋代","title":"中秋月集句其一"}
{"author":"葛次仲","content":"凉夜清秋半，常娥照玉轮。九霄微有露，万里正无尘。气射繁星灭，明翻宿鸟频。寥寥天地内，风景一时新。","dynasty":"宋代","title":"中秋月集句其二"}
{"author":"葛次仲","content":"万里清江万里天，一村桑柘一村烟。渔翁醉睡又醒睡，高唱夕阳孤岛边。","dynasty":"宋代","title":"诗一首"}
{"author":"葛次仲","content":"全吴临巨溟，青山天一隅。静境林麓好，胜槩凌方壶。泓泓野泉洁，暧暧烟谷虚。攀云造禅扃，跻险筑幽居。道人刺猛虎，复来薙榛芜。咄嗟檀施开，以有此屋庐。侧叠万古石，功就岂斯须。磥砢成广殿，鬼工不可图。有穷者孟郊，过此亦踌躇。赋诗留岩屏，词律响琼琚。我访岑寂境，幸与高士俱。时升翠微上，凉阁对红蕖。岸帻偃东斋，果药杂纷敷。上方风景清，华敞绰有馀。高窗瞰远郊，万壑明晴初。赏爱未能去，赪霞照桑榆。老僧道机熟，闲持贝叶书。秉心识本源，高谈出有无。茗酌待幽客，顿令烦抱舒。儒道虽异门，意合不为殊。抖擞垢秽衣，惟有牟尼珠。馀生愿休止，投策谢归涂。","dynasty":"宋代","title":"昆山慧聚寺集句"}
{"author":"陈秀才","content":"地偏云自起，日暮山更深。","dynasty":"唐代","title":"句"}
{"author":"冯询","content":"一脱官衫百体便，卧游虽暂亦缠绵。树知尘世百年事，花送春人十里船。白日纵歌宜放鹤，青山埋骨有啼鹃。不知寒食清明过，只觉韶华在眼前。","dynasty":"清代","title":"祁门舟中"}
{"author":"冯询","content":"东海浮山并浮日，日光射空海底出。浮山日涌罗山来，两峰摇摇势欲失。铁桥互天天汉低，天风浩荡云凄迷。淋漓元气渺不测，忽惊天外鸣天鸡。乾坤草庐半空起，四百峰头一亭峙。中有苍茫独立人，元精耿耿双眸视。本来南国占离明，文章天上摇火精。收拾蛮烟炙炎海，海市忽散鲛人惊。珊瑚万树若列炬，照见山河了如许。蓬莱并入金镜中，一角分明失左股。黄尘更变水浅清，劫灰飞尽玻璃明。何时晞发最高处，顾盼目极东南溟。","dynasty":"清代","title":"罗浮子日亭观日歌"}
{"author":"冯询","content":"买骏无人入燕市，一片雄心为谁死。精神满腹气压纸，壁间飒飒风尘起。主人待汝恩不轻，购汝饲汝绘汝形。龙骨先摹神气力，兔毛更染好颜色。晶莹夹镜参差钱，羁金络玉装宝鞯。势欲飞腾却不去，回头似待王良御。至今落拓犹英豪，雄姿卓荦顾视高。主人挂向长安道，相看共叹风尘老。年深墨汁还淋漓，按图试问画者谁。名姓不遣俗人识，英雄埋没胡可知。却看图形感沙漠，马闲亦是麒麟阁。","dynasty":"清代","title":"长新店题壁上画马"}
{"author":"卞瑛","content":"踟躅登高望，春光处处同。松连山径绿，花出杏村红。古跸浮云外，新莺细雨中。随君同缓步，何必太匆匆。","dynasty":"清代","title":"春日偕徐萼楼登覆酒山"}
{"author":"南卓","content":"翱翔曾在玉京天，堕落江南路几千。从事不须轻县宰，满身犹带御炉烟。","dynasty":"唐代","title":"赠副戎"}
{"author":"汤思退","content":"画船横绝湖波练。更上雕鞍穷翠巘。霜橘半垂黄。征衣尽日香。钟声云外听。金界青松映。何处是华山。峰峦杳霭间。","dynasty":"宋代","title":"菩萨蛮（游水月寺）"}
{"author":"汤思退","content":"虞妃从醒野，启母袝稽山。","dynasty":"宋代","title":"句"}
{"author":"汤思退","content":"云作袈裟方石僧，岩前独立几经春。有人若问西来意，默默无言总是真。","dynasty":"宋代","title":"咏石僧"}
{"author":"汤思退","content":"云作袈裟石作僧，岩前独立几经春。有人若问西来意，默默无言总是真。","dynasty":"宋代","title":"咏石僧"}
{"author":"汤思退","content":"虞妃从梧野，启母祔稽山。","dynasty":"宋代","title":"句"}
{"author":"蔡洸","content":"筑堂傍西庑，非悦轮奂美。公余竟何之，行行辄至止。纷纭屏玩好，周遭罗经史。晤对今伟人，尚论古君子。择善固毋倦，胜良自自喜。卫公骨虽朽，妙语犹在耳。","dynasty":"宋代","title":"友贤堂"}
{"author":"王叔承","content":"公无渡河，河不公惜。黄河犹可，奈此河伯。","dynasty":"明代","title":"箜篌引"}
{"author":"王叔承","content":"千金宝剑万金装，笑掷胡姬绿酒床。醉跃紫骝呼侠客，东风吹入斗鸡场。","dynasty":"明代","title":"少年行"}
{"author":"王叔承","content":"山童报新水，没到樱桃树。双飞跋扈鱼，冲散落花去。","dynasty":"明代","title":"鸣玉园杂景二首"}
{"author":"王叔承","content":"鸲鹆洗清泉，细眼开春晓。金鱼吹墨花，黑却浮萍草。","dynasty":"明代","title":"鸣玉园杂景二首"}
{"author":"王叔承","content":"暮雪摇空江，美人隔烟水。门外寄书人，芦花裹双鲤。","dynasty":"明代","title":"答陈济之雪中见寄"}
{"author":"王叔承","content":"仙班无乃侍臣哀，龙去攀髯竟莫回。谁复草书封泰岳，可堪遗诏惜轮台。百年忽有河山变，万国重瞻日月开。春到定逢新礼乐，周南怜汝滞蒿莱。","dynasty":"明代","title":"丁卯元日有感却寄范伯桢"}
{"author":"王叔承","content":"政有何苦，视虎为甚。妇人之言，孔子轻信。代王即天位，半赐今年租。县官勤岁课，杀人如斩荼。谓虎有牙，不破我家。谓虎有毒，不食我谷。麒麟凤凰，颂天济济。愿我皇帝陛下寿万纪，小人虽生亦蝼蚁。","dynasty":"明代","title":"江谣"}
{"author":"王叔承","content":"山雨飞花访谢连，新诗细草佛灯前。前身记是维摩诘，手把醍醐坐白莲。","dynasty":"明代","title":"雨中与范伯桢登常照寺饮其弟仲昭书舍"}
{"author":"王叔承","content":"珠林光万点，红乱野园芳。艳夺桃花彩，甘骄荔子浆。女翻双腕白，莺溜一衣黄。问是谁家胜，江东顾辟疆。","dynasty":"明代","title":"荆溪游樱桃园"}
{"author":"王叔承","content":"石桥流水碧生凉，潭树垂阴百尺长。一片晚霞生谷口，羽衣如在赤城梁。","dynasty":"明代","title":"石湖小天台同陆生施生兄弟"}
{"author":"王叔承","content":"白勣含闺怨，吴蚕五月空。但知桑叶绿，不识茜花红。","dynasty":"明代","title":"济之怪余久归赋杂言解嘲（二首）"}
{"author":"王叔承","content":"梁鸿无好兴，归及采桑时。愧汝张京兆，朝朝画翠眉。","dynasty":"明代","title":"济之怪余久归赋杂言解嘲（二首）"}
{"author":"王叔承","content":"南北乾坤壮此行，西风走马石头城。三吴往事秋涛急，六代新愁暮雨生。龙虎只今余王气，江山千里护神京。请看丰镐艰难地，回首园陵无限情。","dynasty":"明代","title":"金陵览古"}
{"author":"王叔承","content":"观音高阁迥岩扉，客酒凭陵燕子矶。山带石城孤寺立，潮平江国乱帆飞。故宫木叶空金碗，荒渡芦花失宝衣。我亦乘风欲西逝，少林秋老白云归。","dynasty":"明代","title":"游观音岩燕子矶因感梁王达磨故事"}
{"author":"王叔承","content":"范生有约登翠微，天台雁荡余当归。山中鹤翎堕仙氅，秋风赠我逍遥衣。衣作逍遥游，歌酬缥缈句。江帆昨泛东西九，洞府微茫在烟树。张公乘驴出溟渤，青山迸作神仙宅。幽径杳相迷，颠崖险如瑽。七日混沌开，千年人世隔。一窍深悬窈窕天，万奇乱斗玲珑石。药田丹灶苔花深，石床冷卧闲云白。西峰玉女欢相招，采芝濯足春潭碧。人生有足何轻弃，要与乾坤觅灵异。放歌醉踏荆溪船，乘兴还游善卷寺。涧飞白雾蛟龙巢，柱烧玄火雷霆字。探地窟，凌穹苍。徘徊两洞，百骸颠狂。秀乳结丹碧，宝玉扬辉光。下有千丈嵯峨之绝壑，鸣泉百道争赴兮，忽如汉兵十万走赵壁。上有瞰空倚天之陡岩，谽谺而阴森兮，恍如层宫复道秦阿房。老蝠为仙石为燕，山灵玉手褰衣裳。野人衣袂烟霞结，胜游瑰玮凭谁泄。苕川小范同我袍，白缣裁寄湖州雪。幽盟更订琅玕竹，得吴望越心难足。刘郎梦落赤城梁，谢生诗映龙湫瀑。草鞋布袜枯木瓢，身骑凤凰吹紫箫。武林二月桃花雨，月明夜渡钱塘潮。","dynasty":"明代","title":"仲昭约明岁游天台雁荡先以逍遥衣见赠作张公"}
{"author":"王叔承","content":"董节妇，姓袁氏，江西吉安之永丰人也。年二十而夫死，以姑在，不从死，许身以节，事其姑良孝。正德中，闽寇寇永丰，妇及姑被执，妇固万死不可辱矣，又持其姑哀泣请死，求贼生之。会夫之兄董凤求贼生其母，亦哀泣请死。贼义之，皆得生去。同执者金生亲见之云。余友人胡涍为县永丰，胡则胡节妇子也。故诵节妇事甚详。节妇有遗腹子，已殇。殇子名行仁，节妇孙矣。妇今年八十有六，行仁走千里来吴会，乞赠言为大母寿。吾知寿非大母心也，赋《董节妇》。然胡永丰又曰：“有刘某妻罗氏者，骂贼投井而死。”盖同时矣。闽酋昔寇永丰县，董家袁妇遭兵乱。不惟全节全其姑，万刃交前颜不变。夫之母，宁独死。夫之兄，又请死。岂曰妇人惭，孝子悲，辞鬼神，慑烈气，金石开。妇求生姑子生母，一时争死天所哀。至情感贼贼敛手，谁其见之金秀才。董节妇，节孝两难及。二十守寡逾八十，寒江冻雪孤筠立。有孙千里来乞文，告余往事青袍湿。骂贼投井死亦奇，当时更有刘家妻。","dynasty":"明代","title":"董节妇"}
{"author":"王叔承","content":"江花低拂座，窈窕雨中枝。湿翠笼芳树，娇红袅碧丝。骊山清袚处，越水浣纱时。可奈风前态，迷春映酒卮。","dynasty":"明代","title":"雨中看垂丝海棠"}
{"author":"王叔承","content":"鸣榔晓发钱塘江，波开绿酒浮春缸。江风吹帆三百里，青山片片随船窗。山头挂天根插水，两岸阴森那可已。游郎如坐彩云来，人家尽住瑶屏里。三江烟树嗟空阔，谁道龙中更奇绝。陡岩岚翠寒扑肌，拂手藤花洒香雪。荆扉女儿扬茜裙，映柳窥人半明灭。山村酒价不用钱，笑减青粳沽竹叶。风波相遇皆行迈，死生肯付乾坤外。采芝昨上桐君庐，占星又宿严陵濑。","dynasty":"明代","title":"自钱塘由富春桐江抵七里滩同范仲昭"}
{"author":"王叔承","content":"受降城下橐驼群，幕府屯田杳不闻。三辅干戈消白骨，九秋烽火暗黄云。边疆竟尔堪忧国，往昔何人议战勋。休道朔方元保障，健儿犹哭李将军。","dynasty":"明代","title":"吴江舟中赋得秋怀（四首）"}
{"author":"王叔承","content":"陈郎谐父执，往往诵余诗。抱弟灯前舞，调人学语时。笑看明月桂，知是宁馨儿。若有羊家练，淋漓醉墨遗。","dynasty":"明代","title":"席上陈稚登抱幼弟桂郎向余看月"}
{"author":"王叔承","content":"往时慕游侠，尚友追昔贤。乃兹颇超逸，举世同所天。况我肝胆交，惜别能无怜。余归向吴会，君行入幽燕。烹莼脍鲈鱼，白马西翩翩。挥手各有期，江水闻此言。","dynasty":"明代","title":"赠别益嗟"}
{"author":"王叔承","content":"怪是虎头痴，生儿复虎儿。三年声壮伟，二尺骨权奇。见客能觞酒，搴余问草诗。风尘来燕颔，尔辈已堪疑。","dynasty":"明代","title":"席上戏赠益卿幼子虎儿"}
{"author":"王叔承","content":"武昌老笛名铁龙，洪武之间来浙东。江湖万里忽相失，当时哭死陈家翁。流落人间二百秋，苍龙化去青天愁。子孙累世觅宗器，汉家宝剑周天球。或言槜李豪家得，夜夜龙光射南极。十年空费陈生心，购问惭无万金直。一朝海客持相换，生脱貂裘妇钗钏。合浦重归明月珠，精魂似识先人面。太古琅玕轻欲折，孔窍参差头尾裂。丹砂错落水银花，苔痕蚀尽并州铁。薄如藤纸枯如木，灯前三弄秋声蹙。万点梅花潇席寒，夜半空山扣哀玉。羌儿虎踞鸣塞鸿，怪蛟人立吹烟竹。忆昔汝祖浮洞庭，潇湘片月开黄陵。纯阳真人坐黄鹤，汉江绿酒倾瑶瓶。飘然将笛下东海，铁龙声断江风腥。汝今与笛竟何适，楚水吴山愁客星。汝祖从战鄱阳濆，佩刀曾佐高皇勋。叹汝飘零把孤笛，丹青竟作曹将军。半生我亦怀青蘋，袖来不用生龙鳞。不如黄鹤楼前换酒听吹笛，与君醉杀湘江春。","dynasty":"明代","title":"铁笛歌（有序）"}
{"author":"王叔承","content":"群飞鸥鹭逐筜祇，予亦扬帆赴杳冥。洒鬓湖风寒气白，打船春雨浪花青。水边万树来江县，云里双峰出洞庭。七十二桥灯火乱，野烟沽酒宿渔汀。","dynasty":"明代","title":"风雨泛太湖宿松陵长桥漫兴"}
{"author":"王叔承","content":"残星点点照船明，敲石寒炉曙火生。推枕坐看江市过，梦中听得卖鱼声。","dynasty":"明代","title":"晓过八坼"}
{"author":"王叔承","content":"莺啼花落过江南，溪上人家尽浴蚕。无奈罗敷春欲老，隔桑红袖把青篮。","dynasty":"明代","title":"宿丝溪"}
{"author":"王叔承","content":"鹅肫荡口好荼綍，朗秀娇人醉玉姿。却似鉴湖秋月白，纱浣石上见西施。","dynasty":"明代","title":"同谢水部陈山人游虎丘王进士赠华荡酒与高家"}
{"author":"王叔承","content":"试问乌程第一篘，醉仙翻作酒家羞。三千年上探星海，未必黄河是浊流。","dynasty":"明代","title":"王元美分守浙西书来谓乌程酒浊如泾水黑若油"}
{"author":"王叔承","content":"月出江头半掩门，待郎不至又黄昏。夜深忽听巴渝曲，起剔残灯酒尚温。","dynasty":"明代","title":"竹枝词十二首"}
{"author":"王叔承","content":"白帝城高秋月明，黄牛滩急暮潮生。送君万水千山去，独自听猿到五更。","dynasty":"明代","title":"竹枝词十二首"}
{"author":"王叔承","content":"一从荡子客长干，怕说风波五百滩。忽接家书心暗喜，更于封外写平安。","dynasty":"明代","title":"竹枝词十二首"}
{"author":"王叔承","content":"阴阴桃李晚妆迟，万里桥头叫子规。拜月归来人语静，金钗失在竹廊西。","dynasty":"明代","title":"竹枝词十二首"}
{"author":"王叔承","content":"青桑老尽茜花开，新妇看蚕婆不来。织得西川宫样锦，机头先与小姑裁。","dynasty":"明代","title":"竹枝词十二首"}
{"author":"王叔承","content":"杨柳青青酒店门，阿郎吹火妾开樽。千金卖得文章去，不记当时犊鼻裈。","dynasty":"明代","title":"竹枝词十二首"}
{"author":"王叔承","content":"兰桡小小叶为船，荡漾红妆下锦川。泪落清波君不见，秋风吹老并头莲。","dynasty":"明代","title":"竹枝词十二首"}
{"author":"王叔承","content":"生年十五棹能开，那怕瞿唐滟滪堆。郎今晒网桃花渡，奴把鲜鱼换酒来。","dynasty":"明代","title":"竹枝词十二首"}
{"author":"王叔承","content":"点点流萤送落花，春风寂寞断琵琶。人来寄与菖蒲叶，说是成都造纸家。","dynasty":"明代","title":"竹枝词十二首"}
{"author":"王叔承","content":"白盐生井火生畬，女子行商男作家。撞布红衫来换米，满头都插杜鹃花。","dynasty":"明代","title":"竹枝词十二首"}
{"author":"王叔承","content":"避人低语卜金钱，侵晓焚香拜佛前。见说嘉陵江水恶，莫教风浪打郎船。","dynasty":"明代","title":"竹枝词十二首"}
{"author":"王叔承","content":"手搏仇心血满杯，胡姬送酒菊花开。朔风吹过飞龙马，弟在蓝田射虎来。","dynasty":"明代","title":"侠游行"}
{"author":"王叔承","content":"苏小坟西是妾家，门前都种白莲花。郎来好认当垆处，石上瑶琴覆落霞。","dynasty":"明代","title":"西湖歌"}
{"author":"王叔承","content":"吴江之东双烂溪，日南合浦不足奇。采来溪蚌大于斗，明珠历历开光辉。炯如银河堕片月，群星错落流璇玑。绿珠含笑胡僧叹，走盘五色西摩尼。遂令长溪作宝市，竞抛禾黍穿沙泥。老渔泅波似野獭，儿童出没犹鸬鹚。岂无一人二人死，藏珠剖腹心相宜。粒珠可换米百斛，朝耕夕耨良苦为。是岁山西天雨黍，陇西地震山崩移。江南大旱珠岂无，金多谷少宁充饥。愚民易愚哲人惧，笑倚斜阳坐溪树。莫得良农半化渔，明年蚬蛤皆堪虑。","dynasty":"明代","title":"烂溪采珠歌"}
{"author":"王叔承","content":"画得苕溪歌小山，青青丛桂洒松关。春来有酒还招隐，万片桃花水一湾。","dynasty":"明代","title":"二范携酒过集周野人桂花下看陈生作画"}
{"author":"王叔承","content":"二十四桥边，当垆谁可怜。妆成窥容坐，不奈数青钱。","dynasty":"明代","title":"扬州歌四首"}
{"author":"王叔承","content":"东家女十三，西家女十五。夜半搴娘啼，嫁与并州估。","dynasty":"明代","title":"扬州歌四首"}
{"author":"王叔承","content":"罗衣束素云，绣履裹纤玉。低回不自前，含娇灭华烛。","dynasty":"明代","title":"扬州歌四首"}
{"author":"王叔承","content":"大银万箱，广场盐万廪。峨峨虬髯商，日簇红儿饮。","dynasty":"明代","title":"扬州歌四首"}
{"author":"王叔承","content":"西湖宜晚渡，趁得采莲船。越女娇吴客，搴衣再索钱。","dynasty":"明代","title":"晚渡西湖"}
{"author":"王叔承","content":"秋湖皎皎月泠泠，听罢渔歌酒欲醒。试问秦皇放船处，白云深锁佛头青。","dynasty":"明代","title":"月夜宿西湖大佛头寺"}
{"author":"王叔承","content":"一百六日春正浓，江村片水桃花通。兰桡双飞柳底灭，船头细草摇轻红。女郎祠前美人集，骄春粉黛花神泣。小姑倚嫂姊将妹，佛香惹袖朝云湿。竞舍金钗铸善财，笑打流莺映花立。等闲倾尽吴儿国，玉骢仿佛酒无色。百年日日宜清明，昨日无端送寒食。眼前色界非非天，烟花梦断空遗钿。青原寡妇哭何事，日暮东风吹纸钱。","dynasty":"明代","title":"清明日游新城观音祠"}
{"author":"王叔承","content":"武夷之君家青山，采芝长啸烟霞间。当时共赴幔亭宴，琪花惹袖秋斑斑。三月东风又送汝，青青杨柳西湖雨。人生此别不易逢，千里寻仙作孤旅。一尊洒碧钱塘江，片帆扫白严陵渚。三十六峰如见君，应问王生醉何许。洞天石扇多异书，字法定与人间殊。明年迟余九曲水，谈玄酌酒焚枯鱼。","dynasty":"明代","title":"赋得武夷君送陆无从游闽中"}
{"author":"王叔承","content":"新凉树杪来，风色动衔杯。檐晚蜓蜻挂，篱晴蛱蝶回。一溪秋水到，满屋豆花开。无限江南意，吴歌醉懒裁。","dynasty":"明代","title":"新凉"}
{"author":"王叔承","content":"秋雨欲浮村，青螺上床脚。日出过东邻，船头系篱落。","dynasty":"明代","title":"雨后杂兴三首"}
{"author":"王叔承","content":"野水平溪桥，波翻蓼花乱。斫竹编青篮，门前开蟹簖。","dynasty":"明代","title":"雨后杂兴三首"}
{"author":"王叔承","content":"溪娃逐晚凉，双双戏檐底。笑入豆花棚，烧灯寻络纬。","dynasty":"明代","title":"雨后杂兴三首"}
{"author":"王叔承","content":"广陵潮头磨宝刀，落日正悬杨子桥。椎牛置酒赛河伯，白虹当座开青霄。一杯万里行色骄，虎头将军髯紫毛。弹铗金精啸生火，酣歌忽指欃枪高。书生能笔又能箭，谁堪巧饰人前面。阴山六月马走冰，侠气淋漓心一片。玉鞍斜挂单于头，血花乱洒青袍茜。行行尽弃雕虫艺，骏骨还应向燕冀。壮君慷慨十三篇，老我沈冥五千字。声诗字学俱微茫，男儿白手为侯王。君不见郭汾阳，生平著书曾几行。笑谈将相动自得，道与古圣参徜徉。北征倘见胡御史，传声勿事词人章。言官岂无经国疏，骅骝伯乐方康庄。天子垂衣御春殿，相公努力当乾纲。此时定容直臣口，愿思大体无猖狂。呼韩稽颡亦难恃，烽烟或报胡尘黄。匡衡刘向总忧国，可宜魏绛宜陈汤。相逢燕市醉怀合，若论边塞先庙廊。燕山青青易水绿，有人更唱萧萧曲。苍颜怪颔卖文者，便是当年高击筑。黄金台下胡姬家，垆头旧典王生服。我亦尝嗤广武军，竖子英雄犹在目。诸君此去功名成，问余多恐黄粱熟。","dynasty":"明代","title":"送吴子化北游因简童子鸣山人胡原荆御史"}
{"author":"王叔承","content":"阖闾城头垂白云，周家亭子当斜曛。后有专诸墓，前有要离坟。梁鸿客冢落其畔，断碑荒草愁氤氲。雄心不朽地自烂，侠骨生香天欲焚。洒酒浇青天，烧纸问白骨。名呼千年鬼，应声如咄咄。往事忽在前，怒立头上发。江风飞剑鱼喷刀，王僚庆忌如吹毛。谁言南人太孺子，吴门气夺秦关高。出关先生五噫去，舂米却慕延陵豪。主人知客亦已晚，死同剑侠埋蓬蒿。今日亭长生相逢，击鲜置酒非伯通。当年三子我谁是，著书学剑皆成空。壁鱼浪蚀五车字，纯钩血死秋芙蓉。行将变名姓，吴市酣冥冥。君无擅声价，日写《黄庭经》。不如铲却退笔冢，酒花春满荼綍青。君不见尊前侠香吹不了，太玄寂寞成都亭。","dynasty":"明代","title":"侠香亭是要离专诸梁鸿葬处为周公瑕赋"}
{"author":"王叔承","content":"晋陵明月酒家胡，百斛荼綍不论沽。可道江南春色早，美人十四已当垆。","dynasty":"明代","title":"月夜晋陵酒家"}
{"author":"王叔承","content":"东西二九夹孤城，一点人烟双镜青。试觅长桥斩蛟处，草花生磷晚风腥。","dynasty":"明代","title":"荆溪杂曲四首"}
{"author":"王叔承","content":"女墙开遍白蔷薇，萝叶藤花鸟乱飞。耐可铜官复离墨，满城山色照人衣。","dynasty":"明代","title":"荆溪杂曲四首"}
{"author":"王叔承","content":"卖残竹菌笋还来，收罢兰花蕙又开。但使山田饶秫米，何妨虎迹遍莓苔。","dynasty":"明代","title":"荆溪杂曲四首"}
{"author":"王叔承","content":"郎为茶客走江淮，虎窟留侬卖野柴。怪底客多茶去少，红衫典却又银钗。","dynasty":"明代","title":"荆溪杂曲四首"}
{"author":"王叔承","content":"腊去三朝雪，春来十日冰。棹鸣寒玉破，舟白浪花凝。客梦天无际，人烟树几层。吴江沙月暝，雁影落渔灯。","dynasty":"明代","title":"冰出吴江"}
{"author":"王叔承","content":"相思回梦入青扉，隔夜红绡月色微。巫峡行云含雨出，章台折柳带春归。颦开镜里新沾黛，笑拂床头旧舞衣。怪得莺莺憔悴死，鸳鸯花下又双飞。","dynasty":"明代","title":"有调"}
{"author":"王叔承","content":"君不见苏秦无赖子，开口风涛吞万里。只为家无二顷田，播乱乾坤斗群蚁。张仪大笑世亦倾，妻子休愁舌未死。朱生有口亦不尘，千古旧事翻为新。掀唇击掌变态尽，能令人喜能令颦。刘项兴亡在顷刻，唤来野鬼皆生人。棚头傀儡影中戏，英雄一往谁复真。君不见罗生《水浒传》，史才别逞文辉烂。草莽雄心不自成，指点罡星洒江汉。马迁丘明走笔端，神机颠倒庄周幻。滑稽玩世天所嗔，语落芦花秋梦断。太史弄奇《左传》浮，达人往往疑《春秋》。土中髑髅难自辨，霜寒草白虫啾啾。男儿有眼不如瞽，无端信书被书苦，秦火微茫隔荒楚。稗官国史争颉颃，回首黄粱犹在釜。尧囚舜篡然不然，齐东野人历历数。玉帝阎罗老无力，白日人间纵妖蛊。抚剑四顾余不平，且把葡萄听《水浒》。","dynasty":"明代","title":"君不见苕川席上戏赠晋陵朱说书"}
{"author":"王叔承","content":"王家闺绣通仙灵，飞针走线惊丹青。渡江达磨更奇绝，五文细洒朱衣明。芦花一枝带烟色，拳胡蹙蹙悬双睛。睛光荧荧衣欲举，左看右看皆如生。草堂忽堕彩云片，秋空突降西天僧。飘足江心破江水，回首双峰夹骡尾。生平好佛失真佛，咄哉梁王真饿鬼。佛家变化不可测，一丝半缕皆灵宅。陡觉神游葱岭天，依然影落嵩山壁。","dynasty":"明代","title":"王元方见寄家绣达磨作"}
{"author":"王叔承","content":"去冬地动雪五尺，中有黑花洒如墨。春来阴霾昼为夕，雪霰淋漓雷电逼。识者已知今日灾，连年苦水旱复来。农时竟月无滴雨，愁穷四海愁三台。量田督课造苛法，等闲沥尽苍生血。祸根虽断冤未开，毒沴烧空山斗裂。骖乘犹然能赤族，郿坞金珠散空谷。折槛诸君归且官，伤哉不起刘安福。死多枉杀生不生，愿调和气回升平。眼前得失倏已见，当权可不怜勋名。千秋事挂闾阎评。短歌击天鼓，天泽何时普。桔槔响千村，青苗落焦釜。人言旱荒悲，还胜水荒苦。水荒犹有草可食，水荒犹有鱼堪罟。十家九家空若焚，筋骨脂膏填赤土。欲质无衣债无主，富儿有米不能贾。此其何时急旧逋，酷逾亢阳猛于虎。抛却火浣衫，为把龙须麈。凭谁吐丝纶，凭谁作霖雨。安得甘霖蠲诏相并来，尽使枯氓醉天府。醉天府，歌且舞。吁嗟嗟，谁父母。","dynasty":"明代","title":"黑雪行苦旱遣闷"}
{"author":"王叔承","content":"千岩古树几浮槎，数尽寒英起暮霞。百曲清溪归亦好，五湖春水遍桃春。","dynasty":"明代","title":"看梅后从太湖出吴江归烂溪一路桃花盛开口占"}
{"author":"王叔承","content":"雨丝吹绿涨湖天，狼籍花期逗酒船。莫笑桃源春水断，梨花也失洞庭烟。","dynasty":"明代","title":"上巳日将入西湖看桃花道遇风雨返舟溪上时左"}
{"author":"王叔承","content":"才看蕊绽又花开，转眼飞英堕酒杯。苕水菁山亦无赖，东风不送故人来。","dynasty":"明代","title":"范伯桢仲昭兄弟失西湖桃花之约口占寄恼"}
{"author":"蔡徵蕙","content":"少雨多风别有天，人稠地瘠海为田。浮松沙碛无禾稼，零落根株是爨烟。土产固难资罄室，石尤况复阻商船。空中讶撒盐如絮，岛畔浑忘钓有筌。转徙伤心增困蹙，生涯偻指半颠连。非关珠桂居奇积，却有蘼芜献早鲜。无米作炊誇巧妇，如伤在念使君贤。救荒有道筹三便，利济为怀计万全。手示谆谆通贷急，羽书亟亟告灾偏。指囷公自输兵谷，集腋人皆解俸钱。审户首严贫极次，赒饥躬必善周旋。穷檐已惬更生愿，黉序咸欣得路先。桃李满门培旧种，輶轩散帙订新编。福星处处瞻依切，生佛家家顶礼虔。骥足匪遥趋魏阙，鸿勋不泯树瀛堧。竹林我亦依棠荫，巴里音偕茇舍传。","dynasty":"清代","title":"壬辰1832仲春随徐幼眉年丈渡澎查赈当道诸公迭有唱和勉成七言排律一首为蒋怿庵年丈志别"}
{"author":"卢思道","content":"朔方烽火照甘泉，长安飞将出祁连。犀渠玉剑良家子，白马金羁侠少年。平明偃月屯右地，薄暮鱼丽逐左贤。谷中石虎经衔箭，山上金人曾祭天。天涯一去无穷已，蓟门迢递三千里。朝见马岭黄沙合，夕望龙城阵云起。庭中奇树已堪攀，塞外征人殊未还。白云初下天山外，浮云直向五原间。关山万里不可越，谁能坐对芳菲月。流水本自断人肠，坚冰旧来伤马骨。边庭节物与华异，冬霰秋霜春不歇。长风萧萧渡水来，归雁连连映天没。从军行，军行万里出龙庭，单于渭桥今已拜，将军何处觅功名。","dynasty":"隋代","tags":"乐府，边塞，军旅，生活，相思","title":"从军行"}
{"author":"卢思道","content":"初月正如钩，悬光入绮楼。中有可怜妾，如恨亦如羞。深情出艳语，密意满横眸。楚腰宁且细，孙眉本未愁。青玉勿当取，双银讵可留。会待东方骑，遥居最上头。","dynasty":"隋代","title":"日出东南隅行"}
{"author":"卢思道","content":"秋江见底清，越女复倾城。方舟共采摘，最得可怜名。落花流宝珥，微吹动香缨。带垂连理湿，棹举木兰轻。顺风传细语，因波寄远情。谁能结锦缆，薄暮隐长汀。","dynasty":"隋代","title":"棹歌行"}
{"author":"卢思道","content":"京洛多妖艳，馀香爱物华。俱临邓渠水，共采邺园花。时摇五明扇，聊驻七香车。情疏看笑浅，娇深眄欲斜。微津染长黛，新溜湿轻纱。莫言人未解，随君独问家。","dynasty":"隋代","title":"美女篇"}
{"author":"卢思道","content":"寻师得道诀，轻举厌人群。玉山候王母，珠庭谒老君。煎为返魂药，刻作长生文。飞策乘流电，凋轩曳彩云。玄洲望不极，赤野眺无垠。金楼旦𡾰嵼，玉树晓氛氲。拥琴遥可听，吹笙远讵闻。不觉蜉蝣子，生死何纷纷。","dynasty":"隋代","title":"升天行"}
{"author":"卢思道","content":"浮生厌危促，名岳共招携。云轩游紫府，风驷上丹梯。时见辽东鹤，屡听淮南鸡。玉英持作宝，琼实采成蹊。飞策扬轻电，悬旌耀彩霓。瑞银光似烛，灵石髓如泥。寥廓鸾山右，超越凤洲西。一丸应五色，持此救人迷。","dynasty":"隋代","title":"神仙篇"}
{"author":"卢思道","content":"邺下盛风流，河曲有名游。应徐托后乘，车马践芳洲。丰茸鸡树密，遥裔鹤烟稠。日上疑高盖，云起类重楼。金羁自沃若，兰棹成夷犹。悬匏动清吹，采菱转艳讴。还珂响金埒，归袂拂铜沟。唯畏三春晚，勿言千载忧。","dynasty":"隋代","title":"河曲游"}
{"author":"卢思道","content":"城南气初新，才王邀故人。轻盈云映日，流乱鸟啼春。花飞北寺道，弦散南漳滨。舞动淮南袖，歌扬齐后尘。骈镳歇夜马，接轸限归轮。公孙饮弥月，平原燕浃旬。即是消声地，何须远避秦。","dynasty":"隋代","title":"城南隅燕"}
{"author":"卢思道","content":"西蜀称天府，由来擅沃饶。云浮玉垒夕，日映锦城朝。南寻九折路，东上七星桥。琴心若易解，令客岂难要。","dynasty":"隋代","title":"蜀国弦"}
{"author":"卢思道","content":"曲浦戏妖姬，轻盈不自持。擎荷爱圆水，折藕弄长丝。佩动裙风入，妆销粉汗滋。菱歌惜不唱，须待暝归时。","dynasty":"隋代","title":"采莲曲"}
{"author":"卢思道","content":"开年简时日，上辛称天吉。平晓禁门开，隐隐乘舆出。乘舆出九重，金根御六龙。章移千乘动，旆举百神从。黄麾引朱节，灵鼓应华钟。神歌己相续，神光复相烛。风中飏紫烟，坛上埋苍玉。","dynasty":"隋代","title":"驾出圜丘诗"}
{"author":"卢思道","content":"初发清漳浦，春草正萋萋。今留素浐曲，夏木已成蹊。尘起星桥外，日落宝坛西。庭空野烟合，巢深夕羽迷。短歌虽制素，长吟当执圭。寄语当窗妇，非关惜马蹄。","dynasty":"隋代","title":"赠李若诗"}
{"author":"卢思道","content":"水衡称逸人，潘杨有世亲。形骸预冠盖，心思出风云。","dynasty":"隋代","title":"赠李行之"}
{"author":"卢思道","content":"故交忽千里，輶车莅远盟。幽人重离别，握手送征行。晚霞浮极浦，落景照长亭。拂雾扬龙节，乘风溯鸟旌。楚山百重映，吴江万仞清。夏云楼阁起，秋涛帷盖生。陆侯持宝剑，终子系长缨。前修亦何远，君其勖令名。","dynasty":"隋代","title":"赠别司马幼之南聘诗"}
{"author":"卢思道","content":"开邛昔柔远，宾越尽招携。岂若驰天使，玉节抚遗黎。五祠临渭北，双岭带崤西。故关看金马，馀坛听宝鸡。垂丝被柳陌，落锦覆桃蹊。分祛俄易惨，离思实难赍。极野云峰合，遥嶂日轮低。尘暗前旌没，风长后骑嘶。灞陵行可望，函谷久无泥。须君劳旋罢，春草共萋萋。","dynasty":"隋代","title":"赠刘仪同西聘诗"}
{"author":"卢思道","content":"扬镳历汴浦，回扈入梁墟。汉藩文雅地，清尘暧有馀。宾游多任侠，台苑盛簪裾。叹息徐公剑，悲凉邹子书。亭皋落照尽，原野Ё寒初。鸟散空城夕，烟销古树疏。东越严子陵，西蜀马相如。修名窃所慕，长谣独课虚。","dynasty":"隋代","title":"游梁城诗"}
{"author":"卢思道","content":"玄风冠东户，内范轶西陵。大川开宝匣，福地下金绳。绣栭高可映，画栱叠相承。日驭非难假，云师本易凭。阳室疑停燧，阴轩类鉴冰。迥题飞星没，长楣宿露凝。旌门曙光转，辇道夕云蒸。山只效灵物，水若荐休徵。薄命叨恩纪，微躯窃自陵。优游徒可恃，周赉永难胜。","dynasty":"隋代","title":"从驾经大慈照寺诗"}
{"author":"卢思道","content":"少小期黄石，晚年游赤松。应成羽人去，何忽掩高封。疏芜枕绝野，逦迤带斜峰。坟荒隧草没，碑碎石苔浓。狙秦怀猛气，师汉挺柔容。盛烈芳千祀，深泉闭九重。夕风吟宰树，迟光落下舂。遂令怀古客，挥泪独无踪。","dynasty":"隋代","title":"春夕经行留侯墓诗"}
{"author":"卢思道","content":"山泉好风日，城市厌嚣尘。聊持一樽酒，共寻千里春。馀光下幽桂，夕吹舞青蘋。何言出关后，重有入林人。","dynasty":"隋代","title":"上巳禊饮诗"}
{"author":"卢思道","content":"倡楼对三道，吹台临九重。笙随山上鹤，笛奏水中龙。怨歌声易断，妙舞态难逢。谁能暂留客，解佩一相从。","dynasty":"隋代","title":"夜闻邻妓诗"}
{"author":"卢思道","content":"鉴帷明欲敛，照槛色将晨。可怜疏复密，隐映当窗人。浮清带远吹，含光动细尘。落花时屡拂，会待玉阶春。","dynasty":"隋代","title":"赋得珠帘诗"}
{"author":"卢思道","content":"旭旦禁门开，隐隐灵舆发。才看凤楼迥，稍视龙山没。犹陈五营骑，尚聚三河卒。容卫俨未归，空山照秋月。","dynasty":"隋代","title":"彭城王挽歌"}
{"author":"卢思道","content":"妆楼对驰道，吹台临景舍。风入上春朝，月满凉秋夜。未言歌笑毕，已觉生荣谢。何时洛水湄，芝田解龙驾。","dynasty":"隋代","title":"乐平长公主挽歌"}
{"author":"卢思道","content":"常闻昆阆有神仙。云冠羽佩得长年。秋夕风动三珠树。春朝露湿九芝田。不如邺城佳丽所。玉楼银阁与天连。太液回波千丈映。上林花树百枝然。流风续洛渚。行云在南楚。可怜白水神。可念青楼女。便妍不羞涩。妖艳工言语。池苑正芳菲。得戏不知归。媚眼临歌扇。娇香出舞衣。纤腰如欲断。侧髻似能飞。南楼日已暮。长檐鸟应度。竹殿遥闻凤管声。虹桥别有羊车路。携手傍花丛。徐步入房栊。欲眠衣先解。半醉脸逾红。日日相看转难厌。千娇万态不知穷。欲积压妾心无剧已。明月流光满帐中。","dynasty":"隋代","title":"后园宴诗"}
{"author":"卢思道","content":"听鸣蝉。此听悲无极。群嘶玉树里。回噪金门侧。长风送晚声。清露供朝食。晚风朝露实多宜。秋日高鸣独见知。轻身蔽数叶。哀鸣抱一枝。流乱罢还续。酸伤合更离。暂听别人心即断。才闻客子泪先垂。故乡已超忽。空庭正芜没。一夕复一朝。坐见凉秋月。河流带地从来崄。峭路干天不可越。红尘早弊陆生衣。明镜空悲潘掾发。长安城里帝王州。鸣钟列鼎自相求。西望渐台临太液。东瞻甲观距龙楼。说客恒持小冠出。越使常怀宝剑游。学仙未成便尚主。寻源不见已封侯。富贵功名本多豫。繁华轻薄尽无忧。讵念嫖姚嗟木梗。谁忆田单倦土牛。归去来。青山下。秋菊离离日堪把。独焚枯鱼宴林野。终成独校子云书。何如还驱少游马。","dynasty":"隋代","title":"听鸣蝉篇"}
{"author":"卢思道","content":"幽求遂古，逖听前闻。鸿荒眇邈，篆策絪缊。体国经野，为鸟为云。果行毓德，或武或文。于铄君子，含章挺秀。龙翰凤翼，玉荣松茂。逸韵孤峙，奇峰回构。慕舜匪高，希颜可陋。艺殚文府，学究书林。尽则穷丽，索隐钩深。灵珠耀手，明镜悬心。声偃华裔，道冠衣簪。豹变其文，鸿渐于陆。入作卿士，出为岳牧。千社万钟，玄冕丹毂。神之听之，介以景福。汉称广德，晋美剧阳。君亦高蹈，二此鸿芳。知足知止，令问令望。功遂身退，休有烈光。闻风伯夷，懦夫自立。祖道疏傅，行人霣泣。公之戾止，僚友胥集。瞻彼高山，每怀靡及。余实肤陋，少不及门。挟策问道，拜帚承恩。以兹高义，被于后昆。式歌且舞，敢赠长言。","dynasty":"隋代","title":"仰赠特进阳休之诗"}
{"author":"卢思道","content":"共甑分炊水，同铛各煮鱼。","dynasty":"隋代","title":"联句作诗"}
{"author":"卢思道","content":"长门与长信，忧思并难任。洞房明月下，空庭绿草深。怨歌裁洁素，能赋受黄金。复闻隔湘水，犹言限桂林。凄凄日已暮，谁见此时心。","dynasty":"隋代","title":"有所思"}
{"author":"吕温","content":"绿原青垄渐成尘，汲井开园日日新。四月带花移芍药，不知忧国是何人。","dynasty":"唐代","tags":"忧国忧民","title":"贞元十四年旱甚见权门移芍药花"}
{"author":"吕温","content":"百忧攒心起复卧，夜长耿耿不可过。风吹雪片似花落，月照冰文如镜破。","dynasty":"唐代","title":"冬夜即事"}
{"author":"吕温","content":"息驾非穷途，未济岂迷津。独立大河上，北风来吹人。雪霜自兹始，草木当更新。严冬不肃杀，何以见阳春。","dynasty":"唐代","title":"孟冬蒲津关河亭作"}
{"author":"吕温","content":"农人辛苦绿苗齐，正爱梅天水满堤。知汝使车行意速，但令骢马著鄣泥。","dynasty":"唐代","tags":"农村","title":"宗礼欲往桂州苦雨因以戏赠"}
{"author":"吕温","content":"迢递天上直，寂寞丘中琴。忆尔山水韵，起予仁智心。凝情在正始，超想疏烦襟。凉生子夜后，月照禁垣深。远风霭兰气，微露清桐阴。方袭缁衣庆，永奉南薰吟。","dynasty":"唐代","title":"奉和张舍人阁中直夜思闻雅琴因书事通简僚友"}
{"author":"吕温","content":"三五穷荒月，还应照北堂。回身向暗卧，不忍见圆光。","dynasty":"唐代","title":"吐蕃别馆月夜"}
{"author":"吕温","content":"汉家婕妤唐昭容，工诗能赋千载同。自言才艺是天真，不服丈夫胜妇人。歌阑舞罢闲无事，纵恣优游弄文字。玉楼宝架中天居，缄奇秘异万卷馀。水精编帙绿钿轴，云母捣纸黄金书。风吹花露清旭时，绮窗高挂红绡帷。香囊盛烟绣结络，翠羽拂案青琉璃。吟披啸卷终无已，皎皎渊机破研理。词萦彩翰紫鸾回，思耿寥天碧云起。碧云起，心悠哉，境深转苦坐自摧。金梯珠履声一断，瑶阶日夜生青苔。青苔秘空关，曾比群玉山。神仙杳何许，遗逸满人间。君不见洛阳南市卖书肆，有人买得研神记。纸上香多蠹不成，昭容题处犹分明，令人惆怅难为情。","dynasty":"唐代","title":"上官昭容书楼歌"}
{"author":"吕温","content":"随缘聊振锡，高步出东城。水止无恒地，云行不计程。到时为彼岸，过处即前生。今日临岐别，吾徒自有情。","dynasty":"唐代","title":"送文畅上人东游"}
{"author":"吕温","content":"本欲云雨化，却随波浪翻。一沾太常第，十过潼关门。志力且虚弃，功名谁复论。主人故相问，惭笑不能言。","dynasty":"唐代","title":"及第后答潼关主人"}
{"author":"吕温","content":"星汉纵横车马喧，风摇玉佩烛花繁。岂知羸卧穷荒外，日满深山犹闭门。","dynasty":"唐代","title":"吐蕃别馆卧病寄朝中诸友"}
{"author":"吕温","content":"僧家亦有芳春兴，自是禅心无滞境。君看池水湛然时，何曾不受花枝影。","dynasty":"唐代","title":"戏赠灵澈上人"}
{"author":"吕温","content":"同事先皇立玉墀，中和旧节又支离。今朝各自看花处，万里遥知掩泪时。","dynasty":"唐代","title":"二月一日是贞元旧节有感绝句寄黔南窦三洛阳卢七"}
{"author":"吕温","content":"吏中习隐好跻攀，不扰疲人便自闲。闻说殷勤海阳事，令人转忆舜祠山。","dynasty":"唐代","title":"初发道州答崔三连州题海阳亭见寄绝句"}
{"author":"吕温","content":"尽日看花君不来，江城半夜与君开。楼中共指南园火，红烬随花落碧苔。","dynasty":"唐代","title":"答段秀才"}
{"author":"吕温","content":"悠悠世路自浮沉，岂问仁贤待物心。最忆过时留宴处，艳歌催酒后亭深。","dynasty":"唐代","title":"道州奉寄襄阳裴相公"}
{"author":"吕温","content":"马嘶白日暮，剑鸣秋气来。我心浩无际，河上空徘徊。","dynasty":"唐代","title":"巩路感怀"}
{"author":"吕温","content":"即雠终自翦，覆国岂为雄。假号孤城里，何殊在甬东。祀夏功何薄，尊周义不成。凄凉庾信赋，千载共伤情。","dynasty":"唐代","title":"题梁宣帝陵二首"}
{"author":"吕温","content":"晨飙发荆州，落日到巴丘。方知刳剡利，可接鬼神游。二湖豁南浸，九派驶东流。襟带三千里，尽在岳阳楼。忆昔斗群雄，此焉争上游。吴昌屯虎旅，晋盛骛龙舟。宋齐纷祸难，梁陈成寇雠。钟鼓长震耀，鱼龙不得休。风雪一萧散，功业忽如浮。今日时无事，空江满白鸥。","dynasty":"唐代","title":"岳阳怀古"}
{"author":"吕温","content":"零桂佳山水，荥阳旧自同。经途看不暇，遇境说难穷。叠嶂青时合，澄湘漫处空。舟移明镜里，路入画屏中。岩壑千家接，松萝一径通。渔烟生缥缈，犬吠隔笼葱。戏鸟留馀翠，幽花吝晚红。光翻沙濑日，香散橘园风。信美非吾土，分忧属贱躬。守愚资地僻，恤隐望年丰。且保心能静，那求政必工。课终如免戾，归养洛城东。","dynasty":"唐代","title":"道州途中即事"}
{"author":"吕温","content":"少陵最高处，旷望极秋空。君山喷清源，脉散秦川中。荷锸自成雨，由来非鬼工。如何盛明代，委弃伤豳风。泾灞徒络绎，漆沮虚会同。东流滔滔去，沃野飞秋蓬。大禹平水土，吾人得其宗。发机回地势，运思与天通。早欲献奇策，丰财叙西戎。岂知年三十，未识大明宫。卷尔出岫云，追吾入冥鸿。无为学惊俗，狂醉哭途穷。","dynasty":"唐代","title":"登少陵原望秦中诸川太原王至德妙用有水术因用感叹"}
{"author":"吕温","content":"皇家礼赤帝，谬获司风域。致斋紫盖下，宿设祝融侧。鸣涧惊宵寐，清猿递时刻。澡洁事夙兴，簪佩思尽饰。危坛象岳趾，秘殿翘翚翼。登拜不遑愿，酌献皆累息。赞道仪匪繁，祝史词甚直。忽觉心魂悸，如有精灵逼。漠漠云气生，森森杉柏黑。风吹虚箫韵，露洗寒玉色。寂寞有至公，馨香在明德。礼成谢邑吏，驾言归郡职。憩桑访蚕事，遵畴课农力。所愿风雨时，回首瞻南极。","dynasty":"唐代","title":"奉敕祭南岳十四韵"}
{"author":"吕温","content":"行行忽到旧河源，城外千家作汉村。樵采未侵征虏墓，耕耘犹就破羌屯。金汤天险长全设，伏腊华风亦暗存。暂驻单车空下泪，有心无力复何言。","dynasty":"唐代","title":"经河源军汉村作"}
{"author":"吕温","content":"左南桥上见河州，遗老相依赤岸头。匝塞歌钟受恩者，谁怜被发哭东流。","dynasty":"唐代","title":"题河州赤岸桥"}
{"author":"吕温","content":"忠驱义感即风雷，谁道南方乏武才。天下起兵诛董卓，长沙子弟最先来。","dynasty":"唐代","title":"题阳人城"}
{"author":"吕温","content":"虎旗龙舰顺长风，坐引全吴入掌中。孙皓小儿何足取，便令千载笑争功。","dynasty":"唐代","title":"晋王龙骧墓"}
{"author":"吕温","content":"长驱到处积人头，大旆连营压上游。建业乌栖何足问，慨然归去王中州。天生杰异固难驯，应变摧枯若有神。夷甫自能疑倚啸，忍将虚诞误时人。","dynasty":"唐代","title":"题石勒城二首"}
{"author":"吕温","content":"古人犹悲秋，况复岁暮时。急景迫流念，穷阴结长悲。阳乌下西岭，月鹊惊南枝。揽衣步霜砌，倚杖临冰池。怳怳若有失，悄悄良不怡。忽闻晨起吟，宛是同所思。有美壮感激，无何远栖迟。摧藏变化用，掩抑扶摇姿。时杰岂虚出，天道信可欺。巨川望汔济，寒谷待潜吹。剑匣益精利，玉韬宁磷缁。戒哉轻沽诸，行矣自宠之。伊我抱微尚，仲氏即心期。讨论自少小，形影相差池。比来胸中气，欲耀天下奇。云雨沛萧艾，烟阁双萎蕤。几年困方枘，一旦迷多岐。道因穷理悟，命以尽性知。事去类绝弦，时来如转规。伊吕偶然得，孔墨徒尔为。早行多露悔，强进触藩羸。功名岂身利，仁义非吾私。万物自身化，一夫何驱驰。不如任行止，委命安所宜。劝君休感叹，与予陶希夷。明年郊天后，庆泽岁华滋。曲水杏花雪，香街青柳丝。良时且暂欢，樽酒聊共持。闲过漆园叟，醉看五陵儿。寄言思隐处，不久来相追。","dynasty":"唐代","title":"同舍弟恭岁暮寄晋州李六协律三十韵"}
{"author":"吕温","content":"时同事弗同，穷节厉阴风。我役流沙外，君朝紫禁中。从容非所羡，辛苦竟何功。但示酬恩路，浮生任转蓬。","dynasty":"唐代","title":"青海西寄窦三端公"}
{"author":"吕温","content":"蓬转星霜改，兰陔色养违。穷泉百死别，绝域再生归。镜数成丝发，囊收抆血衣。酬恩有何力，只弃一毛微。","dynasty":"唐代","title":"蕃中拘留岁馀回至陇石先寄城中亲故"}
{"author":"吕温","content":"清时令节千官会，绝域穷山一病夫。遥想满堂欢笑处，几人缘我向西隅。","dynasty":"唐代","title":"吐蕃别馆中和日寄朝中僚旧"}
{"author":"吕温","content":"新浴振轻衣，满堂寒月色。主人有美酒，况是曾相识。","dynasty":"唐代","title":"河中城南姚家浴后题赠主人"}
{"author":"吕温","content":"去年无花看，今年未看花。更闻飘落尽，走马向谁家。","dynasty":"唐代","title":"和舍弟惜花绝句（时蕃中使回）"}
{"author":"吕温","content":"掩抑中天意，凄怆触笼音。惊晓一闻处，伤春千里心。","dynasty":"唐代","title":"和恭听晓笼中山鹊"}
{"author":"吕温","content":"未用且求安，无猜也不残。九天飞势在，六月目睛寒。动触樊笼倦，闲消肉食难。主人憎恶鸟，试待一呼看。","dynasty":"唐代","title":"和舍弟让笼中鹰"}
{"author":"吕温","content":"封开白云起，汉帝坐斋宫。望在泥金上，疑生秘玉中。攒柯初缭绕，布叶渐蒙笼。日观祥光合，天门瑞气通。无心已出岫，有势欲凌风。倘遣成膏泽，从兹遍大空。","dynasty":"唐代","title":"白云起封中诗（题中用韵，六十字成）"}
{"author":"吕温","content":"月峰禅室掩，幽磬静昏氛。思入空门妙，声从觉路闻。泠泠满虚壑，杳杳出寒云。天籁疑难辨，霜钟谁可分。偶来游法界，便欲谢人群。竟夕听真响，尘心自解纷。","dynasty":"唐代","title":"终南精舍月中闻磬声诗（题中用韵，六十字成）"}
{"author":"吕温","content":"物有无穷好，蓝青又出青。朱研未比德，白受始成形。袍袭宜从政，衿垂可问经。当时不采撷，作色几飘零。","dynasty":"唐代","title":"青出蓝诗（题中有韵，限四十字成）"}
{"author":"吕温","content":"禁门留骑吹，内省正衣冠。稍辨旂常色，尚闻钟漏残。九天炉气暖，六月玉声寒。宿雾开霞观，晨光泛露盘。致君期反朴，求友得如兰。政自同归理，言成共不刊。准绳临百度，领袖映千官。卧鼓流沙静，飞航涨海安。尽规酬主意，偕赋代交欢。雅韵人间满，多惭窃和难。","dynasty":"唐代","title":"奉和李相公早朝于中书候传点偶书所怀奉呈门下…郑相公"}
{"author":"吕温","content":"圣朝思纪律，宪府得中贤。指顾风行地，仪形月丽天。不仁恒自远，为政复何先。虚室唯生白，闲情却草玄。迎霜红叶早，过雨碧苔鲜。鱼乐翻秋水，乌声隔暮烟。旧游多绝席，感物遂成篇。更许穷荒谷，追歌白雪前。","dynasty":"唐代","title":"奉和武中丞秋日台中寄怀简诸僚友"}
{"author":"吕温","content":"纯精结奇状，皎皎天一涯。玉嶂拥清气，莲峰开白花。半岩晦云雪，高顶澄烟霞。朝昏对宾馆，隐映如仙家。夙闻蕴孤尚，终欲穷幽遐。暂因行役暇，偶得志所嘉。明时无外户，胜境即中华。况今舅甥国，谁道隔流沙。","dynasty":"唐代","title":"吐蕃别馆和周十一郎中杨七录事望白水山作"}
{"author":"吕温","content":"闭院开轩笑语阑，江山并入一壶宽。微风但觉杉香满，烈日方知竹气寒。披卷最宜生白室，吟诗好就步虚坛。愿君此地攻文字，如炼仙家九转丹。","dynasty":"唐代","title":"同恭夏日题寻真观李宽中秀才书院"}
{"author":"吕温","content":"朝来驻马香街里，风度遥闻语笑声。无事闭门教日晚，山桃落尽不胜情。","dynasty":"唐代","title":"看浑中丞山桃花初有他客不通晚方得入因有戏赠"}
{"author":"吕温","content":"东方殊未明，暗室虫正飞。先觉忽先起，衣裳颠倒时。严冬寒漏长，此夜如何其。不用思秉烛，扶桑有清晖。","dynasty":"唐代","title":"早觉有感"}
{"author":"吕温","content":"酌言修旧典，刈楚始登堂。百拜宾仪尽，三终乐奏长。想同莺出谷，看似雁成行。礼罢知何适，随云入帝乡。","dynasty":"唐代","title":"河南府试赎帖，赋得乡饮酒诗"}
{"author":"吕温","content":"杳杳冲天鹤，风排势暂违。有心长自负，无伴可相依。万里宁辞远，三山讵忆归。但令毛羽在，何处不翻飞。","dynasty":"唐代","title":"赋得失群鹤"}
{"author":"吕温","content":"浸润成宫蛊，苍黄弄父兵。人情疑始变，天性感还生。宇县犹能洽，闺门讵不平。空令千载后，凄怆望思名。","dynasty":"唐代","title":"望思台作"}
{"author":"吕温","content":"夭桃红烛正相鲜，傲吏闲斋困独眠。应是梦中飞作蝶，悠扬只在此花前。","dynasty":"唐代","title":"夜后把火看花南园招李十一兵曹不至呈座上诸公"}
{"author":"吕温","content":"吴蜀成婚此水浔，明珠步障幄黄金。谁将一女轻天下，欲换刘郎鼎峙心。","dynasty":"唐代","title":"刘郎浦口号"}
{"author":"吕温","content":"孤棹迟迟怅有违，沿湘数日逗晴晖。人生随分为忧喜，回雁峰南是北归。","dynasty":"唐代","title":"自江华之衡阳途中作"}
{"author":"吕温","content":"碧水何逶迤，东风吹沙草。烟波千万曲，不辨嵩阳道。病肺不饮酒，伤心不看花。惟惊望乡处，犹自隔长沙。","dynasty":"唐代","title":"衡州早春二首"}
{"author":"吕温","content":"当代知文字，先皇记姓名。七年天下立，万里海西行。苦节终难辨，劳生竟自轻。今朝流落处，啸水绕孤城。","dynasty":"唐代","title":"道州感兴"}
{"author":"吕温","content":"沉疴旷十旬，还过直城闉。老马犹知路，羸童欲怕人。久隳三径计，更强百年身。许国将何力，空生衣上尘。","dynasty":"唐代","title":"久病初朝衢中即事"}
{"author":"吕温","content":"越欧百炼时，楚卞三泣地。二宝无人识，千龄皆弃置。空岩起白虹，古狱生紫气。安得命世客，直来开奥秘。剑任刜钟看，玉从投火试。必能绝疑惑，然后论奇异。","dynasty":"唐代","title":"古兴"}
{"author":"吕温","content":"柳州柳刺史，种柳柳江边。柳管依然在，千秋柳拂天。","dynasty":"唐代","title":"嘲柳州柳子厚"}
{"author":"吕温","content":"终南南太守，南郡在云南。闲向南亭醉，南风变俗谈。","dynasty":"唐代","title":"嘲黔南观察南卓（一云卓故人效吕温作）"}
{"author":"吕温","content":"禁门留骑吹，内省正衣冠。稍辨旗常色，尚闻钟漏残。九天炉气暖，六月玉声寒。宿雾开霞观，晨光泛露盘。致君期反朴，求友得如兰。政自同归理，言成共不刊。准绳临百度，领袖映千官。卧鼓流沙静，飞航涨海安。尽规酬主意，偕赋代交欢。雅韵人间满，多惭窃和难。","dynasty":"唐代","title":"奉和李相公早朝于中书候传点，偶书所怀奉呈"}
{"author":"吕温","content":"吉凶岂前卜，人事何翻覆。缘看数日花，却翦凌霜竹。常言契君操，今乃妨众目。自古病当门，谁言出幽独。","dynasty":"唐代","title":"合江亭槛前多高竹,不见远岸花,客命翦之,感"}
{"author":"吕温","content":"监抚垂三纪，声徽洽万方。礼因驰道著，明自垦田彰。积渐承鸿业，从容守太康。更留园寝诏，恭听有馀芳。","dynasty":"唐代","title":"顺宗至德大圣大安孝皇帝挽歌词三首其二"}
{"author":"吕温","content":"早秋同轨至，晨旆露华滋。挽度千夫咽，笳凝六马迟。剑悲长闭日，衣望出游时。风起西陵树，凄凉满孝思。","dynasty":"唐代","title":"顺宗至德大圣大安孝皇帝挽歌词三首其三"}
{"author":"吕温","content":"沉痾矌十旬，还过直城闉。老马犹知路，羸童欲怕人。久隳三径计，更强百年身。许国将何力，空生衣上尘。","dynasty":"唐代","title":"久病初朝衢中即事"}
{"author":"吕温","content":"即雠终自剪，覆国岂为雄。假号孤城里，何殊在甬东。","dynasty":"唐代","title":"题梁宣帝陵二首其一"}
{"author":"吕温","content":"祀夏功何薄，尊周义不成。凄凉庾信赋，千载共伤情。","dynasty":"唐代","title":"题梁宣帝陵二首其二"}
{"author":"吕温","content":"终南南太守，南郡在云南。闲向南亭醉，南风变俗谈。","dynasty":"唐代","title":"嘲黔南观察南卓"}
{"author":"吕温","content":"天生杰异固难驯，应变摧枯若有神。夷甫自能疑倚啸，忍将虚诞误时人。","dynasty":"唐代","title":"题石勒城二首其二"}
{"author":"吕温","content":"禁门留骑吹，内省正衣冠。稍辨旂常色，尚闻钟漏残。九天炉气煖，六月玉声寒。宿雾开霞观，晨光泛露盘。致君期反朴，求友得如兰。政自同归理，言成共不刊。准绳临百度，领袖映千官。卧鼓流沙静，飞航涨海安。尽规詶主意，偕赋代交欢。雅韵人间满，多惭窃和难。","dynasty":"唐代","title":"奉和李相公早朝于中书候传点偶书所怀奉呈门下武相公中书郑相公"}
{"author":"吕温","content":"吉凶岂前卜，人事何翻覆。缘看数日花，却剪凌霜竹。常言契君操，今乃妨众目。自古病当门，谁言出幽独。","dynasty":"唐代","title":"合江亭槛前多高竹不见远岸花客命剪之感而成咏"}
{"author":"吕温","content":"偶寻皇溪日欲没，早梅未尽山樱发。无事江城闭此身，不得坐待花间月。","dynasty":"唐代","title":"衡州早春偶游黄溪口号"}
{"author":"吕温","content":"退浑儿，退浑儿，冰消青海草如丝。明堂天子朝万国，神岛龙驹将与谁。","dynasty":"唐代","title":"蕃中荅退浑词二首其二"}
{"author":"吕温","content":"病肺不饮酒，伤心不看花。惟惊望乡处，犹自隔长沙。","dynasty":"唐代","title":"衡州早春二首其二"}
{"author":"吕温","content":"栖栖复汲汲，忽觉年四十。今朝满衣泪，不是伤春泣。","dynasty":"唐代","title":"偶然作二首其一"}
{"author":"吕温","content":"中夜兀然坐，无言空涕洟。丈夫志气事，儿女安得知。","dynasty":"唐代","title":"偶然作二首其二"}
{"author":"吕温","content":"越欧百鍊时，楚卞三泣地。二宝无人识，千龄皆弃置。空岩起白虹，古狱生紫气。安得命世客，直来开奥秘。剑任刜钟看，玉从投火试。必能绝疑惑，然后论奇异。","dynasty":"唐代","title":"古兴"}
{"author":"吕温","content":"微风生青蘋，习习出金塘。轻摇深林翠，静猎幽径芳。掩抑时未来，鸿毛亦无伤。一朝乘严气，万里号清霜。北走摧邓林，东去落扶桑。扫却垂天云，澄清无私光。悠然返空寂，晏海通舟航。","dynasty":"唐代","title":"风咏"}
{"author":"吕温","content":"年过潘岳才三岁，还见星星两鬓中。纵使他时能早达，定知不作黑头公。","dynasty":"唐代","title":"镜中叹白发"}
{"author":"吕温","content":"文章抛尽爱功名，三十无成白发生。辜负壮心羞欲死，劳君贵买断肠声。","dynasty":"唐代","title":"友人邀听歌有感"}
{"author":"吕温","content":"夜疑关山月，晓似沙场雪。曾使西域来，幽情望超越。将念浩无际，欲言忘所说。岂是花感人，自怜抱孤节。","dynasty":"唐代","title":"道州城北楼观李花"}
{"author":"吕温","content":"谁念独坐愁，日暮此南楼。云去舜祠闭，月明潇水流。猿声何处晓，枫叶满山秋。不分匣中镜，少年看白头。","dynasty":"唐代","title":"道州秋夜南楼即事"}
{"author":"吕温","content":"南风吹烈火，焰焰烧楚泽。阳景当昼迟，阴天半夜赤。过处若彗扫，来时如电激。岂复辨萧兰，焉能分玉石。虫蛇尽烁烂，虎兕出奔迫。积秽皆荡除，和气始融液。尧时既敬授，禹稼斯肇迹。遍生合颖禾，大秀两岐麦。家有京坻咏，人无沟壑戚。乃悟焚如功，来岁终受益。","dynasty":"唐代","title":"道州观野火"}
{"author":"吕温","content":"阮宅闲园暮，窗中见树阴。樵歌依野草，僧语过长林。鸟向花间井，人弹竹里琴。自嫌身未老，已有住山心。","dynasty":"唐代","title":"题从叔园林"}
{"author":"吕温","content":"几夏京城住，今朝独远归。修行四分律，护净七条衣。溪寺黄橙熟，沙田紫芋肥。九龙潭上路，同去客应稀。","dynasty":"唐代","title":"送僧归漳州"}
{"author":"吕温","content":"朱邑何为者，桐乡有古祠。我心常所慕，二郡老人知。","dynasty":"唐代","title":"郡内书怀寄刘连州窦夔州"}
{"author":"吕温","content":"栖栖复汲汲，忽觉年四十。今朝满衣泪，不是伤春泣。中夜兀然坐，无言空涕洟。丈夫志气事，儿女安得知。","dynasty":"唐代","title":"偶然作二首"}
{"author":"吕温","content":"东池送客醉年华，闻道风流胜习家。独卧郡斋寥落意，隔帘微雨湿梨花。","dynasty":"唐代","title":"道州郡斋卧疾寄东馆诸贤"}
{"author":"吕温","content":"忆吾未冠赏年华，二十年间在咄嗟。今来羡汝看花岁，似汝追思昨日花。","dynasty":"唐代","title":"读小弟诗有感，因口号以示之"}
{"author":"吕温","content":"丈夫可杀不可羞，如何送我海西头。更生更聚终须报，二十年间死即休。","dynasty":"唐代","title":"读句践传"}
{"author":"吕温","content":"别馆月，犁牛冰河金山雪。道州月，霜树子规啼是血。壮心感此孤剑鸣，沉火在灰殊未灭。","dynasty":"唐代","title":"道州月叹（追述蕃中事，与道州对言之）"}
{"author":"吕温","content":"青海风，飞沙射面随惊蓬。洞庭风，危墙欲折身若空。西驰南走有何事，会须一决百年中。","dynasty":"唐代","title":"风叹"}
{"author":"吕温","content":"愁云重拂地，飞雪乱遥程。莫虑前山暗，归人正眼明。","dynasty":"唐代","title":"吐蕃别馆送杨七录事先归"}
{"author":"吕温","content":"筑坛登上将，膝席委前筹。虏灭南侵迹，朝分北顾忧。抗旌回广漠，抚剑动旄头。坐见黄云暮，行看白草秋。山横旧秦塞，河绕古灵州。戍守如无事，惟应猎骑游。","dynasty":"唐代","title":"奉送范司空赴朔方（得游字）"}
{"author":"吕温","content":"遐视轻神宝，传归属圣猷。尧功终有待，文德本无忧。坐受朝汾水，行看告岱丘。那知鼎成后，龙驭弗淹留。监抚垂三纪，声徽洽万方。礼因驰道著，明自垦田彰。积渐承鸿业，从容守太康。更留园寝诏，恭听有馀芳。早秋同轨至，晨旆露华滋。挽度千夫咽，笳凝六马迟。剑悲长闭日，衣望出游时。风起西陵树，凄凉满孝思。","dynasty":"唐代","title":"顺宗至德大圣大安孝皇帝挽歌词三首"}
{"author":"吕温","content":"可怜他山石，几度负贞坚。推迁强为用，雕斫伤自然。文含巴江浪，色起青城烟。更闻馀玉声，时入朱丝弦。","dynasty":"唐代","title":"咏蜀客石琴枕"}
{"author":"吕温","content":"鸿灾起无朕，有见非前知。蚁入不足恤，柱倾何可追。良工操斤斧，沉吟方在斯。殚材事朽废，曷若新宏规。","dynasty":"唐代","title":"道州南楼换柱"}
{"author":"吕温","content":"我非好鹅癖，尔乏鸣雁姿。安得免沸鼎，澹然游清池。见生不忍食，深情固在斯。能自远飞去，无念稻粱为。","dynasty":"唐代","title":"道州北池放鹅"}
{"author":"吕温","content":"银宫翠岛烟霏霏，珠树玲珑朝日晖。神仙望见不得到，却逐回风何处归。","dynasty":"唐代","title":"回风有怀"}
{"author":"吕温","content":"退浑儿，退浑儿，朔风长在气何衰。万群铁马从奴虏，强弱由人莫叹时。退浑儿，退浑儿，冰消青海草如丝。明堂天子朝万国，神岛龙驹将与谁。","dynasty":"唐代","title":"蕃中答退浑词二首"}
{"author":"吕温","content":"墙下长安道，嚣尘咫尺间。久牵身外役，暂得病中闲。背喜朝阳满，心怜暮鸟还。吾庐在何处，南有白云山。","dynasty":"唐代","title":"冬日病中即事"}
{"author":"吕温","content":"羸卧承新命，优容获所安。遣儿迎贺客，无力拂尘冠。偃仰晴轩暖，支离晓镜寒。那堪报恩去，感激对衰兰。","dynasty":"唐代","title":"病中自户部员外郎转司封"}
{"author":"吕温","content":"千门俨云端，此地富罗纨。秋月三五夜，砧声满长安。幽人感中怀，静听泪汍澜。所恨捣衣者，不知天下寒。","dynasty":"唐代","title":"闻砧有感"}
{"author":"吕温","content":"洞庭舟始泊，桂江帆又开。魂从会处断，愁向笑中来。惝怳看残景，殷勤祝此杯。衡阳刷羽待，成取一行回。","dynasty":"唐代","title":"喜俭北至送宗礼南行"}
{"author":"吕温","content":"湘南孤白芷，幽托在清浔。岂有馨香发，空劳知处深。摧贤路已隔，赈乏力不任。惭我一言分，贞君千里心。寸义薄联组，片诚敌兼金。方期践冰雪，无使弱思侵。","dynasty":"唐代","title":"送段九秀才归澧州"}
{"author":"吕温","content":"慷慨视别剑，凄清泛离琴。前程楚塞断，此恨洞庭深。文字已久废，循良非所任。期君碧云上，千里一扬音。","dynasty":"唐代","title":"衡州送李十一兵曹赴浙东"}
{"author":"吕温","content":"忆年十五在江湄，闻说平凉且半疑。岂料殷勤洮水上，却将家信托袁师。","dynasty":"唐代","title":"临洮送袁七书记归朝（时袁生作僧，蕃人呼为袁师）"}
{"author":"吕温","content":"寻常纵恣倚青春，不契心期便不亲。今日烟波九疑去，相逢尽是眼中人。","dynasty":"唐代","title":"江陵酒中留别坐客"}
{"author":"吕温","content":"匣有青萍筒有书，何门不可曳长裾。应须定取真知者，遣对明君说子虚。","dynasty":"唐代","title":"道州酬送何山人之容州"}
{"author":"吕温","content":"羸马孤童鸟道微，三千客散独南归。山公念旧偏知我，今日因君泪满衣。","dynasty":"唐代","title":"道州送戴简处士往贺州谒杨侍郎"}
{"author":"吕温","content":"戚里容闲客，山泉若化成。寄游芳径好，借赏彩船轻。春至花常满，年多水更清。此中如传舍，但自立功名。","dynasty":"唐代","title":"春日游郭驸马大安亭子"}
{"author":"吕温","content":"天子收郡印，京兆责狱囚。狂兄与狂弟，不解对花愁。","dynasty":"唐代","title":"楚州追制后舍弟直长安县失囚花下共饮"}
{"author":"吕温","content":"山樱先春发，红蕊满霜枝。幽处竟谁见，芳心空自知。似夺朝日照，疑畏暖风吹。欲问含彩意，恐惊轻薄儿。","dynasty":"唐代","title":"衡州岁前游合江亭见山樱蕊未折因赋含彩吝惊春"}
{"author":"吕温","content":"夭桃临方塘，暮色堪秋思。托根岂求润，照影非自媚。罥挂青柳丝，零落绿钱地。佳期竟何许，时有幽禽至。","dynasty":"唐代","title":"衡州登楼望南馆临水花，呈房戴段李诸公"}
{"author":"吕温","content":"吉凶岂前卜，人事何翻覆。缘看数日花，却翦凌霜竹。常言契君操，今乃妨众目。自古病当门，谁言出幽独。","dynasty":"唐代","title":"合江亭槛前多高竹不见远岸花客命翦之感而成咏"}
{"author":"吕温","content":"道州城北欧阳家，去郭一里占烟霞。主人虽朴甚有思，解留满地红桃花。桃花成泥不须扫，明朝更访桃源老。政成兴足告即归，门前便是家山道。","dynasty":"唐代","title":"道州春游欧阳家林亭"}
{"author":"吕温","content":"偶寻黄溪日欲没，早梅未尽山樱发。无事江城闭此身，不得坐待花间月。","dynasty":"唐代","title":"衡州早春偶游黄溪口号"}
{"author":"吕温","content":"红芳暗落碧池头，把火遥看且少留。半夜忽然风更起，明朝不复上南楼。","dynasty":"唐代","title":"衡州夜后把火看花留客"}
{"author":"吕温","content":"南山双乔松，擢本皆千寻。夕流膏露津，朝被青云阴。负雪出深涧，摇风倚高岑。明堂久不构，云干何森森。匠意方雕巧，时情正夸淫。生材会有用，天地岂无心。","dynasty":"唐代","title":"赠友人"}
{"author":"吕温","content":"结构池梁上，登临日几回。晴空交密叶，阴岸积苍苔。爽气中央满，清风四面来。振衣生羽翰，高枕出尘埃。齐物鱼何乐，忘机鸟不猜。闲销炎昼静，选胜火云开。僻远宜孱性，优游赖废材。愿为长泛梗，莫作重然灰。守道穷非过，先时动是灾。寄言徐孺子，宾榻且徘徊。","dynasty":"唐代","title":"道州夏日郡内北桥新亭书怀赠何元二处士"}
{"author":"吕温","content":"为理赖同力，陟明非所任。废田方垦草，新柘未成阴。术浅功难就，人疲感易深。烦君驻归棹，与慰不欺心。","dynasty":"唐代","title":"道州弘道县主簿知县三年颇著廉慎秩满…赴衡州题其厅事"}
{"author":"吕温","content":"布帛精粗任土宜，疲人识信每先期。明朝别后无他嘱，虽是蒲鞭也莫施。","dynasty":"唐代","title":"道州将赴衡州酬别江华毛令"}
{"author":"吕温","content":"高眠日出始开门，竹径旁通到后园。陶亮横琴空有意，任棠置水竟无言。松窗宿翠含风薄，槿援朝花带露繁。山郡本来车马少，更容相访莫辞喧。","dynasty":"唐代","title":"道州夏日早访荀参军林园敬酬见赠"}
{"author":"吕温","content":"清质悠悠素彩融，长川迥陆合为空。佳人甚近山城闭，夏夜相望水镜中。","dynasty":"唐代","title":"道州敬酬何处士怀郡楼月夜之作"}
{"author":"吕温","content":"意气曾倾四国豪，偶来幽寺息尘劳。严陵钓处江初满，梁甫吟时月正高。新识几人知杞梓，故园何岁长蓬蒿。期君自致青云上，不用伤心叹二毛。","dynasty":"唐代","title":"道州敬酬何处士书情见赠"}
{"author":"笃世南","content":"风涛汹涌千堆雪，拍岩翻空倒银阙。雁声惊起一江秋，万里无云挂明月。","dynasty":"宋代","title":"题赵千里夜潮图卷"}
{"author":"张籍","content":"洛阳城里见秋风，欲作家书意万重。复恐匆匆说不尽，行人临发又开封。","dynasty":"唐代","tags":"小学古诗，秋天，思乡","title":"秋思"}
{"author":"张籍","content":"君知妾有夫，赠妾双明珠。感君缠绵意，系在红罗襦。妾家高楼连苑起，良人执戟明光里。知君用心如日月，事夫誓拟同生死。还君明珠双泪垂，恨不相逢未嫁时。","dynasty":"唐代","tags":"乐府，女子，坚贞，分手","title":"节妇吟·寄东平李司空师道"}
{"author":"张籍","content":"凤林关里水东流，白草黄榆六十秋。边将皆承主恩泽，无人解道取凉州。","dynasty":"唐代","tags":"写景，谴责，边将","title":"凉州词三首·其三"}
{"author":"张籍","content":"边城暮雨雁飞低，芦笋初生渐欲齐。无数铃声遥过碛，应驮白练到安西。古镇城门白碛开，胡兵往往傍沙堆。巡边使客行应早，欲问平安无使来。风林关里水东流，白草黄榆六十秋。边将皆承主恩泽，无人解道取凉州。","dynasty":"唐代","tags":"边塞，组诗","title":"凉州词三首"}
{"author":"张籍","content":"长江春水绿堪染，莲叶出水大如钱。江头橘树君自种，那不长系木兰船。","dynasty":"唐代","tags":"春天，长江","title":"春别曲"}
{"author":"张籍","content":"锦江近西烟水绿，新雨山头荔枝熟。万里桥边多酒家，游人爱向谁家宿。","dynasty":"唐代","tags":"地名，写景","title":"成都曲"}
{"author":"张籍","content":"前年伐月支，城下没全师。蕃汉断消息，死生长别离。无人收废帐，归马识残旗。欲祭疑君在，天涯哭此时。","dynasty":"唐代","tags":"唐诗三百首，怀人","title":"没蕃故人"}
{"author":"张籍","content":"荡漾空沙际，虚明入远天。秋光照不极，鸟色去无边。势引长云阔，波轻片雪连。汀洲杳难测，万古覆苍烟。","dynasty":"唐代","title":"水"}
{"author":"张籍","content":"九月匈奴杀边将，汉军全没辽水上。万里无人收白骨，家家城下招魂葬。妇人依倚子与夫，同居贫贱心亦舒。夫死战场子在腹，妾身虽存如昼烛。","dynasty":"唐代","tags":"乐府，妇女，哀怨","title":"征妇怨"}
{"author":"张籍","content":"老农家贫在山住，耕种山田三四亩。苗疏税多不得食，输入官仓化为土。岁暮锄犁傍空室，呼儿登山收橡实。西江贾客珠百斛，船中养犬长食肉。","dynasty":"唐代","tags":"乐府，田园，农民，生活，抒情，写狗古诗18首","title":"野老歌/山农词"}
{"author":"张籍","content":"织素缝衣独苦辛，远因回使寄征人。官家亦自寄衣去，贵从妾手著君身。高堂姑老无侍子，不得自到边城里。殷勤为看初著时，征夫身上宜不宜。","dynasty":"唐代","title":"寄衣曲"}
{"author":"张籍","content":"湘东行人长叹息，十年离家归未得。弊裘羸马苦难行，僮仆饥寒少筋力。君不见床头黄金尽，壮士无颜色。龙蟠泥中未有云，不能生彼升天翼。","dynasty":"唐代","title":"杂曲歌辞。行路难"}
{"author":"张籍","content":"西山作宫潮满池，宫乌晓鸣茱萸枝。吴姬自唱采莲曲，君王昨夜舟中宿。","dynasty":"唐代","title":"相和歌辞。乌栖曲"}
{"author":"张籍","content":"庭前春鸟啄林声，红夹罗襦缝未成。今朝社日停针线，起向朱樱树下行。","dynasty":"唐代","title":"杂歌谣辞。吴楚歌（一曰燕美人歌）"}
{"author":"张籍","content":"江南人家多橘树，吴姬舟上织白纻。土地卑湿饶虫蛇，连木为牌入江住。江村亥日长为市，落帆渡桥来浦里。青莎覆城竹为屋，无井家家饮潮水。长江午日酤春酒，高高酒旗悬江口。倡楼两岸悬水栅，夜唱竹枝留北客。江南风土欢乐多，悠悠处处尽经过。","dynasty":"唐代","title":"相和歌辞。江南曲"}
{"author":"张籍","content":"翩翩兮朱鹭，来泛春塘栖绿树。羽毛如翦色如染，远飞欲下双翅敛。避人引子入深堑，动处水纹开滟滟。谁知豪家网尔躯，不如饮啄江海隅。","dynasty":"唐代","title":"乐府杂曲。鼓吹曲辞。朱鹭"}
{"author":"张籍","content":"陇头已断人不行，胡骑夜入凉州城。汉家处处格斗死，一朝尽没陇西地。驱我边人胡中去，散放牛羊食禾黍。去年中国养子孙，今著毡裘学胡语。谁能更使李轻车，收取凉州属汉家。","dynasty":"唐代","title":"横吹曲辞。陇头（一曰陇头水）"}
{"author":"张籍","content":"皎皎白纻白且鲜，将作春衫称少年。裁缝长短不能定，自持刀尺向姑前。复恐兰膏污纤指，常遣傍人收堕珥。衣裳著时寒食下，还把玉鞭鞭白马。","dynasty":"唐代","title":"舞曲歌辞。白纻歌"}
{"author":"张籍","content":"薄命妇，良家子，无事从军去万里。汉家天子平四夷，护羌都尉裹尸归。念君此行为死别，对君裁缝泉下衣。与君一日为夫妇，千年万岁亦相守。君爱龙城征战功，妾愿青楼欢乐同。人生各各有所欲，讵得将心入君腹。","dynasty":"唐代","title":"杂曲歌辞。妾薄命"}
{"author":"张籍","content":"春日融融池上暖，竹牙出土兰心短。草堂晨起酒半醒，家童报我园花满。头上皮冠未曾整，直入花间不寻径。树树殷勤尽绕行，举枝未遍春日暝。不用积金著青天，不用服药求神仙。但愿园里花长好，一生饮酒花前老。","dynasty":"唐代","title":"杂曲歌辞。春日行"}
{"author":"张籍","content":"海上去应远，蛮家云岛孤。竹船来桂浦，山市卖鱼须。入国自献宝，逢人多赠珠。却归春洞口，斩象祭天吴。","dynasty":"唐代","title":"送海南客归旧岛"}
{"author":"张籍","content":"细泉深处落，夜久渐闻声。独起出门听，欲寻当涧行。还疑隔林远，复畏有风生。月下长来此，无人亦到明。","dynasty":"唐代","title":"听夜泉"}
{"author":"张籍","content":"去去远迁客，瘴中衰病身。青山无限路，白首不归人。海国战骑象，蛮州市用银。一家分几处，谁见日南春。","dynasty":"唐代","title":"送南迁客"}
{"author":"张籍","content":"水上山沉沉，征途复绕林。途荒人行少，马迹犹可寻。雪中独立树，海口失侣禽。离忧如长线，千里萦我心。","dynasty":"唐代","title":"忆远曲"}
{"author":"张籍","content":"十载来夫家，闺门无瑕疵。薄命不生子，古制有分离。托身言同穴，今日事乖违。念君终弃捐，谁能强在兹。堂上谢姑嫜，长跪请离辞。姑嫜见我往，将决复沉疑。与我古时钏，留我嫁时衣。高堂拊我身，哭我于路陲。昔日初为妇，当君贫贱时。昼夜常纺织，不得事蛾眉。辛勤积黄金，济君寒与饥。洛阳买大宅，邯郸买侍儿。夫婿乘龙马，出入有光仪。将为富家妇，永为子孙资。谁谓出君门，一身上车归。有子未必荣，无子坐生悲。为人莫作女，作女实难为。","dynasty":"唐代","title":"离妇"}
{"author":"张籍","content":"楼观开朱门，树木连房廊。中有学仙人，少年休谷粮。高冠如芙蓉，霞月披衣裳。六时朝上清，佩玉纷锵锵。自言天老书，秘覆云锦囊。百年度一人，妄泄有灾殃。每占有仙相，然后传此方。先生坐中堂，弟子跪四厢。金刀截身发，结誓焚灵香。弟子得其诀，清斋入空房。守神保元气，动息随天罡。炉烧丹砂尽，昼夜候火光。药成既服食，计日乘鸾凰。虚空无灵应，终岁安所望。勤劳不能成，疑虑积心肠。虚羸生疾疹，寿命多夭伤。身殁惧人见，夜埋山谷傍。求道慕灵异，不如守寻常。先王知其非，戒之在国章。","dynasty":"唐代","title":"学仙"}
{"author":"张籍","content":"贫贱易为适，荒郊亦安居。端坐无馀思，弥乐古人书。秋田多良苗，野水多游鱼。我无耒与网，安得充廪厨。寒天白日短，檐下暖我躯。四肢暂宽柔，中肠郁不舒。多病减志气，为客足忧虞。况复苦时节，览景独踟蹰。","dynasty":"唐代","title":"野居"}
{"author":"张籍","content":"呜呼吏部公，其道诚巍昂。生为大贤姿，天使光我唐。德义动鬼神，鉴用不可详。独得雄直气，发为古文章。学无不该贯，吏治得其方。三次论诤退，其志亦刚强。再使平山东，不言所谋臧。荐待皆寒羸，但取其才良。亲朋有孤稚，婚姻有办营。如彼天有斗，人可为信常。如彼岁有春，物宜得华昌。哀哉未申施，中年遽殂丧。朝野良共哀，矧于知旧肠。籍在江湖间，独以道自将。学诗为众体，久乃溢笈囊。略无相知人，黯如雾中行。北游偶逢公，盛语相称明。名因天下闻，传者入歌声。公领试士司，首荐到上京。一来遂登科，不见苦贡场。观我性朴直，乃言及平生。由兹类朋党，骨肉无以当。坐令其子拜，常呼幼时名。追招不隔日，继践公之堂。出则连辔驰，寝则对榻床。搜穷古今书，事事相酌量。有花必同寻，有月必同望。为文先见草，酿熟偕共觞。新果及异鲑，无不相待尝。到今三十年，曾不少异更。公文为时师，我亦有微声。而后之学者，或号为韩张。我官麟台中，公为大司成。念此委末秩，不能力自扬。特状为博士，始获升朝行。未几享其资，遂忝南宫郎。是事赖拯扶，如屋有栋梁。去夏公请告，养疾城南庄。籍时官休罢，两月同游翔。黄子陂岸曲，地旷气色清。新池四平涨，中有蒲荇香。北台临稻畴，茂柳多阴凉。板亭坐垂钓，烦苦稍已平。共爱池上佳，联句舒遐情。偶有贾秀才，来兹亦同并。移船入南溪，东西纵篙撑。划波激船舷，前后飞鸥鶬.回入潭濑下，网截鲤与鲂。踏沙掇水蔬，树下烝新粳。日来相与嬉，不知暑日长。柴翁携童儿，聚观于岸傍。月中登高滩，星汉交垂芒。钓车掷长线，有获齐欢惊。夜阑乘马归，衣上草露光。公为游谿诗，唱咏多慨慷。自期此可老，结社于其乡。籍受新官诏，拜恩当入城。公因同归还，居处隔一坊。中秋十六夜，魄圆天差晴。公既相邀留，坐语于阶楹。乃出二侍女，合弹琵琶筝。临风听繁丝，忽遽闻再更。顾我数来过，是夜凉难忘。公疾浸日加，孺人视药汤。来候不得宿，出门每回遑。自是将重危，车马候纵横。门仆皆逆遣，独我到寝房。公有旷达识，生死为一纲。及当临终晨，意色亦不荒。赠我珍重言，傲然委衾裳。公比欲为书，遗约有修章。令我署其末，以为后事程。家人号于前，其书不果成。子符奉其言，甚于亲使令。鲁论未讫注，手迹今微茫。新亭成未登，闭在庄西厢。书札与诗文，重叠我笥盈。顷息万事尽，肠情多摧伤。旧茔盟津北，野窆动鼓钲。柳车一出门，终天无回箱。籍贫无赠赀，曷用申哀诚。衣器陈下帐，醪饵奠堂皇。明灵庶鉴知，仿佛斯来飨。","dynasty":"唐代","title":"祭退之"}
{"author":"张籍","content":"野馆非我室，新居未能安。读书避尘杂，方觉此地闲。过郭多园墟，桑果相接连。独游竟寂寞，如寄空云山。夏景常昼毒，密林无鸣蝉。临溪一盥濯，清去肢体烦。出林望曾城，君子在其间。戎府草章记，阻我此游盘。忆昔西潭时，并持钓鱼竿。共忻得鲂鲤，烹鲙于我前。几朝还复来，叹息时独言。","dynasty":"唐代","title":"寄韩愈"}
{"author":"张籍","content":"漾漾南涧水，来作曲池流。言寻参差岛，晓榜轻盈舟。万绕不再止，千寻尽孤幽。藻涩讶人重，萍分指鱼游。繁苗毯下垂，密箭翻回輈.曝鳖乱自坠，阴藤斜相钩。卧蒋黑米吐，翻芰紫角稠。桥低竞俯偻，亭近闲夷犹。目为逐胜朗，手因掇芳柔。渐喜游来极，忽疑归无由。气状虽可览，纤微谅难搜。未听主人赏，徒爱清华秋。","dynasty":"唐代","title":"城南"}
{"author":"张籍","content":"秋亭病客眠，庭树满枝蝉。凉风绕砌起，斜影入床前。梨晚渐红坠，菊寒无黄鲜。倦游寂寞日，感叹蹉跎年。尘欢久消委，华念独迎延。自寓城阙下，识君弟事焉。君为天子识，我方沉病缠。无因会同语，悄悄中怀煎。","dynasty":"唐代","title":"病中寄白学士拾遗"}
{"author":"张籍","content":"青山历历水悠悠，今日相逢明日秋。系马城边杨柳树，为君沽酒暂淹留。","dynasty":"唐代","title":"别客"}
{"author":"张籍","content":"闻道谿阴山水好，师行一一遍经过。事须觅取堪居处，若个溪头药最多。","dynasty":"唐代","title":"送僧往金州"}
{"author":"张籍","content":"喜作闲人得出城，南溪两月逐君行。忽闻新命须归去，一夜船中语到明。","dynasty":"唐代","title":"同韩侍御南溪夜赏"}
{"author":"张籍","content":"双鬟初合便分离，万里征夫不得随。今日军回身独殁，去时鞍马别人骑。","dynasty":"唐代","title":"邻妇哭征夫"}
{"author":"张籍","content":"自爱新梅好，行寻一径斜。不教人扫石，恐损落来花。","dynasty":"唐代","title":"和韦开州盛山十二首。梅溪"}
{"author":"张籍","content":"丹凤城门向晓开，千官相次入朝来。唯君独走冲尘土，下马桥边报直回。","dynasty":"唐代","title":"赠姚合"}
{"author":"张籍","content":"蜀客南行祭碧鸡，木绵花发锦江西。山桥日晚行人少，时见猩猩树上啼。","dynasty":"唐代","title":"送蜀客"}
{"author":"张籍","content":"松暗水涓涓，夜凉人未眠。西峰月犹在，遥忆草堂前。","dynasty":"唐代","title":"寄西峰僧"}
{"author":"张籍","content":"貂帽垂肩窄皂裘，雪深骑马向西州。暂时相见还相送，却闭闲门依旧愁。","dynasty":"唐代","title":"送元宗简"}
{"author":"张籍","content":"鄠陂鱼美酒偏浓，不出琴斋见雪峰。应胜昨来趋府日，簿书床上乱重重。","dynasty":"唐代","title":"寄徐晦"}
{"author":"张籍","content":"弱柏倒垂如线蔓，檐头不见有枝柯。影堂香火长相续，应得人来礼拜多。","dynasty":"唐代","title":"弱柏院僧影堂"}
{"author":"张籍","content":"金天庙下西京道，巫女纷纷走似烟。手把纸钱迎过客，遣求恩福到神前。","dynasty":"唐代","title":"华山庙"}
{"author":"张籍","content":"茫茫菰草平如地，渺渺长堤曲似城。日暮未知投宿处，逢人更问向前程。","dynasty":"唐代","title":"重平驿作"}
{"author":"张籍","content":"渐觉近来筋力少，难堪今日在风尘。谁能借问功名事，只自扶持老病身。贵得药资将助道，肯嫌家计不如人。洞庭已置新居处，归去安期与作邻。","dynasty":"唐代","title":"寄王六侍御"}
{"author":"张籍","content":"溪头一径入青崖，处处仙居隔杏花。更见峰西幽客说，云中犹有两三家。","dynasty":"唐代","title":"寻仙"}
{"author":"张籍","content":"江皋岁暮相逢地，黄叶霜前半夏枝。子夜吟诗向松桂，心中万事喜君知。","dynasty":"唐代","title":"答鄱阳客药名诗"}
{"author":"张籍","content":"温泉流入汉离宫，宫树行行浴殿空。武帝时人今欲尽，青山空闭御墙中。","dynasty":"唐代","title":"华清宫"}
{"author":"张籍","content":"一瓶颜色似甘泉，闲向新栽小竹前。饮罢身中更无事，移床独就夕阳眠。","dynasty":"唐代","title":"刘兵曹赠酒"}
{"author":"张籍","content":"君知妾有夫，赠妾双明珠。感君缠绵意，系在红罗褥[1]。妾家高楼连苑起，良人持戟明光里[2]。知君用心如明月，事夫誓拟同生死。还君明珠双泪垂，恨不相逢未嫁时。","dynasty":"唐代","title":"节妇吟"}
{"author":"张籍","content":"闻师行讲青龙疏，本寺住来多少年。静扫空房唯独坐，千茎秋竹在檐前。","dynasty":"唐代","title":"题僧院"}
{"author":"张籍","content":"花，花。落早，开赊。对酒客，兴诗家。能回游骑，每驻行车。宛宛清风起，茸茸丽日斜。且愿相留欢洽，惟愁虚弃光华。明年攀折知不远，对此谁能更叹嗟。","dynasty":"唐代","title":"赋花"}
{"author":"张籍","content":"君知妾有夫，赠妾双明珠。感君缠绵意，系在红罗襦。妾家高楼连苑起，良人执戟明光里。知君用心如日月，事夫誓拟同生死。还君明珠双泪垂，何不相逢未嫁时。","dynasty":"唐代","title":"节妇吟寄东平李司空师道"}
{"author":"张籍","content":"野塘鵁鶄飞树头，绿蒲紫菱盖碧流。狂客谁家爱云水，日日独来城下游。","dynasty":"唐代","title":"春堤曲"}
{"author":"张籍","content":"水上山沈沈，征途复绕林。途荒人行少，马迹犹可寻。雪中独立树，海口失侣禽。离忧如长线，千里萦我心。","dynasty":"唐代","title":"忆远曲"}
{"author":"张籍","content":"翩翩兮朱鹭，来汎春塘栖绿树。羽毛如剪色如染，远飞欲下双翅敛。避人引子入深堑，动处水纹开滟滟。谁知豪家网尔躯，不如饮啄江海隅。","dynasty":"唐代","title":"乐府杂曲鼓吹曲辞朱鹭"}
{"author":"张籍","content":"秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。","dynasty":"唐代","title":"横吹曲辞出塞"}
{"author":"张籍","content":"双鹤出云溪，分飞各自迷。空巢在松杪，折羽落江泥。寻水终不饮，逢林亦未栖。别离应易老，万里两凄凄。","dynasty":"唐代","title":"琴曲歌辞别鹤"}
{"author":"张籍","content":"古镇城门白碛开，胡兵往往傍沙堆。巡边使客行应早，每待平安火到来。","dynasty":"唐代","title":"杂曲歌辞其二凉州词"}
{"author":"张籍","content":"韩公国大贤，道德赫已闻。时出为阳山，尔区来趋奔。韩官迁掾曹，子随至荆门。韩入为博士，崎岖送归轮。（《送区弘》。《事文类聚》）。","dynasty":"唐代","title":"句"}
{"author":"张籍","content":"前年戍月支，城下没全师。蕃汉断消息，死生长别离。无人收废帐，归马识残旗。欲祭疑君在，天涯哭此时。","dynasty":"唐代","title":"没蕃故人"}
{"author":"张籍","content":"秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。","dynasty":"唐代","title":"横吹曲辞·出塞"}
{"author":"张籍","content":"野塘??飞树头，绿蒲紫菱盖碧流。狂客谁家爱云水，日日独来城下游。","dynasty":"唐代","title":"春堤曲"}
{"author":"张籍","content":"高秋原上寺，下马一登临。渭水西来直，秦山南向深。旧宫人不住，荒碣路难寻。日暮凉风起，萧条多远心。","dynasty":"唐代","title":"登咸阳北寺楼"}
{"author":"张籍","content":"黄绶在腰下，知君非旅行。将书报旧里，留褐与诸生。赠别尽沽酒，惜欢多出城。春风济水上，候吏听车声。","dynasty":"唐代","title":"送人任济阴"}
{"author":"张籍","content":"紫芽连白蕊，初向岭头生。自看家人摘，寻常触露行。","dynasty":"唐代","title":"和韦开州盛山十二首·茶岭"}
{"author":"张籍","content":"台上绿萝春，闲登不待人。每当休暇日，著履戴纱巾。","dynasty":"唐代","title":"和韦开州盛山十二首·琵琶台"}
{"author":"张籍","content":"行路雨脩脩，青山尽海头。天涯人去远，岭北水空流。夜市连铜柱，巢居属象州。来时旧相识，谁向日南游。","dynasty":"唐代","title":"送南客"}
{"author":"张籍","content":"羸病及年初，心情不自如。多申请假牒，祗送贺官书。幽径独行步，白头长懒梳。更怜晴日色，渐渐暖贫居。","dynasty":"唐代","title":"早春"}
{"author":"张籍","content":"观风欲巡洛，习战亦开池。始改三年政，旋闻七月期。陵分内外使，官具吉凶仪。渭北新园路，箫笳远更悲。","dynasty":"唐代","title":"庄陵挽歌词三首其二"}
{"author":"张籍","content":"晓日龙车动，秋风阊阖开。行帷六宫出，执绋万方来。惨惨郊原暮，迟迟挽唱哀。空山烟雨夕，新陌绕陵台。","dynasty":"唐代","title":"庄陵挽歌词三首其三"}
{"author":"张籍","content":"有地唯栽竹，无池亦养鹅。学书求墨迹，酿酒爱朝和。古镜铭文浅，神方谜语多。居贫闲自乐，豪客莫相过。","dynasty":"唐代","title":"和左司元郎中秋居十首其二"}
{"author":"张籍","content":"闲来松菊地，未省有埃尘。直去多将药，朝回不访人。见僧收酒器，迎客换纱巾。更恐登清要，难成自在身。","dynasty":"唐代","title":"和左司元郎中秋居十首其三"}
{"author":"张籍","content":"自知清静好，不要问时豪。就石安琴枕，穿松压酒槽。山晴因月甚，诗语入秋高。身外无馀事，唯应笔砚劳。","dynasty":"唐代","title":"和左司元郎中秋居十首其四"}
{"author":"张籍","content":"闲堂新埽洒，称是早秋天。书客多呈帖，琴僧与合弦。莎台乘晚上，竹院就凉眠。终日无忙事，还应似得仙。","dynasty":"唐代","title":"和左司元郎中秋居十首其五"}
{"author":"张籍","content":"醉倚斑藤杖，闲眠瘿木床。案头行气诀，炉里降真香。尚俭经营少，居闲意思长。秋茶莫夜饮，新自作松浆。","dynasty":"唐代","title":"和左司元郎中秋居十首其六"}
{"author":"张籍","content":"每忆旧山居，新教上墨图。晚花回地种，好酒问人沽。夜后开朝簿，申前发省符。为郎凡几岁，已见白髭须。","dynasty":"唐代","title":"和左司元郎中秋居十首其七"}
{"author":"张籍","content":"菊地才通履，茶房不垒阶。凭医看蜀药，寄信觅吴鞋。尽得仙家法，多随道客斋。本无荣辱意，不是学安排。","dynasty":"唐代","title":"和左司元郎中秋居十首其八"}
{"author":"张籍","content":"林下无拘束，闲行放性灵。好时开药灶，高处置琴亭。更撰居山记，唯寻相鹤经。初当授衣假，无吏挽门铃。","dynasty":"唐代","title":"和左司元郎中秋居十首其九"}
{"author":"张籍","content":"客散高斋晚，东园景象偏。晴明犹有蝶，凉冷渐无蝉。藤折霜来子，蜗行雨后涎。新诗才上卷，已得满城传。","dynasty":"唐代","title":"和左司元郎中秋居十首其十"}
{"author":"张籍","content":"低折沧州簿，无书整两春。马从同事借，妻怕罢官贫。道僻收闲药，诗高笑故人。仍闻长吏奏，表乞锁厅频。","dynasty":"唐代","title":"寄孙冲主簿"}
{"author":"张籍","content":"今朝一百五，出户雨初晴。舞爱双飞蝶，歌闻数里莺。江深青草岸，花满白云城。为政多孱懦，应无酷吏名。","dynasty":"唐代","title":"寒食书事二首其一"}
{"author":"张籍","content":"出城烟火少，况复是今朝。闲坐将谁语，临觞只自谣。阶前春藓遍，衣上落花飘。妓乐州人戏，使君心寂寥。","dynasty":"唐代","title":"寒食书事二首其二"}
{"author":"张籍","content":"朝光瑞气满宫楼，綵纛鱼龙四面稠。廊下御厨分冷食，殿前香骑逐飞毬。千官尽醉犹教坐，百戏皆呈未放休。共喜拜恩侵夜出，金吾不敢问行由。","dynasty":"唐代","title":"寒食内宴二首其一"}
{"author":"张籍","content":"城阙沈沈向晓寒，恩当令节赐馀欢。瑞烟深处开三殿，春雨微时引百官。宝树楼前分绣幕，綵花廊下映华栏。宫筵戏乐年年别，已得三回对御看。","dynasty":"唐代","title":"寒食内宴二首其二"}
{"author":"张籍","content":"昆崙家住海中州，蛮客将来汉地游。言语解教秦吉了，波涛初过郁林洲。金环欲落曾穿耳，螺髻长卷不裹头。自爱肌肤黑如漆，行时半脱木绵裘。","dynasty":"唐代","title":"昆崙儿"}
{"author":"张籍","content":"紫芽连白蕊，初向岭头生。自看家人摘，寻常触露行。","dynasty":"唐代","title":"和韦开州盛山十二首茶岭"}
{"author":"张籍","content":"台上绿萝春，闲登不待人。每当休暇日，著履戴纱巾。","dynasty":"唐代","title":"和韦开州盛山十二首琵琶台"}
{"author":"张籍","content":"闻道溪阴山水好，师行一一遍经过。事须觅取堪居处，若个溪头药最多。","dynasty":"唐代","title":"送僧往"}
{"author":"张籍","content":"九色云中紫凤车，寻仙来到洞仙家。飞轮回处无踪迹，唯有斑斑满地花。","dynasty":"唐代","title":"同严给事闻唐昌观玉蕊近有仙过因成绝句二首其二"}
{"author":"张籍","content":"黄金捍拨紫檀槽，弦索初张调更高。尽理昨来新上曲，内官帘外送樱桃。","dynasty":"唐代","title":"宫词其二"}
{"author":"张籍","content":"凿开混沌露元气，散布森罗弥梵天。云外无时不閒在，楼居何处得超然。","dynasty":"唐代","title":"咏陀罗山"}
{"author":"张籍","content":"楚江亭上秋风起，看发苍梧太守船。千里同行从此别，相逢又隔几多年。","dynasty":"唐代","title":"送梧州王使君"}
{"author":"张籍","content":"晓陌春寒朝骑来，瑞云深处见楼台。夜来新雨沙堤湿，东上閤门应未开。","dynasty":"唐代","title":"春日早朝"}
{"author":"张籍","content":"为个朝章束此身，眼看东路去无因。历阳旧客今应少，转忆邻家二老人。","dynasty":"唐代","title":"寄朱、阚二山人"}
{"author":"张籍","content":"五度溪头踯躅红，嵩阳寺里讲时钟。春山处处行应好，一月看花到几峰。","dynasty":"唐代","title":"寄李渤"}
{"author":"张籍","content":"身闲无事称高情，已有人间章句名。求得鹤来教翦翅，望仙台下亦将行。","dynasty":"唐代","title":"崔驸马养鹤"}
{"author":"张籍","content":"老身不计人间事，野寺秋晴每独过。病眼校来犹断酒，却嫌行处菊花多。","dynasty":"唐代","title":"闲游"}
{"author":"张籍","content":"诏发官兵取乱臣，将军弓箭不离身。今君独在征东府，莫遣功名属别人。","dynasty":"唐代","title":"寄宋景"}
{"author":"张籍","content":"爱君紫阁峰前好，新作书堂药灶成。见欲移居相近住，有田多与种黄精。","dynasty":"唐代","title":"寄王侍御（一作奉御）"}
{"author":"张籍","content":"昔祭郊坛今谒陵，寺中高处最来登。十馀年后人多别，喜见当时转读僧。","dynasty":"唐代","title":"题渭北寺上方"}
{"author":"张籍","content":"终日不离尘土间，若为能见此身闲。今朝暂共游僧语，更恨趋时别旧山。","dynasty":"唐代","title":"闲游（一作题山寺僧院）"}
{"author":"张籍","content":"轻鬓丛梳阔扫眉，为嫌风日下楼稀。画罗金缕难相称，故著寻常淡薄衣。","dynasty":"唐代","title":"倡女词"}
{"author":"张籍","content":"黑纱方帽君边得，称对山前坐竹床。唯恐被人偷剪样，不曾闲戴出书堂。","dynasty":"唐代","title":"答元八遗纱帽"}
{"author":"张籍","content":"一去潇湘头欲白，今朝始见杏花春。从来迁客应无数，重到花前有几人。","dynasty":"唐代","title":"同白侍郎杏园赠刘郎中"}
{"author":"张籍","content":"夜向灵溪息此身，风泉竹露净衣尘。月明石上堪同宿，那作山南山北人。","dynasty":"唐代","title":"宿天竺寺，寄灵隐寺僧"}
{"author":"张籍","content":"台殿曾为贵主家，春风吹尽竹窗纱。院中仙女修香火，不许闲人入看花。","dynasty":"唐代","title":"玉真观"}
{"author":"张籍","content":"铜柱南边毒草春，行人几日到金麟。玉镮穿耳谁家女，自抱琵琶迎海神。","dynasty":"唐代","title":"蛮中"}
{"author":"张籍","content":"茅山近别剡溪逢，玉节青旄十二重。自说年年上天去，罗浮最近海边峰。","dynasty":"唐代","title":"赠道士（一作剡溪逢茅山道士）"}
{"author":"张籍","content":"东风渐暖满城春，独占幽居养病身。莫说樱桃花已发，今年不作看花人。","dynasty":"唐代","title":"病中酬元宗简"}
{"author":"张籍","content":"绿杨枝上五丝绳，枝弱春多欲不胜。唯有一年寒食日，女郎相唤摆阶o3.","dynasty":"唐代","title":"寒食"}
{"author":"张籍","content":"越女新妆出镜心，自知明艳更沉吟。齐纨未是人间贵，一曲菱歌敌万金。(版本一)越女新妆出镜心，自知明艳更沉吟。齐纨未足时人贵，一曲菱歌敌万金。(版本二)","dynasty":"唐代","tags":"赠答，考试，写人，赞美","title":"酬朱庆馀"}
{"author":"张籍","content":"行人犹未有归期，万里初程日暮时。唯爱门前双柳树，枝枝叶叶不相离。","dynasty":"唐代","title":"忆远"}
{"author":"张籍","content":"秋江岸边莲子多，采莲女儿并船歌。青房圆实齐戢戢，争前竞折漾微波。试牵绿茎下寻藕，断处丝多刺伤手。白练束腰袖半卷，不插玉钗妆梳浅。船中未满度前洲，借问阿谁家住远。归时共待暮潮上，自弄芙蓉还荡桨。","dynasty":"唐代","tags":"地方，写莲，写人","title":"采莲曲·秋江岸边莲子多"}
{"author":"张籍","content":"江南杨柳春，日暖地无尘。渡口过新雨，夜来生白蘋.晴沙鸣乳燕，芳树醉游人。向晚青山下，谁家祭水神。","dynasty":"唐代","title":"江南春"}
{"author":"张籍","content":"秋山无云复无风，溪头看月出深松。草堂不闭石床静，叶间坠露声重重。","dynasty":"唐代","title":"秋山"}
{"author":"张籍","content":"远牧牛，绕村四面禾黍稠。陂中饥乌啄牛背，令我不得戏垄头。入陂草多牛散行，白犊时向芦中鸣。隔堤吹叶应同伴，还鼓长鞭三四声。牛牛食草莫相触，官家截尔头上角。","dynasty":"唐代","title":"牧童词"}
{"author":"张籍","content":"日日望乡国，空歌白苎词。长因送人处，忆得别家时。失意还独语，多愁只自知。客亭门外柳，折尽向南枝。","dynasty":"唐代","tags":"柳树，思乡","title":"蓟北旅思/送远人"}
{"author":"张籍","content":"无限青山行已尽，回看忽觉远离家。逢高欲饮重阳酒，山菊今朝未有花。","dynasty":"唐代","title":"重阳日至峡道"}
{"author":"张籍","content":"边州八月修城堡，候骑先烧碛中草。胡风吹沙度陇飞，陇头林木无北枝。将军阅兵青塞下，鸣鼓逢逢促猎围。天寒山路石断裂，白日不销帐上雪。乌孙国乱多降胡，诏使名王持汉节。年年征战不得闲，边人杀尽唯空山。","dynasty":"唐代","title":"塞下曲"}
{"author":"张籍","content":"晚到金光门外寺，寺中新竹隔帘多。斋官禁与僧相见，院院开门不得过。","dynasty":"唐代","title":"寺宿斋"}
{"author":"张籍","content":"世间渐觉无多事，虽有空名未著身。合取药成相待吃，不须先作上天人。","dynasty":"唐代","title":"赠施肩吾"}
{"author":"张籍","content":"白君去后交游少，东野亡来箧笥贫。赖有白头王建在，眼前犹见咏诗人。","dynasty":"唐代","title":"赠王建"}
{"author":"张籍","content":"僧房逢着款冬花，出寺行吟日已斜。十二街中春雪遍，马蹄今去入谁家。","dynasty":"唐代","title":"逢贾岛"}
{"author":"张籍","content":"山中日暖春鸠鸣，逐水看花任意行。向晚归来石窗下，菖蒲叶上见题名。","dynasty":"唐代","title":"山中酬人"}
{"author":"张籍","content":"香消云锁旧僧家，僧刹残形半壁斜。日暮松烟寒漠漠，秋风吹破纸莲花。","dynasty":"唐代","title":"题故僧影堂"}
{"author":"张籍","content":"一身清净无童子，独坐空堂得几年。每夜焚香通月观，可怜光影最团圆。","dynasty":"唐代","title":"题方睦上人月台观"}
{"author":"张籍","content":"自掌天书见客稀，纵因休沐锁双扉。几回扶病欲相访，知向禁中归未归。","dynasty":"唐代","title":"寄白学士"}
{"author":"张籍","content":"十八年来恨别离，唯同一宿咏新诗。更相借问诗中语，共说如今胜旧时。","dynasty":"唐代","title":"喜王六同宿"}
{"author":"张籍","content":"玉毫不着世间尘，辉相分明十八身。入夜无烟灯更好，堂中唯有转经人。","dynasty":"唐代","title":"题玉像堂"}
{"author":"张籍","content":"三年患眼今年校，免与风光便隔生。昨日韩家后园里，看花犹似未分明。","dynasty":"唐代","title":"患眼"}
{"author":"张籍","content":"汉皇欲作飞仙子，年年采药东海里。蓬莱无路海无边，方士舟中相枕死。招摇在天回白日，甘泉玉树无仙实。九皇真人终不下，空向离宫祠太乙。丹田有气凝素华，君能保之升绛霞。","dynasty":"唐代","title":"求仙行"}
{"author":"张籍","content":"悠悠旱天云，不远如飞尘。贤达失其所，沉飘同众人。擢秀登王畿，出为良使宾。名高满朝野，幼贱谁不闻。一朝遇谗邪，流窜八九春。诏书近迁移，组绶未及身。冬井无寒冰，玉润难为焚。虚怀日迢遥，荣辱常保纯。我念出游时，勿吟康乐文。愿言灵溪期，聊欲相依因。","dynasty":"唐代","title":"献从兄"}
{"author":"张籍","content":"刘君久被时抛掷，老向城中作选人。昨日街西相近住，每来存问老夫身。","dynasty":"唐代","title":"答刘竞"}
{"author":"张籍","content":"独爱南关里，山晴竹杪风。从容朝早退，萧洒客常通。案曲新亭上，移花远寺中。唯应有吏部，诗酒每相同。","dynasty":"唐代","title":"和裴仆射朝回寄韩吏部"}
{"author":"张籍","content":"万里海西路，茫茫边草秋。计程沙塞口，望伴驿峰头。雪暗非时宿，沙深独去愁。塞乡人易老，莫住近蕃州。","dynasty":"唐代","title":"送安西将"}
{"author":"张籍","content":"行路雨修修，青山尽海头。天涯人去远，岭北水空流。夜市连铜柱，巢居属象州。来时旧相识，谁向日南游。","dynasty":"唐代","title":"送南客"}
{"author":"张籍","content":"相看头白来城阙，却忆漳溪旧往还。今体诗中偏出格，常参官里每同班。街西借宅多临水，马上逢人亦说山。芸阁水曹虽最冷，与君长喜得身闲。","dynasty":"唐代","title":"酬秘书王丞见寄（一作酬王秘书闲居见寄）"}
{"author":"张籍","content":"弹筝峡东有胡尘，天子择日拜将军。蓬莱殿前赐六纛，还领禁兵为部曲。当朝受诏不辞家，夜向咸阳原上宿。战车彭彭旌旗动，三十六军齐上陇。陇头战胜夜亦行，分兵处处收旧城。胡儿杀尽阴碛暮，扰扰唯有牛羊声。边人亲戚曾战没，今逐官军收旧骨。碛西行见万里空，幕府独奏将军功。","dynasty":"唐代","title":"将军行"}
{"author":"张籍","content":"朝光瑞气满宫楼，彩纛鱼龙四周稠。廊下御厨分冷食，殿前香骑逐飞球。千官尽醉犹教坐，百戏皆呈未放休。共喜拜恩侵夜出，金吾不敢问行由。城阙沈沈向晓寒，恩当令节赐馀欢，瑞烟深处开三殿，春雨微时引百官，宝树楼前分绣幕，彩花廊下映华栏。宫筵戏乐年年别，已得三回对御看。","dynasty":"唐代","title":"寒食内宴二首"}
{"author":"张籍","content":"秋风窗下起，旅雁向南飞。日日出门望，家家行客归。无因见边使，空待寄寒衣。独闭青楼暮，烟深鸟雀稀。","dynasty":"唐代","title":"横吹曲辞。望行人"}
{"author":"张籍","content":"昆仑家住海中州，蛮客将来汉地游。言语解教秦吉了，波涛初过郁林洲。金环欲落曾穿耳，螺髻长卷不裹头。自爱肌肤黑如漆，行时半脱木绵裘。","dynasty":"唐代","title":"昆仑儿"}
{"author":"张籍","content":"秋草宫人斜里墓，宫人谁送葬来时。千千万万皆如此，家在边城亦不知。","dynasty":"唐代","title":"宿山祠（一作宫山祠）"}
{"author":"张籍","content":"洛阳城头火曈曈，乱兵烧我天子宫。宫城南面有深山，尽将老幼藏其间。重岩为屋橡为食，丁男夜行候消息。闻道官军犹掠人，旧里如今归未得。董逃行，汉家几时重太平。","dynasty":"唐代","title":"相和歌辞。董逃行"}
{"author":"张籍","content":"曾是先皇殿上臣，丹砂久服不成真。常骑马在嘶空枥，自作书留别故人。诗句遍传天下口，朝衣偏送地中身。最悲昨日同游处，看却春风树树新。","dynasty":"唐代","title":"哭丘长史"}
{"author":"张籍","content":"天欲雨，有东风，南谿白鼍鸣窟中。六月人家井无水，夜闻鼍声人尽起。","dynasty":"唐代","title":"白鼍鸣"}
{"author":"张籍","content":"金陵向西贾客多，船中生长乐风波。欲发移船近江口，船头祭神各浇酒。停杯共说远行期，入蜀经蛮远别离。金多众中为上客，夜夜算缗眠独迟。秋江初月猩猩语，孤帆夜发满湘渚。水工持楫防暗滩，直过山边及前侣。年年逐利西复东，姓名不在县籍中。农夫税多长辛苦，弃业长为贩卖翁。","dynasty":"唐代","title":"相和歌辞。贾客乐"}
{"author":"张籍","content":"弱柏倒垂如线蔓，檐头不见有枝柯。影堂香火长相续，应得人来礼拜多。","dynasty":"唐代","title":"弱柏院僧影堂"}
{"author":"张籍","content":"荡漾空沙际，虚明入远天。秋光照不极，鸟色去无边。势引长云阔，波轻片雪连。汀洲杳难测，万古覆苍烟。","dynasty":"唐代","title":"水"}
{"author":"张籍","content":"未肯求科第，深坊且隐居。胜游寻野客，高卧看兵书。点药医闲马，分泉灌远蔬。汉庭无得意，谁拟荐相如。","dynasty":"唐代","title":"赠任懒"}
{"author":"张籍","content":"月出深峰里，清凉夜亦寒。每嫌西落疾，不得到明看。","dynasty":"唐代","title":"和韦开州盛山十二首。隐月岫"}
{"author":"张籍","content":"转觉人间无气味，常因身外省因缘。经过独爱游山客，计校唯求买药钱。重作学官闲尽日，一离江坞病多年。吟君钓客词中说，便欲南归榜小船。","dynasty":"唐代","title":"书怀寄元郎中"}
{"author":"张籍","content":"漾漾南涧水，来作曲池流。言寻参差岛，晓榜轻盈舟。万绕不再止，千寻尽孤幽。藻涩讶人重，萍分指鱼游。繁苗毯下垂，密箭翻回輈.曝鳖乱自坠，阴藤斜相钩。卧蒋黑米吐，翻芰紫角稠。桥低竞俯偻，亭近闲夷犹。目为逐胜朗，手因掇芳柔。渐喜游来极，忽疑归无由。气状虽可览，纤微谅难搜。未听主人赏，徒爱清华秋。","dynasty":"唐代","title":"城南"}
{"author":"张籍","content":"独坐高秋晚，萧条足远思。家贫常畏客，身老转怜儿。万种尽闲事，一生能几时。从来疏懒性，应只有僧知。","dynasty":"唐代","title":"晚秋闲居"}
{"author":"张籍","content":"上山采樵选枯树，深处樵多出辛苦。秋来野火烧栎林，枝柯已枯堪采取。斧声坎坎在幽谷，采得齐梢青葛束。日西待伴同下山，竹担弯弯向身曲。共知路傍多虎窟，未出深林不敢歇。村西地暗狐兔行，稚子叫时相应声。采樵客，莫采松与柏。松柏生枝直且坚，与君作屋成家宅。","dynasty":"唐代","title":"樵客吟"}
{"author":"张籍","content":"天欲雨，有东风，南溪白鼍鸣窟中。六月人家井无水，夜闻白鼍人尽起。","dynasty":"唐代","title":"杂歌谣辞。白鼍鸣"}
{"author":"张籍","content":"曾成赵北归朝计，因拜王门最好官。为郡暂辞双凤阙，全家远过九龙滩。山乡只有输蕉户，水镇应多养鸭栏。地僻寻常来客少，刺桐花发共谁看。","dynasty":"唐代","title":"送汀州源使君"}
{"author":"张籍","content":"头白新年六十馀，近闻生计转空虚。久为博士谁能识，自到长安赁舍居。骑马出随寻寺客，呼儿散写乞钱书。古来贤哲皆如此，应是才高与众疏。","dynasty":"唐代","title":"赠令狐博士"}
{"author":"张籍","content":"年长身多病，独宜作冷官。从来闲坐惯，渐觉出门难。树影新犹薄，池光晚尚寒。遥闻有花发，骑马暂行看。","dynasty":"唐代","title":"早春闲游"}
{"author":"张籍","content":"去去远迁客，瘴中衰病身。青山无限路，白首不归人。海国战骑象，蛮州市用银。一家分几处，谁见日南春。","dynasty":"唐代","title":"送南迁客"}
{"author":"张籍","content":"三朝出入紫微臣，头白金章未在身。登第早年同座主，题诗今日是州人。阊门柳色烟中远，茂苑莺声雨后新。此处吟诗向山寺，知君忘却曲江春。","dynasty":"唐代","title":"寄苏州白二十二使君"}
{"author":"张籍","content":"闻师行讲青龙疏，本寺住来多少年。静扫空房唯独坐，千茎秋竹在檐前。","dynasty":"唐代","title":"题僧院"}
{"author":"张籍","content":"醉倚斑藤杖，闲眠瘿木床。案头行气诀，炉里降真香。尚俭经营少，居闲意思长。秋茶莫夜饮，新自作松浆。","dynasty":"唐代","title":"和左司元郎中秋居十首其六"}
{"author":"张籍","content":"今朝一百五，出户雨初晴。舞爱双飞蝶，歌闻数里莺。江深青草岸，花满白云城。为政多孱懦，应无酷吏名。出城烟火少，况复是今朝。闲坐将谁语，临觞只自谣。阶前春藓遍，衣上落花飘。妓乐州人戏，使君心寂寥。","dynasty":"唐代","title":"寒食书事二首"}
{"author":"张籍","content":"家贫相远住，斋馆入时稀。独坐看书卷，闲行著褐衣。早蝉庭笋老，新雨径莎肥。各离争名地，无人见是非。","dynasty":"唐代","title":"酬孙洛阳"}
{"author":"张籍","content":"孝女独垂发，少年唯一身。无家空托墓，主祭不从人。相吊有行客，起庐无旧邻。江头闻哭处，寂寂楚花春。","dynasty":"唐代","title":"江陵孝女"}
{"author":"张籍","content":"旌旆过湘潭，幽奇得遍探。莎城百越北，行路九疑南。有地多生桂，无时不养蚕。听歌疑似曲，风俗自相谙。","dynasty":"唐代","title":"送严大夫之桂州"}
{"author":"张籍","content":"莲叶团团杏花拆，长江鲤鱼鳍鬣赤。念君少年弃亲戚，千里万里独为客。谁言远别心不易，天星坠地能为石。几时断得城南陌，勿使居人有行役。","dynasty":"唐代","title":"杂曲歌辞。远别离"}
{"author":"张籍","content":"闻道溪阴山水好，师行一一遍经过。事须觅取堪居处，若个溪头药最多。","dynasty":"唐代","title":"送僧往"}
{"author":"张籍","content":"盛德雄名远近知，功高先乞守藩维。衔恩暂遣分龙节，署敕还同在凤池。天子亲临楼上送，朝官齐出道傍辞。明年塞北清蕃落，应建生祠请立碑。","dynasty":"唐代","title":"送裴相公赴镇太原"}
{"author":"张籍","content":"秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。","dynasty":"唐代","title":"出塞（一作塞上曲）"}
{"author":"张籍","content":"出山成北首，重去结茅庐。移石修废井，扫龛盛旧书。开田留杏树，分洞与僧居。长在幽峰里，樵人见亦疏。","dynasty":"唐代","title":"送友人归山"}
{"author":"张籍","content":"湘水无潮秋水阔，湘中月落行人发。送人发，送人归，白蘋茫茫鹧鸪飞。","dynasty":"唐代","tags":"写景，抒情，送别，友人","title":"湘江曲"}
{"author":"张籍","content":"几年山里住，已作绿毛身。护气常稀语，存思自见神。养龟同不食，留药任生尘。要问西王母，仙中第几人。","dynasty":"唐代","title":"不食姑（一作赠山中女道士）"}
{"author":"张籍","content":"江南杨柳春，日暖地无尘。渡口过新雨，夜来生白蘋.晴沙鸣乳燕，芳树醉游人。向晚青山下，谁家祭水神。","dynasty":"唐代","title":"江南春"}
{"author":"张籍","content":"新鹰初放兔犹肥，白日君王在内稀。薄暮千门临欲锁，红妆飞骑向前归。黄金捍拨紫檀槽，弦索初张调更高。尽理昨来新上曲，内官帘外送樱桃。","dynasty":"唐代","title":"宫词"}
{"author":"张籍","content":"万里为朝使，离家今几年。应知旧行路，却上远归船。夜泊避蛟窟，朝炊求岛泉。悠悠到乡国，远望海西天。","dynasty":"唐代","title":"送新罗使"}
{"author":"张籍","content":"相看头白来城阙，却忆漳溪旧往还。今体诗中偏出格，常参官里每同班。街西借宅多临水，马上逢人亦说山。芸阁水曹虽最冷，与君长喜得身闲。","dynasty":"唐代","title":"酬秘书王丞见寄（一作酬王秘书闲居见寄）"}
{"author":"张籍","content":"当年胆略已纵横，每见妖星气不平。身贵早登龙尾道，功高自破鹿头城。寻常得对论边事，委曲承恩掌内兵。会取安西将报国，凌烟阁上大书名。","dynasty":"唐代","title":"赠赵将军"}
{"author":"张籍","content":"年少才高求自展，将身万里赴军门。辟书远到开呈客，公服新成著谢恩。驿舫过江分白堠，戍亭当岭见红幡。海花蛮草连冬有，行处无家不满园。","dynasty":"唐代","title":"送侯判官赴广州从军"}
{"author":"张籍","content":"应得烟霞出俗心，茅山道士共追寻。闲怜鹤貌偏能画，暗辨桐声自作琴。长啸每来松下坐，新诗堪向雪中吟。征南幕里多宾客，君独相知最校深。","dynasty":"唐代","title":"送杨州判官（一作赠茅山杨判官）"}
{"author":"张籍","content":"闲来松菊地，未省有埃尘。直去多将药，朝回不访人。见僧收酒器，迎客换纱巾。更恐登清要，难成自在身。","dynasty":"唐代","title":"和左司元郎中秋居十首其三"}
{"author":"张籍","content":"由来勋业属英雄，兄弟连营列位同。先入贼城擒首恶，尽封筦库让元公。旌幢独继家声外，竹帛新添国史中。天子新收秦陇地，故教移镇古扶风。","dynasty":"唐代","title":"送李仆射愬赴镇凤翔"}
{"author":"张籍","content":"野桥春水清，桥上送君行。去去人应老，年年草自生。出门看远道，无信向边城。杨柳别离处，秋蝉今复鸣。","dynasty":"唐代","title":"思远人（一作寄远客）"}
{"author":"张籍","content":"长安多病无生计，药铺医人乱索钱。欲得定知身上事，凭君为算小行年。","dynasty":"唐代","title":"赠任道人"}
{"author":"张籍","content":"塞上如今无战尘，汉家公主出和亲。邑司犹属宗卿寺，册号还同虏帐人。九姓旗幡先引路，一生衣服尽随身。毡城南望无回日，空见沙蓬水柳春。","dynasty":"唐代","title":"送和蕃公主"}
{"author":"张籍","content":"昆仑家住海中州，蛮客将来汉地游。言语解教秦吉了，波涛初过郁林洲。金环欲落曾穿耳，螺髻长卷不裹头。自爱肌肤黑如漆，行时半脱木绵裘。","dynasty":"唐代","title":"昆仑儿"}
{"author":"张籍","content":"温泉流入汉离宫，宫树行行浴殿空。武帝时人今欲尽，青山空闭御墙中。","dynasty":"唐代","title":"华清宫"}
{"author":"张籍","content":"翩翩出上京，几日到边城。渐觉风沙起，还将弓箭行。席箕侵路暗，野马见人惊。军府知归庆，应教数骑迎。","dynasty":"唐代","title":"送李骑曹灵州归觐"}
{"author":"张籍","content":"观里初晴竹树凉，闲行共到最高房。昨来官罢无生计，欲就师求断谷方。","dynasty":"唐代","title":"同韦员外开元观寻时道士"}
{"author":"张籍","content":"泗水流急石纂纂，鲤鱼上下红尾短。春冰销散日华满，行舟往来浮桥断。城边鱼市人早行，水烟漠漠多棹声。","dynasty":"唐代","title":"泗水行"}
{"author":"张籍","content":"共踏长安街里尘，吴州独作未归身。昔年旧宅今谁住，君过西塘与问人。","dynasty":"唐代","title":"送陆畅"}
{"author":"张籍","content":"月出深峰里，清凉夜亦寒。每嫌西落疾，不得到明看。","dynasty":"唐代","title":"和韦开州盛山十二首。隐月岫"}
{"author":"张籍","content":"醉倚斑藤杖，闲眠瘿木床。案头行气诀，炉里降真香。尚俭经营少，居闲意思长。秋茶莫夜饮，新自作松浆。","dynasty":"唐代","title":"和左司元郎中秋居十首其六"}
{"author":"张籍","content":"松暗水涓涓，夜凉人未眠。西峰月犹在，遥忆草堂前。","dynasty":"唐代","title":"寄西峰僧"}
{"author":"张籍","content":"日观东峰幽客住，竹巾藤带亦逢迎。暗修黄箓无人见，深种胡麻共犬行。洞里仙家常独往，壶中灵药自为名。春泉四面绕茅屋，日日唯闻杵臼声。","dynasty":"唐代","title":"太白老人"}
{"author":"张籍","content":"正初天子亲郊礼，诏摄将军领卫兵。斜带银刀入黄道，先随玉辂到青城。坛边不在千官位，仗外唯闻再拜声。共喜与君逢此日，病中无计得随行。","dynasty":"唐代","title":"贺秘书王丞南郊摄将军"}
{"author":"张籍","content":"远去见双节，因行上五台。化楼侵晓出，雪路向春开。边寺连峰去，胡儿听法来。定知巡礼后，解夏始应回。","dynasty":"唐代","title":"送僧游五台兼谒李司空（作送颢法师往太原兼谒李司空）"}
{"author":"张籍","content":"黄沙北风起，半夜又翻营。战马雪中宿，探人冰上行。深山旗未展，阴碛鼓无声。几道征西将，同收碎叶城。","dynasty":"唐代","title":"征西将"}
{"author":"张籍","content":"为个朝章束此身，眼看东路去无因。历阳旧客今应少，转忆邻家二老人。","dynasty":"唐代","title":"寄朱、阚二山人"}
{"author":"张籍","content":"闲堂新埽洒，称是早秋天。书客多呈帖，琴僧与合弦。莎台乘晚上，竹院就凉眠。终日无忙事，还应似得仙。","dynasty":"唐代","title":"和左司元郎中秋居十首其五"}
{"author":"张籍","content":"静曲闲房病客居，蝉声满树槿花疏。故人只在蓝田县，强半年来未得书。","dynasty":"唐代","title":"寄故人"}
{"author":"张籍","content":"雀飞多，触网罗，网罗高树颠。汝飞蓬蒿下，勿复投身网罗间。粟积仓，禾在田。巢之雏，望其母来还。","dynasty":"唐代","title":"雀飞多"}
{"author":"张籍","content":"远镇承新命，王程不假催。班行争路送，恩赐并时来。牙旆从城展，兵符到府开。蛮声喧夜市，海色浸潮台。画角天边月，寒关岭上梅。共知公望重，多是隔年回。","dynasty":"唐代","title":"送郑尚书出镇南海（各用来字）"}
{"author":"张籍","content":"十载来夫家，闺门无瑕疵。薄命不生子，古制有分离。托身言同穴，今日事乖违。念君终弃捐，谁能强在兹。堂上谢姑嫜，长跪请离辞。姑嫜见我往，将决复沉疑。与我古时钏，留我嫁时衣。高堂拊我身，哭我于路陲。昔日初为妇，当君贫贱时。昼夜常纺织，不得事蛾眉。辛勤积黄金，济君寒与饥。洛阳买大宅，邯郸买侍儿。夫婿乘龙马，出入有光仪。将为富家妇，永为子孙资。谁谓出君门，一身上车归。有子未必荣，无子坐生悲。为人莫作女，作女实难为。","dynasty":"唐代","title":"离妇"}
{"author":"张籍","content":"鸭鸭，觜唼唼。青蒲生，春水狭。荡漾木兰船，中有双少年。少年醉，鸭不起。","dynasty":"唐代","title":"春水曲"}
{"author":"张籍","content":"客愁无次第，川路重辛勤。藻密行舟涩，湾多转楫频。薄游空感惠，失计自怜贫。赖有汀洲句，时时慰远人。","dynasty":"唐代","title":"舟行寄李湖州"}
{"author":"张籍","content":"夜向灵溪息此身，风泉竹露净衣尘。月明石上堪同宿，那作山南山北人。","dynasty":"唐代","title":"宿天竺寺，寄灵隐寺僧"}
{"author":"张籍","content":"师住稽亭高处寺，斜廊曲阁倚云开。山门十里松间入，泉涧三重洞里来。名岳寻游今已遍，家城礼谒便应回。旧房到日闲吟后，林下还登说法台。","dynasty":"唐代","title":"送稽亭山寺僧"}
{"author":"张籍","content":"头白新年六十馀，近闻生计转空虚。久为博士谁能识，自到长安赁舍居。骑马出随寻寺客，呼儿散写乞钱书。古来贤哲皆如此，应是才高与众疏。","dynasty":"唐代","title":"赠令狐博士"}
{"author":"张籍","content":"每忆旧山居，新教上墨图。晚花回地种，好酒问人沽。夜后开朝簿，申前发省符。为郎凡几岁，已见白髭须。","dynasty":"唐代","title":"和左司元郎中秋居十首其七"}
{"author":"张籍","content":"长江春水绿堪染，莲叶出水大如钱。江头橘树君自种，那不长系木兰船。","dynasty":"唐代","tags":"春天，长江","title":"春别曲"}
{"author":"张籍","content":"莲叶团团杏花拆，长江鲤鱼鳍鬣赤。念君少年弃亲戚，千里万里独为客。谁言远别心不易，天星坠地能为石。几时断得城南陌，勿使居人有行役。","dynasty":"唐代","title":"杂曲歌辞。远别离"}
{"author":"张籍","content":"与君学省同官处，常日相随说道情。新作陆浑山县长，早知三礼甲科名。郭中时有仙人住，城内应多药草生。公事稀疏来客少，无妨著屐独闲行。","dynasty":"唐代","title":"寄陆浑赵明府"}
{"author":"张籍","content":"日日望乡国，空歌白苎词。长因送人处，忆得别家时。失意还独语，多愁只自知。客亭门外柳，折尽向南枝。","dynasty":"唐代","tags":"柳树，思乡","title":"蓟北旅思/送远人"}
{"author":"张籍","content":"翩翩兮朱鹭，来汎春塘栖绿树。羽毛如剪色如染，远飞欲下双翅敛。避人引子入深堑，动处水纹开滟滟。谁知豪家网尔躯，不如饮啄江海隅。","dynasty":"唐代","title":"乐府杂曲鼓吹曲辞朱鹭"}
{"author":"张籍","content":"为个朝章束此身，眼看东路去无因。历阳旧客今应少，转忆邻家二老人。","dynasty":"唐代","title":"寄朱、阚二山人"}
{"author":"张籍","content":"年过五十到南宫，章句无名荷至公。黄纸开呈相府后，朱衣引入谢班中。诸曹纵许为仙侣，群吏多嫌是老翁。最幸紫薇郎见爱，独称官与古人同。","dynasty":"唐代","title":"新除水曹郎，答白舍人见贺"}
{"author":"张籍","content":"行人结束出门去，马蹄几时踏门路。忆昔君初纳彩时，不言身属辽阳戍。早知今日当别离，成君家计良为谁。男儿生身自有役，那得误我少年时。不如逐君征战死，谁能独老空闺里。","dynasty":"唐代","title":"杂曲歌辞。别离曲"}
{"author":"张籍","content":"久持刑宪声名远，好是中朝正直臣。赤县上来应足事，青山老去未离身。常思从省连归马，乍觉同班少旧人。遥爱南桥秋日晚，雨边杨柳映天津。","dynasty":"唐代","title":"寄孙洛阳格（一作寄洛阳孙明府）"}
{"author":"张籍","content":"野桥春水清，桥上送君行。去去人应老，年年草自生。出门看远道，无信向边城。杨柳别离处，秋蝉今复鸣。","dynasty":"唐代","title":"思远人（一作寄远客）"}
{"author":"张籍","content":"长安大道沙为堤，早风无尘雨无泥。宫中玉漏下三刻，朱衣导骑丞相来。路傍高楼息歌吹，千车不行行者避。街官闾吏相传呼，当前十里惟空衢。白麻诏下移相印，新堤未成旧堤尽。","dynasty":"唐代","tags":"叙事，抒情","title":"沙堤行·呈裴相公"}
{"author":"张籍","content":"老去多悲事，非唯见二毛。眼昏书字大，耳重觉声高。望月偏增思，寻山易发劳。都无作官意，赖得在闲曹。","dynasty":"唐代","title":"咏怀"}
{"author":"张籍","content":"黄头鲜卑入洛阳，胡儿执戟升明堂。晋家天子作降虏，公卿奔走如牛羊。紫陌旌幡暗相触，家家鸡犬惊上屋。妇人出门随乱兵，夫死眼前不敢哭。九州诸侯自顾土，无人领兵来护主。北人避胡多在南，南人至今能晋语。","dynasty":"唐代","title":"永嘉行"}
{"author":"张籍","content":"戏马台南山簇簇，山边饮酒歌别曲。行人醉后起登车，席上回尊向僮仆。青天漫漫复长路，远游无家安得住。愿君到处自题名，他日知君从此去。","dynasty":"唐代","tags":"送别，友情","title":"送远曲"}
{"author":"张籍","content":"桃溪柳陌好经过，灯下妆成月下歌。为是襄王故宫地，至今犹有细腰多。","dynasty":"唐代","title":"无题（一作刘禹锡诗，题云踏歌词）"}
{"author":"张籍","content":"新鹰初放兔犹肥，白日君王在内稀。薄暮千门临欲锁，红妆飞骑向前归。黄金捍拨紫檀槽，弦索初张调更高。尽理昨来新上曲，内官帘外送樱桃。","dynasty":"唐代","title":"宫词"}
{"author":"张籍","content":"千枝花里玉尘飞，阿母宫中见亦稀。应共诸仙斗百草，独来偷得一枝归。九色云中紫凤车，寻仙来到洞仙家。飞轮回处无踪迹，唯有斑斑满地花。","dynasty":"唐代","title":"同严给事闻唐昌观玉蕊近有仙过，因成绝句二首"}
{"author":"张籍","content":"山禽毛如白练带，栖我庭前栗树枝。猕猴半夜来取栗，一双中林向月飞。","dynasty":"唐代","title":"山禽"}
{"author":"张籍","content":"台上绿萝春，闲登不待人。每当休暇日，著履戴纱巾。","dynasty":"唐代","title":"和韦开州盛山十二首。琵琶台"}
{"author":"张籍","content":"老农家贫在山住，耕种山田三四亩。苗疏税多不得食，输入官仓化为土。岁暮锄犁傍空室，呼儿登山收橡实。西江贾客珠百斛，船中养犬长食肉。","dynasty":"唐代","tags":"乐府，田园，农民，生活，抒情，写狗古诗18首","title":"野老歌/山农词"}
{"author":"张籍","content":"陇头已断人不行，胡骑夜入凉州城。汉家处处格斗死，一朝尽没陇西地。驱我边人胡中去，散放牛羊食禾黍。去年中国养子孙，今著毡裘学胡语。谁能更使李轻车，收取凉州属汉家。","dynasty":"唐代","title":"横吹曲辞。陇头（一曰陇头水）"}
{"author":"张籍","content":"细泉深处落，夜久渐闻声。独起出门听，欲寻当涧行。还疑隔林远，复畏有风生。月下长来此，无人亦到明。","dynasty":"唐代","title":"听夜泉"}
{"author":"张籍","content":"仙观雨来静，绕房琼草春。素书天上字，花洞古时人。泥灶煮灵液，扫坛朝玉真。几回游阆苑，青节亦随身。","dynasty":"唐代","title":"灵都观李道士"}
{"author":"张籍","content":"诗名往日动长安，首首人家卷里看。西学已行秦博士，南宫新拜汉郎官。得钱只了还书铺，借宅常时事药栏。今去岐州生计薄，移居偏近陇头寒。","dynasty":"唐代","title":"送杨少尹赴凤翔"}
{"author":"张籍","content":"红烛台前出翠娥，海沙铺局巧相和。趁行移手巡收尽，数数看谁得最多。","dynasty":"唐代","title":"美人宫棋"}
{"author":"张籍","content":"水上山沈沈，征途复绕林。途荒人行少，马迹犹可寻。雪中独立树，海口失侣禽。离忧如长线，千里萦我心。","dynasty":"唐代","title":"忆远曲"}
{"author":"张籍","content":"穷居积远念，转转迷所归。幽蕙零落色，暗萤参差飞。病生秋风簟，泪堕月明衣。无愁坐寂寞，重使奏清徽。","dynasty":"唐代","title":"夜怀"}
{"author":"张籍","content":"选得闲坊住，秋来草树肥。风前卷筒簟，雨里脱荷衣。野客留方去，山童取药归。非因入朝省，过此出门稀。有地唯栽竹，无池亦养鹅。学书求墨迹，酿酒爱朝和。古镜铭文浅，神方谜语多。居贫闲自乐，豪客莫相过。闲来松菊地，未省有埃尘。直去多将药，朝回不访人。见僧收酒器，迎客换纱巾。更恐登清要，难成自在身。自知清静好，不要问时豪。就石安琴枕，穿松压酒槽。山晴因月甚，诗语入秋高。身外无馀事，唯应笔砚劳。闲堂新扫洒，称是早秋天。书客多呈帖，琴僧与合弦。莎台乘晚上，竹院就凉眠。终日无忙事，还应似得仙。醉倚斑藤杖，闲眠瘿木床。案头行气诀，炉里降真香。尚俭经营少，居闲意思长。秋茶莫夜饮，新自作松浆。每忆旧山居，新教上墨图。晚花回地种，好酒问人沽。夜后开朝簿，申前发省符。为郎凡几岁，已见白髭须。菊地才通履，茶房不垒阶。凭医看蜀药，寄信觅吴鞋。尽得仙家法，多随道客斋。本无荣辱意，不是学安排。林下无拘束，闲行放性灵。好时开药灶，高处置琴亭。更撰居山记，唯寻相鹤经。初当授衣假，无吏挽门铃。客散高斋晚，东园景象偏。晴明犹有蝶，凉冷渐无蝉。藤折霜来子，蜗行雨后涎。新诗才上卷，已得满城传。","dynasty":"唐代","title":"和左司元郎中秋居十首"}
{"author":"张籍","content":"采玉峰连佛寺幽，高高斜对驿门楼。无端来去骑官马，寸步教身不得游。","dynasty":"唐代","title":"使行望悟真寺"}
{"author":"张籍","content":"春潭足芳树，水清不如素。幽人爱华景，一一空山暮。月出潭气白，游鱼暗冲石。夜深春思多，酒醒山寂寂。","dynasty":"唐代","title":"惜花"}
{"author":"张籍","content":"身在勤劳地，常思放旷时。功成归圣主，位重委群司。看垒台边石，闲吟箧里诗。苍生正瞻望，难与故山期。","dynasty":"唐代","title":"和裴仆射移官言志（一作和裴仆射寄韩侍郎）"}
{"author":"张籍","content":"远牧牛，绕村四面禾黍稠。陂中饥乌啄牛背，令我不得戏垄头。入陂草多牛散行，白犊时向芦中鸣。隔堤吹叶应同伴，还鼓长鞭三四声。牛牛食草莫相触，官家截尔头上角。","dynasty":"唐代","title":"牧童词"}
{"author":"张籍","content":"朝廷重寄在关东，共说从前选上公。勋业新城大梁镇，恩荣更守洛阳宫。行香暂出天桥上，巡礼常过禁殿中。每领群臣拜章庆，半开门仗日曈曈。","dynasty":"唐代","title":"送令狐尚书赴东都留守"}
{"author":"张籍","content":"长安大道沙为堤，早风无尘雨无泥。宫中玉漏下三刻，朱衣导骑丞相来。路傍高楼息歌吹，千车不行行者避。街官闾吏相传呼，当前十里惟空衢。白麻诏下移相印，新堤未成旧堤尽。","dynasty":"唐代","tags":"叙事，抒情","title":"沙堤行·呈裴相公"}
{"author":"张籍","content":"喜作闲人得出城，南溪两月逐君行。忽闻新命须归去，一夜船中语到明。","dynasty":"唐代","title":"同韩侍御南溪夜赏"}
{"author":"张籍","content":"晓日龙车动，秋风阊阖开。行帷六宫出，执绋万方来。惨惨郊原暮，迟迟挽唱哀。空山烟雨夕，新陌绕陵台。","dynasty":"唐代","title":"庄陵挽歌词三首其三"}
{"author":"张籍","content":"越地缯纱纹样新，远封来寄学曹人。便令裁制为时服，顿觉光荣上病身。应念此官同弃置，独能相贺更殷勤。三千里外无由见，海上东风又一春。","dynasty":"唐代","title":"酬浙东元尚书见寄绫素"}
{"author":"张籍","content":"远客出门行路难，停车敛策在门端。荒城无人霜满路，野火烧桥不得度。寒虫入窟鸟归巢，僮仆问我谁家去。行寻田头暝未息，双毂长辕碍荆棘。缘冈入涧投田家，主人舂米为夜食。晨鸡喔喔茅屋傍，行人起扫车上霜。旧山已别行已远，身计未成难复返。长安陌上相识稀，遥望天山白日晚。谁能听我辛苦行，为向君前歌一声。","dynasty":"唐代","title":"羁旅行"}
{"author":"张籍","content":"几年山里住，已作绿毛身。护气常稀语，存思自见神。养龟同不食，留药任生尘。要问西王母，仙中第几人。","dynasty":"唐代","title":"不食姑（一作赠山中女道士）"}
{"author":"张籍","content":"台上绿萝春，闲登不待人。每当休暇日，著履戴纱巾。","dynasty":"唐代","title":"和韦开州盛山十二首琵琶台"}
{"author":"张籍","content":"春江无云潮水平，蒲心出水凫雏鸣。长干夫婿爱远行，自染春衣缝已成。妾身生长金陵侧，去年随夫住江北。春来未到父母家，舟小风多渡不得。欲辞舅姑先问人，私向江头祭水神。","dynasty":"唐代","title":"杂曲歌辞。春江曲"}
{"author":"张籍","content":"仙郎白首未归朝，应为苍生领六条。惠化州人尽清净，高情野鹤与逍遥。竹间虚馆无朝讼，山畔青田长夏苗。终日政声长独坐，开门长望浙江潮。","dynasty":"唐代","title":"赠李杭州"}
{"author":"张籍","content":"幽室独焚香，清晨下未央。山开登竹阁，僧到出茶床。收拾新琴谱，封题旧药方。逍遥无别事，不似在班行。","dynasty":"唐代","title":"和陆司业习静寄所知"}
{"author":"张籍","content":"鬓衰头似雪，行步急如风。不怕骑生马，犹能挽硬弓。兵书封锦字，手诏满香筒。今日身憔悴，犹夸定远功。","dynasty":"唐代","title":"老将"}
{"author":"张籍","content":"端坐吟诗忘忍饥，万人中觅似君稀。门连野水风长到，驴放秋原夜不归。日暖剩收新落叶，天寒更著旧生衣。曲江亭上频频见，为爱鸬鹚雨里飞。","dynasty":"唐代","title":"赠项斯（一作王建诗，题云赠贾岛）"}
{"author":"张籍","content":"街西无数闲游处，不似九华仙观中。花里可怜池上景，几重墙壁贮春风。","dynasty":"唐代","title":"九华观看花"}
{"author":"张籍","content":"年少才高求自展，将身万里赴军门。辟书远到开呈客，公服新成著谢恩。驿舫过江分白堠，戍亭当岭见红幡。海花蛮草连冬有，行处无家不满园。","dynasty":"唐代","title":"送侯判官赴广州从军"}
{"author":"张籍","content":"渌酒白螺杯，随流去复回。似知人把处，各向面前来。","dynasty":"唐代","title":"和韦开州盛山十二首。流杯渠"}
{"author":"张籍","content":"京城南去鄱阳远，风月悠悠别思劳。三领郡符新寄重，再登科第旧名高。去程江上多看堠，迎吏船中亦带刀。到日更行清静化，春田应不见蓬蒿。","dynasty":"唐代","title":"送从弟濛赴饶州"}
{"author":"张籍","content":"年状皆齐初有髭，鹊山漳水每追随。使君座下朝听易，处士庭中夜会诗。新作句成相借问，闲求义尽共寻思。经今三十馀年事，却说还同昨日时。","dynasty":"唐代","title":"逢王建有赠"}
{"author":"张籍","content":"朝光瑞气满宫楼，綵纛鱼龙四面稠。廊下御厨分冷食，殿前香骑逐飞毬。千官尽醉犹教坐，百戏皆呈未放休。共喜拜恩侵夜出，金吾不敢问行由。","dynasty":"唐代","title":"寒食内宴二首其一"}
{"author":"张籍","content":"江亭寒日晚，弦管有离声。从此一筵别，独为千里行。迟迟恋恩德，役役限公程。回首吟新句，霜云满楚城。","dynasty":"唐代","title":"使回留别襄阳李司空"}
{"author":"张籍","content":"行尽青山到益州，锦城楼下二江流。杜家曾向此中住，为到浣花溪水头。","dynasty":"唐代","title":"送客游蜀"}
{"author":"张籍","content":"老农家贫在山住，耕种山田三四亩。苗疏税多不得食，输入官仓化为土。岁暮锄犁傍空室，呼儿登山收橡实。西江贾客珠百斛，船中养犬长食肉。","dynasty":"唐代","tags":"乐府，田园，农民，生活，抒情，写狗古诗18首","title":"野老歌/山农词"}
{"author":"张籍","content":"春草空祠墓，荒林唯鸟飞。记年碑石在，经乱祭人稀。野鼠缘朱帐，阴尘盖画衣。近门潭水黑，时见宿龙归。","dynasty":"唐代","title":"山中古祠"}
{"author":"张籍","content":"铜柱南边毒草春，行人几日到金麟。玉镮穿耳谁家女，自抱琵琶迎海神。","dynasty":"唐代","title":"蛮中"}
{"author":"张籍","content":"秦城啼楚鸟，远思更纷纷。况是街西夜，偏当雨里闻。应投最高树，似隔数重云。此处谁能听，遥知独有君。","dynasty":"唐代","title":"和周赞善闻子规"}
{"author":"张籍","content":"洛阳城头火曈曈，乱兵烧我天子宫。宫城南面有深山，尽将老幼藏其间。重岩为屋橡为食，丁男夜行候消息。闻道官军犹掠人，旧里如今归未得。董逃行，汉家几时重太平。","dynasty":"唐代","title":"相和歌辞。董逃行"}
{"author":"张籍","content":"西街幽僻处，正与懒相宜。寻寺独行远，借书常送迟。家贫无易事，身病足闲时。寂寞谁相问，只应君自知。","dynasty":"唐代","title":"酬韩庶子"}
{"author":"张籍","content":"春日融融池上暖，竹牙出土兰心短。草堂晨起酒半醒，家童报我园花满。头上皮冠未曾整，直入花间不寻径。树树殷勤尽绕行，举枝未遍春日暝。不用积金著青天，不用服药求神仙。但愿园里花长好，一生饮酒花前老。","dynasty":"唐代","title":"杂曲歌辞。春日行"}
{"author":"张籍","content":"静曲闲房病客居，蝉声满树槿花疏。故人只在蓝田县，强半年来未得书。","dynasty":"唐代","title":"寄故人"}
{"author":"张籍","content":"长塘湖，一斛水中半斛鱼。大鱼如柳叶，小鱼如针锋，水浊谁能辨真龙。","dynasty":"唐代","title":"长塘湖"}
{"author":"张籍","content":"濛濛庭树花，坠地无颜色。日暮东风起，飘扬玉阶侧。残蕊在犹稀，青条耸复直。为君结芳实，令君勿叹息。","dynasty":"唐代","title":"惜花"}
{"author":"张籍","content":"蜀客南行祭碧鸡，木绵花发锦江西。山桥日晚行人少，时见猩猩树上啼。","dynasty":"唐代","title":"送蜀客"}
{"author":"张籍","content":"能将直道历荣班，事著元和实录间。三表自陈辞北阙，一家相送入南山。买来侍女教人嫁，赐得朝衣在箧闲。宅近青山高静处，时归林下暂开关。","dynasty":"唐代","title":"赠孔尚书"}
{"author":"张籍","content":"僧房逢着款冬花，出寺行吟日已斜。十二街中春雪遍，马蹄今去入谁家。","dynasty":"唐代","title":"逢贾岛"}
{"author":"张籍","content":"洛阳宫阙当中州，城上峨峨十二楼。翠华西去几时返，枭巢乳鸟藏蛰燕。御门空锁五十年，税彼农夫修玉殿。六街朝暮鼓冬冬，禁兵持戟守空宫。百官月月拜章表，驿使相续长安道。上阳宫树黄复绿，野豺入苑食麋鹿。陌上老翁双泪垂，共说武皇巡幸时。","dynasty":"唐代","title":"洛阳行"}
{"author":"张籍","content":"湘水无潮秋水阔，湘中月落行人发。送人发，送人归，白蘋茫茫鹧鸪飞。","dynasty":"唐代","tags":"写景，抒情，送别，友人","title":"湘江曲"}
{"author":"张籍","content":"日日望乡国，空歌白苎词。长因送人处，忆得别家时。失意还独语，多愁只自知。客亭门外柳，折尽向南枝。","dynasty":"唐代","tags":"柳树，思乡","title":"蓟北旅思/送远人"}
{"author":"张籍","content":"赫赫声名三十春，高情人独出埃尘。病辞省闼归闲地，恩许宫曹作上宾。诗里难同相得伴，酒边多见自由身。老人也拟休官去，便是君家池上人。","dynasty":"唐代","title":"送白宾客分司东都"}
{"author":"张籍","content":"蔼蔼紫薇直，秋意深无穷。滴沥仙阁漏，肃穆禁池风。竹月泛凉影，萱露澹幽丛。地清物态胜，宵闲琴思通。时属雅音际，迥凝虚抱中。达人掌枢近，常与隐默同。","dynasty":"唐代","title":"奉和舍人叔直省时思琴"}
{"author":"张籍","content":"行尽青山到益州，锦城楼下二江流。杜家曾向此中住，为到浣花溪水头。","dynasty":"唐代","title":"送客游蜀"}
{"author":"张籍","content":"秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。","dynasty":"唐代","title":"横吹曲辞出塞"}
{"author":"张籍","content":"久住空林下，长斋耳目清。蒲团借客坐，石磹甃人行。似鹤难知性，因山强号名。时闻衣袖里，暗掐念珠声。","dynasty":"唐代","title":"赠箕山僧"}
{"author":"张籍","content":"不曾浪出谒公侯，唯向花间水畔游。每著新衣看药灶，多收古器在书楼。有官只作山人老，平地能开洞穴幽。自领闲司了无事，得来君处喜相留。","dynasty":"唐代","title":"赠王秘书"}
{"author":"张籍","content":"白君去后交游少，东野亡来箧笥贫。赖有白头王建在，眼前犹见咏诗人。","dynasty":"唐代","title":"赠王建"}
{"author":"张籍","content":"晚景寒鸦集，秋声旅雁归。水光浮日去，霞彩映江飞。洲白芦花吐，园红柿叶稀。长沙卑湿地，九月未成衣。","dynasty":"唐代","title":"岳州晚景"}
{"author":"张籍","content":"吴门向西流水长，水长柳暗烟茫茫。行人送客各惆怅，话离叙别倾清觞。吟丝竹，鸣笙簧，酒酣性逸歌猖狂。行人告我挂帆去，此去何时返故乡。殷勤振衣两相嘱，世事近来还浅促。愿君看取吴门山，带雪经春依旧绿。行人行处求知亲，送君去去徒酸辛。","dynasty":"唐代","title":"送远曲"}
{"author":"张籍","content":"洛阳城里见秋风，欲作家书意万重。复恐匆匆说不尽，行人临发又开封。","dynasty":"唐代","tags":"小学古诗，秋天，思乡","title":"秋思"}
{"author":"张籍","content":"黄沙北风起，半夜又翻营。战马雪中宿，探人冰上行。深山旗未展，阴碛鼓无声。几道征西将，同收碎叶城。","dynasty":"唐代","title":"征西将"}
{"author":"张籍","content":"促促复促促，家贫夫妇欢不足。今年为人送租船，去年捕鱼在江边。家中姑老子复小，自执吴绡输税钱。家家桑麻满地黑，念君一身空努力。愿教牛蹄团团羊角直，君身常在应不得。","dynasty":"唐代","title":"促促词"}
{"author":"张籍","content":"秋草宫人斜里墓，宫人谁送葬来时。千千万万皆如此，家在边城亦不知。","dynasty":"唐代","title":"宿山祠（一作宫山祠）"}
{"author":"张籍","content":"寒天正飞雪，行人心切切。同为万里客，中路忽离别。别君汾水东，望君汾水西。积雪无平冈，空山无人蹊。羸马时倚辕，行行未遑食。下车劝僮仆，相顾莫叹息。讵知佳期隔，离念终无极。","dynasty":"唐代","title":"寄别者"}
{"author":"张籍","content":"瘴水蛮中入洞流，人家多住竹棚头。一山海上无城郭，唯见松牌记象州。","dynasty":"唐代","title":"蛮州（一作杜牧诗，题云蛮中醉）"}
{"author":"张籍","content":"远客出门行路难，停车敛策在门端。荒城无人霜满路，野火烧桥不得度。寒虫入窟鸟归巢，僮仆问我谁家去。行寻田头暝未息，双毂长辕碍荆棘。缘冈入涧投田家，主人舂米为夜食。晨鸡喔喔茅屋傍，行人起扫车上霜。旧山已别行已远，身计未成难复返。长安陌上相识稀，遥望天山白日晚。谁能听我辛苦行，为向君前歌一声。","dynasty":"唐代","title":"羁旅行"}
{"author":"张籍","content":"山中春已晚，处处见花稀。明日来应尽，林间宿不归。","dynasty":"唐代","title":"惜花"}
{"author":"张籍","content":"南园新覆雪，上宰晓来看。谁共登春榭，唯闻有地官。色连山远静，气与竹偏寒。高韵更相应，宁同歌吹欢。","dynasty":"唐代","title":"和户部令狐尚书喜裴司空见招看雪"}
{"author":"张籍","content":"才多不肯浪容身，老大诗章转更新。选得天台山下住，一家全作学仙人。","dynasty":"唐代","title":"送辛少府任乐安"}
{"author":"张籍","content":"水上山沈沈，征途复绕林。途荒人行少，马迹犹可寻。雪中独立树，海口失侣禽。离忧如长线，千里萦我心。","dynasty":"唐代","title":"忆远曲"}
{"author":"张籍","content":"少年从猎出长杨，禁中新拜羽林郎。独对辇前射双虎，君王手赐黄金珰。日日斗鸡都市里，赢得宝刀重刻字。百里报仇夜出城，平明还在娼楼醉。遥闻虏到平陵下，不待诏书行上马。斩得名王献桂宫，封侯起第一日中。不为六郡良家子，百战始取边城功。","dynasty":"唐代","title":"少年行"}
{"author":"张籍","content":"野馆非我室，新居未能安。读书避尘杂，方觉此地闲。过郭多园墟，桑果相接连。独游竟寂寞，如寄空云山。夏景常昼毒，密林无鸣蝉。临溪一盥濯，清去肢体烦。出林望曾城，君子在其间。戎府草章记，阻我此游盘。忆昔西潭时，并持钓鱼竿。共忻得鲂鲤，烹鲙于我前。几朝还复来，叹息时独言。","dynasty":"唐代","title":"寄韩愈"}
{"author":"张籍","content":"不曾浪出谒公侯，唯向花间水畔游。每著新衣看药灶，多收古器在书楼。有官只作山人老，平地能开洞穴幽。自领闲司了无事，得来君处喜相留。","dynasty":"唐代","title":"赠王秘书"}
{"author":"张籍","content":"悠悠旱天云，不远如飞尘。贤达失其所，沉飘同众人。擢秀登王畿，出为良使宾。名高满朝野，幼贱谁不闻。一朝遇谗邪，流窜八九春。诏书近迁移，组绶未及身。冬井无寒冰，玉润难为焚。虚怀日迢遥，荣辱常保纯。我念出游时，勿吟康乐文。愿言灵溪期，聊欲相依因。","dynasty":"唐代","title":"献从兄"}
{"author":"张籍","content":"词客南行宠命新，潇湘郡入曲江津。山幽自足探微处，俗朴应无争竞人。郭外相连排殿阁，市中多半用金银。知君不作家私计，迁日还同到日贫。","dynasty":"唐代","title":"送邵州林使君"}
{"author":"张籍","content":"出山成北首，重去结茅庐。移石修废井，扫龛盛旧书。开田留杏树，分洞与僧居。长在幽峰里，樵人见亦疏。","dynasty":"唐代","title":"送友人归山"}
{"author":"张籍","content":"高情自与俗人疏，独向蓝溪选僻居。会到白云长取醉，不能窗下读闲书。","dynasty":"唐代","title":"送许处士"}
{"author":"张籍","content":"秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。","dynasty":"唐代","title":"横吹曲辞出塞"}
{"author":"张籍","content":"羡君东去见残梅，惟有王孙独未回。吴苑夕阳明古堞，越宫春草上高台。波生野水雁初下，风满驿楼潮欲来。试问渔舟看雪浪，几多江燕荇花开。","dynasty":"唐代","title":"送友人卢处士游吴越"}
{"author":"张籍","content":"由来勋业属英雄，兄弟连营列位同。先入贼城擒首恶，尽封筦库让元公。旌幢独继家声外，竹帛新添国史中。天子新收秦陇地，故教移镇古扶风。","dynasty":"唐代","title":"送李仆射愬赴镇凤翔"}
{"author":"张籍","content":"穷居积远念，转转迷所归。幽蕙零落色，暗萤参差飞。病生秋风簟，泪堕月明衣。无愁坐寂寞，重使奏清徽。","dynasty":"唐代","title":"夜怀"}
{"author":"张籍","content":"身病多思虑，亦读神农经。空堂留灯烛，四壁青荧荧。羁旅随人欢，贫贱还自轻。今来问良医，乃知病所生。僮仆各忧愁，杵臼无停声。见我形憔悴，劝药语丁宁。春雨枕席冷，窗前新禽鸣。开门起无力，遥爱鸡犬行。服药察耳目，渐如醉者醒。顾非达性命，犹为忧患生。","dynasty":"唐代","title":"卧疾"}
{"author":"张籍","content":"岁朝园寝遣公卿，学省班中亦摄行。身逐陵官齐再拜，手持木铎叩三声。寒更报点来山殿，晓炬分行照柏城。却下龙门看渐远，金峰高处日微明。","dynasty":"唐代","title":"拜丰陵"}
{"author":"张籍","content":"由来病根浅，易见药功成。晓日杵臼静，凉风衣服轻。犹疑少气力，渐觉有心情。独倚红藤杖，时时阶上行。","dynasty":"唐代","title":"和李仆射秋日病中作"}
{"author":"张籍","content":"春日融融池上暖，竹牙出土兰心短。草堂晨起酒半醒，家童报我园花满。头上皮冠未曾整，直入花间不寻径。树树殷勤尽绕行，举枝未遍春日暝。不用积金著青天，不用服药求神仙。但愿园里花长好，一生饮酒花前老。","dynasty":"唐代","title":"杂曲歌辞。春日行"}
{"author":"张籍","content":"刘君久被时抛掷，老向城中作选人。昨日街西相近住，每来存问老夫身。","dynasty":"唐代","title":"答刘竞"}
{"author":"张籍","content":"蔼蔼紫薇直，秋意深无穷。滴沥仙阁漏，肃穆禁池风。竹月泛凉影，萱露澹幽丛。地清物态胜，宵闲琴思通。时属雅音际，迥凝虚抱中。达人掌枢近，常与隐默同。","dynasty":"唐代","title":"奉和舍人叔直省时思琴"}
{"author":"张籍","content":"茅山近别剡溪逢，玉节青旄十二重。自说年年上天去，罗浮最近海边峰。","dynasty":"唐代","title":"赠道士（一作剡溪逢茅山道士）"}
{"author":"张籍","content":"野塘鵁鶄飞树头，绿蒲紫菱盖碧流。狂客谁家爱云水，日日独来城下游。","dynasty":"唐代","title":"春堤曲"}
{"author":"张籍","content":"辞荣恋阙未还乡，修养年多气力强。半俸归烧伏火药，全家解说养生方。特承恩诏新开戟，每见公卿不下床。竹树晴深寒院静，长悬石磬在虚廊。","dynasty":"唐代","title":"赠阎少保"}
{"author":"张籍","content":"紫芽连白蕊，初向岭头生。自看家人摘，寻常触露行。","dynasty":"唐代","title":"和韦开州盛山十二首·茶岭"}
{"author":"张籍","content":"街西无数闲游处，不似九华仙观中。花里可怜池上景，几重墙壁贮春风。","dynasty":"唐代","title":"九华观看花"}
{"author":"张籍","content":"岁朝园寝遣公卿，学省班中亦摄行。身逐陵官齐再拜，手持木铎叩三声。寒更报点来山殿，晓炬分行照柏城。却下龙门看渐远，金峰高处日微明。","dynasty":"唐代","title":"拜丰陵"}
{"author":"张籍","content":"相印暂离临远镇，掖垣出守复同时。一行已作三年别，两处空传七字诗。越地江山应共见，秦天风月不相知。人间聚散真难料，莫叹平生信所之。","dynasty":"唐代","title":"酬杭州白使君，兼寄浙东元大夫"}
{"author":"张籍","content":"丹凤城门向晓开，千官相次入朝来。唯君独走冲尘土，下马桥边报直回。","dynasty":"唐代","title":"赠姚合"}
{"author":"张籍","content":"新红旧紫不相宜，看觉从前两月迟。更向同来诗客道，明年到此莫过时。","dynasty":"唐代","title":"唐昌观看花"}
{"author":"张籍","content":"渺渺水云外，别来音信稀。因逢过江使，却寄在家衣。问路更愁远，逢人空说归。今朝蓟城北，又见塞鸿飞。","dynasty":"唐代","title":"蓟北春怀"}
{"author":"张籍","content":"东风节气近清明，车马争来满禁城。二十八人初上牒，百千万里尽传名。谁家不借花园看，在处多将酒器行。共贺春司能鉴识，今年定合有公卿。","dynasty":"唐代","title":"喜王起侍郎放牒"}
{"author":"张籍","content":"章华宫中九月时，桂花半落红橘垂。江头骑火照辇道，君王夜从云梦归。霓旌凤盖到双阙，台上重重歌吹发。千门万户开相当，烛笼左右列成行。下辇更衣入洞房，洞房侍女尽焚香。玉阶罗幕微有霜，齐言此夕乐未央。玉酒湛湛盈华觞，丝竹次第鸣中堂。巴姬起舞向君王，回身垂手结明珰。愿君千年万年寿，朝出射麋夜饮酒。","dynasty":"唐代","title":"楚宫行"}
{"author":"张籍","content":"圣朝选将持符节，内使宣时百辟听。海北蛮夷来舞蹈，岭南封管送图经。白鹇飞绕迎官舫，红槿开当宴客亭。此处莫言多瘴疠，天边看取老人星。","dynasty":"唐代","title":"送郑尚书赴广州"}
{"author":"张籍","content":"促促念道路，四支不常宁。行车未及家，天外非尽程。骨肉待我欢，乡里望我荣。岂知东与西，憔悴竟无成。人言苦夜长，穷者不念明。惧离其寝寐，百忧伤性灵。世道多险薄，相劝毕中诚。远游无知音，不如商贾行。达人有常志，愚夫劳所营。旧山行去远，言归乐此生。","dynasty":"唐代","title":"南归"}
{"author":"张籍","content":"渔家在江口，潮水入柴扉。行客欲投宿，主人犹未归。竹深村路远，月出钓船稀。遥见寻沙岸，春风动草衣。","dynasty":"唐代","tags":"写人，游子，抒情","title":"夜到渔家"}
{"author":"张籍","content":"废苑杏花在，行人愁到时。独开新堑底，半露旧烧枝。晚色连荒辙，低阴覆折碑。茫茫古陵下，春尽又谁知。","dynasty":"唐代","title":"古苑杏花"}
{"author":"张籍","content":"古树枝柯少，枯来复几春。露根堪系马，空腹定藏人。蠹节莓苔老，烧痕霹雳新。若当江浦上，行客祭为神。","dynasty":"唐代","title":"古树"}
{"author":"张籍","content":"银泥裙映锦障泥，画舸停桡马簇蹄。清管曲终鹦鹉语，红旗影动薄寒嘶。渐消酒色朱颜浅，欲话离情翠黛低。莫忘使君吟咏处，女坟湖北武丘西。","dynasty":"唐代","title":"苏州江岸留别乐天（一作白居易诗）"}
{"author":"张籍","content":"师住稽亭高处寺，斜廊曲阁倚云开。山门十里松间入，泉涧三重洞里来。名岳寻游今已遍，家城礼谒便应回。旧房到日闲吟后，林下还登说法台。","dynasty":"唐代","title":"送稽亭山寺僧"}
{"author":"张籍","content":"白发如今欲满头，从来百事尽应休。只于触目须防病，不拟将心更养愁。下药远求新熟酒，看山多上最高楼。赖君同在京城住，每到花前免独游。","dynasty":"唐代","title":"书怀寄王秘书"}
{"author":"张籍","content":"野店临西浦，门前有橘花。停灯待贾客，卖酒与渔家。夜静江水白，路回山月斜。闲寻泊船处，潮落见平沙。","dynasty":"唐代","title":"宿江店"}
{"author":"张籍","content":"郁郁山中客，知名四十年。恓惶身独隐，寂寞性应便。世业公侯籍，生涯黍稷田。藤悬读书帐，竹系网鱼船。已种千头橘，新开数脉泉。闲游携酒远，幽语向僧偏。入洞题松过，看花选石眠。避喧长汩没，逢胜即留连。自古多高迹，如君少比肩。耕耘此辛苦，章句已流传。昔日交游盛，当时省阁贤。同袍还共弊，连辔每推先。讲序居重席，群儒愿执鞭。满堂虚左待，众目望乔迁。才异时难用，情高道自全。畏人颜惨澹，疏物势迍邅。贤者闻知命，吾生复礼玄。深藏报恩剑，久缉养生篇。憔悴众夫笑，经过郡守怜。夕阳悲病鹤，霜气动饥鹯.处士谁能荐，穷途世所捐。伯鸾甘寄食，元淑苦无钱。策蹇秋尘里，吟诗黄叶前。故裘馀白领，废瑟断朱弦。志气终犹在，逍遥任自然。家贫念婚嫁，身老恋云烟。放逸栖岩鹿，清虚饮露蝉。郑逃秦谷口，严爱越溪边。霄汉予犹阻，荣枯子不牵。山城一相遇，感激意难宣。","dynasty":"唐代","title":"赠殷山人"}
{"author":"张籍","content":"弹筝峡东有胡尘，天子择日拜将军。蓬莱殿前赐六纛，还领禁兵为部曲。当朝受诏不辞家，夜向咸阳原上宿。战车彭彭旌旗动，三十六军齐上陇。陇头战胜夜亦行，分兵处处收旧城。胡儿杀尽阴碛暮，扰扰唯有牛羊声。边人亲戚曾战没，今逐官军收旧骨。碛西行见万里空，幕府独奏将军功。","dynasty":"唐代","title":"将军行"}
{"author":"张籍","content":"能将直道历荣班，事著元和实录间。三表自陈辞北阙，一家相送入南山。买来侍女教人嫁，赐得朝衣在箧闲。宅近青山高静处，时归林下暂开关。","dynasty":"唐代","title":"赠孔尚书"}
{"author":"张籍","content":"晓日龙车动，秋风阊阖开。行帷六宫出，执绋万方来。惨惨郊原暮，迟迟挽唱哀。空山烟雨夕，新陌绕陵台。","dynasty":"唐代","title":"庄陵挽歌词三首其三"}
{"author":"张籍","content":"远牧牛，绕村四面禾黍稠。陂中饥乌啄牛背，令我不得戏垄头。入陂草多牛散行，白犊时向芦中鸣。隔堤吹叶应同伴，还鼓长鞭三四声。牛牛食草莫相触，官家截尔头上角。","dynasty":"唐代","title":"牧童词"}
{"author":"张籍","content":"旌旆过湘潭，幽奇得遍探。莎城百越北，行路九疑南。有地多生桂，无时不养蚕。听歌疑似曲，风俗自相谙。","dynasty":"唐代","title":"送严大夫之桂州"}
{"author":"张籍","content":"林下无拘束，闲行放性灵。好时开药灶，高处置琴亭。更撰居山记，唯寻相鹤经。初当授衣假，无吏挽门铃。","dynasty":"唐代","title":"和左司元郎中秋居十首其九"}
{"author":"张籍","content":"白笏朱衫年少时，久登班列会朝仪。贮财不省关身用，行义唯愁被众知。藏得宝刀求主带，调成骏马乞人骑。未曾相识多闻说，遥望长如白玉枝。","dynasty":"唐代","title":"赠王司马"}
{"author":"张籍","content":"客愁无次第，川路重辛勤。藻密行舟涩，湾多转楫频。薄游空感惠，失计自怜贫。赖有汀洲句，时时慰远人。","dynasty":"唐代","title":"舟行寄李湖州"}
{"author":"张籍","content":"温泉流入汉离宫，宫树行行浴殿空。武帝时人今欲尽，青山空闭御墙中。","dynasty":"唐代","title":"华清宫"}
{"author":"张籍","content":"茅山近别剡溪逢，玉节青旄十二重。自说年年上天去，罗浮最近海边峰。","dynasty":"唐代","title":"赠道士（一作剡溪逢茅山道士）"}
{"author":"张籍","content":"青门坊外住，行坐见南山。此地去人远，知君终日闲。蛙声篱落下，草色户庭间。好是经过处，唯愁暮独还。","dynasty":"唐代","title":"过贾岛野居"}
{"author":"张籍","content":"泗水流急石纂纂，鲤鱼上下红尾短。春冰销散日华满，行舟往来浮桥断。城边鱼市人早行，水烟漠漠多棹声。","dynasty":"唐代","title":"泗水行"}
{"author":"张籍","content":"上山采樵选枯树，深处樵多出辛苦。秋来野火烧栎林，枝柯已枯堪采取。斧声坎坎在幽谷，采得齐梢青葛束。日西待伴同下山，竹担弯弯向身曲。共知路傍多虎窟，未出深林不敢歇。村西地暗狐兔行，稚子叫时相应声。采樵客，莫采松与柏。松柏生枝直且坚，与君作屋成家宅。","dynasty":"唐代","title":"樵客吟"}
{"author":"张籍","content":"西街幽僻处，正与懒相宜。寻寺独行远，借书常送迟。家贫无易事，身病足闲时。寂寞谁相问，只应君自知。","dynasty":"唐代","title":"酬韩庶子"}
{"author":"张籍","content":"京城在处闲人少，唯共君行并马蹄。更和诗篇名最出，时倾杯酒户常齐。同趋阙下听钟漏，独向军前闻鼓鼙。今日春明门外别，更无因得到街西。","dynasty":"唐代","title":"赠别王侍御赴任陕州司马（一作赠王司马赴陕州）"}
{"author":"张籍","content":"昨日南园新雨后，樱桃花发旧枝柯。天明不待人同看，绕树重重履迹多。","dynasty":"唐代","title":"和裴仆射看樱桃花"}
{"author":"张籍","content":"楼观开朱门，树木连房廊。中有学仙人，少年休谷粮。高冠如芙蓉，霞月披衣裳。六时朝上清，佩玉纷锵锵。自言天老书，秘覆云锦囊。百年度一人，妄泄有灾殃。每占有仙相，然后传此方。先生坐中堂，弟子跪四厢。金刀截身发，结誓焚灵香。弟子得其诀，清斋入空房。守神保元气，动息随天罡。炉烧丹砂尽，昼夜候火光。药成既服食，计日乘鸾凰。虚空无灵应，终岁安所望。勤劳不能成，疑虑积心肠。虚羸生疾疹，寿命多夭伤。身殁惧人见，夜埋山谷傍。求道慕灵异，不如守寻常。先王知其非，戒之在国章。","dynasty":"唐代","title":"学仙"}
{"author":"张籍","content":"晚景寒鸦集，秋声旅雁归。水光浮日去，霞彩映江飞。洲白芦花吐，园红柿叶稀。长沙卑湿地，九月未成衣。","dynasty":"唐代","title":"岳州晚景"}
{"author":"张籍","content":"仙果人间都未有，今朝忽见下天门。捧盘小吏初宣敕，当殿群臣共拜恩。日色遥分门下坐，露香才出禁中园。每年重此先偏待，愿得千春奉至尊。","dynasty":"唐代","title":"朝日敕赐百官樱桃"}
{"author":"张籍","content":"十载来夫家，闺门无瑕疵。薄命不生子，古制有分离。托身言同穴，今日事乖违。念君终弃捐，谁能强在兹。堂上谢姑嫜，长跪请离辞。姑嫜见我往，将决复沉疑。与我古时钏，留我嫁时衣。高堂拊我身，哭我于路陲。昔日初为妇，当君贫贱时。昼夜常纺织，不得事蛾眉。辛勤积黄金，济君寒与饥。洛阳买大宅，邯郸买侍儿。夫婿乘龙马，出入有光仪。将为富家妇，永为子孙资。谁谓出君门，一身上车归。有子未必荣，无子坐生悲。为人莫作女，作女实难为。","dynasty":"唐代","title":"离妇"}
{"author":"张籍","content":"独住三峰下，年深学炼丹。一间松叶屋，数片石花冠。酒待山中饮，琴将洞口弹。开门移远竹，剪草出幽兰。荒壁通泉架，晴崖晒药坛。寄知骑省客，长向白云闲。","dynasty":"唐代","title":"和卢常侍寄华山郑隐者"}
{"author":"张籍","content":"古瑟在匣谁复识，玉柱颠倒朱丝黑。千年曲谱不分明，乐府无人传正声。秋虫暗穿尘作色，腹中不辨工人名。几时天下复古乐，此瑟还奏云门曲。","dynasty":"唐代","title":"废瑟词"}
{"author":"张籍","content":"十八年来恨别离，唯同一宿咏新诗。更相借问诗中语，共说如今胜旧时。","dynasty":"唐代","title":"喜王六同宿"}
{"author":"张籍","content":"自掌天书见客稀，纵因休沐锁双扉。几回扶病欲相访，知向禁中归未归。","dynasty":"唐代","title":"寄白学士"}
{"author":"张籍","content":"寻师远到晖天观，竹院森森闭药房。闻入静来经七日，仙童檐下独焚香。","dynasty":"唐代","title":"寻徐道士"}
{"author":"张籍","content":"塞上如今无战尘，汉家公主出和亲。邑司犹属宗卿寺，册号还同虏帐人。九姓旗幡先引路，一生衣服尽随身。毡城南望无回日，空见沙蓬水柳春。","dynasty":"唐代","title":"送和蕃公主"}
{"author":"张籍","content":"騄耳新驹骏得名，司空远自寄书生。乍离华厩移蹄涩，初到贫家举眼惊。每被闲人来借问，多寻古寺独骑行。长思岁旦沙堤上，得从鸣珂傍火城。","dynasty":"唐代","title":"谢裴司空寄马（一作蒙裴相公赐马，谨以诗谢）"}
{"author":"张籍","content":"曾是先皇殿上臣，丹砂久服不成真。常骑马在嘶空枥，自作书留别故人。诗句遍传天下口，朝衣偏送地中身。最悲昨日同游处，看却春风树树新。","dynasty":"唐代","title":"哭丘长史"}
{"author":"张籍","content":"自爱新梅好，行寻一径斜。不教人扫石，恐损落来花。","dynasty":"唐代","title":"和韦开州盛山十二首。梅溪"}
{"author":"张籍","content":"白君去后交游少，东野亡来箧笥贫。赖有白头王建在，眼前犹见咏诗人。","dynasty":"唐代","title":"赠王建"}
{"author":"张籍","content":"古树枝柯少，枯来复几春。露根堪系马，空腹定藏人。蠹节莓苔老，烧痕霹雳新。若当江浦上，行客祭为神。","dynasty":"唐代","title":"古树"}
{"author":"张籍","content":"九月匈奴杀边将，汉军全没辽水上。万里无人收白骨，家家城下招魂葬。妇人依倚子与夫，同居贫贱心亦舒。夫死战场子在腹，妾身虽存如昼烛。","dynasty":"唐代","tags":"乐府，妇女，哀怨","title":"征妇怨"}
{"author":"张籍","content":"香消云锁旧僧家，僧刹残形半壁斜。日暮松烟寒漠漠，秋风吹破纸莲花。","dynasty":"唐代","title":"题故僧影堂"}
{"author":"张籍","content":"晚步随江远，来帆过眼频。试寻新住客，少见故乡人。回首怜归翼，长吟任此身。应同南浦雁，更见岭头春。","dynasty":"唐代","title":"江头"}
{"author":"张籍","content":"紫阁气沉沉，先生住处深。有人时得见，无路可相寻。夜鹿伴茅屋，秋猿守栗林。唯应采灵药，更不别营心。","dynasty":"唐代","title":"寄紫阁隐者"}
{"author":"张籍","content":"花，花。落早，开赊。对酒客，兴诗家。能回游骑，每驻行车。宛宛清风起，茸茸丽日斜。且愿相留欢洽，惟愁虚弃光华。明年攀折知不远，对此谁能更叹嗟。","dynasty":"唐代","title":"赋花"}
{"author":"张籍","content":"山城无别味，药草兼鱼果。时到绣衣人，同来石上坐。","dynasty":"唐代","title":"和韦开州盛山十二首。绣衣石榻"}
{"author":"张籍","content":"佛寺连野水，池幽夏景清。繁木荫芙蕖，时有水禽鸣。通溪岸暂断，分渚流复萦。伴僧钟磬罢，月来池上明。友人竟不至，东北见高城。独游自寂寞，况此恨盈盈。","dynasty":"唐代","title":"野寺后池寄友"}
{"author":"张籍","content":"吴门向西流水长，水长柳暗烟茫茫。行人送客各惆怅，话离叙别倾清觞。吟丝竹，鸣笙簧，酒酣性逸歌猖狂。行人告我挂帆去，此去何时返故乡。殷勤振衣两相嘱，世事近来还浅促。愿君看取吴门山，带雪经春依旧绿。行人行处求知亲，送君去去徒酸辛。","dynasty":"唐代","title":"送远曲"}
{"author":"张籍","content":"遇午归闲处，西庭敞四檐。高眠著琴枕，散帖检书签。印在休通客，山晴好卷帘。竹凉蝇少到，藤暗蝶争潜。晓鹊频惊喜，疏蝉不许拈。石苔生紫点，栏药吐红尖。虚坐诗情远，幽探道侣兼。所营尚胜地，虽俭复谁嫌。","dynasty":"唐代","title":"和李仆射西园"}
{"author":"张籍","content":"长溪新雨色如泥，野水阴云尽向西。楚客天南行渐远，山山树里鹧鸪啼。","dynasty":"唐代","title":"玉仙馆"}
{"author":"张籍","content":"春草空祠墓，荒林唯鸟飞。记年碑石在，经乱祭人稀。野鼠缘朱帐，阴尘盖画衣。近门潭水黑，时见宿龙归。","dynasty":"唐代","title":"山中古祠"}
{"author":"张籍","content":"行路雨修修，青山尽海头。天涯人去远，岭北水空流。夜市连铜柱，巢居属象州。来时旧相识，谁向日南游。","dynasty":"唐代","title":"送南客"}
{"author":"张籍","content":"独在西峰顶，年年闭石房。定中无弟子，人到为焚香。","dynasty":"唐代","title":"禅师（一作西峰顶）"}
{"author":"张籍","content":"仙果人间都未有，今朝忽见下天门。捧盘小吏初宣敕，当殿群臣共拜恩。日色遥分门下坐，露香才出禁中园。每年重此先偏待，愿得千春奉至尊。","dynasty":"唐代","title":"朝日敕赐百官樱桃"}
{"author":"张籍","content":"羸病及年初，心情不自如。多申请假牒，祗送贺官书。幽径独行步，白头长懒梳。更怜晴日色，渐渐暖贫居。","dynasty":"唐代","title":"早春"}
{"author":"张籍","content":"梧桐叶下黄金井，横架辘轳牵素绠。美人初起天未明，手拂银瓶秋水冷。","dynasty":"唐代","title":"相和歌辞。楚妃怨"}
{"author":"张籍","content":"丹凤城门向晓开，千官相次入朝来。唯君独走冲尘土，下马桥边报直回。","dynasty":"唐代","title":"赠姚合"}
{"author":"张籍","content":"汝北君子宅，我来见颓墉。乱离子孙尽，地属邻里翁。土木被丘墟，谿路不连通。旧井蔓草合，牛羊坠其中。君辞天子书，放意任体躬。一生不自力，家与逆旅同。高议切星辰，馀声激喑聋。方将旌旧闾，百世可封崇。嗟其未积年，已为荒林丛。时岂无知音，不能崇此风。浩荡竟无睹，我将安所从。","dynasty":"唐代","title":"沈千运旧居"}
{"author":"张籍","content":"数卷新游蜀客诗，长安僻巷得相随。草堂雪夜携琴宿，说是青城馆里时。","dynasty":"唐代","title":"弟萧远雪夜同宿"}
{"author":"张籍","content":"春潭足芳树，水清不如素。幽人爱华景，一一空山暮。月出潭气白，游鱼暗冲石。夜深春思多，酒醒山寂寂。","dynasty":"唐代","title":"惜花"}
{"author":"张籍","content":"扰扰人间是与非，官闲自觉省心机。六行班里身常下，九列符中事亦稀。市客惯曾赊贱药，家僮惊见著新衣。君今独得居山乐，应喜多时未办归。","dynasty":"唐代","title":"寄梅处士"}
{"author":"张籍","content":"久住空林下，长斋耳目清。蒲团借客坐，石磹甃人行。似鹤难知性，因山强号名。时闻衣袖里，暗掐念珠声。","dynasty":"唐代","title":"赠箕山僧"}
{"author":"张籍","content":"漏天日无光，泽土松不长。君今职下位，志气安得扬。白发文思壮，才为国贤良。无人识高韵，荐于天子傍。况我愚朴姿，强趋利名场。远同干贵人，身举固难彰。昔逢汴水滨，今会习池阳。岂无再来期，顾恐非此方。愿为石中泉，不为瓦上霜。离别勿复道，所贵不相忘。","dynasty":"唐代","title":"赠姚怤"}
{"author":"张籍","content":"缑山领印知公奏，才称同时尽不如。奉使贺成登册礼，陪班看出降恩书。去回在路秋尘里，受诏辞归晓漏初。早晚得为朝署拜，闲坊买宅作邻居。","dynasty":"唐代","title":"送从弟彻东归"}
{"author":"张籍","content":"应得烟霞出俗心，茅山道士共追寻。闲怜鹤貌偏能画，暗辨桐声自作琴。长啸每来松下坐，新诗堪向雪中吟。征南幕里多宾客，君独相知最校深。","dynasty":"唐代","title":"送杨州判官（一作赠茅山杨判官）"}
{"author":"张籍","content":"病来辞赤县，案上有丹经。为客烧茶灶，教儿扫竹亭。诗成添旧卷，酒尽卧空瓶。阙下今遗逸，谁瞻隐士星。","dynasty":"唐代","title":"赠姚合少府"}
{"author":"张籍","content":"秦城啼楚鸟，远思更纷纷。况是街西夜，偏当雨里闻。应投最高树，似隔数重云。此处谁能听，遥知独有君。","dynasty":"唐代","title":"和周赞善闻子规"}
{"author":"张籍","content":"荡漾空沙际，虚明入远天。秋光照不极，鸟色去无边。势引长云阔，波轻片雪连。汀洲杳难测，万古覆苍烟。","dynasty":"唐代","title":"水"}
{"author":"张籍","content":"杨柳阊门路，悠悠水岸斜。乘舟向山寺，着屐到渔家。夜月红柑树，秋风白藕花。江天诗景好，回日莫令赊。","dynasty":"唐代","title":"送从弟戴玄往苏州"}
{"author":"张籍","content":"江亭寒日晚，弦管有离声。从此一筵别，独为千里行。迟迟恋恩德，役役限公程。回首吟新句，霜云满楚城。","dynasty":"唐代","title":"使回留别襄阳李司空"}
{"author":"张籍","content":"金天庙下西京道，巫女纷纷走似烟。手把纸钱迎过客，遣求恩福到神前。","dynasty":"唐代","title":"华山庙"}
{"author":"张籍","content":"见说孤帆去，东南到会稽。春云剡溪口，残月镜湖西。水鹤沙边立，山鼯竹里啼。谢家曾住处，烟洞入应迷。","dynasty":"唐代","title":"送越客"}
{"author":"张籍","content":"金陵向西贾客多，船中生长乐风波。欲发移船近江口，船头祭神各浇酒。停杯共说远行期，入蜀经蛮远别离。金多众中为上客，夜夜算缗眠独迟。秋江初月猩猩语，孤帆夜发满湘渚。水工持楫防暗滩，直过山边及前侣。年年逐利西复东，姓名不在县籍中。农夫税多长辛苦，弃业长为贩卖翁。","dynasty":"唐代","title":"相和歌辞。贾客乐"}
{"author":"张籍","content":"三朝出入紫微臣，头白金章未在身。登第早年同座主，题诗今日是州人。阊门柳色烟中远，茂苑莺声雨后新。此处吟诗向山寺，知君忘却曲江春。","dynasty":"唐代","title":"寄苏州白二十二使君"}
{"author":"张籍","content":"五度溪头踯躅红，嵩阳寺里讲时钟。春山处处行应好，一月看花到几峰。","dynasty":"唐代","title":"寄李渤"}
{"author":"张籍","content":"勋名尽得国家传，退狎琴僧与酒仙。还带郡符经几处，暂辞台座已三年。留司未到龙楼下，拜表长怀玉案前。秋日出城伊水好，领谁相逐上闲船。","dynasty":"唐代","title":"寄令狐宾客"}
{"author":"张籍","content":"洛阳宫阙当中州，城上峨峨十二楼。翠华西去几时返，枭巢乳鸟藏蛰燕。御门空锁五十年，税彼农夫修玉殿。六街朝暮鼓冬冬，禁兵持戟守空宫。百官月月拜章表，驿使相续长安道。上阳宫树黄复绿，野豺入苑食麋鹿。陌上老翁双泪垂，共说武皇巡幸时。","dynasty":"唐代","title":"洛阳行"}
{"author":"张籍","content":"江南人家多橘树，吴姬舟上织白纻。土地卑湿饶虫蛇，连木为牌入江住。江村亥日长为市，落帆渡桥来浦里。青莎覆城竹为屋，无井家家饮潮水。长江午日酤春酒，高高酒旗悬江口。倡楼两岸悬水栅，夜唱竹枝留北客。江南风土欢乐多，悠悠处处尽经过。","dynasty":"唐代","title":"相和歌辞。江南曲"}
{"author":"张籍","content":"春日融融池上暖，竹牙出土兰心短。草堂晨起酒半醒，家童报我园花满。头上皮冠未曾整，直入花间不寻径。树树殷勤尽绕行，举枝未遍春日暝。不用积金著青天，不用服药求神仙。但愿园里花长好，一生饮酒花前老。","dynasty":"唐代","title":"杂曲歌辞。春日行"}
{"author":"张籍","content":"渺渺水云外，别来音信稀。因逢过江使，却寄在家衣。问路更愁远，逢人空说归。今朝蓟城北，又见塞鸿飞。","dynasty":"唐代","title":"蓟北春怀"}
{"author":"张籍","content":"雀飞多，触网罗，网罗高树颠。汝飞蓬蒿下，勿复投身网罗间。粟积仓，禾在田。巢之雏，望其母来还。","dynasty":"唐代","title":"雀飞多"}
{"author":"张籍","content":"圣朝选将持符节，内使宣时百辟听。海北蛮夷来舞蹈，岭南封管送图经。白鹇飞绕迎官舫，红槿开当宴客亭。此处莫言多瘴疠，天边看取老人星。","dynasty":"唐代","title":"送郑尚书赴广州"}
{"author":"张籍","content":"遍住江南寺，随缘到上京。多生修律业，外学得诗名。讲殿偏追入，斋家别请行。青枫乡路远，几日尽归程。","dynasty":"唐代","title":"送闲师归江南"}
{"author":"张籍","content":"渔家在江口，潮水入柴扉。行客欲投宿，主人犹未归。竹深村路远，月出钓船稀。遥见寻沙岸，春风动草衣。","dynasty":"唐代","tags":"写人，游子，抒情","title":"夜到渔家"}
{"author":"张籍","content":"凤林关里水东流，白草黄榆六十秋。边将皆承主恩泽，无人解道取凉州。","dynasty":"唐代","tags":"写景，谴责，边将","title":"凉州词三首·其三"}
{"author":"张籍","content":"客散高斋晚，东园景象偏。晴明犹有蝶，凉冷渐无蝉。藤折霜来子，蜗行雨后涎。新诗才上卷，已得满城传。","dynasty":"唐代","title":"和左司元郎中秋居十首其十"}
{"author":"张籍","content":"庭前春鸟啄林声，红夹罗襦缝未成。今朝社日停针线，起向朱樱树下行。","dynasty":"唐代","title":"杂歌谣辞。吴楚歌（一曰燕美人歌）"}
{"author":"张籍","content":"昆仑家住海中州，蛮客将来汉地游。言语解教秦吉了，波涛初过郁林洲。金环欲落曾穿耳，螺髻长卷不裹头。自爱肌肤黑如漆，行时半脱木绵裘。","dynasty":"唐代","title":"昆仑儿"}
{"author":"张籍","content":"与君学省同官处，常日相随说道情。新作陆浑山县长，早知三礼甲科名。郭中时有仙人住，城内应多药草生。公事稀疏来客少，无妨著屐独闲行。","dynasty":"唐代","title":"寄陆浑赵明府"}
{"author":"张籍","content":"请君膝上琴，弹我白头吟。忆昔君前娇笑语，两情宛转如萦素。宫中为我起高楼，更开华池种芳树。春天百草秋始衰，弃我不待白头时。罗襦玉珥色未暗，今朝已道不相宜。扬州青铜作明镜，暗中持照不见影。人心回互自无穷，眼前好恶那能定。君恩已去若再返，菖蒲花生月长满。","dynasty":"唐代","title":"相和歌辞。白头吟"}
{"author":"张籍","content":"去去远迁客，瘴中衰病身。青山无限路，白首不归人。海国战骑象，蛮州市用银。一家分几处，谁见日南春。","dynasty":"唐代","title":"送南迁客"}
{"author":"张籍","content":"楚驿南渡口，夜深来客稀。月明见潮上，江静觉鸥飞。旅宿今已远，此行殊未归。离家久无信，又听捣寒衣。","dynasty":"唐代","title":"宿临江驿（一作宿江上，一作宿溪中驿）"}
{"author":"张籍","content":"翩翩兮朱鹭，来汎春塘栖绿树。羽毛如剪色如染，远飞欲下双翅敛。避人引子入深堑，动处水纹开滟滟。谁知豪家网尔躯，不如饮啄江海隅。","dynasty":"唐代","title":"乐府杂曲鼓吹曲辞朱鹭"}
{"author":"张籍","content":"切切重切切，秋风桂枝折。人当少年嫁，我当少年别。念君非征行，年年长远途。妾身甘独殁，高堂有舅姑。山川岂遥远，行人自不返。","dynasty":"唐代","title":"杂怨"}
{"author":"张籍","content":"遇午归闲处，西庭敞四檐。高眠著琴枕，散帖检书签。印在休通客，山晴好卷帘。竹凉蝇少到，藤暗蝶争潜。晓鹊频惊喜，疏蝉不许拈。石苔生紫点，栏药吐红尖。虚坐诗情远，幽探道侣兼。所营尚胜地，虽俭复谁嫌。","dynasty":"唐代","title":"和李仆射西园"}
{"author":"张籍","content":"孤客到空馆，夜寒愁卧迟。虽沽主人酒，不似在家时。几宿得欢笑，如今成别离。明朝行更远，回望隔山陂。","dynasty":"唐代","title":"宿邯郸馆寄马磁州（一作宿邯郸寄磁州友人）"}
{"author":"张籍","content":"寒塘沉沉柳叶疏，水暗人语惊栖凫。舟中少年醉不起，持烛照水射游鱼。","dynasty":"唐代","title":"寒塘曲"}
{"author":"张籍","content":"能将直道历荣班，事著元和实录间。三表自陈辞北阙，一家相送入南山。买来侍女教人嫁，赐得朝衣在箧闲。宅近青山高静处，时归林下暂开关。","dynasty":"唐代","title":"赠孔尚书"}
{"author":"张籍","content":"洛阳城里见秋风，欲作家书意万重。复恐匆匆说不尽，行人临发又开封。","dynasty":"唐代","tags":"小学古诗，秋天，思乡","title":"秋思"}
{"author":"张籍","content":"岁朝园寝遣公卿，学省班中亦摄行。身逐陵官齐再拜，手持木铎叩三声。寒更报点来山殿，晓炬分行照柏城。却下龙门看渐远，金峰高处日微明。","dynasty":"唐代","title":"拜丰陵"}
{"author":"张籍","content":"湘水无潮秋水阔，湘中月落行人发。送人发，送人归，白蘋茫茫鹧鸪飞。","dynasty":"唐代","tags":"写景，抒情，送别，友人","title":"湘江曲"}
{"author":"张籍","content":"美人来去春江暖，江头无人湘水满。浣沙石上水禽栖，江南路长春日短。兰舟桂楫常渡江，无因重寄双琼珰。","dynasty":"唐代","title":"寄远曲"}
{"author":"张籍","content":"南山北山树冥冥，猛虎白日绕林行。向晚一身当道食，山中麋鹿尽无声。年年养子在深谷，雌雄上山不相逐。谷中近窟有山村，长向村家取黄犊。五陵年少不敢射，空来林下看行迹。","dynasty":"唐代","title":"相和歌辞。猛虎行"}
{"author":"张籍","content":"百神斋祭相随遍，寻竹看山亦共行。明日城西送君去，旧游重到独题名。","dynasty":"唐代","title":"送元八"}
{"author":"张籍","content":"高情自与俗人疏，独向蓝溪选僻居。会到白云长取醉，不能窗下读闲书。","dynasty":"唐代","title":"送许处士"}
{"author":"张籍","content":"湘云初起江沉沉，君王遥在云梦林。江南雨多旌旗暗，台下朝朝春水深。章华殿前朝万国，君心独自终无极。楚兵满地能逐禽，谁用一身继筋力。西江若翻云梦中，麋鹿死尽应还宫。","dynasty":"唐代","title":"相和歌辞。楚妃叹"}
{"author":"张籍","content":"秋月朗朗关山上，山中行人马蹄响。关山秋来雨雪多，行人见月唱边歌。海边漠漠天气白，胡儿夜度黄龙碛。军中探骑暮出城，伏兵暗处低旌戟。溪水连地霜草平，野驼寻水碛中鸣。陇头风急雁不下，沙场苦战多流星。可怜万国关山道，年年战骨多秋草。","dynasty":"唐代","title":"横吹曲辞。关山月"}
{"author":"张籍","content":"青天荡荡高且虚，上有白日无根株。流光暂出还入地，催我少年不须臾。与君相逢不寂寞，衰老不复如今乐。玉卮盛酒置君前，再拜愿君千万年。","dynasty":"唐代","title":"相和歌辞。短歌行"}
{"author":"张籍","content":"少年从猎出长杨，禁中新拜羽林郎。独对辇前射双虎，君王手赐黄金珰。日日斗鸡都市里，赢得宝刀重刻字。百里报仇夜出城，平明还在娼楼醉。遥闻虏到平陵下，不待诏书行上马。斩得名王献桂宫，封侯起第一日中。不为六郡良家子，百战始取边城功。","dynasty":"唐代","title":"少年行"}
{"author":"张籍","content":"洛阳北门北邙道，丧车辚辚入秋草。车前齐唱薤露歌，高坟新起白峨峨。朝朝暮暮人送葬，洛阳城中人更多。千金立碑高百尺，终作谁家柱下石。山头松柏半无主，地下白骨多于土。寒食家家送纸钱，乌鸢作窠衔上树。人居朝市未解愁，请君暂向北邙游。","dynasty":"唐代","title":"北邙行（一作白邙山）"}
{"author":"张籍","content":"陇头路断人不行，胡骑夜入凉州城。汉兵处处格斗死，一朝尽没陇西地。驱我边人胡中去，散放牛羊食禾黍。去年中国养子孙，今著毡裘学胡语。谁能更使李轻车，收取凉州入汉家。","dynasty":"唐代","title":"陇头行"}
{"author":"张籍","content":"青门坊外住，行坐见南山。此地去人远，知君终日闲。蛙声篱落下，草色户庭间。好是经过处，唯愁暮独还。","dynasty":"唐代","title":"过贾岛野居"}
{"author":"张籍","content":"画得江城登望处，寄来今日到长安。乍惊物色从诗出，更想工人下手难。将展书堂偏觉好，每来朝客尽求看。见君向此闲吟意，肯恨当时作外官。","dynasty":"唐代","title":"答白杭州郡楼登望画图见寄"}
{"author":"张籍","content":"知君本是烟霞客，被荐因来城阙间。世业偏临七里濑，仙游多在四明山。早闻诗句传人遍，新得科名到处闲。惆怅灞亭相送去，云中琪树不同攀。","dynasty":"唐代","title":"送施肩吾东归"}
{"author":"张籍","content":"昆仑家住海中州，蛮客将来汉地游。言语解教秦吉了，波涛初过郁林洲。金环欲落曾穿耳，螺髻长卷不裹头。自爱肌肤黑如漆，行时半脱木绵裘。","dynasty":"唐代","title":"昆仑儿"}
{"author":"张籍","content":"篱落荒凉僮仆饥，乐游原上住多时。蹇驴放饱骑将出，秋卷装成寄与谁。拄杖傍田寻野菜，封书乞米趁时炊。姓名未上登科记，身屈惟应内史知。","dynasty":"唐代","title":"赠贾岛"}
{"author":"张籍","content":"年状皆齐初有髭，鹊山漳水每追随。使君座下朝听易，处士庭中夜会诗。新作句成相借问，闲求义尽共寻思。经今三十馀年事，却说还同昨日时。","dynasty":"唐代","title":"逢王建有赠"}
{"author":"张籍","content":"十年人咏好诗章，今日成名出举场。归去唯将新诰牒，后来争取旧衣裳。山桥晓上芭蕉暗，水店晴看芋草黄。乡里亲情相见日，一时携酒贺高堂。","dynasty":"唐代","title":"送李馀及第后归蜀"}
{"author":"张籍","content":"东风节气近清明，车马争来满禁城。二十八人初上牒，百千万里尽传名。谁家不借花园看，在处多将酒器行。共贺春司能鉴识，今年定合有公卿。","dynasty":"唐代","title":"喜王起侍郎放牒"}
{"author":"张籍","content":"别离已久犹为郡，闲向春风倒酒瓶。送客特过沙口堰，看花多上水心亭。晓来江气连城白，雨后山光满郭青。到此诗情应更远，醉中高咏有谁听。","dynasty":"唐代","title":"寄和州刘使君"}
{"author":"张籍","content":"当年胆略已纵横，每见妖星气不平。身贵早登龙尾道，功高自破鹿头城。寻常得对论边事，委曲承恩掌内兵。会取安西将报国，凌烟阁上大书名。","dynasty":"唐代","title":"赠赵将军"}
{"author":"张籍","content":"老著青衫为楚宰，平生志业有谁知。家僮从去愁行远，县吏迎来怪到迟。定访玉泉幽院宿，应过碧涧早茶时。向南渐渐云山好，一路唯闻唱竹枝。","dynasty":"唐代","title":"送枝江刘明府"}
{"author":"张籍","content":"朝廷重寄在关东，共说从前选上公。勋业新城大梁镇，恩荣更守洛阳宫。行香暂出天桥上，巡礼常过禁殿中。每领群臣拜章庆，半开门仗日曈曈。","dynasty":"唐代","title":"送令狐尚书赴东都留守"}
{"author":"张籍","content":"三朝出入紫微臣，头白金章未在身。登第早年同座主，题诗今日是州人。阊门柳色烟中远，茂苑莺声雨后新。此处吟诗向山寺，知君忘却曲江春。","dynasty":"唐代","title":"寄苏州白二十二使君"}
{"author":"张籍","content":"渌酒白螺杯，随流去复回。似知人把处，各向面前来。","dynasty":"唐代","title":"和韦开州盛山十二首。流杯渠"}
{"author":"张籍","content":"仙果人间都未有，今朝忽见下天门。捧盘小吏初宣敕，当殿群臣共拜恩。日色遥分门下坐，露香才出禁中园。每年重此先偏待，愿得千春奉至尊。","dynasty":"唐代","title":"朝日敕赐百官樱桃"}
{"author":"张籍","content":"日观东峰幽客住，竹巾藤带亦逢迎。暗修黄箓无人见，深种胡麻共犬行。洞里仙家常独往，壶中灵药自为名。春泉四面绕茅屋，日日唯闻杵臼声。","dynasty":"唐代","title":"太白老人"}
{"author":"张籍","content":"玉阳峰下学长生，玉洞仙中已有名。独戴熊须冠暂出，唯将鹤尾扇同行。炼成云母休炊爨，已得雷公当吏兵。却到瑶坛上头宿，应闻空里步虚声。","dynasty":"唐代","title":"送吴炼师归王屋"}
{"author":"张籍","content":"中外兼权社稷臣，千官齐出拜行尘。再调公鼎勋庸盛，三受兵符宠命新。商路雪开旗旆展，楚堤梅发驿亭春。襄阳风景由来好，重与江山作主人。","dynasty":"唐代","title":"送李司空赴镇襄阳"}
{"author":"张籍","content":"早知内诏过先辈，蹭蹬江南百事疏。湓浦城中为上佐，炉峰寺后著幽居。偏依仙法多求药，长共僧游不读书。三省比来名望重，肯容君去乐樵渔。","dynasty":"唐代","title":"寄白二十二舍人"}
{"author":"张籍","content":"秋塞雪初下，将军远出师。分营长记火，放马不收旗。月冷边帐湿，沙昏夜探迟。征人皆白首，谁见灭胡时。","dynasty":"唐代","title":"出塞（一作塞上曲）"}
{"author":"张籍","content":"未习风尘事，初为吴越游。露沾湖草晚，日照海山秋。梅市门何在，兰亭水尚流。西陵待潮处，知汝不胜愁。","dynasty":"唐代","title":"送李评事游越"}
{"author":"张籍","content":"独坐高秋晚，萧条足远思。家贫常畏客，身老转怜儿。万种尽闲事，一生能几时。从来疏懒性，应只有僧知。","dynasty":"唐代","title":"晚秋闲居"}
{"author":"张籍","content":"独上七盘去，峰峦转转稠。云中迷象鼻，雨里下筝头。水没荒桥路，鸦啼古驿楼。君今在城阙，肯见此中愁。","dynasty":"唐代","title":"使至蓝谿驿，寄太常王丞"}
{"author":"张籍","content":"曲江冰欲尽，风日已恬和。柳色看犹浅，泉声觉渐多。紫蒲生湿岸，青鸭戏新波。仙掖高情客，相招共一过。","dynasty":"唐代","title":"酬白二十二舍人早春曲江见招"}
{"author":"张籍","content":"年长身多病，独宜作冷官。从来闲坐惯，渐觉出门难。树影新犹薄，池光晚尚寒。遥闻有花发，骑马暂行看。","dynasty":"唐代","title":"早春闲游"}
{"author":"张籍","content":"赤水今何处，遗珠已渺然。离娄徒肆目，罔象乃通玄。皎洁因成性，圆明不在泉。暗中看夜色，尘外照晴田。无胫真难掬，怀疑实易迁。今朝搜择得，应免媚晴川。","dynasty":"唐代","title":"罔象得玄珠"}
{"author":"张籍","content":"外郎直罢无馀事，扫洒书堂试药炉。门巷不教当要闹，诗篇转觉足工夫。月明台上唯僧到，夜静坊中有酒沽。朝省入频闲日少，可能同作旧游无。","dynasty":"唐代","title":"寄元员外"}
{"author":"张籍","content":"平地有清泉，伊南古寺边。涨池闲绕屋，出野遍浇田。旧隐离多日，新邻得几年。探幽皆一绝，选胜又双全。门静山光别，园深竹影连。斜分采药径，直过钓鱼船。鸡犬还应识，云霞顿觉鲜。追思应不远，赏爱谅难偏。此处堪长往，游人早共传。各当恩寄重，归卧恐无缘。","dynasty":"唐代","title":"和令狐尚书平泉东庄近居李仆射有寄十韵"}
{"author":"张籍","content":"田里有微径，贤人不复行。孰知求捷步，又恐异端成。从易众所欲，安邪患亦生。谁能达天道，共此竞前程。子羽有遗迹，孔门传旧声。今逢大君子，士节自光明。","dynasty":"唐代","title":"省试行不由径"}
{"author":"张籍","content":"黄绶在腰下，知君非旅行。将书报旧里，留褐与诸生。赠别尽沽酒，惜欢多出城。春风济水上，候吏听车声。","dynasty":"唐代","title":"送人任济阴（一作送人往济南）"}
{"author":"张籍","content":"南园新覆雪，上宰晓来看。谁共登春榭，唯闻有地官。色连山远静，气与竹偏寒。高韵更相应，宁同歌吹欢。","dynasty":"唐代","title":"和户部令狐尚书喜裴司空见招看雪"}
{"author":"张籍","content":"白日已昭昭，干戈亦渐消。迎师亲出道，从谏早临朝。佞幸威权薄，忠良宠锡饶。丘陵今一变，无复白云谣。观风欲巡洛，习战亦开池。始改三年政，旋闻七月期。陵分内外使，官具吉凶仪。渭北新园路，箫笳远更悲。晓日龙车动，秋风阊阖开。行帷六宫出，执绋万方来。惨惨郊原暮，迟迟挽唱哀。空山烟雨夕，新陌绕陵台。","dynasty":"唐代","title":"庄陵挽歌词三首"}
{"author":"张籍","content":"选得闲坊住，秋来草树肥。风前卷筒簟，雨里脱荷衣。野客留方去，山童取药归。非因入朝省，过此出门稀。有地唯栽竹，无池亦养鹅。学书求墨迹，酿酒爱朝和。古镜铭文浅，神方谜语多。居贫闲自乐，豪客莫相过。闲来松菊地，未省有埃尘。直去多将药，朝回不访人。见僧收酒器，迎客换纱巾。更恐登清要，难成自在身。自知清静好，不要问时豪。就石安琴枕，穿松压酒槽。山晴因月甚，诗语入秋高。身外无馀事，唯应笔砚劳。闲堂新扫洒，称是早秋天。书客多呈帖，琴僧与合弦。莎台乘晚上，竹院就凉眠。终日无忙事，还应似得仙。醉倚斑藤杖，闲眠瘿木床。案头行气诀，炉里降真香。尚俭经营少，居闲意思长。秋茶莫夜饮，新自作松浆。每忆旧山居，新教上墨图。晚花回地种，好酒问人沽。夜后开朝簿，申前发省符。为郎凡几岁，已见白髭须。菊地才通履，茶房不垒阶。凭医看蜀药，寄信觅吴鞋。尽得仙家法，多随道客斋。本无荣辱意，不是学安排。林下无拘束，闲行放性灵。好时开药灶，高处置琴亭。更撰居山记，唯寻相鹤经。初当授衣假，无吏挽门铃。客散高斋晚，东园景象偏。晴明犹有蝶，凉冷渐无蝉。藤折霜来子，蜗行雨后涎。新诗才上卷，已得满城传。","dynasty":"唐代","title":"和左司元郎中秋居十首"}
{"author":"张籍","content":"天欲雨，有东风，南谿白鼍鸣窟中。六月人家井无水，夜闻鼍声人尽起。","dynasty":"唐代","title":"白鼍鸣"}
{"author":"张籍","content":"行人结束出门去，几时更踏门前路。忆昔君初纳采时，不言身属辽阳戍。早知今日当别离，成君家计良为谁。男儿生身自有役，那得误我少年时。不如逐君征战死，谁能独老空闺里。","dynasty":"唐代","title":"别离曲"}
{"author":"张籍","content":"野塘飞树头，绿蒲紫菱盖碧流。狂客谁家爱云水，日日独来城下游。","dynasty":"唐代","title":"春堤曲"}
{"author":"张籍","content":"石上生菖蒲，一寸十二节。仙人劝我食，令我头青面如雪。逢人寄君一绛囊，书中不得传此方。君能来作栖霞侣，与君同入丹玄乡。","dynasty":"唐代","title":"寄菖蒲"}
{"author":"张籍","content":"泗水流急石纂纂，鲤鱼上下红尾短。春冰销散日华满，行舟往来浮桥断。城边鱼市人早行，水烟漠漠多棹声。","dynasty":"唐代","title":"泗水行"}
{"author":"张籍","content":"鸭鸭，觜唼唼。青蒲生，春水狭。荡漾木兰船，中有双少年。少年醉，鸭不起。","dynasty":"唐代","title":"春水曲"}
{"author":"卢鉟","content":"桑扈交飞百舌忙，祖亭闻乐倍思乡。尊前有恨惭卑宦，席上无憀爱艳妆。莫为狂花迷眼界，须求真理定心王。游蜂采掇何时已，只恐多言议短长。","dynasty":"唐代","title":"勖曹生"}
{"author":"戴槃","content":"醉石眠花影，吟廊步藓纹。","dynasty":"宋代","title":"句其一"}
{"author":"戴槃","content":"春水绿平野，夕阳半山红。","dynasty":"宋代","title":"句其二"}
{"author":"戴槃","content":"一樽溪上别，孤棹雨中行。","dynasty":"宋代","title":"句其三"}
{"author":"曹兰荪","content":"忆昔春光烂漫时，鹂梭燕剪影参差。而今残照西风里，刺与秋虫挂网丝。","dynasty":"清代","title":"咏衰柳"}
{"author":"李煜","content":"春花秋月何时了？往事知多少。小楼昨夜又东风，故国不堪回首月明中。雕栏玉砌应犹在，只是朱颜改。问君能有几多愁？恰似一江春水向东流。(雕栏通：阑)","dynasty":"五代","tags":"宋词三百首，婉约，思念，感叹，哲理","title":"虞美人·春花秋月何时了"}
{"author":"李煜","content":"无言独上西楼，月如钩。寂寞梧桐深院锁清秋。剪不断，理还乱，是离愁。别是一般滋味在心头。(一般一作：一番)","dynasty":"五代","tags":"宋词三百首，初中古诗，婉约，登楼，写景，孤独，思念","title":"相见欢·无言独上西楼"}
{"author":"李煜","content":"帘外雨潺潺，春意阑珊。罗衾不耐五更寒。梦里不知身是客，一晌贪欢。独自莫凭栏，无限江山，别时容易见时难。流水落花春去也，天上人间。","dynasty":"五代","tags":"宋词三百首，婉约，记梦，感伤","title":"浪淘沙令·帘外雨潺潺"}
{"author":"李煜","content":"林花谢了春红，太匆匆。无奈朝来寒雨晚来风。胭脂泪，相留醉，几时重。自是人生长恨水长东。(相留一作：留人)","dynasty":"五代","tags":"宋词三百首，写花，人生","title":"相见欢·林花谢了春红"}
{"author":"李煜","content":"一重山，两重山。山远天高烟水寒，相思枫叶丹。菊花开，菊花残。塞雁高飞人未还，一帘风月闲。","dynasty":"五代","tags":"宋词三百首，秋天，写山，相思","title":"长相思·一重山"}
{"author":"李煜","content":"别来春半，触目柔肠断。砌下落梅如雪乱，拂了一身还满。(柔肠断一作：愁肠断)雁来音信无凭，路遥归梦难成。离恨恰如春草，更行更远还生。","dynasty":"五代","tags":"宋词三百首，春天，写景，思乡","title":"清平乐·别来春半"}
{"author":"李煜","content":"樱桃落尽春归去，蝶翻金粉双飞。子规啼月小楼西，玉钩罗幕，惆怅暮烟垂。别巷寂寥人散后，望残烟草低迷。炉香闲袅凤凰儿，空持罗带，回首恨依依。","dynasty":"五代","tags":"爱国，忧国忧民","title":"临江仙·樱桃落尽春归去"}
{"author":"李煜","content":"风回小院庭芜绿，柳眼春相续。凭阑半日独无言，依旧竹声新月似当年。笙歌未散尊罍在，池面冰初解。烛明香暗画堂深，满鬓青霜残雪思难任。","dynasty":"五代","tags":"宋词三百首，春天，写景，怀旧","title":"虞美人·风回小院庭芜绿"}
{"author":"李煜","content":"四十年来家国，三千里地山河。凤阁龙楼连霄汉，玉树琼枝作烟萝，几曾识干戈？一旦归为臣虏，沈腰潘鬓消磨。最是仓皇辞庙日，教坊犹奏别离歌，垂泪对宫娥。","dynasty":"五代","tags":"宋词三百首，豪放，典故，留恋，感伤","title":"破阵子·四十年来家国"}
{"author":"李煜","content":"遥夜亭皋闲信步。才过清明，渐觉伤春暮。数点雨声风约住。朦胧淡月云来去。桃杏依稀香暗渡。谁在秋千，笑里轻轻语。一寸相思千万绪。人间没个安排处。","dynasty":"五代","tags":"婉约，闺怨，思念","title":"蝶恋花·春暮"}
{"author":"李煜","content":"昨夜风兼雨，帘帏飒飒秋声。烛残漏断频欹枕，起坐不能平。　世事漫随流水，算来一梦浮生。醉乡路稳宜频到，此外不堪行。(一梦一作：梦里)","dynasty":"五代","tags":"宋词三百首，写风，写雨，抒情，人生","title":"乌夜啼·昨夜风兼雨"}
{"author":"李煜","content":"多少恨，昨夜梦魂中。还似旧时游上苑，车如流水马如龙。花月正春风。","dynasty":"五代","tags":"婉约，记梦，思国","title":"忆江南·多少恨"}
{"author":"李煜","content":"深院静，小庭空，断续寒砧断续风。无奈夜长人不寐，数声和月到帘栊。","dynasty":"五代","tags":"宋词三百首，婉约，孤独","title":"捣练子令·深院静"}
{"author":"李煜","content":"花明月暗笼轻雾，今宵好向郎边去。刬袜步香阶，手提金缕鞋。画堂南畔见，一向偎人颤。奴为出来难，教君恣意怜。","dynasty":"五代","tags":"少女，爱情","title":"菩萨蛮·花明月暗笼轻雾"}
{"author":"李煜","content":"浪花有意千里雪，桃花无言一队春。一壶酒，一竿身，快活如侬有几人。","dynasty":"五代","tags":"题画，抒怀，向往，隐逸，生活","title":"渔父·浪花有意千里雪"}
{"author":"李煜","content":"往事只堪哀，对景难排。秋风庭院藓侵阶。一任珠帘闲不卷，终日谁来。金锁已沉埋，壮气蒿莱。晚凉天净月华开。想得玉楼瑶殿影，空照秦淮。","dynasty":"五代","tags":"追怀，帝王，生活","title":"浪淘沙·往事只堪哀"}
{"author":"李煜","content":"殷勤移植地，曲槛小栏边。共约重芳日，还忧不盛妍。阻风开步障，乘月溉寒泉。谁料花前后，蛾眉却不全。失却烟花主，东君自不知。清香更何用，犹发去年枝。","dynasty":"唐代","tags":"梅花，抒情","title":"梅花"}
{"author":"李煜","content":"晓月坠，宿云微，无语枕频欹。梦回芳草思依依，天远雁声稀。啼莺散，馀花乱，寂寞画堂深院。片红休埽尽从伊，留待舞人归。","dynasty":"五代","tags":"写景，时光，思念","title":"喜迁莺·晓月坠"}
{"author":"李煜","content":"人生愁恨何能免，销魂独我情何限！故国梦重归，觉来双泪垂。高楼谁与上？长记秋晴望。往事已成空，还如一梦中。","dynasty":"五代","tags":"爱国，思怀","title":"子夜歌·人生愁恨何能免"}
{"author":"李煜","content":"多少泪，沾袖复横颐。心事莫将和泪滴，凤笙休向月明吹，肠断更无疑。","dynasty":"五代","tags":"抒情，思念，故国","title":"忆江南·多少泪"}
{"author":"李煜","content":"晚妆初了明肌雪，春殿嫔娥鱼贯列。笙箫吹断水云间，重按霓裳歌遍彻。临春谁更飘香屑？醉拍阑干情味切。归时休放烛光红，待踏马蹄清夜月。","dynasty":"五代","tags":"宴饮，音乐，生活","title":"木兰花·晚妆初了明肌雪"}
{"author":"李煜","content":"樱桃落尽春归去，蝶翻金粉双飞。子规啼月小楼西，玉钩罗幕，惆怅暮烟垂。别巷寂寥人散后，望残烟草低迷。炉香闲袅凤凰儿，空持罗带，回首恨依依。","dynasty":"五代","tags":"写景，抒情","title":"临江仙·樱桃落尽春归去"}
{"author":"李煜","content":"铜簧韵脆锵寒竹，新声慢奏移纤玉。眼色暗相钩，秋波横欲流。雨云深绣户，来便谐衷素。宴罢又成空，魂迷春梦中。","dynasty":"唐代","tags":"爱情，感伤","title":"菩萨蛮·铜簧韵脆锵寒竹"}
{"author":"李煜","content":"冉冉秋光留不住，满阶红叶暮。又是过重阳，台榭登临处，茱萸香坠。紫菊气，飘庭户，晚烟笼细雨。雍雍新雁咽寒声，愁恨年年长相似。","dynasty":"五代","tags":"秋天，重阳节，悲秋","title":"谢新恩·冉冉秋光留不住"}
{"author":"李煜","content":"晓妆初过，沉檀轻注些儿个。向人微露丁香颗，一曲清歌，暂引樱桃破。罗袖裛残殷色可，杯深旋被香醪涴。绣床斜凭娇无那，烂嚼红茸，笑向檀郎唾。","dynasty":"五代","tags":"歌女，艳情，生活","title":"一斛珠·晓妆初过"}
{"author":"李煜","content":"东风吹水日衔山，春来长是闲。落花狼藉酒阑珊，笙歌醉梦间。佩声悄，晚妆残，凭谁整翠鬟？留连光景惜朱颜，黄昏独倚阑。","dynasty":"五代","tags":"春天，女子，闺怨","title":"阮郎归·呈郑王十二弟"}
{"author":"李煜","content":"转烛飘蓬一梦归，欲寻陈迹怅人非。天教心愿与身违。待月池台空逝水，荫花楼阁漫斜晖，登临不惜更沾衣。","dynasty":"五代","tags":"写景，抒怀","title":"浣溪沙·转烛飘蓬一梦归"}
{"author":"李煜","content":"云一緺，玉一梭，淡淡衫儿薄薄罗。轻颦双黛螺。秋风多，雨相和，帘外芭蕉三两窠。夜长人奈何！","dynasty":"唐代","tags":"秋天，夜晚，写雨，女子，相思","title":"长相思·云一涡"}
{"author":"李煜","content":"江南江北旧家乡，三十年来梦一场。吴苑宫闱今冷落；广陵台殿已荒凉。云笼远岫愁千片，雨打归舟泪万行。兄弟四人三百口，不堪闲坐细思量。","dynasty":"五代","tags":"抒情，伤怀","title":"渡中江望石城泣下"}
{"author":"李煜","content":"浮生共憔悴，壮岁失婵娟。汗手遗香渍，痕眉染黛烟。","dynasty":"五代","tags":"怀人","title":"书灵筵手巾"}
{"author":"李煜","content":"闲梦远，南国正芳春。船上管弦江面渌，满城飞絮辊轻尘。忙杀看花人！闲梦远，南国正清秋。千里江山寒色远，芦花深处泊孤舟，笛在月明楼。","dynasty":"五代","tags":"写景，抒情，思念，故国","title":"望江南·闲梦远"}
{"author":"李煜","content":"永念难消释，孤怀痛自嗟。雨深秋寂莫，愁引病增加。咽绝风前思，昏濛眼上花。空王应念我，穷子正迷家。","dynasty":"唐代","title":"悼诗"}
{"author":"李煜","content":"又见桐花发旧枝，一楼烟雨暮凄凄。凭阑惆怅人谁会，不觉潸然泪眼低。层城无复见娇姿，佳节缠哀不自持。空有当年旧烟月，芙蓉城上哭蛾眉。","dynasty":"唐代","title":"感怀"}
{"author":"李煜","content":"红日已高三丈透，金炉次第添香兽。红锦地衣随步皱。佳人舞点金钗溜，酒恶时拈花蕊嗅。别殿遥闻箫鼓奏。","dynasty":"五代","tags":"帝王，生活","title":"浣溪沙·红日已高三丈透"}
{"author":"李煜","content":"一棹春风一叶舟，一纶茧缕一轻钩。花满渚，酒满瓯，万顷波中得自由。","dynasty":"五代","tags":"写人，抒怀，向往，生活，闲适，隐居","title":"渔父·一棹春风一叶舟"}
{"author":"李煜","content":"辘轳金井梧桐晚，几树惊秋。昼雨新愁，百尺虾须在玉钩。琼窗春断双蛾皱，回首边头。欲寄鳞游，九曲寒波不泝流。","dynasty":"五代","tags":"秋天，写景，抒情，思念","title":"采桑子·辘轳金井梧桐晚"}
{"author":"李煜","content":"蓬莱院闭天台女，画堂昼寝人无语。抛枕翠云光，绣衣闻异香。潜来珠锁动，惊觉银屏梦。脸慢笑盈盈，相看无限情。","dynasty":"唐代","tags":"少女，爱情","title":"菩萨蛮·蓬莱院闭天台女"}
{"author":"李煜","content":"风情渐老见春羞，到处消魂感旧游。多谢长条似相识，强垂烟态拂人头。","dynasty":"唐代","tags":"柳树","title":"赐宫人庆奴"}
{"author":"李煜","content":"异国非所志，烦劳殊清闲。惊涛千万里，无乃见钟山。","dynasty":"唐代","tags":"生活，抒怀","title":"亡后见形诗"}
{"author":"李煜","content":"残莺何事不知秋，横过幽林尚独游。老舌百般倾耳听，深黄一点入烟流。栖迟背世同悲鲁，浏亮如笙碎在缑。莫更留连好归去，露华凄冷蓼花愁。","dynasty":"唐代","title":"秋莺"}
{"author":"李煜","content":"珠碎眼前珍，花凋世外春。未销心里恨，又失掌中身。玉笥犹残药，香奁已染尘。前哀将后感，无泪可沾巾。艳质同芳树，浮危道略同。正悲春落实，又苦雨伤丛。秾丽今何在，飘零事已空。沉沉无问处，千载谢东风。","dynasty":"唐代","title":"挽辞"}
{"author":"李煜","content":"侁自肩如削，难胜数缕绦。天香留凤尾，馀暖在檀槽。","dynasty":"唐代","tags":"悼亡，怀人","title":"书琵琶背"}
{"author":"李煜","content":"亭前春逐红英尽，舞态徘徊。细雨霏微，不放双眉时暂开。绿窗冷静芳音断，香印成灰。可奈情怀，欲睡朦胧入梦来。","dynasty":"唐代","tags":"伤春，怀人，抒情，愁绪","title":"采桑子·亭前春逐红英尽"}
{"author":"李煜","content":"憔悴年来甚，萧条益自伤。风威侵病骨，雨气咽愁肠。夜鼎唯煎药，朝髭半染霜。前缘竟何似，谁与问空王。","dynasty":"唐代","tags":"抒情，悲伤，孤寂","title":"病中感怀"}
{"author":"李煜","content":"深院静，小庭空，断续寒砧断续风。无奈夜长人不寐，数声和月到帘栊。云鬓乱，晚妆残，带恨眉儿远岫攒。斜托香腮春笋懒，为谁和泪倚阑干。","dynasty":"唐代","title":"捣练子（一名深院月）"}
{"author":"李煜","content":"晚雨秋阴酒乍醒，感时心绪杳难平。黄花冷落不成艳，红叶飕飗竞鼓声。背世返能厌俗态，偶缘犹未忘多情。自从双鬓斑斑白，不学安仁却自惊。","dynasty":"唐代","title":"九月十日偶书"}
{"author":"李煜","content":"迢迢牵牛星，杳在河之阳。粲粲黄姑女，耿耿遥相望。莺狂应有恨，蝶舞已无多。（《落花》）揖让月在手，动摇风满怀。（《咏扇》）病态如衰弱，厌厌向五年。（以下《律髓注》）衰颜一病难牵复，晓殿君临颇自羞。冷笑秦皇经远略，静怜姬满苦时巡。鬓从今日添新白，菊是去年依旧黄。（以下《翰府名谈》）万古到头归一死，醉乡葬地有高原。人生不满百，刚作千年画。（《野客丛谈》）日映仙云薄，秋高天碧深。（《海录碎事》）乌照始潜辉，龙烛便争秉。（以下《孔帖》）凝珠满露枝。游飏日已西，肃穆寒初至。九重开扇鹄，四牖炳灯鱼。羽觞无算酌。倾碗更为寿，深卮递酬宾。","dynasty":"唐代","title":"句"}
{"author":"李煜","content":"山舍初成病乍轻，杖藜巾褐称闲情。炉开小火深回暖，沟引新流几曲声。暂约彭涓安朽质，终期宗远问无生。谁能役役尘中累，贪合鱼龙构强名。","dynasty":"唐代","title":"病起题山舍壁"}
{"author":"李煜","content":"且维轻舸更迟迟，别酒重倾惜解携。浩浪侵愁光荡漾，乱山凝恨色高低。君驰桧楫情何极，我凭阑干日向西。咫尺烟江几多地，不须怀抱重凄凄。","dynasty":"唐代","title":"送邓王二十弟从益牧宣城"}
{"author":"李煜","content":"牙签万轴裹红绡，王粲书同付火烧。不于祖龙留面目，遗篇那得到今朝。","dynasty":"唐代","title":"题金楼子后"}
{"author":"李煜","content":"病身坚固道情深，宴坐清香思自任。月照静居唯捣药，门扃幽院只来禽。庸医懒听词何取，小婢将行力未禁。赖问空门知气味，不然烦恼万涂侵。","dynasty":"唐代","title":"病中书事"}
{"author":"李煜","content":"玉树后庭前，瑶草妆镜边。去年花不老，今年月又圆。莫教偏，和月和花，天教长少年。","dynasty":"唐代","title":"后庭花破子·玉树后庭前"}
{"author":"李煜","content":"秦楼不见吹箫女，空余上苑风光。粉英金蕊自低昂。东风恼我，才发一衿香。琼窗梦醒留残日，当年得恨何长！碧阑干外映垂杨。暂时相见，如梦懒思量。","dynasty":"唐代","tags":"抒情，悼亡，思念，怀人","title":"临江仙·秦楼不见吹箫女"}
{"author":"李煜","content":"庭空客散人归后，画堂半掩珠帘。林风淅淅夜厌厌，小楼新月，回首自纤纤。春光镇在人空老，新愁往恨何穷。金刀力困起还慵，一声羌笛，惊起醉怡容。","dynasty":"唐代","title":"临江仙·庭空客散人归后"}
{"author":"李煜","content":"心事数茎白发，生涯一片青山。空山有雪相待，野路无人自还。","dynasty":"唐代","title":"开元乐"}
{"author":"李煜","content":"春花秋月何时了，往事知多少。小楼昨夜又东风，故国不堪回首，月明中。雕阑玉砌应犹在，只是朱颜改。问君能有几多愁，恰似一江春水，向东流。","dynasty":"唐代","title":"虞美人其二"}
{"author":"李煜","content":"（一名望江南、梦江南、江南好、梦江口、望江梅、归塞北、谢秋娘、春去也）多少恨，昨夜梦魂中。还似旧时游上苑，车如流水马如龙。花月正春风。多少泪，沾袖复横颐。心事莫将和泪滴，凤笙休向月明吹。肠断更无疑。闲梦远，南国正芳春。船上管弦江面绿，满城飞絮混轻尘。愁杀看花人。闲梦远，南国正清秋。千里江山寒色暮，芦花深处泊孤舟。笛在月明楼。","dynasty":"唐代","title":"忆江南·（一名望江南"}
{"author":"李煜","content":"红日已高三丈透，金炉次第添香兽。红锦地衣随步皱。佳人舞点金钗溜，酒恶时拈花蕊嗅。别殿遥闻箫鼓奏。","dynasty":"唐代","title":"浣溪沙"}
{"author":"李煜","content":"樱桃落尽春将困，秋千架下归时。漏暗斜月迟迟，花在枝（缺十二字）。彻晓纱窗下，待来君不知。","dynasty":"五代","tags":"暮春，思人，国家，愁绪","title":"谢新恩·樱桃落尽春将困"}
{"author":"李煜","content":"梵宫百尺同云护，渐白满苍苔路。破腊梅花□早露。银涛无际，玉山万里，寒罩江南树。鸦啼影乱天将暮，海月纤痕映烟雾。修竹低垂孤鹤舞。杨花风弄，鹅毛天剪，总是诗人误。","dynasty":"唐代","title":"青玉案·梵宫百尺同云护"}
{"author":"李煜","content":"不寐倦长更，披衣出户行。月寒秋竹冷，风切夜窗声。","dynasty":"唐代","title":"三台令"}
{"author":"李煜","content":"云鬓乱，晚妆残，带恨眉儿远岫攒。斜托香腮春笋嫩，为谁和泪倚阑干？","dynasty":"唐代","title":"捣练子·云鬓乱"}
{"author":"李煜","content":"别来春半，触目愁肠断。砌下落梅如雪乱，拂了一身还满。雁来音信无凭，路遥归梦难成。离恨却如春草，更行更远还生。","dynasty":"唐代","title":"清平乐"}
{"author":"李煜","content":"多少泪，断脸复横颐。心事莫将和泪说，凤笙休向泪时吹。肠断更无疑。","dynasty":"唐代","title":"望江南·多少泪"}
{"author":"李煜","content":"晓月堕，宿云微，无语枕凭欹。梦回芳草思依依，天远雁声稀。啼莺散，馀花乱，寂寞画堂深院。片红休扫尽从伊，留待舞人归。","dynasty":"唐代","title":"喜迁莺·晓月堕"}
{"author":"李煜","content":"樱花落尽春将困，秋千架下归时。漏暗斜月迟迟，花在枝。（原文此处缺十二字）彻晓纱窗下，待来君不知。","dynasty":"唐代","title":"谢新恩·樱花落尽春将困"}
{"author":"李煜","content":"樱花落尽阶前月，象床愁倚薰笼。远似去年今日，恨还同。双鬟不整云憔悴，泪沾红抹胸。何处相思苦，纱窗醉梦中。","dynasty":"唐代","title":"谢新恩·樱花落尽阶前月"}
{"author":"李煜","content":"晚妆初过，沉檀轻注些儿个。向人微露丁香颗，一曲清歌，暂引樱桃破。罗袖裛残殷色可，杯深旋被香醪涴。绣床斜凭娇无那，烂嚼红茸，笑向檀郎唾。","dynasty":"唐代","title":"一斛珠·晚妆初过"}
{"author":"李煜","content":"碧砌花光照眼明，朱扉长日镇长扃。余寒欲去梦难成，炉香烟冷自亭亭。辽阳月，秣陵砧，不传消息但传情。黄金台下忽然惊，征人归日二毛生。","dynasty":"唐代","title":"望远行·碧砌花光照眼明"}
{"author":"李煜","content":"晓妆初了明肌雪，春殿嫔娥鱼贯列。凤箫声断水云闲，重按霓裳歌遍彻。临风谁更飘香屑，醉拍阑干情未切。归时休放烛花红，待蹋马蹄清夜月。","dynasty":"唐代","title":"木兰花（一名玉楼春、春晓曲、惜春容）"}
{"author":"李煜","content":"转烛飘蓬一梦归，欲寻陈迹怅人非，天教心愿与身违。待月池台空逝水，荫花楼阁谩斜晖，登临不惜更沾衣。","dynasty":"唐代","title":"浣溪沙"}
{"author":"李煜","content":"云鬟乱，晚妆残，带恨眉儿远岫攒。斜托香腮春笋嫩，为谁和泪倚阑干。","dynasty":"唐代","title":"捣练子令·云鬟乱"}
{"author":"李煜","content":"艳质同芳树，浮危道略同。正悲春落实，又苦雨伤丛。秾丽今何在？飘零事已空。沈沈无问处，千载谢东风。","dynasty":"唐代","title":"挽辞其二"}
{"author":"李煜","content":"层城无复见娇姿，佳节缠哀不自持。空有当年旧烟月，芙蓉城上哭蛾眉。","dynasty":"唐代","title":"感怀其二"}
{"author":"李煜","content":"樱花落尽阶前月，象床愁倚薰笼。远似去年今日，恨还同。双鬟不整云憔悴，泪沾红抹胸。何处相思苦，纱窗醉梦中。","dynasty":"唐代","title":"谢新恩"}
{"author":"李煜","content":"樱花落尽春将困，秋千架下归时。漏暗斜月迟迟，花在枝。彻晓纱窗下，待来君不知。","dynasty":"唐代","title":"谢新恩"}
{"author":"李煜","content":"玉树后庭前，瑶草妆镜边。去年花不老，今年月又圆。莫教偏，和月和花，天教长少年。","dynasty":"唐代","title":"后庭花破子"}
{"author":"李煜","content":"梵宫百尺同云护，渐白满苍苔路。破腊梅花□早露。银涛无际，玉山万里，寒罩江南树。鸦啼影乱天将暮，海月纤痕映烟雾。修竹低垂孤鹤舞。杨花风弄，鹅毛天剪，总是诗人误。","dynasty":"唐代","title":"青玉案"}
{"author":"李煜","content":"秦楼不见吹箫女，空馀上苑风光。粉英含蕊自低昂，东风恼我，才发一衿香。琼窗梦□留残月，当年得恨何长。碧阑干外映垂杨，暂时想见，如梦懒思量。","dynasty":"唐代","title":"临江仙"}
{"author":"李煜","content":"闲梦远，南国正清秋。千里江山寒色暮，芦花深处泊孤舟，笛在月明楼。","dynasty":"唐代","title":"忆江南其四"}
{"author":"李煜","content":"林花谢了春红，太悤悤。无奈朝来寒雨，晚来风。胭脂泪，相留醉，几时重。自是人生长恨，水长东。","dynasty":"唐代","title":"相见欢其一"}
{"author":"李煜","content":"一重山，两重山。山远天高烟水寒，相思枫叶丹。菊花开，菊花残。塞雁高飞人未还，一帘风月闲。","dynasty":"唐代","title":"长相思其一"}
{"author":"李煜","content":"云一緺，玉一梭。澹澹衫儿薄薄罗，轻颦双黛螺。秋风多，雨如和。帘外芭蕉三两窠，夜长人奈何。","dynasty":"唐代","title":"长相思其二"}
{"author":"李煜","content":"人生愁恨何能免，消魂独我情何限。故国梦重归，觉来双泪垂。高楼谁与上，长记秋晴望。往事已成空，还如一梦中。","dynasty":"唐代","title":"菩萨蛮其四"}
{"author":"李煜","content":"晚妆初过，沈檀轻注些儿个，向人微露丁香颗。一曲清歌，暂引樱桃破。罗袖裛残殷色可，杯深旋被香醪涴，绣床斜凭娇无那。烂嚼红茸，笑向檀郎唾。","dynasty":"唐代","title":"一斛珠"}
{"author":"李煜","content":"寻春须是阳春早，看花莫待花枝老。","dynasty":"唐代","title":"菩萨蛮其三"}
{"author":"李东阳","content":"莫将画竹论难易，刚道繁难简更难。君看萧萧只数叶，满堂风雨不胜寒。","dynasty":"明代","tags":"古诗三百首，议论，画竹","title":"柯敬仲墨竹"}
{"author":"李东阳","content":"危峰高瞰楚江干，路在羊肠第几盘？肆树松杉双径合，四山风十一僧寒。平沙浅草连天远，落日孤城隔水看。蓟北湘南俱入眼，鹧鸪声里独凭栏。","dynasty":"明代","title":"游岳麓寺"}
{"author":"李东阳","content":"秋风江口听鸣榔，远客归心正渺茫。万里乾坤此江水，百年风日几重阳。烟中树色浮瓜步，城上山形绕建康。直过真州更东下，夜深灯影宿维扬。","dynasty":"明代","title":"九日渡江"}
{"author":"李东阳","content":"渚兰汀芷思芳年，多在秋风白露前。欲把青溪溪上笛，夜凉吹遍泬寥天。","dynasty":"明代","title":"题扇次倪良弼稽勋韵"}
{"author":"李东阳","content":"五丈原头动地鼓，魏人畏蜀如畏虎。将星堕空化为土，炼石心劳竟何补。侯归上天多旧伍，羽为前驱飞后拒。忠魂不逐降王车，长卫英孙朝烈祖。","dynasty":"明代","title":"五丈原"}
{"author":"李东阳","content":"上东门，东羯雏啸。宁馨王郎识奇兆，单车快马追不还。宁知夜死排墙间，当时预恐乱天下。天下苍生竟谁误，一家三窟本身图。青州非羯还非胡，何须更叹东门雏。","dynasty":"明代","title":"东门啸"}
{"author":"李东阳","content":"夕阳亭前车不发，南风吹尘暗城阙。凌云醉客噤不言，蛙声乱起华林园。城头簏车走々，洛阳少年美如玉。宫中夜半牝鸡啼，千门万户皆翻覆。九原若见杨家姑，应问妇来何太晚。","dynasty":"明代","title":"南风叹"}
{"author":"李东阳","content":"城头鸡鸣声不恶，祖生夜舞司州幕。南来击楫向中流，杀气横秋尽幽朔。手提一剑驯两龙，黄河以南无战锋。十州父老皆部曲，谁遣吴儿作都督。中原未清壮士死，遗恨吴江半江水。","dynasty":"明代","title":"闻鸡行"}
{"author":"李东阳","content":"西晋盛，南风竞，二十四友皆为佞。前奉觞，后执盖，忠臣洒泪翻就害。万里中原士马空，铜驼尚在宫门外。宋家二帝俱入金，神州陆沉古犹今。黄旗紫盖渡江水，碧嵩清洛愁人心。晋之东，非失据。宋之南，竟何处？","dynasty":"明代","title":"晋之东"}
{"author":"李东阳","content":"秦鞭断江江逆流，八公草木皆为仇。山头鹤唳争回首，城南老氐带箭走。雄兵百万如倒山，三十年来一翻手。君不见扪虱翁，遗言莫遣西师东。妇人孺子徒为忠，燕山饥鹰思弄风，归来但哭阳平公。","dynasty":"明代","title":"氐带箭"}
{"author":"李东阳","content":"“郡守苏轼、山人张天骥、诗僧道潜月中游”题名十六字，在徐州百步洪岸石，石半入水，水落辄隐隐见沙沫间，篙师渔人不能识，而崖石险绝，又非士大夫所暇寻阅者，故于世无传焉。成化壬辰，予过徐，放舟洪下，畏险岸行，偶见此字，尝为诗纪之。又八年庚子，予与洗马罗君明仲校文南畿归，工部主事尹廷用实理洪事，邀坐苏墨亭，则此石已为君所伐致，置之亭壁矣。因与明仲各赋一诗遗尹君，留之亭中。九月望日。我昔彭城初泊舟，岸行百步观洪流。手披荒藓看古石，上有坡翁旧时刻。沙冲水啮四百年，字画半灭风神全。我行见此三叹息，此物乃在风尘间。冬曹尹君真好事，自扫巉岩凿苍翠。山灵助喜河伯愁，白日骊珠照平地。孤亭素壁高巃嵸，登堂见字如见翁。山人在前僧在后，尚忆扁舟游月中。崖端刻颂唐宗业，水底沉碑杜预功。直将谈笑为故事，似与百战争豪雄。高才直节古今少，片石价比千金同。由来一代不几见，况我异世怀高踪。凭君一拓数千本，遍使四海扬清风。","dynasty":"明代","title":"徐州洪苏墨亭书坡老石刻后（有序）"}
{"author":"李东阳","content":"我在黄门夜燕归，径驱健马疾若飞。马蹄翻空身堕地，岂独尘土沾人衣。徒行却叩黄门宅，主翁醉睡惊倒屐。东轩大床许借我，筋骨屈强眠不得。二郎拥臂下中庭，左曳右挈蹒跚行。西邻乞药走僮仆，东家贳酒来瓶罂。大郎慰问不停口，以手熨抑重复轻。黄门对床卧答语，独夜沉沉何限情。黄门朝回我起坐，南屏潘郎跨驴过。西台骢马随东曹，复有同官两寮佐。周郎哭子涕未干，闻疾赴予如拯堕。群嗟众唁增我忧，独喜南屏向予贺。忆当堕马城东阿，前有深渠后坡陀。置身隙地不盈丈，或有神鬼相袴诃。兹行未必不为福，对酒尽醉且复歌。诗成臂病不能写，黄门健笔如操戈。庭空客散日在户，夜踏肩舆代徐步。道逢东曹送我归，举袂却之犹返顾。入门强作欢笑声，实恐衰颜惊老父。闭门稳卧病经月，幸是闲官寡书簿。高吟朗讽犹舌存，欹坐仄书书屡误。故人入坐时起迎，拄杖徐行转愁仆。黄门父子时过问，爱我情多岂予助。平生骨肉欣戚同，世上悠悠几行路。宦途夷险似有数，堕马为君今两度。作诗病起谢黄门，各保千金向迟暮。","dynasty":"明代","title":"坠马后柬萧文明给事长句并呈同游诸君子"}
{"author":"李东阳","content":"我马西行东客归，归心落日争分飞。长安城中一掌地，颠倒鞭鞚随裳衣。君时别向中书宅，两日吾门断双屐。宁知此厄忽相遭，怪事惊从武昌得。东曹旧僦尚书庭，当阶跛曳止复行。曲身正自凭几杖，伸臂强可持杯罂。拳如崔家独足鹭，风雨不动垂丝轻。谁其赏此句独苦，吾荷武昌无限情。四当轩前花下坐，病足蹒跚为花过。诗才与病应力争，酒兴乡心复相佐。归来病剧吟愈工，作势犹疑马前堕。故将奇事发高怀，众口慰君君可贺。忆当散发林中阿，扫石自坐青盘陀。肩行板舆步筇竹，左麈右箑随麾诃。风樯浪楫见亦惯，仓卒不废啸与歌。谁令冠屦执羁策，顿觉平地生筼戈。安乐窝中长闭户，万事茫然入推步。如何物理异人情，堕甑有时犹却顾。羊家臂折登三公，塞上髀伤欢老父。定知时运迭乘除，或者神灵司籍簿。南人漫作知章嘲，北客善骑宁免误。嗟予亦是长安人，二十年来几颠仆。向来病卧苦岑寂，剧饮豪吟赖君助。言酬德报理则然，况是前车覆同路。世间堕者亦无数，共说郎官好风度。即看走马向亨衢，莫待驱驰岁云暮。","dynasty":"明代","title":"文敬坠马用予韵见遗再和一首"}
{"author":"李东阳","content":"苦欲留君君又归，翻然上马力欲飞。与君未罄连夕话，复遣僮仆牵君衣。问君坠卧城东宅，病足几时能著屐。仓皇不肯戒前车，道上泥深行岂得。君时坐笑当空庭，笑予亦怯泥涂行。有如醉者醉初醒，戒客不遣操樽罂。当时我悔不子戒，我足子肩谁重轻。世间岂独我与子，慎勿局促伤高情。黄门筵中客满座，回首光阴如鸟过。宦途颠蹶亦有之，不见黄门已州佐。人言官重不如身，我身幸全何害堕。自断吉凶皆付天，不须重问梁丘贺。闻君此语唯复阿，如病得医逢扁陀。亦知身世等梦幻，实恐名教遭讥诃。孙膑刖膝尚酣战，幼舆折齿还高歌。何如乐正一伤足，忧心抱痛如创戈。君方大笑复出户，五十漫劳嗤百步。试教鲍老复当场，岂免狐疑更狼顾。昔闻达奚走奔马，曾说此儿还此父。吾曹岂是驰驱才，自合儒官守文簿。前言戏君君不知，极辩为予无乃误。今宵且作风月谈，莫更尘途论兴仆。君归我坐时独吟，颇觉诗成少神助。知君此兴正不浅，却似轻车随熟路。歌长韵险亦有数，我已三赓君两度。急须走笔偿我逋，莫道诗来天已暮。","dynasty":"明代","title":"文敬携叠韵诗见过且督再和去后急就一首"}
{"author":"李东阳","content":"昔闻石鼓在太学，鼓形穹窿石荦嶨。髫年释褐随班行，未识研覃与扬搉。始官翰林岁分献，晚以代祀观尤数。我思古人不可见，健笔雄词两超卓。宣王谟烈继成康，况有文章存古朴。是时风俗盖浑灏，其臣拜诵俱坚确。勒功太庙告中兴，讲武岐阳犹猎较。于时旋凯奏綍歌，于时扬言播声乐。灵祇地不爱图书，列石天然谢雕琢。垂垂股折屋漏痕，隐隐昏星露芒角。初如淮徐振师旅，壮士当场鸣剑槊。又如申甫端冠绅，摈相联阶舞于箾。年深岁长世运改，谁向鸿荒究绵邈。嬴刘以后无此文，直与混沌分清浊。骤看笔势寻风骨，细剔苔痕认斑驳。原抛野掷堕榛菅，冬经雪霜夏冰雹。疑隳大鼎存铭识，似毁明堂露榱桷。当时十鼓一为臼，犹幸农家事舂戳。爱惜应劳神护诃，搜寻不厌山硗确。暗中摸索亦可知，辨口尚烦泣楚璞。圣朝天子方好儒，森列戟门护重幄。闻之兴慕且兴敬，以手摩挲防击扑。我生学篆希前踪，下视俗书羞龌龊。家藏旧本出梨枣，楮墨轻虚不盈握。行年七十始研求，老臂支撑目昏眊。拾残补缺能几何，以一涓埃裨海岳。太原宋生生好奇，铁笔为予亲刻斫。吁嗟往者不复还，庶免方来尽漫剥。请从祭酒告诸生，诵此衣冠日薰濯。","dynasty":"明代","title":"石鼓歌"}
{"author":"李东阳","content":"灵驾归何处，茂陵西更西。日轮埋地轴，云路隔天梯。月迥鸣鉴静，山围簇仗齐。玄宫松柏里，赡望转凄迷。","dynasty":"明代","title":"缺题"}
{"author":"李东阳","content":"礼乐千年会，腥膻四海空。商周终愧德，唐汉敢论功。凤历归真统，龙山绕旧宫。秋风霸陵树，落日鼎湖弓。万国讴歌在，余生覆载中。小臣瞻拜地，江汉亦朝东。","dynasty":"明代","title":"南京谒孝陵有述"}
{"author":"李东阳","content":"龙虎诸山会，车书万国同。星躔环斗极，王气绕江东。地涌神宫出，桥分御水通。丹炉晨隐雾，石马夜嘶风。日月无私照。乾坤仰圣功。十年瞻望地，云树郁葱葱。","dynasty":"明代","title":"重谒孝陵有述"}
{"author":"李东阳","content":"暖香和露绕蓬莱，彩仗迎春晓殿开。北斗旧杓依岁转，南郊佳气隔城来。云行复道龙随辇，雾散仙坛日满台。不似汉家还五畤，甘泉谁羡校书才。","dynasty":"明代","title":"立春日车驾诣南郊"}
{"author":"李东阳","content":"九门深掩禁城春，香雾笼街不动尘。玉帐寒更传虎卫，彤楼晓色听鸡人。帘前乐应红灯起，阶下班随彩仗陈。朝散东华看霁日，午烟晴市一时新。","dynasty":"明代","title":"元日早朝"}
{"author":"李东阳","content":"六日长安雪满城，五更钟鼓一时晴。冰精宫冷云犹冻，鳷鹊楼高月正明。朝马不嘶金勒静，院灯无影玉堂清。只应天上寒如许，怪底人间梦不成。","dynasty":"明代","title":"雪后早朝"}
{"author":"李东阳","content":"碧消烟尽露华凝，目极瑶坛第九层。清珮缓随驰道月，绛笼高应午门灯。风传广乐声初下，天近燔柴气已升。人意可占神意悦，万年灵祚永堪膺。","dynasty":"明代","title":"郊祀喜晴有述"}
{"author":"李东阳","content":"金莲影与赭袍明，华盖前头次第行。黄纸数行丹诏字，鸿胪三唱甲科名。云边晓日中天见，梦里春雷昨夜声。归向长安听人语，圣朝罗网尽豪英。","dynasty":"明代","title":"十八日听传胪有作"}
{"author":"李东阳","content":"队舞花簪送酒频，清朝盛事及嘉辰。星辰昼下尚书履，风日晴宜进士巾。围撤汉科三日战，苑看唐树九回春。丹心未老将头白，犹是当年献策身。","dynasty":"明代","title":"十九日恩荣宴席上作"}
{"author":"李东阳","content":"砚冰呵墨印开封，独坐高檐落叶中。筹唱有声催短日，氅披无力御长风。羸骖向晚还思秣，老鹤惊寒欲唳空。遥羡玉堂诸院长，酒杯能绿火能红。","dynasty":"明代","title":"院中即事"}
{"author":"李东阳","content":"星坛对立本联班，复磴凭空不易攀。良久夜方移斗柄，早时春已到人间。朱旗影隔天门静，玉佩声随阁道还。旧日同年今并命，共从光霁识威颜。","dynasty":"明代","title":"分献次青溪太宰韵（时青溪分得星辰二，是日"}
{"author":"李东阳","content":"雨澹荒溪野水昏，萧条鞍马入空村。平沙问渡逢渔子，深树闻钟隔寺门。白饭青刍非旧主，细泉嘉果得名园。东曹一榻分灯意，夜下虚庭白露繁。","dynasty":"明代","title":"黄土道中李员外同年留宿"}
{"author":"李东阳","content":"江上草亭新卜筑，已闻扬子著书成。每逢社日聊随俗，久住青山却有情。霜入晚松经岁老，雨繁春笋过邻生。小堂若许临江阁，杖屦无须匹马迎。","dynasty":"明代","title":"九峰书屋和曹时和韵"}
{"author":"李东阳","content":"赤日黄尘马倦行，石桥山店有官程。城头路尽千峰隔，袖里诗来两腋清。蝉杂柳风秋渐远，鹤翻松露夜还惊。欲知小吏将诗意，记取柴门剥啄声。","dynasty":"明代","title":"和若虚郎中赠行韵"}
{"author":"李东阳","content":"路转三湘去更深，潞河西岸浙东浔。潜鳞自足波涛地，别马长怀秣饲心。湘女庙前山似黛，柳公亭下石如林。征科亦是公家事，民力江南恐未禁。","dynasty":"明代","title":"与顾天锡夜话和留别韵（时天锡谪永州府同知"}
{"author":"李东阳","content":"寂寞天涯叹所依，海风江月意俱违。茱萸岁改身仍健，苜蓿秋荒马不肥。白雪屡传新调寡，青云半觉旧人非。家山不隔长安路，应倚南楼望夕晖。","dynasty":"明代","title":"和韵寄答陈汝砺掌教"}
{"author":"李东阳","content":"寂寞官曹似隐居，清风时动一床书。花应旋种栏将满，客不频来席尚虚。诗好忽惊传锦字，酒狂真欲换金鱼。多情愧有东邻卜，已办城西款段车。","dynasty":"明代","title":"饮士常新居和席上联句韵"}
{"author":"李东阳","content":"行逐溪流过野亭，望疑山色绕空冥。池鱼自跃非因饵，园蝶还飞不受扃。傍渚幽花怜寂寞，舞风疏柳爱娉婷。郎君门地清如水，不待平泉石已醒。","dynasty":"明代","title":"游白秉德西园次韵"}
{"author":"李东阳","content":"十年双足躏词场，我亦怜君坠后伤。历块敢夸千里俊，乘船翻笑四明狂。扶颠老仆空随路，学仆娇儿更倚堂。应似崔家亭下鹭，独拳秋雨向寒塘。","dynasty":"明代","title":"邵东曹堕马伤足次武昌韵"}
{"author":"李东阳","content":"历历星霜岁屡移，病来双鬓几茎丝。故人别久翻疑梦，往事心劳尚有期。天上浮云初变日，江南芳草未青时。只应千里神交地，不识人间是路歧。","dynasty":"明代","title":"次韵答愧斋先生"}
{"author":"李东阳","content":"绿阴繁处小堂开，野蝶园蜂自去来。细草有情双驻屐，远山无数一登台。幽花坐爱栽时满，俗客空教到后回。病起三年犹未赏，短垣多雨长莓苔。","dynasty":"明代","title":"次韵寄题镜川先生后乐园（二首）"}
{"author":"李东阳","content":"翠笼清笋一时开，为有清风竹巷来。池凤羽毛应比秀，箨龙鳞甲漫成堆。袜材有派分洋谷，绷锦无心斗马嵬。莫笑北人曾煮箦，久从湘客问烹裁。","dynasty":"明代","title":"谢原博惠笋叠前韵"}
{"author":"李东阳","content":"玉版山深石路开，东轩真被笼盛来。饱谙南国烟霞味，不入长安酒肉堆。老觉禅心终苦淡，瘦看诗骨共崔嵬。丛林年少休相笑，脱却缁衣更懒裁。","dynasty":"明代","title":"佩之惠笋干自称玉版老师谓原博冬笋为吴山少"}
{"author":"李东阳","content":"钝质亲劳琢更锼，又随筐篚过旁州。相逢却有搏沙恨，欲往先防见玉羞。君义比金谁合断，我心非水亦分流。如闻翰苑将移篆，愿与钤封一处收。","dynasty":"明代","title":"代石留别用前韵"}
{"author":"李东阳","content":"岳麓峰前湘水阴，思归无计豁烦襟。亦知吴越非吾土，未必功名是我心。地上青山随处有，镜中华发逐年深。故人只在邻州住，空谷他时听足音。","dynasty":"明代","title":"用韵答邃庵"}
{"author":"李东阳","content":"种树长安不作阴，幽居何处解冠襟。闲逢北客论山价，老向南枝识鸟心。江水纵平终是险，惠峰虽好未为深。只应棹入荆溪去，遥听吴歌答楚音。","dynasty":"明代","title":"用韵答邵国贤"}
{"author":"李东阳","content":"乌纱巾上透凉芃，一发君恩力未辞。赐暖宫貂同日戴，冒寒郊马有人骑。耳闻明主如丝诏，心似穷民挟纩时。明向玉阶还再拜，羔羊重续退公诗。¤","dynasty":"明代","title":"陵祀归得赐暖耳诗和方石韵四首（时和者颇众"}
{"author":"李东阳","content":"轻华弄日暖含芃，短发蒙茸乱不辞。狐掩敝裘惭并价，马惊寒影怯初骑。宁同赵服随胡制，不似齐冠污肉时。寄语春风莫吹却，多情长诵感恩诗。¤","dynasty":"明代","title":"陵祀归得赐暖耳诗和方石韵四首（时和者颇众"}
{"author":"李东阳","content":"拂面寒生雪后芃，十金貂价岂容辞。鵕鸃只解戎冠着，狐貉空随猎马骑。礼重鄘人歌鼠日，功多杨子拔毛时。君恩不与炎凉变，欲和唐宫赐葛诗。¤","dynasty":"明代","title":"陵祀归得赐暖耳诗和方石韵四首（时和者颇众"}
{"author":"李东阳","content":"午门晴旭飏轻芃，拜领温纶竟莫辞。八座敢夸三珥贵，千金不换五花骑。休论孟德头风事，绝胜杨侯耳热时。老去毛君头未秃，玉堂闲写赐貂诗。","dynasty":"明代","title":"陵祀归得赐暖耳诗和方石韵四首（时和者颇众"}
{"author":"李东阳","content":"宋家行在日南迁，虏骑长驱百万鞭。潮海有灵翻佑贱，江流非堑枉称天。庙堂遗恨和戎策，宗社深恩养士年。千古中华须雪耻，我皇亲为扫腥膻。","dynasty":"明代","title":"厓山大忠祠（二首）"}
{"author":"李东阳","content":"北风吹卷洞庭波，飞舸还经孟渎河。今日胜兵方有算，向来遗孽本无多。中宵驿使传书捷，两岸欢声入棹歌。闻说西南犹转战，几时甘雨洗天戈。","dynasty":"明代","title":"闻狼山捷"}
{"author":"李东阳","content":"瑶峰独立倚空苍，云去云来两不妨。旋逐春寒生苑树，更随晴日度宫墙。玉皇居处重楼拥，太史占时五色光。若与山龙同作绘，也须能补舜衣裳。","dynasty":"明代","title":"琼岛春云"}
{"author":"李东阳","content":"剑戟森严虎豹蹲，直从开辟见乾坤。山连列郡趋东海，地拥层城壮北门。万里朔风须却避，千年王气镇长存。磨崖拟刻燕然颂，圣德神功未易论。","dynasty":"明代","title":"居庸叠翠"}
{"author":"李东阳","content":"蓟丘城外访遗纵，树色烟光远更重。飞雨过时青未了，落花残处绿还浓。路迷南郭将三里，望断西林有数蜂。坐久不知迟日霁，隔溪僧寺午时钟。","dynasty":"明代","title":"蓟门烟树"}
{"author":"李东阳","content":"霜落桑乾水未枯，晓空云尽月轮孤。一林灯影稀还见，十里川光澹欲无。不断邻鸡催短梦，频来征马识长途。石栏桥上时翘首，应傍清虚忆帝都。","dynasty":"明代","title":"卢沟晓月"}
{"author":"李东阳","content":"往事虚传郭隗宫，荒台半倚夕阳中。回光寂寂千山敛，落影萧萧万树空。飞鸟乱随天上下，归人竞指路西东。黄金莫问招贤地，一代衣冠此会同。","dynasty":"明代","title":"金台夕照"}
{"author":"李东阳","content":"鸣鸠将雨过东林，细草青郊望转深。润入土膏春脉脉，暝含山色昼沉沉。寻花问柳游人兴，荷锸扶犁野老心。见说帝城多景物，春晴未必胜春阴。","dynasty":"明代","title":"东郊时雨"}
{"author":"李东阳","content":"火里莲花水上开，乱红深绿共徘徊。纷如列宿时时出，宛似流觞曲曲来。色界本知空有相，恒河休叹劫成灰。凭君莫话然犀事，水底鱼龙或见猜。","dynasty":"明代","title":"河灯"}
{"author":"李东阳","content":"君家住在横塘北，长见洲边春水生。窈窕斜通山涧曲，分明直与钓矶平。比邻鹅鸭应无数，近渚凫珣亦有情。明日看花到南岸，小舟摇荡不须撑。","dynasty":"明代","title":"横塘春水"}
{"author":"李东阳","content":"庾亮楼前月正明，谢公墩上雨初晴。清光照我双吟鬓，此夜怀人万里情。隔竹流萤看不见，绕枝羁鸟宿还惊。天涯一望乡心切，肠断秋山笛里声。","dynasty":"明代","title":"团墩秋月"}
{"author":"李东阳","content":"僻地沙寒水更清，老梅偏向涧边横。风吹落瓣仍低陨，石压傍枝却倒生。野鹤对人轻欲舞，蹇驴冲雪瘦能行。山翁只在山中老，看尽春光不入城。","dynasty":"明代","title":"梅涧"}
{"author":"李东阳","content":"石栏沙路雨声干，为欠萧萧一两竿。深带土膏从地底，暝移茅屋过江干。方于辰日依时种，影待晴天拂翠看。试倚蓬窗听疏密，布袍沾尽不知寒。","dynasty":"明代","title":"风雨种竹（以下次陈锦衣廷用韵）"}
{"author":"李东阳","content":"潇潇残雨入深更，半洒疏窗半拂楹。芳草池塘应有梦，落花庭院不胜情。听疑野寺昏钟远，望忆江船夜火明。明日晓晴须出郭，葛衣藜杖一时轻。","dynasty":"明代","title":"夜窗听雨"}
{"author":"李东阳","content":"漠漠杨花带远天，舞如轻雪糁如毡。行当僻处随人到，风向多时著意偏。地湿似沾前夜雨，日斜犹扬隔溪烟。春光到此真须惜，莫爱床头沽酒钱。","dynasty":"明代","title":"糁径杨花"}
{"author":"李东阳","content":"墙根老树碧生苔，门卷疏帘一半开。岩影乍晴云欲散，雷声忽动雨还来。长堤隔水疑无路，瘦马冲泥念不才。朝往暮归缘底事，只须形影自相猜。¤","dynasty":"明代","title":"幽怀（四首）"}
{"author":"李东阳","content":"鼓角声寒不出楼，一灯无语照春愁。苍茫却醒并州梦，寥落真停汉水舟。事偶随人翻自笑，吏非知己戒轻投。闭门只合昏昏醉，强饮无过一盏休。","dynasty":"明代","title":"自笑"}
{"author":"李东阳","content":"目下园亭秋气阴，故人相见暂开襟。买田阳羡苏公计，客舍并州贾岛心。老至尚夸诗力健，病回犹怯酒杯深。归来谩作镫前话，却喜妻儿是赏音。","dynasty":"明代","title":"卜居一首东南屏"}
{"author":"李东阳","content":"买得长安担上秋，南山只在屋西头。花开正好逢佳节，身病那堪复远游。昨夜月明空对酒，晚来风急怕登楼。多情重有镫前约，为报花神作意留。","dynasty":"明代","title":"九日盆菊盛开将出郭有作"}
{"author":"李东阳","content":"缺岸危桥断复行，野人相见不通名。辘轳声里田田水，杨柳枝头树树莺。看竹东林无旧主，买山南国有新盟。不知城外春多少，芳草晴烟已满城。","dynasty":"明代","title":"重经西涯"}
{"author":"李东阳","content":"拂树穿云二里堤，绿阴深处鹁鸠啼。背城古路车尘少，隔岸人家酒幔低。清爱野僧来紫衲，醉扶童子当青藜。相逢却恐知名姓，不向慈恩寺里题。","dynasty":"明代","title":"再经西涯"}
{"author":"李东阳","content":"渺渺平田水满湖，早秋天气雨晴初。滩声赴壑如相竞，鸟影凌空半欲无。未采蘋花怜寂寞，旋栽松树见扶疏。经过自与行吟约，未觉何颙此兴孤。","dynasty":"明代","title":"重经西涯"}
{"author":"李东阳","content":"半岭香台石磴斜，诸空缥缈送天花。新开塔寺雄西郭，旧赐经幢出内家。避暑亭前泉带雨，回龙殿下水明霞。太平天子无巡幸，头白山僧诵《法华》。","dynasty":"明代","title":"西山和许廷冕刘时雍汪时用三兵部韵（四首）"}
{"author":"李东阳","content":"门掩疏篱雪满池，夜寒惟有病先知。冰轮影薄当窗近，竹叶声稀到枕迟。三径业荒秋去后，十年心苦梦醒时。一身经济元无术，医国如今合付谁？","dynasty":"明代","title":"病中言怀（四首）"}
{"author":"李东阳","content":"芒鞋随意踏青莎，一日溪头几度过。高树夕阳人影乱，断桥幽涧水声多。思乡拟作东都赋，远俗犹闻隔院歌。不向晚凉移席坐，好怀佳赏奈君何。","dynasty":"明代","title":"郊行二首柬张遂逸亲家"}
{"author":"李东阳","content":"涧筿岩杉处处通，野寒吹雨堕空蒙。垂藤路绕千年石，老鹤巢倾半夜风。淮浦树来江口断，金陵潮落海门空。关书未报三边捷，万里中原一望中。","dynasty":"明代","title":"与赵梦麟诸人游甘露寺"}
{"author":"李东阳","content":"轻舟别浦路迢遥，危石虚亭影动摇。云去好山争入座，雨来新水欲平桥。多情留客空杯酒，旧事伤心但柳条。今日我来还我去，小山丛桂竟谁招。","dynasty":"明代","title":"泛南池有怀南溪圣公"}
{"author":"李东阳","content":"极知世事如春梦，不信人生是昼游。今日眼看埋玉树，当年心许撞烟楼。空烦挂剑来吴季，却悔藏书似邺侯。回首西湖湖上水，一时和泪共东流。","dynasty":"明代","title":"次王古直哭兆先韵柬方石（二首）"}
{"author":"李东阳","content":"南风吹送北河舟，有女东来慰白头。病里心情无那老，别来风景又经秋。鹊声报日书先到，雨脚干时泪始收。预想离程还在眼，难将一笑解千忧。","dynasty":"明代","title":"闻孔氏女至"}
{"author":"李东阳","content":"六峰东面一江横，此老逃名竟得名。山屋到秋惊雨破，野舟终日任潮生。消愁物已杯中办，得意诗还枕上成。三十年前携手地，寺门斜月晚钟声。","dynasty":"明代","title":"寄庄定山"}
{"author":"李东阳","content":"十载同官别更同，一朝分送两青骢。湖南使节经江右，浙上行船过泖东。面带冰霜生朔气，手栽桃李待春风。他年冠佩还朝地，谁奏天曹第一功。","dynasty":"明代","title":"送李提学若虚侯佥宪公矩"}
{"author":"李东阳","content":"万里晴空一鹤飞，野云溪雪避光辉。不应银海妨回棹，未许缁尘得上衣。南国地夸山水丽，东曹官爱簿书稀。多情定与吾乡彦，石假峰前咏落晖。","dynasty":"明代","title":"送储静夫主事之南京吏部兼寄夏廷章"}
{"author":"李东阳","content":"北来南去几星霜，又见分符出帝乡。三入越山身更远，重游京国梦难忘。也知吏法兼诗老，未必才名与命妨。台省只今须俊杰，看骑骢马问豺狼。","dynasty":"明代","title":"送蒋宗谊推官之金华"}
{"author":"李东阳","content":"十年两度送君归，听说乡山兴欲飞。岁久儿孙头角变，日长宾客往来稀。平桥着板通樵径，老树盘根作钓矶。强欲相从无旧业，定于何处解朝衣。","dynasty":"明代","title":"闻刘东山司马致仕之命是日得谢方石祭酒到家"}
{"author":"李东阳","content":"暂从中秘辍丝纶，同是羔羊退食臣。偶为庭花留坐客，岂知宫树管离人。杯余尚觉情难尽，棋罢惊看局又新。极目春明门外路，扁舟明日定天津。","dynasty":"明代","title":"木斋先生将登舟以诗见寄次韵（二首）"}
{"author":"李东阳","content":"听漏西堂黯不眠，忆君如在夜灯前。可堪环堵三年病，又上南州万里船。缩手未闲终坐巧，逾垣欲避转愁偏。行藏在我今须识，纵不由人也属天。","dynasty":"明代","title":"东山先生有两广之命奉寄"}
{"author":"李东阳","content":"白头归老荷君恩，一代勋名众所尊。自古年华稀七帙，本朝科甲重三元。海中仙子长生箓，洛下先生独乐园。怪见台光映东壁，郎官又侍紫微垣。","dynasty":"明代","title":"少保商先生寿七十"}
{"author":"李东阳","content":"握手藤床肉未寒，重来不觉泪汍澜。山川一代英灵尽，人物三朝作养难。班史旧编家继有，山公新启世传看。平生爱国忧民意，仕路谁堪语肺肝。","dynasty":"明代","title":"哭青溪倪太宰先生"}
{"author":"李东阳","content":"海内衣冠失老成，梦中精爽尚平生。杏园醉后千花拥，柳院归时一字行。旧事苍黄空过眼，暮年幽独转伤情。不须更作三同会，又听城西《薤露》声。","dynasty":"明代","title":"再哭青溪"}
{"author":"李东阳","content":"极知天下无难事，闻道先朝有直臣。万死不输三寸舌，一生谁是百年身。英灵地已归河岳，遗草天应护鬼神。欲殉朱云借时剑，九原重斩负恩入。","dynasty":"明代","title":"章恭毅公挽诗"}
{"author":"李东阳","content":"十载长安梦未醒，离堂风雨思冥冥。书随洛下舟中犬，身逐台南水上萍。卫国精灵应寂寞，郭家池馆半凋零。寡妻稚子衔哀意，谁作张圆死后铭。","dynasty":"明代","title":"杨武选挽诗"}
{"author":"李东阳","content":"秋水光于黛，新妆爱日斜。隔溪深不语，孤棹入菱花。","dynasty":"明代","title":"苏台曲（五首）"}
{"author":"李东阳","content":"草深香径合，花冷屟廊空。惟有吴宫水，春城四面通。","dynasty":"明代","title":"苏台曲（五首）"}
{"author":"李东阳","content":"楼台春后掩，环珮月中行。莫上胥门望，寒潮昨夜生。","dynasty":"明代","title":"苏台曲（五首）"}
{"author":"李东阳","content":"国亡身亦虏，却载五湖槎。借问西施女，何如张丽华。","dynasty":"明代","title":"苏台曲（五首）"}
{"author":"李东阳","content":"张王旧时宫，零落数枝柳。不是春风生，芳菲讵能久。","dynasty":"明代","title":"苏台曲（五首）"}
{"author":"李东阳","content":"湖波绿如剪，美人照青眼。一夜愁正深，春风为吹浅。","dynasty":"明代","title":"西湖曲（五首）"}
{"author":"李东阳","content":"不信湖中好，侬身别有家。翻愁岁华尽，不敢采莲花。","dynasty":"明代","title":"西湖曲（五首）"}
{"author":"李东阳","content":"风落平沙稻，霜垂别渚莲。西湖三百亩，强半富儿田。","dynasty":"明代","title":"西湖曲（五首）"}
{"author":"李东阳","content":"草碧明沙际，霜红试雨初。官船荡素桨，惊散一双鱼。","dynasty":"明代","title":"西湖曲（五首）"}
{"author":"李东阳","content":"莫唱西湖曲，湖边歌舞稀。侬家年少日，游冶误芳菲。","dynasty":"明代","title":"西湖曲（五首）"}
{"author":"李东阳","content":"昨夜花神出蕊宫，绿云袅袅不禁风。妆成试照池边影，只恐搔头落水中。","dynasty":"明代","title":"玉簪花"}
{"author":"李东阳","content":"东风挟弹小城春，游骑飞缰不动尘。道上相逢休借问，卫家兄弟霍家亲。","dynasty":"明代","title":"题赵仲穆挟弹图"}
{"author":"李东阳","content":"绿囊方底殿屏东，密使潜书昼夜通。落尽仙桃春不管，更教双燕舞西风。","dynasty":"明代","title":"读汉史"}
{"author":"李东阳","content":"绣户朱帘有路歧，别时嫌早到嫌迟。主家只解怜毛羽，涴尽雕梁不自知。","dynasty":"明代","title":"燕"}
{"author":"李东阳","content":"柳花如雪满春城，始听东风第一声。梦里江南旧时路，隔溪烟雨未分明。","dynasty":"明代","title":"黄莺"}
{"author":"李东阳","content":"桔槔庭边非我家，城南小园缲水车。直恐此身终是客，门前有地不栽花。","dynasty":"明代","title":"春园杂诗（四首）"}
{"author":"李东阳","content":"庭下狝猴如小儿，攀花折果不停时。为怜野意厌羁馽，放著林间高树枝。","dynasty":"明代","title":"春园杂诗（四首）"}
{"author":"李东阳","content":"手插河边杨柳枝，眼看成树复成丝。不见雪花飞满地，岂知春去已多时。","dynasty":"明代","title":"春园杂诗（四首）"}
{"author":"李东阳","content":"病来无力与春争，看尽花开草又生。莫道东君不识面，旧红新绿也关情。","dynasty":"明代","title":"春园杂诗（四首）"}
{"author":"李东阳","content":"纵酒由来不爱身，吟诗对局总伤神。若教此事浑抛却，枉作山林解绶人。","dynasty":"明代","title":"漫兴（四首）"}
{"author":"李东阳","content":"井口辘轳闻水声，园中菜畦浑欲平。呼童引水放教去，一夜池头蛙乱鸣。","dynasty":"明代","title":"漫兴（四首）"}
{"author":"李东阳","content":"老眼昏花懒看书，犹将朱墨校虫鱼。闲心自是难抛得，抛得闲心便有余。","dynasty":"明代","title":"漫兴（四首）"}
{"author":"李东阳","content":"衡岳山高鸿雁稀，荆溪水深鱼蟹肥。此身若问归何处，我已无家何处归。","dynasty":"明代","title":"漫兴（四首）"}
{"author":"李东阳","content":"溪南溪北树萦回，洞口桃花几度开。枫子鬼来天作雨，云阳仙去水鸣雷。","dynasty":"明代","title":"茶陵竹枝歌（十首）"}
{"author":"李东阳","content":"五斗粟，不屈人。五株柳，不出门。举世不我容，上作羲皇民。羲皇梦不见，一枕三千春。","dynasty":"明代","title":"五斗粟"}
{"author":"李东阳","content":"胡马来，饮淮浦。春燕归，巢江树。石头城，立不住。狼居胥，在何处？耕问奴，织问婢，谁遣书生论兵事？万里长城元自弃，生不逢檀道济。","dynasty":"明代","title":"燕巢林"}
{"author":"李东阳","content":"刺史召，君勿行。妾不知兵，能知刺史情。刺史反，君勿战。妾先请战，归与君相见。吁嗟乎！高凉娶妇得妇力，不见刺史但见贼。太原亦有娘子军，谁道军中无妇人？","dynasty":"明代","title":"高凉洗"}
{"author":"李东阳","content":"凉风堂前池水赤，赤星射空虹贯日。斛律美人生把玦，死向青天待明月。君不见晋阳书中临绝语，曾为乐陵求乐处。百年无罪君莫冤，济南何在是谁言，不须更问华林园。","dynasty":"明代","title":"凉风台"}
{"author":"李东阳","content":"晋州告急君莫归，劝君更为杀一围。晋州城陷君莫拔，阁里浓妆待时发。琵琶弦绝为何人，啼声呜呜舂向晨。当时同生愿同死，各向长安作胡鬼。","dynasty":"明代","title":"晋州急"}
{"author":"李东阳","content":"五杂组，二美女。往复来，和士开。不得已，出刺史。五杂组，一帘珠。往复来，侍中庐。不得已，降诏书。五杂组，娄领军。往复来，赂余珍。不得已，出国门。","dynasty":"明代","title":"和士开"}
{"author":"李东阳","content":"吴老公，薄心肠。夕河南，旦贞阳。诈书实报恩作殃，一身非魏还非梁。彼穷归义弃不祥，公心不薄尔可忘。梁家养客如养狼，狼入彼室坏彼堂。当时许媾惟朱张，溧阳公主谁家郎，乐游丝竹令人伤。","dynasty":"明代","title":"吴老公"}
{"author":"李东阳","content":"长江险，天可恃。齐三来，周再至。隋兵强，竟何事。兵入城，吾有计。楼高入天井入地，生同欢娱死同避。国有二嫔无一士，回首长江如屣弃。君不见古来人和方地利，天为吴王还魏帝。","dynasty":"明代","title":"长江险"}
{"author":"李东阳","content":"奸老革天下，宁有多许贼？潼关以东大有人，悔不尽杀江都民。民不欲多多即乱，安得龙舟数千夫八万。君不见江都城外人图侬，那能更到丹阳宫。","dynasty":"明代","title":"奸老革"}
{"author":"李东阳","content":"太白经天照城阙，甲光侵肌冷如铁，秦王袍沾楚王血。龙攀凤附不自由，何乃弃君来事仇，危言逆耳谁为谋？古来天子不观史，饰词佞笔徒为耳，胡不自修为谤弭。","dynasty":"明代","title":"太白行"}
{"author":"李东阳","content":"杨柳深深桑叶新，田家儿女乐芳春。刲羊击豕禳瘟鬼，击鼓焚香赛土神。","dynasty":"明代","title":"茶陵竹枝歌（十首）"}
{"author":"李东阳","content":"银烛金杯映绮堂，呼儿击鼓脍肥羊。青衫黄帽插花去，知是东家新妇郎。","dynasty":"明代","title":"茶陵竹枝歌（十首）"}
{"author":"李东阳","content":"拍拍东风燕子寒，卷帘花絮若为看。夜深雨脚何曾睡，春水平于养鸭栏。","dynasty":"明代","title":"茶陵竹枝歌（十首）"}
{"author":"李东阳","content":"侬饷蒸藜郎插田，劝郎休上贩茶船。郎在田中暮相见，郎乘船去是何年。","dynasty":"明代","title":"茶陵竹枝歌（十首）"}
{"author":"李东阳","content":"春尽田家郎未归，小池凉雨试絺衣。园桑绿罢蚕初熟，野麦青时雉始飞。","dynasty":"明代","title":"茶陵竹枝歌（十首）"}
{"author":"李东阳","content":"白纸黄坟野草生，柳烟桐火照清明。楚娥不识秋千戏，两两沙头接臂行。","dynasty":"明代","title":"茶陵竹枝歌（十首）"}
{"author":"李东阳","content":"渚兰汀芷不胜春，极浦遥山岂解颦。谁在长安褷花柳，山中闲煞采芳人。","dynasty":"明代","title":"茶陵竹枝歌（十首）"}
{"author":"李东阳","content":"溪上春流乱石多，劝郎慎勿浪经过。莫道茶陵水清浅，年来平地亦风波。","dynasty":"明代","title":"茶陵竹枝歌（十首）"}
{"author":"李东阳","content":"三十六湾湾对湾，人家多住白茅间。直过洞庭三百里，长沙城北是彤关。","dynasty":"明代","title":"长沙竹枝歌（十首）"}
{"author":"李东阳","content":"南船北船满洞庭，萧公祠前牲酒馨。二妃枉作君王后，君看君山山自青。","dynasty":"明代","title":"长沙竹枝歌（十首）"}
{"author":"李东阳","content":"春雨园林布谷声，声声不住劝春耕。双旌五马谁相问，此物频来似有情。","dynasty":"明代","title":"布谷"}
{"author":"李东阳","content":"闭门泥雨六街同，夙夜何由得在公。忧国秪凭书卷里，放朝长忆漏声中。烟连上苑千林暗，火照邻家四壁空。寄语商羊休更舞，晚来愁见湿云重。","dynasty":"明代","title":"立秋雨不止再和师召韵四首其三"}
{"author":"李东阳","content":"缧绁孤身在，风尘两鬓馀。福宁非塞马，殃已分池鱼。载睹虞门辟，终沾汉网疏。悲欢意不极，临别但踟蹰。","dynasty":"明代","title":"次汝学地官韵送民表还治望江二首其一"}
{"author":"李东阳","content":"小园纡步玉堂阴，堂下花开白玉簪。浥露馀香犹带湿，出泥幽意敢辞深。冰霜自与孤高色，风雨长怀采掇心。醉后相思不相见，月庭如水正难寻。","dynasty":"明代","title":"体斋西轩观玉簪花偶作"}
{"author":"李东阳","content":"少年被缨冠，侧身群贤后。狂悖寡自持，多言众所咎。繁辞剧无益，欲制已出口。有时杂诙谐，触冒遭诋诟。虽言不为虐，于德实云疚。三复白圭篇，令人重颜厚。愧无请益辞，负我直谅友。陆君多雅怀，指我以瑕垢。翻然为起敬，竦立敛双肘。退之喜嘲狎，籍谏终不受。才高使之然，嗟我实未有。书绅古人戒，敢不佩左右。感子期重陈，终焉愧琼玖。","dynasty":"明代","title":"答陆鼎仪诲言"}
{"author":"李东阳","content":"孔林乔木蔽高空，岱岳西来泗水通。万古山川神陟降，百王封秩礼尊崇。诗书世岂坑焚后，俯仰吾犹覆载中。却羡东巡张侍御，得先瞻拜仰遗风。","dynasty":"明代","title":"分题得孔林送张廷芳巡按山东"}
{"author":"李东阳","content":"宜男嘉祝未云赊，吉兆今符第几瓜。西海又传桃实大，东楼初记斗杓斜。桓郎未必无佳客，王氏从来有外家。闻说贺筵多异品，尚方新赐小团茶。","dynasty":"明代","title":"贺周原已得男再用瓜祝韵"}
{"author":"李东阳","content":"城郭人民果是非，千年谁见鹤曾归。都来一觉人间梦，错向黄冠问缟衣。","dynasty":"明代","title":"华表鹤图二首其二"}
{"author":"李东阳","content":"长安今夜月，还与旧宵同。星影淡犹在，水光寒欲空。都非弦共朔，那更雪兼风。愿比光明烛，高悬万象中。","dynasty":"明代","title":"东掖对月三首其三"}
{"author":"李东阳","content":"尔生虽弱弟，遇我若严师。不尽平生话，终惭死后知。在囊时颖发，于道亦潜窥。愁绝西堂梦，思君不为诗。","dynasty":"明代","title":"哭舍弟东山十首其六"}
{"author":"李东阳","content":"百尺圭峰势入云，看君标格动人群。雄才捷可时挥翰，老眼明堪夜校文。千载极星当阙见，九霄清鹤傍城闻。长生会里神仙客，宴罢宫筵酒再醺。","dynasty":"明代","title":"寿董圭峰六十其一"}
{"author":"李东阳","content":"旅宿长安夜，归期已隔年。斋灯独自照，禁月向谁圆。冰蘖郎官操，风霜使者权。此时清不寐，锵佩想朝天。","dynasty":"明代","title":"中秋三忆其一天锡"}
{"author":"李东阳","content":"一月一花开，开时月常好。黄头少年何翩翩，每见花开被花恼。红颜绣羽纷葳蕤，暖风吹春春力微。芳心艳影莫相妒，共保春光在迟暮。君不见江花欲落江水深，凭仗黄头过江去。","dynasty":"明代","title":"蒋御医黄头月桂图"}
{"author":"李东阳","content":"直下天潢是海门，蛟龙何意覆池盆。身如断梗沙边泊，梦逐虚舟浪里翻。风伯纵灵应却走，月娥空老更谁奔。郁攸重作中宵祟，欲效栾郎噀酒樽。","dynasty":"明代","title":"苦雨次韵方石五首其四"}
{"author":"李东阳","content":"有意寻丹壑，无钱买白云。冈峦才数叠，城市已平分。远可游松子，清宜隐竹君。山成谢岩叟，题壁为书勋。","dynasty":"明代","title":"假山成戏作二首其二"}
{"author":"李东阳","content":"星坛对立本联班，复磴凭空不易攀。良久夜方移斗柄，早时春已到人间。朱旗影隔天门静，玉佩声随阁道还。旧日同年今并命，共从光霁识威颜。","dynasty":"明代","title":"分献次青溪太宰韵（时青溪分得星辰二，是日"}
{"author":"李东阳","content":"曳落河虽多，如我刘秩何。幕南击剑笑且歌，回纥意已轻唐家。朔风捲火随尘沙，牛车载甲空倒戈。义军四万同日死，野老痛哭陈涛斜。陈涛斜，为谁哭，明日上书甘放逐。","dynasty":"明代","title":"曳落河"}
{"author":"李东阳","content":"君居禁署应思我，我在山城更忆君。药裹自煎岩下水，缄书谁寄陇头云。归鸿影落当空见，警鹤声高半夜闻。长恨兹游不同赏，一年春色又平分。","dynasty":"明代","title":"祀陵怀青溪学士"}
{"author":"李东阳","content":"我昔彭城初泊舟，岸行百步观洪流。手披荒藓看古石，上有坡翁旧时刻。沙冲水啮四百年，字画半灭风神全。我行见此三叹息，此物乃在风尘间。冬曹尹君真好事，自扫巉岩凿苍翠。山灵助喜河伯愁，白日骊珠照平地。孤亭素壁高巃嵷，登堂见字如见翁。山人在前僧在后，尚忆扁舟游月中。崖端刻颂唐宗业，水底沉碑杜预功。直将谈笑为故事，似与百战争豪雄。高才直节古今少，片石价比千金同。由来一代不几见，况我异世怀高踪。凭君一拓数千本，遍使四海扬清风。","dynasty":"明代","title":"徐州洪苏墨亭书坡老石刻后"}
{"author":"李东阳","content":"玄猿倦向青林坐，声断长空碧云破。林间疏网落蜘蛛，正向连蜷掌中堕。丝轻臂软如不胜，欲掣未掣还腾腾。极知物性解人意，应向画图观世情。由来异类有强弱，幸是相逢不相虐。犹胜虚堂万缕丝，无数飞虫挂檐角。","dynasty":"明代","title":"题画（二首）"}
{"author":"李东阳","content":"溪南溪北树萦回，洞口桃花几度开。枫子鬼来天作雨，云阳仙去水鸣雷。","dynasty":"明代","title":"茶陵竹枝歌（十首）"}
{"author":"李东阳","content":"洛阳老狂眼双白，挥豪醉呼声裂帛。手持造化夺天工，顷刻云烟变朝夕。有时点染入毫忽，决眦未须论寸尺。平看侧睨部位匀，叠见层分了无隔。更闻篆法书绝伦，二物殊科乃同格。前身合是颜平原，骨蜕空山两无迹。君看雪霁江行图，杳若张帆向空碧。沙明水净天地阔，远树平川晴历历。两舟供载百物具，细者铢藏巨山积。老稚相看宛有情，佣工仆夫皆受职。世间画手自有数，此狂一去难再得。宣和旧物出内局，书题瘦箸印方石。风尘澒洞河洛空，流落江南岁三百。天球河图庙不守，微物犹关世因革。富家珍袭何足论，终作贫儿一朝食。姑苏沈郎亦好奇，袖里黄金轻一掷。定知仙笔可通神，恐有六丁随霹雳。桓玄窃取吾所笑，一月为君频拂拭。还君颇觉未忘情，摹本为予君莫惜。","dynasty":"明代","title":"题沈启南所藏郭忠恕雪霁江行图真迹"}
{"author":"李东阳","content":"潇洒词垣玉树风，夜堂烟暑坐来空。未论耸壑过房相，且赏清谈似阿戎。别苑芳苕鸣翡翠，旧巢归凤识梧桐。庭趋正在闻诗后，云望翻于驻马中。少日方言谙蓟北，去时乡梦隔湖东。衡庐地远千峰接，章贡城分二水通。故老见须惊丱弁，大人去尚忆罴熊。摽梅实在星垂户，林桂花开月满宫。报得泥金非浪语，夺回幖锦是奇功。通家屡辱常相拜，先为题诗贺若翁。","dynasty":"明代","title":"送董生天锡还宁都"}
{"author":"李东阳","content":"隔岸溪分野色齐，渚烟汀草望还迷。深山似有幽人宅，不是湖东是瀼西。","dynasty":"明代","title":"题画"}
{"author":"李东阳","content":"尚方珍果赐新尝，分得江南百颗黄。远道不妨经月暑，冷枝疑带隔年霜。龙笺帖罢名初散，翠笼开时手亦香。归领君恩荐家庙，不禁清泪满衣裳。","dynasty":"明代","title":"赐枇杷"}
{"author":"李东阳","content":"莫问龙孙与凤雏，渭川门阀重江湖。看君合是封侯相，已作昂藏一丈夫。","dynasty":"明代","title":"安远柳侯所藏墨竹"}
{"author":"李东阳","content":"汝何官？金大将。汝何名？陈和尚。好男子，明白死。生金人，死金鬼。胫可折，吻可裂，七尺身躯一腔血。金人愤泣元人夸，争愿再生来我家。吁嗟乎！衣冠左衽尚不耻，夷狄之臣乃如此。","dynasty":"明代","title":"金大将"}
{"author":"李东阳","content":"吴杉制器五尺强，棬如胡椅长如床。方藤细簟曲木枕，意匠颇觉吴工良。高眠稳坐两不妨，坐非箕踞眠非僵。由来万物各有用，一物两用无遗长。夜来我在元龙宅，醉卧此床呼不得。归来展转不成眠，梦想犹疑在床侧。吾家老父年七十，此物何由置堂室。祇因为乐胜潘舆，恨不可怀如陆橘。平生有口不惯乞，与子在情宁在物。正是黄香扇枕时，高堂待此无蒸郁。","dynasty":"明代","title":"柬陈玉汝"}
{"author":"李东阳","content":"簪组丛中老布衣，肯将名字托光辉。乾坤俛首平生足，贫贱骄人此意非。曾晰更贤狂已甚，武公虽老戒无违。亦知授简趋庭地，已见先生杜德机。","dynasty":"明代","title":"抑庵"}
{"author":"李东阳","content":"君家住在横塘北，长见洲边春水生。窈窕斜通山涧曲，分明直与钓矶平。比邻鹅鸭应无数，近渚凫珣亦有情。明日看花到南岸，小舟摇荡不须撑。","dynasty":"明代","title":"横塘春水"}
{"author":"李东阳","content":"兰舟旧兴久相违，藜杖馀光得暂依。二阮有情还共社，两疏休恨不同归。汉宫直拥青绫被，越调歌传白苧衣。莫向江湖重回首，故人天上晓星稀。","dynasty":"明代","title":"寄和愚得谢先生韵二首其二"}
{"author":"李东阳","content":"汉使西还道路赊，至今中国有灵瓜。香浮碧水清先透，片逐鸾刀巧更斜。饱德未忘蒙正饐，为园翻愧老樊家。因君解取南闽俗，更说槟榔可代茶。","dynasty":"明代","title":"汝贤馈西瓜及槟榔叠前韵"}
{"author":"李东阳","content":"杨柳深深桑叶新，田家儿女乐芳春。刲羊击豕禳瘟鬼，击鼓焚香赛土神。","dynasty":"明代","title":"茶陵竹枝歌（十首）"}
{"author":"李东阳","content":"马殷宫前红水流，定王台下暮云收。有井犹名贾太傅，无人不祭李潭州。","dynasty":"明代","title":"长沙竹枝歌（十首）"}
{"author":"李东阳","content":"绰楔今王制，衣冠古谢家。坊题状元字，庭老合欢花。日纪三蓂隔，星移两岁差。孟尝珠作履，潘岳版为车。得酒丹逾渥，开奁雪未华。桑榆收岂晚，龟鹤算初遐。绿橘怀香远，黄鱼入馔嘉。县分仙掌露，书趁月宫槎。秀色桥还梓，繁阴瓞更瓜。见孙怜我抱，有子听人誇。道阻遥思越，辞荒强和巴。晨瞻海东郭，佳气蔚成葭。","dynasty":"明代","title":"谢于乔庶子二亲寿诗"}
{"author":"李东阳","content":"悲歌彻夜掩重门，急雨声高应鼓盆。破屋有情看突兀，颠崖无力救倾翻。街头浊浪如山壅，天上行云学马奔。误向北邻招杜甫，不胜愁绝对空樽。","dynasty":"明代","title":"苦雨次韵方石五首其二"}
{"author":"李东阳","content":"路转三湘去更深，潞河西岸浙东浔。潜鳞自足波涛地，别马长怀秣饲心。湘女庙前山似黛，柳公亭下石如林。征科亦是公家事，民力江南恐未禁。","dynasty":"明代","title":"与顾天锡夜话和留别韵（时天锡谪永州府同知"}
{"author":"李东阳","content":"念我三同友，夙多豪俊姿。南宫同甲第，翰署同文词。功业复同志，希皋慕龙夔。官曹有燕会，亦以存箴规。唯君与张子，前后伤分睽。归衢振天翮，鹓凤已满池。尔来又十载，歘见星霜驰。维春暮三月，和风荡如饴。高堂敞楹戺，列案堆盘匜。觥筹递交错，墨卷开淋漓。坐席各有序，酒行不用辞。中披见肝胆，外蘖无藩篱。我怀久屈郁，如以结就觿。如鹰掣绦旋，如骥辞衔羁。又若万里冰，流飙荡空澌。经冬抱深癖，不得窥檐楣。咫尺乃如此，况居天一涯。开图见诸老，云是先朝遗。三杨二王辈，风采犹当时。我初敛容立，已乃再拜之。感今复怀旧，欢乐无易兹。君生在单阏，我处一纪差。佳儿胜冠带，字画解倔奇。人言颇类我，我书讵宜师。渠自有父风，外人那得知。尔曹已少壮，我岂犹童儿。从此老铅椠，虚名竟何施。不如且饮酒，我饮不满卮。初心抱虚警，筋力当及斯。前贤勿复道，恐为尔辈嗤。","dynasty":"明代","title":"曰川会诸同年用韩昌黎园林穷胜事钟鼓乐清时二句分韵得时字因效韩体"}
{"author":"李东阳","content":"呼伯仁，百口累。卿卿不闻伯仁出，醉叱群奴杀诸贼。卿负我，我负公，军中应对声如钟。三言不答二贤死，义未灭亲先杀士。君不见王彬哭友不拜兄，幽冥未必无知己。","dynasty":"明代","title":"伯仁怨"}
{"author":"李东阳","content":"晋水秋沉铁钩锁，唐宫夜解玉连环。世间无限机心事，只在丹青伎俩间。","dynasty":"明代","title":"钩勒竹"}
{"author":"李东阳","content":"莫问潮阳路几千，两州山水镇相连。重来京国无知者，却望江湖更渺然。贾傅少能为世计，后山贫不受人怜。云霄剩有回翔地，北雁南鸿又一年。","dynasty":"明代","title":"次韵送李天瑞二首其一"}
{"author":"李东阳","content":"后堂深闭小盆池，池上花开客已知。索赏故将狂作态，被留真以醉为期。三年约伴人应少，五月来看事亦奇。不似城东千叶主，有花无酒任人嗤。","dynasty":"明代","title":"体斋赏莲次韵廉伯宫谕"}
{"author":"李东阳","content":"醉歌声里夜筵收，雪满空斋拥敝裘。岁事正劳商祷旱，边心应识汉防秋。山林地僻留清赏，江海盟寒忆旧游。坐听萧萧成不寐，短窗疏竹未能休。","dynasty":"明代","title":"雪后饮胡彦超冬官归叠席上韵二首其二"}
{"author":"李东阳","content":"除夕高堂每燕嬉，悲来惟有骨先知。翻思白发伤春至，敢惜红颜与岁辞。归鹤不关今古恨，乳乌长恋死生私。多情得似无情好，莫怪娇儿太放痴。","dynasty":"明代","title":"祥后次方石谢先生见慰四首其二"}
{"author":"李东阳","content":"契丹助晋兵，一号三十万。晋家报契丹，一数一疋绢。三十万绢未足惜，一十六州空弃掷。遂令宋统成偏安，中原以北无幽燕。金元相承二百载，山前山后尽兜铠。至今五镇接三边，不备西陲备东海。","dynasty":"明代","title":"十六州"}
{"author":"李东阳","content":"南海分坛位向东，石门深锁象龙宫。归虚下有通灵地，广利中含济物功。万里炎威惊变雪，一春佳兆喜占风。儒臣诏许供牲币，愧有微诚佐圣躬。","dynasty":"明代","title":"初预郊坛分献得南海"}
{"author":"李东阳","content":"圣孝仁恩遍九埏，由来至性本天全。慈颜备极清宁养，帝号重归景泰年。断狱法常宽斧钺，祀郊行不为游畋。儒臣恋德兼衰病，北望桥山几泫然。","dynasty":"明代","title":"大行皇帝挽歌辞三首其三"}
{"author":"李东阳","content":"伐树勿伐柘，爱此手泽存。爪树伤柘肤，锄树伤柘根。根肤尚可惜，戕肌亦何人。吾肌本亲遗，吾以奉吾亲。茫茫堪舆内，此意诚苦辛。肌戕幸不死，遗胤终儿孙。孙乎慎无忘，锡类良有因。","dynasty":"明代","title":"植柘陈翁刲股卷"}
{"author":"李东阳","content":"江上晚多风。且系孤篷。轻蓑细雨荻花丛。见说前溪波浪恶，休更匆匆。此兴在江东。还似飘蓬。天涯白首画图中。把酒高歌从此别，何处相逢。","dynasty":"明代","title":"便面小景词二首其一浪淘沙"}
{"author":"李东阳","content":"一春风日几晴阴，数种名花竞浅深。禁苑栽培真得地，化工雕刻本何心。丛疑朋下留鸾宿，香到人间许蝶寻。台阁风流前辈远，綵毫重和玉堂吟。","dynasty":"明代","title":"内阁赏芍药其一"}
{"author":"李东阳","content":"声价曾倾翰墨林，圣朝风教竟谁任。冰霜故有回春力，梁栋应劳种树心。犹记籍分中秘久，更无名谒外台深。才看白发窥青镜，又逐离情上短簪。","dynasty":"明代","title":"寄应宁提学用留别韵二首其二"}
{"author":"李东阳","content":"闻道南台凤，西飞共一林。旧游经岁改，别恨入江深。迢递秦关路，驱驰魏阙心。两乡书到日，灯火共开襟。","dynasty":"明代","title":"次韵寄沈亚参时旸并柬戴宪副廷珍二首其一"}
{"author":"李东阳","content":"城头华表切云低，千岁无端得重栖。莫道鹤言非物怪，山君元不问昌黎。","dynasty":"明代","title":"华表鹤图二首其一"}
{"author":"李东阳","content":"蒙翁书法天下豪，坐惊风雨随波涛。有时意匠入幽𦕈，力与造化争纤毫。仰观千年俯一世，纷纷弄笔皆儿曹。书家论定价亦定，须识我翁人品高。戏将水墨洒缣素，如饫梁肉甘醯糟。残山剩水世莫睹，流落数纸青蒲萄。一登翁门遂隔世，齿颊未获沾馀膏。如游神山见石髓，顷刻再往不复遭。莆田郑郎得宝藏，明珠杂佩金错刀。摩挲两眼百过读，使我涕泪盈青袍。三年留玩一朝去，久假似觉归心劳。泰山东颓日西坠，欲往从之中郁陶。诗成起立岁将暮，空庭短发风萧骚。","dynasty":"明代","title":"书蒙翁老先生书画卷后"}
{"author":"李东阳","content":"桔槔庭边非我家，城南小园缲水车。直恐此身终是客，门前有地不栽花。","dynasty":"明代","title":"春园杂诗（四首）"}
{"author":"李东阳","content":"我马西行东客归，归心落日争分飞。长安城中一掌地，颠倒鞭鞚随裳衣。君时别向中书宅，两日吾门断双屐。宁知此厄忽相遭，怪事惊从武昌得。东曹旧僦尚书庭，当阶跛曳止复行。曲身正自凭几杖，伸臂强可持杯罂。拳如崔家独足鹭，风雨不动垂丝轻。谁其赏此句独苦，吾荷武昌无限情。四当轩前花下坐，病足蹒跚为花过。诗才与病应力争，酒兴乡心复相佐。归来病剧吟愈工，作势犹疑马前堕。故将奇事发高怀，众口慰君君可贺。忆当散发林中阿，扫石自坐青盘陀。肩行板舆步筇竹，左麈右箑随麾诃。风樯浪楫见亦惯，仓卒不废啸与歌。谁令冠屦执羁策，顿觉平地生筼戈。安乐窝中长闭户，万事茫然入推步。如何物理异人情，堕甑有时犹却顾。羊家臂折登三公，塞上髀伤欢老父。定知时运迭乘除，或者神灵司籍簿。南人漫作知章嘲，北客善骑宁免误。嗟予亦是长安人，二十年来几颠仆。向来病卧苦岑寂，剧饮豪吟赖君助。言酬德报理则然，况是前车覆同路。世间堕者亦无数，共说郎官好风度。即看走马向亨衢，莫待驱驰岁云暮。","dynasty":"明代","title":"文敬坠马用予韵见遗再和一首"}
{"author":"李东阳","content":"平川雨溢波不流，两车渡水轩若浮。车轮载重轧巨牛，牛力尚可行人愁。后车在水前在丘，欲进却顾且复休。山途野店阻且修，日云暮矣不得留。胡儿健马双络头，肩载糗橐无戈矛。得非遗寇居边州，或者俘获随官邮。穷庐不作风雪囚，道路虽险无离忧。圣朝有道锋镝收，胡我赤子非仇雠，谁哉更起筹边楼。","dynasty":"明代","title":"题画其一"}
{"author":"李东阳","content":"梅溪之水清无痕，梅溪主人花对门。开花万树复万树，流水一村还一村。采药路迷山远近，读书声动月黄昏。欲知昼锦经行地，尽是天家雨露恩。","dynasty":"明代","title":"送王汝瑛院判归省宜兴"}
{"author":"李东阳","content":"月暗城鸦晓，风凉苑树秋。陌尘红不动，山雨翠初浮。桑柘村村路，凫鹥处处洲。时方重王事，吾亦爱山游。","dynasty":"明代","title":"中元谒陵遇雨二十首其一"}
{"author":"李东阳","content":"白露被原隰，黄菊秋始花。馀馨引遥袂，采掇初还家。秀色虽可玩，玩久不复华。入画清且古，为诗正而葩。幽怀托挥写，庶用传无涯。持此问真幻，无言空自嗟。","dynasty":"明代","title":"墨菊二首其一"}
{"author":"李东阳","content":"妇家名节本从夫，殷氏分明一女奴。少有清风辞外侮，老将遗业付诸孤。文章郡守能为传，忠义乡人定作模。试问衣冠涂炭地，不知曾汗此颜无。","dynasty":"明代","title":"无锡殷氏婢守节秦武昌廷韶有传识之以诗"}
{"author":"李东阳","content":"奸老革天下，宁有多许贼？潼关以东大有人，悔不尽杀江都民。民不欲多多即乱，安得龙舟数千夫八万。君不见江都城外人图侬，那能更到丹阳宫。","dynasty":"明代","title":"奸老革"}
{"author":"李东阳","content":"诗坛森严升复楯，白战雄心气难忍。西邻有客兴亦酣，睥睨重围目双眕。居然地隔如秦越，或者神交同白稹。故知宫角本谐声，复恐圆方不相准。向来蹇钝费鞭策，已分驽骀谢騋牝。灰馀万念偶一生，腐木经秋发孤菌。诸君才力各强健，东飞俊鹘西飞隼。拟随磅礴共盘旋，弱羽真愁向空陨。霜天闭门坐不出，背拥寒炉曲成蚓。强呼冻墨吟小诗，力困冰毫如荷盾。枯肠夜渴吻亦乾，绠短瓶空谁为引。回首不如年少时，满堂坐客誇聪敏。韩公道德日已负，后山精力空应尽。逢场作戏亦偶然，不觉诗成为韵窘。文章同时不易得，三杰古称吴富尹。君今并是湖南英，乡邑吾犹限封畛。闲官未免铅椠累，户外催逋时接轸。长歌终曲谁使子，歌罢独吟还自哂。","dynasty":"明代","title":"读柳拱之员外严宗哲主事杨应宁舍人倡和和长句戏次韵一首"}
{"author":"李东阳","content":"稚子牵衣泣，邻翁答语喧。归人定何处，风物似羌村。","dynasty":"明代","title":"杂画四绝其二"}
{"author":"李东阳","content":"诗老龙门昼不关，东坛西社几人还。看君秃笔何曾住，笑我高眠尽日閒。实怕行尘多似雨，更怜官马瘦如山。无因一见春风面，笑把清诗对病颜。","dynasty":"明代","title":"答奚元启四首次韵其二"}
{"author":"李东阳","content":"裨将退，元帅怒。先取廷玉后仆固，牙旗鋋地高掣空。将军号令如雷风，逆贼夜散潼关东，元功独冠中兴中，营蝇斐锦难为忠，空令愤死田神功。","dynasty":"明代","title":"河阳战"}
{"author":"李东阳","content":"物华随地敛秾纤，始识玄冥号令严。祗树未春花作雨，解池初夜水生盐。妆疑淡扫时窥镜，舞恨低飞不过檐。漫向苍生占喜色，冻愁先到两眉尖。","dynasty":"明代","title":"雪夜追次坡翁韵四首其一"}
{"author":"李东阳","content":"贫家捕鱼多用罾，富家捕鱼多用网。贫家不如富家利，一网得鱼长数丈。江花夹岸江水深，此时尺鱼如寸金。岸高罾小扳不足，渔歌哀咽愁人心。家家卖鱼向江浦，大船小船不知数。大船鱼好多得钱，小船悠悠竟朝暮。长沙游子思故乡，安得坐观江水傍。买鱼沽酒对明月，我虽不饮强举觞。我家海子桥西住，中使馈鱼长比箸。居民未识忍独尝，自倚阑干放教去。吾生有兴不在鱼，披图见画已有余。无家无业岂足问，但愿四海赤子同鲜腴。","dynasty":"明代","title":"捕鱼图歌"}
{"author":"李东阳","content":"五杂组，二美女。往复来，和士开。不得已，出刺史。五杂组，一帘珠。往复来，侍中庐。不得已，降诏书。五杂组，娄领军。往复来，赂余珍。不得已，出国门。","dynasty":"明代","title":"和士开"}
{"author":"李东阳","content":"雪风吹透褐衣层，望尽高台不可登。满地茶烟犹带湿，几家藜火尚馀蒸。江湖意气山人老，词赋风流汉署能。尘土满胸消不得，琼琚欲报两无曾。","dynasty":"明代","title":"徐用济秋官和雪诗次前韵并柬仁辅"}
{"author":"李东阳","content":"古松成盖竹成阴，十载重来感客心。鸣叶绕空天籁远，飞流堕地水声深。湖山胜槩此庵足，城市幽期何处寻。出寺高歌重回首，似闻空谷有馀音。","dynasty":"明代","title":"西山十首其八"}
{"author":"李东阳","content":"布袍萧索不胜凉，坐爱芳心共日光。何用门前看五柳，始知秋后有重阳。故园栽处田应熟，小市开时药正香。自古交期须岁晚，相过不敢避风霜。","dynasty":"明代","title":"周原已席上赋十月菊"}
{"author":"李东阳","content":"夜拂干将看斗牛，送君何处独登楼。江东路转家应近，天上槎回岁已秋。雅兴不随山水放，奇才端合庙廊收。文章太守劳相问，又听弦歌到几州。","dynasty":"明代","title":"送蒋宗谊推官还绍兴兼柬戴太守廷节"}
{"author":"李东阳","content":"十分芳气袭人清，未羡兰蕤更菊英。尽去秾华还古淡，绝无言笑有风情。根含瀛海波涛润，色藉天家雨露荣。见说中通能外直，此心端合与花盟。","dynasty":"明代","title":"内阁五月莲花盛开和太子太保刘公韵二首其一"}
{"author":"李东阳","content":"狄青在广南，寇盗尽削平。首功数十万，独遗智高名。岂无金龙衣，肖似难可明。功疑古惟重，之子乃独轻。由来古名将，事主贵忠诚。近闻章州牒，强半皆良氓。孟轲有明训，善战服上刑。此辈竟何事，吁嗟安足评。","dynasty":"明代","title":"偶成"}
{"author":"李东阳","content":"十月长安见雪初，舞风帘幕爱萧疏。寒欺烛影花相妒，浅映杯光玉不如。五出未开应避汝，二毛新点正惭予。同年会里清时乐，欲赋丰年兴有馀。","dynasty":"明代","title":"十月既望曾太仆席上见雪呈诸同年"}
{"author":"李东阳","content":"雨过浟江绿，春深楚客归。岸花随路发，沙鸟背船飞。门对孤峰秀，庭馀寸草晖。杏林多旧树，应长去年围。","dynasty":"明代","title":"送攸县陈医官"}
{"author":"李东阳","content":"虞山青近海东头，正对元龙百尺楼。半世閒身刚得隐，四时佳景更宜秋。屐曾蹑后犹馀齿，帘为看来懒下钩。倚遍曲阑人不见，断云飞鸟共悠悠。","dynasty":"明代","title":"见山楼题常熟陈亚参卷"}
{"author":"李东阳","content":"水浅车堪涉，桥危马畏过。断碑空岁月，欹石半坡陁。旱溢如相代，阴阳恐未和。旧时漂没地，河瓠有遗歌。","dynasty":"明代","title":"中元谒陵遇雨二十首其五"}
{"author":"李东阳","content":"楼高未许俗人来，坐看风江雪浪颓。不受苦吟嘲饭颗，偶传新赋出天台。听馀百鸟惟闻凤，阅尽千花始见梅。远道寿公无一物，愿将碧海注金杯。","dynasty":"明代","title":"寄和愚得谢先生韵二首其一"}
{"author":"李东阳","content":"轻盈弄日煖含飔，短发蒙茸乱不辞。狐掩敝裘惭并价，马惊寒影怯初骑。宁同赵服随胡制，不似齐宫污肉时。寄语春风莫吹却，多情长诵感恩诗。","dynasty":"明代","title":"陵祀归闻赐戴煖耳诸公有作再借前韵五首其三"}
{"author":"李东阳","content":"湘江女儿愁落晖，湘江江上鹧鸪飞。行人试看君山竹，竹不成斑君始归。","dynasty":"明代","title":"长沙竹枝歌（十首）"}
{"author":"李东阳","content":"忆年十五头始笄，二十嫁作梁鸿妻。自从结发事夫子，每以盥栉随鸣鸡。昼行顾影夜照烛，举步不出閤与闺。多情爱笄恐笄坠，举案直与双眉齐。夫年七十头总白，白发尚可胜梳鎞。郎君宦游得归省，会以甘旨充盐齑。凤冠珠翟有时降，笄也未可抛尘泥。戏将拈取示儿道，此物见尔从孩提。愿翁长健姥亦健，鹤形鲐背牙齿鲵。更看此物作家宝，岁岁分赋长生题。","dynasty":"明代","title":"周原已母孺人寿诗分题得笄"}
{"author":"李东阳","content":"江水四千里，忆君情许长。看花自开落，阅世几炎凉。病觉衣裳懒，官嫌笔砚忙。诗坛鏖战力，再接恐难当。","dynasty":"明代","title":"次韵寄答若虚提学"}
{"author":"李东阳","content":"大鹰狰狞爪决石，侧目高堂睨秋碧。小鹰倔伏俯且窥，威而不扬岂其雌。雌雄起伏各异态，意气相看出尘堨。独立羞将众羽群，高飞怕有浮云碍。山寒木落天始风，日色惨淡川原空。人间狐兔自有地，慎勿反击伤鹓鸿。画图仿佛是谁作，宛似悬蠙臂间落。高堂匹练长风生，万里炎荒尽幽朔。我生奇气空嶙峋，挥毫对此不无神。送渠羽翼朝天去，亦是云霄得意人。","dynasty":"明代","title":"题画鹰送罗缉熙南归"}
{"author":"李东阳","content":"乡里长怀仰止私，不才先已荷公知。敢言元礼通家旧，岂恨荆州识面迟。丸蜡屡传封后药，綵毫今见寄来诗。欲知父子同朝地，云母屏前赐坐时。","dynasty":"明代","title":"寄都宪桂阳朱公二首其二"}
{"author":"李东阳","content":"野意相看总不赊，园匏虽大亦称瓜。青丛摘罢烟仍湿，翠笼擎来日半斜。吟有旧题成左券，酌无清酒愧西家。郎曹兴味清如此，绝胜春风谏议茶。","dynasty":"明代","title":"若虚馈匏瓜仍叠前韵奉谢"}
{"author":"李东阳","content":"少小为㜷今作婆，朱颜两点鬓双皤。孙在堂前为婆舞，㜷从堂上听儿歌。","dynasty":"明代","title":"寿陈石斋母节妇竹枝七首其二"}
{"author":"李东阳","content":"一月一花开，开时月常好。黄头少年何翩翩，每见花开被花恼。红颜绣羽纷葳蕤，暖风吹春春力微。芳心艳影莫相妒，共保春光在迟暮。君不见江花欲落江水深，凭仗黄头过江去。","dynasty":"明代","title":"蒋御医黄头月桂图"}
{"author":"李东阳","content":"南国足乔木，北山多俯枝。高堂伟华观，之子美风仪。弱岁抱奇植，磊落非众姿。山川毓灵秀，雾雨含春滋。龙盘势屈郁，凤宿羽逶迤。中有锦绣文，外有正直规。孤根信寡匹，大匠乃良师。物生固有地，材用亦有时。愿子自爱惜，少壮以为期。","dynasty":"明代","title":"梓庭为徐生作"}
{"author":"李东阳","content":"莫爱庭前树，一爱百誉随。向非谏臣言，不知佞者谁。不知尚自可，不去安用知。甘言终幸怜，逆耳先防辱。那将君王树，不及太尉足。","dynasty":"明代","title":"誉树行"}
{"author":"李东阳","content":"亡赖贼，逢人杀。难当贼，不平杀。为佳贼，临阵杀。为大将，见贼杀。少年作贼不爱身，逢时幸作干城臣。宫中一言后宫易，终负先朝为国贼。","dynasty":"明代","title":"亡赖贼"}
{"author":"李东阳","content":"李唐天下犹有主，儿欲与韦母欲武。武家庙食唐为周，唐宗肉骨皆仇雠。周廷酷吏开告密，白头司空反是实。司空不死唐不亡，天意岂在庐陵王。中兴功业回天地，尽是司空门下吏。二凶虽除五王族，痛恨当年存机肉。","dynasty":"明代","title":"机上肉"}
{"author":"李东阳","content":"内家伎乐喧歌酒，外庭宰相还知否，语罢封章惊在手。君王对镜念苍生，一身甘为韩休瘦。呜呼！曲江以后无此贤，梨园羯鼓声震天，何由再见开元年。","dynasty":"明代","title":"韩休知"}
{"author":"李东阳","content":"卿勿言，朕自思，南诏覆师君不知。卿勿忧，朕自保，范阳弄兵苦不早。卿邪谁邪高与杨，非姚非宋还非张。有言如此尚不用，岂有药石针膏肓。君不见咸阳老人能直谏，何曾得睹君王面。","dynasty":"明代","title":"卿勿言"}
{"author":"李东阳","content":"腹中剑，中自操，一日不试中怒号。构仇结怨身焉逃，一夜十徙甘为劳。生无遗忧死余恨，恨不作七十二冢藏山坳。","dynasty":"明代","title":"腹中剑"}
{"author":"李东阳","content":"青岩山，甄郎高风不可攀，禄山使者封刀还。入东京，见黄盖，帝敕伪官阶下拜。郑虔贬死王维生，故人独有苏源明。君不见舞象悲啼乐工哭，贼斫工尸分象肉。","dynasty":"明代","title":"青岩山"}
{"author":"李东阳","content":"唐家国破君不守，独载蛾眉弃城走。金瓯器重不自持，玉环堕地犹回首。前星夜入紫微垣，王风净扫长安膻。上皇卷甲三川外，父老含悲长庆前。世间万事多反覆，自古欢娱不为福。君不见西宫露刃迎，何如坡下屯兵宿。","dynasty":"明代","title":"马嵬曲"}
{"author":"李东阳","content":"将军有齿嚼欲碎，将军有眦血成泪。生为将星死为厉，尽是山川不平气。二人同心金不利，天与一城为国蔽。强兵坐拥瞋相视，孝子忠臣竟谁是。千载功名亦天意，君不见河南节度三日至。","dynasty":"明代","title":"睢阳叹"}
{"author":"李东阳","content":"裨将退，元帅怒。先取廷玉后仆固，牙旗鋋地高掣空。将军号令如雷风，逆贼夜散潼关东，元功独冠中兴中，营蝇斐锦难为忠，空令愤死田神功。","dynasty":"明代","title":"河阳战"}
{"author":"李东阳","content":"三复来诗百感侵，寂寥云汉有遗音。终风漫挟扬沙势，毕宿空怀好雨心。坐待庭苔封蚁蛭，梦惊潭树作龙吟。原田已恨冬无雪，更入新年恐不禁。","dynasty":"明代","title":"次韵杨应宁久旱三首其一"}
{"author":"李东阳","content":"艺苑词垣二十年，离情不似十年前。绿波南浦江淹赋，白雪西山杜甫篇。醉里功名心尚在，老来山水性俱偏。春风漫作金陵梦，却望天台更渺然。","dynasty":"明代","title":"次韵寄答方石二首其二"}
{"author":"李东阳","content":"午门晴旭飏轻芃，拜领温纶竟莫辞。八座敢夸三珥贵，千金不换五花骑。休论孟德头风事，绝胜杨侯耳热时。老去毛君头未秃，玉堂闲写赐貂诗。","dynasty":"明代","title":"陵祀归得赐暖耳诗和方石韵四首（时和者颇众"}
{"author":"李东阳","content":"摇落江南几树香，由来北客未频尝。栽成雨足新苔径，摘罢风低旧草堂。朝省故人春共赏，江湖幽梦夜难忘。枯肠坐觉清如水，不待铜瓶系井床。","dynasty":"明代","title":"斋夕尚矩编修出金橘菖蒲煎饷客叠前岁韵二首其一"}
{"author":"李东阳","content":"崇冈何逶迤，丛竹蔚交翠。下有幽人居，萧然绝芜秽。繁阴坐层遝，落叶时一坠。缅怀尘外游，及此林下醉。从来泉石性，不爱轩冕贵。呼酒酬此君，与子终晚岁。媚哉东园华，寂寞有馀愧。平生贞晦情，兹物乃其类。欲作招隐歌，羞为宦途说。因君忆林壑，未免形骸累。炎天增郁蒸，中夜不得寐。远睇天东南，凉秋起遐吹。","dynasty":"明代","title":"竹冈别业"}
{"author":"李东阳","content":"雪里降城百二层，素车今日愧君登。力勍岂谓心能怯，颜赭空惊汗欲蒸。谋楚似闻王剪老，禦秦犹有谢安能。无端又作冲寒战，袖手惟应巧匠曾。","dynasty":"明代","title":"仁辅以诗见款复用前韵并柬方石"}
{"author":"李东阳","content":"弱毫谁道力如杠，漫作丹山小篆双。千岁早占仙是骨，四明休诧石为窗。直须号令惊山岳，何止才名动浙江。况有烟霄天上曲，楚歌从此不成腔。","dynasty":"明代","title":"予尝复书于屠都宪朝宗称之为丹山先生盖谓其家四明有此山尔朝宗乃更其旧号以诗谢予次韵奉答且以两篆字赠之"}
{"author":"李东阳","content":"水田杂花晚，畦雨过溪足。老僧不坐禅，秋风看禾熟。","dynasty":"明代","title":"西涯杂咏十一首其九稻田"}
{"author":"李东阳","content":"静坐拥寒毡，思君欲废眠。书筒忽东遣，诗檄已西传。茗盌流春雪，琴声响夜泉。旧堂簪盍地，梦醒不知年。","dynasty":"明代","title":"斋居和亨父用杜韵二首其二"}
{"author":"李东阳","content":"庭下狝猴如小儿，攀花折果不停时。为怜野意厌羁馽，放著林间高树枝。","dynasty":"明代","title":"春园杂诗（四首）"}
{"author":"李东阳","content":"汉皋亭上起秋风，夜逐湘灵下楚宫。晓入碧云看不见，堕钿遗佩各西东。","dynasty":"明代","title":"画竹"}
{"author":"李东阳","content":"风林不定惊枝袅，上有修翎两山鸟。溪边独鹭短丝垂，影落晴波秋淼淼。鸳鸯鸂鶒似争春，锦毛绣翼相鲜新。寒乌数点寂相背，颇学山翁避贵人。山鸡两翼花如剪，未胜鹅群娇宛转。曲水亭前路有无，黄陵庙下湖深浅。穷崖老树猿倒悬，彼何色者白与元。山中麛子未生角，错立不知谁后前。世间飞走各有性，诗人自古歌鱼鸢。莫将藻绘作物假，此物自是无声篇。","dynasty":"明代","title":"题画其二"}
{"author":"李东阳","content":"北风萧萧起平陆，远客还思旧乡曲。青袍白马送君归，楚水吴山为谁绿。当年献策来京华，飘飘意气凌云霞。晓日长趋九华殿，春风烂醉五侯家。双旌照人日杲杲，承恩独出长安道。西江稚子解弦歌，南国骚人怨芳草。退身不待衰病年，悬珂结驷空留连。三山松柏宛然在，五陵桃花亦可怜。山中寥寥何所有，莼菜羹兼菊花酒。相如膝上七弦琴，元亮宅边五株柳。清时令子居黄门，门前冠盖如云屯。功名去住总适意，此乐悠悠安可论。","dynasty":"明代","title":"送金太守致仕"}
{"author":"李东阳","content":"日长秋馆罢抽毫，自在閒庭落麈毛。忽有词章传二妙，敢将名姓托三豪。心清乍可鸣金镝，肺病何因漱玉膏。身欲奋飞无羽翰，始知尘路隔仙曹。","dynasty":"明代","title":"廷韶文敬联句见寄叠前韵一首"}
{"author":"李东阳","content":"青山雨过行云湿，高者在田低在隰。溪风飘摇正无力，岩峦忽开中壁立。翠微依稀入空杳，丛林峥嵘石戢戢。山根细路无人行，空庭生苔土花湿。江南江北定何处，拟欲从人问州邑。载酒疑逢好事来，泛舟恐有渔郎入。心知图画本虚幻，颇为尘襟豁羁絷。粉墨人间孰与留，乾坤此老何嗟及。乌台铁冠高屹屹，山亦可动水可激。坐将冰雪洒炎荒，六月高堂风摵摵。","dynasty":"明代","title":"林侍御孟仁所藏王舜耕山水图"}
{"author":"李东阳","content":"西日照城东，飞蝗忽蔽空。声如挟风雨，势若走儿童。老眼何曾见，残年未拟丰。忧勤正云汉，玄默可能通。","dynasty":"明代","title":"见蝗"}
{"author":"李东阳","content":"长江险，天可恃。齐三来，周再至。隋兵强，竟何事。兵入城，吾有计。楼高入天井入地，生同欢娱死同避。国有二嫔无一士，回首长江如屣弃。君不见古来人和方地利，天为吴王还魏帝。","dynasty":"明代","title":"长江险"}
{"author":"李东阳","content":"闻道南台凤，西飞共一林。旧游经岁改，别恨入江深。迢递秦关路，驱驰魏阙心。两乡书到日，灯火共开襟。","dynasty":"明代","title":"次韵寄沈亚参时旸并柬戴宪副廷珍二首其一"}
{"author":"李东阳","content":"偶陪骢马游三日，复到城南意惘然。山色见如逢旧友，菊花开不厌残年。幽居地接东陵近，爱客心知北海贤。犹识旧堂曾下榻，隔楼风雨赋诗眠。","dynasty":"明代","title":"与仲律饮鸣治宅用原博韵"}
{"author":"李东阳","content":"坐倚孤筇卧拥衾，重门未放野寒侵。疑蛇已辨杯中影，病鹤长怀海上心。诗券负来应未释，方书验后懒重寻。灯前细认银钩笔，不待平安报好音。","dynasty":"明代","title":"次韵体斋病起见寄二首其二"}
{"author":"李东阳","content":"高堂递晴阴，炎熇气呼阚。燔同洪炉然，溽入厚地黯。繁星夜方摇，淫雨昼仍滥。炎光石成燋，暝色山带黡。羲轮燄赫赫，雷毂声轞轞。龟拆行在田，涛翻坐平槛。占风想乾鹊，吠日惊蜀㺌。彼浴空羡凫，吾冠不如𧍙。甘泉冷将濯，恶木繁可斩。惔心甘独劳，炙手竟谁犯。周扇怀仁风，陶窗仰清范。虽无簿书烦，颇觉餐食减。颦为穷儿愁，怒作壮士喊。亦有岁寒交，绨袍义思范。岂无雪夜访，杯酒情意湛。天时手中环，世事波上舰。晚寻东篱菊，秋种南山豏。思君正执热，有袂不可掺。","dynasty":"明代","title":"困暑次韵白洲"}
{"author":"李东阳","content":"野竹生高原，青青不受寒。岁暮雪霜苦，芳心宁独怜。但恐朔风至，孤根讵能安。移来旧茅屋，僻远意自閒。护以十丈篱，缭以三重垣。秀色常可保，逍遥任吾年。永怀不得见，书札若为传。相逢画图里，一笑已无言。","dynasty":"明代","title":"题贺克恭给事家墨竹时贺谢病居辽"}
{"author":"李东阳","content":"官曹无计可招寻，坐爱林风满素襟。醉后颇思醒酒石，贫来须办买山金。花蹊柳径稀疏见，茗盌冰壶次第斟。欲问五陵歌舞地，我家园树得成阴。","dynasty":"明代","title":"游西城故赵尚书果园与萧文明李士常陈玉汝潘时用倡和四首其二"}
{"author":"李东阳","content":"新筑湖堤面面平，乱桥欹岸失纵横。轻鸥著水惊还去，老马缘溪恋复行。旧日邻家今几在，别来光景共谁争。匆匆不尽逢僧话，刚说无生便有情。","dynasty":"明代","title":"再经西涯"}
{"author":"李东阳","content":"旧时书屋长为主，手种青松间石根。卧拥白云春下榻，到随寒月夜开门。风霜阅历无年岁，樽酒过逢有子孙。闻说大夫封已贵，故枝新叶总沾恩。","dynasty":"明代","title":"愚乐传公尝种松数百株读书其下有主松书院在焉为作诗以遗其子若孙"}
{"author":"李东阳","content":"潭影萧萧碧树寒，一亭山色俯潺湲。疏林隔寺闻僧语，落日登台见鸟还。尘事岂知明日异，吏情应识野人閒。丹厓翠壁潘郎兴，长恨巉岩不共攀。","dynasty":"明代","title":"西山杂诗七首其七"}
{"author":"李东阳","content":"元猿倦向青林坐，声断长空碧云破。林间疏网落蜘蛛，正向连蜷掌中堕。丝轻臂软如不胜，欲掣未掣还腾腾。极知物性解人意，应向画图观世情。由来异类有强弱，幸是相逢不相虐。犹胜虚堂万缕丝，无数飞虫挂墙角。","dynasty":"明代","title":"题画二首其二"}
{"author":"李东阳","content":"半生夷险路从容，晚岁真于万事慵。京尹望高曾荐鹗，省郎官贵早乘龙。秋添华发将诗老，春入酡颜映酒浓。湖海秪今耆旧少，一人长对两高峰。","dynasty":"明代","title":"于景瞻府尹寿诗"}
{"author":"李东阳","content":"多雨动经月，一凉先报秋。爱花思种菊，望远却登楼。病喜中年退，官因薄养留。东邻有知己，诗罢可能酬。","dynasty":"明代","title":"东邻"}
{"author":"李东阳","content":"秀色春前发，浓阴雨后看。持杯贺花相，先失得休官。","dynasty":"明代","title":"芍药"}
{"author":"李东阳","content":"元猿倦向青林坐，声断长空碧云破。林间疏网落蜘蛛，正向连蜷掌中堕。丝轻臂软如不胜，欲掣未掣还腾腾。极知物性解人意，应向画图观世情。由来异类有强弱，幸是相逢不相虐。犹胜虚堂万缕丝，无数飞虫挂墙角。","dynasty":"明代","title":"题画二首其二"}
{"author":"李东阳","content":"郑歇后，登台司。国事去，嗟何为？唐之衰，风不竞，天下纷纷非一郑。君不见宋家养士得士力，无数忠贤海中溺。","dynasty":"明代","title":"郑歇后"}
{"author":"李东阳","content":"欲采黄花泛绿杯，胜游幽意两徘徊。门连甲第三家近，节过重阳六日才。高厦捲风飞燕雀，短垣经雨上莓苔。松林步屧多馀兴，马上新诗取次裁。","dynasty":"明代","title":"游白秉德西园次韵二首其二"}
{"author":"李东阳","content":"坡书新价踊如山，珷石何堪报玉环。榻遍吴笺犹送锦，搦残湘管半无斑。文心捧处惭施女，笔阵围时困楚般。石底老蟆如可学，爬沙双手不辞顽。","dynasty":"明代","title":"三叠韵答原博"}
{"author":"李东阳","content":"落尽金丸万鸟空，花间立马傍东风。王孙醉笔飞扬甚，人说风流似魏公。","dynasty":"明代","title":"题赵仲穆挟弹图二首其二"}
{"author":"李东阳","content":"十里楼台月色边，御河东畔阙西偏。杯盘入市多新俗，儿女看春忆少年。紫陌尘香千骑合，玉堂官冷一灯悬。江南风物君休恋，自有宫柑入袖传。","dynasty":"明代","title":"元夕和若虚韵"}
{"author":"李东阳","content":"金堤柳色黄于酒，枝上黄鹂娇胜柳。歌声宛转色娉婷，种种春光无不有。春来何迟去何速，回首红颜忆骑竹。急须携酒听黄鹂，莫待杨花眯人目。","dynasty":"明代","title":"四禽图其三"}
{"author":"李东阳","content":"多雨动经月，一凉先报秋。爱花思种菊，望远却登楼。病喜中年退，官因薄养留。东邻有知己，诗罢可能酬。","dynasty":"明代","title":"东邻"}
{"author":"李东阳","content":"丰山东面琅琊北，官寺临山枕溪侧。泉甘石冷花柳香，幼出春华与秋色。东吴才子洋州裔，清比琅玕长数尺。锦囊秀句压骚人，玉麈雄谈惊坐客。谁令散地容渠懒，尽有馀才供世剧。十年溷迹老风尘，三载高飞未云极。问君何曹似是马，丞不负君人自惜。知君自抱忧国心，岂为承平倦刍枥。南方一匹累数金，方且按图为骥索。州官县吏尽日输，营下老兵曾未识。书生经济须实用，谁为吾民苦区画。闻君献纳有嘉言，肯避傍人嗔越职。朝闻吏部书上考，耻以徵催买资格。嗟予窃禄本无能，误向云霄问泉石。","dynasty":"明代","title":"送文宗儒太仆还南寺"}
{"author":"李东阳","content":"北风吹浪覆龙舟，溺尽江南二百州。东海未填精卫死，西川无复杜鹃愁。君臣宠辱三朝共，运数兴亡万古雠。若遣素王生此后，也须重纪宋春秋。","dynasty":"明代","title":"厓山大忠祠诗四首其三"}
{"author":"李东阳","content":"水浅车堪涉，桥危马畏过。断碑空岁月，欹石半坡陁。旱溢如相代，阴阳恐未和。旧时漂没地，河瓠有遗歌。","dynasty":"明代","title":"中元谒陵遇雨二十首其五"}
{"author":"李东阳","content":"庭下狝猴如小儿，攀花折果不停时。为怜野意厌羁馽，放著林间高树枝。","dynasty":"明代","title":"春园杂诗（四首）"}
{"author":"李东阳","content":"边城胜槩拱皇都，杰阁东来眺望孤。落日平沙随地远，澹烟飞鸟入空无。中原将帅歌周伐，北土山川尽禹敷。欲识老臣经济略，武侯营阵有新图。","dynasty":"明代","title":"次太子太傅余公登镇朔楼韵三首其一"}
{"author":"李东阳","content":"傍人不信已称翁，祗爱朱颜点碧瞳。一纪寿高先过我，六曹名重几如公。宾筵酒熟春初半，使节山回日正中。莫讶多情频致祝，老来向止说三同。","dynasty":"明代","title":"体斋先生寿六十"}
{"author":"李东阳","content":"青山骑马入安州，回首京华是旧游。岂谓功名非适意，漫将诗酒坐消忧。渚芹香湿还经雨，岩桂花迟总待秋。借问娄江今几𣲖，秪应同向海东流。","dynasty":"明代","title":"送太仓俞良臣之安州学"}
{"author":"李东阳","content":"词源滚滚正无涯，况有勋名为国华。江汉地通朝海路，星河人识上天槎。回看仙步离尘远，老觉君恩与岁加。莫赋春明门外别，金陵元是帝王家。","dynasty":"明代","title":"和侍郎尹公留别韵三首其二"}
{"author":"李东阳","content":"学士官高少宰尊，更将奇事与君论。杨公清白多孙子，苏氏文章好弟昆。总谓留都非散地，极知亲擢是深恩。题诗合代持杯送，为有通家旧谊存。","dynasty":"明代","title":"送杨维立之南京吏部"}
{"author":"李东阳","content":"拂面寒生雪后芃，十金貂价岂容辞。鵕鸃只解戎冠着，狐貉空随猎马骑。礼重鄘人歌鼠日，功多杨子拔毛时。君恩不与炎凉变，欲和唐宫赐葛诗。¤","dynasty":"明代","title":"陵祀归得赐暖耳诗和方石韵四首（时和者颇众"}
{"author":"李东阳","content":"春风得意早还家，不待长安满路花。已觉青袍同昼锦，却看银汉有星槎。江湖廊庙皆心事，城市山林且岁华。珍重平生治安策，汉庭须召贾长沙。","dynasty":"明代","title":"送陈昌举会试毕还无锡"}
{"author":"李东阳","content":"“郡守苏轼、山人张天骥、诗僧道潜月中游”题名十六字，在徐州百步洪岸石，石半入水，水落辄隐隐见沙沫间，篙师渔人不能识，而崖石险绝，又非士大夫所暇寻阅者，故于世无传焉。成化壬辰，予过徐，放舟洪下，畏险岸行，偶见此字，尝为诗纪之。又八年庚子，予与洗马罗君明仲校文南畿归，工部主事尹廷用实理洪事，邀坐苏墨亭，则此石已为君所伐致，置之亭壁矣。因与明仲各赋一诗遗尹君，留之亭中。九月望日。我昔彭城初泊舟，岸行百步观洪流。手披荒藓看古石，上有坡翁旧时刻。沙冲水啮四百年，字画半灭风神全。我行见此三叹息，此物乃在风尘间。冬曹尹君真好事，自扫巉岩凿苍翠。山灵助喜河伯愁，白日骊珠照平地。孤亭素壁高巃嵸，登堂见字如见翁。山人在前僧在后，尚忆扁舟游月中。崖端刻颂唐宗业，水底沉碑杜预功。直将谈笑为故事，似与百战争豪雄。高才直节古今少，片石价比千金同。由来一代不几见，况我异世怀高踪。凭君一拓数千本，遍使四海扬清风。","dynasty":"明代","title":"徐州洪苏墨亭书坡老石刻后（有序）"}
{"author":"李东阳","content":"北风萧萧起平陆，远客还思旧乡曲。青袍白马送君归，楚水吴山为谁绿。当年献策来京华，飘飘意气凌云霞。晓日长趋九华殿，春风烂醉五侯家。双旌照人日杲杲，承恩独出长安道。西江稚子解弦歌，南国骚人怨芳草。退身不待衰病年，悬珂结驷空留连。三山松柏宛然在，五陵桃花亦可怜。山中寥寥何所有，莼菜羹兼菊花酒。相如膝上七弦琴，元亮宅边五株柳。清时令子居黄门，门前冠盖如云屯。功名去住总适意，此乐悠悠安可论。","dynasty":"明代","title":"送金太守致仕"}
{"author":"李东阳","content":"玉几终宵坐，彤闱彻晓通。孙谋思祖训，家教托储宫。天语丁宁际，龙颜仿像中。此身真隔世，地下倘相从。","dynasty":"明代","title":"闲居漫兴十首其八"}
{"author":"李东阳","content":"诗坛森严升复楯，白战雄心气难忍。西邻有客兴亦酣，睥睨重围目双眕。居然地隔如秦越，或者神交同白稹。故知宫角本谐声，复恐圆方不相准。向来蹇钝费鞭策，已分驽骀谢騋牝。灰馀万念偶一生，腐木经秋发孤菌。诸君才力各强健，东飞俊鹘西飞隼。拟随磅礴共盘旋，弱羽真愁向空陨。霜天闭门坐不出，背拥寒炉曲成蚓。强呼冻墨吟小诗，力困冰毫如荷盾。枯肠夜渴吻亦乾，绠短瓶空谁为引。回首不如年少时，满堂坐客誇聪敏。韩公道德日已负，后山精力空应尽。逢场作戏亦偶然，不觉诗成为韵窘。文章同时不易得，三杰古称吴富尹。君今并是湖南英，乡邑吾犹限封畛。闲官未免铅椠累，户外催逋时接轸。长歌终曲谁使子，歌罢独吟还自哂。","dynasty":"明代","title":"读柳拱之员外严宗哲主事杨应宁舍人倡和和长句戏次韵一首"}
{"author":"李东阳","content":"曾踏长桥望太湖，至今魂梦绕东吴。波涛岁久鱼龙化，云雾天空岛屿孤。千里风尘长送客，几人冠盖此分符。贤劳未有登临兴，不道官閒一事无。","dynasty":"明代","title":"送吴江陈知县"}
{"author":"李东阳","content":"钝质亲劳琢更锼，又随筐篚过旁州。相逢却有搏沙恨，欲往先防见玉羞。君义比金谁合断，我心非水亦分流。如闻翰苑将移篆，愿与钤封一处收。","dynasty":"明代","title":"代石留别用前韵"}
{"author":"李东阳","content":"积水寒芜遍野田，恼人幽鸟隔深烟。不须更唤溪头雨，麦烂蛾飞又一年。","dynasty":"明代","title":"班鸠"}
{"author":"李东阳","content":"煖香和雾绕蓬莱，彩仗迎春晓殿开。北斗旧杓依岁转，南郊佳气隔城来。云行复道龙随辇，雾散仙坛日满台。不似汉家还五畤，甘泉谁羡校书才。","dynasty":"明代","title":"立春日车驾诣南郊"}
{"author":"李东阳","content":"黄芦𥰡𥰡鸣秋雨，北雁南征度江渚。群分旅逐各有情，侧晲回看似相语。啄者自啄飞者飞，忽然长叫入斜晖。片时残梦断还续，千里关山归未归。谁令岁序多反覆，转使道途成骨肉。水有菰莼原有粟，犹胜鹪鹩一枝足。我家旧在湘江东，十年秖住京尘中。送君无限思乡意，昨夜南楼闻朔风。","dynasty":"明代","title":"题雁送邓宗周宪副"}
{"author":"李东阳","content":"懒携行杖踏莓苔，寂寂残樽对雨开。开口秪应心独语，闭门休问客谁来。幽居有道堪藏拙，巧宦逢时亦自才。试问白头冠盖地，几人相见绝嫌猜。","dynasty":"明代","title":"幽怀四首其四"}
{"author":"李东阳","content":"南国足乔木，北山多俯枝。高堂伟华观，之子美风仪。弱岁抱奇植，磊落非众姿。山川毓灵秀，雾雨含春滋。龙盘势屈郁，凤宿羽逶迤。中有锦绣文，外有正直规。孤根信寡匹，大匠乃良师。物生固有地，材用亦有时。愿子自爱惜，少壮以为期。","dynasty":"明代","title":"梓庭为徐生作"}
{"author":"李东阳","content":"司农手中无寸铁，夺笏击贼贼脑裂。贼未死气虽已折，奉天天子双泪横。十年弃卿真负卿，臣身区区劳记忆。平原太守曾未识。","dynasty":"明代","title":"司农笏"}
{"author":"李东阳","content":"朝廷养公公养儿，儿为心腹股肱谁？当时意气各相许，儿不负公公负主。养儿至死心不易，宁不为儿不为贼。君不见入朝告变，归杀身此儿非养。宁非真养儿，身死名不腐，惟有真儿心独苦。","dynasty":"明代","title":"养儿行"}
{"author":"李东阳","content":"问中使，几日发，长安老臣当死。死不难，中使答，言从大梁至，大梁贼耳。胡称使，君不见，吐蕃使者中道亡。相臣节度死凤翔，老奸有貌幸不扬。三年饱食居庙堂，澧州客死非人殃。","dynasty":"明代","title":"问中使"}
{"author":"李东阳","content":"平凉坛西鼓声吼，伏兵大呼侍中走。君王正喜边兵休，武将尽贺书生忧。邠宁飞书夜半至，西平老臣先掩涕。君心多猜谋不足，平凉不伏长安伏。枉伐大安园上竹。","dynasty":"明代","title":"侍中走"}
{"author":"李东阳","content":"王郎索饭黄扉里，郑州相公呼不起。六街鬼魅夜攫人，公门白日成官市。纷纷逐客不足嗟，河东司马文章家。江湖浪客河间妇，世事荣枯一翻手。诗翁莫赋永贞年，后来何代无此贤。","dynasty":"明代","title":"永贞叹"}
{"author":"李东阳","content":"郑歇后，登台司。国事去，嗟何为？唐之衰，风不竞，天下纷纷非一郑。君不见宋家养士得士力，无数忠贤水中溺。","dynasty":"明代","title":"郑歇后"}
{"author":"李东阳","content":"妾生爱身如爱玉，玉可玷，身不可辱。生不逢，鲁男子，彼氓何知妾为耻。挥刀断臂不自谋，已看此臂为妾仇。不恨妾身出无主，但恨妾身为妇女。君不见中原将相夸男儿，朝梁暮周皆逆旅。","dynasty":"明代","title":"王凝妻"}
{"author":"李东阳","content":"小事糊涂，大事不糊涂，继恩一锁成鸿图。太宗雄鉴绝代无，武功刎颈秦王殂，当时赵相非吕徒。谁复糊涂如此乎，宗乎善矣为孙谋。","dynasty":"明代","title":"锁继恩"}
{"author":"李东阳","content":"吕丞相，眼欲穿。钱枢密，兴已翩。君有轻士心，臣有制命权。命在我，不在天，明日拂衣游华山。","dynasty":"明代","title":"急流退"}
{"author":"李东阳","content":"澶州城南见黄盖，澶州城北胡兵退，南朝相公方鼾睡。谗言后出功臣猜，城下一盟成祸胎，孤注之说何危哉。城下盟，君不辱，犹胜金陵与西蜀。当时若耻城下盟，纵寇不追真大错。","dynasty":"明代","title":"城下盟"}
{"author":"李东阳","content":"王安石，还圣人，熙宁天子空称神。程夫子，真圣徒，一言非讦还非谀。世更有人如此无？古来君相关气运，河南不问金陵问。一时言，千载恨。","dynasty":"明代","title":"金陵问"}
{"author":"李东阳","content":"昆仑关头战骨枯，龙衣裹血红模糊。军中喧言老侬死，不是彼侬安有此。将军贵实不尚功，世上安有将军忠。君不见汉皇一赦云中守，武将纷纷皆藉口。","dynasty":"明代","title":"昆仑战"}
{"author":"李东阳","content":"端礼门，金石刻，丞相手书奸党籍。长安役者安石工，不识人贤愚，但识司马公。卑疏不敢预国事，幸免刻名为后累。匹夫愤泣天为悲，黄门夜半来毁碑。碑可毁，亦可建。盖棺事，久乃见。不见奸党碑，但见奸臣传。","dynasty":"明代","title":"安石工"}
{"author":"李东阳","content":"夷狄自相图，古称中国利。辽亡金已猖，金灭元愈猘。如何夹攻策，竟蹈前车弊。惜哉鹬蚌功，误为唇齿累。一误国不支，再误国不祀。咄哉宋君臣，千载伤失计。","dynasty":"明代","title":"夹攻误"}
{"author":"李东阳","content":"奇才复奇才，二圣一语孤臣哀。孤臣哀，泪如雨，众欲杀臣臣有主。不然安得梦中身，天上语？","dynasty":"明代","title":"奇才叹"}
{"author":"李东阳","content":"金山庙前鼓声起，江头走却四太子。绯袍玉带坠复跳，华人顿足胡儿喜。君不见和尚原头走秃胡，天为中原留逆雏。他时再作江南图，韩公吴公还有无？","dynasty":"明代","title":"兀术走"}
{"author":"李东阳","content":"和议是，塞外蒙尘走天子。和议非，军前函首送太师。议和生，议战死。生国仇，死国耻。两太师，竟谁是？","dynasty":"明代","title":"两太师"}
{"author":"李东阳","content":"朋党谪，天下惜。惜不惜，贬李迪。三字狱，天下服。服不服，杀武穆。奸臣败国不畏天，区区物论真无权。崖州一死差快意，遗恨施郎马前刺。","dynasty":"明代","title":"三字狱"}
{"author":"李东阳","content":"相门深深夜不扃，百年恩重千金轻。二人辞受本同情，君王但赏辞金名。呜呼！一桧死，一桧生。君王孤立臣为朋，谁哉更问胡邦衡。","dynasty":"明代","title":"千金赠"}
{"author":"李东阳","content":"宫中快行过巷门，巷中皇子心如焚。相臣引入旧班里，我胡为犹在此？殿头烛影坐者谁？殿帅捽头听诏词。君为臣，臣就国，父子幽明不相白。湖州义兵翻作殃，身死犹贻谏官谪。济阳冤，冤不极。","dynasty":"明代","title":"济阳怨"}
{"author":"李东阳","content":"汝何官？金大将。汝何名？陈和尚。好男子，明白死。生金人，死金鬼。胫可折，吻可裂，七尺身躯一腔血。金人愤泣元人夸，争愿再生来我家。吁嗟乎！衣冠左衽尚不耻，夷狄之臣乃如此。","dynasty":"明代","title":"金大将"}
{"author":"李东阳","content":"戚里婿，城贵妃。社内侍，董丞相。无私交，难共事。台兵不待章奏批，丞相出城君不知。丞相出，天下惑。君不知，竟何国。","dynasty":"明代","title":"戚里婿"}
{"author":"李东阳","content":"多宝阁中欢不足，木绵庵前新鬼哭。裂肤拉胁安足论，天下苍生已无肉。君王不诛监押诛，父仇国愤一时摅。监押死，死不灭，元城使者空呕血。","dynasty":"明代","title":"木绵庵"}
{"author":"李东阳","content":"高家陵，孝家陵，鳞骨尽蜕龙无灵。唐义士，林义士，野史传疑定谁是？玉鱼金粟俱尘沙，何须更问冬青花。徽钦不归梓宫复，二百年来空朽木。穆陵遗骼君莫悲，得葬江南一抔足。","dynasty":"明代","title":"冬青行"}
{"author":"李东阳","content":"赵承旨，谁家子？王维诗画钟繇书，不独行藏两相似。文山令子燕京臣，临川贡士官成均。名家大儒亦如此，雪楼之徒安足齿。","dynasty":"明代","title":"赵承旨"}
{"author":"李东阳","content":"谁谓虎力猛，赤手亦可屠。谁谓妾无身，妾身虽在不如夫。妾身与夫争虎口，生同道涂死川薮。呼儿拔刀儿不怖，厉声摧山虎为沮。携夫夜归车下宿，蓐食趋程烹虎肉。夫身有死死不孤，生当为君西击胡。","dynasty":"明代","title":"刘平妻"}
{"author":"李东阳","content":"尊经阁，阁高不可攀。前有文宣宫，后有钟陵山。","dynasty":"明代","title":"尊经阁"}
{"author":"李东阳","content":"花将军，身长八尺勇绝伦，从龙渡江江水浑。提剑跃马走平陆，敌兵不能逼，主将不敢瞋。杀人如麻满川谷，遍体无一刀枪痕。太平城中三千人，楚贼十万势欲吞。将军怒呼缚尽绝，骂贼如狗狗不狺。樯头万箭集如猬，将军愿死不愿生作他人臣。郜夫人，赴水死，有妻不辱将军门。将军侍婢身姓孙，收尸葬母抱儿走，为贼俘虏随风尘。寄儿渔家属渔姥，死生已分归苍旻。贼平身归窃儿去，夜宿陶穴如生坟。乱兵争舟不得渡，堕水不死如有神。浮槎为舟莲为食，空中老父能知津。孙来抱儿达行在，哭声上彻天能闻。帝呼花云儿，风骨如花云，手摩膝置泣复叹，云汝不死犹儿存。儿年十五官万户，九原再拜君王恩。忠臣节妇古稀有，婴杵尚是男儿身。英灵在世竟不朽，下可为河狱，上可为星辰。君不见金华文章石室史，嗟我欲赋岂有笔力回千钧。","dynasty":"明代","title":"花将军歌"}
{"author":"李东阳","content":"总戎戒行旅，器仗贵坚完。典衣买刀剑，胡地多苦寒。公家例颁与，私债复相干。儿出贫尚可，亲老无盘餐。灯前背面啼，强语达夜阑。鸡鸣鼓角动，上马各据鞍。潜行始出境，面别情实难。逢人语妻孥，堂上有舅姑。¤","dynasty":"明代","title":"拟古出塞（五首）"}
{"author":"李东阳","content":"逻骑朝出塞，胡来屡冲突。我军摧其锋，杀气满川窟。将骄闻裹疮，战胜多白骨。兵家贵万全，岂足较毫发。十金买首功，百金纪勋伐。京军得先升，边卒长独没。卑情思上达，疏贱不得谒。日暮独无言，岧峣见宫阙。¤","dynasty":"明代","title":"拟古出塞（五首）"}
{"author":"李东阳","content":"频年讨北虏，往岁征南蛮。七年六出师，师出无空还。将军尽封侯，铁券誓河山。白衣领荫袭，立在执戟班。先朝麒麟画，位次迥莫攀。功疑古惟重，此义故不删。君恩实浩荡，感泣徒潸潸。诸公固当尔，而我独何颜。","dynasty":"明代","title":"拟古出塞（五首）"}
{"author":"李东阳","content":"苍苍雾连空，冉冉月堕水。飘飖双鬓风，恍惚无定止。轻帆不用楫，惊浪长在耳。江湖日浩荡，行役方未已。羁栖正愁绝，况乃中夜起。","dynasty":"明代","title":"夜过邵伯湖"}
{"author":"李东阳","content":"采藤复采藤，日夕费斤斧。制为身上蓑，人古衣亦古。借问制者谁，白沙乃蓑祖。冉冉绿蓑衣，萧萧白沙渚。披蓑向江水，顾影还独语。爱此勿轻捐，春江正多雨。","dynasty":"明代","title":"藤蓑次陈公甫韵"}
{"author":"李东阳","content":"贫家捕鱼多用罾，富家捕鱼多用网。贫家不如富家利，一网得鱼长数丈。江花夹岸江水深，此时尺鱼如寸金。岸高罾小扳不足，渔歌哀咽愁人心。家家卖鱼向江浦，大船小船不知数。大船鱼好多得钱，小船悠悠竟朝暮。长沙游子思故乡，安得坐观江水傍。买鱼沽酒对明月，我虽不饮强举觞。我家海子桥西住，中使馈鱼长比箸。居民未识忍独尝，自倚阑干放教去。吾生有兴不在鱼，披图见画已有余。无家无业岂足问，但愿四海赤子同鲜腴。","dynasty":"明代","title":"捕鱼图歌"}
{"author":"李东阳","content":"浙江之东县新昌，乃在千岩万壑之中央。侧身重足恐无路，五步一涧十步冈。君家茅堂此卜筑，白石丛抱青璟勣。西接林薄南通塘，低者出地高出墙。江南此物贱如草，买种不费锸与筐。野生石迸小如指，一夜风吹还尺强。烟锄雨栉岁屡改，旧叶换尽新梢长。青苔白石净如扫，吴甿越罗生雪霜。脱巾箕踞坐其下，野叟林夫相与狂。吹洞箫，飞羽觞，鸣玉琴，舞《霓裳》，阴风飒飒左右至，耳热不受秋山凉。醉中恍惚无定所，颠倒万籁随宫商。忽如壮士入沙场，铁骑夜蹙阴山疆。不闻鼓角动，但见矛戟森开张。忽如仙人来帝傍，翠环金节声锵锵。不闻鸾鹤叫，但见云中双凤凰，蛟龙起舞鬼陆梁。复如扁舟渡潇湘，九疑山前鹧鹄泣，二女闻之双断肠。是时骚人醉半醒，孤棹万里回沧浪。十年宦游隔江海，此兴落落何由偿。深知良工心独苦，爱画不减青琳琅。往时王孟端，近者夏太常。二公之画世所藏，此物胡为在君堂？君心自有百炼刚，见此意气俱飞扬。乌台退食宴佳客，看竹不碍肩舆郎。我当携琴载双鹤，坐子林间青石床。","dynasty":"明代","title":"题丁御史同年墨竹走笔长句"}
{"author":"李东阳","content":"画松不必真似松，风骨略与画马同。毕宏曹霸两奇绝，妙意止在阿堵中。君家素壁光如雪，上有虬枝老垂铁。晚岁长同怪石寒，炎天耻受高云热。江翻树转争喧豗，十步九战何时开。阴房半扃山鬼啸，海水不断天风来。城南野人颇醇古，坐爱凉秋满虚宇。安得移来十丈青，高价如山弃如土。知君此兴迥莫攀，谓予苦绊风尘间。携琴载鹤招使去，我家自有徂徕山。","dynasty":"明代","title":"画松为顾良弼主事题"}
{"author":"李东阳","content":"种松谿边长十丈，高云对屋团青障。中有幽人爱读书，苎袍纱帽秋萧爽。青苔白石坐移时，衡门晏起独开迟。山中繁实雨初落，下面垂萝风倒吹。十年南北江湖梦，野树孤云递迎送。此地材同新甫良，多居官比蓝田重。酌君美酒听我歌，东园桃花能几何。丈夫功业在晚节，君今尚壮非蹉跎。","dynasty":"明代","title":"题邵容城所藏幽松图"}
{"author":"李东阳","content":"一月一花开，开时月常好。黄头少年何翩翩，每见花开被花恼。红颜绣羽纷葳蕤，暖风吹春春力微。芳心艳影莫相妒，共保春光在迟暮。君不见江花欲落江水深，凭仗黄头过江去。","dynasty":"明代","title":"蒋御医黄头月桂图"}
{"author":"李东阳","content":"沈郎之貌古不妍，满怀清思如涌泉。手中墨竹风袅袅，坐我一片潇湘天。贪愁吟鬓洒霜雪，已觉纱帽随风偏。人道湘灵解鼓瑟，此中似有泠泠弦。自言得此意萧索，中夜不敢高堂眠。问谁作者夏太常，平生翰墨江海传。雪堂无人老可死，此物价重黄金钱。近来画竹有数家，世人皆爱我不怜。我非能画却能看，别有苦思通幽玄。病眼挥毫不成字，小者如栗大者拳。西邻奚老发半白，东邻陆郎美少年。清歌苦调两不厌，为子和我沧浪篇。","dynasty":"明代","title":"沈刑部所藏墨竹歌"}
{"author":"李东阳","content":"秋山泬寥秋水阔，一夜天风起蘋末。万籁凋余锦树空，繁花落尽红衣脱。??鸂鶒俱无声，沙边白鹭如有情。幽禽相呼落日暝，尺鲤下避寒潭清。寒潭直下几千尺，落羽回波共萧瑟。独立遥怜海屿青，低飞不碍江云白。诗家画格还相宜，却忆江南初见时。雍陶池上风雨集，摩诘田中烟火迟。吾生颇似巢笼鸟，十年尘土长安道。万里沧浪一片秋，安得闲身此中老。","dynasty":"明代","title":"荷鹭图为薛御史作"}
{"author":"李东阳","content":"菰丛苍苍集烟渚，山头湿云半为雨。垂萝绕屋茅覆墙，石燕林鸠似相语。桃花落尽梅子黄，南湖北泖俱茫茫。黄泥道路白头浪，知是江南烟水乡。长安溽暑秋过半，雨湿书床尽糜烂。三年诗逋坐盈案，拂君画图为君叹。闭门觅句无人催，呼童卷送休徘徊。君看白石最深处，纸背犹湿青莓苔。","dynasty":"明代","title":"题朱仪中雨图"}
{"author":"李东阳","content":"泮池雨过新水长，江南鳜鱼大如掌。沙边细荇时吐吞，水底行云递来往。其间种类多莫辨，短者如针细如线。三年养得鳞甲成，万里空嗟画图见。一官蓟北复巴西，丹青不改鬓成丝。遥怜天路飞腾地，长记春风长养时。宦途萍水纷无迹，再见此图三叹息。远行珍重寄双鱼，鱼中定有长相忆。","dynasty":"明代","title":"鳜鱼图为掌教谢先生作"}
{"author":"李东阳","content":"坡陁连延出林麓，孤鹰盘拏熊蹜伏。金眸耀日开苍烟，健尾捎风起平陆。由来异物乃同性，意气飞扬两撑矗。山跑野掠纷路歧，何事相逢辄相肉。侧睨翻疑批亢来，迅步直欲空壁逐。乾坤苍茫色惨淡，落木萧飕满空谷。群豺敛迹百鸟停，万里长空齐注目。是谁画者诚崛奇，笔势似与渠争速。坐间宾客皆起避，阶下儿童骇将蹴。当筵看画催索诗，卷帙不待高阁束。平生搏击非我才，欲赋真愁成刻鹄。微酣对此发双竖，酒令诗筹复相督。顿令拙劣成粗豪，一饮步兵三百斛。","dynasty":"明代","title":"王世赏席上题林良鹰熊图"}
{"author":"李东阳","content":"溪声潺湲杂林壑，山势蜿蜒去还却。浮云欲起未起时，半在溪头与山脚。入空高鸟飞欲尽，背屋斜阳惨将落。更无剩地与闲人，纵有红尘何处著。南亩老翁双鬓斑，笔法颇似高房山。少年豪宕老疏放，往往醉墨留人间。平生画癖兼山癖，一见此图三叹息。愧我不如楼上人，日日开窗看秋碧。","dynasty":"明代","title":"刘尚质南楼题王舜耕山水图"}
{"author":"李东阳","content":"大鹰狰狞爪决石，侧目高堂睨秋碧。小鹰倔伏俯且窥，威而不扬岂其雌。雌雄起伏各异态，意气相看出尘堨。独立羞将众羽群，高飞怕有浮云碍。山寒木落天始风，日色惨淡川原空。人间狐兔自有地，慎勿反击伤鹓鸿。画图仿佛是谁作，宛似悬蠙臂间落。高堂匹练长风生，万里炎荒尽幽朔。我生奇气空嶙峋，挥毫对此不无神。送渠羽翼朝天去，亦是云霄得意人。","dynasty":"明代","title":"题画鹰送罗缉熙南归"}
{"author":"李东阳","content":"何人醉写云山图，浮云澒洞山模糊。空明射地日漏影，稍觉树林开扶疏。平原苍莽不知处，忽有细路通榛芜。茅堂枕山半阁水，卷幔正对前峰孤。幽人深居不出户，纵有邻舍无招呼。低头把卷苦吟讽，语暗不辨楚与吴。中流棹歌似相答，欲断未断声呜呜。云多水阔望不见，知是沧洲旧钓徒。长安六月晴复雨，若非尘土还泥涂。城中见山如见画，刚可仿佛求形模。山犹可见水莫涉，尺潦岂足容长舻。十年旧游忆南国，岁月催人非故吾。鹦鹉洲前汉阳树，此景此诗今有无？因君此图意披豁，便欲买棹游江湖。","dynasty":"明代","title":"徐用和侍御所藏云山图歌"}
{"author":"李东阳","content":"霜风摵摵空林响，朔气随空入萧爽。两鹰意气殊绝群，俯视平川如一掌。玄云著树凝不飞，野日照地寒无辉。褵身欲下不肯下，似觉深山狐兔稀。丹青落手翩欲活，蠙上惊看锦绦脱。江湖浩荡水烟深，万里阳台渺天末。时维八月炎暑空，两鹰角立如争雄。周旋九弦隘八极，此意岂在风尘中。知公有才非搏击，我意亦欲辞樊笼。只应共逐鹓鸾去，去上丹山十二重。","dynasty":"明代","title":"题鲁京尹所藏双鹰图"}
{"author":"李东阳","content":"江南陆郎瘦于竹，种竹城东玉河曲。未论千尺势能长，刚道两竿轩也足。耻随桃李斗芳腴，只共松杉伴幽独。茅茨可奈霜雪冷，韦布不受风尘辱。平生幽赏底须多，爱此清风不盈掬。绝胜长安酒肉徒，醺花褷月空迷复。近从画竹得篆法，坐对凉阴刻寒玉。终教笔硬可通神，且赏骨多能胜肉。江左诗翁太瘦生，墨竹篆书皆绝俗。莫言汝瘦不如渠，好为名家继清躅。","dynasty":"明代","title":"题陆宽瘦竹卷"}
{"author":"李东阳","content":"霜枯古树秋飒飒，枝间老猿罢腾踏。戏将长臂扑游蜂，半似相欺半相狎。冈峦高下路东西，由来异类不同栖。应怜野径穿花去，不作空山抱树啼。君不见场中有果房有蜜，共趁园林好风日。丁宁慎勿采桃花，留结山中千岁实。¤","dynasty":"明代","title":"题画（二首）"}
{"author":"李东阳","content":"玄猿倦向青林坐，声断长空碧云破。林间疏网落蜘蛛，正向连蜷掌中堕。丝轻臂软如不胜，欲掣未掣还腾腾。极知物性解人意，应向画图观世情。由来异类有强弱，幸是相逢不相虐。犹胜虚堂万缕丝，无数飞虫挂檐角。","dynasty":"明代","title":"题画（二首）"}
{"author":"李东阳","content":"江南山深冬日暖，湖冰无澌湖水满。幽林晚径断人行，落尽梅花春不管。山茶花发争芳菲，翠翎蜡觜相光辉。烟生锦屿寒犹恋，雪满银塘夜未归。疏林落羽纷凌乱，回首青霄各分散。溪上鸳鸯独有情，春来冬去长为伴。","dynasty":"明代","title":"四禽图"}
{"author":"李东阳","content":"园南旧植千竿绿，高者如墙大如屋。风狂雨急墙屋翻，干折丛低共倾覆。忽惊舞罢鸿门会，怒斗纷纷碎苍玉。复似骊山坠石余，数百书生葬坑谷。初疑凤羽堕当空，更讶箨龙身在陆。翠落琼飞不复完，顿使泥沙汗人目。忆昔新移近水隈，瘦骨棱层不盈束。晨浇恐被风日燥，晚护幸免霜雪酷。十年长养成亦艰，一旦摧颓势何速。我时夜半惊水至，崛起苍黄问僮仆。彼呆不识人意劳，只顾囊衣与甔粟。观里桃花何足论，堂前楠树犹堪录。无家更欲买山林，有径谁当伴松菊。前轩好竹只数个，颇觉幽怀看未足。春来拟欲探萌芽，苍苔慎勿迷双躅。","dynasty":"明代","title":"悼竹"}
{"author":"李东阳","content":"翰林后堂有二柏，竹岩柯先生所种也。东阳承诏受业，今三十年，柏已郁然，而先生弃诸生久矣。间出题课诸吉士，弋阳汪俊抑之有‘一日百匝行树底’之句，怅然感之，因衍为一篇，以识不忘。我行树阴日千匝，雨叶风枝自萧飒。惟有诸生识我情，傍人不解空嘲狎。我见先生种树年，我身尚短树及肩。枝蟠江山地可缩，手斡造化天无权。琼台翠阁何森爽，院柳庭花敢争长。芘荫长留六月阴，盘回直与孤云上。材堪五凤难为用，根到九泉终不枉。零落青袍几故人，琮琤玉佩空遗响。当时院长文安公，柯亭刘井相西东。百年遗爱岂独此，此树欲比人中龙。树犹如此我何似，已愧斑白非儿童。名收榱桷有先后，寿比金石无终穷。下堂再拜想颜色，仰面正拂长髯风。","dynasty":"明代","title":"学士柏"}
{"author":"李东阳","content":"叚鹆色不如鹦鹉，强向筵前学人语。网罗西下陇山空，毛羽虽佳不如汝。铁衣金觜双雕楹，世间无处无弓矰。试听内苑笼中语，空诵弥陀六字名。¤","dynasty":"明代","title":"四禽图"}
{"author":"李东阳","content":"春山泼黛青淋漓，山际春禽双画眉。山光物色两浓淡，苦欲问春春不知。古来尤物皆成怪，谁遣山禽入图画。西京京兆今不归，林郎为了风流债。","dynasty":"明代","title":"四禽图"}
{"author":"李东阳","content":"卑枝诘屈高枝举，小鹰低回大鹰怒。杀气森森动碧寥，千山落叶纷无数。云霄意概风霜姿，傲睨六合无雄雌。梦迷东海未归路，兴在秋原初下时。吁嗟乎！巢有羽兮穴有肉，莫遣鹓鸾空侧目。","dynasty":"明代","title":"画鹰"}
{"author":"李东阳","content":"洛阳老狂眼双白，挥豪醉呼声裂帛。手持造化夺天工，顷刻云烟变朝夕。有时点染入毫忽，决眦未须论寸尺。平看侧睨部位匀，叠见层分了无隔。更闻篆法书绝伦，二物殊科乃同格。前身合是颜平原，骨蜕空山两无迹。君看雪霁江行图，杳若张帆向空碧。沙明水净天地阔，远树平川晴历历。两舟供载百物具，细者铢藏巨山积。老稚相看宛有情，佣工仆夫皆受职。世间画手自有数，此狂一去难再得。宣和旧物出内局，书题瘦箸印方石。风尘澒洞河洛空，流落江南岁三百。天球河图庙不守，微物犹关世因革。富家珍袭何足论，终作贫儿一朝食。姑苏沈郎亦好奇，袖里黄金轻一掷。定知仙笔可通神，恐有六丁随霹雳。桓玄窃取吾所笑，一月为君频拂拭。还君颇觉未忘情，摹本为予君莫惜。","dynasty":"明代","title":"题沈启南所藏郭忠恕雪霁江行图真迹"}
{"author":"李东阳","content":"大江西来是何年，奔流直下岷山巅。长风一万里，吹破鸿蒙天。天开地辟万物茁，五岳四渎皆森然。帝遣长江作南渎，直与天地相周旋。是时共工怒触天柱折，遂使后土东南偏。女娲补天不补地，山崩谷罅漏百川。有崇之叟狂而颠，坐看万国赤子沦深渊。帝赫怒，罚乃罪。神禹来，乘四载。驱大章，走竖亥。黄龙夹舟稳不惊，直送驰波到东海。朝离巴峡暮洞庭，九派却转浔阳城。萦纡南徐万余里，更万余里通蓬瀛。君不见黄河之水天上下，其大如股空纵横。长游清济出中境，曷敢南向争权衡。千流万派琐琐不足数，虽有吐纳无亏盈。下亘厚地，上摩高空。日月出没，蛟龙所宫。奇形异态，不可以物象，但见变化无终穷。或如重胎抱混沌，或如颢气开穹窿。或如织女拖素练，或如天马驰风鬃。空山怒哮饱后虎，巨壑下饮渴死虹。或如轩辕铸九鼎，大冶鼓动洪垆风。或如夸父逐三足，曳杖狂走无西东。或如甲兵宵驰，聚啸满山谷。或如神鬼昼露，万象出入虚无中。吁嗟乎长江！胡为若兹雄，人不识，无乃造化之奇功。天开九州，十有二山。南北并峙，江流其间。尧舜都冀方，三苗尚为顽。魏帝倚天叹，征吴但空还。吁嗟乎长江！其险不可攀。古来英雄必南骛，我祖开基自江渡。古来建国惟中原，我宗坐制东南藩。如知天险不足恃，惟有圣德可以通乾坤。长江来，自西极，包人寰，环帝宅。我来何为？为观国。泛吴涛，航楚泽。笑张骞，悲祖逖。壮神功，歌圣德。圣德浩荡如江波，千秋万岁同山河。而我无才竟若何，吁嗟乎，聊为击节长江歌。","dynasty":"明代","title":"长江行"}
{"author":"李东阳","content":"壬辰七月壬子日，大风东来吹海溢。峥嵘巨浪高比山，水底长鲸作人立。愁云压地湿不翻，六合惨澹迷乾坤。阴阳九道错白黑，乌兔不敢东西奔。里人苍黄神屡变，三十年前未曾见。东村西舍喧呼遍，牒书走报州与县。山豗谷汹豺虎嗥，万木尽拔乘波涛。洲沉岛灭无所逃，顷刻性命轻鸿毛。我方停舟在江皋，披衣踞床夜复昼，忽掩青袍涕双透。举头观天恐天漏，此时忧国况思家，不觉红颜坐凋瘦。潼关以西兵气多，胡笳吹尘尘满河，安得一洗空干戈？不然独破杜陵屋，犹能不废啸与歌。世间万事不得意，天寒岁暮空蹉跎。呜呼！奈尔苍生何？","dynasty":"明代","title":"风雨叹（吴江舟中作）"}
{"author":"李东阳","content":"日维乙未月丙戌，青天无云月东出。舟人喧豗夜涛发，翻沙转石纷出没。是时水浅舟在地，闸门崔嵬昼方闭。闸官醉睡夫走藏，仓卒招呼百无计。民船弃死争赴闸，楫倒樯摧动交碎。舟人号豗乞性命，十里呼声震天地。我时兀坐惊舂撞，揽衣而起心徬徨。同行无人仆隶散，独与船月相低昂。攀崖陟磴不得上，咫尺如在天一方。流行坎止信有数，向来蔑视淮与江。霜风欺人衣袂薄，呼童酌酒累数觞。灯残酒醒闸亦过，北斗堕地天茫茫。","dynasty":"明代","title":"夜过仲家浅闸"}
{"author":"贯云石","content":"楚怀王，忠臣跳入汨罗江。《离骚》读罢空惆怅，日月同光。伤心来笑一场，笑你个三闾强，为甚不身心放？沧浪污你，你污沧浪。","dynasty":"元代","tags":"咏史怀古","title":"殿前欢·楚怀王"}
{"author":"贯云石","content":"畅幽哉，春风无处不楼台。一时怀抱俱无奈，总对天开。就渊明归去来，怕鹤怨山禽怪，问甚功名在？酸斋是我，我是酸斋。　　楚怀王，忠臣跳入汨罗江。《离骚》读罢空惆怅，日月同光。伤心来笑一场，笑你个三闾强，为甚不身心放？沧浪污你，你污沧浪。　　觉来评，求名求利不多争。西风吹起山林兴，便了余生。白云边创草亭，便留下寻芳径，消日月存天性。功名戏我，我戏功名。　　怕西风，晚来吹上广寒宫。玉台不放香奁梦，正要情浓。此时心造物同，听甚《霓裳》弄，酒后黄鹤送。山翁醉我，我醉山翁。　　怕相逢，怕相逢歌罢酒樽空。醉归来纵有阳台梦，云雨元踪。楼心月扇底风，情缘重，恨不似钗头凤。东阳瘦损，羞对青铜。　　怕秋来，怕秋来秋绪感秋怀。扫空阶落叶西风外，独立苍苔。看黄花谩自开，人安在？还不彻相思债。朝云暮雨，都变了梦里阳台。　　隔帘听，几番风送卖花声。夜来微雨天阶净，小院闲庭。轻寒翠袖生，穿芳径，十二阑干凭。杏花疏影，杨柳新晴。　　数归期，绿苔墙划损短金篦。裙刀儿刻得阑干碎，都为别离。西楼上雁过稀，无消息，空滴尽相思泪。山长水远，何日回归？　　夜啼乌，柳枝和月翠扶疏。绣鞋香染莓苔路，搔首踟蹰。灯残瘦影孤，花落流度度，春去佳期误。离鸾有恨，过雁无书。　和阿里西瑛懒云窝　　懒云窝，阳台谁与送巫娥？蟾光一任来穿破，遁迹由他。蔽一天星斗多，分半榻蒲团坐，尽万里鹏程挫。向烟霞笑傲，任世事蹉跎。","dynasty":"元代","title":"【双调】殿前欢_畅幽哉，春"}
{"author":"贯云石","content":"竹风过雨新香，锦瑟朱弦，乱错宫商。樵管惊秋，渔歌唱晚，淡月疏篁。准备了今宵乐章，怎行云不住高唐？目外秋江，意外风光，环佩空归，分付下凄凉。相逢忘却余咱，梦隔行云，尽好诗夸。江上人归，宫中粉淡，明月无涯。从别却西湖酒家，遇逋翁便属仙葩。袜重霜华，春色交加，夜半相思，香透窗纱。问胸中谁有西湖？算诗酒东坡，清淡林逋。月枕冰痕，露凝荷泪，梦断云裾。桂子冷香仍月古，是嫦娥厌倦妆梳。春景扶疏，秋色模糊，若比西施，西子何如？　　凌波晚步晴烟，太华云高，天外无天。翠羽摇风，寒珠泣露，总解留连。明月冷亭亭玉莲，荡轻香散满湖船。人已如仙，花正堪怜，酒满金樽，诗满鸾笺。　送春　　问东君何处天涯？落日啼鹃，流水桃花。淡淡遥山，萋萋芳草，隐隐残霞。随柳絮吹归那答？趁游丝惹在谁家？倦理琵琶，人倚秋千，月照窗纱。　赠曹绣莲　　薰吹吹醒横塘，一派波光，掩映红妆。娇态盈盈，香风冉冉，翠盖昂昂。一任游人竞赏，尽教鸥鹭埋藏。世态炎凉，只恐秋凉，冷落空房。","dynasty":"元代","title":"【双调】蟾宫曲_竹风过雨新"}
{"author":"贯云石","content":"绿阴茅屋两三间，院后溪流门外山，山桃野杏开无限。怕春光虚过眼，得浮生半日清闲。邀邻翁为伴，使家僮过盏，直吃的老瓦盆干。　　满林红叶乱翩翩，醉尽秋霜锦树残，苍苔静拂题诗看。酒微温石鼎寒，瓦杯深洗尽愁烦。衣宽解，事不关，直吃的老瓦盆干。　　田翁无梦到长安，婢织奴耕尽我闲，蚕收稻熟今秋办。可无饥不受寒，乐丰年畅饮开颜。唤稚子ド新酿，靠篷窗对客弹，直吃的老瓦盆干。　　布袍草履耐风寒，茅舍疏斋三两间，荣华富贵皆虚幻。觑功名如等闲，任逍遥绿水青山。寻几个知心伴，酿村醪饮数碗，直吃的老瓦盆干。","dynasty":"元代","title":"【双调】水仙子　田家"}
{"author":"贯云石","content":"弃微名去来心快哉，一笑白云外。知音三五人，痛饮何妨碍？醉袍袖舞嫌天地窄。","dynasty":"元代","tags":"隐居，生活，饮酒，闲适","title":"清江引·弃微名去来心快哉"}
{"author":"贯云石","content":"畅幽哉，春风无处不楼台。一时怀抱俱无奈，总对天开。就渊明归去来，怕鹤怨山禽怪，问甚功名在？酸斋是我，我是酸斋。","dynasty":"元代","tags":"歌颂，田园，生活，感慨，怀才不遇","title":"殿前欢·畅幽哉"}
{"author":"贯云石","content":"朱颜绿鬓少年郎，都变做白发苍苍。尽教他花柳自芬芳，无心赏，不趁燕莺忙。　　【幺】东家醉了东家唱，西家再醉何妨？醉的强，醒的强，百年浑是醉，三万六千场。　　桃花如面柳如腰，他生的且自妖娆。醉阑乘兴会今宵，低低道，无语眼儿瞧。　　【幺】揣着个羞脸儿娘行告，百般的撒吞妆夭。气的我心下焦，空憋忄，莫不姻缘簿上，前世暗勾消。　　相偎相抱正情浓，争忍西东？相逢争似不相逢！愁添重，我则怕画楼空。　　【幺】垂杨渡口人相送，拜深深暗祝东风：“他去的高挂起帆，则愿休吹动。”刚留一宿，天意肯相容？　春　　春风花草满园香，马系在垂杨。桃红柳绿映池塘，堪游赏，沙暖睡鸳鸯。　　【幺】宜晴宜雨宜阴，比西施淡抹浓妆。玉女弹，佳人唱，湖山堂上，直吃醉何妨？　夏　　画般撑入柳阴凉，一派笙簧。采莲人和采莲腔，声嘹亮，惊起宿鸳鸯。【幺】佳人才子游船上，醉醺醺笑饮琼浆。归棹晚，湖光荡，一钩新月，十里芰荷香。　秋　　芙蓉映水菊花黄，满目秋光。枯荷叶底鹭鸶藏，金风荡，飘动桂枝香。【幺】雷峰塔畔登高望，见钱塘一派长江。湖水清，江潮漾，天边斜月，新雁两三行。　冬　　彤去密布锁高峰，凛冽寒风。银河片片洒长空，梅梢冻，雪压路难通。【幺】六桥顷刻如银洞，粉妆成九里寒松。酒满斟，笙歌送，玉船银棹，人在水晶宫。巴到黄昏祷告天，焚起香烟。自从他去泪涟涟，关山还，抛闪的奴家孤枕独眠。　　【幺】盼才郎早早成姻眷，知他是甚日何年？何年见可怜？可怜见俺成姻眷，天地下团圆，带累的俺团圆。","dynasty":"元代","title":"【正宫】小梁州_朱颜绿鬓少"}
{"author":"贯云石","content":"银杏叶凋零鸭脚黄，玉树花冷淡鸡冠紫。红豆蔻啄残鹦鹉粒，碧梧桐栖老凤凰枝。对景嗟咨，楚江风霜剪鸳鸯翅，渭城柳烟笼翡翠丝。缀黄金菊露，碎绿锦荷花瑟瑟。　　【梁州】叹落落情怀不已，恨匆匆岁月何之。拥并也似一片闲愁，撺掇出伤心故事。往常时花笺写恨，红叶题诗，都做了风中飞絮，水上浮萍。痛煞煞玉连环掂的瑕疵，碜可可锦回文揉的参差。瘦廉纤对妆奁金粉慵施，愁荏苒绣房中拈针慵使，病恹渐锦筝ㄐ雁柱慵支。念兹，对此。匆匆岁月三之二，恰初三，早初四。呖呖风前孤雁儿，感起我一弄儿嗟咨。　　【黄钟尾声】雁儿，你写西风曲似苍颉字，对南浦愁如宋玉词。恰春归，早秋至，多寒温，少传示。恼人肠，聒人耳，碎人心，堕人志。雁儿，直被你撺掇出无限相思，偏怎生不寄俺有情分故人书半纸。","dynasty":"元代","title":"【南吕】一枝花　丽情"}
{"author":"贯云石","content":"东村醉西村依旧，今日醒来日扶头，直吃得海枯石烂恁时休！将屠龙剑，钓鳌钩，遇知音都去做酒。　　返旧约十年心事，动新愁半夜相思，常记得小窗人静夜深时。正西风闲时水，秋兴浅不禁诗，凋零了红叶儿。　　雪香兰高侵云鬓，玉灵芝斜捧乌云，轮靥里包藏著些粉霜痕。耳垂儿冰雪捏，小孔儿里都是玉酥湮，只被这业环儿把他拖逗损。　　挨着靠着云窗同坐，偎着抱着月枕双歌，听着数着愁着怕着早四更过。四更过情未足，情未足夜如梭，天哪，更闰一更儿妨什么！","dynasty":"元代","title":"【中吕】红绣鞋_东村醉西村"}
{"author":"贯云石","content":"战西风几点宾鸿至，感起我南朝千古伤心事。展花笺欲写几句知心事，空教我停霜毫半晌无才思。往常得兴时，一扫无瑕疵，今日个病厌厌刚写下两个相思字。　　起初儿相见十分砒タ，心肝儿般敬重将他占。数年间来往何曾厌？这些时陡恁的恩情俭。推道是板障柳青严，统镘姨夫欠，只被俏苏卿抛闪煞穷双渐。","dynasty":"元代","title":"【正宫】塞鸿秋　代人作"}
{"author":"贯云石","content":"花落黄昏，暮云将尽，专盼青鸾信。宝兽香焚，又到愁时分。　　【混江龙】相思慰闷，绣屏斜倚正销魂。带围宽尽，消减精神。翠被任薰终不暖，玉杯慵举几番温，鸾钗半鹑蝉鬓，长吁短叹，频啼痕。　　【寄生草】琼簪折，宝鉴分。今春又惹前春恨，泪珠儿滴尽愁难尽，瘦庞儿不似当时俊。思量几度甚时休，相思满腹何年尽？　　【金盏儿】风逼透绣罗衾，风刮散楚台云。檐间铁马风敲韵，风摇闲阶翠竹不堪闻。风筛帘影动，风传漏声频。风熏花气爽，风弄月华昏。　　【后庭花】兽炉中香倦焚，银台上灯渐昏。罗帏里和衣睡，纱窗外曙色分。想情人，起来时分，蹀金莲搓玉笋。　　【赚煞】捱的到天明，却有谁亻秋问？咋夜和衣睡把罗裙皱损。一面残妆空泪痕，日高也深院无人。掩重门，烦恼向谁论？独对菱花整乱云。恰待向瘦庞儿上傅粉，欲梳妆却心困，气长吁呵的镜儿昏。","dynasty":"元代","title":"【仙吕】点绛唇　闺愁"}
{"author":"贯云石","content":"担春盛，问酒家，绿杨阴似开图画。下秋千玉容强似花，汗溶溶透入罗帕。　　松杉翠，茉莉香，步回廊老仙策杖。月明中晚风宝殿凉，玉池深藕花千丈。　　鱼吹浪，雁落沙，倚吴山翠屏高挂。看江潮鼓声千万家，卷朱帘玉人如画。　　新诗句，浊酒壶，野人闲不知春去。家童柳边闲钓鱼，趁残红满江鸥鹭。　　新秋至，人乍别，顺长江水流残月。悠悠画船东去也，这思量起头儿一夜。","dynasty":"元代","title":"【双调】寿阳曲_担春盛，问"}
{"author":"贯云石","content":"描不上小扇轻罗，你便是真蓬莱赛他不过，虽然是比不的百二山河。一壁厢嵌平堤，连绿野，端的有亭台百座。暗想东城、逋仙诗有谁酬和？　　【好事近·南】谩说凤凰坡，怎比繁华江左？无穷千古，真个是胜迹极多。烟笼雾锁，绕六桥翠障如螺座。青霭霭山抹柔蓝，碧澄澄水泛金波。　　【石榴花·北】我则见采莲人和采莲歌，端的是胜景胜其他。则他那远峰倒影蘸清波，晴岚翠锁，怪石嵯峨。我则见沙鸥数点湖光破，尹尹哑哑橹声吹过。我则见这女娇羞倚定着雕栏坐，恰便似宝鉴对嫦娥。　　【料峭东风·南】缘何，乐事赏心多？诗朋酒侣吟哦，花浓酒艳，破除万事无过。嬉游玩赏，对清风明月安然坐。任春夏秋月冬天，适兴四时皆可。　　【斗鹌鹑·北】闹穰穰的急管繁弦，齐臻臻的兰舟画舸，娇滴滴粉黛相连，颤巍巍翠云翠云万朵。端的是洗古磨今锦绣窝，你不信试觑波。绿依依杨柳千株，红馥馥芙渠万朵。　　【扑灯蛾·南】清风送蕙香，月穿岫云破。清湛湛水光浮岚碧，响晓钟敲破。乌噎噎猿啼在古岭，见对对鸳鸯戏清波。迢迢似渔舟钓艇，碧澄澄满船雨笠共烟蓑。　　【上小楼·北】密匝匝那一坨，疏刺刺这几窝。我这里对着晴岚，倚着青山，湛着清波。微雨初收，微烟初散，微风初过，却正是再休题淡妆浓抹。　　【扑灯蛾·南】叠叠层楼画阁，簇簇奇花异果。远远的绿莎茵，茸茸的芳草坡，圪蹬的马蹄踏破。隐隐似长桥跨波，细袅袅绿绿金波。迢迢似渔舟钓艇，碧澄澄满船雨笠共烟蓑。　　【尾声】阴晴昼永皆行乐，古往今来题咏多，雪月风花事事可。","dynasty":"元代","title":"【中吕】粉蝶儿北"}
{"author":"贯云石","content":"先自相逢同欢偶，无妨碍燕侣莺俦。并坐同肩共携手，恩情厚，夫妇般相看的好。　　【幺】打听的新来迷歌酒，风闻的别染着个娇羞。弃旧怜新自来有，铁心肠全不想些儿旧。　　【尾】薄幸亏人难禁受，想着那樽席上捻色风流，不良杀教人下不得咒。　　【越调】斗鹌鹑　忆别　　良友曾题，佳人所为。袅袅婷婷，姿姿媚媚。体态温柔，心肠老实。件件习，事事知。妙舞偏宜，清歌更美。　　【紫花儿】一头相见，两意相投，百步相随。去秋同会，重午别离。伤悲，和泪和愁饮酒杯。后约何期，举目长亭，执行临岐。　　【金蕉叶】一曲阳关未已，两字功名去急。四海离愁去国，半霎儿难忘恩德。　　【调笑令】柳七，《乐章集》，把臂双歌真先味。幽欢美爱成佳配，效连理鹣鹣比翼。云窗共寝闻子规，似繁华晓梦惊回。　　【秃厮儿】出郡城愁临浙水，寓钱塘闷度朝夕，匆匆一鞭行色催。洒梨花，雨霏霏，寒食。　　【圣药王】风物熙，丽日迟，连天芳草正萋萋。客万里，人九嶷，遥岑十二远烟迷，生隔断武陵溪。　　【尾】玉人别后空相忆，古犹今之视昔。暮雨楚台云，桃花洞天水。　佳偶　　国色天香，冰肌玉骨。燕语莺吟，鸾歌凤舞，夜月春风，朝云暮雨。美眷爱，俏伴侣。叶落归秋，花生满路。　　【金蕉叶】见他眉来眼去，俺早心满愿足。他道是抛砖引玉，俺却道因祸致福。　　【天净沙】虽然似水如鱼，甚世曾少实多虚，更有闲言剩语。若将他辜负，待古里不信神佛。　　【小桃红】志诚惠性压其余，无半米儿亏人处。觅便寻芳厮照觑。要欢娱，看时相见偷圆聚。知心可腹，牵肠割肚，不枉了用工夫。　　【尾】锦纹封寄情缘簿，罗帕留香信物。常想着相见时话儿甜，早忘了星前月下苦。","dynasty":"元代","title":"【大石调】好观音　怨恨"}
{"author":"贯云石","content":"晓来春匀透，西园第一枝，香暖朱帘酒满卮。思，休歌肠断词。关心事，夜阑入静时。　　金芽薰晓日，碧风度小溪，香暖金炉酒满杯。奇，夜来香透帏。人初睡，玉堂春梦回。　　峨眉能自惜，别离泪似倾，休唱阳关第四声。情，夜深愁寐醒。人孤另，萧萧月二更。　　泪溅描金袖，不知心为谁？芳草萋萋人未归。期，一春鱼雁稀。人憔悴，愁堆入字眉。　　紫箫声初散，玉炉香正浓，凉月溶溶小院中。从，别来衾枕空。游仙梦，一帘梅雪风。　　轻寒堆翠被，东风暖玉纤，香冷金猊月转帘。添，蛾眉新淡尖。香收焰，倚窗愁未タ。　　楚台云归去，待都来三二朝，闲煞东风碧玉箫。箫，宝钗金凤翘。风流貌，把人来憔悴了。","dynasty":"元代","title":"【南吕】金字经_晓来春匀透"}
{"author":"贯云石","content":"金莲早自些娘大，着意收拾越逞过。如今相识眼皮儿薄，休显豁，越遮护着越情多。","dynasty":"元代","title":"【中吕】阳春曲　金莲"}
{"author":"贯云石","content":"郁葱佳气蔼寰区，庆丰年太平时序。民有感，国无虞。瞻仰皇都，圣天子有百灵助。　　【搅筝琶】江山富，天下总欣伏。忠孝宽仁，雄文壮武。功业振乾坤，军尽欢娱，民亦安居。军民都托赖着我天子福，同乐蓬壶。　　【殿前欢】赛唐虞，大元至大古今无。架海梁对着檠天柱，玉带金符。庆风云会龙虎，万户侯千钟录，播四海光千古。三阳交泰，五谷时熟。　　【鸳鸯煞】梅花枝上春光露，椒盘杯里香风度。帐设鲛绡，帘卷虾须。唱道天赐长生，人皆赞祝。道德巍巍，众臣等蒙恩露。拜舞嵩呼，万万岁当今圣明主。","dynasty":"元代","title":"【双调】新水令　皇都元日"}
{"author":"贯云石","content":"柳垂翡翠条，花落胭脂瓣。绿窗绒缕淡，粉脸泪珠弹，洒竹成斑。宝钏松冰腕，蛾眉淡远山。常言道好事多悭，陡恁的千难万难。　　【梁州】卜龟卦铜腥玉笋，盼鸿书目断云山。别离情绪谁曾惯！这些时银筝懒按，锦瑟慵弹，玉箫倦品，宝鉴羞观。病恹恹瘦损容颜，闷昏昏多少愁烦。　　花钿坠懒贴香腮，衫袖湿镇淹泪眼，玉簪斜倦整云鬟。近间，坐间。用工夫修下封鸳鸯缄，无处倩鱼雁。有万种凄凉不可堪，何日回还？　　【骂玉郎】杨花满院东风散，恰才这微雨过燕莺闲，罗帏寂寞空长叹。春色昏，情意懒，芳心惮。　　【感皇恩】呀！则我这春意阑珊，莺老花残。一帘风，三月雨，五更寒。闪的我鸾孤凤单，枕剩衾寒。梨花院，采茶歌，凭阑干。　　【采茶歌】望长安，盼雕鞍，夕阳花草树遮山。叠翠堆岚凝望眼，则我这薄情何处走云山？　　【尾声】半帘红日愁天晚，一盏孤灯照夜阑，全不似当时旧风范。绣床又倦攀，梳妆又意懒，瘦怯怯裙腰儿旋旋的趱。","dynasty":"元代","title":"【南吕】一枝花　离闷"}
{"author":"贯云石","content":"花债萦牵酒病魔，谁唱相思肠断歌？旧愁没奈何，更添新恨多。　　昨日欢娱今日别，满腹离愁何处说？一声长叹嗟，凭阑人去也。　　冷落桃花扇影歌，羞对青铜扫翠蛾。风流情减多，未知是若何？　　情泪新痕压旧痕，心事相关谁共论？黄昏深闭门，被儿独自温。　　懒对菱花不欲拈，愁理晨妆不甚タ。玉纤春笋尖，倦将脂粉添。　　红叶传情着意拈，书遍相思苦未タ。诉愁斑管尖，旋将心事添。　　梦里相逢情倍加，梦断香闺愁恨多。梦他憔悴他，争如休梦他。","dynasty":"元代","title":"【越调】凭阑人　题情"}
{"author":"贯云石","content":"羞画远山眉，不タ宫样妆，平白地招揽这场愁。枉了那旧日恩情，旧时风韵，直恁么改模夺样。　　【间金四块玉】冤家早是没胆量，遭逢着很毒爹娘。赤紧地家私十分怏，生纽做水远山长。　　【减字木兰花】早是愁怀百倍伤，那更值秋光，逐朝倚定门儿望。怯昏黄，怕的是塞角韵悠扬。　　【高过金盏儿】入兰堂，断人肠，塞鸿相和蛩吟响。烧残沉麝，灭了银。却欲待刚睡些，隔纱窗凉月儿转回廊。　　【卖花声煞】簌朱帘猛然离了绣幌，携手相将入洞房。欲诉相思晓鸡唱，好梦惊回泪万行，都滴在枕头儿上。","dynasty":"元代","title":"【双调】醉春风"}
{"author":"贯云石","content":"看别人鞍马上胡颜，叹自己如尘世污眼。英雄谁识男儿汉，岂肯向人行诉难？　　阳气盛冰消北岸，暮云遮日落西山，四时天气尚轮还。秦甘罗疾发禄，姜吕望晚登坛，迟和疾时运里趱。","dynasty":"元代","title":"【中吕】醉高歌过红绣鞋_看别人鞍马"}
{"author":"贯云石","content":"觑着你十分艳姿，千成心事。若不就着青春，择个良姻，更待何时？等个忄空伺，寻个挣四，成就了这翰林学士。","dynasty":"元代","title":"【中吕】小上楼　赠伶妇"}
{"author":"贯云石","content":" 战西风几点宾鸿至，感起我南朝千古伤心事。展花笺欲写几句知心事，空教我停霜毫半晌无才思。往常得兴时，一扫无瑕疵。今日个病厌厌刚写下两个相思字。","dynasty":"元代","tags":"秋天，抒情，相思","title":"塞鸿秋·代人作"}
{"author":"贯云石","content":"隔帘听，几番风送卖花声。夜来微雨天阶净。小院闲庭，轻寒翠袖生。穿芳径，十二阑干凭。杏花疏影，杨柳新晴。","dynasty":"元代","tags":"写景，抒情，闲适","title":"殿前欢·隔帘听"}
{"author":"贯云石","content":"自然体态温柔，可意庞儿奈羞。看时节偷眼将人溜，送与人些风流证候。　　蜂媒蝶使空迤逗，燕子莺儿不自由。恰便似一枝红杏出墙头，不能够折入手，空教人风雨替花羞。","dynasty":"元代","title":"【中吕】醉高歌过喜春来　题情"}
{"author":"贯云石","content":"长街上告人，破窑里安身，捱的是一年春尽一年春，谁承望眷姻？红鸾来照孤辰运，白身合有姻缘分，绣球落处便成亲，因此上忍著疼撞门。","dynasty":"元代","title":"【正宫】醉太平　失题"}
{"author":"贯云石","content":"挨着靠着云窗同坐，偎着抱着月枕双歌，听着数着愁着怕着早四更过。四更过情未足，情未足夜如梭。天哪，更闰一更儿妨甚么！","dynasty":"元代","tags":"女子，爱情","title":"红绣鞋"}
{"author":"贯云石","content":"新秋至，人乍别，顺长江水流残月。悠悠画船东去也！这思量起头儿一夜。","dynasty":"元代","title":"落梅风·新秋至"}
{"author":"贯云石","content":"战西风遥天几点宾鸿至，感起我南朝千古伤心事。展花笺欲写几句知心事，空教我停霜毫半晌无才思。往常得兴时，一扫无瑕疵。今日个病恹恹刚写下两个相思字。","dynasty":"元代","title":"塞鸿秋"}
{"author":"贯云石","content":"若还与他相见时，道个真传示：不是不修书，不是无才思，绕清江买不得天样纸。","dynasty":"元代","title":"双调·清江引"}
{"author":"贯云石","content":"晚来碧海风沉，满楼明月留人住。琼花香外，玉笙初响，修眉如妒。十二阑干，等闲隔断，人间风雨。望画桥檐影，紫芝尘暖，又唤起、登临趣。回首西山南浦。问云物、为谁掀舞。关河如此，不须骑鹤，尽堪来去。月落潮平，小衾梦转，已非吾土。且从容对酒，龙香＊茧，写平山赋。","dynasty":"元代","title":"水龙吟咏扬州明月楼南濠词话"}
{"author":"贯云石","content":"竞功名有如车下坡，惊险谁参破？昨日玉堂臣，今日遭残祸。争如我避风波走在安乐窝！","dynasty":"元代","tags":"政治，生活，抒情，愤懑","title":"清江引·竞功名有如车下坡"}
{"author":"贯云石","content":"金钗影摇春燕斜，木杪生春叶。水塘春始波，火候春初热。土牛儿载将春到也。","dynasty":"元代","tags":"春天，写景","title":"清江引·立春"}
{"author":"贯云石","content":"采得芦花不涴尘，翠蓑聊复藉为茵。西风刮梦秋无际，夜月生香雪满身。毛骨已随天地老，声名不让古今贫。青绫莫为鸳鸯妒，欸乃声中别有春。","dynasty":"元代","title":"芦花被"}
{"author":"贯云石","content":"澄净秋江一舸轻，不堪踪迹乐平生。西风两鬓山河在，落日满船鸿雁声。村酒尚存黄阁醉，短檠犹照玉关情。料应今夜怀乡梦，残月萧萧月二更。","dynasty":"元代","title":"秋江感"}
{"author":"贯云石","content":"三尺青青古太阿，舞风斫碎一川波。长桥有影蛟龙惧，流水无声日夜磨。两岸带烟生杀气，五更弹雨和渔歌。秋来只恐西风恶，销尽锋棱恨转多。","dynasty":"元代","title":"蒲剑"}
{"author":"贯云石","content":"茅栋萧萧水石间，放怀终日对林峦。梦回不觉丹临砌，吟罢始知身倚阑。药碓夜舂云母急，石瓶秋迸井花寒。群鱼亦得逍遥乐，何用机心把钓竿。","dynasty":"元代","title":"三一庵"}
{"author":"贯云石","content":"沧海茫茫叙远音，何人不发故乡吟。十年故旧三生梦，万里乾坤一寸心。秋水夜看灯下剑，春风时鼓壁间琴。迩来自愧头尤黑，赢得人呼小翰林。","dynasty":"元代","title":"神州寄友"}
{"author":"贯云石","content":"路隔苍苔卒未通，泉花如发玉濛濛。蛟浮海近云窗湿，蚊怯山寒葛帐空。高枕不知秋水上，开门忽见暮帆东。物华万态俱忘我，北望惟心一寸红。","dynasty":"元代","title":"初至江南休暑凤凰山"}
{"author":"贯云石","content":"天涯芳草亦婆娑，三釜凄凉奈我何。细较十年衣上泪，不如慈母线痕多。","dynasty":"元代","title":"思亲"}
{"author":"贯云石","content":"山上清风山下尘，碧沙流水浅如春。不知松外谁敲月？惊动南华梦里人。","dynasty":"元代","title":"题庐山太平宫"}
{"author":"贯云石","content":"天远岳阳楼影孤，下窥梦泽渺平芜。城南老树依然在，试问仙童重到无。","dynasty":"元代","title":"题岳阳楼"}
{"author":"贯云石","content":"秋鸣无数醉秦娥，却把轻风惹扇罗。明月碧澄天似水，此山云气动纤波。","dynasty":"元代","title":"题陈北山扇五首其一"}
{"author":"贯云石","content":"红旭如铅海上来，苍苍烟雾小蓬莱。东风昨夜醇如酒，吹得桃花满树开。","dynasty":"元代","title":"题陈北山扇五首其二"}
{"author":"贯云石","content":"翠幕低垂护午阴，碧瓶里面水痕深。东风截断人间热，勾引清凉养道心。","dynasty":"元代","title":"题陈北山扇五首其三"}
{"author":"贯云石","content":"一帘明月倚阑干，宇宙尤宜就夜看。飞上仙槎河汉近，手招沆瀣海铜盘。","dynasty":"元代","title":"题陈北山扇五首其四"}
{"author":"贯云石","content":"功成不用服丹砂，笑指云霞总是家。清晓山中三尺雪，道人神气是梅花。","dynasty":"元代","title":"题陈北山扇五首其五"}
{"author":"贯云石","content":"风外丁当响佩环，玉人依约凭湖山。侍儿报有君王命，月下轻轻整翠鬟。","dynasty":"元代","title":"宫词"}
{"author":"贯云石","content":"洞花幽草结良缘，被我瞒他四十年。今日不留生死相，海天明月一般圆。","dynasty":"元代","title":"辞世诗"}
{"author":"贯云石","content":"美人一别三千年，思美人兮在我前。桃花染雨入白兆，信知尘世逃神仙。空山亭亭伴朝暮，老树悲啼发红雾。为谁化作神仙区，十丈风烟挂淮浦。暖翠流香春自活，手撚残霞皆细末。几回云外落清啸，美人天上骑丹鹤。神游八极栖此山，流水杳然心自閒。解剑狂歌一壶外，知有洞府无人间。酒酣仰天呼太白，眼空四海无纤物。明月满山招断魂，春风何处求颜色。","dynasty":"元代","title":"桃花岩"}
{"author":"贯云石","content":"仙风雕雪玲珑温，吴姬剪月纤纤昏。行云补髻翠光滑，凤凰叫落空山月。手摘閒愁八字分，春山恨重画不伸。肌浓汗腻朱粉匀，背人挥泪妆无痕。霜刀自制石榴裙，闭门不识诸王孙。绿烟熏透蓝田玉，罗带随风换装束。飞鸟衔怨过长门，芳菲不忍韶华屋。连环步窄玉佩响，霓裳袖阔春风长。钏松腕瘦觉多情，举手搔天天亦痒。锦香帐冷兰灯沈，落花不入芙蓉衾。三山路杳银河深，彩鸾高诉愁人心。天与美人倾国色，不如更与美人节。梦里梅花梦外身，万古千年对明月。","dynasty":"元代","title":"美人篇"}
{"author":"贯云石","content":"北溟鱼背几千里，负我大梦游弱水。蓬莱隔眼不盈拳，碧落香销吹不起。茜裙女儿怀远游，远人不归明月羞。宝钗绾髻翠欲流，凤鬟十二照暮秋。女娲炼石补天手，手拙石开露天丑。琼楼玉宇亦人间，直指示君君见不。斯须鱼去梦亦还，白云与我游君山。","dynasty":"元代","title":"君山行"}
{"author":"贯云石","content":"老墨糊天霹雳死，手擘明珠换眸子。一潜渊泽久不跃，泥活风须色深紫。虬髯老子家燕城，怒吹九龙无馀灯。手提百尺阴山冰，连云涂作苍龙形。槎牙爪角随风生，逆鳞射月干戈声。人间仰视玩且听，参辰散落天人惊。潇湘浮黛蛾眉轻，太行不让蓬莱青。烈风倒雪银河倾，珊瑚盏阔堪不平。吸来喷出东风迎，春色万国生龙庭。七年旱绝尧生灵，九年涝涨舜不耕。尔来化作为霖福，为吾大元山海足。","dynasty":"元代","title":"画龙歌"}
{"author":"贯云石","content":"六龙受鞭海水热，夜半金乌变颜色。天河蘸电断鳌膊，刀击珊瑚碎流雪。朔方野客随云间，乘风来游海上山。飞骧拖空渡香水，地避中原杂圣凡。壮鳌九尺解霜鼓，瘦纹巨犬自掀舞。惊看月下墨花鲜，欲作新诗授龙女。人生行此丈夫国，天吴立涛欺地窄。乾坤空际落春帆，身在东南忆西北。","dynasty":"元代","title":"观日行"}
{"author":"贯云石","content":"采石山头日颓色，采石山下江流雪。行客不过水无迹，难以断魂招太白。我亦不留白玉堂，京华酒浅湘云长。新亭风雨夜来梦，千载相思各断肠。","dynasty":"元代","title":"采石歌"}
{"author":"贯云石","content":"吁别离之苦兮，苍梧之野春草青，黄陵庙前春水生。日暮湘裙动轻翠，玉树亭亭染红泪。又闻垓下虞姬泣，斗帐初惊楚歌毕。佳人阁泪弃英雄，剑血不销原草碧。何物谓之别离情，肝肠剥剥如铜声。不如斫其竹，剪其草，免使人生谓情老。","dynasty":"元代","title":"别离情"}
{"author":"贯云石","content":"朝来策杖轻天涯，东风落脚山人家。悠哉野服弃俗态，萧然未受豪华加。儿兮子兮嬉且悲，灯昏小帐连依依。山人已有春微微，吾侪必欲留新题。","dynasty":"元代","title":"题练川书隐壁"}
{"author":"贯云石","content":"雄雷怨别雌雷老，云海镘沙地无草。□尘不受紫檀风，三寸芦中元气巧。微声辚辚喘不栖，魑魅梦哭猩猩饥。壮声九漏雪如铁，酥灯燄冷春风灭。神妻夜传髑髅杯，倒解昆仑饮腥血。紫台云散月荒凉，归路人稀腔更长。","dynasty":"元代","title":"筚篥乐为西瑛公子"}
{"author":"贯云石","content":"西风吹我登斯楼，剑光影动乾坤浮。青山对客有馀瘦，游子思君无限愁。昨夜渔歌动湖末，一分天地十分秋。","dynasty":"元代","title":"岳阳楼"}
{"author":"贯云石","content":"锦袍兮乌帻，神清兮气逸。凌铄兮万象，麾斥兮八极。我思古人兮李太白，孰为使之朝禁林而暮采石也。其天宝之嬖倖欤，公则何所于欣戚。","dynasty":"元代","title":"当涂郡有脱靴亭以谪仙采石得名乃绘之图而赞以诗"}
{"author":"贯云石","content":"幅巾兮野服，貌腴兮神肃。孤鶱兮风雅，唾视兮爵禄。我思古人兮黄山谷，曷为使之六年僰道而九日姑孰也。其符绍之朋党欤，公则何所于荣辱。","dynasty":"元代","title":"山谷守当涂方九日而被谤谪宜州遂作返棹图而系之诗"}
{"author":"贯云石","content":"晚来碧海风沉，满楼明月留人住。璚花香外，玉笙初响，修眉如妒。十二阑干，等闲隔断，人间风雨。望画桥檐影，紫芝尘暖，又唤起、登临趣。回首西山南浦。问云物、为谁掀舞。关河如此，不须骑鹤，尽堪来去。月落潮平，小衾梦转，已非吾土。且从容对酒，龙香涴茧，写平山赋。","dynasty":"元代","title":"水龙吟咏扬州明月楼"}
{"author":"贯云石","content":"新秋至，人乍别，顺长江水流残月。悠悠画船东去也！这思量起头儿一夜。","dynasty":"元代","title":"落梅风"}
{"author":"贯云石","content":"楚怀王，忠臣跳入汨罗江。《离骚》读罢空惆怅，日月同光。伤心来笑一场，笑你个三间强，为甚不身心放？沧浪污你？你污沧浪？","dynasty":"元代","title":"殿前欢"}
{"author":"贯云石","content":"灯意留人云自列。六市轻帘，斗露钱塘月。十二修鬟流翠结。东风摇落仙肌雪。浅浅银壶催晓色。兰影香中，总是江南客。去国一场春梦灭。关情不记分吴越。","dynasty":"元代","title":"蝶恋花钱塘灯夕"}
{"author":"贯云石","content":"若还与他相见时，道个真传示：不是不修书，不是无才思，绕清江买不得天样纸。","dynasty":"元代","title":"双调·清江引"}
{"author":"陈宾","content":"亭以醒心名，心与亭何与。物各有感通，此理贵深喻。岘山峙丰碑，见者皆堕泪。推类尽其余，庶表名亭义。我昨发莆阳，春光正明媚。肩舆撼顿间，思虑杂劳勚。行行复行行，至此若沾醉。振衣蹑斯亭，四顾足清致。芳树布繁阴，晴山荐空翠。时有幽禽来，且无俗驾至。物我方两忘，情景亦相会。天君始泰然，万境绝纤翳。后乐与先忧，虚灵良不昧。揭扁端在兹，夫岂无所试。尚期知我者，他时来作记。","dynasty":"宋代","title":"醒心亭"}
{"author":"端文","content":"夜枕时有声，乘月披衣起。江空寂不闻，芙蓉滴秋水。","dynasty":"清代","title":"凌江阁"}
{"author":"卢祖皋","content":"画楼帘幕卷新晴。掩银屏。晓寒轻。坠粉飘香，日日唤愁生。暗数十年湖上路，能几度，著娉婷。年华空自感飘零。拥春酲。对谁醒。天阔云间，无处觅箫声。载酒买花年少事，浑不似，旧心情。","dynasty":"宋代","tags":"宋词三百首，写景，伤春，怨别，抚今忆昔","title":"江城子·画楼帘幕卷新晴"}
{"author":"卢祖皋","content":"香泥垒燕，密叶巢莺，春晦寒浅。花径风柔，著地舞茵红软。斗草烟欺罗袂薄，秋千影落春游倦。醉归来，记宝帐歌慵，锦屏香暖。别来怅、光阴容易，还又酴醿，牡丹开遍。妒恨疏狂，那更柳花迎面。鸿羽难凭芳信短，长安犹近归期远。倚危楼，但镇日、绣帘高卷。","dynasty":"宋代","tags":"春天，写景，闺怨，怀念","title":"倦寻芳·香泥垒燕"}
{"author":"卢祖皋","content":"春讯飞琼管。风日薄、度墙啼鸟声乱。江城次第，笙歌翠合，绮罗香暖。溶溶涧渌冰泮。醉梦里、年华暗换。料黛眉重锁隋堤，芳心还动梁苑。新来雁阔云音，鸾分鉴影，无计重见。啼春细雨，笼愁澹月，恁时庭院。离肠未语先断。算犹有、凭高望眼。更那堪、芳草连天，飞梅弄晚。","dynasty":"宋代","tags":"宋词三百首，伤春，抒怀","title":"宴清都·初春"}
{"author":"卢祖皋","content":"闲院宇。独自行来行去。花片无声帘外雨。峭寒生碧树。做弄清明时序。料理春酲情绪。忆得归时停棹处。画桥看落絮。","dynasty":"宋代","tags":"婉约，惜春，伤别","title":"谒金门·闲院宇"}
{"author":"卢祖皋","content":"柳边深院。燕语明如翦。消息无凭听又懒。隔断画屏双扇。宝杯金缕红牙。醉魂几度儿家。何处一春游荡，梦中犹恨杨花。","dynasty":"宋代","tags":"女子，闺怨，写鸟，思念","title":"清平乐·柳边深院"}
{"author":"卢祖皋","content":"彭传师于吴江三高堂之前钓雪亭，盖擅渔人之窟宅以供诗境也，赵子野约余赋之。挽住风前柳，问鸱夷当日扁舟，近曾来否？月落潮生无限事，零落茶烟未久。谩留得莼鲈依旧。可是功名从来误，抚荒祠、谁继风流后？今古恨，一搔首。江涵雁影梅花瘦，四无尘、雪飞云起，夜窗如昼。万里乾坤清绝处，付与渔翁钓叟。又恰是、题诗时候。猛拍阑干呼鸥鹭，道他年、我亦垂纶手。飞过我，共樽酒。","dynasty":"宋代","tags":"咏史怀古，写景，托志","title":"贺新郎·挽住风前柳"}
{"author":"卢祖皋","content":"嫩寒催客棹，载酒去、载诗归。正红叶漫山，清泉漱石，多少心期。三生溪桥话别，怅薜萝、犹惹翠云衣。不似今番醉梦，帝城几度斜晖。鸿飞。烟水氵弥氵弥。回首处，只君知。念吴江鹭忆，孤山鹤怨，依旧东西。高峰梦醒云起，是瘦吟、窗底忆君时。何日还寻后约，为余先寄梅枝。","dynasty":"宋代","tags":"相思","title":"木兰花慢·别西湖两诗僧"}
{"author":"卢祖皋","content":"荡红流水无声，暮烟细草黏天远。低回倦蝶，往来忙燕，芳期顿懒。绿雾迷墙，翠虬腾架，雪明香暖。笑依依欲挽，春风教住，还疑是，相逢晚。不似梅妆瘦减。占人间、丰神萧散。攀条弄蕊，天涯犹记，曲阑小院。老去情怀，酒边风味，有时重见。对枕帏空想，东床旧梦，带将离恨。","dynasty":"宋代","title":"水龙吟（赋酴醿）"}
{"author":"卢祖皋","content":"会昌湖上扁舟，几年不醉西山路。流光又是，宫衣初试，安榴半吐。千里江山，满川烟草，薰风淮楚。念离骚恨远，独醒人去，阑干外，谁怀古。亦有鱼龙戏舞。艳晴川、绮罗歌鼓。乡情节意，尊前同是，天涯羁旅。涨渌池塘，翠阴庭院，归期无据。问明年此夜，一眉新月，照人何处。","dynasty":"宋代","title":"水龙吟（淮西重午）"}
{"author":"卢祖皋","content":"段段寒沙浅水，萧萧暮雨孤篷。香罗不共征衫远，砧杵客愁中。别恨慵看杨柳，归期暗数芙蓉。碧梧声到纱窗晓，昨夜几秋风。","dynasty":"宋代","title":"乌夜啼"}
{"author":"卢祖皋","content":"朔风凝冱。不放云来去。稚柳回春能几许。一夜满城飞絮。羊羔酒面频倾。护寒香缓娇屏。唤取雪儿对舞，看他若个轻盈。","dynasty":"宋代","title":"清平乐其四庚申中吴对雪"}
{"author":"卢祖皋","content":"柳色津头泫绿，桃花渡口啼红。一春又负西湖醉，离恨雨声中。客袂迢迢西塞，馀寒剪剪东风。谁家拂水飞来燕，惆怅小楼东。","dynasty":"宋代","title":"乌夜啼其三"}
{"author":"卢祖皋","content":"岸柳黄深绿已垂。庭花红遍白还飞。几回画蜡银台梦，双字香罗金缕衣。山浅澹，水茫弥。顿无消息许多时。杏梁知有新来燕，下却重帘不放归。","dynasty":"宋代","title":"鹧鸪天其三"}
{"author":"卢祖皋","content":"杜鹃啼老春红，翠阴满眼愁无奈。飞来何处，凤軿鸾驭，霞裾云佩。风槛娇凭，露梢慵亸，酒浓微退。念洛阳人去，香魂又返，依然是，风流在。银烛光摇彩翠。画堂深、莫辞沈醉。十年一觉，扬州春梦，离愁似海。浩态难留，粉香吹散，几时重会。向尊前笑折，一枝红玉，帽檐斜戴。","dynasty":"宋代","title":"水龙吟其一赋芍药"}
{"author":"卢祖皋","content":"玉肌翠袖，较似酴醾瘦。几度熏醒夜窗酒。问炎洲何事，得许清凉，尘不到，一段冰壶剪就。晚来庭户悄，暗数流光，细拾芳英黯回首。念日暮江东，偏为魂销，人易老、幽韵清标似旧。正簟纹如水帐如烟，更奈向，月明露浓时候。","dynasty":"宋代","title":"洞仙歌其一赋茉莉"}
{"author":"卢祖皋","content":"槐阴閟暑，荷风清梦，满院双成俦侣。阶庭一笑玉兰新，把酒更、重逢初度。丹书漫启，青云垂上，莫忘八篇奇语。功成休驾玉霄云，且长占、赤城佳处。","dynasty":"宋代","title":"夜飞鹊慢其二寿谢法□"}
{"author":"卢祖皋","content":"挽住风前柳。问鸱夷、当日扁舟，近曾来否。月落潮生无限事，零乱茶烟未久。漫留得、莼鲈依旧。可是从来功名误，抚荒祠、谁继风流后。今古恨，一搔首。江涵雁影梅花瘦。四无尘、雪飞风起，夜窗如昼。万里乾坤清绝处，付与渔翁钓叟。又恰是、题诗时候。猛拍阑干呼鸥鹭，道他年、我亦垂纶手。飞过我，共尊酒。","dynasty":"宋代","title":"贺新郎"}
{"author":"卢祖皋","content":"拟问扁舟，归来趁、蓬莱寿席。还又向、月城迢递，岁寒为客。多竹襟期居已就，一川图画□堪觅。想玉笙、霜鹤拥蹁跹，真仙伯。身早退，头翻黑。心最懒，闲偏适。更新来膝下，始看袍色。安石正多人望在，子公何用缄书力。但年年、把酒为梅花，寻消息。","dynasty":"宋代","title":"月城春/四犯剪梅花其二寿王永叔秘监表兄"}
{"author":"卢祖皋","content":"怪西风、晓来敧帽，年华还是重九。天机衮衮山新瘦，客子情怀谁剖。微雨后。更雁带边寒，袅袅欺罗袖。慵荷倦柳。悄不似黄花，田田照眼，风味尽如旧。登临地，寂寞崇台最久。阑干几度搔首。翻云覆雨无穷事，流水斜阳知否。吟未就。但衰草荒烟，商略愁时候。闲愁浪有。总输与渊明，东篱醉舞，身世付杯酒。","dynasty":"宋代","title":"摸鱼儿九日登姑苏台"}
{"author":"卢祖皋","content":"月痕霜晕，雪染冰裁剪。车马尘中甚曾见。自扬州吟罢，踏遍西湖，堪爱处，偏是情高韵远。冷香惊梦破，姑射人归，图画空遗旧妆面。问何事东君，先与春心，还又是、容易飞花片片。对暮寒修竹哽无言，更画角层城，夜闻吹怨。","dynasty":"宋代","title":"洞仙歌其二"}
{"author":"卢祖皋","content":"锦屏开晓。寒入宫罗峭。脉脉不知春又老。帘外舞红多少。旧时驻马香街。如今细雨苍苔。残梦不成重理，一双蝴蝶飞来。","dynasty":"宋代","title":"清平乐"}
{"author":"卢祖皋","content":"镜屏开晓。寒入宫罗峭。脉脉不知春又老。帘外舞红多少。旧时驻马香阶。如今细雨苍苔。残梦不堪重理，一双胡蝶飞来。","dynasty":"宋代","title":"清平乐"}
{"author":"卢祖皋","content":"玉屏回梦月平兰。元来香冷衣单。柳风特地更将寒。吹上眉端。云羽未回征雁，镜花空舞双鸾。去年芳径又斓斑。门掩春闲。","dynasty":"宋代","title":"画堂春"}
{"author":"卢祖皋","content":"离愁禁不去。好梦别来无觅处。风翻征袂，触目年芳如许。软红尘里鸣鞭镫，拾翠丛中句伴侣。都负岁时，暗关情绪。昨夜山阴杜宇。似把归期惊倦旅。遥知楼倚东风，凝颦暗数。宝香拂拂遗鸳锦，心事悠悠寻燕语。芳草暮寒，乱花微雨。","dynasty":"宋代","title":"鱼游春水"}
{"author":"卢祖皋","content":"护霜云日霭晴空。锦围中。卷香风。弄玉乘鸾，人自蕊珠宫。天遣岁寒为伴侣，还待得，谪仙翁。等闲随处是春功。笑相从。寸心同。不羡鱼轩，蝉冕共荣封。只爱阶庭兰玉秀，梅不老，对乔松。","dynasty":"宋代","title":"江城子（寿外姑外舅）"}
{"author":"卢祖皋","content":"小山初筑自天成。架危亭。与云平。面面梅花，兰槛十分清。唤得长淮春意满，香暗度，月微明。数枝长忆傍岩扃。杖履轻。醉中行。笑问东风，何日是归程。只怕和羹消息近，天未许，遂幽情。","dynasty":"宋代","title":"江城子（外舅作梅玻因寿日作此）"}
{"author":"卢祖皋","content":"几曲微风按柳，生香暖日蒸花。鸳鸯睡足芳塘晚，新绿小窗纱。尺素难将情绪，嫩罗还试年华。凭高无处寻残梦，春思入琵琶。","dynasty":"宋代","title":"乌夜啼"}
{"author":"卢祖皋","content":"照水飞禽斗影，舞风小径低花。征鸿排尽相思字，音信落谁家。系恨腰围顿减，禁愁酒力难加。楼高日暮休帘卷，芳草满天涯。","dynasty":"宋代","title":"乌夜啼"}
{"author":"卢祖皋","content":"柳色津头泫绿，桃花渡口啼红。一春又负西湖醉，离恨雨声中。客袂迢迢西塞，余寒翦翦东风。谁家拂水飞来燕，惆怅小楼东。","dynasty":"宋代","title":"乌夜啼"}
{"author":"卢祖皋","content":"漾暖纹波飐飐，吹晴丝雨濛濛。轻衫短帽西湖路，花气扑春骢。斗草褰衣湿翠，秋千瞥眼飞红。日长不放春醪困，立尽海棠风。","dynasty":"宋代","title":"乌夜啼（西湖）"}
{"author":"卢祖皋","content":"深院静。隔叶鸣禽相应。金鸭云寒闲梦醒。转帘花月影。闲步碧阶香径。亸翠残红慵整。明日阴晴犹未定。试教移小艇。","dynasty":"宋代","title":"谒金门"}
{"author":"卢祖皋","content":"寒半退。斜掩小屏珠翠。柳眼才醒桃欲醉。日高帘影碎。暗解鸳鸯罗带。独立晚风谁会。心事悠悠人好在。画桥流水外。","dynasty":"宋代","title":"谒金门"}
{"author":"卢祖皋","content":"人寂寞。帘外翠阴如幄。团扇藤床花间错。雨边残梦觉。翠浅粉销香薄。临镜不堪梳掠。新恨悠悠无处托。棋声闲院落。","dynasty":"宋代","title":"谒金门"}
{"author":"卢祖皋","content":"闲睡足。冰柱乱敲寒玉。簇簇庭阴嘉树绿。晚蝉声断续。一雨藕花新浴。香破小窗幽独。重理焦桐寻旧曲。隔墙风动竹。","dynasty":"宋代","title":"谒金门"}
{"author":"卢祖皋","content":"庭绿初圆结荫浓。香沟收拾旧梢红。池塘少歇鸣蛙雨，帘幕轻回舞燕风。春又老，笑谁同。澹烟斜日小楼东。相思一曲临风笛，吹过云山第几重。","dynasty":"宋代","title":"鹧鸪天"}
{"author":"卢祖皋","content":"岸柳黄深绿已垂。庭花红遍白还飞。几回画蜡银台梦，双字香罗金缕衣。山浅澹，水茫澹，水茫弥。顿无消息许多时。杏梁知有新来燕，下却重帘不放归。","dynasty":"宋代","title":"鹧鸪天"}
{"author":"卢祖皋","content":"夜雨灯深，春风寒浅。梅姿雪态怜娇软。锦笺闲轴旧缄情，酒边一顾清歌遍。玉局弹愁，冰弦写怨。几时纤手教重见。小楼低隔一街尘，为谁长恁巫山远。","dynasty":"宋代","title":"踏莎行"}
{"author":"卢祖皋","content":"罗袖褪。短鬓独搔谁恨。叶叶秋声风衮衮。万端心一寸。钗凤镜鸾谁问。想见粉香啼损。倩尽飞鸿终未稳。夜来寒陡顿。","dynasty":"宋代","title":"谒金门"}
{"author":"卢祖皋","content":"风不定。移去移来帘影。一雨林塘新绿净。杏梁归燕并。翠袖玉屏金镜。日薄绮疏人静。心事一春疑酒病。鸟啼花满径。","dynasty":"宋代","title":"谒金门"}
{"author":"卢祖皋","content":"兰棹举。相趁落红飞去。一隙轻帘凝睇处。柳丝牵不住。昨日翠蛾金缕。今夜碧波烟渚。好梦无凭窗又雨。天涯知几许。","dynasty":"宋代","title":"谒金门"}
{"author":"卢祖皋","content":"世间谁似蓬仙，坐间八帙齐眉寿。兰阶更喜，孙枝相映，红芳绿秀。鹤舞修庭，鹭飞青嶂，帘垂晴昼。向闲中时有，奚囊背锦，开松户，看云岫。不羡印金垂斗。笑纷纷、白云苍狗。银髯似戟，红颜如炼，风流依旧。野□晴初，陇梅花下，玉笙吹酒。怅今年又是，题笺寄远，倩传杯手。","dynasty":"宋代","title":"水龙吟"}
{"author":"卢祖皋","content":"玉肌翠袖，较似酴醿瘦。几度熏醒夜窗酒。问炎洲何事，得许清凉，尘不到，一段冰壶翦就。晚来庭户悄，暗数流光，细拾芳英黯回首。念日暮江东，偏为魂销，人易老、幽韵清标似旧。正簟纹如水帐如烟，更奈向，月明露浓时候。","dynasty":"宋代","title":"洞仙歌（赋茉莉）"}
{"author":"卢祖皋","content":"月痕霜晕，雪染冰裁翦。车马尘中甚曾见。自扬州吟罢，踏遍西湖，堪爱处，偏是情高韵远。冷香惊梦破，姑射人归，图画空遗旧妆面。问何事东君，先与春心，还又是、容易飞花片片。对暮寒修竹哽无言，更画角层城，夜闻吹怨。","dynasty":"宋代","title":"洞仙歌"}
{"author":"卢祖皋","content":"为胜概。攻愧辞荣念归而未护也，赋此寿之东楼佳丽，缥缈风烟表。幻得楼山更深窈。有苍崖乔木，石磴鸣泉，尘不到，掩映十洲三岛。平生丘壑趣，圭衮何心，自是清时重元老。想月下云根，鹤唳猿吟，人犹道、作计归游太早。待他年功退学商颜，却旋种木奴，缓寻瑶草。","dynasty":"宋代","title":"洞仙歌"}
{"author":"卢祖皋","content":"梅窗雪屋，还赋蓬仙寿。闻说今年胜于旧。有芝书催下，竹史颁春。山好处，留待文章太守。商霖消息近，缥缈闲云，一笑无心又出岫。纵高卧十年，八帙初开，天未许、闲向人间袖手。问西州千骑几时来，对月鹤霜猿，也教知否。","dynasty":"宋代","title":"洞仙歌（上寿）"}
{"author":"卢祖皋","content":"扁舟入浙，便有家山意。全胜轺车驾边地。爱官尘不到，书眼争明，称寿处，春傍梅花影里。平生丘壑志，未老求闲，天亦徘徊就归计。想叠嶂双溪，千骑弓刀，浑不似、白石山中胜趣。怕竹屋梅窗欲成时，又飞诏东山，谢公催起。","dynasty":"宋代","title":"洞仙歌（寿外舅）"}
{"author":"卢祖皋","content":"疏雨过，芳节到戎葵。缠臂细交纹线缕，称身初试碧绡衣。闲步小亭池。花下意，脉脉有谁知。试把花梢和恨数，因看胡蝶著双飞。凝扇立多时。","dynasty":"宋代","title":"望江南"}
{"author":"卢祖皋","content":"十二岁。独立吹笙，声调婉抑，四座叹赏。已而再拜乞词，为赋此曲。洞府堂深花气满，娉婷绿展红围。个中年少出琼姬。双笼金约腕，独把玉参差。子晋台前无鹤驭，人间空有清诗。何如娇小贮帘帷。仙风知有待，凉月渐当时。","dynasty":"宋代","title":"临江仙"}
{"author":"卢祖皋","content":"跨鹤云间犹未久，风流全胜年时。唤回和气上梅枝。酒边春市动，琴外画帘垂。长是细吟攻愧寿，还歌连桂新词。早催凫舄向南飞。一官传鼎鼐，四海看埙篪。","dynasty":"宋代","title":"临江仙"}
{"author":"卢祖皋","content":"湘筠展梦，还是带恨欹枕。对千顷、风荷凉艳，水竹清阴。半掩龟纱，几回小语月华侵。娉婷何处，回首画桥，朱户沈沈。闻道近时，题红传素，长是沾襟。想当日、冰弦弹断，总废清音。准拟归来，扇鸾钗凤巧相寻。如今无奈，七十二峰，划地云深。","dynasty":"宋代","title":"丑奴儿慢"}
{"author":"卢祖皋","content":"秋几许。荒蓼败荷烟渚。贴水飞鸥江欲暮。风帆追急羽。蝶梦转头无据。愁到曲屏深处。寒入双城扃绣户。也应闻细雨。","dynasty":"宋代","title":"谒金门"}
{"author":"卢祖皋","content":"纤指轻拈小砑红。自调宫羽按歌童。寒余芍药阑边雨，香落酴醿架底风。闲意态，小房栊。丁宁须满玉西东。一春醉得莺花老，不似年时怨玉容。","dynasty":"宋代","title":"鹧鸪天"}
{"author":"卢祖皋","content":"朔风凝沍。不放云来去。稚柳回春能几许。一夜满城飞絮。羊羔酒面频倾。护寒香缓娇屏。唤取雪儿对舞，看他若个轻盈。","dynasty":"宋代","title":"清平乐（申中吴对雪）"}
{"author":"卢祖皋","content":"燕掠晴丝袅袅，鱼吹水叶粼粼。禁街微雨洒香尘。寒食清明相近。漫著宫罗试暖，闲呼社酒酬春。晚风帘幕悄无人。二十四番花讯。","dynasty":"宋代","title":"西江月"}
{"author":"卢祖皋","content":"柳塘风紧絮交飞。漾花一水平池。暖香飘径日迟迟。何处酴醿。胡蝶梦中寒浅，杜鹃声里春归。镜容不似旧家时。羞对清溪。","dynasty":"宋代","title":"画堂春"}
{"author":"卢祖皋","content":"台色齐辉，一点长庚，夜来更明。渐日添宫线，功催补衮，春回梅萼，香趁调羹。鹤禁班高，槐庭恩重，八帙骎骎人共荣。谁知道，纵身居公辅，心似书生。东楼见说初成。有帘卷江山万里横。想高情长羡，碧云出处，清时未计，绿野经营。东阁郎君，南宫进士，管领孙枝扶寿觥。齐眉醉，笑尊前乐事，真个全并。","dynasty":"宋代","title":"沁园春（戊辰岁寿攻愧舅）"}
{"author":"卢祖皋","content":"陆续鸣鸠呼晓晴。霏微残雾湿春城。未成梅雨，先做麦寒轻。长日愔愔花又落，短屏曲曲酒初醒。小舟无绪，闲带牡丹行。","dynasty":"宋代","title":"琴调相思引"}
{"author":"卢祖皋","content":"蓼花繁，桐叶下。寂寂梦回凉夜。城角断，砌蛩悲。月高风起时。衣上泪。谁堪寄。一寸妾心千里。人北去，雁南征。满庭秋草生。","dynasty":"宋代","title":"更漏子"}
{"author":"卢祖皋","content":"汀莲凋晚艳，又苹末、起秋风。漫搔首徐吟，微云河汉，疏雨梧桐。飘零倦寻酒笺，记那回、歌管小楼中。玉果蛛丝暗卜，钿钗蝉鬓轻笼。吴云别后重重。凉宴几时同。纵人间信有，犀灵鹊喜，密意难通。双星分携最苦，念经年、犹有一相逢。寂寞桥边旧月，可堪频照西东。","dynasty":"宋代","title":"木兰花慢"}
{"author":"卢祖皋","content":"烛房花幌参差见。疏帘镇日萦愁眼。巫峡小山屏。梦云犹未成。带霜边雁落。双字宫罗薄。二十四阑干。夜来相对寒。","dynasty":"宋代","title":"菩萨蛮"}
{"author":"卢祖皋","content":"寒丛弄日，宝钿承露，篱落亭亭相倚。当年彭泽未归来，料独抱、幽香一世。疏风冷雨，澹烟残照，日日重阳天气。帽檐已是半欹斜，问瓮里、新篘熟未。","dynasty":"宋代","title":"鹊桥仙（菊）"}
{"author":"卢祖皋","content":"槐阴闷暑，荷风清梦，满院双成俦侣。阶庭一笑玉兰新，把酒更、重逢初度。丹书漫启，青云垂上，莫忘八篇奇语。功成休驾玉霄云，且长占、赤城佳处。","dynasty":"宋代","title":"鹊桥仙（寿谢法□）"}
{"author":"卢祖皋","content":"怪西风、晓来＿帽，年华还是重九。天机衮衮山新瘦，客子情怀谁剖。微雨后。更雁带边寒，袅袅欺罗袖。慵荷倦柳。悄不似黄花，田田照眼，风味尽如旧。登临地，寂寞崇台最久。阑干几度搔首。翻云覆雨无穷事，流水斜阳知否。吟未就。但衰草荒烟，商略愁时候。闲愁浪有。总输与渊明，东篱醉舞，身世付杯酒。","dynasty":"宋代","title":"摸鱼儿（九日登姑苏台）"}
{"author":"卢祖皋","content":"骄嘶破清晓，分恨临期。花下恁月明知。余光是处散离思，最怜香霭霏霏。牵衣＿弹泪，问凄风愁露，划地东西。留鞭换佩，怕匆匆、已是迟迟。凉怯几番罗袂，还燕别文梁，萤点书帏。一自秋娘迢递，黄金对酒，争忍轻挥。新来院落，雁难寻、帘幕长垂。怕凋梧敲径，惊回旧梦，应也颦眉。","dynasty":"宋代","title":"夜飞鹊慢"}
{"author":"卢祖皋","content":"虹雨才收，正抱叶残蝉，渐老云木。银汉飞星，玉壶零露，万里素秋如沐。倚颦抱独。盼娇曾记郎心目。向艳歌偏爱，赋情多处寄衷曲。凄凉漫有，旧月阑干，夜凉无因，重照颓玉。扇纨收、鸾孤蠹损，一番愁绪黯相触。回首寒云空雁足。露井零乱，已是负了桐阴，可堪轻误，满篱种菊。","dynasty":"宋代","title":"秋霁"}
{"author":"卢祖皋","content":"小阁腾腾人似醉。鸣阶簌簌霜林坠。起向楼头看雪意。云犹未。雁声一片江风起。官里从容何日是。偷闲著便寻幽事。见说小桥清浅水。梅欲蕊。吟边陡觉添风味。","dynasty":"宋代","title":"渔家傲"}
{"author":"卢祖皋","content":"檐玉敲寒声不定。水仙瓶里梅相映。半缕篝香云欲暝。窗几静。月华时送琅玕影。不用五湖寻小艇。吾庐剩有闲风景。薄醉起来行藓径。多幽兴。悠然一霎风吹醒。","dynasty":"宋代","title":"渔家傲"}
{"author":"卢祖皋","content":"白石山中风景异。先生日日怀归计。何事黄冈飞雪地。偏著意。画堂却为东坡起。人说前身坡老是。文章气节浑相似。只待鼎彝勋业遂。梅花外。归来长向山中醉。","dynasty":"宋代","title":"渔家傲（寿白石）"}
{"author":"卢祖皋","content":"愧师承。宣路虽不逮，而寿过之。结屋姑苏台之北，种花弄孙以自适，世念甚轻。今七十有四矣，耳目聪明，髭鬓未白。因其初度，赋醉梅花一首寿之传得西林一派清。年华垂过欠官称。居无多地花常好，客有来时鹤自鸣。分蕊馆，驻箳星。齐眉相对眼尤明。弄孙教子婆娑醉，岁岁疏梅入寿觥。","dynasty":"宋代","title":"醉梅花"}
{"author":"卢祖皋","content":"翠楼十二阑干曲。雨痕新染蒲桃绿。时节又黄昏。东风深闭门。玉箫吹未彻。窗影梅花月。无语只低眉。闲拈双荔枝。","dynasty":"宋代","title":"菩萨蛮"}
{"author":"卢祖皋","content":"洒窗声未定，怪襟袖、峭寒欺。渐邑界空明，山河表里，玉幻琼移。天边占春最早，万花中、不遣一尘飞。清想吟鞭瘦倚，醉怜歌锦红围。谁知。未去心期。慵酒更慵诗。算可人惟有，光浮茗碗，香浸梅枝。长安又惊岁换，笑吹来、空点发成丝。一舸沧江浩渺，几回归梦参差。","dynasty":"宋代","title":"木兰花慢（赋雪）"}
{"author":"卢祖皋","content":"杜鹃啼老春红，翠阴满眼愁无奈。飞来何处，凤軿鸾驭，霞裾云佩。风槛娇凭，露梢慵亸，酒浓微退。念洛阳人去，香魂又返，依然是，风流在。银烛光摇彩翠。画堂深、莫辞沈醉。十年一觉，扬州春梦，离愁似海。浩态难留，粉香吹散，几时重会。向尊前笑折，一枝红玉，帽檐斜戴。","dynasty":"宋代","title":"水龙吟（赋芍药）"}
{"author":"卢祖皋","content":"玉钩清晓上帘衣。香雾湿春枝。余寒逗雨，罗裙无赖，重暖金猊。柳边谁寄东风缆，流水只年时。无人为记，天涯归思，梁燕空飞。","dynasty":"宋代","title":"眼儿媚"}
{"author":"卢祖皋","content":"翠阴春画永，乍帘幕、暖飘香。正玉节来归，斑衣戏舞，□□荧煌。椿期始开九秩，看芝兰、奕叶早传芳。都把一门瑞气，酿成九蕴霞觞。相将。诏墨趣星郎。乐事未渠央。渐锦封鸾诰，鱼轩象服，争贲萱堂。西池献桃未熟，醉西湖、日日想偏长。紫燕黄鹂院落，牡丹红药时光。","dynasty":"宋代","title":"木兰花慢（寿具舍使母夫人）"}
{"author":"卢祖皋","content":"并致贺礼向蒲江佳处，报新葺、小亭轩。有碧嶂青池，幽花瘦竹，白鹭苍烟。年华再周甲子，对黄庭、心事只翛然。都占壶天岁月，便成行地神仙。十年。微禄萦牵。梦绕浙东船。更吾庐才喜，藩篱尽剖，门巷初全。何时归来拜寿，尽团栾、笑语玉尊前。吟寄疏梅驿外，思随飞雁行边。","dynasty":"宋代","title":"木兰花慢"}
{"author":"卢祖皋","content":"午睡醒来策瘦筇。几痕茸绿径苔封。石榴初□舞裙红。中酒情怀滋味薄，肥梅天气带衣慵。日长门巷雨余风。","dynasty":"宋代","title":"浣溪沙"}
{"author":"卢祖皋","content":"续续露蛩鸣，索索风梧语。瘦骨从来不奈秋，一夜秋如许。簟冷卷风漪，髻滑抛云缕。展转无人共此情，画角吹残雨。","dynasty":"宋代","title":"卜算子"}
{"author":"卢祖皋","content":"双鬓晚风前，一笛秋云外。木叶飞时看好山，山亦于人耐。意到偶题诗，饮少先成醉。笑折花枝步短檐，此意无人会。","dynasty":"宋代","title":"卜算子"}
{"author":"卢祖皋","content":"佩解洛波遥，弦冷湘江渺。月底盈盈误不归，独立风尘表。窗绮护幽妍，瓶玉扶轻袅。别后知谁语素心，寂寞山寒峭。","dynasty":"宋代","title":"卜算子（水仙）"}
{"author":"卢祖皋","content":"寒谷耿春姿，遥夜乘幽兴。忆得和香载月归，醉里清魂醒。霜月解随人，不解将疏影。想见江南万斛愁，云卧衣裳冷。","dynasty":"宋代","title":"卜算子（忆梅花）"}
{"author":"卢祖皋","content":"徉湖山间，望之为蓬瀛仙翁也。因赋此以寿之，俾舟人歌以和渔唱盘谷居成，辋川图就，便从鸥鹭寻盟。泛溪窈窕，游钓寄高情。尚忆儿童旧地，疏帘外、烟雨新晴。微吟罢，渔歌乡答，欸乃醉中听。蓬瀛。归计早，下帆坐阅，涛浪堪惊。爱闲身长占，风澹波平。夜雪何时访戴，梅花下、同款柴扃。还知否，清时未许，野渡有舟横。","dynasty":"宋代","title":"满庭芳"}
{"author":"卢祖皋","content":"暖入新梢风又起。秋千外、雾萦丝细。鸠侣寒轻，燕泥香重，人在杏花窗里。十二银屏山四倚。春醪困、共篝沈水。却说当时，柳啼花怨，魂梦为君迢递。","dynasty":"宋代","title":"夜行船"}
{"author":"卢祖皋","content":"眉青。炯如微月澹疏星。”故末章及之。江南秋欲遍。正莼际鲈分，酒边螯荐。青林雁霜浅。问风流何事，试华偏晚。凌波步远。误池馆、薰风笑宴。梦回时，细翦荷衣，尚倚半酣妆面。深院。绮霞低映，步障横陈，暮天慵倦。无言笑倩。尊前恨，仗谁遣。似重来鹤驭，锦城依旧，无复仙风宛转。念疏星澹月，长眉甚时再见。","dynasty":"宋代","title":"瑞鹤仙"}
{"author":"卢祖皋","content":"芙蓉香卸桐阴薄。水窗未雨凉先觉。何处理秋裳。月高砧杵长。袂罗新恨悄。展转屏山晓。长是卷帘时。翠禽相对飞。","dynasty":"宋代","title":"菩萨蛮"}
{"author":"卢祖皋","content":"十顷涵空碧。画图中、峥嵘幻玉，乱零吹璧。倚遍危阑吟不尽，把酒风前岸帻。记当日、西湖为客。谁翦吴淞江上水，笑乾坤、奇事成儿剧。还照我，夜窗白。崇台目断清无极。引枝筇、琼瑶步软，印登临屐。娃馆娉婷知何在，泪粉愁浓恨积。故化作、飞花狼籍。旧事悠悠浑莫问，有玉蟾、醉里曾相识。聊伴我，夜吹笛。","dynasty":"宋代","title":"贺新郎（姑苏台观雪）"}
{"author":"卢祖皋","content":"万里岷峨路。笑归来、野逸萧闲，旧时风度。玉陛金闺春引处，迟却京华步武。漫赢得、西湖佳趣。香篆琴丝帘影外，有朝云、夜月和鸥鹭。都辨我，醉中句。飞凫又报匡庐去。怕赤霄、班里依然，有人留取。头黑功名浑好在，漫浪从渠赋予。但爱我、襟期相遇。满把一觞为君寿，有风荷、万顷摇清暑。聊为此，釂金缕。","dynasty":"宋代","title":"贺新郎（送曹西士宰建昌）"}
{"author":"卢祖皋","content":"梦回金井卸梧桐。嘶马带疏钟。草面露痕浓。渐薄袖、清寒暗通。天低绛阙，云浮碧海，残月尚朦胧。吹面桂花风。峭不似、红尘道中。","dynasty":"宋代","title":"太常引（趋省闻桂偶成）"}
{"author":"卢祖皋","content":"惜春心。步花阴。怕春深。风扬游丝吹落絮，满园林。日长帘幕沈沈。朱阑畔、斜亸琼簪。笑摘梨花间照水，贴眉心。","dynasty":"宋代","title":"倚阑令"}
{"author":"卢祖皋","content":"楼倚晴空，炎云净、晚来风力。沧海外、等闲吹上，满轮寒璧。河汉低垂天欲近，乾坤浩荡秋无极。凭阑干、衣袂拂青冥，知何夕。登眺地，追畴昔。吴越事，皆陈迹。对清光只有，醉吟消得。万古悠悠惟月在，浮生衮衮空头白。自骑鲸、仙去有谁知，遥相忆。","dynasty":"宋代","title":"满江红（齐云月酌）"}
{"author":"卢祖皋","content":"拟问扁舟，归来趁、蓬莱寿席。还又向、月城迢递，岁寒为客。多竹襟期居已就，一川图画□堪觅。想玉笙、霜鹤拥蹁跹，真仙伯。身早退，头翻黑。心最懒，间偏适。更新来膝下，始看袍色。安石正多人望在，子公何用缄书力。但年年、把酒为梅花，寻消息。","dynasty":"宋代","title":"满江红（寿王永叔秘监表兄）"}
{"author":"卢祖皋","content":"六鹤飞来松帐晓，菊迟梅早年光。西池移宴到萱堂。笙箫清弄玉，环佩暖回香。未问诰花金五色，新来乐事难量。双添雏凤趁称觞。争书八十字，分抱彩衣旁。","dynasty":"宋代","title":"临江仙"}
{"author":"卢祖皋","content":"春色元无主。荷东君、着意看承，等闲分付。多少无情风与浪，又那更、蝶欺蜂妒。算燕雀、眼前无数。纵便帘栊能爱护，到如今、已是成迟暮。芳草碧，遮归路。看看做到难言处。怕宣郎、轻转旌旗，易歌襦袴。月满西楼弦索静，云蔽昆城阆府。便恁地、一帆轻举。独倚阑干愁拍碎，惨玉容、泪眼如红雨。去与住，两难诉。","dynasty":"宋代","title":"贺新郎"}
{"author":"卢祖皋","content":"柳黄移上袂罗单。酒醒娇亸风鬟。茗瓯才试鹧鸪斑。沈炷熏残。夜雨可无归梦，晓风何处征鞍。海棠开了尚凭阑。划地春寒。","dynasty":"宋代","title":"画堂春·柳黄移上袂罗单"}
{"author":"卢祖皋","content":"玉肌春瘦。别凤离鸾後。柳外画船看翠袖。眼艳风流依旧。杏梁语燕绸缪。可堪前梦悠悠。几度欲成花雨，断云还过南楼。","dynasty":"宋代","title":"清平乐·玉肌春瘦"}
{"author":"卢祖皋","content":"柳色津头泫绿，桃花渡口啼红。一春又负西湖醉，离恨雨声中。客袂迢迢西塞，馀寒翦翦东风。谁家拂水飞来燕，惆怅小楼东。","dynasty":"宋代","title":"乌夜啼·柳色津头泫绿"}
{"author":"卢祖皋","content":"间院宇。独自行来行去。花片无声帘外雨。峭寒生碧树。做弄清明时序。料理春酲情绪。忆得归时停棹处。画桥看落絮。","dynasty":"宋代","title":"谒金门·间院宇"}
{"author":"卢祖皋","content":"香漠漠。低卷水风池阁。玉腕笼纱金半约。睡浓团扇落。雨後凉生云薄。女伴棹歌声乐。采得双莲迎笑剥。柳阴多处泊。","dynasty":"宋代","title":"谒金门·香漠漠"}
{"author":"卢祖皋","content":"岸柳黄深绿已垂。庭花红遍白还飞。几回画蜡银台梦，双字香罗金缕衣。山浅澹，水茫澹，水茫弥。顿无消息许多时。杏梁知有新来燕，下却重帘不放归。","dynasty":"宋代","title":"鹧鸪天·岸柳黄深绿已垂"}
{"author":"卢祖皋","content":"夹岸垂杨步障深。露桥横截影沈沈。数家篱落，一晌晚凉侵。闲倚短篙停夜月，静看双翅落栖禽。久无羁思，前事忽惊心。","dynasty":"宋代","title":"相思引"}
{"author":"卢祖皋","content":"玉钩裁，罗袜浅。心事漫拈针线。钗半?，鬓慵梳。新来消瘦无。江南路。花无数。春梦不知何处。帘影转，瞑禽西。看看眉黛低。","dynasty":"宋代","title":"更漏子·玉钩裁"}
{"author":"卢祖皋","content":"昼长人倦。正凋红涨绿，懒莺忙燕。丝雨濛晴，放珠帘高卷。神仙笑宴。半醒醉、彩鸾飞遍。碧玉阑干，青油幢幕，沈香庭院。洛阳图画旧见。向天香深处，犹认娇面。雾縠霞绡，闻绮罗裁翦。情高意远。怕容易、晓风吹散。一笑何妨，银台换蜡，铜壶催箭。","dynasty":"宋代","title":"锦园春三犯/锦园春"}
{"author":"卢祖皋","content":"杜鹃啼老春红，翠阴满眼愁无奈。飞来何处，凤軿鸾驭，霞裾云佩。风槛娇凭，露梢慵亸，酒浓微退。念洛阳人去，香魂又返，依然是，风流在。银烛光摇彩翠。画堂深、莫辞沈醉。十年一觉，扬州春梦，离愁似海。浩态难留，粉香吹散，几时重会。向尊前笑折，一枝红玉，帽檐斜戴。","dynasty":"宋代","title":"水龙吟·杜鹃啼老春红"}
{"author":"卢祖皋","content":"锦云香满镜，岸巾横笛，浮醉一舟轻。别愁萦短鬓，晚凉池阁，此地忽逢迎。柄圆敧绿，倚风流、还恁娉婷。凭画阑，嫣然输笑，无语寄心情。盈盈。露华匀玉，日影酣红，记晚妆慵整。还暗惊、人间离合，羞对池萍。三年一觉西湖梦，又等闲、金井秋声。销魂久，夜深月冷风清。","dynasty":"宋代","title":"渡江云·锦云香满镜"}
{"author":"卢祖皋","content":"南馆西池迎笑处，轻行不耐冰绡。粉香飞过碧阑桥。芙蕖争态度，杨柳学飘摇。醉里鸾飙乘月去，碧云依旧迢迢。深情谁为寄娇娆。簟纹风外展，香篆过边销。","dynasty":"宋代","title":"临江仙·南馆西池迎笑处"}
{"author":"卢祖皋","content":"翠阴春昼永，乍帘幕、暖飘香。正玉节来归，斑衣戏舞，□□荧煌。椿期始开九秩，看芝兰、奕叶早传芳。都把一门瑞气，酿成九酝霞觞。相将。诏墨趣星郎。乐事未渠央。渐锦封鸾诰，鱼轩象服，争贲萱堂。西池献桃未熟，醉西湖、日日想偏长。紫燕黄鹂院落，牡丹红药时光。","dynasty":"宋代","title":"木兰花慢·翠阴春昼永"}
{"author":"卢祖皋","content":"澄江晓碧，君山秋静，人与江山俱秀。最声吹下紫泥封，看宣献、风流依旧。□袍对引，鱼轩徐驾，小队旌旗陪後。万家指点寿星明，更把菊、登高时候。","dynasty":"宋代","title":"鹊桥仙·澄江晓碧"}
{"author":"卢祖皋","content":"怪西风、晓来敧帽，年华还是重九。天机衮衮山新瘦，客子情怀谁剖。微雨後。更雁带边寒，袅袅欺罗袖。慵荷倦柳。悄不似黄花，田田照眼，风味尽如旧。登临地，寂寞崇台最久。阑干几度搔首。翻云覆雨无穷事，流水斜阳知否。吟未就。但衰草荒烟，商略愁时候。闲愁浪有。总输与渊明，东篱醉舞，身世付杯酒。","dynasty":"宋代","title":"摸鱼儿·怪西风"}
{"author":"卢祖皋","content":"清尊黄菊红萸佩。两度云岩醉。帽檐今日更清狂。冷雨疏风、著意过重阳。故宫历历遗烟树。往事知何处。漫山秋色好题诗。吟罢阑干、独自立多时。","dynasty":"宋代","title":"虞美人·清尊黄菊红萸佩"}
{"author":"卢祖皋","content":"几叶凋枫，半篙寒日，傍桥系船。爱洞门深锁，人间福地，双溪分占，天上星躔。破帽敧寒，短鞭敲月，此地经行知几年。空赢得，似沈郎消瘦，还欠诗篇。沙鸥伴我愁眠。向水驿风亭红蓼边。有村醪可饮，且须同醉，溪鱼堪鲙，切莫论钱。笠泽波头，垂虹桥上，橙蟹肥时霜满天。相随否，算江南江北，惟有君闲。","dynasty":"宋代","title":"沁园春·几叶凋枫"}
{"author":"卢祖皋","content":"露华深酿古香浓。一树□云丛。窗间试与，闲培秋事，聊寄幽悰。钩帘静对西风晚，尘外小房栊。轻阴澹日，浅寒清月，想见山中。","dynasty":"宋代","title":"小阑干/少年游"}
{"author":"卢祖皋","content":"拟问扁舟，归来趁、蓬莱寿席。还又向、月城迢递，岁寒为客。多竹襟期居已就，一川图画□堪觅。想玉笙、霜鹤拥蹁跹，真仙伯。身早退，头翻黑。心最懒，闲偏适。更新来膝下，始看袍色。安石正多人望在，子公何用缄书立。但年年、把酒为梅花，寻消息。","dynasty":"宋代","title":"满江红·拟问扁舟"}
{"author":"卢祖皋","content":"千载风云，庆符良月先呈瑞。旧家阴郭帝恩浓，圭衮公侯地。不道蝉联鼎贵。对秋灯、依然风味。紫囊归去，绿野闲来，青毡都未。琴鹤相随，小山花竹便幽意。满襟和气是藏春，日觉诗名起。已动金瓯姓字。早梅□，□□□□。□□□□，□□□□，□□□□。","dynasty":"宋代","title":"烛影摇红·千载风云"}
{"author":"卢祖皋","content":"五云腾晓。望凝香画戟，恍然蓬岛。玉露冰壶，照神仙风表。诗书坐啸。唤淮楚、满城春好。雨谷催耕，风帘戏鼓，家家欢笑。南湖细吟未了。看金莲夜直，丹凤飞诏。鬓影青青，办功名多少。持杯满釂。听千里、载歌难老。试问尊前，蟠桃次第，红芳犹小。","dynasty":"宋代","title":"月城春/四犯翦梅花"}
{"author":"卢祖皋","content":"旋移黄菊不嫌迟，晴日霜庭晚更宜。闲倚石阑衫袖薄，偶然愁思入新诗。","dynasty":"宋代","title":"采菊"}
{"author":"卢祖皋","content":"细字灯前老不便，小斋新冷夜无眠。数声墙竹萧萧雨，一缕铜炉淡淡烟。","dynasty":"宋代","title":"读书"}
{"author":"卢祖皋","content":"松深古观幽，长日断人游。苔绿几层雨，山分一半秋。病因凉后减，句向静中求。见说烧银汞，频将异草收。","dynasty":"宋代","title":"寄潘道士"}
{"author":"卢祖皋","content":"秋庭木落长莓苔，寂寞东岗菊自开。惟有诗翁幽兴熟，每携茶具竹间来。","dynasty":"宋代","title":"煎茶"}
{"author":"卢祖皋","content":"粉黄蛱蝶绕疏篱，山崦人家挂酒旗。细雨嫩寒衫袖薄，客中知是菊花时。","dynasty":"宋代","title":"庙山道中"}
{"author":"卢祖皋","content":"题诗上方寺，眼阔句难收。地控三吴胜，天连七泽浮。路危行迹少，塔坏断碑留。俩屐几行破，今年不负秋。","dynasty":"宋代","title":"上方寺"}
{"author":"卢祖皋","content":"明月垂虹几度秋，短蓬长是击人愁。暮烟疏雨分携地，更上松江百尺楼。","dynasty":"宋代","title":"松江别诗"}
{"author":"卢祖皋","content":"雪颗云条一架春，酒中风度梦中闻。东风不是无颜色，过了梅花便到君。","dynasty":"宋代","title":"酴醾"}
{"author":"卢祖皋","content":"春风入小畦，数日绿阴齐。把酒寻花饮，将诗就壁题。鹅儿唼嫩草，燕子集新泥。望见垂杨好，闲行过水西。","dynasty":"宋代","title":"闲行"}
{"author":"卢祖皋","content":"梅花此夜稀，嘉月弄光辉。不饮强呼酒，欲眠重启扉。语高惊鹤睡，坐久见乌飞。想见湖居友，扁舟不肯归。","dynasty":"宋代","title":"雨后得月小饮怀赵天乐"}
{"author":"卢祖皋","content":"两山风雨故留寒，九陌午泥苦未乾。开到海棠春烂漫，担头时得数枝看。","dynasty":"宋代","title":"玉堂有感"}
{"author":"卢祖皋","content":"小擘枝头满袖香，累累秋实正宜霜。每来长是移时去，为尔风流似故乡。","dynasty":"宋代","title":"种橘"}
{"author":"卢祖皋","content":"有酒何人可共斟，扁舟终日载孤吟。山川似旧客怀老，天地何言春事深。风入平湖寒衮衮，鸟啼芳树绿愔愔。幅巾不受红尘触，每一郊行一赏心。","dynasty":"宋代","title":"舟中独酌"}
{"author":"卢祖皋","content":"明月垂虹几度秋，短篷长是系人愁。暮烟疏雨分携地，更上松江百尺楼。","dynasty":"宋代","title":"松江别诗"}
{"author":"卢祖皋","content":"画楼帘幕卷新晴。掩银屏。晓寒轻。坠粉飘香，日日唤愁生。暗数十年湖上路，能几度，著娉婷。年华空自感飘零。拥春酲。对谁醒。天阔云闲，无处觅箫声。载酒买花年少事，浑不似，旧心情。","dynasty":"宋代","title":"江城子其一"}
{"author":"卢祖皋","content":"玉屏回梦月平阑。元来香冷衣单。柳风特地更将寒。吹上眉端。云羽未回征雁，镜花空舞双鸾。去年芳径又斓斑。门掩春闲。","dynasty":"宋代","title":"画堂春其一"}
{"author":"卢祖皋","content":"柳边深院。燕语明如剪。消息无凭听又懒。隔断画屏双扇。宝杯金缕红牙。醉魂几度儿家。何处一春游荡，梦中犹恨杨花。","dynasty":"宋代","title":"清平乐其二"}
{"author":"陈秀峻","content":"三世八丧千古痛，一身万里百年孤。","dynasty":"元代","title":"句"}
{"author":"张道符","content":"三开文镜继芳声，暗暗云霄接去程。会压洪波先得路，早升清禁共垂名。莲峰对处朱轮贵，金榜传时玉韵成。更许下才听白雪，一枝今过郄诜荣。","dynasty":"唐代","title":"和主司王起（一作和主司酬周侍郎）"}
{"author":"方坰","content":"半年暂酌桃溪月，千里俄归长水居。幸免折腰为俗吏，径思高枕卧衡庐。竹垞秋老间移艇，梅里花深伴著书。谁识故人容鬓改，岁寒依旧上征车。","dynasty":"清代","title":"闻冯柳东登府乞休归里"}
{"author":"方坰","content":"疏林茅屋动炊烟，早稻初花香满田。柔橹咿哑答人语，一湖秋水卖菱船。","dynasty":"清代","title":"野眺其一"}
{"author":"方坰","content":"两歇平皋野水浑，几家深闭竹间门。秋桑未落姜芽白，斜日乌鸦啼过村。","dynasty":"清代","title":"野眺其二"}
{"author":"詹敦仁","content":"伏羲初画卦，苍氏乃制字。点画有偏旁，阴阳贵协比。古者不嫌名，周公始称讳。始讳犹未酷，后习转多忌。或援他代易，或变文回避。滥觞久滋蔓，伤心日益炽。孙休命子名，吴国尊王意。h1莔h2h3僻，h4昷h7h8异。梁复踵已非，时亦迹旧事。h5杰自其一，蜀闯是其二。鄙哉化h9名，陋矣hAha义。大唐有天下，武后拥神器。私制迄无取，古音实相类。hBhChb囝星，hDhd厓he埊。缶圀及曌hE，作史难详备。唐祚值倾危，刘龑怀僭伪。吁嗟毒蛟辈，睥睨飞龙位。龑岩虽同音，形体殊乖致。废学愧未弘，来问辱不弃。奇字难雄博，摛文伏韩智。因诵鄙所闻，敢布诸下吏。","dynasty":"唐代","title":"复留侯从效问南汉刘岩改名龑字音义"}
{"author":"詹敦仁","content":"种稻三十顷，种柳百馀株。稻可供饘粥，柳可爨庖厨。息耒柳阴下，读书稻田隅。以乐尧舜道，同是耕莘夫。","dynasty":"唐代","title":"柳堤诗"}
{"author":"詹敦仁","content":"争霸图王事总非，中原失统可伤悲。往来宾主如邮传，胜负干戈似局棋。周粟纵荣宁忍食，葛庐频顾谩劳思。江山有待早归去，好向鹪林择一枝。","dynasty":"唐代","title":"劝王氏入贡，宠予以官，作辞命篇"}
{"author":"詹敦仁","content":"当年巧匠制茅亭，台馆翚飞匝郡城。万灶貔貅戈甲散，千家罗绮管弦鸣。柳腰舞罢香风度，花脸妆匀酒晕生。试问亭前花与柳，几番衰谢几番荣。","dynasty":"唐代","title":"余迁泉山城，留侯招游郡圃作此"}
{"author":"詹敦仁","content":"晋江江畔趁春风，耕破云山几万重。两足一犁无外事，使君何啻五侯封。","dynasty":"唐代","title":"留侯受南唐节度使知郡事，辟予为属，以诗谢之"}
{"author":"詹敦仁","content":"扫石耕山旧子真，布衣草履自随身。石崖壁立题诗处，知是当年凤阁人。","dynasty":"唐代","title":"遣子访刘乙"}
{"author":"杨显之","content":"楔子(末扮张天觉同正旦翠鸾领兴儿上，诗云)一片心悬家国恨，两条眉锁庙廊谋。总为浮云能蔽日，长安不见使人愁。老夫姓张，名商英，字天觉。叨中甲第以来，累蒙擢用。谢圣恩可怜，官拜谏议大夫之职。为因高俅、杨戬、童贯、蔡京苦害黎庶，老夫秉姓忠直，累谏不从，圣人着老夫江州歇马。我夫人不幸早年亡过，止留下一个女孩儿，小字翠鸾，长年一十八岁，未曾许聘他人。老夫自离了朝门，一路辛苦，到此淮河渡也。限次紧急。兴儿，与我唤将排岸司来者。(兴儿云)理会的。(净扮排岸司上，诗云)腿上无毛嘴有髭，星驰电走不违时。沿河两岸长巡哨，以此加为排岸司。小官排岸司的便是。驿亭中大人呼唤，不知有甚事？须索走一遭去。老叔报复去，道有排岸司来了也。(兴儿报科)(张天觉云)着他过来。(兴儿云)着过去。(做见科)(净云)大人唤排岸司有何分付？(张天觉云)排岸司，老夫奉圣人的命，将着家小前往江州歇马。限次紧急，你不预备下船只，可不误了我的期限？好打！则今日我就要开船也。(净云)大人，这淮河神灵，比别处神灵不同。祭礼要三牲，金银钱纸烧了神符，若欢喜方可开船；若不欢喜，狂风乱起，浪滚波翻，那一个敢开。请问大人，不知可曾祭过神道不曾？(正旦云)这等，爹爹，与他些钱钞，早些安排祭礼去。(张天觉云)孩儿，你不知，老夫是国家正臣，他是国家正神，何必要甚么祭礼？岂不闻\"非其鬼而祭之，谄也？\"(诗云)宋国非强楚，清淮异汨罗。全凭忠信在，一任起风波。排岸司，快与我开了船者。(净云)船便开，倘若有些不测，只不要抱怨我。(做开船科)(兴儿云)呀！风浪起了，怎么好？怎么好？水淹了船也。救人！救人！(张天觉下)(净救正旦科，云)我救了这小姐也，再救那大人去。(下)(正旦云)翠鸾好险也，爹爹好苦也。这淮河里翻了船，多亏排岸司救了我的性命。尚不知我的爹爹生死若何？排岸司打捞去了，单留妾身在此，可怎了也？(外扮孛老上，见正旦科，云)兀那女子，你是何方人氏？姓甚名谁？你说与我听咱。(正旦云)妾身乃张天觉的女孩儿，小字翠鸾，长年一十八岁。因爹爹往江州歇马，来到这淮河渡。不听排岸司言语，不曾祭祀，开到中流，果然风浪陡作，翻了船。若不是排岸司救了我呵，那得这性命来。(孛老云)看这女子，也不是受贫的人。他乃官宦之家，我陪你在此等一等。若是你那做官的尚在，我送你去还他便了。(正旦云)怎么等了许久，那排岸司还不见来？我身上一来禁不过这湿衣服，二来天色渐晚，爹爹又不知下落。天阿！兀的不害杀我也。(老云)姐姐，我是这淮河边打渔的，叫做崔文远，家里离此不远。姐姐，你若肯与我做个义女儿，且在我家中住下。等日后寻见你那做官的，我着你子父每再得团圆。你意下如何？(正旦云)那壁老的若不弃嫌呵，我情愿与你做个女儿。(孛老云)既是这等，你就跟我家中去来。(正旦云)这此时不知我那爹爹在那里也呵？(唱)【仙吕】【端正好】我恰才沉没这急流中，挣的到河滩上。只看我这湿渌渌上下衣裳。若不是渔翁肯把咱恩养，(带云)天那！(唱)这泼性命休承望。(同下)第一折(张天觉领兴儿上，诗云)船过淮河渡，心忙去路催。岂知风浪起，搅下一天悲。老夫张天觉是也。不听排岸司之言，到于中流，翻了船只。我那翠鸾女孩儿，不知去向。我欲待亲自去寻来，限次又紧，着老夫左右两难，如何是好？如今沿途留下告示，如有收留小女翠鸾者，赏他花银十两。待到了江州，再遣人慢慢跟寻，又作道理。我那翠鸾孩儿，则被你痛杀我也。(下)(孛老上云)欢来不似今朝，喜来那逢今日。老汉崔文远的便是。自从探俺兄弟回来，见一个女孩儿，乃是张天觉大人的小姐。他父亲往江州歇马去，来到这淮河渡，不信排岸司之言，不曾祭献神道，便开了船。到这半途中，刮起大风，涌起波浪，将这船掀翻了，今他父亲不知所在，这个女孩儿也是有缘，我认他做了个义女。他自到我家来，倒也亲热。一家无二，每日前后照顾，再不嫌贫弃贱。也是老汉阴功所积。今日不出去打渔，在家中闲坐。看有甚么人来？(冲末扮崔甸士上，诗云)黄卷青灯一腐儒。九经三史腹中居。他年金榜题名后，方信男儿要读书。小生姓崔，名通，字甸士，祖居河南人氏，幼习儒业，颇看诗书。受十年苦苦孜孜，博一任欢欢喜喜。小生如今上朝取应去，到此淮河渡。这里有个崔文远，他是俺爹爹的亲兄，顺便须探望他去。这就是伯父门首，待我叫一声：门里有人么？(孛老云)是谁唤门？我开了这门。(问科，云)是那个？(崔甸士云)小侄是崔甸士。因上朝取应去，特来拜辞伯父。(孛老云)孩儿，请家里来。你父亲安康么？(崔甸士云)托赖伯父，安康哩。(孛老云)你休便要去，且在我家里住几日。(崔甸士云)多谢伯父。(孛老云)你曾娶妻来么？(崔甸士云)上告伯父，古人有云：\"先功名而后妻室\"。小侄还不曾娶妻哩？(孛老云)我想这崔甸士是个有文才的，久已后必然为官。我有心将翠鸾孩儿聘与他为妻，未知他意下如何？待我唤他出来，和我侄儿厮见，我自有个主意，翠鸾孩儿，你出来。(正旦上，云)妾身翠鸾的便是。自从与父亲相别，并无音信。多亏了这崔老的认我做义女儿，他将我似亲女一般看待。我在这里怕不打紧，知我那爹爹在于何处也呵？(唱)【仙吕】【点绛唇】举目生愁，父亲别后难根究。这一片悠悠，可也还留得残生否？【昆江龙】若不是渔翁搭救，险些儿趁一江春水向东流。我如今偷挨岁月，爹爹呵，知他在何处沉浮？则我这一寸心怀千古恨，两条眉锁十分忧。多谢的那老父恩临厚，不将我似世人看待，直做个亲女收留。(做见科，云)父亲呼唤翠鸾，有何分付？(孛老云)孩儿，我有个侄儿，唤做崔甸士。他为进取功名去，路打我门首经过，来拜别我。你如今过去，与他相见咱。(正旦云)理会的。(孛老云)侄儿不知，我近新认了个义女儿，叫做翠鸾，特特唤他出来，与你相见一面，你也好前后出入行走。(崔甸士云)伯父，请过妹子来，小生与他相见咱。(孛老云)翠鸾孩儿，你过来把体面与哥哥相见者。(正旦做见科，云)哥哥万福。(崔甸士云)一个好女子也。(正旦唱)【油葫芦】则见他抄定攀蟾折桂手。(崔甸士云)妹子，恕生面少拜识。(正旦唱)待趋前还褪后，我则索慌忙施礼半含羞。(崔甸士云)妹子，小生有缘得此一见。(正旦唱)则见他身儿俊俏庞儿秀。(崔甸士云)妹子，小生此后又不知何时重会哩。(正旦唱)则见他性儿温润情儿厚。且休夸潘安貌欠十分，子建才非八斗。单只是白凉衫稳缀着鸳鸯扣，上下无半点儿不风流。(崔甸士云)妹子，小生一来探望伯父，二来便辞别应举去也。(正旦唱)【天下乐】则愿的早夺词场第一筹，文优福亦优，宴琼林是你男儿得志秋。标题的名姓又香，打扮的体态又作，准备着插宫花饮御酒。(孛老云)老夫偌大年纪，别无一人，止有这个女孩儿，未曾招嫁。我想侄儿聪明俊俏，有心待将这女孩儿与我侄儿为妻，我试问他咱，甸士，你曾娶妻来么？(崔甸士云)小生并未娶妻，伯父只管问我怎的？(孛老云)老夫偌大年纪，止有这个女孩儿。我见你堂堂人物，聪慧风流，久已后必然为官。我要招你为婿，久后送老汉入土，也有些光彩。甸士，便好道：淑女可配君子。你心下如何？(崔甸士云)谨依尊命，多谢了伯父。(正旦云)父亲救得我性命勾了，又要替我成就这亲事怎的？(唱)【醉中天】才救出淮河口，又送上楚峰头。(做背哭科，云)俺那父亲呵，(唱)生死茫茫未可水，怎便待通媒媾……(孛老云)我儿，你怎么不答应我一句儿？姻缘姻缘，事非偶然。我也须不误了你。(正旦唱)虽然道姻缘不偶，我可一言难就，有多少雨泣云愁。(孛老云)我儿，这个是喜事，怎么倒哭起来？快不要这等。我看的那侄儿满腹文章，一定是做官的。故此将你许配了他。常言道：女大不中留。你见那家女孩儿养老在家里的？你只依着我，就今日两边行一个礼，承认了罢。(正旦唱)【金盏儿】元来他敬儒流，意绸缪。可甚么是非只为多开口，倒道我女大不中留。他分明亲许出，着我怎抬头？虽然俺心下有，我须是脸儿羞。(孛老扯旦、末行礼科，云)则今日好日辰，成合了这门亲事。侄儿，你与我便上朝求官应举去，得一官半职，回来改换家门．则是休忘了我的思念。(正旦云)多谢父亲。则怕崔秀才此一去，久后负了人也。(崔甸士云)小生若负了你呵，天不盖，地不载，日月不照临。(正旦云)秀才也，你去则去，频频的稍个书信回来。(崔甸士云)小生知道，你放心者。(正旦唱)【赚煞】则他这胸臆卷江淮，宝剑辉星斗。是俺那父亲匹配下鸾交凤友。想着你千里关山独自个走，则今宵有梦难投。你若到至公楼，占了鳌头，则怕你金榜无名誓不休。莫便要心不应口，早做了背亲忘旧。(带云)崔秀才也，(唱)休着我倚柴门，凝望断不归舟。(下)(崔甸士云)则今日辞别了伯父，便索长行也。(做拜别科)(孛老云)侄儿，则愿你早早成名，带挈我翠鸾孩儿做个夫人县君也。(诗云)成就良姻顷刻间，明春专望锦衣还。(崔甸士诗云)嫦娥自是贪年少，何怕蟾宫不许攀。(同下)第二折(净扮试官领张千上，诗云)皆言桃李属春官，偏我门墙另一般。何必文章出人上，单要金银满秤盘。小官姓赵，名钱，有一班好事的就与我起个表德，唤做孙李。今年轮着我家掌管主司考卷，我清耿耿不受民钱，干剥剥只要生钞。目下有一举子，姓崔名通字甸士。撺过卷子，拟他第一。只是我还未曾覆试。左右，与我唤将崔秀才来者。(崔甸士上，云)小生崔通。撺过卷子，今场贡主呼唤，须索走一遭去。(张千报科云)报大人得知，崔秀才到了也。(试宫云)着他过来。(张千云)着过去。(做见科)(崔甸士云)大人呼唤小生，不知为何？(试官云)你虽然撺过卷子，未曾覆试你。你识字么？(崔甸士云)我做秀才，怎么不识字？大人，那个鱼儿不会识水。(试官云)那个秀才，祭丁处不会抢馒头吃。我如今写个字你识：东头下笔西头落。是小甚么字？(崔甸士云)是个一字。(试官云)好不枉了中头名状元，识这等难字。我再问你：会联诗么？(崔甸士云)联得。(试官云)河里一只船，岸上八个拽。你联将来。(崔甸士云)若还断了弹，八个都吃跌。(试官云)好好。待我再试一道：一个大青碗，盛的饭又满。(崔甸士云)相公吃一顿，清晨饱到晚。(试官云)好秀才，好秀才。看了他这等文章，还做我的师父哩。张千。你问这秀才有婚无婚？(张千云)相公问你，有婚无婚。(崔甸士云)有婚是怎生？无婚是怎生？(张千云)相公他问:有婚是怎生？无婚是怎生？(试官云)若有婚，着他秦川做知县去。若无婚，我家中有一百八岁小姐与他为妻。(张千云)敢是一十八岁。(试官云)是一十八岁。(张千云)秀才，俺相公说：你若有婚，着你秦川做知县去。若无婚，有一小姐招你为婿。(崔甸士云)住者，等我寻思波。(背云)我伯父家那个女子，又不是亲养的，知他那里讨来的？我要他做甚么？能可瞒昧神祗，不可坐失机会。(回云)小生实未娶妻。(试官云)既然无妻，我招你做女婿。张千，着梅香在那灶窝里拖出小姐来。(张千云)理会的。(搽旦上，诗云)今朝喜鹊噪，定是姻缘到。随他走个乞儿来，我也只是呵呵笑。妾身是今场贡官的女孩儿。父亲呼唤，须索见去。(做见科，云)父亲，唤你孩儿为着何事？(试官云)唤你来别无他事，我与你招一个女婿。(搽旦云)招了几个？(试官云)只招了一个。你看一看，好女婿么？(崔甸士云)好媳妇。(试官云)好丈人么？(崔甸士云)好丈人。(试官觑张千科，云)好丈母么？(张千云)不敢。(试官云)崔甸士，我今日除你秦川县令，和我女儿一同赴任去。我有一个小曲儿，唤做〔醉太平〕我唱来与你送行者。(唱)【醉太平】只为你人材是整齐，将经史温习。联诗猜字尽都知，因此上将女孩儿配你。这幞头呵除下来与你戴只。(做除幞头科)这罗襕呵脱下来与你穿只。(做脱罗襕科)弄的米身儿卜精赤条条的。(云)张千，跟着我来。(唱)我去那堂子里把个澡洗。(下)(崔甸士云)小姐，我与你则今日收拾了行程，便索赴任走一遭去。(诗云)拜辞他桃李门墙，趱行程水远山长。(搽旦诗云)不须办幞头袍笏，便好去幺喝撺箱。(同下)(正旦上，云)妾身翠鸾的便是。自从崔老的的认我做义女儿，他有个侄儿是崔甸士，就将我与他侄儿为妻。他侄儿上朝取应去了，可早三年光景，说他得了秦川县令，他也不来取我。如今奉崔老的言语，着我收拾盘缠，直至秦川寻崔甸士走一遭去。他也少不的要看侄儿，就随后来看我。(叹科)嗨！我想这秀才们好是负心也呵。(唱)【南吕】【一枝花】不甫能蟾宫折桂枝，金阙蒙宣赐。则道是洞房花烛夜，金榜可兀的挂名时。我为你撇吊了家私，远远的寻途次，恨不能五六里安个堠子。我看了些洒红尘秋雨的这丝丝，更和这透罗衣金风飋飋。【梁州】我则见舞旋旋飘空的这败叶，恰便似红溜溜血染胭脂。冷飕飕西风了却黄花事。看了些林梢掩映，山势参差。走的我口干舌苦，眼晕头疵。我可也把不住抹泪揉眵，行不上软弱腰肢。我、我、我，款款的兜定这鞋儿，是、是、是，慢慢的按下这笠儿，呀、呀、呀，我可便轻轻的拽起这裙儿。我想起亏心的那厮，你为官消不得人伏侍。你忙杀呵，写不得那半张纸？我也须有个日头儿见你时，好着我仔细寻思。(云)可早来到秦川县了也。我问人咱。(做向古门问科，云)敢问哥哥，那里是崔甸士的私宅？(内云)则前面那个八字墙门便是。(正旦云)哥哥，我寄着这包袱儿在这里，我认了亲眷呵便采取也。(内云)放在这里不妨事，你自去。(正旦云)门上有人么？你报复去，道有夫人在于门首。(祗从云)兀那娘子，你敢差走了。俺相公自有夫人哩。(正旦云)你道甚么？(祗从云)俺相公自有夫人哩。(正旦唱)【牧羊关】兀的是闲言浯，甚意思？他怎肯道节外生枝。我和他离别了三年，我怎肯半星儿失志？我则道他不肯弃糟糠妇，他原来别寻了个女娇姿。只待要打灭了这穷妻子，呀、呀、呀，你畅好是负心的崔甸土。(云)哥哥，你只与我通报一声。(祗从报科，云)告的相公知道，门首有夫人到了也。(搽旦云)兀那厮，你说甚么哩？(祗从云)有相公的夫人在于门首。(搽旦云)他是夫人，我是使女？(崔甸士云)这厮敢听左了。夫人你休出去，只在这里伺侯，待我看他去来。(正旦做见认科，云)崔甸士，你好负心也。怎生你得了官，不着人来取我？(搽旦云)好也啰，你道你无媳妇，可怎生又有这-个来？我则骂你精驴禽兽，兀的不气杀我也。(做呕气科)(崔甸士云)夫人息怒，这个是我家买到的奴婢。为他偷了我家的银壶台盏，他走了，我一向寻他不着，他今日自来投到，岂不是飞蛾扑火，自讨死吃的？左右，拿将下去，洗剥了与我打着者。(祗从做拿，旦不伏科)(正旦唱)【隔尾】我则待妇随夫唱和你调琴瑟。谁知你再娶停婚先有个泼贱儿。(搽旦怒云)你这天杀的，他倒骂我哩。(崔甸士云)左右，还不扯下去打呀？(正旦唱)倒将我横拖竖拽离阶址。(带云)崔甸士，(唱)你须记的，那时亲设下誓词。(崔甸士云)胡说，我有甚么誓词。(正旦唱)你说道：不亏心，不亏心，把天地来指。(崔甸士云)左右，你道他真个是夫人那？不与我拿翻，不与我洗剥，不与我着实打。你须看我老爷的手段，着你一个个充军。(连做拍案，祗从拿倒打科)(正旦唱)【哭皇天】则我这脊梁上如刀刺，打得来青间紫。飕飕的雨点下，烘烘的疼半时。怎当他无情无情的棍子，打得来连皮彻骨，夹脑通心，肉飞筋断，血溅魂消，直着我一疼来，一疼来一个死。我只问你个亏心甸上，怎揣与我这无名的罪儿？(崔甸士云)你要乞个罪名么？这个有。左右，将他脸上刺着\"逃奴\"二字，解往沙门岛去者。(祗从云)理会的。(正旦唱)【乌夜啼】你这短命贼怎将我来胡雕刺？迭配去别处官司，世不曾见这等跷蹊事。哭的我气噎声丝，诉不出一肚嗟咨。想天公难道不悲慈？只愿得你嫡亲伯父登时至，两下里质对个如何是？看你那能牙利齿，说我甚过犯公私？(崔甸士云)左右，便差个能行快走的解子，将这逃奴解到沙门岛。一路上则要死的，不要活的，便与我解将去。(正旦云)崔甸士，你好狠也。(唱)【黄钟煞】休、休、休，劝君莫把机谋使，现、现、现，东岳新添-个速报司。你、你、你，负心人，信有之，咱、咱、咱，薄命妾，自不是。快、快、快，就今日，逐离此。行、行、行，可怜见，只独自。细、细、细心儿里，暗忖思，苦、苦、苦业身躯怎动止？管、管、管少不的在路上停尸。(做悲科唱)哎哟，天那？但不知那塌儿里把我来磨勒死？(同解子下)(搽旦云)相公，莫非是你的前妻，敢不中么？不如留他在家，做个使用丫头，也省的人谈论。(崔甸士云)夫人不要多心。我那里有前妻来？(搽旦云)他适才说，等你嫡亲伯父来，要和你面对。这怎么说？(崔甸士云)是我有个亲伯父，叫做崔文远。这原是我伯父家丫头，卖与我的。你看他模样倒也看的过。只是手脚不好要做贼。我前日到处寻不着他，今日自来寻我，怎么饶的他过？如今这一去，遇秋天阴雨，棒疮发呵，他也无那活的人也。咱和你后堂中饮酒去来。(诗云)幸今朝捉住逃奴，迭配去必死中途。(搽旦诗云)他若果然是前时妻小，倒不如你也去一搭里当夫。(同下)第三折(张天觉领兴儿、祗从上，诗云)一去江州三见春，断肠回首泪沾巾。凄凉唯有云端月，曾照当时离散人。老夫张天觉。自与我孩儿翠鸾在淮河渡翻船之后，可早又三年光景也。谢圣恩可怜，道老夫廉能清正，节操坚刚，常怀报国之心，并无于家之念，加老夫天下提刑廉访使，敕赐势剑金牌。先斩后闻。这圣意无非着老夫体察滥官污吏，审理不明词讼。老夫虽然衰迈，岂敢惮劳？但因想我翠鸾孩儿，忧愁的须鬓斑白，两眼昏花，全然不比往日了。我几年间着人随处寻问，并没消耗。时遇秋天，怎当那凄风冷雨，过雁吟虫，眼前景物，无一件不是牵愁触闷的。兴儿，兀的不天阴下雨了也。行动些。(诗云)一自做朝臣，区区受苦辛。乡园千里梦，鞍马十年尘。亲儿生失散，祖业尽飘沦。正值秋天暮，偏令客思殷。你看那洒洒潇潇雨，更和这续续断断云。黄花金兽眼。红叶火龙鳞。山势嵯峨起，江声浩荡司。家僮倦前路，一样欲销魂。兴儿，前面到那里也？(兴儿云)老爷，前至临江驿不远了。(张天觉云)若到临江驿，老夫权且驻下者。正是：\"长江风送客，孤馆雨留人。\"(同下)(正旦带枷锁同解子上，云)好大雨也。(诗云)我本是香闺少女，可怜见无人做主。遭迭配背井离乡。正逢着淋漓骤雨。哥哥，你只管里将我来棍棒临身，不住的拷打，难道你的肚肠能这般硬？更也没那半点儿慈悲的？(做悲科)天阿，天阿，我委实的衔冤负屈也呵。(唱)【黄钟】【醉花阴】忽听的摧林怪风鼓，更那堪瓮瀽盆倾骤雨。耽疼痛捱程途。风雨相催。雨点儿何时住？眼见的折挫杀女娇姝。我在这空野荒郊。可着谁做主？(解子云)快行动些，这雨越下的大了也。(正旦唱)【喜迁莺】淋的我走投无路，知他这沙门岛是何处酆都？长吁气成云雾。行行里着车辙把腿陷住，可又早闪了胯骨。怎当这头直上急簌簌雨打，脚底下滑擦擦泥淤。(正旦做跌倒科)(解子云)你怎么跌倒了来？(正旦云)哥哥，这里滑。(解子云)千人万人走都不跌，偏你走便跌倒了？我如今走过去，滑呵，万事罢论。若不滑呵，我将你两条腿打做四条腿。(解子走跌倒科，云)快扶我起来。兀那女子，你往那边儿走，这里有些滑。(正旦唱)【出队子】好着我急难移步。淋的来无是处。我吃饭时晒干了旧衣服，上路时又淋湿我这布里肚，吃交时掉下了一个枣木梳。(解子云)你又怎的？(正旦云)掉了我枣木梳儿也。(解子云)掉了罢，到前面别买个梳子与你。(正旦云)哥哥，你寻一寻？到前面你也要梳头哩。(解子云)你也是个害杀人的。(做脚踏科，云)这个想是了。我就这水里把泥洗去了。如今有了梳子，你快行动些。(正旦唱)【幺篇】我心中忧虑，有三桩事我命卒。(解子云)可是那三桩事？你说我听。(正旦唱)这云呵，他可便遮天映日闭了郊墟，这风呵，恰便似走石吹沙拔了树木，这雨可，他似箭竿悬麻妆助我十分苦。(解子云)你走便走，不走我打你也。(正旦云)哥哥。(唱)【山坡羊】则愿你停嗔息怒，百凡照觑，怎便精唇泼口骂到有三十句。这路崎岖，水萦纡，急的我战钦钦不敢望前去，况是棒疮发怎支吾？刚挪得半步。(带云)哥哥，你便打杀我呵，(唱)你可也没甚福。(解子云)你休要多嘴多舌。如今秋雨淋漓，一日难走一日。快与我行动些。(正旦唱)【刮地风】则见他努眼撑睛大叫呼，不邓邓气夯胸脯。我湿淋淋只待要巴前路，哎，行不动我这打损的身躯。(解子喝科，云)还不走哩。(正旦唱)我捱一步又一步何曾停住，这壁厢那壁厢有似江湖。则儿那恶风波，他将我紧当处。问行人踪迹消疏，似这等白茫茫野水连天暮，(带云)哥哥也。(唱)你着我女孩儿怎过去？(解子云)你又怎的？(正旦云)哥哥，这般水深泥泞，我怎生走的过去？望哥哥可怜见，扶我一扶过去。(解子云)则被你定害杀我也。我扶将你过去。我问你，你怎生是他家梅香？你将他家金银偷的那里去了？他如今着我害你的性命哩。你可实对我说。(正旦云)我那里是他家梅香，偷了金银走来？(唱)【四门子】告哥哥一一言分诉，那官人是我的丈大。我可也说的是实又不是虚。寻着他指望成眷属，他别娶了妻道我是奴。我委实的衔冤负屈。(解子云)这等说起来，是俺那做官的不是？如今我也饶不得你。快行动些。(正旦唱)【古水仙子】他、他、他，忒很毒，敢、敢、敢，昧己瞒心将我图，你、你、你，恶狠狠公隶监束，我、我、我，软揣揣罪人的苦楚。痛、痛、痛，嫩皮肤上棍棒数，冷、冷、冷，铁锁在项上拴住，可、可、可，干支剌送的人活地狱，屈、屈、屈，这烦恼待向谁行诉？(带云)哥哥，(唱)来、来、来，你是我的护身符。(解子云)天色晚了也。快行动些，寻一个宵宿的去处。(正旦唱)【随尾】天与人心紧相助，只我这啼痕向脸儿边厢聚。(带云)天那天那，(唱)眼见的泪点儿更多，如他那秋夜雨。(同下)第四折(净扮驿丞上，诗云)往来迎送不曾停，廪给行粮出驿丞。管待钦差犹自可，倒是亲随伴当没人情。小可是临江驿的驿丞。昨日打将前路关子来，道廉访使大人在此经过，不免打扫馆驿干净。大人敢待来也。(孛老上，云)老汉崔文远的便是，自从着我女儿翠鸾寻我那侄儿崔甸士去了，音信皆无。我亲到秦川县，看我那女儿去。天色晚了也，又下着这般大雨。我且在这馆驿里寄宿一夜，明日早行。(驿丞见科，云)兀那老头儿，你做甚么？(孛老云)雨大的紧，前路又没去处。这馆驿中不问那里，胡乱借我宿一夜，明日绝早便去。(驿丞云)老头儿你不知道，如今接待廉访大人，休要大惊小怪的。你去那厨房檐下歇宿去。(孛老云)多谢了。(下)(张天觉引兴儿、祗从上，云)老夫张天觉，来到这临江驿也。兴儿，你莫不身上着雨来么？(兴儿云)老爷，这般大雨，身上衣服都湿透了也。(张天觉云)既然是这等，我且在馆驿里避雨咱。(驿丞接科，云)小的是临江驿驿丞，在此迎接。请大人公馆中安歇。(张天觉云)兴儿，我一路上鞍马劳顿，我权且歇息，休要着人大惊小怪的。若惊觉老夫睡呵，我只打你。便与我分付去。(兴儿云)理会的。兀那驿丞，我分付你：大人歇息，不许着人大惊小怪。若打醒了睡，要打我哩，分付你去。(驿丞云)这个我知道。(解子同正旦上)(正旦云)解子哥哥，这一天雨都下在俺两个身上也。(解子云)这大雨若淋杀你可，我也倒省些气力。这沙门岛好少路儿哩。(正旦云)哥哥，这风雨越大了也。(唱)【正宫】【端正好】雨如倾，敢则是风如扇。半空里风雨相缠，雨般儿不顾行人怨，偏打着我头和面。【滚绣球】当日个近水边，到岸前，怎当那风高浪卷，则俺这两般儿景物凄然。风刮的似箭穿，雨下的似瓮瀽，看了这风雨呵，委实的不善，也是我命儿里惹罪招愆。我只见雨淋淋写出潇湘景，更和这云淡淡妆成水墨天。只落的两泪涟涟。(解子云)你休烦恼，我和你到临江驿寄宿去来。(做叫门科，云)馆驿子开门来。(驿丞云)又是那一个？我开开这门。这弟子孩儿好大胆也。廉访使大人在这里歇息，你只在门外。你若大惊小怪的，我就打折你那腿。我关上这门。(解子云)可不是悔气，原来有廉访使大人在这里，俺休要大惊小怪的。我脱了这衣服，我自家扭扭干。(做脱衣科，云)呀，袖儿里还有个烧饼，待我吃了罢。(正旦云)哥哥，你吃甚么哩？(解子云)我吃烧饼哩。(正旦云)哥哥，你与我些儿吃波？(解子云)我但是吃东西，你便讨吃。也罢，我与你些儿吃。(正旦云)哥哥，你多与我些儿吃波？(解子云)一个烧饼，我与你些儿吃。你嫌少，没的我都与你吃了罢？(正旦唱)【伴读书】我这里告解子且消遣，我肚里饥难分辩。只他这风风雨雨强将程途来践，走的我筋舒力尽浑身战，一身疼痛十分倦，我、我、我，立盹行眠。【笑和尚】我、我、我，捱一夜似一年，我、我、我，埋怨天。我、我、我，敢前生罚尽了凄凉愿？我、我、我，哭干了泪眼，我、我、我，叫破了喉咽。来、来、来，哥哥我怎把这烧饼来咽？(做哭科，云)哎呀，天也！我便在这里，不知我那爹爹在那里也？(张天觉云)翠鸾孩儿，兀的不痛杀我也。我恰才合眼，见我那孩儿在我面前一般，正说当年之事。不知是甚么人惊觉着我这梦来？皆因我日暮年高，梦断魂劳。精神惨惨，客馆寥寥，又值深秋天道。景物萧条。江城夜永，刁斗声焦。感人凄切，数种煎熬。寒蛩唧唧，塞雁叨叨。金风淅淅，疏雨潇潇。多被那无情风雨，着老夫不能合眼。我正是闷似湘江水，涓涓不断流。又如秋夜雨，一点一声愁。我恰才分付兴儿，休要大惊小怪的。这厮不小心，惊觉老夫睡。该打这厮也。(兴儿云)我分付他那驿丞了。他不小心，我打这厮去。(做打驿丞科，云)兀那厮，我分付来，休要大惊小怪的。惊觉老爷睡。倒要打我，我只打你。(驿丞云)大叔休打，我自睡去，都是这门外的解子来。我开开这门，我打这厮去。(做打解子科，云)兀那解子，我着你休大惊小怪的，你怎生啼啼哭哭？惊觉廉访大人？恰才那伴当，他便打我，我只打你。(解子云)都是这死囚。(词云)你大古里是那孟姜女千里寒衣，是那赵贞女罗裙包土，便哭杀帝女娥皇也，谁许你洒泪去滴成斑竹？(正旦词云)告哥哥不须气，扑我冤枉事谁行诉与？从今后忍气吞声，再不敢嚎濛痛哭。爹爹也，兀的不想杀我也。(张天觉云)翠鸾孩儿，只被你痛杀我也。恰才与我那孩儿数说当年淮河渡相别之事，不知是甚么人惊觉我这梦来？(词云)一者是心中不足，二者是神思恍惚。恰合眼父子相逢，正数说当年间阻，忽然的好梦惊回。是何处凄凉如许？响玎珰铁马鸣金，只疑是冷飕飕寒砧捣杵，错猜做空阶下蛩絮西窗，遥想道长天外雁归南浦。我沉吟罢仔细听来，原来是唤醒人狂风骤雨。我对此景无个情亲，怎不教痛心酸转添凄梦。孩儿也，你如今在世为人，还是他身归地府？也不知富贵荣华，也不知遭驱被掳。白头爷孤馆里思量，天那，我那青春女在何方受苦？我分付兴儿来，你休要大惊小怪的，可怎生又惊觉老夫？(做打兴儿科)(兴儿云)老爷休打我，都是那驿丞可恶。(出见驿丞科，云)兀那驿丞，我着你休大惊小怪的，你怎生又惊觉老爷的睡来？(词云)我将你千叮万嘱，你偏放人长号短哭。如今老爷要打的我在这壁厢叫道：阿呀！我也打的你在那壁厢叫道：老叔。(驿丞云)都是这门外边的解子，我开开这门打那厮，兀那解子，我再三的分付你休要大惊小怪的，你又惊觉廉访大人的睡来。你这弟子孩儿。(词云)虽然是被风雨淋淋渌渌，也不合故意的喃喃笃笃。他伴当若打了我一鞭，我也就挎断你娘的脊骨。(解子词云)只听的高声大语，开门看如狼似虎。想必你不经出外，早难道惯曾为旅。你也去访个因由，要打我好生冤屈，不争那带长枷横铁锁，愁心泪眼的臭婆娘，惊醒了他这驰驿马挂金牌先斩后闻的老宰辅。比及俺忍着饥担着冷，讨憎嫌受打拷，只管里棍棒临身，倒不如汤着风，冒着雨，离门楼。赶店道，别寻个人家宵宿。(正旦词云)隔门儿苦告哥哥，听妾身独言肺腑。但肯发慈悲肚肠，就是我生身父母。且休提一路上万苦千辛，只脚底水泡儿不知其数。悬麻般骤雨淋漓，急箭似狂风乱鼓。定道是馆驿里好借安存。谁想你恶哏哏将咱赶出，便要去另觅个野店村庄，黑洞洞知他何方甚所。若不是逢豺虎送我残生，必然的埋葬在江鱼之腹。顷刻间便撞起响珰珰山寺晓钟，且容咱权避这淅零零潇湘夜雨。(张天觉云)天色明了也。兴儿，你去门首看是甚么人，闹这一夜。与我拿将过来。(做拿解子、正旦见，旦认科，云)兀的不是我爹爹？(张天觉云)兀的不是翠鸾孩儿？这三年你在那里来？你为甚么披枷带锁的？(正旦做哭科，云)爹爹不知。自从孩儿离了爹爹，有个崔老的救了我，他认我做义女。他有个侄儿是崔通。就着他与你孩儿做了女婿。他进取功名去，做了秦川县令。因他不来取我，有崔老的言语，着我寻他去。不想他别娶了妻房，说我是逃奴，将我迭配沙门岛去，一路上只要死的，不要活的。幸得今日遇着爹爹。爹爹也，怎生与你孩儿做主咱？(张天觉云)快开了枷锁者。那厮这等无礼。左右那里？速去秦川县与我拿将崔通来。(正旦云)爹爹，他在秦川为理，若差人拿他，也出不的孩儿这口气。须是我领着祗从人，亲自拿他走一遭去。正是常将冷眼看螃蟹，看你横行得几时。(同祗从下)(崔甸士上，云)小官崔通是也。前日那一个女人，本等是我伯父与我配下的妻子，被我生各支拷做逃奴，解他沙门岛去。已曾分付解子，着他一路上只要死的，不要活的。怎么去了好几日，也还不见来回话？我那夫人只管将这桩事和我炒闹不了。(做惊科，云)怎么我这眼连跳又跳的？想是夫人又来合气了。(正旦领祗从上，云)可早来到秦川县也。左右，打开门进去。(做见科，云)兀的不是崔通？左右，与我拿住者。(崔甸士云)奇怪，你每是那里来的？(祗从云)廉访使大人勾你哩。(正旦云)崔通，今日我也有见你的时节么？左右，与我剥去了冠带，好生锁着。(崔甸士云)小娘子，可怜见。可不道夫乃妇之天也。(正旦唱)【快活三】我揪将来似死狗牵，兀的不夫乃妇之天？任凭你心能机变口能言，(带云)去来，(唱)到俺老相公行说方便。(崔甸士云)我早知道是廉访使大人的小姐，认他做夫人可不好也。(正旦云)左右，还有一个泼妇，也与我去拿出来。(祗从拿搽旦上科)(搽旦云)我也是官宦人家小姐，怎把我做烧火的一般这等扯扯拽拽？你岂不晓得\"妇人有事，罪坐夫男\"？这都是崔通做出来的，于我甚事？(正旦怒云)左右，与我一并锁了。(搽旦云)且不要啰。啤，俺父亲做官，专好唱《醉太平》的小曲儿，我也学的会唱。小姐，待我唱与你听。(唱)【醉太平】我道你是聪明的卓氏，我道你是俊俏西施，怎肯便手零脚碎窃金赀？这都是崔通来妄指。(正旦云)左右，与我快锁了者。(搽旦云)阿哟，我戴凤冠霞帔的夫人是好锁的？待我来。(除凤冠科，唱)解下了这金花八宝凤冠儿，(脱霞帔科唱)解下这云霞五彩帔肩儿，都送与张家小姐妆台次，我甘心倒做了梅香听使。(正旦云)左右，都锁押了，带他见俺爹爹去来。(下)(张天觉上，云)自从孩儿亲拿崔通去了，怎生许久还不见到？(正旦押崔甸士、搽旦上科，云)爹爹，我拿将那两个贼丑生来了也。(张天觉云)那厮敢这等无礼。待老夫写表申朝，问他一个交结贡官，停妻再娶，纵容泼妇，枉法成招。大大的罪名。一面竟将他两个押赴通衢，杀坏了者。(孛老慌上，云)不知甚么人大惊小怪的？我试看咱。(做认科，云)兀的不是翠鸾孩儿？你在那里来？(正旦云)呀！父亲，我认崔通去，他别娶了一个，倒说我是逃奴，将我迭配沙门岛去，肯分的遇着我爹爹，如今要将他杀坏了也。(孛老劝科，云)小姐，怎生看老汉的面上，饶了他这性命。小姐意下如何？(正旦唱)【鲍老儿】他是我今世仇家宿世里冤，恨不的生把头来献(崔甸士云)伯父，你与我劝一劝波。我如今情愿休了那媳妇，和小姐重做夫妻也。(孛老云)小姐，你只饶了他者。(正旦唱)我和他有甚恩情相顾恋？待不沙又怕背了这恩人面。只落的嗔嗔忿忿，伤心切齿，怒气冲天。(正旦引孛老见张科，云)爹爹，这个便是救我命的崔文远。看恩人面上，连崔通也饶了他罢？(张天觉云)那崔通怎好饶的？(孛老云)老相公，你小姐元是我崔文远明婚正配，许与侄儿崔通的。如今情愿休了那媳妇，与小姐重做夫妻。可不好也？(张天觉云)孩儿你意下如何？(正旦云)这是孩儿终身之事。也曾想来，若杀了崔通，难道好教孩儿又招一个？只是把他那妇人脸上，也刺\"泼妇\"两字，打做梅香，伏侍我便了。(张天觉云)这也说的有理。左右，将那厮拿过来。看崔文远面上，饶免死罪。将恩人请至老夫家中，养赡到老。小姐还与崔通为妻。那妇人也看他父亲赵礼部面上，饶了刺字，只打做梅香，伏侍小姐。(搽旦哭，云)一般的父亲，一般的做官，偏他这等威势，俺父亲一些儿救我不得。我老实说，梅香便做梅香，也须是个通房。要独占老公，这个不许你的。(张天觉云)左右，将冠带来还了崔通，待他与小姐成亲之后，仍到秦川做官去者。(正旦崔甸士俱冠带，搽旦扮梅香伏侍拜见科)(张天觉云)我儿昔日在淮河渡分散之时，谁想有今日也。(正旦唱)【货郎儿】想着淮河渡翻船的这灾变，也是俺那时乖运蹇，定道是-家大小丧黄泉。排岸司救了咱性命，崔老的与我配了姻缘，今日可，谁承望父子和夫妻两事儿全。(崔甸士云)天下喜事，无过父子完聚，夫妇团圆。容小官杀羊造酒，做个庆贺的筵席，与岳父大人把一杯者。(做奉酒科)(正旦唱)【醉太平】不争你亏心的解元，又打着我薄命的婵娟。险些儿做乐昌镜破不重圆，干受了这场罪谴。爹爹呵，另巍巍稳掌着森罗殿，崔通呵，喜孜孜还归去秦川县，我翠鸾呵，生刺刺硬踹入武陵源。也都是苍天可怜。【尾煞】从今后鸣琴鼓瑟开欢宴，再休题冒雨汤风苦万千。抵多少待得鸾胶续断弦，把背飞鸟纽回成交颈鸳，隔墙花攀将做并蒂莲。你若肯不负文君头白篇，我情愿举案齐眉共百年。也非俺只记欢娱不记冤，到底是女孩儿的心肠十分样软。(张天觉云)当初失却渡淮船，父子飘流限各天。消息经年终杳杳，肝肠无日不悬悬。已知衰老应难会，犹喜神明暗自怜。渔父偶收为义女，崔生乍见结良缘。从来好事多磨折，偏遇奸谋惹罪愆。苦誓一心同蜀郡，远寻千里到秦川。剑沉龙浦还重合，镜剖鸾台复再圆。秉烛今宵更相照，相逢或恐梦魂前。题目淮河渡波浪石尤风正名临江驿潇湘秋夜雨","dynasty":"元代","title":"杂剧·临江驿潇湘秋夜雨"}
{"author":"杨显之","content":"楔子(冲末扮李府尹引张千上，诗云)寒蛩秋夜忙催织，戴胜春朝苦劝耕。若道官民无统属，不知虫鸟有何情？小官李公弼是也，官拜郑州府尹之职。今日升厅，坐起早衙。张千，说与那六房司吏，有事禀复，无事转厅。(张千云)理会的。六房司吏，老爷分付，有事禀复，无事转厅。(外扮郑孔目上，诗云)人道公门不可入，我道公门可修行。若将公直无颠倒，脚底莲花步步生。小生姓郑名嵩，嫡亲的四口儿家属。浑家萧县君，一双儿女：僧住、赛娘。我在这衙门中做着个把笔司吏。今日相公升厅坐衙，有几桩禀复的事，须索走一遭去。(做见科)(孔目云)相公，小人有几桩事，禀相公知道。(李尹云)有何事？(孔目云)有护桥龙宋彬打死平人，解到了也。(李尹云)与我拿过来。(孔目云)张千，拿过来。(丑扮解子押正末宋彬上，云)兀那厮，行动些。(宋彬云)自家护桥龙宋彬是也。因带酒路见不平，拳头上无眼，致伤人命。今日司房中呼唤，须索见去。(做见科)(孔目云)你便是护桥龙宋彬？(宋彬云)小人便是。(孔目云)你为甚么打死平人？(宋彬云)小人因带酒，拳头上无眼，打死平人。哥哥与小人做主咱。(孔目云)兀那汉子，我有心待救你，到那边你则说误伤人命，不至于死。你意下如何？(宋彬云)煞是多谢了，哥哥。(做见科)(孔目云)相公，这人是宋彬。(李尹云)你是宋彬？你怎生打死平人？你实招来。(宋彬云)小人因在街市上闲行，见个年纪小的打那年纪老的。小人劝他不从，扌班过来则一拳打死了年纪小的。(孔目云)相公，这个是路见不平，拔刀相助。则是误伤人命。(李尹云)既不该死，决杖六十，刺配沙门岛去。(孔目云)张千，拿下去决杖者。(张千打科)(李尹云)张千，就着的当人押解他迭配沙门岛去，疾去早来者。(宋彬出门科，云)这一场多亏了孔目哥哥。等他出来，我谢一谢咱。(孔目云)兀那汉子，若不是我呵，那得你性命来？(宋彬云)哥哥，小的打死平人，罪当至死。多亏了哥哥救拔，得这性命。你是我重生父母，再长爷娘。(孔目云)你多大年纪了？(宋彬云)小人二十五岁。(孔目云)我虽然大你几岁，你肯与我做兄弟么？(宋彬拜云)哥哥不弃嫌，情愿与哥哥做个兄弟。(做拜科)(孔目云)兄弟免礼。我这里有些零碎银子，与你做盘缠去。到前面无灾无难，回来家里住罢。(宋彬云)谢了哥哥，小的死生难忘也。(唱)【仙吕】【赏花时】若不是孔目哥哥救了宋彬，这其间吃剑餐刀作鬼魂。我待学晋灵辄古今闻，他为甚甘心赵盾，将臂膊代车轮。【幺篇】他则是报答桑间一饭恩，存得堂堂七尺身。也不敢望遂风云，报仇雪恨，则愿的积趱下金赠有恩人。(下)(孔目云)兄弟去了也。我看此人不是忘恩负义的，日后必得其力。(诗云)他本犯罪该刑一死灰，重翻招案却因谁？正是当权若不行方便，如入宝山空手回。(搽旦扮萧娥上，云)自家萧娥是也。自小习学谈谐歌舞，无不通晓，当了三年王母，我如今纳下官衫帔子，我嫁人去也。(做见孔目科，云)孔目哥哥万福。我当了三年王母，如今纳了官衫帔子，改嫁良人去也。(孔目云)你跟将我来。(引搽旦见官科，云)相公，这个萧娥，当了三年王母，如今他要改嫁良人去。(李尹云)前官手里有这例么？(孔目云)这个是旧例。(李尹云)既有例，礼案中除了名字，着他改嫁良人去。(搽旦叩谢，出门科，云)孔目哥哥，多谢了。(孔目云)大姐，你回去，我便来你家讨茶吃。(搽旦云)我先去，你便来。(下)(孔目云)相公无甚事，请转厅。(乎尹云)既然无事，张千，将马来，我回私宅去也。(下)(孔目云)相公去了也，我往萧娥家里讨茶吃去。(下)第一折(孔目同搽旦上，云)小生郑嵩，自到大姐家住许多时，难得大姐赤心相待。争奈我那浑家害的重了，我家中看一看去。(搽旦云)那里去？再住几日去，怕有甚么事？(净扮高成上，云)头顶军资库，脚踏万年仓。若将来撒镘，不勾几时光。小可高成的便是，在这衙门中做着个祗候。我平生只是贪花恋酒，我今到萧娥家讨一钟茶吃去。(做见孔目科，云)呀！孔目在此，我回去也。(孔目云)高成，你这个村弟子孩儿，你来这里怎的？(高成云)孔目，这等人家，你来的我也来的。(孔目打高科，云)口退，你似个吊桶，我似个井，这吊桶常落在井里。我若寻你些风流罪过，一顿拷下你下半截来。快走。(高成云)我去便了。我出的这门来。他打我倒罢了，他说我是吊桶，他是井，则有吊桶落在井里。郑嵩，你若犯下事，可是我当直，我一下起你一层皮。那时井可落在我吊桶里。(正末扮赵用引俫儿赛娘、僧住上，云)自家姓赵名用，南京人氏，在这郑州衙门里，当着个祗候。有孔目郑嵩，因萧行首当了三年王母，与他除了名字，做了良人。这几日则在他那里住下，不肯回来。他嫂嫂也姓萧，百般的着人唤他，他只不肯回家。今日他嫂嫂央我到萧行首家，对孔目则说他嫂嫂死了也。我如今领着他两个孩儿，去赚将他来。孩儿行动些。(唱)【仙吕】【点绛唇】俺嫂嫂连梦交杂，水米不下，将亡化。只等孔目来家，有几句遗留话。【混江龙】这几日公文不押，吓魂台紧傍着相公衙。那里管详刑折狱，每日价卧柳眠花。恋着那送旧迎新泼弟子，全不想生男育女旧娇娃。眼睁睁现放着家私上半点儿不牵挂，可不怕夫妻间阻，男女争差。(云)可早来到门首也。(做见孔目科)(俫儿云)爹爹，俺奶奶死了也。(孔目悲科，云)大嫂，兀的不痛杀我也。(搽旦云)你家里哭去，张着大口号甚么？(正末云)这是甚么言语？(唱)【油葫芦】道不的猿锁空房犹性耍，哥哥也咱须是官宦家，怎么好人家娶这等揽蛆扒？(搽旦向孔目云)你老婆若死了，我就嫁你。(正末唱)怕不待倾心吐胆商量嫁，都是些瞒神吓鬼求食话。哥哥，你休劝他，他敢和我便怒发。你看承似现世的活菩萨，则待恋定泼烟花。(孔目云)姐姐看我面，让他几句。(搽旦云)他是那个？我让他。(正末唱)【天下乐】他不比寻常卖酒家，详也波察，怎便信杀。有钱财似你恁作塌，不将那官事理，终日家偎恋他，久以后无根椽和片瓦。(搽旦云)孔目你放心，我如今一壶儿酒，一条儿肉，替你庆喜吃三钟。(孔目云)我死了老婆，与我庆甚么喜？(正末唱)【醉中天】他如今尸首停在床榻，丧孝现居家。刬地拣一个日头庆喜咱，恨不的嘴缝上拳头打。我待揪扯着他，学一句燕京厮骂：入没娘老大小西瓜。(孔目云)大姐，你休怪，我领孩儿家去也。(同下)(搽旦云)好道儿，他丢了我就去了。我如今借一身重孝穿上，我直哭到他家中。他若是死了，就与他吊孝；若不曾死，我这一去气死那个丑弟子孩儿。(下)(旦儿扮萧氏上，云)妾身萧县君是也。颇奈郑孔目终日只在萧娥家，气的我成病，眼见的无那活的人也。我着孩儿叫他去了，怎么许久还不见回来？(孔目同末俫上，云)兄弟也，那孝堂中物件，你可曾准备下么？(正末唱)【后庭花】做下个束身白木匣，剪下些迎神雪柳花。人闹处休啼哭，我则怕当街里人笑活。(孔目哭入门、见旦科，云)好也他原来不曾死。兄弟，你这般说谎(正末唱)谁不知你这吏人猾，若不说妻儿亡化，你这令史每有三千番厮调发。(搽旦哭上，云)我穿着这一身孝服，可无眼泪。我这裙带里这都是白矾，到那里望眼里则一抹，眼泪便下来。我那姐姐口乐！(正末云)你来怎的？(搽旦云)我来吊孝哩。(正末唱)【金盏儿】这婆娘忒奸猾，不贤达，走将来泪不住行儿下。则你这无端弟子，恰便似恶那吒。他夫妻每才厮守，子母每恰欢洽。你不脱了丧孝服，戴甚么纸麻花？(搽旦云)我那干家做活的姐姐好也。他原来不曾死，你怎么说谎？好不贤惠的脸。(孔目云)怪不的他说，他当街里哭将来。(旦儿云)我这场气，无那活的人也。您两口儿近前来，将这十三把钥匙交付与你，好觑一双儿女者。(旦做死科，不)(孔目云)大嫂，则被你痛杀我也。(搽旦云)你张口哭甚么？老婆有便治，无便弃。(孔目云)这是甚么话？兄弟，破木造棺，高原选地，埋殡了大嫂者。(张千上云)孔目，相公叫你攒造文书，往京师去哩。(孔目云)我停丧在家，着别人去罢。(张千云)要你去哩。(孔目云)兄弟，怎生是好？咱便收拾攒造文书，往京师去来。(正末唱)【赚煞尾】准备着送灵车，安排着装衣架，摆列些高驮细马，走去衙门自告咱。问官人借对头踏，乱交加，奠酒浇茶。但见的都将你做话靶，满城人将你来怨煞。街坊都骂，骂你个不回头呆汉活气杀大浑家。(下)(孔目云)大姐，你与我照管家中，我便索长行也。(俫儿云)爹爹，我跟了你去罢。(孔目云)儿也，我怎生带得你去？大姐，则一件，家缘家什，都交付了你。你则是好看我一双儿女，我便放心也。(搽旦云)你自去，这都在我身上。(俫儿云)爹爹，我则跟了你去。(孔目云)孩儿，我怎么带得你去？大姐，孩儿痴顽，待打时你骂几句，待骂时你处分咱。(搽旦云)你不放心，马屁眼上带将去罢，则管里嘱付。(孔目云)罢、罢、罢，我去也。我待不去，上司的言语，待去，又怕这妇人折倒这一双儿女。也是我出于无奈。孩儿，兀的不痛杀我也。(下)(搽旦云)您老子去了，等我吃的饱饱的，慢慢的打你。(下)(俫儿哭下)　第二折(搽旦同俫儿上，云)我把你两个小弟子孩儿，你老子在家骂我。我如今洗剥了，慢慢的打你。待我关上门，省的有人来打搅。(正末上，云)自家赵用，跟着哥哥攒造文书上京师去。行到半途，遗剩了一纸文书，只得重回家中，取那文书走一遭去也可。(唱)【越调】【斗鹌鹑】俺家里少东无西，可着我走南嘹北。俺哥哥才娶的偏房，新亡了正室。撇了个幼女娇男，可又没甚的远亲近戚。我这里仔细的寻思起：他则待卧柳眠花，怎知道迷妖着鬼。【紫花儿序】想着他亲娘在日，见这般打骂凌辱，不由的感叹伤悲。我一心似箭两脚如飞，走的我气喘狼藉，恨不得一步奔来城市里。早行至哥哥门内，则听的大叫高呼。元来又打得他女哭儿啼。(搽旦云)如今酒又不醉，饭又不饱，我慢慢的打你这两个小弟子孩儿。(正末云)兀的不打孩儿哩。(唱)【小桃红】则问你赛娘、僧住为何的，他可也有甚么闲炒刺？(云)嫂嫂开门来(搽旦云)这个是赵用的声音。你两个且起去揩了泪眼，我买馍馍你吃。我开了这门(见末科云)小叔叔，你怎的回来？有甚么勾当(正末见俫儿科，云)嫂嫂，你为甚么打这孩儿？(搽旦云)阿弥陀佛，头上有天。我为甚么打他？(正末云)嫂嫂，我试猜咱。(唱)莫不是少柴无米苦央及？(搽旦云)柴米都有，一个不肯上学，一个不肯做生活，我逗他耍来。(正末唱)便休题伶牙俐齿相支对，想着我亲娘在日，看承似神珠宝贝。(搽旦云)天也，我爱的是这一双儿女。(正末唱)怎禁他佯孝顺假慈悲。(搽旦云)你为什么回家来？(正末云)哥哥遗剩了一纸文书，说在背阁板上。(搽旦云)你自家取去。(正末取科，云)有了文书，我去也。(俫儿哭扯末科，云)叔叔，我跟将你去罢。你去了呵，他又打我也。(正末云)嫂嫂，看着哥哥面皮，休打孩儿。(唱)【天净沙】我急忙忙取得文移，趱程途不敢耽迟。怎禁他这孩儿倒疾，紧拽住咱家衣袂，则待要步步追随。【调笑令】这孩儿，便顽痴，有十分不是伤触着你，可怜他亲娘不幸先辞世，则抛下一双的业种无知。你也则看觑他爷这面皮，再休打的他哭哭啼啼。(搽旦云)哎哟，小叔你放心去，我怎肯打孩儿？(正末云)谢了嫂嫂，我去也。(俫儿扯住未科，云)叔叔，我则是跟了你去。(正末云)嫂嫂，你道是不曾打呵。(唱)【秃厮儿】为甚么适才间吖天叫地，都一般汪汪的泪眼愁眉。他和你又没甚杀爷娘的仇共隙，怎这般苦死的，怕相依，也波堪悲。(俫儿哭科，云)叔叔，我则是跟着你去。(正末唱)【圣药王】俺只见儿又啼，女又啼，哭的俺是铁人石意也酸嘶。他待要来也随，去也随，恰便似蚂蝗钉了鹭鸶屯，寸步不教离。(云)嫂嫂，你是必看哥哥面上，休打这孩儿者。(搽旦云)有你，我便不敢打，两次三番聒气。(做推末出门科，云)你去。我关上这门，打这小弟子孩儿。(正末云)这妇人推出我来，关上门。我待去了，出不的这口恶气。街坊邻舍听者：(词云)劝君休要求娼妓，便是丧门逢太岁。送的他人离财散家业破，郑孔目便是傍州例。这妇人生的通草般身躯，灯心样手脚。闲骑蝴蝶傍花枝，被风吹在妆梳阁。蜘蛛网内打筋斗，鹅毛船上邀朋友。海马儿驮行，藉丝儿牵走。有时蘸水在秤头秤，定盘星上何曾有？这妇人搽的青处青，紫处紫，白处白，黑处黑，恰便似成精的五色花花鬼。他生的兔儿头，老鼠嘴，打街坊，骂邻里。则你是个腌腌臜臜泼婆娘，少不得瓦罐儿打翻在井水底。(唱)【寨儿令】我骂你这歪刺骨，我骂你这泼东西。你生的来兔儿头老鼠嘴，长则待吵是寻非，叫骂过日，怎做的好人妻？【幺篇】这都是俺哥哥命运低微，带累你两个孩儿受尽禁持。我本待好心肠苦劝你，你倒恶狠狠把咱推。来来来，我便死也拚得和你做头敌。【收尾】我如今一脱气直走向京都地，一句句向哥哥说知。有一日郑孔目到来时，不道肯轻轻的素放了你。(下)(搽旦云)好也，着赵用这村弟子孩儿，骂我这一场去了。我如今且不打你，等我吃的酒醉饭饱了，慢慢的打你。(俫儿哭随下)第三折(丑扮店小二上，诗云)曲律竿头悬草稕，绿杨影里拨琵琶。高阳公子休空过，不比寻常卖酒家。自家是店小二，在这郑州城外，开着个小酒店。今早起来挂了酒望子，烧的镟锅儿热着，看有甚么人来？(孔目上云)自家郑孔目，攒造文书己回。我一路上来多听人说，我那浑家有奸夫，折倒我那一双儿女，未审虚实。远远的是一个酒店。这城里人家事务，他都知道。我试问他一声：卖酒的有么？(小二云)有。官人要打多少酒？(孔目云)你这厮不爽利。张保在那里？你叫他来。(小二云)官人请坐，我叫他去。张保，有人寻你哩。(正末扮张保上，云)来也！买卖归来汗未消，上床犹自想来朝。为甚当家头先白，晓夜思量计万条。小人江西人氏，姓张名保，因为兵马嚷乱，遭驱被掳，来到回回马合麻沙宣差衙里，往常时在侍长行为奴作婢。他家里吃的是大蒜臭韭，水答饼。秃秃茶食。我那里吃的？我江南吃的都是海鲜，曾有四句诗道来：(诗云)江南景致实堪夸，煎肉豆腐炒东瓜。一领布衫二丈五，桶子头巾三尺八。他屋里一个头领，骂我蛮子前，蛮子后。我也有一爷二娘，三兄四弟，五子六孙。偏是你爷生娘长，我是石头缝里进出来的？谢俺那侍长见我生受多年，与了我一张从良文书。本待回乡，又无盘缠，如今在这郑州城外开着一个小酒店儿，招接往来客人。昨日有个官人买了我酒吃，不还酒钱。我赶上扯住道：还我酒钱来。他道你是甚么人？我道也不是回回人，也不是达达人，也不是汉儿人。我说与你听者，(唱)【南吕】【一枝花】我是个从良自在人，卖酒饶供过。务生资本少，醖酿利钱多。谢天地买卖和合，凭老实把衣食掇。俺生活不重浊，不住的运水提浆，炊荡时烧柴拨火。【梁州第七】也强如提关列窖，也强如斡担挑箩。满城中酒店有三十座，他将那醉仙高挂，酒器张罗。我则是茅庵草舍，瓦瓮瓷钵。老实酒不比其他，论清闲压尽鸣珂。又无那胖高丽去往来迎，又无那小扒头浓妆艳里，又无那大行首妙舞清歌。也不是我奖誉，太过，这黄汤强如醇醪糯，则为我酾酒浆水刺破，面米相停无添和，那说起玉液金波。(做见科)(孔目云)张保，你在那里来？这早晚才来？你打二百钱的酒来。(正末云)打二百钱的酒，筛的热着，孔目自己吃。(孔目云)酒且慢慢的吃，你这里有甚么新事？(正末云)有新事，一贯钞买一个大烧饼，别的我不知道。(孔目云)不是这个。这里有个郑孔目，娶了一个小妇，折倒他前家一双儿女。(正末云)官人这个我知道，你听我说，(唱)【贺新郎】前家儿招了个后尧婆，小媳妇近日成亲，大浑家新来亡过。题名儿骂了孜孜的唾，骂那无正事颓唆，则待折损杀业种活撮。(孔目云)那妇人折倒他一双儿女，他那街坊可骂郑孔目么。(正末唱)这厮掌刑法做令史，觅钱来养娇娥，送的他人离财散家缘破。那贱人也不是鲁义姑，这厮也不足汉萧何。(孔目云)我听的说：那小妇人不与他两个孩儿饭吃，那两个孩儿只在长街上讨吃。有这话么？(正末唱)【红芍药】道偷了米面把瓮封合，掬的些冷饭儿，又被尧婆擘手把碗来夺。孩儿每雨泪如梭，黄甘甘面皮如蜡埚。前街后巷叫化些波，那孩儿灵便口喽啰，且是会打悲阿。【菩萨梁州】汤水儿或少或多，干粮儿一个两个，米面儿一撮半撮，舍贫的姐姐哥哥。他娘在谁敢把气儿呵？糖堆里养的偌来大，如今风雪街忍着十分饿。他不爱惜倒折挫，常言道：灰不如火热。多敢怕我信口开合。(孔目云)张保，听的人说：那尧婆有奸夫，作践了郑孔目的家私。你可常去他家送酒，这等勾当，却是有也无？(正末云)当日那尧婆来问张保买酒。张保送去，进入后门。我张保在那里等出家火。那尧婆教那两个孩儿烧着火，那婆娘和了面，可做那水答饼。煎一个，吃一个。那两个孩儿在灶前烧着火，看着那婆娘吃，孩儿便道：奶奶，肚里饿了。那婆娘将一把刀子去盘子上一划，把一个水答饼划做两块，一个孩儿与了半个。那孩儿欢喜，接在手里，番采番去，吊在地下。那婆娘说两个争嘴。官人，他只是怕热。(唱)【骂玉郎】把孩儿风流罪犯寻些个，吊着脚腕又不敢将脚尖那。当日纷纷雪片席来大，衣服向身上剥，井水向阶下泼，肐膝儿精砖上过。【感皇恩】他将那门户关合。怎生结磨？颤钦钦跪在阶基，可丕丕心惊惧，扑簌簌泪滂沱。当日个天时凛冽，怎能勾身上温和？孩儿每缩着脖项，拄着下颏，耸着肩窝。【采茶歌】僧住将手心儿搓，赛娘把指尖儿呵，冻的他战笃速打颏歌。他可也性子利害母阎罗，(孔目云)他可唤做甚么。(正末唱)则他是上厅行首唤做烧鹅。(孔目云)敢是萧娥？(正末云)哦，是萧娥。(孔目云)张保，那郑孔目的孩儿，也常到你这里来么？(正末云)他早晚便来也。(孔目云)等他来时，你引来见我。(俫儿上，云)我是郑孔目的孩儿，沿门叫化了，回张保店里去。(做见末科)(正末云)两个孩儿，这里有个官人，你见他去。(俫儿见孔目科)(哭云)兀的不是俺爹爹？(孔目云)兀的不是我两个孩儿？则被你痛杀我也。(正末唱)【哭皇天】我与你打闹处先赸过，拿笠儿忙盖合。心惊的我面没罗。(孔目云)张保(正末云)你是张保？(孔目云)我唤你哩。(正末云)我唤你哩。(孔目云)你看这厮波，你如何这等答应我？(正末唱)小人几曾离了镟锅。我是王留一般弟兄两个，(带云)官人也，(唱)你莫不是眼摩挲，错认了你这亲眷，你却是姓甚么？(孔目云)张保，我便是郑孔目。(正末唱)【乌夜啼】谢天地小人刚道的这淫邪货，并不曾道甚孔目哥哥。(孔目云)你也骂的我勾了。你说他有奸夫，是那一个(正末唱)要奸夫略数与你三十个，尽都是把手为活，对酒当歌。郑州浪汉委实多。(云)那奸夫姓高，(孔目云)高甚么？(正末唱)高阳公子休空过。凭着我在口言是亡身祸，言多语少，小人有些九伯风魔。(孔目云)既然那妇人有奸夫，把我这一双儿女寄在你这店中。我今夜晚间越墙而过，把奸夫淫妇都杀了罢。(正末唱)【黄钟尾】润纸窗把两个都瞧破，拽后门将三簧锁纳合。捕巡军快拿捉，急开门走不脱。到官司问甚么？取了招带枷锁，建法场把市郭，上木驴着刀剁，万剐了尧婆。兀的不痛快杀我。(下)(孔目云)天色晚了，我杀那奸夫淫妇去来。(下)(搽旦同高成上，云)高成，我老公不在家，我和你永远做夫妻，可不受用？(高成云)难得你这好心，我买条糖儿请你吃。(孔目云)天色晚了，我来到这后园墙下，攀着这柳枝，跳过这墙，来到卧房门首。我试听咱。(高成云)我怎么有些心跳？把这吊窗开着，有人来时我好走。(孔目云)可知有奸夫。我蹅开这门进去。(高成慌科，云)不中，有人来了，走走走！(下)(孔目云)兀的不是奸夫也？(搽旦云)奸夫在那里？(孔目云)这等妇人要做甚么？不如杀了罢。(搽旦云)救人也。(孔目杀科)(搽旦下)(孔目云)我待走了，可不带累邻舍？我索官司中出首去来。(下)第四折(李尹引张千上，云)小官李公弼，见任郑州府尹。今日升厅，坐起早衙。张千，喝撺厢。(张千云)在衙人马平安。抬书案。(孔目上跪科)(李尹云)兀的不是孔目郑嵩？你告甚么？(孔目云)小人去京师攒造文书回来，撞见奸夫在妻子房内。我蹅门进去，奸夫走脱，小人将妻子杀了，今来出首。(李尹云)郑嵩，你怎做的执法人？拿奸要双，拿贼要脏。走了奸夫，你可杀了媳妇，做的个无故杀妻妾。该杖八十，迭配远恶军州。张千，拿下去打着者。(张千云)小人行杖。(高成云)今日该我当日，我行杖。(高成打科，云)六十，七十，八十。(孔目云)那行杖的可是高成，则被他打杀我也。(李尹云)与他脸上刺了字，迭配沙门岛。张千，着一个能行快走的解子，便解将去。(高成云)小人解去。(李尹云)只今日就行。(高成押出门科)(孔目云)我和你有什么冤仇？你打的我这般狠？(高成云)你今日这井可也落在吊桶里么？(孔目云)天那，有谁人救我也？(同下)(李尹云)今日无事且转厅。(诗云)非我不怜他，他罪原非小。姑免赴云阳，且配沙门岛。(下)(正末扮宋彬引偻儸上，诗云)虎着痛箭难舒爪，鱼遭密网怎翻身。运去剑诛无义汉，时来金赠有恩人。自家护桥龙宋彬。自从解出郑州，到的半路，被我扭开枷锁，打死了解子，就在这山中落草为寇。好是快活也可。(唱)【双调】【新水令】我如今向槽房连瓮掇将来，偿还了我弟兄每口债。酒斟着醇糯醅，脍切着鲤鱼胎。今口开怀，直吃的沉醉出山寨。(云)小偻儸斟酒来。(偻儸进酒科，云)哥哥满饮一杯。(正未唱)【沉醉东风】兄弟每满满的休推莫侧，直吃的醉醺醺东倒西歪。把猪肉来烧，羊羔来宰。你可便莫得迟捱，直吃到梨花月上来。酒少呵，您哥哥再买。(云)嗨！我几乎忘了。我当初犯罪之时，若不是郑孔目哥哥救我性命，岂有今日？近来闻得俺哥哥也犯了罪，迭配沙门岛去。我想这等远恶军州，莫说到得那里，只在路上少不得是死的。古人有言：有恩不报，非丈夫也。小偻儸，撤了酒者。(唱)【落梅风】只管里贪恋着酒如泉，可顿忘了他恩似海。万一个在中途被人谋害，可不乾着了当初救命来。则问你护桥龙宋彬安在？(云)我如今点起五百名偻儸。直到郑州地面。若是俺哥哥解在中途，正好迎着，一同回还山寨。若是未经解出，拚的劫牢，定要救俺哥哥者。(做上路科)(儸儿上云)俺两个僧住、赛娘便是。俺父亲迭配沙门岛，如今在酷寒亭上，俺叫化些残羹剩饭，与他充饥去。(做见偻儸拿住科)(正末云)这两个叫化小孩儿是谁家的？(儸儿跪科，云)俺是郑孔目的孩儿赛娘、僧住。将军可怜见波。(正末唱)【乔牌儿】俺这里见孩儿添惊怪，破衣服怎遮盖？冻的他两只手似冬凌块，谁救你爹爹脱杻械。(俫儿云)我叫化些残茶剩饭，与俺父亲吃。(正末云)你父亲在那里？(俫儿云)俺父亲因拿奸夫，杀了淫妇，被官司问遣迭配沙门岛去，如今在酷寒亭上哩。(正末云)小偻儸跟了我，就到酷寒亭上，救俺哥哥走一遭去。(同下)(高成押孔目上科)(孔目云)哥哥且慢行者，我两个孩儿寻觅些茶饭去了。我在那酷寒亭上等一等，避过这雪，慢慢的再行将去。(高成云)你这两个小业种，少不得先结果了他，方才慢慢的处置你。既是雪大，且避过了这雪再走。(正未引偻儸同俫儿上)(唱)【川拨棹】这两个小婴孩，引三军何处来？赤紧的云锁冰崖，风敛阴霾，雪洒尘埃。则半合儿早粉画楼台，玉砌衢街。俺军中也做了银妆甲铠，俺哥哥在酷寒亭怕不活冻煞。(云)兀的不是俺哥哥！小偻儸，休教走了解子，且打开哥哥的枷锁者。(做解科)(唱)【七弟兄】莫猜，快来，把枷锁疾忙开。将哥哥左右相扶策，在鬼门关夺转得这冻形骸，向酷寒亭展脚输腰拜。(孔目云)兀的不吓杀我也。壮士，你是谁？(正末云)哥哥，则我就是护桥龙宋彬。(唱)【梅花酒】咱两个自间隔，为杀了裙钗，揽下非灾，不得明白。沙门岛程途怎地捱？酷寒亭风雪如何奈？从别离三二载，睡梦里记心怀，天对付巧安排。(孔目云)兄弟，是我当日救你命来，今日你却做我的大恩人也。(正末唱)【收江南】呀！谁承望月明千里故人来，则被这泼烟花送了你犯由牌，狠公人又待活烧埋。到今日救解，早收恰了那一点泪沾腮。(孔目云)兄弟，你救我咱，则这解子高成，便是奸夫。(高成云)我死也。(正末云)小偻儸，将这奸夫与我绑了，替哥哥报仇。(高成云)不干我事。我吃长斋的，肯做这勾当？(孔目云)兄弟，教我怎生是好？(正末云)哥哥休谎，同两个孩儿权到山寨上住几日，再作计较。(唱)【鸳鸯煞】从今后深仇积恨都消解，且到我荒山草寨权停待。畅道是本姓难移，三更不改，做一场白日胸襟，轰雷气概。将这厮吃剑乔材，任逃走向天涯外，我也少不得手到拿来，则做死羊儿般吊着宰。(云)小偻儸，把那厮先绑上山去，就安排果卓，请哥哥到寨中做庆喜筵席，将那厮万剐凌迟，以报冤恨者。(词云)今天下事势方多，四下里竞起干戈。其大者攻城略地，小可的各有巢窠。非是我甘心为盗，故意来啜赚哥哥。眼见得这场做作，官司里怎好兜罗？且共我同归草寨，徐观看事势如何？肯容他高成走脱，早拿来绑缚山坡。先下手挑筋剔骨，慢慢的再剖胸窝。也等他现报在眼，才把你仇恨消磨。待几时风尘宁静，我和你招安去未是蹉跎。题目后尧婆淫乱辱门庭泼奸夫狙诈占风情正名护桥龙邂逅荒山道郑孔目风雪酷寒亭","dynasty":"元代","title":"杂剧·郑孔目风雪酷寒亭"}
{"author":"冯楫","content":"初三十一，中九下七。老人言尽，龟哥眼赤。","dynasty":"宋代","title":"临终颂"}
{"author":"冯楫","content":"我昔未第日，乡间逢岁饥。两率闾里人，相共行赈济。饥民仅得食，免困饿而毙。及我登第后，被罪归田里。寻复拜召命，迤逦治行计。忽见道途间，小儿有遗弃。复自劝乡邦，割己用施惠。日饭八千人，八旬乃休止。于时已麦熟，粮食相接济。我始趋行朝，蒙恩长宗寺。初本不望报，人以为能事。制司具切奏，还官不容避。今年又少歉，我适帅泸水。无户备饭食，所济俱用米。聊舍三百斛，十中活一二。又以一千石，减价平行布。每石减十钱，庶几无涌贵。更有不熟处，资简涧川类。计用减价糶，所祈均获济。我非财有余，但愍民不易。一时所施行，乐为之识记。","dynasty":"宋代","title":"劝谕赈济诗"}
{"author":"冯楫","content":"我赋躭痂癖，有财貯空虚。不作子孙计，不为车马速。不充玩好用，不买声色娱。置锥无南亩，片瓦无屋庐。所得月俸给，唯将赎梵书。万里遣迎介，崎岖涉长途。奉安大刹中，开示诸迷徒。庶几披阅者，咸得入无余。古佛为半偈，尚乃舍生躯。我今以财施，痛楚不侵肤。以我较古佛，苦乐万倍殊。所以不惜财，非是稟性愚。借问借财人，终日较锱铢。无常忽地到，宁免生死无。","dynasty":"宋代","title":"施经偈"}
{"author":"冯楫","content":"形骸在此，其人何在。乃知一灵，不属皮袋，","dynasty":"宋代","title":"题枯嵝图"}
{"author":"冯楫","content":"公事之余喜坐禅，少曾将胁到床眠。虽然现出宰官相，长老之名四海传。","dynasty":"宋代","title":"自咏"}
{"author":"冯楫","content":"公事之馀喜坐禅，少曾将胁到床眠。虽然现出宰官相，长老之名四海传。","dynasty":"宋代","title":"自咏"}
{"author":"冯楫","content":"我朝未第日，乡间逢岁饥。两率闾里人，相共行赈济。饥民仅得食，免困饿而毙。及我登第后，被罪归田里。寻复拜召命，迤逦治行计。忽见道途间，小儿有遗弃。复自劝乡邦，割己用施惠。日饭八千人，八旬乃休止。于时已麦熟，粮食相接济。我始趋行朝，蒙恩长宗寺。初本不望报，人以为能事。利司具切奏，还官不容避。今年又少歉，我适帅泸水。无户备饭食，所济俱用米。聊舍三百斛，十中活一二。又以一千石，减价平行市。每石减十钱，庶几无涌贵。更有不熟处，资简潼川类。计用减价粜，所祈均获济。我非财有馀，但悯民不易。一时所施行，乐为之识记。","dynasty":"宋代","title":"劝谕赈济诗"}
{"author":"冯楫","content":"我赋耽痂癖，有财贮空虚。不作子孙计，不为车马速。不充玩好用，不买声色娱。置锥无南亩，片瓦无屋庐。所得月俸给，唯将赎梵书。万里遣迎介，崎岖涉长途。奉安大刹中，开示诸迷徒。庶几披阅者，咸得入无馀。古佛为半偈，尚乃舍生躯。我今以财施，痛楚不侵肤。以我较古佛，苦乐万倍殊。所以不惜财，非是禀性愚。借问借财人，终日较锱铢。无常忽地到，宁免生死无。","dynasty":"宋代","title":"施经偈"}
{"author":"孟云卿","content":"二月江南花满枝，他乡寒食远堪悲。贫居往往无烟火，不独明朝为子推。","dynasty":"唐代","tags":"寒食节，思乡","title":"寒食"}
{"author":"孟云卿","content":"君不见高山万仞连苍旻，天长地久成埃尘。君不见长松百尺多劲节，狂风暴雨终摧折。古今何世无圣贤，吾爱伯阳真乃天。金堂玉阙朝群仙，拍手东海成桑田。海中之水慎勿枯，乌鸢啄蚌伤明珠。行路难，艰险莫踟蹰。","dynasty":"唐代","title":"行路难"}
{"author":"孟云卿","content":"吾观天地图，世界亦可小。落落大海中，飘浮数洲岛。贤愚与蚁虱，一种同草草。地脉日夜流，天衣有时扫。东山谒居士，了我生死道。目见难噬脐，心通可亲脑。轩皇竟磨灭，周孔亦衰老。永谢当时人，吾将宝非宝。","dynasty":"唐代","title":"放歌行"}
{"author":"孟云卿","content":"为长心易忧，早孤意常伤。出门先踌躇，入户亦彷徨。此生一何苦，前事安可忘。兄弟先我没，孤幼盈我傍。旧居近东南，河水新为梁。松柏今在兹，安忍思故乡。四时与日月，万物各有常。秋风已一起，草木无不霜。行行当自勉，不忍再思量。","dynasty":"唐代","title":"伤情"}
{"author":"孟云卿","content":"草草门巷喧，涂车俨成位。冥寞何所须，尽我生人意。北邙路非远，此别终天地。临穴频抚棺，至哀反无泪。尔形未衰老，尔息犹童稚。骨肉不可离，皇天若容易。房帷即虚张，庭宇为哀次。薤露歌若斯，人生尽如寄。","dynasty":"唐代","title":"相和歌辞。挽歌"}
{"author":"孟云卿","content":"结发生别离，相思复相保。何知日已久，五变庭中草。眇眇天海途，悠悠吴江岛。但恐不出门，出门无远道。远道行既难，家贫衣服单。严风吹积雪，晨起鼻何酸。人生各有恋，岂不怀所安。分明天上日，生死誓同欢。","dynasty":"唐代","title":"杂曲歌辞。生别离"}
{"author":"孟云卿","content":"昔时闻远路，谓是等闲行。及到求人地，始知为客情。事将公道背，尘绕马蹄生。倘使长如此，便堪休去程。","dynasty":"唐代","title":"途中寄友人"}
{"author":"孟云卿","content":"贫贱少情欲，借荒种南陂。我非老农圃，安得良土宜。秋成不廉俭，岁馀多馁饥。顾视仓廪间，有粮不成炊。晨登南园上，暮歇清蝉悲。早苗既芃芃，晚田尚离离。五行孰堪废，万物当及时。贤哉数夫子，开翅慎勿迟。","dynasty":"唐代","title":"田园观雨兼晴后作"}
{"author":"孟云卿","content":"深潭与浅滩，万转出新安。人远禽鱼静，山空水木寒。啸起青蘋末，吟瞩白云端。即事遂幽赏，何必挂儒冠。","dynasty":"唐代","title":"新安江上寄处士"}
{"author":"孟云卿","content":"朝发淇水南，将寻北燕路。魏家旧城阙，寥落无人住。伊昔天地屯，曹公独中据。群臣将北面，白日忽西暮。三台竟寂寞，万事良难固。雄图安在哉，衰草沾霜露。崔嵬长河北，尚见应刘墓。古树藏龙蛇，荒茅伏狐兔。永怀故池馆，数子连章句。逸兴驱山河，雄词变云雾。我行睹遗迹，精爽如可遇。斗酒将酹君，悲风白杨树。","dynasty":"唐代","title":"邺城怀古"}
{"author":"孟云卿","content":"群物归大化，六龙颓西荒。（《感怀》）安知浮云外，日月不运行。（苦雨。见张为《主客图》）","dynasty":"唐代","title":"句"}
{"author":"孟云卿","content":"太空流素月，三五何明明。光耀侵白日，贤愚迷至精。四时更变化，天道有亏盈。常恐今夜没，须臾还复生。","dynasty":"唐代","title":"伤时二首"}
{"author":"孟云卿","content":"清晨自梁宋，挂席之楚荆。出浦风渐恶，傍滩舟欲横。大河喷东注，群动皆窅冥。白雾鱼龙气，黑云牛马形。苍茫迷所适，危安惧暂宁。信此天地内，孰为身命轻。丈夫苟未达，所向须存诚。前路舍舟去，东南仍晓晴。","dynasty":"唐代","title":"汴河阻风"}
{"author":"孟云卿","content":"少年多武力，勇气冠幽州。何以纵心赏，马啼春草头。迟迟平原上，狐兔奔林丘。猛虎忽前逝，俊鹰连下鞲。俯身逐南北，轻捷固难俦。所发无不中，失之如我雠。岂唯务驰骋，猗尔暴田畴。残杀非不痛，古来良有由。","dynasty":"唐代","title":"行行且游猎篇"}
{"author":"孟云卿","content":"草草闾巷喧，涂车俨成位。冥冥何所须，尽我生人意。北邙路非远，此别终天地。临穴频抚棺，至哀反无泪。尔形未衰老，尔息才童稚。骨肉安可离，皇天若容易。房帷即灵帐，庭宇为哀次。薤露歌若斯，人生尽如寄。","dynasty":"唐代","title":"古挽歌"}
{"author":"孟云卿","content":"孤儿去慈亲，远客丧主人。莫吟苦辛曲，谁忍闻可闻。可闻不可说，去去无期别。行人念前程，不待参辰没。朝亦常苦饥，暮亦常苦饥。飘飘万馀里，贫贱多是非。少年莫远游，远游多不归。","dynasty":"唐代","title":"杂曲歌辞。悲哉行"}
{"author":"孟云卿","content":"朝日上高台，离人怨秋草。但见万里天，不见万里道。君行本遥远，苦乐良难保。宿昔梦同衾，忧心梦颠倒。含酸欲谁诉，转转伤怀抱。结发年已迟，征行去何早。寒暄有时谢，憔悴难再好。人皆算年寿，死者何曾老。少壮无见期，水深风浩浩。","dynasty":"唐代","title":"杂曲歌辞。古别离"}
{"author":"孟云卿","content":"徘回宋郊上，不睹平生亲。独立正伤心，悲风来孟津。大方载群物，先死有常伦。虎豹不相食，哀哉人食人。岂伊逢世运，天道亮云云。太空流素月，三五何明明。光耀侵白日，贤愚迷至精。四时更变化，天道有亏盈。常恐今夜没，须臾还复生。","dynasty":"唐代","title":"伤时二首（一作宋郊）"}
{"author":"孟云卿","content":"稍稍晨鸟翔，淅淅草上霜。人生早罹苦，寿命恐不长。二十学已成，三十名不彰。岂无同门友，贵贱易中肠。驱马行万里，悠悠过帝乡。幸因弦歌末，得上君子堂。众乐互喧奏，独子备笙簧。坐中无知音，安得神扬扬。愿因高风起，上感白日光。","dynasty":"唐代","title":"伤怀赠故人"}
{"author":"丁棠发","content":"烟花佳丽古扬州，隋帝行宫迹尚留。锦缆船归杨柳岸，玉台花发广陵秋。中宵明月闻歌吹，十里珠帘卷画楼。油壁香车虚客梦，为言小杜未曾游。","dynasty":"清代","title":"忆扬州"}
{"author":"陈文纬","content":"烟霞何处认轻痕，郭外青山斜抱村。幽谷风清醒蝶梦，乔松麟动引龙魂。翠凝秀竹凌霄汉，云拥丛林锁寺门。诗酒清狂天亦小，何妨五岳视如墩。","dynasty":"明代","title":"答子安游定山黉塔湾诗仍叠前韵"}
{"author":"陈培","content":"接得家书至，开函不忍看。母妻艰事畜，儿女困饥寒。客路五千里，乡思一万端。凭谁诉衷曲，永夜发长叹。","dynasty":"清代","title":"得家信"}
{"author":"陈培","content":"龙山未遂登临兴，官署仍依篱畔香。浅碧丛中舒晚色，深红队里傲微霜。花枝烂若金莲燄，诗思清同玉漏长。吟咏更逢高季迪，客窗重与醉萸觞。","dynasty":"清代","title":"重阳后六日家太史泓兄署中观菊，兼呈高矩亭"}
{"author":"陈培","content":"去岁南昌晚棹游，今年佳节又循州。天涯知己杯中物，眼底灯花梦里愁。两部更传蓬艇鼓，一轮月近酒家楼。悤悤底事成漂泊，羡尔忘机水上鸥。","dynasty":"清代","title":"惠州道中元宵"}
{"author":"龚大明","content":"山居好。山居好。门对青山水环绕。一榻烟霞梦寐清，我以不贪为至宝。","dynasty":"宋代","title":"缺调名"}
{"author":"龚大明","content":"山居好。山居好。竹杖芒鞋恣幽讨。坐分苔石树阴凉，闲数落花听啼鸟。","dynasty":"宋代","title":"缺调名"}
{"author":"龚大明","content":"山居好。山居好。劚月锄云种瑶草。冷冷碧涧响寒泉，簌簌落花风自扫。","dynasty":"宋代","title":"缺调名"}
{"author":"龚大明","content":"清高绝，雪崖翁。向上玄机顿观通。金鼎有丹成九转，凝然宴坐白云中。","dynasty":"宋代","title":"缺调名（赠道友雪崖朱先生）"}
{"author":"龚大明","content":"我本无为野客，飘飘浪迹人间。一时被命住名山。未免随机应变。识破尘劳扰扰，何如乐取清闲。流霞细酌咏诗篇。且与白云为伴。","dynasty":"宋代","title":"西江月（书怀）"}
{"author":"龚大明","content":"山居好。山居好。鹤唳猿啼饯昏晓。碧窗柏子炷炉香，跌坐蒲团诵黄老。","dynasty":"宋代","title":"失调名"}
{"author":"龚大明","content":"我本无为野客，飘飘浪迹人间。一时被命住名山。未免随机应变。识破尘劳扰扰，何如乐取清闲。流霞细酌咏诗篇。且与白云为伴。","dynasty":"宋代","title":"西江月·我本无为野客"}
{"author":"龚大明","content":"知与坡仙有宿盟，来贤岩畔旧经行。节同老柏岁寒操，心契焦桐太古声。云出九峰龙起蛰，风清五夜鹤传鸣。须公一柱擎天力，妙斡洪钧大发生。","dynasty":"宋代","title":"和鹤林吴泳题艮泓轩"}
{"author":"龚大明","content":"梅霖初歇水平湖，湖上青山展画图。更著楼台相掩映，风流端不减西湖。","dynasty":"宋代","title":"南湖"}
{"author":"龚大明","content":"山居好，山居好，鹤唳猿啼饯昏晓。碧窗柏子炷炉香，趺坐蒲团诵黄老。","dynasty":"宋代","title":"山居"}
{"author":"龚大明","content":"清高绝，雪崖翁，向上元机顿观通。金鼎有丹成九转，凝然宴坐白云中。","dynasty":"宋代","title":"赠道友雪崖朱先生"}
{"author":"龚大明","content":"九转工夫真妙绝，丹炉进火徐徐热。离龙坎虎自归降，姹女婴儿共欢悦。天机密运造元微，精采神光迥然别。枝头结果有时红，骖鸾跨鹤神仙列。","dynasty":"宋代","title":"赠道友怡云潘先生"}
{"author":"龚大明","content":"山居好，山居好，斸月锄云种瑶草。泠泠碧涧响寒泉，蔌蔌落花风自扫。","dynasty":"宋代","title":"山居其四"}
{"author":"龚大明","content":"我本无为野客，飘飘浪迹人间。一时被命住名山。未免随机应变。识破尘劳扰扰，何如乐取清闲。流霞细酌咏诗篇。且与白云为伴。","dynasty":"宋代","title":"西江月书怀"}
{"author":"陈邦固","content":"宦历年多鬓未霜，乞闲几度上封章。共看解组朝辞馆，争贺悬鱼晚在乡。家箧已添新划藁，锦袍犹带旧薰香。溪南别墅乐行堪，策杖乘闲步夕阳。","dynasty":"宋代","title":"送枢密楼相公归田"}
{"author":"蔡燮昌","content":"马脊山何处，苕峣隔万重。地偏人鲜到，天远雁难逢。春草他年梦，浮云此后踪。弟兄有龙骥，所望亢吾宗。","dynasty":"清代","title":"送族弟鸣冈少尉之瑞昌"}
{"author":"蔡燮昌","content":"衰草长松一径斜，隔溪云水罨山家。西风影里夕阳白，开遍野田荞麦花。","dynasty":"清代","title":"奉新道中"}
{"author":"戴东老","content":"饮了椒盘收了灯，翁摧稚子步新晴。茅柴初熟胜胝醖，莱服久半宜晚羹。伏卯难留上春种，出栏牛试吉辰耕。去年官赋今年能，寂甚门前犬吠声。","dynasty":"宋代","title":"春日田园杂兴三首"}
{"author":"戴东老","content":"昨夜西郊雷隐鸣，金镶检历兆秋居。枪旗味向茶畦畜，饼饵香从麦陇生。拂去尘会招燕乳，拨开檐网看蜂营。谁家子女群喧笑，竞学卖花吟叫声。","dynasty":"宋代","title":"春日田园杂兴三首"}
{"author":"戴东老","content":"野花村醖赏清明，挑菜踏青鱼陇行。禊水戏浮独白羽，厨烟不禁饭黄精。田功宜早秧动插，桑价方高兰告成。莫道梨钥忘学间，读书声间织机声。","dynasty":"宋代","title":"春日田园杂兴三首"}
{"author":"戴东老","content":"昨夜西郊雷隐鸣，金穰检历兆秋成。枪旗味向茶畦蓄，饼饵香从麦陇生。拂去梁尘招燕乳，拨开檐网看蜂营。谁家子女群喧笑，竞学卖花吟叫声。","dynasty":"宋代","title":"春日田园杂兴三首其二"}
{"author":"戴东老","content":"野花村酝赏清明，挑菜踏青鱼队行。禊水戏浮觞白羽，厨烟不禁饭黄精。田功宜早秧勤插，桑价方高茧告成。莫道犁锄忘学问，读书声间织机声。","dynasty":"宋代","title":"春日田园杂兴三首其三"}
{"author":"唐珙","content":"西风吹老洞庭波，一夜湘君白发多。醉后不知天在水，满船清梦压星河。","dynasty":"元代","tags":"写景，叙梦，纪游","title":"题龙阳县青草湖"}
{"author":"唐珙","content":"觅得狸儿太有情，乌蝉一点抱唇生。牡丹架暖眠春昼，薄荷香浓醉晓晴。分唾掌中频洗面，引儿窗下自呼名。溪鱼不惜朝朝买，赢得书斋夜太平。","dynasty":"元代","title":"猫"}
{"author":"唐珙","content":"前朝书法孰为盛，苏黄米蔡得其正。法度难以晋魏论，气象可与欧虞并。宣和金书类臣稷，筋骨通神工瘦硬。大江南来万几暇，翰墨留神纵天性。驱驰羲献走颜柳，神游八法轻万乘。昭回云翰飞龙章，斡旋天机挥斗柄。长枪大剑竟何用，恢复有志还未定。太平遗老羔羊翁，草书时时发清兴。天资自可凌汗漫，笔力犹能造遒劲。年来神品不可得，醉素张颠夸草圣。残篇断简付覆缶，玉轴牙签同弃甑。摩娑故纸叹凋落，老眼昏花犹可认。案头我正理蠹鱼，晴日好风窗几净。","dynasty":"元代","title":"题王逸老书饮中八仙歌"}
{"author":"唐珙","content":"瑶阶梦结翠宜男，误堕仙人紫玉簪。鹤帐有春留不得，碧云扶影下湘南。","dynasty":"元代","title":"墨兰"}
{"author":"唐珙","content":"襄阳米友仁，作画但画意。须臾笔砚间，淋漓走元气。","dynasty":"元代","title":"题海岳后人烟峦晓景图"}
{"author":"唐珙","content":"将军西征过昆仑，战马渴死心如焚。策勋脱鞍泻汗血，一饮瑶池三尺雪。身如飞龙首渴乌，白光照夜瞳流月。长河冻合霜草干，骏骨削立天风寒。木牛沉绝粮道阻，中军饿守函谷关。太平此马惜遗弃，往往驽骀归天闲。区区刍粟岂足豢，忠节所尽人尤难。摩挲图画不忍看，万古志士空长叹。","dynasty":"元代","title":"韩左军马图卷"}
{"author":"唐珙","content":"当年子敬洛神赋，欧褚临摹不知数。世人惟重十三行，真赝难分争抵捂。赵公书法宗二王，手写全篇复前古。上追黄庭下乐毅，善刻唐临俱未许。残编断简久脱略，赵璧随珠获全睹。宓妃夜走天吴奔，骊龙腾骧老蛟舞。人间欲见不易得，往往收藏秘天府。江南故家多好事，一纸宁论白金估。临池墨笔尽飞动，贯月虹光夜吞吐。愿加十袭重珍护，却恐雷霆来下取。","dynasty":"元代","title":"赵文敏书洛神赋"}
{"author":"唐珙","content":"黄河一清三千年，行潦灭没昆仑源。我当濯足万里外，却怪尘土生青天。何如曹溪一滴水，太阿削平如砺砥。三江五湖不敢流，沧海无风清见底。沅湘有脉通神州，乾坤无根元气浮。青天在下水在上，铸出一片玻璃秋。道人对此心自定，冷射瞳光双月影。玲珑凿开云雾窗，悟作虚空大圆镜。","dynasty":"元代","title":"澄碧堂"}
{"author":"唐珙","content":"觅得狸奴太有情，乌蝉一点抱唇生。牡丹架暖眠春昼，薄荷香浓醉晓晴。分唾掌中频洗面，引儿窗下自呼名。溪鱼不惜朝朝买，赢得书斋夜太平。","dynasty":"元代","title":"猫"}
{"author":"苏易简","content":"神仙神仙瑶池宴。片片。碧桃零落春风晚。翠云开处，隐隐金舆挽。玉麟背冷清风远。","dynasty":"宋代","title":"越江吟"}
{"author":"苏易简","content":"雨晴禁署绝纤尘，讌会名贤四海闻。供职尽居清显地，崇儒同感圣明君。翩然飞白璇题字，焕若丹青翠琰文。梓泽笙歌诚外物，兰亭诗酒不同群。少年已作瀛洲老，他日终栖太华云。莫怪坐间全不饮，心中和气自醺醺。","dynasty":"宋代","title":"禁林讌会之什"}
{"author":"苏易简","content":"玉堂臣老非仙骨，犹在丹台望泰阶。","dynasty":"宋代","title":"句"}
{"author":"苏易简","content":"暇须半卷天香散。","dynasty":"宋代","title":"句"}
{"author":"苏易简","content":"天赋九华名状别，岧峣胜概压诸方。","dynasty":"宋代","title":"句"}
{"author":"苏易简","content":"憔悴贰卿三十六，与师气味不争多。","dynasty":"宋代","title":"句"}
{"author":"苏易简","content":"乘舟南去唯寻酒，上马西行只咏诗。醒醉去留皆遂意，如斯方信是男儿。","dynasty":"宋代","title":"特吟诗二首送英公大师"}
{"author":"苏易简","content":"祝融峰上曾传纳，太一山前旧结庐。两地逍遥已三纪，争教肯在帝城居。","dynasty":"宋代","title":"特吟诗二首送英公大师"}
{"author":"苏易简","content":"有若似夫子，尚兴阙里门。虎贲状蔡邕，犹旁文举樽。昭陵自一闭，真迹不复存。予今获此本，亦可比欤璠。","dynasty":"宋代","title":"题临兰亭序"}
{"author":"苏易简","content":"天子昔取士，先俾分媸妍。济济俊兼秀，师师麟与鸾。小子最承知，同辈寻改观。甲第叨荐名，高飞便凌烟。遂使拜扆坐，果得超神仙。迄今才七岁，相接乘华轩。","dynasty":"宋代","title":"赠翰林学士宋公白"}
{"author":"苏易简","content":"雨晴禁署绝纤尘，宴会名贤四海闻。供职尽居清显地，崇儒同感圣明君。翩然飞白璇题字，焕若丹青翠琰文。梓泽笙歌诚外物，兰亭诗酒不同群。少年已作瀛洲老，他日终栖太华云。莫怪坐间全不饮，心中和气自醺醺。","dynasty":"宋代","title":"禁林宴会之什"}
{"author":"苏易简","content":"非烟非雾瑶池宴。片片。碧桃冷落谁见。黄金殿。虾须半卷。天香散。春云和、孤竹清婉。入霄汉。红颜醉态烂漫。金舆转。霓旌影乱。箫声远。","dynasty":"宋代","title":"越江吟"}
{"author":"苏易简","content":"虾须半卷天香散。","dynasty":"宋代","title":"句其三"}
{"author":"李吕","content":"甲帐春风肯见分。夜陪清梦当炉熏。寻香若傍阑干晓，定见堆红越鄂君。雕玉佩，郁金裙。凭谁书叶寄朝云。兰芽九畹虽清绝，也要芳心伴小醺。","dynasty":"宋代","title":"前调（谢人送牡丹）"}
{"author":"李吕","content":"一岁光阴寒共暑。一日光阴，只个朝还暮。有物分明能唤寤。晚钟晨角君听取。扰扰胶胶劳百虑。究竟思量，没个相干处。只有一般携得去。世人唤作闲家具。","dynasty":"宋代","title":"凤栖梧"}
{"author":"李吕","content":"射虎南山，断蛟北海，恍如梦中。念少年豪气，霜寒一剑，清时功业，月满雕弓。年去年来成底事，已一半消磨成老翁。那堪更，病为城绕，愁作兵攻。无悰。慵语西风。正独倚危阑送塞鸿。道酒能逍遣，酒因病减，歌能消遣，歌为愁浓。大造不将炉冶去，□万卷诗书宁愤穷。都休问，且试弹绿绮，闲和秋虫。","dynasty":"宋代","title":"沁园春（叹老）"}
{"author":"李吕","content":"脸上残霞酒半消。晚妆匀罢却无聊。金泥帐小教谁共，银字笙寒懒更调。人悄悄，漏迢迢。琐窗虚度可怜宵。一从恨满丁香结，几度春深豆蔻梢。","dynasty":"宋代","title":"鹧鸪天（寄情）"}
{"author":"李吕","content":"中坻出盘陀，曲突非刻画。仙翁碾玉尘，盈瓯试春色。","dynasty":"宋代","title":"茶灶"}
{"author":"李吕","content":"周郎佳少年，定堪在一战。勉哉志士心，分阴疾如电。","dynasty":"宋代","title":"和邑宰张元若酹月亭诗四首"}
{"author":"李吕","content":"古人有大志，闻鸡非恶声。信知酹月意，与此同条生。","dynasty":"宋代","title":"和邑宰张元若酹月亭诗四首"}
{"author":"李吕","content":"明府命世才，宇量特闳远。为名江上亭，拈出句中眼。","dynasty":"宋代","title":"和邑宰张元若酹月亭诗四首"}
{"author":"李吕","content":"吴公骨秀如天人，胸襟落落旨经纶。少年固已富家学，筮仕聊称梅子真。挽弓骣马特余事，智勇未减飞将军。向者长汀初拥节，寇攘聚集惊乡付。谁知抚定有长策，不戮一夫令自新。稚耋讙呼弛兵七，至今妥巾无叛民。移帅赣川尤镇静，宿奸褫魄胥崩奔。往年群盗号渊薮，一旦荒垄安锄耘。钱流地上非横索，铃斋坐啸生阳春。践更盘错威望著，素秉公谦政有神。贪吏望风争解去，冤民在处皆获伸。还家坐席曾示暖，迅召连崔已在门。或人未免巧求誉，我公特立天下闻。厥今器识兼文武，倒反映谁欤当此举。江淮百万屯边兵，转输馈饷倾吴楚。中原荆棘今几年，师老不试漫貔虎。陛下翻然采舆论，天意可见公宜处。裴度指日平蔡州，充国先零岂难取。唾手燕云会有时，伫看大将建旗鼓。勒功异域鄙班超，归佐熙朝作申甫。","dynasty":"宋代","title":"贺吴守被召"}
{"author":"李吕","content":"上天一何惨，盛夏忽霜飞。竟夺慈母去，焉用此身为。空余白云念，无复彩戏时。一恨一洒血，何以报春晖。","dynasty":"宋代","title":"胡程寺二首"}
{"author":"李吕","content":"元龙湖海士，可但着茅庐。诗老经从地，禹功疏凿余。蜀峰帆影隔，郢树鸟行疎。太史行天下，归来好著书。","dynasty":"宋代","title":"送仲秉赴廷试五首"}
{"author":"李吕","content":"马乳龙须方压架，玉簪蜀盖渐平堤。朅来颇释尘劳念，况有清风入枕帏。","dynasty":"宋代","title":"宿洪氏南轩"}
{"author":"李吕","content":"处处如雷针在舌，咂肤成群难扑灭。主人作官重膏血，未劳挥拂蚊自绝。荆棘不产茅山帝，天台有菌皆可尝。期君守此化民术，异类尽令回善良。","dynasty":"宋代","title":"宿游伯均裕斋夜无蚊蚋熟寐达旦"}
{"author":"李吕","content":"踞坐鱼矶上，无心同狎鸥。敲针漫劳力，故尔投直鉤。","dynasty":"宋代","title":"潭溪钓者"}
{"author":"李吕","content":"君子重进退，大节贵能全。厥志在冥鸿，耳非闻杜鹃。县车示优宠，挥金乐耆年。高风激贪懦，千载要齐肩。","dynasty":"宋代","title":"题伯丈人黄待制归来堂"}
{"author":"李吕","content":"一丘一壑吾臭味，真是真非孰有无。月笛烟蓑秋正好，急须归钓渚溪鱼。","dynasty":"宋代","title":"题长滩铺"}
{"author":"李吕","content":"主人厌尘俗，不使居无竹。诗翁爱诗史，咏歌长不足。箨龙遍山园，嘉名榜华屋。何当乘逸兴，倚栏听戛玉。","dynasty":"宋代","title":"题丛碧亭"}
{"author":"李吕","content":"羲和鞭日驭，发轫自晹谷。道人耕寸田，开窗纳余燠。","dynasty":"宋代","title":"题东寮"}
{"author":"李吕","content":"水轮依风负坤舆，百川东充同灌输。掀巾之陂莽吞受，沃焦之册初不濡。云根终古插江湖，狂澜滔天随卷舒。空神回飚避突兀，海门排霄岌相扶。僧居蠔山迷向背，佛宇蜃气成吹嘘。昔游玄冬崖壑枯，洪涛溅雨名优裳裾。风来驾潮愁海若，溟涨跋浪翻鲸鱼。羽渊咸池相荡潏，月阿日窟漂方隅。此身浮沤一缘聚，四大湿相瀰空虚。鍼锋悬持妙善住，蚊睫坐睨焦螟居。山中老禅眼於菟，香饭遣化分雕胡。重渊重涎舞蛟首，方丈冥寝凝薰炉。夜寒黑月照浊水，乞取坏衲摩居珠。","dynasty":"宋代","title":"题焦山寺"}
{"author":"李吕","content":"青青窗外松，高下如羽盖。不论霜雪晨，屹立风雨外。深根养茯苓，千岁坐可待。世情苦炎凉，一日几变态。此物独坚贞，雅志在久耐。清声万壑传，时奏庄生籁。","dynasty":"宋代","title":"题君山爱松轩"}
{"author":"李吕","content":"尝爱山间老乔松，栖烟宿雨盘虬龙。道人所爱偶相似，许我来此听松风。","dynasty":"宋代","title":"题君山爱松轩"}
{"author":"李吕","content":"蜡屐发兴屡，几为春泥阻。此行不作难，霁色随步武。","dynasty":"宋代","title":"题君山观招真阁六首"}
{"author":"李吕","content":"数峰碧巑屼，乌君成道山。仙游杳难问，空锁白云閒。","dynasty":"宋代","title":"题君山观招真阁六首"}
{"author":"李吕","content":"双蔓正排空，云是玉真府。采芝何许入，忽此驾修羽。","dynasty":"宋代","title":"题君山观招真阁六首"}
{"author":"李吕","content":"观宇藏山崦，昔居火宅僧。因缘有时节，羽服奉香灯。","dynasty":"宋代","title":"题君山观招真阁六首"}
{"author":"李吕","content":"晕飞新楼台，像设旧金碧。焚修人已老，倚杖对山石。","dynasty":"宋代","title":"题君山观招真阁六首"}
{"author":"李吕","content":"彩侍过丘林，星行忽一周。春晖今已矣，涕泪不能收。","dynasty":"宋代","title":"题君山观招真阁六首"}
{"author":"李吕","content":"往返数百里，上下几重山。仆仆利名客，不知行路难。","dynasty":"宋代","title":"题破石铺"}
{"author":"李吕","content":"莹心冽寒泉，砥节介如石。本无市朝念，自与红尘隔。","dynasty":"宋代","title":"题七者寮"}
{"author":"李吕","content":"拾遗旧隐居，一亩长蓬蒿。在昔考槃初，择胜得无劳，羊肠罕人迹，丘壑方自豪。凤凰景星睹，奔走纷儿曹。屈伸固相感，舒卷随所遭。莫言从此去，索价遽能高。","dynasty":"宋代","title":"题少室故居"}
{"author":"李吕","content":"将军啸咤风雷生，一诺之宠千金轻。仰头看山默不应，此段王郎真绝人。人言爽气定何物，面目俨然君不识。非氛非祲非烟云，可以意了难口说。子猷拄笏人笑痴，先生作斋人愈疑。但知谈河不救渴，岂信秀色能充饥。千峰横青朝过雨，折简招归入诗句。傥有俗客来叩门，为道我眠卿且去。","dynasty":"宋代","title":"题宋德器致爽轩"}
{"author":"李吕","content":"人心非无常，自为外物禁。喜怒烈火炽，宠辱铦锋森。从兹失本然，至理而浮沉。达人解其会，魔军讵能侵。盘石可转移，明月犹晴阴。卓然有所立，此道古与今。颜渊无终食，隈子不动心。充君名斋志，前修端可寻。","dynasty":"宋代","title":"题吴微仲常斋"}
{"author":"李吕","content":"达石情忘倦，移山志必通。朝朝勤甓运，井井策新功。","dynasty":"宋代","title":"题吴仲微常斋"}
{"author":"李吕","content":"劳生著意在荣观，炊熟黄粱万虑宽。溢目琴书聊自乐，半窗风月不吾悭。从谁更觅安心法，回首几经行路难。料想已成同水镜，任他胸次九疑山。","dynasty":"宋代","title":"题游少张逸老轩"}
{"author":"李吕","content":"闻说天台髻未髽，中年方遂此煎茶。不行四边十九盘岭，那见二千余盏花。架壑横空瘦龙脊，崩云裂石怒雷车。他时乞我三椽地，莫郊昙猷滴两洼。","dynasty":"宋代","title":"天台石桥高茶供"}
{"author":"李吕","content":"宝构云屯珍木才，璇题金榜倚天开。高连色界非非境，光动星躔两两台。上帝图书开玉府，从臣冠佩继麟台。诏音亦许赓宸唱，荣胜邹枚后乘陪。","dynasty":"宋代","title":"天章阁成应制次韵"}
{"author":"李吕","content":"孤吹人已远，横笛处犹在。清史欣有托，奔云放天籁。","dynasty":"宋代","title":"铁笛亭"}
{"author":"李吕","content":"人间富贵岂须论，三百年来积庆门。名纪太常高大父，气钟仁祖外曾孙。心存忠孝源流远，义薄云天色笑温。屈指前时功德辈，悠悠谁似典型存。","dynasty":"宋代","title":"投赠钱侍郎端礼三篇"}
{"author":"李吕","content":"仙风道骨本飘飘，万卷诗书乐一瓢。落笔云烟盘绵绣，满腔星斗绝尘嚣。悬知可使邦风美，岂但能令国计饶。四海徯公归致主，方今天子舜承尧。","dynasty":"宋代","title":"投赠钱侍郎端礼三篇"}
{"author":"李吕","content":"天地生成无用躯，青箱世业一愚儒。几同海上屠龙术，空守岩前待兔株。自信平生非木石，谁怜半世混泥涂。幸逢点铁为金手，乞与投身造化炉。","dynasty":"宋代","title":"投赠钱侍郎端礼三篇"}
{"author":"李吕","content":"踪迹半天下，声名落士林。缙绅争汲引，岁月漫侵寻。后辈尊时尚，斯人竟陆沉。只言余庆在，子舍日骎骎。","dynasty":"宋代","title":"挽上官文季直二首"}
{"author":"李吕","content":"仿昔刃强际，频趋几杖前。交游推上行，礼遇辱忘年。木落鸡笼坂，风酸薤露篇。空余两行泪，飘洒对新阡。","dynasty":"宋代","title":"挽上官文季直二首"}
{"author":"李吕","content":"{左巾右荒}御还龟洛，祎衣閟鲋隅。光华随渭水，巡狩隔苍梧。已卜先朝袝，旋闻反寝虞。昭怀千载諡，不朽在椒涂。","dynasty":"宋代","title":"挽昭怀皇后诗二首"}
{"author":"李吕","content":"愍册哀荣绝，鲜原卜兆安。世家金穴旧，大坠玉衣寒。何意簪花柰，空遗刈畹兰。神游泰陵庙，永护月衣冠。","dynasty":"宋代","title":"挽昭怀皇后诗二首"}
{"author":"李吕","content":"薄晚憩高林，好风吹我襟。斜红翻鹭翅，空碧湛波心。云坞牛羊下，烟汀竹篠深。一声渔笛罢，袅袅送余音。","dynasty":"宋代","title":"晚步"}
{"author":"李吕","content":"阴阳分二气，钧播立万物。泉脉或寒温，初非择地出。","dynasty":"宋代","title":"温泉"}
{"author":"李吕","content":"太朴一已散，人伪日滋彰。持彼炎凉态，指目为温汤。","dynasty":"宋代","title":"温泉"}
{"author":"李吕","content":"匡庐发源初，绝景乃如许。尤幸远市朝，不遭豪右取。","dynasty":"宋代","title":"温泉"}
{"author":"李吕","content":"怀哉经始心，与世共游赏。为语往来人，莫起骊山想。","dynasty":"宋代","title":"温泉"}
{"author":"李吕","content":"摛辞气为主，盛气理或差。大音等韶护，小巧同春葩。","dynasty":"宋代","title":"文友"}
{"author":"李吕","content":"山深成独往，伐木声丁丁。莫作烂柯客，长年玩一枰。","dynasty":"宋代","title":"卧云樵者"}
{"author":"李吕","content":"行尽山岭头，欢喜入乡关。忆昨冒雨去，寒涩亦多端。处登粮纲船，出入狗窦宽。水涨泊无岸，水落浅凑滩。直待负水顺，摇舻离江湾。虺蜴微细物，托龙逞神奸。篙工精祷罢，顷刻过千山。脱或涉不契，风波生坐间。窜身輙拘滞，伍咐仍比顽。疑虑狐小润滑，进退羊独藩。仅得黄义叟，可与话岁寒。论文消永日，长歌当夜阑。传闻白水发，川途阻瀰漫。余益动归心，掉首辞弯跧。怅怀陶靖节，不肯效一官。况为太仓鼠，蚕食殊未安。肩舆走泥涂，仆夫愁险艰。附舟计已左，且复行路难。见向恨不早，兴尽而知还。明朝得善达，那假生羽翰。稚子争候门，细君卷帘看。真乐未渠央，茅檐共团圞。尚论数千岁，窥管才一斑。稍定理残编，补缀令可观。尚友天下士，博约加雕鑽。游谈若无味，素手空厚颜。度事通神明，至理吾岂悭。设有无父国，而后不可干。","dynasty":"宋代","title":"喜入杉岭"}
{"author":"李吕","content":"嘉平瑞雪映芬华，寒冻河源万里沙。贝阙珠宫眩云海，琼林玉树散空花。先春知为家祥应，泽物深随德意遐。不隔宠光回寸草，何妨梅柳自萌芽。","dynasty":"宋代","title":"喜雪应制次韵"}
{"author":"李吕","content":"丈夫不作宋玉悲，珍重陶潜菊一枝。寄傲北窗缘底事，只应真趣少人知。","dynasty":"宋代","title":"象之晚坐有感次韵"}
{"author":"李吕","content":"千竿倏忽散层云，疑有风雷为骏奔。峻擢湛应烦地媪，巧裁作复借天孙。已惊虎豹留皮处，更看龙蛇起陆痕。圣主工夫同造物，坐令温诏发霜根。","dynasty":"宋代","title":"宣和殿新竹应制次韵"}
{"author":"李吕","content":"去年秋冬交，白昼雷虺虺。隆冬忽暝燠，青红开百卉。雨泽不时下，快雪倾复霁。井泉傍射鲋，涧水通一遂。春风二月前，行人汗流背。倏来夏初中，遽变素商气。稻谷已三布，进过未鍼水。复衣日犹寒，重衾夜增被。燮理失其节，老弱生疵疠。疹痘无间然，否则得痎痢。十室闻九病，颜色非人类。明晨温风届，风候尚云尔。只愁淫雨歇，炎威火争炽。烁石更流金，暴烈摧万汇。皇天本至仁，长怀好生意。恢网疏不漏，盖高卑听视。夫谁执其柄，悖谬仍倒置。感召厥有由，下民亦何罪。我欲借扶摇，剖心叩玉陛。九关群虎守，未许凡骨诣。愿天回光鉴，肃正天之纪。甲庚先后三，寒暑无骤至。春荣不妄施，秋敛仍合义。四序蔑侵陵，功成顺常理。三垣拱帝座，百辟森列位。星辰各授职，钧播岂私遗。巽风司号令，罔或轻行止。雷霆秉鈇鉞，歼殛必奸宄。膏润到焦枯，阳和不择地。幅员几万里，一一防壅蔽。日月黄道明，泰阶平如砥。丰穰被率土，寿域包遐迩。闾阎礼逊兴，鼠偷自不起。吾皇免焦劳，邻敌望风靡。圣世作幸民，请从今日始。","dynasty":"宋代","title":"乙巳四月比屋多疹痘虐痢间作五月尽犹未已病"}
{"author":"李吕","content":"谁怜甲子混泥涂，老钝何能展壮图。方恨此行垂橐去，辱君赠句当骈珠。","dynasty":"宋代","title":"已亥出南康宫伯称以诗赠行次韵三首"}
{"author":"李吕","content":"丹枫摄摄挂晨霜，笑指匡庐路许长。且喜眼中无逐臭，自然心地发清香。","dynasty":"宋代","title":"已亥出南康宫伯称以诗赠行次韵三首"}
{"author":"李吕","content":"君才端可用於时，努力行将彻主知。出处到头皆分定，相期於道不须离。","dynasty":"宋代","title":"已亥出南康宫伯称以诗赠行次韵三首"}
{"author":"李吕","content":"我有坚玉黝而泽，尝从十八公处得。兰胶麝篆积甚劳，佛账书灯扫何益。江南务官骨已朽，潘仙久矣寻李白。谁欤获此古胶法，持赠茅斋轻尺璧。我非其人弗忍磨，缄藏夜光侵几格。换鹅右军肯轻示，五日京兆无人识。临池学书水为黑，不救晋家清谈厄。风流解物远山长，才轻未免遭刻责。神仙中人许玉斧，手持补天笔五色。效官一尉聊复尔，礨磈胸襟尽珠瓅。张颠落笔谩如云，曹植波澜翻逼窄。逢时腾踔不作难，定冠蓬山文字职。是物胡为送乞君，要与铦锋势相敌。诛奸发潜盖余事，吾道岂容邪学塞。","dynasty":"宋代","title":"以油烟赠许尉因赋长篇"}
{"author":"李吕","content":"修绠何妨汲，羸瓶不自任。从渠清彻底，伴我岁寒心。","dynasty":"宋代","title":"莹心泉"}
{"author":"李吕","content":"田圃如燔木叶黄，火轮从早出扶桑。伫观罪已侔汤德，更愿求言举汉章。冤死岂能无孝妇，当烹应复有弘羊。可怜野老吞声哭，此意何由达上苍。","dynasty":"宋代","title":"忧旱"}
{"author":"李吕","content":"碧玉罅中仙洞府，玻瓈无底涵烟雨。好将润泽天下施，沾溉宁论数千亩。","dynasty":"宋代","title":"游铅山石井"}
{"author":"李吕","content":"双剑插银潢，飞下作惊瀑。奔流两山间，峡石峙青玉。大声殷其雷，余响乱琴筑。澄泓神龙居，秽浊不敢触。派别入危亭，湍激如转毂。亭前石磴斜，快泻皱明縠。我来濯尘缨，一览骇心目。雾罩香炉峰，龟鹤舞见腹。山尖应更好，恨不骑黄鹄。老坡五字句，敛袵三敬读。是翁久已仟，鲲鲸随绝足。犹有出尘语，与世作轨躅。援笔记姓名，良惭学貂续。","dynasty":"宋代","title":"游青玉峡"}
{"author":"李吕","content":"秘馆白云边，来游记昔年。黄冠姿槁甚，败屋意萧然。访古知仟裔，看碑识汉镌。危栏聊徙倚，风袂欲翩翩。","dynasty":"宋代","title":"游希夷观"}
{"author":"李吕","content":"枫老丹成叶，芦轻雪作花。晚风何处备，疏柳欲栖鸦。绝壁生虚霭，晴天点片霞。莫教残酒醒，客里易思家。","dynasty":"宋代","title":"游希夷观"}
{"author":"李吕","content":"入务市朝念，在家云水僧。善薰妻法喜，敬远态摩登。心里且寻静，热中须放生。时时发深省，结来莫教增。","dynasty":"宋代","title":"有感"}
{"author":"李吕","content":"抱病懒巾栉，自度作黄冠。披褐襟便短，拖鞋步稍安。忘机任俗薄，遮眼把书看。未必不为福，善乎能自宽。","dynasty":"宋代","title":"予一病七十日心呈牢落作诗自解"}
{"author":"李吕","content":"撇烈非为鱼，流行本处山。白鸥自得意，相农过前湾。","dynasty":"宋代","title":"渔艇"}
{"author":"李吕","content":"萍梗天地间，初不异万物。可能发深省，惟有一事实。","dynasty":"宋代","title":"寓斋"}
{"author":"李吕","content":"凌空石磴三千丈，匝地瑶林百万花。自有眼来方见此，直疑身山到仙家。","dynasty":"宋代","title":"云际岭"}
{"author":"李吕","content":"蚤觉儒冠多误身，聊工传写养偏亲。丹青游戏臻能事，造休生成羡逼真。笔下岂皆行路辈，眼中谁是筑岩人。会当诏作云台像，画手惟君妙入神。","dynasty":"宋代","title":"赠画师郭叔詹"}
{"author":"李吕","content":"法官道家流，修奉有年所。灵验感人多。时贤赠诗句。一日来访予，三揖进宾庑。函袖出异书，雷文加释注。涤手遍披阅，因果皆有据。纷纷奏汉后，死者略可睹。权量巧心计，悖道忘君父。贪淫蔑仁义，往往涴斤斧。质经吾圣人，有理无其故。迨乎震夷伯，隐慝才显露。嗟乎三代前，朴实犹近古。后者业中炽，日甚造罪苦。不然子之书，何乃遽有许。自居田野间，兹事闻亦屡。又知今视者，已复不胜数。蠢彼无知辈，徒诵孝悌语。人貌犬彘心，埋头入秽污。俯仰多厚颜，劬劳忍深负。目前恣为乐，遑恤盈墨簿。愿子持此书，鑱石置通衢。比屋得大诫，毋致烦天诛。下愚终不移，自取任从渠。有能用斯言，任籍登不诬。脱或秘费示，与道终悬殊。述此赠行色，子其信否乎。","dynasty":"宋代","title":"赠上官法师"}
{"author":"李吕","content":"外貌休寻饾座梨，应知石里蕴环奇。从来善相书前史，为识英雄未遇时。","dynasty":"宋代","title":"赠朱少南别二首"}
{"author":"李吕","content":"朱君精到古人趣，踏遍东南称独步。只今应诏非乏材，预烦拈出横梁具。","dynasty":"宋代","title":"赠朱少南别二首"}
{"author":"李吕","content":"婉彼邹氏女，其父尝籍兵。嫁作耕夫妻，妇道以勤称。厥夫惰农业，居肆寄郊坰。薪爨不时给，贮粟未满瓶。行年三十余，脸白两鬓青。谁家马上郎，一见愿目成。留连不忍去，斜红挂日钲。携篮夫偶出，次第陈私情。示以箧中金，持赠固不轻。正色叱走之，郎马不及乘。未几老狂生，补被问宿程。百计稍与语，酌酒欲同倾。窗前理残麻，不顾空丁宁。复出绮香囊，藉以五花缯。擎来通郑重，虽受心不平。收之置敝箧，生意正经营。托言姑少待，反把柴门扃。长声呼四邻，悲切不忍听。逡巡夫亦归，系缚诉县庭。县官颇嫉恶，慰遣壮其能。无几三叹息，恨今无肉刑。吾闻秋胡妻，死有不朽名。又闻昔罗敷，语直理甚明。人生各有偶，勿用行兼并，奈何世混浊，强暴相侵陵。邹本微贱人，姆傅初不经。何况抱贫苦，宋身屹长城。后世迹其事，足媲古烈贞。谁秉董狐笔，大书播余馨。","dynasty":"宋代","title":"贞妇"}
{"author":"李吕","content":"所重一言契，宁悬千里期。他年风雨夜，还意剧谈诗。","dynasty":"宋代","title":"止宿寮"}
{"author":"李吕","content":"奕世旗常记姓名，屏山道学蔼余馨。流风与世为标的，好义於君见典型。琴韵祗求追古意，吟怀偏喜帝林扃。相逢恨晚情犹厚，怅望音容隔杳冥。","dynasty":"宋代","title":"追换刘平父二首"}
{"author":"李吕","content":"高才入用合求闻，却向丘园号隐君。驰骋古人真我事，泥涂轩冕付时人。黄粱未熟惊尘世，白璧空埋惨暮云。赖得相门余庆在，诸郎峙玉正诜诜。","dynasty":"宋代","title":"追换刘平父二首"}
{"author":"李吕","content":"大夫古君子，不可今人求。蝇营鄙世态，贪吟只不休。一朝膺事任，卓尔茂勋猷。此道今已远，天乎公首丘。","dynasty":"宋代","title":"追挽游大夫"}
{"author":"李吕","content":"爱之能勿劳，忠焉能勿诲。彼有不受者，善意翻成累。","dynasty":"宋代","title":"自警三首"}
{"author":"李吕","content":"当仁贵不让，见义忌无勇。今人无魏颗，勿望渠形梦。","dynasty":"宋代","title":"自警三首"}
{"author":"李吕","content":"劈人排孟子，通国诮匡章。内省倘不疚，青蝇徒自忙。","dynasty":"宋代","title":"自警三首"}
{"author":"李吕","content":"自西徂东三百里，还闽入浙半月期。人生奔走遽如许，世路险夷当自知。造化密移真戏尔，富贵时来则为之。盱盱睢睢亦何益，磊磊落落真大奇。","dynasty":"宋代","title":"自临州还题杉岭舖"}
{"author":"李吕","content":"老於世事尽忘机，古庙寒灰阅四时。禀赋旧为天地贵，遮阑那许鬼神窥。无弦绿绮陶彭泽，露地白牛僧大沩。只此瞿昙安乐行，从何处觅是和非。","dynasty":"宋代","title":"自题安乐行"}
{"author":"李吕","content":"乱石搜琮璧，修梧待凤凰。地灵真间阔，世眼但寻常。我友更谁子，平生唯此郎。连城不当价，容易莫商量。","dynasty":"宋代","title":"送仲秉赴廷试五首其一"}
{"author":"李吕","content":"一元谁破碎，河洛漏微芬。星斗昭乾纬，葩华粲地文。班扬浑细事，伊傅有殊勋。补履非神剑，相期敬所闻。","dynasty":"宋代","title":"送仲秉赴廷试五首其四"}
{"author":"李吕","content":"元龙湖海士，可但著茅庐。诗老经从地，禹功疏凿馀。蜀峰帆影隔，郢树鸟行疏。太史行天下，归来好著书。","dynasty":"宋代","title":"送仲秉赴廷试五首其五"}
{"author":"李吕","content":"㡛御还龟洛，祎衣閟鲋隅。光华随渭水，巡狩隔苍梧。已卜先朝祔，旋闻反寝虞。昭怀千载谥，不朽在椒涂。","dynasty":"宋代","title":"挽昭怀皇后诗二首其一"}
{"author":"李吕","content":"悯册哀荣绝，鲜原卜兆安。世家金穴旧，大隧玉衣寒。何意簪花柰，空遗刈畹兰。神游泰陵庙，永护月衣冠。","dynasty":"宋代","title":"挽昭怀皇后诗二首其二"}
{"author":"李吕","content":"抱病懒巾栉，自度作黄冠。披褐襟便短，拖鞋步稍安。忘机任俗薄，遮眼把书看。未必不为福，善乎能自宽。","dynasty":"宋代","title":"予一病七十日心事牢落作诗自解"}
{"author":"李吕","content":"秘馆白云边，来游记昔年。黄冠姿槁甚，败屋意萧然。访古知仙裔，看碑识汉镌。危栏聊徙倚，风袂欲翩翩。","dynasty":"宋代","title":"游希夷观其一"}
{"author":"李吕","content":"踪迹半天下，声名落士林。搢绅争汲引，岁月漫侵寻。后辈尊时尚，斯人竟陆沉。只言馀庆在，子舍日骎骎。","dynasty":"宋代","title":"挽上官文季直二首其一"}
{"author":"李吕","content":"念昔康强际，频趋几杖前。交游推上行，礼遇辱忘年。木落鸡笼坂，风酸薤露篇。空馀两行泪，飘洒对新阡。","dynasty":"宋代","title":"挽上官文季直二首其二"}
{"author":"李吕","content":"枯木形模酷肖之，祇应铎落自秦时。定光炉韛收亲子，圆觉门风出自枝。韬晦无因观大用，感通犹得见全提。要知取次为霖去，便是元初利物机。","dynasty":"宋代","title":"送双峰圣僧遗像还山"}
{"author":"李吕","content":"秦望排空插鉴湖，先生气禀旧东吴。胸中今古几千载，笔下波澜雄万夫。綵棒垂门奸自肃，土神应梦昔何殊。荣归快作朝天计，台阁欢传得巨儒。","dynasty":"宋代","title":"送许尉子云二首其一"}
{"author":"李吕","content":"肩舆兀兀度山村，细雨凄风日易昏。问店旧曾来托宿，支颐今觉顿销魂。故人委蜕荒春草，倦客空怀合暮云。古木阴连藏小隐，招呼无复笑迎门。","dynasty":"宋代","title":"庚戌仲春携小子访别晦翁过亲友江清卿之门其嗣子尚幼不果见次早道经江清卿墓下怅然有怀"}
{"author":"李吕","content":"花落飘碎琼，果熟染黄蜡。张君鼻观间，莫著兰麝杂。","dynasty":"宋代","title":"橘香亭二首其二"}
{"author":"李吕","content":"姓字本无双，山林今见一。动必合礼经，心焉在王室。","dynasty":"宋代","title":"上黄端明寿诗以伫期三入后一品见玄孙为韵其六"}
{"author":"李吕","content":"嬖人排孟子，通国诮匡章。内省倘不疚，青蝇徒自忙。","dynasty":"宋代","title":"自警三首其三"}
{"author":"李吕","content":"阴阳分二气，钧播立万物。泉脉或寒温，初非择地出。","dynasty":"宋代","title":"温泉其一"}
{"author":"李吕","content":"匡庐发源初，绝景乃如许。尤幸远市朝，不遭豪右取。","dynasty":"宋代","title":"温泉其三"}
{"author":"李吕","content":"怀哉经始心，与世共游赏。为语往来人，莫起骊山想。","dynasty":"宋代","title":"温泉其四"}
{"author":"李吕","content":"深丛茉莉香有馀，秾李争春俗不除。借箸推排风味胜，尖新莫向小梅疏。","dynasty":"宋代","title":"和吴微明疏影横斜水清浅七咏韵其一"}
{"author":"李吕","content":"岭上休将贝阙誇，江头聊比玉川家。个中真趣谁能会，独对回风雪阵斜。","dynasty":"宋代","title":"和吴微明疏影横斜水清浅七咏韵其四"}
{"author":"李吕","content":"嘉谟岂但国蓍龟，旧学端为帝者师。圣世欲收仁义效，行看平步凤凰池。","dynasty":"宋代","title":"伏承伯丈人待制侍郎九重涣号三聘鼎来促装戒道即膺爰立谨吟成送行诗五绝句缮写拜呈其二"}
{"author":"李吕","content":"一身欲著自无处，万事不疑心始閒。仆仆红尘皆苦相，何时挟策过东山。","dynasty":"宋代","title":"遣兴"}
{"author":"李吕","content":"君才端可用于时，努力行将彻主知。出处到头皆分定，相期于道不须离。","dynasty":"宋代","title":"己亥出南康宫伯称以诗赠行次韵三首其三"}
{"author":"李吕","content":"乞籴民宵征，出粜官夙驾。艰食间填壑，灾星未退舍。七闽况多山，厥田惟中下。年登谷粟贱，逐末贪白话。一逢岁不稔，大半为饥者。公私久匮乏，谁欤可资藉。哀哉南亩农，长年服耕稼。倾囷了租赋，仅逃吏胥骂。东作已无粮，贪赊宁论价。负逋罄产偿，求售忘早夜。逡巡生计尽，失所安足讶。尉仙明达人，出语补风化。咄彼兼并家，敛衽当愧谢。","dynasty":"宋代","title":"和许尉仙田舍野老有可怜之态壁间之什"}
{"author":"李吕","content":"孔子昔当厄，良以桓魋故。韩信伏胯下，将坛起徒步。圣贤昔未遇，未免失常度。固知天地宽，出门多龃龉。贫贱势易陵，动息要衡虑。绨袍恋故人，进食哀漂母。小人不及夕，焉知鸿鹄举。桃花倚春风，零落随夜雨。流萤曳残光，未省羲和驭。君子并松柏，挺干傲寒暑。昭然揭日星，进与众瞻睹。群儿勤修读，文行师邃古。莫学小儿辈，啾啾燕雀语。颜渊犯不校，万世共尊许。孟子善养气，策功不下禹。潢潦无根源，勿用遽歆慕。吾言可书绅，审思宜在汝。","dynasty":"宋代","title":"勉诸子"}
{"author":"李吕","content":"忽逢劬劳旦，儿女拜我前。低头勿颂寿，乃翁实不天。东南西北去，日月时序迁。目断乌江麓，高坟锁暝烟。","dynasty":"宋代","title":"胡程寺二首"}
{"author":"李吕","content":"小斋开卷罢，尚友忆黄君。语孟能精熟，图书正讨论。梅黄风送雨，江涨野连云。何日相寻去，书灯共一尊。","dynasty":"宋代","title":"怀黄令裕二首"}
{"author":"李吕","content":"今时求此道，笃志孰如君。经训多成诵，疑难喜细论。利交甘若醴，世态薄於云。须秉岁寒节，深推孔孟尊。","dynasty":"宋代","title":"怀黄令裕二首"}
{"author":"李吕","content":"清风明月休论景，翠竹黄花不离禅。好个赵州关捩子，陶潜欲辩已忘言。","dynasty":"宋代","title":"怀乌山柏许僧宗文"}
{"author":"李吕","content":"招提一径入垂杨，翠竹千竿粉箨香。正要银丝好看客，不须雪乳苦搜肠。兴亡徐李一弹指，文字晃黄两擅场。八十老僧无个事，犹将经卷佞空王。","dynasty":"宋代","title":"吉祥寺旧名永寿初李昪为徐温养子徐知训不能"}
{"author":"李吕","content":"主人开杰槛，懒种洛中魏。诸郎请嘉名，笑指亭下桂。根分月晕寒，花染天香细。珍重青云梯，籯金未为贵。","dynasty":"宋代","title":"寄题余氏桂亭"}
{"author":"李吕","content":"君成道，去何许，寂寂空山号行府。自从汉末人相值，因循今莫睹。凄凉古庙落嵓隈，水绕閒庭萦嫩苔。敕令立观奉香火，屈指古十年中来。道士张君见奇古，精力强明奈寒暑。从前观心力勤苦，经画一新旧堂庑。尝闻仙者好楼居，杰阁晕飞接云衢。往来世外隐君子，万一鹤驭停须臾。我劝张君更磨练，莫遣光阴随物转。一朝平步玉皇前，何虑群仙不相面。多少纷纷尘世人，梦中说梦元非真。妙处工夫如会了，千百世界现全身。","dynasty":"宋代","title":"寄题张道士招真阁"}
{"author":"李吕","content":"无心曾看石桥去，有耳曾听石桥水。俗尘未尽难重留，饭麻才竟归心起。自从一别五春风，梦绕桥庵古复东。雀噪亭前听茶鼓，蛇蟠砌外护瓜丛。更忆依人两乌鹊，朝朝飞下映真阁。树鹅土菌恣登盘，林麓素无虫兽恶。江湖迢递皆畏途，谁知世上有华胥。五百开士去虽久，犹余一老能清癯。几年肋背不着席，栋宇增新间金碧。风月忽寄盈尺书，约我重来共晨夕。恨不速驾鸺鹠皮，屈伸臂项款山扉。相逢定作解垢衣，水边石上同茹芝。","dynasty":"宋代","title":"寄赠天台石桥京行人"}
{"author":"李吕","content":"山花弄春妍，紫雾巧映带。凝羞香乍吐，颦蹙有余态。芍药畏阳艳，愁红争敛黛。幽姿小嫣然，已复倾下蔡。","dynasty":"宋代","title":"家有含笑花开因成三首"}
{"author":"李吕","content":"正色巧遮藏，天香清可带。若为忍一噱，耻效{左女右睘}薄态。奴红春事退，绝意矜粉黛。质素本任真，藻棁鄙居蔡。","dynasty":"宋代","title":"家有含笑花开因成三首"}
{"author":"李吕","content":"元是第一花，何用争头角。桃李待春风，妖娆恣轻薄。幽人似归鸿，浩气胸磊落。感此岁寒枝，悠然成独酌。","dynasty":"宋代","title":"复次韵二首其二"}
{"author":"李吕","content":"在昔绍圣初，群英萃朝绅。道乡鼓谏舌，劲气排天阍。雷霆固难犯，鹓鹭皆丧神。独一黄右辖，从容为奏陈。主圣臣则直，攀槛古所闻。龙颜为稍霁，投荒贷斧斤。公亦坐此去，剖符漫朱轮。斯人下世久，蔼然播清芬。袁盎当汉代，引却慎夫人。用舍虽异致，万世嫡庶分。向使李绩辈，将顺恨无门。但谓此家事，一言陷其君。陆贽得罪唐，不测几陨身。阳城以死争，久之理颇伸。不如汉汲黯，同朝有公孙。约议寻即背，巧辞间其臣。于惟我圣宋，涵养士气振。世代有忠鲠，汉唐何足云。且如唐子方，指摘椒房亲。继论灯笼锦，将贬岭外春。君谟立殿坳，开救蒙宽恩。宛陵风雅手，长篇纪咏存。嗟嗟此邹黄，袁阳略同群。近则唐与蔡，辈出有弟昆。赤心要无负，肯受富贵吞。鄙哉贱丈夫，肉食苟朝昏。倾危不遑恤，是非谁与论。前史岂不载，开卷徒沾巾。伏读珠玉书，飘飘若凌云。遐追古作者，宁让圣俞文。顾我亦何人，濡毫来效颦。二贤迹益显，馀波激后尘。","dynasty":"宋代","title":"某伏蒙丈人佥判出示尝与侍郎郑公浅沙泉唱酬诗轴率尔次韵"}
{"author":"李吕","content":"奕世旂常记姓名，屏山道学蔼馀馨。流风与世为标的，好义于君见典型。琴韵祗求追古意，吟怀偏喜旁林扃。相逢恨晚情犹厚，怅望音容隔杳冥。","dynasty":"宋代","title":"追挽刘平父二首其一"}
{"author":"李吕","content":"周郎佳少年，定霸在一战。勉哉志士心，分阴疾如电。","dynasty":"宋代","title":"和邑宰张元若酹月亭诗四首其二"}
{"author":"李吕","content":"古人有大志，闻鸡非恶声。信知酹月意，与此同条生。","dynasty":"宋代","title":"和邑宰张元若酹月亭诗四首其三"}
{"author":"李吕","content":"数峰碧巑岏，乌君成道山。仙游杳难问，空锁白云閒。","dynasty":"宋代","title":"题君山观招真阁六首其二"}
{"author":"李吕","content":"翚飞新楼台，像设旧金碧。焚修人已老，倚杖对山石。","dynasty":"宋代","title":"题君山观招真阁六首其五"}
{"author":"李吕","content":"眼尾。寄深意。一点兰膏红破蕊。钿窝浅浅双痕媚。背面银床斜倚。烛花先报今宵喜。管定知人心里。","dynasty":"宋代","title":"调笑令其一笑"}
{"author":"李吕","content":"春尽。敛新闷。暗傍银屏撩绿鬓。攒眉不许旁人问。帘外冷红成阵。银釭挑尽睡未肯。肠断秦郎归信。","dynasty":"宋代","title":"调笑令其三坐"}
{"author":"李吕","content":"花底。锦铺地。绣浪琼枝光似洗。一心长在金盆里。翠袖懒遮纤指。珠玑满斗犹慵起。过尽红楼春睡。","dynasty":"宋代","title":"调笑令其四博"}
{"author":"李吕","content":"周郎佳少年，定堪在一战。勉哉志士心，分阴疾如电。","dynasty":"宋代","title":"和邑宰张元若酹月亭诗四首"}
{"author":"李吕","content":"千竿倏忽散层云，疑有风雷为骏奔。峻擢湛应烦地媪，巧裁作复借天孙。已惊虎豹留皮处，更看龙蛇起陆痕。圣主工夫同造物，坐令温诏发霜根。","dynasty":"宋代","title":"宣和殿新竹应制次韵"}
{"author":"李吕","content":"踞坐鱼矶上，无心同狎鸥。敲针漫劳力，故尔投直鉤。","dynasty":"宋代","title":"潭溪钓者"}
{"author":"李吕","content":"朱君精到古人趣，踏遍东南称独步。只今应诏非乏材，预烦拈出横梁具。","dynasty":"宋代","title":"赠朱少南别二首"}
{"author":"李吕","content":"花底。锦铺地。绣浪琼枝光似洗。一心长在金盆里。翠袖懒遮纤指。珠玑满斗犹慵起。过尽红楼春睡。","dynasty":"宋代","title":"调笑令其四博"}
{"author":"李吕","content":"行李在门外，驾言归帝都。三年宰杭州，警敏材有余。检身不容玷，清冰莹玉壶。遇事有所立，风雨信不渝。吐哺出延客，悬榻时待儒。雅量不遗物，狙诈嗤庸奴。胸中水鉴明，黑白分两途。慈良恤民瘼，严惮戢黠胥。去夏忽大饥，米粒贵比珠。农民既无蓄，官廪素乏储。君以身任责，询谋及樵苏。声威耸邻寇。日赡几万夫。一一劳措画，晨饭常至晡。惜哉当路者，访问亦已疏。此功肩古人，反与泛泛俱。要当公论定，会有闻天衢。我衰耕谷口，屹然如枯株。他人不着眼，屡辱顾草庐。脱略时辈礼，待以国士徒。临别难为怀，欲赠将焉如。但愿益磨砺，器宇恢远图。贵富皆分内，青毡君岂无。力疾出送别，酸风生道隅。征旆不容驻，搔首空踌躇。","dynasty":"宋代","title":"送江宰别"}
{"author":"李吕","content":"匡庐发源初，绝景乃如许。尤幸远市朝，不遭豪右取。","dynasty":"宋代","title":"温泉"}
{"author":"李吕","content":"劳生著意在荣观，炊熟黄粱万虑宽。溢目琴书聊自乐，半窗风月不吾悭。从谁更觅安心法，回首几经行路难。料想已成同水镜，任他胸次九疑山。","dynasty":"宋代","title":"题游少张逸老轩"}
{"author":"李吕","content":"婉彼邹氏女，其父尝籍兵。嫁作耕夫妻，妇道以勤称。厥夫惰农业，居肆寄郊坰。薪爨不时给，贮粟未满瓶。行年三十余，脸白两鬓青。谁家马上郎，一见愿目成。留连不忍去，斜红挂日钲。携篮夫偶出，次第陈私情。示以箧中金，持赠固不轻。正色叱走之，郎马不及乘。未几老狂生，补被问宿程。百计稍与语，酌酒欲同倾。窗前理残麻，不顾空丁宁。复出绮香囊，藉以五花缯。擎来通郑重，虽受心不平。收之置敝箧，生意正经营。托言姑少待，反把柴门扃。长声呼四邻，悲切不忍听。逡巡夫亦归，系缚诉县庭。县官颇嫉恶，慰遣壮其能。无几三叹息，恨今无肉刑。吾闻秋胡妻，死有不朽名。又闻昔罗敷，语直理甚明。人生各有偶，勿用行兼并，奈何世混浊，强暴相侵陵。邹本微贱人，姆傅初不经。何况抱贫苦，宋身屹长城。后世迹其事，足媲古烈贞。谁秉董狐笔，大书播余馨。","dynasty":"宋代","title":"贞妇"}
{"author":"李吕","content":"莹心冽寒泉，砥节介如石。本无市朝念，自与红尘隔。","dynasty":"宋代","title":"题七者寮"}
{"author":"李吕","content":"休休莫莫。当年不负西湖约。一技初见横篱落。嚼蕊闻香，长是醉乡落魄。而今对酒空斟酌。老来多病情非昨。谁人伴我临东阁。冷淡吟怀，犹可追前作。","dynasty":"宋代","title":"醉落魄/一斛珠"}
{"author":"李吕","content":"蚤觉儒冠多误身，聊工传写养偏亲。丹青游戏臻能事，造休生成羡逼真。笔下岂皆行路辈，眼中谁是筑岩人。会当诏作云台像，画手惟君妙入神。","dynasty":"宋代","title":"赠画师郭叔詹"}
{"author":"李吕","content":"影落林塘凹，斜入茅檐角。月黑缟袂逢，天寒翠袖薄。世无杜陵人，清吟久零落。诗魂不可招，远水谁当酌。","dynasty":"宋代","title":"适见诸公咏梅之什因用其韵率作者同赋"}
{"author":"李吕","content":"纷纷世态利为言，此道谁人识正传。为已为人宜两尽，莫教渠笑舍其田。","dynasty":"宋代","title":"送千二十侄五首"}
{"author":"李吕","content":"梅花映雪送征鞍，要伴先生耐岁寒。收拾收归调鼎用，春来枝上已含酸。","dynasty":"宋代","title":"伏承伯丈人待制侍郎九重涣号三聘鼎来促装戒"}
{"author":"李吕","content":"含怨。两颦浅。羽髻云鬟低玉燕。绿沈香底金鹅扇。隐隐花枝轻颤。当筵不放红云转。正是玉壶春满。","dynasty":"宋代","title":"青玉案其五歌"}
{"author":"李吕","content":"尝爱山间老乔松，栖烟宿雨盘虬龙。道人所爱偶相似，许我来此听松风。","dynasty":"宋代","title":"题君山爱松轩"}
{"author":"李吕","content":"主人厌尘俗，不使居无竹。诗翁爱诗史，咏歌长不足。箨龙遍山园，嘉名榜华屋。何当乘逸兴，倚栏听戛玉。","dynasty":"宋代","title":"题丛碧亭"}
{"author":"李吕","content":"閒寻十九路，坐断千万心。运甓何为者，当知惜寸阴。","dynasty":"宋代","title":"棋友"}
{"author":"李吕","content":"每念先游尝慨叹，於君先世最周旋。神驹堕地真千里，老木蟠空已百年。此去汉庭应籍甚，向来蜀产久萧然。锦衣归日烘晴昼，应与莱衣巧斗鲜。","dynasty":"宋代","title":"送杨道父赴廷试"}
{"author":"李吕","content":"所重一言契，宁悬千里期。他年风雨夜，还意剧谈诗。","dynasty":"宋代","title":"止宿寮"}
{"author":"李吕","content":"江左风流久擅名，成章掷地作金声。清新俟逸俱难及，若比前贤更老成。","dynasty":"宋代","title":"送千二十侄五首"}
{"author":"李吕","content":"济人曾现斩蛟手，慢学吴门作陆仙。雪月精神资句法，经纶器识得天全。评君全在羲皇上，许我难堪叔度贤。出处相悬同臭味，寄怀犹望捧来篇。","dynasty":"宋代","title":"送许尉子云二首"}
{"author":"李吕","content":"一元谁破碎，河洛漏微分。星斗昭乾纬，葩华粲地文。班扬浑细事，伊傅有殊勋。补履非神剑，相期敬所闻。","dynasty":"宋代","title":"送仲秉赴廷试五首"}
{"author":"李吕","content":"奕世旗常记姓名，屏山道学蔼余馨。流风与世为标的，好义於君见典型。琴韵祗求追古意，吟怀偏喜帝林扃。相逢恨晚情犹厚，怅望音容隔杳冥。","dynasty":"宋代","title":"追换刘平父二首"}
{"author":"李吕","content":"古人有大志，闻鸡非恶声。信知酹月意，与此同条生。","dynasty":"宋代","title":"和邑宰张元若酹月亭诗四首"}
{"author":"李吕","content":"马乳龙须方压架，玉簪蜀盖渐平堤。朅来颇释尘劳念，况有清风入枕帏。","dynasty":"宋代","title":"宿洪氏南轩"}
{"author":"李吕","content":"两鬓垂。珠玑满斗犹慵起。玉马象盘还得意。漏冷铜乌唤不＿，更移红烛桃花底花底。锦铺地。绣浪琼枝光似洗。一心长在金盆里。翠袖懒遮纤指。珠玑满斗犹慵起。过尽红楼春睡。","dynasty":"宋代","title":"前调"}
{"author":"李吕","content":"颜子趣高远，改过不待形。子路虽未及，有闻思欲行。庸人过莫知，心目任盲腾。纵复觉其然，如醉不愿醒。幽显孰可欺，徒自蔽聪明。直待形迹著，巧饰漫经营。辞屈既无益，敛翼如冻蝇。豫贵介于石，安取冥豫成，论要免终凶，谋始那用争。颐养知节慎，损疾在窒懲。下交傥不凟，恶习难薰范。师诲当佩服，胜已求友朋。过言与过行，点检莫暂停。粗能遵此戒，无忝尔所生。海鸥识机深，良马认鞭声。尔过勿惮改，岂知禽兽情。善恶审取舍，勿用苦叮咛。","dynasty":"宋代","title":"改过"}
{"author":"李吕","content":"群居有深益，相视无余事。此道存诸中，瞭然见眸子。","dynasty":"宋代","title":"观善斋"}
{"author":"李吕","content":"劈人排孟子，通国诮匡章。内省倘不疚，青蝇徒自忙。","dynasty":"宋代","title":"自警三首"}
{"author":"李吕","content":"伯才不鼓琴，良为知音撤。渊明琴无弦，荆扉昼常闭。吾道传沧洲，初不待识别。叔孙志谐俗，礼乐用绵蕝。子陵持正论，阿庚腰领绝。宁可负凿方，枉尺未应屑。郊居本寂寞，况乃生计拙。食指日益敏，资用时告竭。客至坐无毡，窃与郑公埒。天随拾杞菊，焉能餍餔餟。平生所厚人，过门或电制，尝闻贵易交，一命已变节。包苴既无鱼，裋褐倦造谒。阔远故人书，谁复访衰苶。有焰手可炙，其如火不热。闻酸蚋必聚，其如醯不冽。向来出肺肝，生死语虚设。醇风恣浇漓，仁义从荡灭。江湖足相忘，何苦怨离别。黄君忘年友，岁寒我辈列。抗志忌诡随，讲究亦可悦。高堂甘旨奉，敢以贫故阙。姑从敩学半，俯首栖林樾。近枉寄赠篇，用意尤清切。似闻於易道，琅诵口不辍。顾惭泽畔癯，韦编老披阅。未达言外意，搔首漫卼臲。三圣日星垂，墙仞靡容瞥。动静本自然，发明赖前哲。屈伸相感触，至理甚昭晰。泰反复于隍，而顺出自穴。机缄默循环，勿用腾口说。寒泉终可食，但贵井常渫。正乏双南金，报称愧灭裂。见许惠然来，谅不出良月。莫学王子猷，兴尽江天雪。","dynasty":"宋代","title":"酬令裕见寄之什"}
{"author":"李吕","content":"姓安本无双，山林今见一。动必合礼经，心焉在王室。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"鸱鸮嘲凤凰，飞鸣竞啾啾。凤兮问彼鸮，见憎何因由。我居在丹穴，下瑞暂来游。梧桐与竹实，食息无外求。尔来挟妖怪，隐身向阴幽。所至兴祸事，觜爪藏戈矛。昼伏作鼠态，白日照可羞。臭腐适其愿，恶类自与俦。志尚素不同，何残风马牛。嗟予月旦评，岂论汝劣优。汝道自取薄，安得妄怨尤。自古盗憎主，何异鸱辈流。有如夫子圣，武叔非宿仇。臧仓沮孟氏，岂为鲁君谋。但当砺风节，汝自曲如钩。","dynasty":"宋代","title":"古意"}
{"author":"李吕","content":"羲和鞭日驭，发轫自晹谷。道人耕寸田，开窗纳余燠。","dynasty":"宋代","title":"题东寮"}
{"author":"李吕","content":"往返数百里，上下几重山。仆仆利名客，不知行路难。","dynasty":"宋代","title":"题破石铺"}
{"author":"李吕","content":"踞坐鱼矶上，无心同狎鸥。敲针漫劳力，故尔投直鉤。","dynasty":"宋代","title":"潭溪钓者"}
{"author":"李吕","content":"入务市朝念，在家云水僧。善薰妻法喜，敬远态摩登。心里且寻静，热中须放生。时时发深省，结来莫教增。","dynasty":"宋代","title":"有感"}
{"author":"李吕","content":"抱病懒巾栉，自度作黄冠。披褐襟便短，拖鞋步稍安。忘机任俗薄，遮眼把书看。未必不为福，善乎能自宽。","dynasty":"宋代","title":"予一病七十日心呈牢落作诗自解"}
{"author":"李吕","content":"将军啸咤风雷生，一诺之宠千金轻。仰头看山默不应，此段王郎真绝人。人言爽气定何物，面目俨然君不识。非氛非祲非烟云，可以意了难口说。子猷拄笏人笑痴，先生作斋人愈疑。但知谈河不救渴，岂信秀色能充饥。千峰横青朝过雨，折简招归入诗句。傥有俗客来叩门，为道我眠卿且去。","dynasty":"宋代","title":"题宋德器致爽轩"}
{"author":"李吕","content":"乱石搜琮璧，修梧待凤凰。地灵真间阔，世眼但寻常。我友更谁子，平生唯此郎。连城不当价，容易莫商量。","dynasty":"宋代","title":"送仲秉赴廷试五首"}
{"author":"李吕","content":"秦望排空插鉴湖，先生气禀旧东吴。胸中今古几千载，笔下波澜雄万夫。彩棒垂门奸自肃，土神应梦昔何殊。荣归快作朝天计，台阁欢传得巨儒。","dynasty":"宋代","title":"送许尉子云二首"}
{"author":"李吕","content":"器识谁能及，功名自有期。一朝闻正论，亲切在彤墀。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"劈人排孟子，通国诮匡章。内省倘不疚，青蝇徒自忙。","dynasty":"宋代","title":"自警三首"}
{"author":"李吕","content":"倚竹风神不胜情，裁云刻月斗轻明。澄鲜只合骚人惜，懒对红尘肉眼横。","dynasty":"宋代","title":"和吴微明疏影横斜水清浅七咏韵"}
{"author":"李吕","content":"奕世雄题雁塔名，于今父子自师生。词场鱼贯真无敌，庆事蝉联尽有声。雅兴莫追吴市隐，横飞端继紫微明。从来患盗惊邻里，且喜三年鼓不鸣。","dynasty":"宋代","title":"送陈尉别二首"}
{"author":"李吕","content":"奕世旗常记姓名，屏山道学蔼余馨。流风与世为标的，好义於君见典型。琴韵祗求追古意，吟怀偏喜帝林扃。相逢恨晚情犹厚，怅望音容隔杳冥。","dynasty":"宋代","title":"追换刘平父二首"}
{"author":"李吕","content":"太朴一已散，人伪日滋彰。持彼炎凉态，指目为温汤。","dynasty":"宋代","title":"温泉"}
{"author":"李吕","content":"古人有大志，闻鸡非恶声。信知酹月意，与此同条生。","dynasty":"宋代","title":"和邑宰张元若酹月亭诗四首其三"}
{"author":"李吕","content":"仗节朔庭回，建议光明入。尽得强敌情，何人敢轻袭。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"当时选胜入经营，杖履宁论阴与晴。丘壑只应胸次有，溪山故着面前横。可怜永隔笑谈乐，何况从来兄弟情。岘首人登休堕泪，搅林风雨作秋声。","dynasty":"宋代","title":"代人次韵"}
{"author":"李吕","content":"秦望排空插鉴湖，先生气禀旧东吴。胸中今古几千载，笔下波澜雄万夫。彩棒垂门奸自肃，土神应梦昔何殊。荣归快作朝天计，台阁欢传得巨儒。","dynasty":"宋代","title":"送许尉子云二首"}
{"author":"李吕","content":"过尽重湖复过山，阴凝忽变雪花团。路迷曲折易成远，风助横斜巧送寒。忆昨片帆离渡口，特烦千骑驻江干。如今想在芙蓉观，独据胡床烂漫看。","dynasty":"宋代","title":"归自南康寄怀朱使君"}
{"author":"李吕","content":"我昔游白鹤，山川气雄深。邂逅识吾子，戛然唳孤音。日日望飞鸣，洄洑乃至今。玉美出坚璞，木老生乔林。书生未足道，聊用慰苦心。始驾百斛船，挂帆发江浔。破浪当自兹，意象殊骎骎。天方拓王度，清问虚宸襟。调毫写胸臆，气力戈鋋森。荷衣缚异时，恐为寒蝉瘖。江城惜此别，风雪作昼阴。何以托远怀，酌酒拊剑镡。湖海气摇薄，激烈愁端侵。唯应白云梦，夜夜飞遥岑。","dynasty":"宋代","title":"送吴晦叔赴廷试"}
{"author":"李吕","content":"骨秀类天人，神清若岩电。寿与山岳齐，造物兹可见。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"一身欲着身无处，万事不疑心始閒。仆仆红尘皆苦相，何时挟策过东山。","dynasty":"宋代","title":"遣兴"}
{"author":"李吕","content":"满林饱风霜，千奴列亭睛。未许吴姬手，藉此长声价。","dynasty":"宋代","title":"橘香亭二首"}
{"author":"李吕","content":"乞籴民宵征，出粜官夙驾。艰食间填壑，灾星未退舍。七闽况多山，厥田惟中下。年登谷粟贱，逐末贪白话。一逢岁不稔，大半为饥者。公私久匮乏，谁欤可资藉。哀哉南亩农，长年服耕稼。倾囷了租赋，仅逃吏胥骂。东作已无粮，贪赊宁论价。负逋罄产偿，求售忘早夜。逡巡生计尽，失所安足讶。尉仙明达人，出语补风化。咄彼兼并家，敛衽当愧谢。","dynasty":"宋代","title":"和许尉仙田舍野老有可怜之态壁间之什"}
{"author":"李吕","content":"颓垣荒蔓几经霜，今喜崇成背郭堂。雅欲援琴追宓子，时从退食咏羔羊。溪流碧绕如平篆，山木阴连不断行。只恐诏公台省去，空教南国爱甘棠。","dynasty":"宋代","title":"师正堂二首"}
{"author":"李吕","content":"天地生成无用躯，青箱世业一愚儒。几同海上屠龙术，空守岩前待兔株。自信平生非木石，谁怜半世混泥涂。幸逢点铁为金手，乞与投身造化炉。","dynasty":"宋代","title":"投赠钱侍郎端礼三篇"}
{"author":"李吕","content":"达石情忘倦，移山志必通。朝朝勤甓运，井井策新功。","dynasty":"宋代","title":"题吴仲微常斋"}
{"author":"李吕","content":"姓安本无双，山林今见一。动必合礼经，心焉在王室。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"物我虽殊理本同，算来身教易为功。表端岂但日间影，德盛应如草上风。作字心君生笔下，照人眸子验胸中。平生得力今牛出，尤见操存合至公。","dynasty":"宋代","title":"师正堂二首"}
{"author":"李吕","content":"病夫省睡起凌晨，迟菊朦胧破萼新。雨细正应添润泽，烟轻尤觉长精神。近来霜重伤禾死，几见民忧洒涕频。却是东篱賸黄菊，不堪易粟当金银。","dynasty":"宋代","title":"见菊"}
{"author":"李吕","content":"幽栖寄山隈，欣赏亦何有。时许巢白云，纷然入窗牖。","dynasty":"宋代","title":"巢云"}
{"author":"李吕","content":"江头片片玉梅飞，岭路迢遥雪正迷。乘兴为谁骑马去，不辞迎冻散双蹄。","dynasty":"宋代","title":"送千二十侄五首"}
{"author":"李吕","content":"天公作意雨垂垂，风伯颠狂散万丝。执法若能诛首恶，更将京观筑鲸鲵。","dynasty":"宋代","title":"秋旱"}
{"author":"李吕","content":"悠悠古先酒，麴蘖化为醴。适口固匪他，诗人咏其旨。岐黄作本草，甘辛味所纪。惟清香滑辣，四事世云尔。孟诜注为苦，自不烛厥理。至今蔑公论，遂以诜为是。乖僻随躯嗜，不尔遽遭诋。气禀炎上作，无与诸胆比。人情素弗食，尝者为雪耻。柳家集众药，意在勗诸子。未闻无其故，反以彼为美。一呷三掉头，强嚥身耸起。从来好欢伯，可畏非可喜。孤负太和名，翻作搅肠水。因思俗颠倒，类此盖多矣。大路指为迂，曲径偏践履。郑声既可恶，满市更盈耳。憔悴间姬姜，一莸杂兰芷贪浊和者众，独清竞萋菲。善恶久相淆，何特酒而已。至当终难掩，岂必随风靡。革弊会有时，周道本如砥。","dynasty":"宋代","title":"近世饮者尊尚苦味有感成诗"}
{"author":"李吕","content":"马乳龙须方压架，玉簪蜀盖渐平堤。朅来颇释尘劳念，况有清风入枕帏。","dynasty":"宋代","title":"宿洪氏南轩"}
{"author":"李吕","content":"乞糴民宵征，出糶官夙驾。艰食间填壑，灾星未退舍。七闽况多山，厥田惟中下。年登谷粟贱，逐末贪白话。一逢岁不稔，大半为饥者。公私久匮乏，谁欤可资藉。哀哉南亩农，长年服耕稼。倾囷了租赋，仅逃吏胥骂。东作已无粮，贪赇宁论价。负逋罄产傥，求售忘早夜。逡巡生计尽，失所安足讶。尉仙明达人，出语补风化。咄彼兼并家，敛衽当愧谢。","dynasty":"宋代","title":"和许尉仙田舍野老有可邻之态壁间之什"}
{"author":"李吕","content":"令行。香泛金鳞翻蕊盏。笑里桃花红近眼。粉壶琥珀为君倾，弄翠按红归去晚。归晚。思何限。玉坠金偏云鬓乱。伤春谁作嬉游伴。只有飞来花片。几回愁映眉山远。总被东风惊散。","dynasty":"宋代","title":"前调"}
{"author":"李吕","content":"颜子趣高远，改过不待形。子路虽未及，有闻思欲行。庸人过莫知，心目任盲腾。纵复觉其然，如醉不愿醒。幽显孰可欺，徒自蔽聪明。直待形迹著，巧饰漫经营。辞屈既无益，敛翼如冻蝇。豫贵介于石，安取冥豫成，论要免终凶，谋始那用争。颐养知节慎，损疾在窒懲。下交傥不凟，恶习难薰范。师诲当佩服，胜已求友朋。过言与过行，点检莫暂停。粗能遵此戒，无忝尔所生。海鸥识机深，良马认鞭声。尔过勿惮改，岂知禽兽情。善恶审取舍，勿用苦叮咛。","dynasty":"宋代","title":"改过"}
{"author":"李吕","content":"红臂韝。浅浅绿靴双凤困。柳弱花慵敛新闷。娇多无力凭熏笼，又报杏园春意尽春尽。敛新闷。暗傍银屏撩绿鬓。攒眉不许旁人问。帘外冷红成阵。银釭挑尽睡未肯。肠断秦郎归信。","dynasty":"宋代","title":"前调"}
{"author":"李吕","content":"花落飘碎琼，果熟染黄蜡。张君鼻观间，莫著阑麝杂。","dynasty":"宋代","title":"橘香亭二首"}
{"author":"李吕","content":"山雨喜开霁，爽气涤烦襟。晚秋丹叶飘坠，篱菊散黄金。徙倚关河凝望，回首光阴轻驶，倏忽二毛侵。须信人间世，莫放酒杯深。一星子，名与利，漫浮沈。塞翁祸福无定、此理古犹今。妙处只应亲到，外物从渠舒卷，出处我无心。袖手无新语，洗耳听清音。","dynasty":"宋代","title":"水调歌头（和伯称）"}
{"author":"李吕","content":"恶草不可近，恶虫不可逢。草有有钩吻，入口裂其胸。虫中有细腰，虿尾犹铦锋。人生涉世故，得不戒游从。澡心三峡浪，对面九疑峰。相须济吾事，醖酿如酒醲。一朝临利害，暗捷同机舂。个中本无物，薄俗谁我容。眷彼冰雪姿，气格天所钟。蟠根便水石，作配宜竹松。相看世味薄，清坐真意浓。今时无胶漆，安得如駏蛩。永结岁寒伴，馨香满蒙茸。愿为管鲍友，莫继耳余踪。可能辟三径，吾亦欲推筇。","dynasty":"宋代","title":"清友堂为吕宾峰题"}
{"author":"李吕","content":"过尽重湖复过山，阴凝忽变雪花团。路迷曲折易成远，风助横斜巧送寒。忆昨片帆离渡口，特烦千骑驻江干。如今想在芙蓉观，独据胡床烂漫看。","dynasty":"宋代","title":"归自南康寄怀朱使君"}
{"author":"李吕","content":"可怪乡风最不情，生儿不举世相仍。自从节省归新历，添得王民几万丁。","dynasty":"宋代","title":"代人上建守四首"}
{"author":"李吕","content":"薄晚憩高林，好风吹我襟。斜红翻鹭翅，空碧湛波心。云坞牛羊下，烟汀竹篠深。一声渔笛罢，袅袅送余音。","dynasty":"宋代","title":"晚步"}
{"author":"李吕","content":"丈夫不作宋玉悲，珍重陶潜菊一枝。寄傲北窗缘底事，只应真趣少人知。","dynasty":"宋代","title":"象之晚坐有感次韵"}
{"author":"李吕","content":"谁怜甲子混泥涂，老钝何能展壮图。方恨此行垂橐去，辱君赠句当骈珠。","dynasty":"宋代","title":"已亥出南康宫伯称以诗赠行次韵三首"}
{"author":"李吕","content":"古人有大志，闻鸡非恶声。信知酹月意，与此同条生。","dynasty":"宋代","title":"和邑宰张元若酹月亭诗四首其三"}
{"author":"李吕","content":"生人无喜怒，喜怒由外触。平地有风波，安居多鸩毒。缅怀先哲士，每用此理烛。颜子不贰迁，所乐一瓢足。","dynasty":"宋代","title":"遣兴"}
{"author":"李吕","content":"婉彼邹氏女，其父尝籍兵。嫁作耕夫妻，妇道以勤称。厥夫惰农业，居肆寄郊坰。薪爨不时给，贮粟未满瓶。行年三十余，脸白两鬓青。谁家马上郎，一见愿目成。留连不忍去，斜红挂日钲。携篮夫偶出，次第陈私情。示以箧中金，持赠固不轻。正色叱走之，郎马不及乘。未几老狂生，补被问宿程。百计稍与语，酌酒欲同倾。窗前理残麻，不顾空丁宁。复出绮香囊，藉以五花缯。擎来通郑重，虽受心不平。收之置敝箧，生意正经营。托言姑少待，反把柴门扃。长声呼四邻，悲切不忍听。逡巡夫亦归，系缚诉县庭。县官颇嫉恶，慰遣壮其能。无几三叹息，恨今无肉刑。吾闻秋胡妻，死有不朽名。又闻昔罗敷，语直理甚明。人生各有偶，勿用行兼并，奈何世混浊，强暴相侵陵。邹本微贱人，姆傅初不经。何况抱贫苦，宋身屹长城。后世迹其事，足媲古烈贞。谁秉董狐笔，大书播余馨。","dynasty":"宋代","title":"贞妇"}
{"author":"李吕","content":"一元谁破碎，河洛漏微分。星斗昭乾纬，葩华粲地文。班扬浑细事，伊傅有殊勋。补履非神剑，相期敬所闻。","dynasty":"宋代","title":"送仲秉赴廷试五首"}
{"author":"李吕","content":"阻陪称寿席，想见醉芳樽。嘉庆宜图画，簪绅遍子孙。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"一身欲着身无处，万事不疑心始閒。仆仆红尘皆苦相，何时挟策过东山。","dynasty":"宋代","title":"遣兴"}
{"author":"李吕","content":"红臂韝。浅浅绿靴双凤困。柳弱花慵敛新闷。娇多无力凭熏笼，又报杏园春意尽春尽。敛新闷。暗傍银屏撩绿鬓。攒眉不许旁人问。帘外冷红成阵。银釭挑尽睡未肯。肠断秦郎归信。","dynasty":"宋代","title":"前调"}
{"author":"李吕","content":"鸱鸮嘲凤凰，飞鸣竞啾啾。凤兮问彼鸮，见憎何因由。我居在丹穴，下瑞暂来游。梧桐与竹实，食息无外求。尔来挟妖怪，隐身向阴幽。所至兴祸事，觜爪藏戈矛。昼伏作鼠态，白日照可羞。臭腐适其愿，恶类自与俦。志尚素不同，何残风马牛。嗟予月旦评，岂论汝劣优。汝道自取薄，安得妄怨尤。自古盗憎主，何异鸱辈流。有如夫子圣，武叔非宿仇。臧仓沮孟氏，岂为鲁君谋。但当砺风节，汝自曲如钩。","dynasty":"宋代","title":"古意"}
{"author":"李吕","content":"閒寻十九路，坐断千万心。运甓何为者，当知惜寸阴。","dynasty":"宋代","title":"棋友"}
{"author":"李吕","content":"花开哂群芳，叶密相映带。根移下岩谷，本无尘俗态。紫萼斗含羞，翻嫌污香黛。我俗谱此花，法书今乏蔡。","dynasty":"宋代","title":"家有含笑花开因成三首"}
{"author":"李吕","content":"乘兴来寻老树村，接谈才只叙寒温。翻然掉臂凌风去，何似王猷不及门。","dynasty":"宋代","title":"简龚令望"}
{"author":"李吕","content":"病夫省睡起凌晨，迟菊朦胧破萼新。雨细正应添润泽，烟轻尤觉长精神。近来霜重伤禾死，几见民忧洒涕频。却是东篱賸黄菊，不堪易粟当金银。","dynasty":"宋代","title":"见菊"}
{"author":"李吕","content":"吾慕严子陵，躬耕寄事外。弗听有道举，安得从郭泰。耻因粟五斗，陶令腰束带。三贤甘寂寞，举世惜机会。是心本通明，忍把客尘盖。洗耳颍阳水，要使闻清籁。纷纷难与言，简篇犹可赖。","dynasty":"宋代","title":"见诸公古风有感而和"}
{"author":"李吕","content":"我夙造恶业，半生苦疮癤。蝇喙利如针，秉箑倦挥灭。彼蝇业更深，曾不慕香洁。乘间恣飞舞，嗜此秽脓血。我虽以慈受，汝愧宁可雪。狂念傥不悛，善计有一说。海上逐臭夫，正是汝俦埒。速往从这游，从容度岁月。贪痴志原足，人害永除绝。相汝下劣躯，不过藉炎热。徼倖岂可常，肃霜妨凛冽。","dynasty":"宋代","title":"戒蝇"}
{"author":"李吕","content":"性学丝毫未易通，醇疵何敢议轲雄。文章事业须年少，朴钝情怀属老翁。閒把笑谈穷物外，漫裒今古着胸中。触来方寸有余地，喜到小斋缘素风。","dynasty":"宋代","title":"借用邓彦高韵"}
{"author":"李吕","content":"悠悠古先酒，麴蘖化为醴。适口固匪他，诗人咏其旨。岐黄作本草，甘辛味所纪。惟清香滑辣，四事世云尔。孟诜注为苦，自不烛厥理。至今蔑公论，遂以诜为是。乖僻随躯嗜，不尔遽遭诋。气禀炎上作，无与诸胆比。人情素弗食，尝者为雪耻。柳家集众药，意在勗诸子。未闻无其故，反以彼为美。一呷三掉头，强嚥身耸起。从来好欢伯，可畏非可喜。孤负太和名，翻作搅肠水。因思俗颠倒，类此盖多矣。大路指为迂，曲径偏践履。郑声既可恶，满市更盈耳。憔悴间姬姜，一莸杂兰芷贪浊和者众，独清竞萋菲。善恶久相淆，何特酒而已。至当终难掩，岂必随风靡。革弊会有时，周道本如砥。","dynasty":"宋代","title":"近世饮者尊尚苦味有感成诗"}
{"author":"李吕","content":"山溜碧泓澄，清甘归色味。傥逢张又新，应不落第二。","dynasty":"宋代","title":"井泉"}
{"author":"李吕","content":"满林饱风霜，千奴列亭睛。未许吴姬手，藉此长声价。","dynasty":"宋代","title":"橘香亭二首"}
{"author":"李吕","content":"花落飘碎琼，果熟染黄蜡。张君鼻观间，莫著阑麝杂。","dynasty":"宋代","title":"橘香亭二首"}
{"author":"李吕","content":"昔年陪仲父，杖屨集幽轩。门占蹄轮道，交无市井言。池边对棋酒，胸次有丘园。蝉蜕寒云断，径荒春草蕃。增新窗户改，尚喜典刑存。结客登临去，茶瓜勿惮烦。","dynasty":"宋代","title":"绝尘轩"}
{"author":"李吕","content":"生平雅不乐城市，背郭开轩喜再来。烟淡山屏青未了，晴曛荷盖翠相挨。倚风柔弱休栽柳，照水横斜乘种梅。乘兴只应清坐好，此怀难向俗人开。","dynasty":"宋代","title":"绝尘轩"}
{"author":"李吕","content":"春蔬含绿滋，荒畦自锄芟。万事付一默，维摩许同参。","dynasty":"宋代","title":"老圃拙者"}
{"author":"李吕","content":"孔子昔当戹，良以桓{魑离换隹}故。韩信伏胯下，将坛起徒步。圣贤昔未遇，未免失常度。固知天地宽，出门多龃龉。贫贱势易陵，动息要衡虑。绨袍恋故人，进食哀漂母。小人不及夕，焉知鸿鹄举。桃花倚春风，零落随夜雨。流萤曳残光，未省羲和驭。君子并松柏，挺干傲寒暑。昭然揭日星，进与众瞻睹。群儿勤修读，文行师邃古。莫学小儿辈，啾啾燕雀语。颜渊犯不校，万世共尊许。孟子善养气，策功不下禹。潢潦无根源，勿用遽歆慕。吾言可书绅，审思宜在汝。","dynasty":"宋代","title":"勉诸子"}
{"author":"李吕","content":"在昔绍圣初，郡英萃朝绅。道乡鼓谏舌，劲气排天阍。雷霆固难犯，鵷鹭皆丧神。独一黄右辖，从容为奏陈。主圣臣则直，攀槛古所闻。龙颜为稍霁，投荒贷斧斤。公亦坐此去，剖符漫朱轮。斯人下世久，蔼然播清芬。袁盎当汉代，引却慎夫人。用舍虽异致，万世嫡庶分。向使李勣辈，将顺恨无门。但谓此家事，一言陷其君。陆贽得罪唐，不测几陨身。阳需以死争，久之理颇伸。不如汉汲黯，同朝有公孙。约议寻即背，巧辞间其臣。於惟我圣宋，涵养士气振。世代有忠鲠，汉唐何足云。且如唐子方，指摘椒房亲。继论灯笼锦，将贬岭外春。君谟立殿坳，开救蒙宽恩。宛陵风雅手，长编纪咏存。嗟嗟此邹黄，袁阳略同群。近则唐与蔡，辈出有弟昆。赤心要无负，肯爱富贵吞。鄙哉贱丈夫，肉食苟朝昏。倾危不遑恤，是非谁与论。前史岂不载，开卷徒沾巾。伏读珠玉书，飘飘若凌云。遐追古作者，宁让圣俞文。顾我亦何人，濡毫来效颦。二贤迹益显，余波激后尘。","dynasty":"宋代","title":"某伏蒙丈人佥判出示尝与侍郎郑公浅沙泉唱酬"}
{"author":"李吕","content":"穿山深径如行巷，拱道乔枝欲化龙。开辟从来年代远，不知过尽几人踪。","dynasty":"宋代","title":"南康道上"}
{"author":"李吕","content":"夜琴响空山，临流水方折。老仙何处来，欣赏共清绝。不知卢仝家，还有许风月。","dynasty":"宋代","title":"陪晦翁游玉涧"}
{"author":"李吕","content":"天上佳期岁一来，人间急管莫相催。鹊桥成后天孙度，雨泣悬知飚驭回。儿女欢呼争乞巧，楼台罗列賸传杯。欲搜好句陪年少，病士惭无工部才。","dynasty":"宋代","title":"七夕次韵"}
{"author":"李吕","content":"閒寻十九路，坐断千万心。运甓何为者，当知惜寸阴。","dynasty":"宋代","title":"棋友"}
{"author":"李吕","content":"常瞻南极画图中，寿相偏宜九节筇。珍重阿戎来寄我，惭无林下老仙风。","dynasty":"宋代","title":"千四一侄见赠筇竹杖以诗谢之"}
{"author":"李吕","content":"一身欲着身无处，万事不疑心始閒。仆仆红尘皆苦相，何时挟策过东山。","dynasty":"宋代","title":"遣兴"}
{"author":"李吕","content":"生人无喜怒，喜怒由外触。平地有风波，安居多鸩毒。缅怀先哲士，每用此理烛。颜子不贰迁，所乐一瓢足。","dynasty":"宋代","title":"遣兴"}
{"author":"李吕","content":"天净鸟飞远，路幽花自香。春风吹草木，野水满池塘。事去青山在，人閒白日长。兴来搔白发，微意久难忘。","dynasty":"宋代","title":"遣兴"}
{"author":"李吕","content":"丈夫各自有立志，或出或处非一途。主父直须食五鼎，渊明元只爱吾庐。佚居自大同蛙井，巧进贪前乃盗窬。顾我蹉跎未忘学，肯将身世较盈虚。","dynasty":"宋代","title":"遣兴"}
{"author":"李吕","content":"金玉声清圆，鸾凤势翔舞。重是古人风，勿效儿女语。","dynasty":"宋代","title":"琴友"}
{"author":"李吕","content":"恶草不可近，恶虫不可逢。草有有钩吻，入口裂其胸。虫中有细腰，虿尾犹铦锋。人生涉世故，得不戒游从。澡心三峡浪，对面九疑峰。相须济吾事，醖酿如酒醲。一朝临利害，暗捷同机舂。个中本无物，薄俗谁我容。眷彼冰雪姿，气格天所钟。蟠根便水石，作配宜竹松。相看世味薄，清坐真意浓。今时无胶漆，安得如駏蛩。永结岁寒伴，馨香满蒙茸。愿为管鲍友，莫继耳余踪。可能辟三径，吾亦欲推筇。","dynasty":"宋代","title":"清友堂为吕宾峰题"}
{"author":"李吕","content":"天公作意雨垂垂，风伯颠狂散万丝。执法若能诛首恶，更将京观筑鲸鲵。","dynasty":"宋代","title":"秋旱"}
{"author":"李吕","content":"蜡屐恣幽寻，未能得其要。登临一放目，千峰供俎豆。","dynasty":"宋代","title":"山台"}
{"author":"李吕","content":"英声久飞扬，寰海共倾竚。学者仰泰山，苍生待霖雨。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"器识谁能及，功名自有期。一朝闻正论，亲切在彤墀。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"献替先其大，从容接每三。但知言謇謇，肯顾府潭潭。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"仗节朔庭回，建议光明入。尽得强敌情，何人敢轻袭。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"僎升时许同，孟马宁处后。人特诵谦光，我独知德厚。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"姓安本无双，山林今见一。动必合礼经，心焉在王室。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"温旨再褒荣，王人就咨諗。早晚诏公归，余波润群品。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"骨秀类天人，神清若岩电。寿与山岳齐，造物兹可见。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"贱子甘藏拙，无心学草玄。自然多坎壈，不是乐盘旋。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"阻陪称寿席，想见醉芳樽。嘉庆宜图画，簪绅遍子孙。","dynasty":"宋代","title":"上黄端明寿诗以竚期三入后一品见玄孙为韵"}
{"author":"李吕","content":"天上元宵放月明，张灯何苦浪经营。一毬积日方呈巧，千片轻绡仅凑成。里巷禽呼倾坐去。街衢蚁聚侧身行。谁人能向循良道，何不留心劝耦耕。","dynasty":"宋代","title":"上元漫兴"}
{"author":"李吕","content":"华灯不夜照青春，鳌背背缯山迥绝尘。已遣烛龙啣火炬，更开璧月驻飚轮。长疑化国烟霄近，未觉壶天晚日宾。知是奎文临海外，赐章今夕宠光频。","dynasty":"宋代","title":"上元应制次韵"}
{"author":"李吕","content":"物我虽殊理本同，算来身教易为功。表端岂但日间影，德盛应如草上风。作字心君生笔下，照人眸子验胸中。平生得力今牛出，尤见操存合至公。","dynasty":"宋代","title":"师正堂二首"}
{"author":"李吕","content":"颓垣荒蔓几经霜，今喜崇成背郭堂。雅欲援琴追宓子，时从退食咏羔羊。溪流碧绕如平篆，山木阴连不断行。只恐诏公台省去，空教南国爱甘棠。","dynasty":"宋代","title":"师正堂二首"}
{"author":"李吕","content":"閒忆当年闯孔门，未能无意觉斯民。浮名浮利虽关命，多病多愁故恼人。九十春光浑易老，二三子者莫因循。老夫耄矣诚堪笑，何惜同来试问津。","dynasty":"宋代","title":"诗勉粹夫进学兼示诸子"}
{"author":"李吕","content":"影落林塘凹，斜入茅檐角。月黑缟袂逢，天寒翠袖薄。世无杜陵人，清吟久零落。诗魂不可招，远水谁当酌。","dynasty":"宋代","title":"适见诸公咏梅之什因用其韵率作者同赋"}
{"author":"李吕","content":"昔我隐居东，有圃废不入。平生爱竹心，要与共晨夕。种之三二年，小笋生{楫木换角}{楫木换角}。历岁既云久，盘根日以辟。环植数丰挺，大者欲盈尺。直节势昂霄，莹润如玉立。迩来苦炎蒸，小亭漫营葺。东山旧蒲葵，从此可挥掷。为顾清阴多，更期广封殖。本固待时来，春风易为力。","dynasty":"宋代","title":"耸玉亭"}
{"author":"李吕","content":"奕世雄题雁塔名，于今父子自师生。词场鱼贯真无敌，庆事蝉联尽有声。雅兴莫追吴市隐，横飞端继紫微明。从来患盗惊邻里，且喜三年鼓不鸣。","dynasty":"宋代","title":"送陈尉别二首"}
{"author":"李吕","content":"试吏谁云百寮底，长材元是万夫雄。锥刀垄断焉能较，泾渭区分独至公。顾我每惭天下拙，辱君见许古人风。明年还忆蓬蒿径，身在瀛洲雨露中。","dynasty":"宋代","title":"送陈尉别二首"}
{"author":"李吕","content":"君侯七闽英，学问早有余。年时犹未冠，鼓箧游上都。文成笔五色，四海仰名誉。调丞尉江邑，有实不愿图。朅来对二松，清襟映冰壶。粹然眉睫间，未变庠序儒。胸中浩然气，固已雄万夫。我穷卧洲渚，江鸥以为徒。屡枉高轩过，峨冠讲唐虞。驰骋文史乐，时得陪卷舒。瓜代遽及期，此情将焉如。耻作儿女态，挥洒小衣裾。虎溪岂限我，足创方趑趄。怅望不远送，搔首空踌躇。所觊善行李，早达三山隅。安居未容久，快作朝省趋。用贤世所急，君才应时需。愿补仲山衮，再矢皋陶谟。勿以得失虑，行当翱天衢。愧乏折箠赠，短篇见区区。他时旧交念，阔{外门内扁}寄樵渔。","dynasty":"宋代","title":"送高丞别"}
{"author":"李吕","content":"半生铁砚不偿劳，揽镜惊心已二毛。缚虎正须还老手，插貂未肯付儿曹。九天日月披晨翳，三峡鱼龙息夜涛。闻说西湖冠天下，水光山色动挥毫。","dynasty":"宋代","title":"送郭之赴廷试"}
{"author":"李吕","content":"江夏无双最擅名，君家群从总能文。丹枝只为一门种，黄卷仍收再世勋。天上鸳鸿方接武，眼前驽蹇漫成群。蜀军自昔锋尤选，一战凭君静楚氛。","dynasty":"宋代","title":"送黄元董赴廷试"}
{"author":"李吕","content":"我昔尝为东南行，烦君载酒送城阈。酒阑上马意恻怆，似叹飞沉异鳞翮。我言君岂哙等伍，霜蹄偶蹶未为失。整衔易辔便千里，宁比驽骀才寸尺。转头日月曾几何，君已声名满蟾窟。笑呼扁舟下吴会，去意猛作秋鹰制。君家艺德知何年，弟兄头角俱突兀。仙枝万丈不供折，人家生子叹豚犊。春归洲渚波面肥，江神为君好风日。君王正御紫宸朝，蜀士半居青琐闼。牵联即日九天上，判司卑尺等厮役。向来於我作鱼羡，吾今洗眼看鹏击。人生行止特未定，遇坎乘流听造物。唯有名节不可污，与君相期保黄发。","dynasty":"宋代","title":"送黄仲甄赴廷试"}
{"author":"李吕","content":"行李在门外，驾言归帝都。三年宰杭州，警敏材有余。检身不容玷，清冰莹玉壶。遇事有所立，风雨信不渝。吐哺出延客，悬榻时待儒。雅量不遗物，狙诈嗤庸奴。胸中水鉴明，黑白分两途。慈良恤民瘼，严惮戢黠胥。去夏忽大饥，米粒贵比珠。农民既无蓄，官廪素乏储。君以身任责，询谋及樵苏。声威耸邻寇。日赡几万夫。一一劳措画，晨饭常至晡。惜哉当路者，访问亦已疏。此功肩古人，反与泛泛俱。要当公论定，会有闻天衢。我衰耕谷口，屹然如枯株。他人不着眼，屡辱顾草庐。脱略时辈礼，待以国士徒。临别难为怀，欲赠将焉如。但愿益磨砺，器宇恢远图。贵富皆分内，青毡君岂无。力疾出送别，酸风生道隅。征旆不容驻，搔首空踌躇。","dynasty":"宋代","title":"送江宰别"}
{"author":"李吕","content":"江头片片玉梅飞，岭路迢遥雪正迷。乘兴为谁骑马去，不辞迎冻散双蹄。","dynasty":"宋代","title":"送千二十侄五首"}
{"author":"李吕","content":"贤哉东道世崇儒，爱子尤专择楷模。责望要须精举业，未应道义略唐虞。","dynasty":"宋代","title":"送千二十侄五首"}
{"author":"李吕","content":"纷纷世态利为言，此道谁人识正传。为已为人宜两尽，莫教渠笑舍其田。","dynasty":"宋代","title":"送千二十侄五首"}
{"author":"李吕","content":"江左风流久擅名，成章掷地作金声。清新俟逸俱难及，若比前贤更老成。","dynasty":"宋代","title":"送千二十侄五首"}
{"author":"李吕","content":"却喜君知取友端，诗情游戏志睎颜。更烦为说开三迳，安得斯人数往还。","dynasty":"宋代","title":"送千二十侄五首"}
{"author":"李吕","content":"枯林形模酷肖之，只应铎落自秦时。定光炉韛收亲子，圆宽门风出自枝。韬晦无因观大用，感通犹得见全提。要知取次为霖去，便是元初利物机。","dynasty":"宋代","title":"送双峰圣僧遗像还山"}
{"author":"李吕","content":"怪底先生思涌泉，少年笔势已翩翩。马嘶长道空骧首，龙擘沧波竟上天。分付风云身九万，更看礼乐字三千。期君未可班行去，细听胪音黼座前。","dynasty":"宋代","title":"送王晋卿赴廷试"}
{"author":"李吕","content":"我昔游白鹤，山川气雄深。邂逅识吾子，戛然唳孤音。日日望飞鸣，洄洑乃至今。玉美出坚璞，木老生乔林。书生未足道，聊用慰苦心。始驾百斛船，挂帆发江浔。破浪当自兹，意象殊骎骎。天方拓王度，清问虚宸襟。调毫写胸臆，气力戈鋋森。荷衣缚异时，恐为寒蝉瘖。江城惜此别，风雪作昼阴。何以托远怀，酌酒拊剑镡。湖海气摇薄，激烈愁端侵。唯应白云梦，夜夜飞遥岑。","dynasty":"宋代","title":"送吴晦叔赴廷试"}
{"author":"李吕","content":"秦望排空插鉴湖，先生气禀旧东吴。胸中今古几千载，笔下波澜雄万夫。彩棒垂门奸自肃，土神应梦昔何殊。荣归快作朝天计，台阁欢传得巨儒。","dynasty":"宋代","title":"送许尉子云二首"}
{"author":"李吕","content":"济人曾现斩蛟手，慢学吴门作陆仙。雪月精神资句法，经纶器识得天全。评君全在羲皇上，许我难堪叔度贤。出处相悬同臭味，寄怀犹望捧来篇。","dynasty":"宋代","title":"送许尉子云二首"}
{"author":"李吕","content":"每念先游尝慨叹，於君先世最周旋。神驹堕地真千里，老木蟠空已百年。此去汉庭应籍甚，向来蜀产久萧然。锦衣归日烘晴昼，应与莱衣巧斗鲜。","dynasty":"宋代","title":"送杨道父赴廷试"}
{"author":"李吕","content":"只今冠盖盛诸杨，连岁科名属雁行。笔下戈矛吾退舍，胸中珠琲海倾藏。鸡群有鹤人谁识，熊掌兼鱼子厌尝。一振斯文千古事，凭君更为引天潢。","dynasty":"宋代","title":"送杨文赴廷试"}
{"author":"李吕","content":"过眼纷纷乱骕骦，谁知龙种不寻常。更生学苦藜分照，长吉诗多锦作囊。已作怒鹏横绝汉，更随鸣凤集高岗。天将一第酬寒士，分付宗枝亦有光。","dynasty":"宋代","title":"送赵胜仲赴廷试"}
{"author":"李吕","content":"六月红尘如火烈，朝来一雨炎威歇。渐看蘋末起凉颸，推上冰轮作清绝。王孙叱驭欲何之，直向铨曹射佳阙。天生良才必有用，岂应付与咐等埒。几载低头丐祠禄，岁寒颇获固穷节。傥逢佳士重荐论，平视朝绅可颃颉。顾我幽居苦羞缩，却扫柴门学藏拙。每向水边狎鸥鸟，未遑郊外习绵蕝。君能脱略时从游，尝鼎一脔端可别。临行尚作半日留，满泛青瓷话离别。秋风若遇南飞鸿，好寄一声慰骚屑。","dynasty":"宋代","title":"送赵彦修"}
{"author":"李吕","content":"乱石搜琮璧，修梧待凤凰。地灵真间阔，世眼但寻常。我友更谁子，平生唯此郎。连城不当价，容易莫商量。","dynasty":"宋代","title":"送仲秉赴廷试五首"}
{"author":"李吕","content":"雾豹文章异，渊鲸爪角雄。荒陂寒泣露，空谷暮号风。突起能无意，平沉未分穷。不知貂冕地，冷砚破窗中。","dynasty":"宋代","title":"送仲秉赴廷试五首"}
{"author":"李吕","content":"欲献琅玕腹，君诗有宿盟。云天宸极邃，日月衮衣明。太守荐何武，诸公倾贾生。三山移步到，寄语问玄卿。","dynasty":"宋代","title":"送仲秉赴廷试五首"}
{"author":"李吕","content":"一元谁破碎，河洛漏微分。星斗昭乾纬，葩华粲地文。班扬浑细事，伊傅有殊勋。补履非神剑，相期敬所闻。","dynasty":"宋代","title":"送仲秉赴廷试五首"}
{"author":"吴潜","content":"海棠亭午沾疏雨。便一饷、胭脂尽吐。老去惜花心，相对花无语。羽书万里飞来处。报扫荡、狐嗥兔舞。濯锦古江头，飞景还如许。","dynasty":"宋代","tags":"赏花，抒怀","title":"海棠春·已未清明对海棠有赋"}
{"author":"吴潜","content":"苕霅水能清，更有人如水。秋水横边簇远山，相对盈盈里。溪上有鸳鸯，艇子频惊起。何似收归碧玉池。长在阑干底。","dynasty":"宋代","tags":"写景","title":"卜算子·苕霅水能清"}
{"author":"吴潜","content":"铁瓮古形势，相对立金焦。长江万里东注，晓吹卷惊涛。天际孤云来去，水际孤帆上下，天共水相邀。远岫忽明晦，好景画难描。混隋陈，分宋魏，战孙曹。回头千载陈迹，痴绝倚亭皋。惟有汀边鸥鹭，不管人间兴废，一抹度青霄。安得身飞去，举手谢尘嚣。","dynasty":"宋代","tags":"咏史怀古","title":"水调歌头·焦山"}
{"author":"吴潜","content":"扁舟昨泊，危亭孤啸，目断闲云千里。前山急雨过溪来，尽洗却、人间暑气。暮鸦木末，落凫天际，都是一团秋意。痴儿騃女贺新凉，也不道、西风又起。","dynasty":"宋代","tags":"写雨，写景，抒情","title":"鹊桥仙·扁舟昨泊"}
{"author":"吴潜","content":"池水凝新碧，阑花驻老红。有人独立画桥东。手把一枝杨柳、系春风。鹊绊游丝坠，蜂拈落蕊空。秋千庭院小帘栊。多少闲情闲绪、雨声中。","dynasty":"宋代","tags":"女子，惜春","title":"南柯子·池水凝新碧"}
{"author":"吴潜","content":"红玉阶前，问何事、翩然引去。湖海上、一汀鸥鹭，半帆烟雨。报国无门空自怨，济时有策从谁吐。过垂虹亭下系扁舟，鲈堪煮。拚一醉，留君住。歌一曲，送君路。遍江南江北，欲归何处。世事悠悠浑未了，年光冉冉今如许。试举头、一笑问青天，天无语。","dynasty":"宋代","tags":"宋词三百首，宋词精选，送别，同情","title":"满江红·送李御带珙"}
{"author":"吴潜","content":"万里西风，吹我上、滕王高阁。正槛外、楚山云涨，楚江涛作。何处征帆木末去，有时野鸟沙边落。近帘钩、暮雨掩空来，今犹昨。秋渐紧，添离索。天正远，伤飘泊。叹十年心事，休休莫莫。岁月无多人易老，乾坤虽大愁难著。向黄昏、断送客魂消，城头角。","dynasty":"宋代","tags":"宋词精选，写景，抒怀","title":"满江红·豫章滕王阁"}
{"author":"吴潜","content":"言诗者，有言词者。须臾，以酒见酌。中有一人举令云：“各和古词一首”。且目余云：“相公和叶石林睡起流莺语”。余素熟此词成诵，遂援笔赓之，掷笔而寤。枕上记忆，不遗一字，亦异矣。以词意详之，余三上丐归之疏，君父其从欲乎。因录呈同官诸丈，恐可为他时一段佳话云燕子呢喃语。小园林、残红剩紫，已无三数。绿叶青枝成步障，空有蜂旋蝶舞。又宝扇、轻摇初暑。芳沼拳荷舒展尽，便回头、乱拥宫妆女。惊岁月，能多许。家山占断凫鸥渚。最相宜、岚烟水月，雾云霏雨。三岛十洲虽铁铸，难把归舟系取。且放我、渔樵为与。从此细斟昌＿酒，况神仙洞府无邀阻。何待结，长生缕。","dynasty":"宋代","title":"贺新郎"}
{"author":"吴潜","content":"家园十亩屋头边。正春妍，酿花天。杨柳多情，拂拂带轻烟。别馆闲亭随分有，时策杖，小盘旋。采山钓水美而鲜。饮中仙，醉中禅。闲处光阴，赢得日高眠。一品高官人道好，多少事，碎心田。","dynasty":"宋代","tags":"宋词三百首，写景，抒怀","title":"江城子·示表侄刘国华"}
{"author":"吴潜","content":"柳带榆钱，又还过、清明寒食。天一笑、浦园罗绮，满城箫笛。花树得睛红欲染，远山过雨青如滴。问江南池馆有谁来？江南客。乌衣巷，今犹昔。乌衣事，今难觅。但年年燕子，晚烟斜日。抖擞一春尘土债，悲凉万古英雄迹。且芳尊随分趁芳时，休虚掷。","dynasty":"宋代","tags":"春游，写景，怀古","title":"满江红·金陵乌衣园"}
{"author":"吴潜","content":"与君托乡闾，东野连西墅。谁知俯仰閒，各各岁年暮。当时同队鱼，十已九捐故。君抱珪璧姿，方获展寸步。梁栋须群材，榱桷共支拄。生从匠石园，一一居王所。何必效鸥凫，江湖任来去。但须饱读易，细翫奇耦数。问之何将迎，终然抱璞素。砥柱三门津，波澜自流注。","dynasty":"宋代","title":"和景回胡计院数字韵就送其行"}
{"author":"吴潜","content":"老子谁知密度关，却支筇杖访荒园。故应我辈钟情别，佳话真堪诏子孙。","dynasty":"宋代","title":"和刘右司见寄六绝一律"}
{"author":"吴潜","content":"撩我归心更欲归，绿英已是换红菲。分明不似高空鸟，无弋无矰到处飞。","dynasty":"宋代","title":"和刘右司见寄六绝一律"}
{"author":"吴潜","content":"鹊绊晴丝柳絮乾，金沙玉李斗开颜。此时此景此中意，付与仙翁一饷閒。","dynasty":"宋代","title":"和刘右司见寄六绝一律"}
{"author":"吴潜","content":"酴醾万玉吐幽香，芍药千红护绿裳。好景只供人借看，寻思百计是归强。","dynasty":"宋代","title":"和刘右司见寄六绝一律"}
{"author":"吴潜","content":"小儿亦解挽公留，知有人閒第一流。老我相思无尽藏，临风一日几搔头。","dynasty":"宋代","title":"和刘右司见寄六绝一律"}
{"author":"吴潜","content":"愁来只是向无何，浮圣沈贤共一波。若见江南烟钓侣，寄言好与晒渔蓑。","dynasty":"宋代","title":"和刘右司见寄六绝一律"}
{"author":"吴潜","content":"我家碧云畔，中有最高亭。阅世已头白，看山犹眼青。谁能环北辙，那更徙南溟。归计天须许，烦占处士星。","dynasty":"宋代","title":"和刘右司见寄六绝一律"}
{"author":"吴潜","content":"仙人药苗化为鱼，身虽纤细味丰腴。土人涉溪如採荇，以布为网犹恐疏。不比吴王耽嗜脍，松江千古留腥滓。好似春茶枪与旗，俯视银条不足数。人生所乐在家乡，何必定食河之鲂。琴高仙游不可蹑，自向崑崙朝玉皇。玉皇一笑倚天末，乞与五湖任囊括。扁舟烟雨归去来，卧听鱼槎声濊濊。","dynasty":"宋代","title":"和人赋琴高鱼"}
{"author":"吴潜","content":"南方一佛放圆光，散作阎浮檐蔔香。便把此花为赞祝，更将何物献休祥。建中圣主平平荡，锡福明王简简穰。共喜太平今有象，新年好上万年觞。","dynasty":"宋代","title":"和史司直韵五首"}
{"author":"吴潜","content":"疑怪虚窗彻夜明，晓看积雪与阶平。虽知乐岁无捐瘠，尚恐祁寒有怨情。天地浑沦方返朴，国家霈泽正哀惸。区区甚愿祈三白，只怕人閒忌满盈。","dynasty":"宋代","title":"和史司直韵五首"}
{"author":"吴潜","content":"滕翁只道老非才，不料穷冬雪壮哉。拟拨寒蔬寻早韭，试寻玉树索寒梅。孤汀错认鹚为鹭，四野偏宜牟与来。闻说广鞮西北走，将军已自播州回。","dynasty":"宋代","title":"和史司直韵五首"}
{"author":"吴潜","content":"空中万鹤舞盘旋，飞向西天只树园。一幅缯绡包宇宙，连城珪璧委郊原。冰笳莫弄两三曲，铁甲犹联百万屯。痛癢不知惟党二，至今浪有姓名存。","dynasty":"宋代","title":"和史司直韵五首"}
{"author":"吴潜","content":"世閒传假不传真，丞相可曾城换银。巷扫他家难敌富，氅披之子未为贫。也知东郡行春守，便作南溪钓雪人。指碔为瑶惭与寄，恨无一缕引千钧。","dynasty":"宋代","title":"和史司直韵五首"}
{"author":"吴潜","content":"黄蘂檀心襯绿衣，细成棋架四方齐。只缘鼻孔撩天去，特遣清香起自低。","dynasty":"宋代","title":"和翁处静赋木香"}
{"author":"吴潜","content":"插种如云四月头，代他田畯阅耕畴。意行不敢烦君重，诗到偏能写我忧。占谷喜看连岁熟，丽琛闻说十分收。各家官事随宜了，尊酒相过莫外求。","dynasty":"宋代","title":"和谢惠计院二首"}
{"author":"吴潜","content":"千林新绿褪萎黄，人在它乡某水乡。白鸟闲闲疑冷看，苍鹰扰扰正乾忙。阿婆涂抹情何在，老子瞢腾视已茫。二顷良田元不欠，一声布谷断人肠。","dynasty":"宋代","title":"和谢惠计院二首"}
{"author":"吴潜","content":"珠琲无烦费斗量，家家泼撒不珍藏。浑疑入腊梅花放，已卜来年稻颗香。万感固知由气类，一根元只自心秧。天怜老子忧民切，将变荒州作富穰。","dynasty":"宋代","title":"和袁尚书韵"}
{"author":"吴潜","content":"事业诸公斗长雄，谫才惟愿课田功。谁知弦管江南地，渐有弓刀塞北风。大狝未须搜猛兽，先驱聊用习骄骢。还知武备资文事，要在人心可即戎。","dynasty":"宋代","title":"和章子美阅武见贻"}
{"author":"吴潜","content":"黑风吹海屑银涛，莫辨秦瑰与楚瑶。煮水煎茶还我辈，灶烟文武火须调。","dynasty":"宋代","title":"和赵知录韵三首"}
{"author":"吴潜","content":"甫能乞得六花飞，又要忧它褐与衣。争似烟江渔钓侣，卖鱼沽酒唱歌归。","dynasty":"宋代","title":"和赵知录韵三首"}
{"author":"吴潜","content":"造物从来害是恩，由他珪璧委千门。梅梢已露春消息，小向涵虚驻客轩。","dynasty":"宋代","title":"和赵知录韵三首"}
{"author":"吴潜","content":"春阴漠漠护轻寒，春昼无聊午梦閒。幽鸟不知人意改，衔花飞傍小阑干。","dynasty":"宋代","title":"即事"}
{"author":"吴潜","content":"春来物物搅愁肠，排遣惟应闯醉乡。无柰督邮风味恶，桃花流水愿分尝。","dynasty":"宋代","title":"寄樗寮张寺丞"}
{"author":"吴潜","content":"今年快活好重阳，君相都俞尽主张。飞语不容轻点污，细书那更极揄扬。无风无雨稻粱熟，有酒有螯枨橘香。只待防冬平静了，来春衣锦又还乡。","dynasty":"宋代","title":"寄丁丞相"}
{"author":"吴潜","content":"九折羊肠路险巘，险巘过了始平夷。风霜雨露无非教，菌槿椒兰各有时。退步元来天地阔，扪心自是鬼神知。莫嫌载月舟如洗，赢得清名满海涯。","dynasty":"宋代","title":"饯赵物斛三首"}
{"author":"吴潜","content":"同寅两载意何倾，不是人间儿女情。嫉恶吾方欠隐忍，鉏奸君亦太分明。是非烈日秋霜劲，利害浮埃抹电轻。临别一言何所赠，做人须做十分成。","dynasty":"宋代","title":"饯赵物斛三首"}
{"author":"吴潜","content":"精义无穷在邺签，更须於易倍深拈。阳奇阴偶机难测，往屈来伸理可占。有谓宣尼夫乃佞，或云仲子乌能廉。圣贤言行多参考，美疢犹应用石砭。","dynasty":"宋代","title":"饯赵物斛三首"}
{"author":"吴潜","content":"烟霭晚将合，湖山景致嘉。谁为千里别，客负一年花。心事违春事，年华上鬓华。扁舟何日发，回首水云赊。","dynasty":"宋代","title":"饯郑宗丞"}
{"author":"吴潜","content":"犂扫终当尽穴庭，将军夫岂但婴城。何妨水潦威曹贼，应以风声慑晋兵。中立运筹飞凯奏，昌黎吮笔草歌行。开年东作吾何在，野老相携话故情。","dynasty":"宋代","title":"景回兄和篇甚佳信笔再用韵"}
{"author":"吴潜","content":"不用韩非骋说难，异同坚白谩多端。恍迷千界现梵国，骈集万妃驱女官。要得彘生将罟没，恐他鼍怪作城看。道人宴坐蒲团上，外景常如内景胖。","dynasty":"宋代","title":"九十用喜雪韵四首"}
{"author":"吴潜","content":"腊中三白瑞非虚，不虑无冰鲁史书。苔长新蔬蒙赐后，根舒宿麦受恩初。凭陵败絮寒能重，扑蔌斜窗晓渐疎。林杪穷猿应禁口，猢孙乞食向公狙。","dynasty":"宋代","title":"九十用喜雪韵四首"}
{"author":"吴潜","content":"今岁鏖寒亦大难，裁裘制褐费无端。旋添酒兴嫌工正，旁索诗材喜稗官。见晛未消亭午待，加霜更洁翌朝看。遥怜扫巷欢娱辈，大体何知小体胖。","dynasty":"宋代","title":"九十用喜雪韵四首"}
{"author":"吴潜","content":"陈年古屋瓦浮虚，穿漏时将被覆书。集谢曾陪上相后，映孙难忘秀才初。砖花似镂多奇异，檐柱如排少阔疎。吏卒报衙天未晓，老身牵强类冠狙。","dynasty":"宋代","title":"九十用喜雪韵四首"}
{"author":"吴潜","content":"何消黍稷荐馨香，三尺抬头即昊苍。雨缶决来如此溢，风车输与自然凉。问他金玉堆成坞，更使珠玑积在箱。逢却年饥堪煮否，移民移粟定旁皇。","dynasty":"宋代","title":"九用喜雨韵三首"}
{"author":"吴潜","content":"倒翁翻盆势莫禁，旱滩焦碛尽低沈。定知此喜非常喜，只是将心去比心。人乐和丰方卖剑，谁贪遗滞忽亡簪。村翁曳杖前山去，丁祝孙来酒户寻。","dynasty":"宋代","title":"九用喜雨韵三首"}
{"author":"吴潜","content":"家乡千里隔千岑，想见飞鸣鹤在阴。留滞又烦已寄檄，平安且幸竹传音。谩夸斋静香凝寝，但觉檐高响发砧。若把悲愁情绪较，蚤秋不似暮秋深。","dynasty":"宋代","title":"九用喜雨韵三首"}
{"author":"吴潜","content":"乐天何爱咏，尧夫非好吟。愧乏康济术，粗怀饥溺心。弥旬雨翻屋，耄倪泣苍{左昏右页}。微臣职刍牧，痒痛入肌深。行若负刺芒，坐如隐毡鍼。再拜告神明，寸心秉坚金。蠲租还已债，议狱并弛刑。但求讲实政，何暇竞虚名。天威咫尺临，昏翳忽开明。宿苗既丰硕，穉秧靡飘淫。阿香亦效灵，排阴吐洪音。推出太阳辉，天外旋收声。老守宽近忧，濁醪呼客斟。客有劝翁归，前身岂傅霖。","dynasty":"宋代","title":"久雨喜晴检阅计院纪以舂容之篇敬用韵为谢"}
{"author":"吴潜","content":"故园芳事无人管，到处梅花动客情。","dynasty":"宋代","title":"句"}
{"author":"吴潜","content":"粲粲黄金裾，亭亭白玉肤。极知时好异，拟与岁寒俱。堕地良不忍，抱枝宁自枯。","dynasty":"宋代","title":"句"}
{"author":"吴潜","content":"邂逅一杯酒，东风柳絮天。","dynasty":"宋代","title":"句"}
{"author":"吴潜","content":"弹指江湖三十年，淋漓旧墨尚依然。人生未必坚如纸，心事凄凉雪满颠。","dynasty":"宋代","title":"君异郑兄出示旧诗盖绍定初所信笔也挽仰三十"}
{"author":"吴潜","content":"秋老逢天晚，孤城倚碧空。升沈当此际，怅望与谁同。远树没归鸟，寒莎泣候虫。所怀无晤处，弹指向西风。","dynasty":"宋代","title":"郡城晚望"}
{"author":"吴潜","content":"年来户外故人疎，惭愧新词解起予。贺监本家明与越，扁舟来访问何如。","dynasty":"宋代","title":"口占酬翁处静"}
{"author":"吴潜","content":"旧雨连今雨，南鸠唤北鸠。声声肠寸断，点点泪交流。历耳风来处，凝眸天尽头。衷情如此苦，造物亦怜不。","dynasty":"宋代","title":"苦雨吟十首呈同官诸丈"}
{"author":"吴潜","content":"自春爰及夏，多雨少曾晴。积压兼旬潦，瀰漫四泽盈。穉苗忧冒没，矮岸恐颓倾。急遣洪宝佐，代余省尔氓。","dynasty":"宋代","title":"苦雨吟十首呈同官诸丈"}
{"author":"吴潜","content":"洪穴隄凡九，泄水注之江。荷锸来如织，奔湍去若撞。雨声虽断续，潦势已宾降。想见鱼秧泛，沙汀白鸟双。","dynasty":"宋代","title":"苦雨吟十首呈同官诸丈"}
{"author":"吴潜","content":"早晚遣长须，行田西北隅。稻禾都旺否，庐舍莫淹无。高仰为何碶，低洼是某都。水痕如退落，分雨要相符。","dynasty":"宋代","title":"苦雨吟十首呈同官诸丈"}
{"author":"吴潜","content":"正直三神列，慈悲一佛尊。须知真实念，是谓吉祥门。巨浸旋归壑，顽云渐散屯。更凭驱日驭，挥霍照乾坤。","dynasty":"宋代","title":"苦雨吟十首呈同官诸丈"}
{"author":"吴潜","content":"田官决水归，喜有溃重围。晚种禾头出，新耘稻本肥。已如云气勃，只恨日光稀。安得驱夸父，搪开万里辉。","dynasty":"宋代","title":"苦雨吟十首呈同官诸丈"}
{"author":"吴潜","content":"海乡多下田，潢潦易缠绵。云脚晚希露，天心朝望穿。壤蚯方恶出，穴蚁又忧迁。翻覆阴晴证，愁肠日几旋。","dynasty":"宋代","title":"苦雨吟十首呈同官诸丈"}
{"author":"吴潜","content":"连朝雨水淹，燕寝似穷阎。无处可就燥，何时得附炎。频占季主卦，屡乞鲍君签。千里人知否，心香日夜添。","dynasty":"宋代","title":"苦雨吟十首呈同官诸丈"}
{"author":"吴潜","content":"五鼓立中庭，疎星一二明。转头云复合，移步雨还倾。感召虽人事，怨咨柰物情。号空犹未应，隐痛痛无声。","dynasty":"宋代","title":"苦雨吟十首呈同官诸丈"}
{"author":"吴潜","content":"后园梅树老槎牙，初放枝头一两花。便是春光先漏洩，其如暮景已横斜。西湖处士吟情在，东里先生心事赊。清足亭前无限好，五更魂梦定还家。","dynasty":"宋代","title":"窥窗"}
{"author":"吴潜","content":"白战从来号令难，不知此令孰抽端。开仓自有齐相国，排户何烦汉县官。坐觉阎浮尘世隔，便同佛度化成看。遥思苏武囚深窖，气力虽微志自胖。","dynasty":"宋代","title":"六用喜雪韵二首"}
{"author":"吴潜","content":"梵宫楼阁正横虚，俯瞰平畴一幅书。宿鸟投林迷所自，野貛寻穴失其初。茅柴熟处功非细，榾柮烧来计未疎。回首少年观校猎，忽飞一骑射山狙。","dynasty":"宋代","title":"六用喜雪韵二首"}
{"author":"吴潜","content":"午窗随分理残香，扫地关门付小苍。连夜月无昨夜色，今朝雨有几朝凉。白头凝望家千里，黄耳寄归书一箱。遍问西畴全熟否，还乡百口免忧皇。","dynasty":"宋代","title":"六用喜雨韵三首"}
{"author":"吴潜","content":"毋烦符祝不祥禁，并遣商羊旱魃沈。自诡何关太守力，谁知最切老婆心。苦身见说汤诛发，沾体曾闻禹堕簪。乾溢两无年大有，君王德泽海千寻。","dynasty":"宋代","title":"六用喜雨韵三首"}
{"author":"吴潜","content":"云霾几日障危岑，户牖绸缪要背阴。又是撩空孤雁唳，那堪穴壁乱蛩音。潘郎寂寞嗟轻箑，楚女凄凉起断砧。大抵人生嫌老大，一回秋思一回深。","dynasty":"宋代","title":"六用喜雨韵三首"}
{"author":"吴潜","content":"潮痕初涨没汀沙，隔岸青帘认酒家。要识江乡春事晚，东风吹尽野棠花。","dynasty":"宋代","title":"龙溪道中"}
{"author":"吴潜","content":"难唤林逋伴客游，占春亭畔独夷犹。一花两蘂意方远，三岛十洲香已浮。清晓园林霜似练，黄昏栏槛月如钩。若还说著和羹事，只恐渠侬笑不休。","dynasty":"宋代","title":"梅花小吟"}
{"author":"吴潜","content":"韪轩从此入山深，阿阮同途反奋岑。老大分携朋友意，死生契阔弟兄心。碧云怅望家千里，白发瓢零酒一斟。岁晚情怀易感触，不堪衰泪忽沾襟。","dynasty":"宋代","title":"明仲小侄归江浙饯之西渡有感二首"}
{"author":"吴潜","content":"宿秧青碧穉秧黄，长叶抽苗势已张。田就再耘秋有准，水收积潦旱无伤。老牛引犊挨篱卧，新燕将雏贴水翔。一壑一邱吾亦有，谁怜留滞尚他乡。","dynasty":"宋代","title":"明仲小侄归江浙饯之西渡有感二首"}
{"author":"吴潜","content":"浓淡烟村碧，浅深霜叶红。蓬窗今夜客，芦岸晚来风。","dynasty":"宋代","title":"偶题"}
{"author":"吴潜","content":"幽幽池馆锁苍苔，万朵芙蓉取次开。却似昭阳旧宫女，含娇只待翠华来。","dynasty":"宋代","title":"陪陈立道中书泛湖二首"}
{"author":"吴潜","content":"弦管丛中画舫行，都人一一贺升平。飞鸿不识人间事，犹作穷边肠断声。","dynasty":"宋代","title":"陪陈立道中书泛湖二首"}
{"author":"吴潜","content":"荒城十载路重经，暂舣扁舟坐驿亭。春到梅花何处白，雪晴山色向人青。惊心家远旧难寄，迎面风寒酒易醒。莫忆牵衣儿女态，晓猿夜鹤笑林扃。","dynasty":"宋代","title":"邳州"}
{"author":"吴潜","content":"昔日西风捲地狂，只堪吹雁过潇湘。黄沙万里暮天远，白水一杯秋井香。杨柳年年人老大，江山处处客凄凉。朅来无限兴亡事，泪落淮南古战场。","dynasty":"宋代","title":"平山堂"}
{"author":"吴潜","content":"不持寸铁事应难，何止空空竭两端。远麓遮藏山被檄，轻冰裁翦水能官。将梁兔苑瀛洲比，把蔡鹜池台阁看。独羡当年灰袋客，雪埋气宇更充胖。","dynasty":"宋代","title":"七八用喜雪韵四首"}
{"author":"吴潜","content":"鏖战邪川正瞰虚，庚牌裹雪发军书。光摇阙角更传后，色眩觚稜月上初。大抵衣袽须早戒，莫教户牖有时疎。喜闻庸蜀群龙吠，辟易何分玃与狙。","dynasty":"宋代","title":"七八用喜雪韵四首"}
{"author":"吴潜","content":"也知天女散花难，束帛戈戈几疋端。富贵何妨还白屋，繁华亦欲傲苍官。梁山操里声愁听，湘水图中景喜看。争似寒炉煨芋者，身心何处不休胖。","dynasty":"宋代","title":"七八用喜雪韵四首"}
{"author":"吴潜","content":"有年呈瑞厌孤虚，不用东封更献书。雁背严凝能备预，鹊搜储蓄善谋功。并衣左伯情何厚，穿履东方计莫疎。闻说山林皆冻合，遍狙无处觅雄狙。","dynasty":"宋代","title":"七八用喜雪韵四首"}
{"author":"吴潜","content":"鼻观初闻九里香，小山幽桂老尤苍。纵然有少残零热，自是无缘顿段凉。似觉衣襦嫌楚葛，便教床榻卷巴箱。虬龙雨足当休谢，谁与飞笺叩玉皇。","dynasty":"宋代","title":"七用喜雨韵三首"}
{"author":"吴潜","content":"颓年寒暑不能禁，休较玄枵与实沈。自古难销儿辈口，从来幸契老天心。农登稼穑多储宝，盗息萑蒲罕窃簪。持此效君强曝背，庶几三径许归寻。","dynasty":"宋代","title":"七用喜雨韵三首"}
{"author":"吴潜","content":"阑干小倚望遥岑，晚霁朝朝换午阴。越鹜已收天外影，吴鸠尚带雨中音。海濒客子秋衔袖，塞上征人夜拊砧。都是一般无意绪，闵劳争柰主恩深。","dynasty":"宋代","title":"七用喜雨韵三首"}
{"author":"吴潜","content":"江头风雨弄轻寒，小艇轻蓑把钓午。日暮沧浪歌渐远，延缘应自避尘冠。","dynasty":"宋代","title":"钱塘江三首"}
{"author":"吴潜","content":"扁舟东下白云乡，一水牵愁万里长。多谢白鸥閒不去，知余机事近来忘。","dynasty":"宋代","title":"钱塘江三首"}
{"author":"吴潜","content":"秋光漠漠草青青，日落江流雁下汀。世路风波今始半，为余遥谢草堂灵。","dynasty":"宋代","title":"钱塘江三首"}
{"author":"吴潜","content":"长鲸海上来，壮士田间起。登城复何悲，禾稼秋风里。","dynasty":"宋代","title":"秋风叹四首"}
{"author":"吴潜","content":"谁将讼风伯，谓天懲雨师。天阍几万里，聩聩安得知。","dynasty":"宋代","title":"秋风叹四首"}
{"author":"吴潜","content":"军书督战急，县吏催租还。力尽将何诉，浮云深九关。","dynasty":"宋代","title":"秋风叹四首"}
{"author":"吴潜","content":"尝闻海客谈，白浪海风恶。祗是欺舴艋，那见摧蛟鳄。","dynasty":"宋代","title":"秋风叹四首"}
{"author":"吴潜","content":"西风黄叶堕阶前，秋思撩人已可怜。身渐衰来非一日，心都懒处是今年。爱憎毁誉何关我，消息盈虚要识天。六十四翁凡百足，只祈君相放归田。","dynasty":"宋代","title":"秋思一首寄方君遇"}
{"author":"吴潜","content":"高桥第一战功收，从此江沱岁月悠。顾我壮怀成槁木，令人老泪落荒洲。西风何处鸡豚社，东里此时鱼蟹秋。一笑回头便今古，赏心乐事可重不。","dynasty":"宋代","title":"三用出郊韵三首"}
{"author":"吴潜","content":"金屋无人唤阿连，碧桐依旧绿阶前。境瞒眼处非关物，事换头时即是天。秋水岸边凝鹊鹭，晚风枝上沸蜩蝉。静中阅动浑如此，描画何须倩巨然。","dynasty":"宋代","title":"三用出郊韵三首"}
{"author":"吴潜","content":"不用忧他道路难，浑沦宇宙杳无端。齐腰若未能逃佛，灭迹何妨且弃官。节士挺身松柏比，田翁满眼稻粱看。明年饱喫宣州饭，管取便便此腹胖。","dynasty":"宋代","title":"三用喜雪韵呈同官诸丈不敢辍禁物之令也二首"}
{"author":"吴潜","content":"光浮暗室不因虚，冻笔难呵且罢书。可是羞明宜夜后，何妨等伴到春初。累茵合念闾阎苦，返棹非於故旧疎。堪笑老禅功用狭，但能分食饲猨狙。","dynasty":"宋代","title":"三用喜雪韵呈同官诸丈不敢辍禁物之令也二首"}
{"author":"吴潜","content":"雨缶云瓶剖阿香，瀰漫何处办玄苍。衰翁顦顇忧三伏，古佛慈悲赐一凉。但愿有缘乘款段，岂应无梦驾偏箱。西风谷口秋田熟，休问奇章与赞皇。","dynasty":"宋代","title":"三用喜雨韵三首"}
{"author":"吴潜","content":"电掣金蛇跨列岑，秋阳翕忽转秋阴。俄惊石鼓无停响，坐听檐花不断音。玉秫已堪供翁酿，紫螯渐可付庖砧。一年好处相将近，分外乡情此际深。","dynasty":"宋代","title":"三用喜雨韵三首"}
{"author":"吴潜","content":"黄连甜兮甘草苦，这些滋味许谁知。宰官具足端严相，毕竟元无病可医。","dynasty":"宋代","title":"僧若珪求短偈"}
{"author":"吴潜","content":"闻师遭遇善知识，布衲时闻罗绮香。照管为他肯景转，投胎托舍没思量。","dynasty":"宋代","title":"山偈寄无声老师"}
{"author":"吴潜","content":"山近寒偏早，愁多梦不浓。雅啼半夜月，鹤唳五更风。晓接残灯里，吟成落叶中。尘埃今已厌，懒听上方钟。","dynasty":"宋代","title":"山楼枕上"}
{"author":"吴潜","content":"小队旌旗上翠岩，松风十里锁禅关。水深水浅高低涧，春淡春浓远近山。乡思猛随苍鸟去，客心暂与白云闲。天公已是多情杀，特把淋头雨放悭。","dynasty":"宋代","title":"劭农翠山赋唐律二首"}
{"author":"吴潜","content":"老守忧民若己伤，三回奉诏劝耕桑。周家绵远农开国，汉室兴隆谷腐仓。麦缘少地锄山种，水怕多流累石防。田里熙熙知乐土，更祈四表共平康。","dynasty":"宋代","title":"劭农翠山赋唐律二首"}
{"author":"吴潜","content":"朝廷差下劝农官，同向郊原点检看。场圃事兴把扒穴，田畴功毕桔槔残。上租郎主丘丘定，输米官司粒料乾。虽是太平今有象，愿陈七月述艰难。","dynasty":"宋代","title":"劭农三首"}
{"author":"吴潜","content":"片片穿帷解擣虚，夜明细字亦堪书。五车现瑞从今后，一尺呈祥复古初。暖室温轩人起晏，远坊穷巷客来疎。茅山见说黄精熟，山友迷踪餍黠狙。","dynasty":"宋代","title":"十一二用喜雪韵四首"}
{"author":"吴潜","content":"长安贫者再炊难，臛肉苍头饫舌端。食雪自应还猛将，饮水只合付清官。尚兴塞外鸣弦想，賸欲江头把钓看。只恐逢他吹铁笛，骨寒股战失吾胖。","dynasty":"宋代","title":"十一二用喜雪韵四首"}
{"author":"吴潜","content":"江南九月菊花香，猎子牵黄与臂苍。岁幸丰登连楚越，地非硗薄比渠凉。雨收甘泽归三印，雷敛神功入五箱。作解工夫都了毕，不须赤子更回皇。","dynasty":"宋代","title":"十用喜雨韵三首"}
{"author":"吴潜","content":"喜极夫何恨不禁，五更霜角夜声沈。滴残塞北征夫泪，点碎江南游子心。久客情怀愁似织，休官时候梦非簪。宝陀老子相怜否，苦海应援绠万寻。","dynasty":"宋代","title":"十用喜雨韵三首"}
{"author":"吴潜","content":"览辉仪凤下高岑，有道明廷夬决阴。宣室礼成熙洽象，明堂乐奏治安音。嘉祥已庆连金颖，盛事还祈献石砧。只道太平无以报，谁知尧德舜功深。","dynasty":"宋代","title":"十用喜雨韵三首"}
{"author":"吴潜","content":"十二年前，曾上到、绣春台顶。双脚健、不烦筇杖，透岩穿岭。老去渐消狂气习，重来依旧佳风景。想牧之、千载尚神游，空山冷。山之下，江流永。江之外，淮山暝。望中原何处，虎狼犹梗。勾蠡规模非浅近，石苻事业真俄顷。问古今、宇宙竟如何，无人省。","dynasty":"宋代","tags":"登高，咏史怀古，抒怀","title":"满江红·齐山绣春台"}
{"author":"吴潜","content":"闲向园林点检。又见小桃开遍。切莫便飘零，且为春光留恋。留恋。留恋。待我持杯深劝。","dynasty":"宋代","title":"如梦令"}
{"author":"吴潜","content":"十年三过苏台路。还又是、匆匆去。迅景流光容易度。鹭洲鸥渚，苇汀芦岸，总是消魂处。苍烟欲合斜阳暮。付与愁人砌愁句。为问新愁愁底许。酒边成醉，醉边成梦，梦断前山雨。","dynasty":"宋代","title":"青玉案"}
{"author":"吴潜","content":"插遍门前杨柳。又是清明时候。岁月不饶人，鬓影星星知否。知否。知否。且尽一杯春酒。","dynasty":"宋代","title":"如梦令"}
{"author":"吴潜","content":"江上绿杨芳草，想见故园春好。一树海棠花，昨夜梦魂飞绕。惊晓。惊晓。窗外一声啼鸟。","dynasty":"宋代","title":"如梦令"}
{"author":"吴潜","content":"试马东风，且来问、南枝消息。正小墅、几株斜倚，数花轻拆。自有山中幽态度，谁知世上真颜色。叹君家、五岭我双溪，俱成客。长塞管，孤城笛。天未晓，人犹寂。有几多心事，露清月白。好把寒英都放了，莫教春讯能占得。问竹篱、茅舍景如何，惟渠识。","dynasty":"宋代","title":"满江红（梅）"}
{"author":"吴潜","content":"一莲峰簇万花红，百里春阴涤晓风。九十莲华一齐笑，天台人立宝光中。","dynasty":"元代","title":"九华山天台峰新晴晓望"}
{"author":"吴潜","content":"云头电掣如金索。须臾天尽帏幕。一凉恩到骨，正骤雨、盆倾檐角。桃笙今夜难禁也，赖醉乡、情分非薄。清梦何处托。又只是、故园篱落。","dynasty":"宋代","title":"秋夜雨（客有道秋夜雨古词，因用其韵，而不知角之为阁也。并付一笑）"}
{"author":"吴潜","content":"馨香饼饵，新鲜瓜果，乞巧千门万户。到头人事控抟难，与拙底、无多来去。痴儿妄想，夜看银汉，要待云车飞度。谁知牛女已尊年，又那得、欢娱意绪。","dynasty":"宋代","tags":"望远，怀人","title":"鹊桥仙·馨香饼饵"}
{"author":"吴潜","content":"好把元宵。良辰美景，暮暮朝朝。万盏华灯，一轮明月，燕管秦箫。何人帕坠鲛绡。有玉凤、金鸾绣雕。目下欢娱，眼前烦恼，只在今宵。","dynasty":"宋代","title":"柳梢青（己未元夕）"}
{"author":"吴潜","content":"手中拍板袖中槌，赢得逢场弄一回。寄语无门开道者，挑包便好出山来。","dynasty":"宋代","title":"示慧开禅师颂二首"}
{"author":"吴潜","content":"黑山心历历，金殿口巴巴。不因渔父引，怎得见波查。","dynasty":"宋代","title":"示慧开禅师颂二首"}
{"author":"吴潜","content":"不禁归梦五更长，出见宽闲若故乡。天外惨舒云黑白，陇头大小麦青黄。水虽四泽无芦苇，地不多山少柘桑。却有一般堪爱赏，虬髯老桧郁苍苍。","dynasty":"宋代","title":"水云乡和制机刘自昭韵三首"}
{"author":"吴潜","content":"问君身世欲如何，付与渔翁欸乃歌。未酩酊时须酩酊，得磨驼处且磨驼。声名草木知谁是，功业旗常在古多。百尺危楼聊吊往，薰风首夏正清和。","dynasty":"宋代","title":"水云乡和制机刘自昭韵三首"}
{"author":"吴潜","content":"水高只合汎归舟，老大何须说壮猷。乐事尚堪蔡麦候，丰年已兆黍禾秋。西曹久负平平考，东郡今称上上州。不待子规相劝督，衰翁何止四宜休。","dynasty":"宋代","title":"水云乡和制机刘自昭韵三首"}
{"author":"吴潜","content":"睡起卸冠簪，园行独自吟。山昏知雨到，树密觉春深。竹外童相报，门前客见寻。归来即败意，谁者是知心。","dynasty":"宋代","title":"睡起行北园"}
{"author":"吴潜","content":"不数玄真与木难，也休翦彩缀林端。五车自有神朝阙，万宝非因贾送官。老大已残洄曲梦，推敲且作灞陵看。忍寒袖手青灯畔，解字闲书胖与胖。","dynasty":"宋代","title":"四五用喜雪韵四首"}
{"author":"吴潜","content":"富贵家家遗五虚，不须乞米效颜书。垢除与物重更始，朴散于今暂复初。狡兔迷藏罝谩设，游鱼潜伏网应疎。此恩个个当沾被，莫逐林閒窃芋狙。","dynasty":"宋代","title":"四五用喜雪韵四首"}
{"author":"吴潜","content":"战退妖狐是不难，飞毛散羽息争端。翁眠但愿为逋客，靴没何须慕大官。化化形形随物付，平平坦坦与人看。闭门独有袁夫子，穷饿难磨气象胖。","dynasty":"宋代","title":"四五用喜雪韵四首"}
{"author":"吴潜","content":"覆盖无分实与虚，太平有象史官书。园林底用夸末至，山水惟应访遂初。润到青蔬尤脆美，老添苍桧更扶疎。是中广莫天同大，□□何妨有傲狙。","dynasty":"宋代","title":"四五用喜雪韵四首"}
{"author":"吴潜","content":"犂扫终当尽穴庭，将军夫岂但婴城。何妨水潦威曹贼，应以风声慑晋兵。中立运筹飞凯奏，昌黎吮笔草歌行。开年东作吾何在，野老相携话故情。","dynasty":"宋代","title":"景回兄和篇甚佳信笔再用韵"}
{"author":"吴潜","content":"莫嫌一点稚阳微，化育工夫自此推。履袜已无亲可献，黍羔犹与俗相宜。数千里外萦心事，四五更头欹枕时。恳恳对天香一炷，定知人愿必天随。","dynasty":"宋代","title":"小至三诗呈景回制干并简同官"}
{"author":"吴潜","content":"旧雨连今雨，南鸠唤北鸠。声声肠寸断，点点泪交流。历耳风来处，凝眸天尽头。衷情如此苦，造物亦怜不。","dynasty":"宋代","title":"苦雨吟十首呈同官诸丈"}
{"author":"吴潜","content":"甫能乞得六花飞，又要忧它褐与衣。争似烟江渔钓侣，卖鱼沽酒唱歌归。","dynasty":"宋代","title":"和赵知录韵三首"}
{"author":"吴潜","content":"乐天何爱咏，尧夫非好吟。愧乏康济术，粗怀饥溺心。弥旬雨翻屋，耄倪泣苍{左昏右页}。微臣职刍牧，痒痛入肌深。行若负刺芒，坐如隐毡鍼。再拜告神明，寸心秉坚金。蠲租还已债，议狱并弛刑。但求讲实政，何暇竞虚名。天威咫尺临，昏翳忽开明。宿苗既丰硕，穉秧靡飘淫。阿香亦效灵，排阴吐洪音。推出太阳辉，天外旋收声。老守宽近忧，濁醪呼客斟。客有劝翁归，前身岂傅霖。","dynasty":"宋代","title":"久雨喜晴检阅计院纪以舂容之篇敬用韵为谢"}
{"author":"吴潜","content":"睡起卸冠簪，园行独自吟。山昏知雨到，树密觉春深。竹外童相报，门前客见寻。归来即败意，谁者是知心。","dynasty":"宋代","title":"睡起行北园"}
{"author":"吴潜","content":"人生浮脆若菰蒲，四十年前此丈夫。拟向西湖酹孤魄，想应风月易招呼。","dynasty":"宋代","title":"题暗香疏影词后用潘德久赠姜白石韵"}
{"author":"吴潜","content":"挨晴拶暖，载酒呼朋，夷犹东圃西园。绿萼枝头，两三初破轻寒。平生自甘寂寞，占冷妆、不为人妍。林逋去，问疏影香暗，谁赋其间。空想故山奇事，正烟横岭曲，月浸溪湾。杏错桃讹，那时青子都圆。惟饶梦窗知处，对翠禽、依约神仙。休引角，怕征人、泪落塞边。","dynasty":"宋代","title":"声声慢·挨晴拶暖"}
{"author":"吴潜","content":"枝上蝶纷蜂闹。几树杏花残了。幽鸟亦多情，片片衔归芳草。休扫。休扫。管甚落英还好。","dynasty":"宋代","title":"如梦令"}
{"author":"吴潜","content":"露驿星程，又还控、西风征辔。原自有、孔璋书檄，元龙豪气。蜀道尚惊鼙鼓后，神州正在干戈里。佐元戎，一柱稳擎天，襄之水。功名事，山林计。人易老，时难值。看新丝一发，甚吾衰矣。转首从游十五载，关心契阔三千里。便秋空、边雁落江南，书来未。","dynasty":"宋代","title":"满江红其二送陈方伯上襄州幕府"}
{"author":"吴潜","content":"雨过远山如洗。云散落霞如绮。嫩绿与残红，又是一般春意。春意。春意。只怕杜鹃催里。","dynasty":"宋代","title":"如梦令"}
{"author":"吴潜","content":"田官决水归，喜有溃重围。晚种禾头出，新耘稻本肥。已如云气勃，只恨日光稀。安得驱夸父，搪开万里辉。","dynasty":"宋代","title":"苦雨吟十首呈同官诸丈"}
{"author":"吴潜","content":"水泼衾裘夜卧难，也休暖足唤端端。平生自是冰为氏，此际何妨火纪官。无色图从天地展，有声画与古今看。忽思十万边兵冷，肤体相关岂独胖。","dynasty":"宋代","title":"十一二用喜雪韵四首其一"}
{"author":"吴潜","content":"古稀近也，是六十五翁生日。恰就得端阳，艾人当户，朱笔书符大吉。卦气周来从新起，怕白发、苍颜难必。随见定性缘，餐饥眠困，喜无啾唧。盈溢。书生做到，能高官秩。况碌碌儿曹，望郎名郡，叨冒差除不一。积世主恩，满家天禄，婚嫁近来将毕。还自祝，愿早悬车里社，始为收拾。","dynasty":"宋代","title":"二郎神其一己未自寿"}
{"author":"吴潜","content":"问海棠花，谁留恋、未教飘坠。真个好，一般标格，聘梅双李。怯冷拟将苏幕护，怕惊莫把金铃缀。望铜梁、玉垒正春深，花空美。非粉饰，肌肤细。非涂泽，胭脂腻。恐人间天上，少其伦尔。西子颦收初雨后，太真浴罢微暄里。又明朝、杨柳插清明，鹃归未。","dynasty":"宋代","title":"满江红（二园花卉仅有海棠未谢，五用韵）"}
{"author":"吴潜","content":"老大头皮捉出官，转头重九又看看。莫愁客里黄花负，只恐尊前白日残。喜得赐封天燧息，愿他入塞帝巴乾。丰年喜色眉尖上，一笑相携肯作难。","dynasty":"宋代","title":"出郊再用韵赋三解"}
{"author":"吴潜","content":"红药将残，绿荷初展。森森竹里闲庭院。一炉香烬一瓯茶，隔墙听得黄鹂啭。陌上春归，水边人远。尽将前事思量遍。流光冉冉为谁忙，小桥伫立斜阳晚。","dynasty":"宋代","title":"踏莎行"}
{"author":"吴潜","content":"不禁归梦五更长，出见宽闲若故乡。天外惨舒云黑白，陇头大小麦青黄。水虽四泽无芦苇，地不多山少柘桑。却有一般堪爱赏，虬髯老桧郁苍苍。","dynasty":"宋代","title":"水云乡和制机刘自昭韵三首"}
{"author":"吴潜","content":"扇荷偷换羽葆。院宇人声窈。独步亭皋下，阑干并、栖幽鸟。新雨抽嫩草。檐花闹。一片萍铺沼。燕雏小。书空底事，那堪手版持倒。今来古往，几见北邙人晓。乡号无何但日到。休觉。陶然身世尘表。","dynasty":"宋代","title":"隔浦莲/隔浦莲近拍"}
{"author":"吴潜","content":"澹白轻黄纯雅素。一段风流，欹枕疏窗户。夜半香魂飞欲去。伴他月里霓裳舞。消得留春春且住。不比杨花，轻作沾泥絮。况是成阴环幄处。不愁更被红窗妒。","dynasty":"宋代","title":"蝶恋花·澹白轻黄纯雅素"}
{"author":"吴潜","content":"家山好，有底尚萦牵。马后乐听余十载，眼前赤看也多年。滋味只如然。身外事，不用强探拈。自古几番成与败，从来百种丑和妍。细算不由贤。","dynasty":"宋代","title":"望江南"}
{"author":"吴潜","content":"唤出山来，把鸥鹭、盟言轻食。依旧是、江涛如许，雨帆烟笛。歌罢莫愁檀板缓，杯倾白堕琼酥滴。但惊心、十六载重来，征埃客。秋风鬓，应非昔。夜雨约，聊相觅。叹主恩未报，无多来日。故国千年龙虎势，神州万里鼪鼯迹。笑谢儿、出手便呼卢，摴蒱掷。","dynasty":"宋代","title":"满江红·唤出山来"}
{"author":"吴潜","content":"江南九月菊花香，猎子牵黄与臂苍。岁幸丰登连楚越，地非硗薄比渠凉。雨收甘泽归三印，雷敛神功入五箱。作解工夫都了毕，不须赤子更回皇。","dynasty":"宋代","title":"十用喜雨韵三首"}
{"author":"吴潜","content":"万顷蟾光浩不收，花汀竹屿思悠悠。黄公所隐知何地，贺监宜归乞此洲。良夜最佳惟午夜，今秋偏好是中秋。举杯酒露月同吸，仰面青天可问不。","dynasty":"宋代","title":"闻同官会碧沚用出郊韵三首"}
{"author":"吴潜","content":"片片穿帷解捣虚，夜明细字亦堪书。五车现瑞从今后，一尺呈祥复古初。暖室温轩人起晏，远坊穷巷客来疏。茅山见说黄精熟，山友迷踪餍黠狙。","dynasty":"宋代","title":"十一二用喜雪韵四首其二"}
{"author":"吴潜","content":"吴翁里第还巾角。不妨天地席幕。家僮归报道，快酿酒、休教醨薄。相逢聚散应搔首，且趁时、一笑为乐。人世大都护落。更莫问、是非今昨。","dynasty":"宋代","title":"秋夜雨·吴翁里第还巾角"}
{"author":"吴潜","content":"山客野。新把朝衔书写。庆想江南樗枥下。踏歌鸡黍社。休问坤牛乾马。大率人生且且。聊唤玉人斟玉斝。莫辞沈醉也。","dynasty":"宋代","title":"谒金门（和刘制几）"}
{"author":"吴潜","content":"阑干小倚望遥岑，晚霁朝朝换午阴。越鹜已收天外影，吴鸠尚带雨中音。海濒客子秋衔袖，塞上征人夜拊砧。都是一般无意绪，闵劳争柰主恩深。","dynasty":"宋代","title":"七用喜雨韵三首"}
{"author":"吴潜","content":"今岁月和桂，不肯作中秋。一年惟此佳节，底事白教休。我已侵寻七秩，况复轮囷万感，合恨更分愁。先自无聊赖，雨意得能稠。天柱峰，知何处，老难游。痴云如妒，不知弦管可吹不。安得风姨扫荡，推出团圆月姊，便遣桂香浮。世事十常九，不使展眉头。","dynasty":"宋代","title":"水调歌头·今岁月和桂"}
{"author":"吴潜","content":"试问平生，几番见、中秋明月。今老矣，一年紧似，一年时节。底事层阴生障碍，不教玉界冰壶彻。莫姮娥、嫌此白头翁，心肠别。风动处，浮云揭。云绽处，清光泄。倩何人扫荡，大家澄澈。且掉悲欢离合事，相逢只怕尊中竭。放儿童、今夜上青霄，探蟾穴。","dynasty":"宋代","title":"满江红·试问平生"}
{"author":"吴潜","content":"园林过雨宿荷香，犹挂轻綀佩水苍。老去只应休去好，秋来方是晚来凉。倦翎网已离三面，病颡车难服两箱。多幸时和岁丰美，只将心念报虚皇。","dynasty":"宋代","title":"四用喜雨韵三首"}
{"author":"吴潜","content":"衰翁老大脚犹轻。行到净凉亭。近日方忧多雨，连朝且喜长晴。谩寻欢笑，翠涛杯满，金缕歌清。况有兰朋竹友，柳词贺句争鸣。","dynasty":"宋代","title":"朝中措·衰翁老大脚犹轻"}
{"author":"吴潜","content":"池水凝新碧，阑花驻老红。有人独立画桥东。手把一枝杨柳、系春风。鹊绊游丝坠，蜂拈落蕊空。秋千庭院小帘栊。多少闲情闲绪、雨声中。","dynasty":"宋代","tags":"女子，惜春","title":"南柯子·池水凝新碧"}
{"author":"吴潜","content":"海乡多下田，潢潦易缠绵。云脚晚希露，天心朝望穿。壤蚯方恶出，穴蚁又忧迁。翻覆阴晴证，愁肠日几旋。","dynasty":"宋代","title":"苦雨吟十首呈同官诸丈"}
{"author":"吴潜","content":"溪上秋来晚更宜。夕阳西下处，碧云堆。谁家舟子采莲归。双白鹭，惊起背人飞。烟水渐凄迷。渔灯三数点，乍明时。西风一阵白苹湄。凝伫久，心事有谁知。","dynasty":"宋代","title":"小重山"}
{"author":"吴潜","content":"一帐谁将罩太虚，但怜雁字不堪书。江山尽在光华里。宇宙真成浑沌初。险地岂容呈坎壈，荒林无复露空疎。","dynasty":"宋代","title":"喜雪用禁物体二首"}
{"author":"吴潜","content":"山近寒偏早，愁多梦不浓。雅啼半夜月，鹤唳五更风。晓接残灯里，吟成落叶中。尘埃今已厌，懒听上方钟。","dynasty":"宋代","title":"山楼枕上"}
{"author":"吴潜","content":"几年西戍暂归田，又向澄江买去船。剑阁山峦雄蔽日，昆明池水阔浮天。故园此际同明月，蛮域明朝隔瘴烟。此去须期剿胡虏，丈夫勋业在安边。","dynasty":"宋代","title":"送曾阿宜往戍"}
{"author":"吴潜","content":"丹桂重开，向此际、十分香足。最好处，云为莫护，雨为膏沐。树杪层层如宝盖，枝头点点犹金粟。算人间、天上更无花，风流独。玉坛畔，仙娥簇。玉梁上，仙翁掬。叹吾今老矣，两难追逐。休把淹留成感慨，时闲赏玩时闲福。怕今宵、芳景便凋零，高烧烛。","dynasty":"宋代","title":"满江红·丹桂重开"}
{"author":"吴潜","content":"把手西园，有山色、波光相对。金马客，明朝飞棹，水肥帆驶。问我年华旬并七，异乡时景春巴二。最堪怜、游子送行人，垂杨外。聊小小，旌旗队。聊且且，笙歌载。正冥濛烟雨，许多情态。南北枝头犹点缀，东西玉畔休辞避。待莼鲈、归思动西风，相携未。","dynasty":"宋代","title":"满江红·把手西园"}
{"author":"吴潜","content":"何烦洛令市私恩，有客甘贫自闭门。恰似明州前录事，清高直可傲羲轩。","dynasty":"宋代","title":"再和赵知录韵三首"}
{"author":"吴潜","content":"与君托乡闾，东野连西墅。谁知俯仰閒，各各岁年暮。当时同队鱼，十已九捐故。君抱珪璧姿，方获展寸步。梁栋须群材，榱桷共支拄。生从匠石园，一一居王所。何必效鸥凫，江湖任来去。但须饱读易，细翫奇耦数。问之何将迎，终然抱璞素。砥柱三门津，波澜自流注。","dynasty":"宋代","title":"和景回胡计院数字韵就送其行"}
{"author":"吴潜","content":"一笑春无语。但园林、阴阴绿树，老红三数。底事东风犹自妒，片片狂飞乱舞。便燕懒、莺残初起。芍药荼还又是，仗何人、说与司花女。将岁月，浪如许。悠悠倦客停江渚。寄扁舟、浮云荡月，棹烟帆雨。留得闲言闲语在，可是卿卿记取。待尽把、愁肠说与。泛梗浮萍无定准，怕吴鳞、楚雁成离阻。歌未了，恨如缕。","dynasty":"宋代","title":"贺新郎·一笑春无语"}
{"author":"吴潜","content":"阶砌吟蛩，正竹外萧萧，雨骤风驶。凉浸桃笙，暑消葵扇，借伊一些秋意。枕边茉莉。满尘奁、贮香能腻。也不用，玉骨冰肌，人伴佳眠尔。谁信此境，渐入华胥，旷然不知，庄蝶谁是。笑邯郸、羁魂客梦，贪他荣贵暂时里。飞鼠扑灯还自坠。展转惊寤，才听禁鼓三敲，夜声寥阗，又般滋味。","dynasty":"宋代","title":"秋霁（己未六月九日雨后赋）"}
{"author":"吴潜","content":"可意人如玉。小帘栊、轻匀淡泞，道家装束。长恨春归无寻处，全在波明黛绿。看冶叶、倡条浑俗。比似江梅清有韵，更临风、对月斜依竹。看不足，咏不足。曲屏半掩青山簇。正轻寒、夜来花睡，半敧残烛。缥缈九霞光里梦，香在衣裳剩馥。又只恐、铜壶声促。试问送人归去后，对一奁、花影垂金粟。肠易断，倩谁续。","dynasty":"宋代","title":"贺新郎·可意人如玉"}
{"author":"吴潜","content":"去日春山淡翠眉。到家恰好整寒衣。人归玉垒天应惜，舟过松江月半垂。千万绪，两三卮。送君不忍与君违。书来频寄西边讯，是我江南肠断时。","dynasty":"宋代","title":"鹧鸪天（和古乐府韵送游景仁将漕夔门）"}
{"author":"吴潜","content":"酴醾万玉吐幽香，芍药千红护绿裳。好景只供人借看，寻思百计是归强。","dynasty":"宋代","title":"和刘右司见寄六绝一律"}
{"author":"吴潜","content":"良辰佳节。问底事，十番九番为客。景物春妍，莺花日闹，自是情怀今别。只有思归魂梦，却怕杜鹃啼歇。消凝处，正丝扬冉冉，寸肠千折。谩说。临曲水，修竹茂林，人境成双绝。俯仰俱陈，彭殇等幻，何计世殊时隔。倚楼碧云日暮，漠漠远山千叠。沈醉好，又城头画角，一声声咽。","dynasty":"宋代","title":"喜迁莺"}
{"author":"吴潜","content":"在晋永和，癸丑暮春，初作兰亭会。集众贤，临峻岭崇山，有茂林修竹流水。畅幽情，纵无管弦丝竹，一觞一咏佳天气。于宇宙之中，游心骋目，此娱信可乐只。念人生相与放形骸。或一室晤言襟抱开。静躁虽殊，当其可欣，不知老至。然倦复何之。情随事改悲相系。俯仰间遗迹，往往俱成陈矣。况约境变迁，终期于尽，修龄短景都能几。谩古换今移，时消物化，痛哉莫大生死。每临文吊往一兴嗟。亦自悼不能喻于怀。算彭殇、妄虚均尔。今之视昔如契，后视今犹昔。故聊叙录时人所述，慨想世殊事异。后之来者览斯文，将悠然、有感于此。","dynasty":"宋代","title":"哨遍（括兰亭记）"}
{"author":"吴潜","content":"回首家园，竹多屋、水还多竹。那更是，千峰凝翠，一溪凝绿。多谢故人相问讯，奚奴步步收珠玉。叹暮林、飞鸟也知还，寻归宿。遍历了，岳与牧。享过了，官与禄。算平生万事，尽无不足。争奈乞身犹未可，只缘欠种清闲福。想瞿硎、仙子亦相思，山之阝奥。","dynasty":"宋代","title":"满江红（和刘右司长翁俾寿之词）"}
{"author":"吴潜","content":"海棠已绽牡丹芽。犹有东君向上花。不须惆怅怨春华。装缀园林新景物，推敲风月旧情怀。也饶浪蕊与浮葩。","dynasty":"宋代","title":"浣溪沙"}
{"author":"吴潜","content":"软风轻霭弄晴晖。鹁鸠相应啼。画堂人静画帘垂。阑干独倚时。闲拾句，困寻棋。沈吟心是非。荼开遍柳花飞。惜春春不知。","dynasty":"宋代","title":"阮郎归·软风轻霭弄晴晖"}
{"author":"吴潜","content":"东风催客呼前渡。宿鸟投林暮。欲送人送得归人。万叠青山罗列、是愁城。谁家台榭当年筑。芳草垂杨绿。云深雾暗不须悲。只缘盈虚消息、少人知。","dynasty":"宋代","title":"虞美人·东风催客呼前渡"}
{"author":"吴潜","content":"薄雾轻烟柳际浮，阶前细草绿初抽。年年春事年年恨，一担担来是白头。","dynasty":"宋代","title":"占春亭即事三首"}
{"author":"吴潜","content":"为问人生，□要足、何时是足。这个底、蜗名蝇利，但添拘束。便使积官居鼎鼎，假饶累富堆金玉。似浮埃、抹电转头空，休迷局。分已定，心能服。宛句畔，昭亭曲。有水多於竹，竹多於屋。闲看白云归岫去，静观倦鸟投林宿。那借来、拍板与门槌，休掀扑。","dynasty":"宋代","title":"满江红·为问人生"}
{"author":"吴潜","content":"春岸春风荻已芽。推排春事到芦花。只应推上鬓边华。投老未归真左计，久阴得霁且舒怀。红红白白有残葩。","dynasty":"宋代","title":"浣溪沙"}
{"author":"吴潜","content":"乾坤正气清且劲，长挟春风作襟韵。不惟散满诗人脾，还入灵根茁苕颖。顾山仙人昙滞家，带春蒐摘黄金芽。擣碎云英琢苍璧，旋泻玉瓷浮白花。半瓯和露沾喉吻，甘润绕肌香贯顶。孔光贤处不脂韦，长孺直时无苦梗。平生腐儒汤饼肠，不堪入饼分头纲。多君乡味裹将送，谓我诗情应得尝。分无蛾眉捧玉椀，亦乏撑肠五千卷。活火新泉点啜来，俨若少阳人觌面。饮散登台嗅老香，却忆家山菊径荒。明朝便作玉川子，两腋乘风归故乡。","dynasty":"宋代","title":"谢惠计院分饷新茶"}
{"author":"吴潜","content":"回首家园，竹多屋、水还多竹。那更是，千峰凝翠，一溪凝绿。多谢故人相问讯，奚奴步步收珠玉。叹暮林、飞鸟也知还，寻归宿。遍历了，岳与牧。享过了，官与禄。算平生万事，尽无不足。争奈乞身犹未可，只缘欠种清闲福。想瞿硎、仙子亦相思，山之阝奥。","dynasty":"宋代","title":"满江红（和刘右司长翁俾寿之词）"}
{"author":"吴潜","content":"九垓共色。想洛滨剑客，吹呼长笛。貏豸老松，别树平欺烂柯折。应是千官鹤舞，腾贺表、谁家椽笔。赐宴也，内劝宣来，真个是瑶席。休怪，巷陌寂。有一种可人，扫了还积。悲饥闭户，僵卧袁安我偏忆。凝望天童列嶂，谁大胆、偷藏遥碧。待问讯、清友看，怕难认得。","dynasty":"宋代","title":"暗香·九垓共色"}
{"author":"吴潜","content":"溪边屋。不浅不深团簇。野树平芜秋满目。有人闲意足。旋唤一尊醽醁。菱芡煮来新熟。归去来辞歌数曲。醉时无检束。","dynasty":"宋代","title":"谒金门·溪边屋"}
{"author":"吴潜","content":"嫩晴还更宜轻雨。最好处、欲开未吐。一点聘梅心，千古凭谁语。脸霞晕锦娇人处。肯浪逐、红围翠舞。银烛莫高烧，春梦无多许。","dynasty":"宋代","title":"海棠春其二再用韵"}
{"author":"吴潜","content":"倒翁翻盆势莫禁，旱滩焦碛尽低沈。定知此喜非常喜，只是将心去比心。人乐和丰方卖剑，谁贪遗滞忽亡簪。村翁曳杖前山去，丁祝孙来酒户寻。","dynasty":"宋代","title":"九用喜雨韵三首"}
{"author":"吴潜","content":"神虬捲水向空喷，沟浍充盈到盎盆。天上只消些少力，人閒知受几多恩。江沱乐意鱼夫妇，淇澳生涯龙子孙。无限槁枯皆被泽，阿香一击尚惊魂。","dynasty":"宋代","title":"再用前韵各赋三解"}
{"author":"吴潜","content":"万里西风，吹我上、滕王高阁。正槛外、楚山云涨，楚江涛作。何处征帆木末去，有时野鸟沙边落。近帘钩、暮雨掩空来，今犹昨。秋渐紧，添离索。天正远，伤飘泊。叹十年心事，休休莫莫。岁月无多人易老，乾坤虽大愁难着。向黄昏、断送客魂消，城头角。","dynasty":"宋代","title":"满江红豫章滕王阁"}
{"author":"吴潜","content":"直殿风流间世才，乞恩监郡筑高台。杖游便觉开怀抱，石甃何须辟草莱。奎壁九重文运焕，烟峦千里画图开。爱山必欲斯民爱，沛泽行看早晚来。","dynasty":"宋代","title":"爱山台"}
{"author":"吴潜","content":"田官决水归，喜若溃重围。晚种禾头出，新耘稻本肥。已如云气勃，只恨日光稀。安得驱夸父，搪开万里辉。","dynasty":"宋代","title":"苦雨吟十首呈同官诸丈其六"}
{"author":"吴潜","content":"佳人步玉。待月来弄影，天挂参宿。冷透屏帏，清入肌肤，风敲又听檐竹。前村不管深雪闭，犹自绕、枝南枝北。算平生、此段幽奇，占压百花曾独。闲想罗浮旧恨，有人正醉里，姝翠蛾绿。梦断魂惊，几许凄凉，却是千林梅屋。鸡声野渡溪桥滑，又角引、戍楼悲曲。怎得知、清足亭边，自在杖藜巾幅。梅圣俞诗云：“十分清意足。”余别墅有梅亭，扁日清足。","dynasty":"宋代","title":"疏影"}
{"author":"吴潜","content":"雪来比色。对澹然一笑，休喧笙笛。莫怪广平，铁石心肠为伊折。偏是三花两蕊，消万古、才人骚笔。尚记得，醉卧东园，天幕地为席。回首，往事寂。正雨暗雾昏，万种愁积。锦江路悄，媒聘音沈两空忆。终是茅檐竹户，难指望、凌烟金碧。憔悴了、羌管里，怨谁始得。","dynasty":"宋代","title":"暗香（再和）"}
{"author":"吴潜","content":"试问平生，几番见、中秋明月。今老矣，一年紧似，一年时节。底事层阴生障碍，不教玉界冰壶彻。莫姮娥、嫌此白头翁，心肠别。风动处，浮云揭。云绽处，清光泄。倩何人扫荡，大家澄澈。且掉悲欢离合事，相逢只怕尊中竭。放儿童、今夜上青霄，探蟾穴。","dynasty":"宋代","title":"满江红（戊午秋半，偕胡景回，刘自昭二兄小饮待月）"}
{"author":"吴潜","content":"半勺兰膏暖焰生，恍疑赤壁夜鏖兵。骑乘猛燎奔驰疾，人运长鎗转战轻。旗影静移云母帐，剑铓微掣水晶营。何人幻此圆机妙，独向元宵策美名。","dynasty":"宋代","title":"走马灯赓张枢副韵"}
{"author":"吴潜","content":"春岸春风荻已芽。推排春事到芦花。只应推上鬓边华。投老未归真左计，久阴得霁且舒怀。红红白白有残葩。","dynasty":"宋代","title":"浣溪沙"}
{"author":"吴潜","content":"每怀天下士，要与共艰危。谁知暗里摸索，得此世间奇。却笑当年坡老，过眼翻迷五色，遇合古难之。访我鸳湖上，真足慰心期。醉谈兵，愁论世，夜阑时。自怜磊块，近来鬓底两三丝。目送云帆西去，肠断风尘北起，老泪欲垂垂。骐骥思长坂，好鸟择高枝。","dynasty":"宋代","title":"水调歌头·每怀天下士"}
{"author":"吴潜","content":"每日困慵当午昼。出来便解双眉皱。一带朦胧烟雨岫。山翁瘦。林泉纵好他园囿。一见此君如话旧。玉版老师呼唤候。万立琅玕争劝酒。踌躇久。清风收拾归怀袖。","dynasty":"宋代","title":"渔家傲·每日困慵当午昼"}
{"author":"吴潜","content":"倚舵秋江浒，明日征帆轻。从头点检身世，百事已圆成。及第曾攀龙首，仕宦曾居鸱阁，衣锦更光荣。若又不知止，天道恐亏盈。借称呼，遮俗眼，便归耕。但余心愿，朝暮香火告神明。一愿君王万寿，次愿干戈永息，三愿岁丰登。四愿老安乐，疾病免相萦。","dynasty":"宋代","title":"水调歌头（开庆己未秋社维舟逸老堂口占）"}
{"author":"吴潜","content":"鄮山深处古明州，新有江南客倚楼。凤阙天连便望日，蛟门海晏不惊秋。头颅已迫残年景，身口聊为卒岁谋。萧飒西风吹败叶，满眶清泪自难收。","dynasty":"宋代","title":"登镇海楼"}
{"author":"吴潜","content":"晚上危楼望碧岑，云烟开阖弄晴阴。见前鸥鹭移心法，何处鸱枭过耳音。好雨十分催暑驾，凉风一宿动秋砧。谁怜老子思乡泪，滴向鄞江未是深。","dynasty":"宋代","title":"喜雨三首"}
{"author":"吴潜","content":"佳人步玉。待月来弄影，天挂参宿。冷透屏帏，清入肌肤，风敲又听檐竹。前村不管深雪闭，犹自绕、枝南枝北。算平生、此段幽奇，占压百花曾独。闲想罗浮旧恨，有人正醉里，姝翠蛾绿。梦断魂惊，几许凄凉，却是千林梅屋。鸡声野渡溪桥滑，又角引、戍楼悲曲。怎得知、清足亭边，自在杖藜巾幅。梅圣俞诗云：“十分清意足。”余别墅有梅亭，扁日清足。","dynasty":"宋代","title":"疏影"}
{"author":"吴潜","content":"鸥鹭水中洲。夕阳天际流。倚西风、底处危楼。若使中秋无好月，虚过了、一年秋。举眼望云头。蟾光一线不。想孀娥、自古多愁。安得仙师呼鹤驾，将我去、广寒游。","dynasty":"宋代","title":"糖多令/唐多令"}
{"author":"吴潜","content":"高桥第一战功收，从此江沱岁月悠。顾我壮怀成槁木，令人老泪落荒洲。西风何处鸡豚社，东里此时鱼蟹秋。一笑回头便今古，赏心乐事可重不。","dynasty":"宋代","title":"三用出郊韵三首"}
{"author":"吴潜","content":"傍海风痴翦水难，偷他瑞叶散云端。可须滕巽同宣力，坐使颛冥不旷官。衣被麦苗搀腊到，装褫花树借春看。明年定赛今年熟，野老心腴更体胖。","dynasty":"宋代","title":"喜雪用禁物体二首"}
{"author":"吴潜","content":"何年神物为堙幽，时见虹光射斗牛。出匣试来霜刃暗，倚天立处土花浮。躄膏新淬冰泉洁，锦带横悬鬼魅愁。不是张华能博物，黄尘满眼欲何求。","dynasty":"宋代","title":"古剑"}
{"author":"吴潜","content":"内江外海四周围，正是绸缪户牖时。北瞰登莱山不碍，东渐倭丽汛难期。未须鹞鹢增威势，已觉狌鼯受指麾。敢谓虚名弹压得，多应一念老天知。","dynasty":"宋代","title":"阅城壁"}
{"author":"吴潜","content":"岁岁登高，算难得、今年美景。尽敛却、雨霾风障，雾沈云暝。远岫四呈青欲滴，长空一抹明于镜。更天教、老子放眉头，边烽静。数本菊，香能劲。数朵桂，香尤胜。向尊前一笑，几多清兴。安得便如彭泽去，不妨且作山翁酩。尽古今、成败共兴亡，都休省。","dynasty":"宋代","title":"满江红（九日效行）"}
{"author":"吴潜","content":"小队旌旗出，画＿倚篙竹。青秧白水无际，中有一犁耕。听得田翁相语，今岁时年恰好，眨眼是秋成。老守可能解，持此报皇明。望家山，千里外，楚云平。良田二顷，非村非郭枕柴扃。况有＿林香透，更有杨堤阴合，魂梦每宵征。巴得西风起，吾亦问前程。","dynasty":"宋代","title":"水调歌头（出郊玩水）"}
{"author":"吴潜","content":"天然皓质，想当年此种，来从太素。一点红尘都不染，罗列蟾宫玉女。色压薝林，香欺兰畹，肯向闻筝浦。灵龟千岁，有时游漾其处。应念社结庐山，翻嗤靖节，底事攒眉苦。纽叶为盘花当盏，有酒何妨频注。太液波边，昆明池上，岂必沾金雨。从教同辈，为他皦皦凝伫。","dynasty":"宋代","title":"念奴娇·天然皓质"}
{"author":"吴潜","content":"富贵家家遣五虚，不须乞米效颜书。垢除与物重更始，朴散于今暂复初。狡兔迷藏罝谩设，游鱼潜伏网应疏。此恩个个当沾被，莫逐林閒窃芋狙。","dynasty":"宋代","title":"四五用喜雪韵四首其二"}
{"author":"吴潜","content":"圣主垂衣坐九重，不才假守劝农功。周家永命由忠厚，汤后存心在困穷。安得田租成岁减，且将人事兆年丰。守宰监州民最近，相期清白绍家风。","dynasty":"宋代","title":"真如劝农二首"}
{"author":"吴潜","content":"痴霭顽阴，风扫尽、安排今夕。便放出、一轮金镜，皎然虚碧。照彻肺肝明似水，是中空洞无他物。倚亭皋、搔首问天公，天应识。人共景，都非昔。君共我，俱成客。且相逢一笑，笙歌箫笛。老去可怜杯酒减，醉来谩把阑干拍。便明朝、烟水挂征帆，还相忆。","dynasty":"宋代","title":"满江红（刘表翁右司席上）"}
{"author":"吴潜","content":"撩我归心更欲归，绿英已是换红菲。分明不似高空鸟，无弋无矰到处飞。","dynasty":"宋代","title":"和刘右司见寄六绝一律"}
{"author":"吴潜","content":"把手西园，有山色、波光相对。金马客，明朝飞棹，水肥帆驶。问我年华旬并七，异乡时景春巴二。最堪怜、游子送行人，垂杨外。聊小小，旌旗队。聊且且，笙歌载。正冥濛烟雨，许多情态。南北枝头犹点缀，东西玉畔休辞避。待莼鲈、归思动西风，相携未。","dynasty":"宋代","title":"满江红·把手西园"}
{"author":"吴潜","content":"家山好，不是撰虚名。世上盛衰常倚伏，天家日月也亏盈。退步是前程。且恁地，卷索了收绳。六宇五胡生口面，三言两语费颜情。赢得鬓星星。","dynasty":"宋代","title":"望江南"}
{"author":"吴潜","content":"雨过远山如洗。云散落霞如绮。嫩绿与残红，又是一般春意。春意。春意。只怕杜鹃催里。","dynasty":"宋代","title":"如梦令"}
{"author":"吴潜","content":"有客抱幽独，高立万人头。东湖千顷烟雨，占断几春秋。自有茂林修竹，不用买花沽酒，此乐若为酬。秋到天空阔，浩气与云浮。叹吾曹，缘五斗，尚迟留。练江亭下，长忆闲了钓鱼舟。矧更飘摇身世，又更奔腾岁月，辛苦复何求。咫尺桃源隔，他日拟重游。","dynasty":"宋代","title":"水调歌头（题烟雨楼）"}
{"author":"吴潜","content":"美人一舸横秋水。冉冉烟波里。绿杨也解织离愁。故向东风摇曳、不能休。是非得失都休计。只有抽身是。橙黄蟹熟正当时。想见双溪风月、待人归。","dynasty":"宋代","title":"虞美人"}
{"author":"吴潜","content":"过了中秋后，今夜月方佳。看来前夜圆满，才自阙些些。扫尽乌云黑雾，放出青霄碧落，恰似我情怀。把酒自斟酌，脱略到形骸。问渠侬，分玉镜，断金钗。少年心事，不知容易鬓边华。千古天同此月，千古人同此兴，不是旋安排。安得高飞去，长以月为家。","dynasty":"宋代","title":"水调歌头（夜来月佳甚，呈景回、自昭二兄。戊午八月十八日）"}
{"author":"吴潜","content":"岁岁重阳，何曾是、两般时景。人自有、悲欢离合，晦明朝暝。日月湖边来往艇，楼台水底参差影。又何妨、时暂狎沧波，轻鸥并。闲顿放，朱门静。新结里，朱帘整。尽百年人事，移场换境。欲插黄花身已老，强倾绿醑心先醒。羡游鱼、有钓不能收，钩空饼。","dynasty":"宋代","title":"满江红（戊午九月七日，碧沚和制几韵）"}
{"author":"吴潜","content":"雪来比色。对澹然一笑，休喧笙笛。莫怪广平，铁石心肠为伊折。偏是三花两蕊，消万古、才人骚笔。尚记得，醉卧东园，天幕地为席。回首，往事寂。正雨暗雾昏，万种愁积。锦江路悄，媒聘音沈两空忆。终是茅檐竹户，难指望、凌烟金碧。憔悴了、羌管里，怨谁始得。","dynasty":"宋代","title":"暗香（再和）"}
{"author":"吴潜","content":"寒食清明，叹人在、天涯海角。饶锦绣，十洲装就，只成离索。岁去已空莺燕侣，年来尽负鸥凫约。想南溪、溪水一篙深，孤舟泊。天向晚，东风恶。春向晚，花容薄。又荼＿架底，绿阴成幄。舴艋也闻钲鼓闹，秋千半当笙歌乐。问山公、倒载接＿无，都休却。","dynasty":"宋代","title":"满江红（上已后日即事）"}
{"author":"吴潜","content":"镇日春阴漠漠。新燕乍穿帘幕。睡起不胜情，闲拾瑞香花萼。寂寞。寂寞。没个人人如昨。","dynasty":"宋代","title":"如梦令"}
{"author":"吴潜","content":"人生南北如歧路。惆怅方回断肠句。四野碧云秋日暮。苇汀芦岸，落霞残照，时有鸥来去。一杯渺渺怀今古。万事悠悠付寒暑。青箬绿蓑便野处。有山堪采，有溪堪钓，归计聊如许。","dynasty":"宋代","title":"青玉案（和刘长翁右司韵）"}
{"author":"吴潜","content":"春事到西湖，处处梅花笑。抖擞长安车马尘，眼底青山好。身世两悠悠，岁月闲中老。极目烟波万顷愁，此意谁知道。","dynasty":"宋代","title":"卜算子"}
{"author":"吴潜","content":"半空楼阁，把江山图画，一时收拾。白鸟孤飞飞尽处，最好暮天秋碧。万里西风，百年人事，谩倚阑干拍。凝眸何许，扬州烟树历历。应念老子年来，浮名浮利，已作虚空掷。三径才寻归活计，又是飘零为客。回首平生，惊心双鬓，容易成凄恻。尊前一笑，且由醉帽敧侧。","dynasty":"宋代","title":"酹江月/念奴娇"}
{"author":"吴潜","content":"荆溪惠子鬓鬅鬙，义理钻研到粹精。允以名堂由意实，漫云从仕但心亨。一窗春草无穷意，四壁秋蛩不断声。若向此中能领会，始知持敬造存诚。","dynasty":"宋代","title":"赋惠计院允堂"}
{"author":"吴潜","content":"不持寸铁事应难，何止空空竭两端。远麓遮藏山被檄，轻冰裁翦水能官。将梁兔苑瀛洲比，把蔡鹜池台阁看。独羡当年灰袋客，雪埋气宇更充胖。","dynasty":"宋代","title":"七八用喜雪韵四首"}
{"author":"吴潜","content":"燕高飞，燕低飞。正是黄梅青杏时，榴花开数枝。梦归期。数归期。相见画楼天四垂。有人攒黛眉。","dynasty":"宋代","title":"长相思"}
{"author":"吴潜","content":"寒食清明，叹人在、天涯海角。饶锦绣，十洲装就，只成离索。岁去已空莺燕侣，年来尽负鸥凫约。想南溪、溪水一篙深，孤舟泊。天向晚，东风恶。春向晚，花容薄。又荼＿架底，绿阴成幄。舴艋也闻钲鼓闹，秋千半当笙歌乐。问山公、倒载接＿无，都休却。","dynasty":"宋代","title":"满江红（上已后日即事）"}
{"author":"吴潜","content":"娇滴滴。婵娟影里曾横笛。曾横笛。一声肠断，一番愁织。隔墙频听无消息。龙吟海底难重觅。难重觅。梅花残了，杏花消得。","dynasty":"宋代","title":"忆秦娥"}
{"author":"吴潜","content":"野思浩难收，坐看渔舟度远洲。芦苇已凋荷已败，风飕。桂子飘香八月头。归计这回酬，犹及家山一半秋。虽则家山元是客，浮休。有底欢娱有底愁。","dynasty":"宋代","title":"南乡子（和韵，己未八月十日郊行）"}
{"author":"吴潜","content":"挨晴拶暖，载酒呼朋，夷犹东圃西园。绿萼枝头，两三初破轻寒。平生自甘寂寞，占冷妆、不为人妍。林逋去，问疏影香暗，谁赋其间。空想故山奇事，正烟横岭曲，月浸溪湾。杏错桃讹，那时青子都圆。惟饶梦窗知处，对翠禽、依约神仙。休引角，怕征人、泪落塞边。","dynasty":"宋代","title":"声声慢·挨晴拶暖"}
{"author":"吴潜","content":"阑干小倚望遥岑，晓霁朝朝换午阴。越鹜已收天外影，吴鸠尚带雨中音。海濒客子秋衔袖，塞上征人夜拊砧。都是一般无意绪，闵劳争柰主恩深。","dynasty":"宋代","title":"七用喜雨韵三首其三"}
{"author":"吴潜","content":"榆塞脱忧责，兰径遂游嬉。吾年逾六望七，休退已称迟。日日登山临水，夜夜早眠晏起，岂得不便宜。有酒数杯酒，无事一枰棋。休更□，世途恶，宦久羁。□深林密，去路人物两忘机。昨日既盟鸥鹭，今日又盟猿鹤，终久以为期。蜀魄不知我，犹道不如归。","dynasty":"宋代","title":"水调歌头·榆塞脱忧责"}
{"author":"吴潜","content":"富贵家家遗五虚，不须乞米效颜书。垢除与物重更始，朴散于今暂复初。狡兔迷藏罝谩设，游鱼潜伏网应疎。此恩个个当沾被，莫逐林閒窃芋狙。","dynasty":"宋代","title":"四五用喜雪韵四首"}
{"author":"吴潜","content":"黄耳讯初收。为说鸥汀与鹭洲。争问主人归近远，飕飕。定是登高九月头。有酒且相酬。莫管西风满鬓秋。今日是今明日古，休休。转首鄞江总别愁。","dynasty":"宋代","title":"南乡子·黄耳讯初收"}
{"author":"吴潜","content":"洪穴隄凡九，泄水注之江。荷锸来如织，奔湍去若撞。雨声虽断续，潦势已宾降。想见鱼秧泛，沙汀白鸟双。","dynasty":"宋代","title":"苦雨吟十首呈同官诸丈"}
{"author":"吴潜","content":"软风轻霭弄晴晖。鹁鸠相应啼。画堂人静画帘垂。阑干独倚时。闲拾句，困寻棋。沈吟心是非。荼开遍柳花飞。惜春春不知。","dynasty":"宋代","title":"阮郎归·软风轻霭弄晴晖"}
{"author":"吴潜","content":"车水耕田正闵农，夜来好雨一犁通。相近可是须群望，陟降元来即上穹。击壤何曾知帝力，观风谁与达天聪。见他东作思南墅，愁杀江南桑苧翁。","dynasty":"宋代","title":"喜雨和赵右司"}
{"author":"吴潜","content":"细阅浮生，为甚底、区区碌碌。算只是、信缘随分，早寻归宿。造物小儿忺簸弄，翻云覆雨难擐触。谩一堆、岁月鬓边来，跳丸速。田二顷，非无粟。官四品，非无禄。更不知足后，待何时足。恰好园池原自有，近来新创三椽屋。且饥时、吃饭困时眠，不为福。","dynasty":"宋代","title":"满江红·细阅浮生"}
{"author":"吴潜","content":"小雨霏微如线。人在暮秋庭院。衣袂带轻寒。睡初残。脉脉此情何限。惆怅光阴偷换。身世两沈浮。泪空流。","dynasty":"宋代","title":"昭君怨"}
{"author":"吴潜","content":"工夫全在放时收，鹞过新罗路太悠。世网爱河千渤泡，人寰苦海一浮洲。要知坐卧并行住，只在春冬与夏秋。昨日亭前柏树子，分明说法听闻不。","dynasty":"宋代","title":"再用出郊韵似延庆老三首"}
{"author":"吴潜","content":"家家穫稻积如岑，不问山椒与谷阴。沽去村醪醽醁味，吹来陇笛筦弦音。餔儿喜笑迎郎罢，馌妇欢欣就藁砧。雨玉雨珠无此景，须知造物用情深。","dynasty":"宋代","title":"五用喜雨韵三首其三"}
{"author":"吴潜","content":"长鲸海上来，壮士田间起。登城复何悲，禾稼秋风里。","dynasty":"宋代","title":"秋风叹四首"}
{"author":"吴潜","content":"把手西园，有山色、波光相对。金马客，明朝飞棹，水肥帆驶。问我年华旬并七，异乡时景春巴二。最堪怜、游子送行人，垂杨外。聊小小，旌旗队。聊且且，笙歌载。正冥濛烟雨，许多情态。南北枝头犹点缀，东西玉畔休辞避。待莼鲈、归思动西风，相携未。","dynasty":"宋代","title":"满江红·把手西园"}
{"author":"吴潜","content":"诸儿怜我太焦熬，我把真机告汝曹。外白内黄常抱守，出朱入墨任纷挠。治齐固有曹参逸，理蜀宁无诸葛劳。毕竟食焉而怠事，天刑人祸恐难逃。","dynasty":"宋代","title":"晓儿辈"}
{"author":"吴潜","content":"水光山色尽兜收，老子穿林兴尚悠。眼底有诗皆锦野，心头无事即瀛洲。鷃鸠岂较物和我，蟪蛄何知春与秋。所谓人生行乐耳，如斯逝者可追不。","dynasty":"宋代","title":"出郊用劭农韵三首"}
{"author":"吴潜","content":"客枕梦回闻二鼓。冷落青灯，点滴空阶雨。一寸愁肠千万缕。更听切切寒蛩语。世事翻来还覆去。造物儿嬉，自古无凭据。利锁名缰空自苦。星星鬓影今如许。","dynasty":"宋代","title":"蝶恋花"}
{"author":"吴潜","content":"不用韩非骋说难，异同坚白谩多端。恍迷千界现梵国，骈集万妃驱女官。要得彘生将罟没，恐他鼍怪作城看。道人宴坐蒲团上，外景常如内景胖。","dynasty":"宋代","title":"九十用喜雪韵四首"}
{"author":"吴潜","content":"众绿亭前，都是郁葱佳气。越姬吴媛，粲珠钿翠珥。红消粉褪，几许粗桃凡李。连珠宝炬，两行缇骑。自笑衰翁，又行春锦绣里。禁肴宫酝，记当年宣赐。休嫌拖逗，且向画堂频醉。从今开庆，万欢千喜。","dynasty":"宋代","title":"传言玉女·众绿亭前"}
{"author":"吴潜","content":"午飙褪暑，向绿阴深处，引杯孤酌。啼鸟一声庭院悄，日影偷移朱箔。杏落金丸，荷抽碧筒，景物挨排却。虚檐长啸，世缘菌簟篔箨。休问雪藕丝蒲，佩兰钿艾，旧梦都高阁。惟有流莺当此际，舌弄笙簧如约。短棹双溪，么锄三径，归计犹谁托。料应猿鹤，近来都怨离索。","dynasty":"宋代","title":"念奴娇·午飙褪暑"}
{"author":"吴潜","content":"细阅浮生，为甚底、区区碌碌。算只是、信缘随分，早寻归宿。造物小儿忺簸弄，翻云覆雨难擐触。谩一堆、岁月鬓边来，跳丸速。田二顷，非无粟。官四品，非无禄。更不知足后，待何时足。恰好园池原自有，近来新创三椽屋。且饥时、吃饭困时眠，不为福。","dynasty":"宋代","title":"满江红·细阅浮生"}
{"author":"吴潜","content":"黄连甜兮甘草苦，这些滋味许谁知。宰官具足端严相，毕竟元无病可医。","dynasty":"宋代","title":"僧若珪求短偈"}
{"author":"吴潜","content":"柳带榆钱，又还过、清明寒食。天一笑、满园罗绮，满城箫笛。花树得晴红欲染，远山过雨青如滴。问江南、池馆有谁来，江南客。乌衣巷，今犹昔。乌衣事，今难觅。但年年燕子，晚烟斜日。抖擞一春尘土债，悲凉万古英雄迹。且芳尊、随分趁芳时，休虚掷。","dynasty":"宋代","title":"满江红金陵乌衣园"}
{"author":"吴潜","content":"见说琼楼忒煞寒，云衣特地护霄端。也应齿发十分老，自是嫦娥一笑难。此夜不妨留客醉，明年未卜共谁看。归与丘壑无穷趣，何惜相从乐且盘。","dynasty":"宋代","title":"中秋无月和曾仪吉制干"}
{"author":"吴潜","content":"汤怕老，缓煮龙芽凤草。七碗徐徐撑腹了。卢家诗兴渺。君岂荆溪路杳，我已泾川梦绕。酒兴茶酣人语悄。莫教鸡聒晓。","dynasty":"宋代","title":"谒金门（和韵赋茶）"}
{"author":"吴潜","content":"夜来梦绕宛溪干。啼鴂梦中酸。过了他乡寒食，白鸥划地盟寒。云溪雨壑，月台风榭，借与人看。得似野僧无系，孤藤杖底挑单。","dynasty":"宋代","title":"朝中措·夜来梦绕宛溪干"}
{"author":"吴潜","content":"一笑相携，且休管、兔升乌坠。那更是，可人宾客，未饶崔李。金叵罗中醽醁莹，玉玲珑畔歌珠缀。望湖光、一片浸韶光，真双美。云絮襞，能纤细。云彩聚，能黏腻。料出山归岫，等闲间尔。碧沚风流人去後，石窗景物春深里。算邯郸、客梦几惊残，炊犹未。","dynasty":"宋代","title":"满江红·一笑相携"}
{"author":"吴潜","content":"老守最忧农，往来思虑忡。半时半刻里，一饭一茶中。饥溺真犹己，恫■在厥躬。天高元听下，一念岂难通。","dynasty":"宋代","title":"苦雨吟十首呈同官诸丈其十"}
{"author":"吴潜","content":"平生惯作牧民官，不作朱幡画戟看。惟有寸心存恻隐，谁怜只手补创残。树蔬人要畦畦润，种麦农便陇陇乾。乍雨乍晴都恰好，老天谁道叫呼难。","dynasty":"宋代","title":"出郊再用韵赋三解"}
{"author":"吴潜","content":"闻师遭遇善知识，布衲时闻罗绮香。照管为他肯景转，投胎托舍没思量。","dynasty":"宋代","title":"山偈寄无声老师"}
{"author":"吴潜","content":"疑怪虚窗彻夜明，晓看积雪与阶平。虽知乐岁无捐瘠，尚恐祁寒有怨情。天地浑沦方返朴，国家霈泽正哀惸。区区甚愿祈三白，只怕人閒忌满盈。","dynasty":"宋代","title":"和史司直韵五首"}
{"author":"吴潜","content":"圣主垂衣坐九重，不才假守劝农功。周家永命由忠厚，汤后存心在困穷。安得田租成岁减，且将人事兆年丰。守宰监州民最近，相期清白绍家风。","dynasty":"宋代","title":"真如劝农二首"}
{"author":"吴潜","content":"碧云开，红日丽，宫柳碎繁影。犹记朝回，马兀梦频醒。天教一舸江湖，数椽涧壑，渐摆脱、世间尘境。已深省。添买竹坞千畦，荷漪两三顷。鹤引禽伸，日月峤壶永。不须瓮里思量，隙中驰骛，也莫管、玉关风景。","dynasty":"宋代","title":"祝英台近（和吴叔永文昌韵）"}
{"author":"吴潜","content":"今宵分破鹘沦秋。孤客兴何悠。要向云中邀月，真个是呆头。风阵紧，电光流。雨声飕。嫦娥应道，未卜明年，是乐还愁。","dynasty":"宋代","title":"诉衷情·今宵分破鹘沦秋"}
{"author":"吴潜","content":"直殿风流间世才，乞恩监郡筑高台。杖游便觉开怀抱，石甃何须辟草莱。奎壁九重文运焕，烟峦千里画图开。爱山必欲斯民爱，沛泽行看早晚来。","dynasty":"宋代","title":"爱山台"}
{"author":"吴潜","content":"红玉阶前，问何事、翩然引去。湖海上、一汀鸥鹭，半帆烟雨。报国无门空自怨，济时有策从谁吐。过垂虹亭下系扁舟，鲈堪煮。拚一醉，留君住。歌一曲，送君路。遍江南江北，欲归何处。世事悠悠浑未了，年光冉冉今如许。试举头、一笑问青天，天无语。","dynasty":"宋代","tags":"宋词三百首，宋词精选，送别，同情","title":"满江红·送李御带珙"}
{"author":"吴潜","content":"若说故园景，何止可消忧。买邻谁欲来住，须把万金酬。屋外泓澄是水，水外阴森是竹，风月尽兜收。柳径荷漪料，灯火系渔舟。且东皋，田二顷，稻粱谋。竹篱茅舍，窗户不用玉为钩。新擘黄鸡肉嫩，新斫紫螯膏美，一醉自悠悠。巴得春来到，芦笋长沙洲。","dynasty":"宋代","title":"水调歌头"}
{"author":"吴潜","content":"一饷园林绿就。柳外莺声初透。轻暖与轻寒，又是牡丹花候。花候。花候。岁岁年年人瘦。","dynasty":"宋代","title":"如梦令"}
{"author":"吴潜","content":"便作阳关别，烟雨暗孤汀。浮屠三宿桑下，犹自不忘情。何况情钟我辈，聚散匆匆草草，真个是云萍。上下四方客，后会渺难凭。顾诸公，皆衮衮，喜通津。老夫从此归隐，耕钓了余生。若见江南苍鸟可，更遇江东黄耳，莫惜寄音声。强阁儿女泪，有酒且频倾。","dynasty":"宋代","title":"水调歌头（奉别诸同官）"}
{"author":"吴潜","content":"望月眼穿东。云幕千重。有时推出赖他风。恰似玉环犹未窦，得恁玲珑。谁在华山峰。一半天中。君逾五十我成翁。未必明年如此夜，笑口难逢。","dynasty":"宋代","title":"浪淘沙令戊午中秋和刘自昭"}
{"author":"吴潜","content":"江口寒潮自至，山间明月谁招。自可归来坐啸，何须世上折腰。","dynasty":"宋代","title":"题舒蓼瞻啸圃独吟图二首"}
{"author":"吴潜","content":"宛水才停棹，一舸又澄江。岩花篱蕊开遍，时节正重阳。唤起沙汀渔父，揽取一天秋色，无处不潇湘。有酒时鲸吸，醉里是吾乡。济时心，忧国志，问穹苍。是非得失，成败何用苦论量。年事飞乌奔兔，世事崩崖惊浪，此别意茫茫。但愿身强健，努力报君王。","dynasty":"宋代","title":"水调歌头（送赵文仲龙学）"}
{"author":"吴潜","content":"扁舟东下白云乡，一水牵愁万里长。多谢白鸥閒不去，知余机事近来忘。","dynasty":"宋代","title":"钱塘江三首"}
{"author":"吴潜","content":"有客抱幽独，高立万人头。东湖千顷烟雨，占断几春秋。自有茂林修竹，不用买花沽酒，此乐若为酬。秋到天空阔，浩气与云浮。叹吾曹，缘五斗，尚迟留。练江亭下，长忆闲了钓鱼舟。矧更飘摇身世，又更奔腾岁月，辛苦复何求。咫尺桃源隔，他日拟重游。","dynasty":"宋代","title":"水调歌头（题烟雨楼）"}
{"author":"吴潜","content":"连朝雨水淹，燕寝似穷阎。无处可就燥，何时得附炎。频占季主卦，屡乞鲍君签。千里人知否，心香日夜添。","dynasty":"宋代","title":"苦雨吟十首呈同官诸丈"}
{"author":"吴潜","content":"回首家园，竹多屋、水还多竹。那更是，千峰凝翠，一溪凝绿。多谢故人相问讯，奚奴步步收珠玉。叹暮林、飞鸟也知还，寻归宿。遍历了，岳与牧。享过了，官与禄。算平生万事，尽无不足。争奈乞身犹未可，只缘欠种清闲福。想瞿硎、仙子亦相思，山之阝奥。","dynasty":"宋代","title":"满江红（和刘右司长翁俾寿之词）"}
{"author":"吴潜","content":"莫嫌一点稚阳微，化育工夫自此推。履袜已无亲可献，黍羔犹与俗相宜。数千里外萦心事，四五更头欹枕时。恳恳对天香一炷，定知人愿必天随。","dynasty":"宋代","title":"小至三诗呈景回制干并简同官"}
{"author":"吴潜","content":"烟树瓜洲岸。望旌旗、猎猎摇空，故人天远。不似沙鸥飞得渡，直到雕鞍侧畔。但徙倚、危阑目断。自古钟情须我辈，况人间、万事思量遍。涛似雪，风如箭。扬州十里朱帘卷。想桃根桃叶，依稀旧家庭院。谁把青红吹到眼，知有醉翁局段。便回首、舟移帆转。渺渺江波愁未了，正淮山、日幕云撩乱。阁酒盏，倚歌扇。","dynasty":"宋代","title":"贺新郎（寄赵南仲端明）"}
{"author":"吴潜","content":"铁瓮古形势，相对立金焦。长江万里东注，晓吹卷惊涛。天际孤云来去，水际孤帆上下，天共水相邀。远岫忽明晦，好景画难描。混隋陈，分宋魏，战孙曹。回头千载陈迹，痴绝倚亭皋。惟有汀边鸥鹭，不管人间兴废，一抹度青霄。安得身飞去，举手谢尘嚣。","dynasty":"宋代","tags":"咏史怀古","title":"水调歌头·焦山"}
{"author":"吴潜","content":"水光山色尽兜收，老子穿林兴尚悠。眼底有诗皆锦野，心头无事即瀛洲。鷃鸠岂较物和我，蟪蛄何知春与秋。所谓人生行乐耳，如斯逝者可追不。","dynasty":"宋代","title":"出郊用劭农韵三首"}
{"author":"吴潜","content":"今年快活好重阳，君相都俞尽主张。飞语不容轻点污，细书那更极揄扬。无风无雨稻粱熟，有酒有螯枨橘香。只待防冬平静了，来春衣锦又还乡。","dynasty":"宋代","title":"寄丁丞相"}
{"author":"吴潜","content":"安晚堂前，梅开尽、都无留萼。依旧是、铁心老子，故情堪托。长恐寿阳脂粉污，肯教摩诘丹青摸。纵沈香、为榭彩为园，难安著。高节耸，清名邈。繁李俗，粗桃恶。但山矾行辈，可来参错。六出不妨添羽翼，百花岂愿当头角。尽暗香、疏影了平生，何其乐。","dynasty":"宋代","title":"满江红其十一郑园看梅"}
{"author":"吴潜","content":"拟卜三椽，问何处、水回山曲。朝暮景、清风当户，白云藏屋。更得四时瓶贮酒，未输一品腰围玉。待千章、手种未成阴，周遮绿。且休殢，陶令菊。也休羡，子猷竹。算百年一梦，谁荣谁辱。唤客烹茶闲话了，呼童取枕佳眠足。但晨香、一炷愿天公，时丰熟。","dynasty":"宋代","title":"满江红·拟卜三椽"}
{"author":"吴潜","content":"西抹东涂老不禁，芙蓉洲畔更浮沈。数茎半黑半丝发，一寸忧晴忧雨心。乌糤且欣将淅玉，红莲何翅已抽簪。小臣献谷秋尝了，深密山林可访寻。","dynasty":"宋代","title":"喜雨三首"}
{"author":"吴潜","content":"正直三神列，慈悲一佛尊。须知真实念，是谓吉祥门。巨浸旋归壑，顽云渐散屯。更凭驱日驭，挥霍照乾坤。","dynasty":"宋代","title":"苦雨吟十首呈同官诸丈"}
{"author":"吴潜","content":"弦管丛中画舫行，都人一一贺升平。飞鸿不识人间事，犹作穷边肠断声。","dynasty":"宋代","title":"陪陈立道中书泛湖二首"}
{"author":"吴潜","content":"五鼓立中庭，疎星一二明。转头云复合，移步雨还倾。感召虽人事，怨咨柰物情。号空犹未应，隐痛痛无声。","dynasty":"宋代","title":"苦雨吟十首呈同官诸丈"}
{"author":"吴潜","content":"晓来窗外，正南枝初放，两花三蕊。千古春风头上立，羞退秾桃繁李。姑射神游，寿阳妆褪，色界尘都洗。竹扉松户，平生所寄聊耳。堪笑强说和羹，此君心事，指高山流水。陇驿凄凉，却怕被、哀角城头吹起。此处关情，为他凝伫，淡月清霜里。巡檐何事，岁寒相誓而已。","dynasty":"宋代","title":"酹江月（梅）"}
{"author":"吴潜","content":"孝娥何意要垂名，重在天伦一命轻。若订汉家彤史传，淳于公女尚偷生。","dynasty":"宋代","title":"舟檥娥祠敬留二绝"}
{"author":"吴潜","content":"每怀天下士，要与共艰危。谁知暗里摸索，得此世间奇。却笑当年坡老，过眼翻迷五色，遇合古难之。访我鸳湖上，真足慰心期。醉谈兵，愁论世，夜阑时。自怜磊块，近来鬓底两三丝。目送云帆西去，肠断风尘北起，老泪欲垂垂。骐骥思长坂，好鸟择高枝。","dynasty":"宋代","title":"水调歌头·每怀天下士"}
{"author":"吴潜","content":"山朋水友讯频收，怪我明农事转悠。南墅麋猿专一壑，东溪岛鹜据三洲。人閒颠倒舟移夜，客里凄凉坐阅秋。六十余翁何所恋，金鸡赦了可归不。","dynasty":"宋代","title":"出郊再用韵赋三解"}
{"author":"吴潜","content":"红尘飞骑，报元戎小队，踏青南陌。雪浪堆边呼晓渡，吴楚半江分坼。岁月惊心，风埃眯目，相对头俱白。杨花撩乱，可怜如此春色。谁道燕燕莺莺，多情犹自，认得年时客。重唱江南肠断句，为我满倾云液。画鼓舟移，金鞍人远，一饷烟波隔。斜阳冉冉，依然无限惨恻。","dynasty":"宋代","title":"酹江月（瓜洲会赵南仲端明）"}
{"author":"吴潜","content":"铁瓮古形势，相对立金焦。长江万里东注，晓吹卷惊涛。天际孤云来去，水际孤帆上下，天共水相邀。远岫忽明晦，好景画难描。混隋陈，分宋魏，战孙曹。回头千载陈迹，痴绝倚亭皋。惟有汀边鸥鹭，不管人间兴废，一抹度青霄。安得身飞去，举手谢尘嚣。","dynasty":"宋代","tags":"咏史怀古","title":"水调歌头·焦山"}
{"author":"吴潜","content":"镇日春阴漠漠。新燕乍穿帘幕。睡起不胜情，闲拾瑞香花萼。寂寞。寂寞。没个人人如昨。","dynasty":"宋代","title":"如梦令"}
{"author":"吴潜","content":"每怀天下士，要与共艰危。谁知暗里摸索，得此世间奇。却笑当年坡老，过眼翻迷五色，遇合古难之。访我鸳湖上，真足慰心期。醉谈兵，愁论世，夜阑时。自怜磊块，近来鬓底两三丝。目送云帆西去，肠断风尘北起，老泪欲垂垂。骐骥思长坂，好鸟择高枝。","dynasty":"宋代","title":"水调歌头"}
{"author":"吴潜","content":"倒翁翻盆势莫禁，旱滩焦碛尽低沈。定知此喜非常喜，只是将心去比心。人乐和丰方卖剑，谁贪遗滞忽亡簪。村翁曳杖前山去，丁祝孙来酒户寻。","dynasty":"宋代","title":"九用喜雨韵三首"}
{"author":"吴潜","content":"只道梅花已乱飞，何须点缀谢庄衣。独欣冻死安西虏，戴取狐巴马上归。","dynasty":"宋代","title":"再和赵知录韵三首"}
{"author":"吴潜","content":"乍雨还晴，正轻暖轻寒帘幕。时怅望、故人烟水，鹭翻鸥落。老去可堪离恨结，新来转觉吟情薄。况等闲、客里送年华，成挥霍。天一顾，西南角。人万里，风埃阔。笑长卿归蜀，锦衣徒著。不是等闲螳臂怒，也休刚道鸡声恶。但千年、往事误平凉，今番莫。","dynasty":"宋代","title":"满江红（和吴季永侍郎见寄）"}
{"author":"吴潜","content":"软风轻霭弄晴晖。鹁鸠相应啼。画堂人静画帘垂。阑干独倚时。闲拾句，困寻棋。沈吟心是非。荼开遍柳花飞。惜春春不知。","dynasty":"宋代","title":"阮郎归·软风轻霭弄晴晖"}
{"author":"吴潜","content":"枝上蝶纷蜂闹。几树杏花残了。幽鸟亦多情，片片衔归芳草。休扫。休扫。管甚落英还好。","dynasty":"宋代","title":"如梦令其五"}
{"author":"吴潜","content":"冠儿遍簇，那时人道瘦。玉斝琼卮劝君酒。是清凉境界，露湿烟凝，香更重，非是沈檀合就。四窗花满砌，争似家山，橙蟹将肥重回首。花亦为君怜，草木禽鱼，相思处、莫如乡旧。更西风、溪莼与江鲈，想别墅樵渔，费他侦候。","dynasty":"宋代","title":"洞仙歌（三用韵）"}
{"author":"吴潜","content":"莫嫌暴冻势如喷，此是家家老饭盆。雨足蛟龙应得谢，秋登鸡犬亦蒙恩。频年已喜稼无贼，今岁尤欣禾有孙。回首江南田谷口，西风飒飒倍消魂。","dynasty":"宋代","title":"喜雨二首"}
{"author":"吴潜","content":"尝闻海客谈，白浪海风恶。祗是欺舴艋，那见摧蛟鳄。","dynasty":"宋代","title":"秋风叹四首"}
{"author":"吴潜","content":"秋光漠漠草青青，日落江流雁下汀。世路风波今始半，为余遥谢草堂灵。","dynasty":"宋代","title":"钱塘江三首"}
{"author":"吴潜","content":"甫能乞得六花飞，又要忧它褐与衣。争似烟江渔钓侣，卖鱼沽酒唱歌归。","dynasty":"宋代","title":"和赵知录韵三首"}
{"author":"吴潜","content":"绿野平泉，古来人事，空里飞花。月榭风亭，荷漪藓石，说郑公家。老梅傍水茶牙。人那得、光阴似他。万种思量，百年倒断，付与残霞。","dynasty":"宋代","title":"柳梢青（戊午十二月十五日安晚园和刘自昭）"}
{"author":"吴潜","content":"不用韩非骋说难，异同坚白谩多端。恍迷千界现梵国，骈集万妃驱女官。要得彘生将罟没，恐他鼍怪作城看。道人宴坐蒲团上，外景常如内景胖。","dynasty":"宋代","title":"九十用喜雪韵四首"}
{"author":"吴潜","content":"聊驱小队出郊圻，天遣凉风却午曦。雨脚似披千疋练，山容如障数层帷。并岸低畴苗颔长，近坡高陇稻头垂。因他景物思吾土，还是黄鸡白酒时。","dynasty":"宋代","title":"出郊偶赋"}
{"author":"吴潜","content":"江南九月菊花香，猎子牵黄与臂苍。岁幸丰登连楚越，地非硗薄比渠凉。雨收甘泽归三印，雷敛神功入五箱。作解工夫都了毕，不须赤子更回皇。","dynasty":"宋代","title":"十用喜雨韵三首"}
{"author":"吴潜","content":"玄冥去岁失其官，今岁谁云补过难。谢院撒盐飞琐琐，隋堤翦帛散戈戈。檐储宿肉喧山鹊，路没遗踪走野豻。管了明年书大有，饱抄云子饭加餐。","dynasty":"宋代","title":"喜雪二首"}
{"author":"吴潜","content":"试问平生，几番见、中秋明月。今老矣，一年紧似，一年时节。底事层阴生障碍，不教玉界冰壶彻。莫姮娥、嫌此白头翁，心肠别。风动处，浮云揭。云绽处，清光泄。倩何人扫荡，大家澄澈。且掉悲欢离合事，相逢只怕尊中竭。放儿童、今夜上青霄，探蟾穴。","dynasty":"宋代","title":"满江红·试问平生"}
{"author":"吴潜","content":"小山幽彻。遍地堆香雪。只恐今宵入梦，梦到处、魂孤绝。八公头已雪。淮南分半席。莫道淹留何事，且长啸、对佳月。","dynasty":"宋代","title":"霜天晓角·小山幽彻"}
{"author":"吴潜","content":"海棠亭午沾疏雨。便一饷、胭脂尽吐。老去惜花心，相对花无语。羽书万里飞来处。报扫荡、狐嗥兔舞。濯锦古江头，飞景还如许。","dynasty":"宋代","tags":"赏花，抒怀","title":"海棠春·已未清明对海棠有赋"}
{"author":"吴潜","content":"小队旌旗上翠岩，松风十里锁禅关。水深水浅高低涧，春淡春浓远近山。乡思猛随苍鸟去，客心暂与白云闲。天公已是多情杀，特把淋头雨放悭。","dynasty":"宋代","title":"劭农翠山赋唐律二首"}
{"author":"吴潜","content":"安晚堂前，梅开尽、都无留萼。依旧是、铁心老子，故情堪托。长恐寿阳脂粉污，肯教摩诘丹青摸。纵沉香、为榭彩为园，难安著。高节耸，清名邈。繁李俗，粗桃恶。但山矾行辈，可来参错。六出不妨添羽翼，百花岂愿当头角。尽暗香、疏影了平生，何其乐。","dynasty":"宋代","title":"满江红·安晚堂前"}
{"author":"吴潜","content":"丹桂重开，向此际、十分香足。最好处，云为莫护，雨为膏沐。树杪层层如宝盖，枝头点点犹金粟。算人间、天上更无花，风流独。玉坛畔，仙娥簇。玉梁上，仙翁掬。叹吾今老矣，两难追逐。休把淹留成感慨，时闲赏玩时闲福。怕今宵、芳景便凋零，高烧烛。","dynasty":"宋代","title":"满江红（戊午八月二十七日进思堂赏第二木稚）"}
{"author":"吴潜","content":"虽然墟墓一拳上，泰华衡常未必侔。感动行人忠孝泪，沧江不断水东流。","dynasty":"宋代","title":"舟檥娥祠敬留二绝"}
{"author":"吴潜","content":"田官决水归，喜有溃重围。晚种禾头出，新耘稻本肥。已如云气勃，只恨日光稀。安得驱夸父，搪开万里辉。","dynasty":"宋代","title":"苦雨吟十首呈同官诸丈"}
{"author":"吴潜","content":"甫能乞得六花飞，又要忧它褐与衣。争似烟江渔钓侣，卖鱼沽酒唱歌归。","dynasty":"宋代","title":"和赵知录韵三首"}
{"author":"吴潜","content":"边马南来动北风，屡陈长策矢孤忠。群豺横暴嘉谋遏，仪凤高飞事业空。愁恨暗消榕树绿，寸心漫拟荔枝红。欲知千载英雄气，尽在风雷一夜中。","dynasty":"宋代","title":"谢世诗二首"}
{"author":"吴潜","content":"白苹影里，向何人可话，平生心素。月魄冰魂凝结就，犹薄湘妃洛女。吴沼芙蓉，陈陂菡萏，散入玄珠浦。采花蜂蝶，雾深都忘归去。堪笑并蒂霞冠，双头酡脸，只为多情苦。空遣隔江游冶子，撩乱心飞目注。同出泥涂，独标玉质，不是曼陀雨。风清露冷，有人长自迟伫。","dynasty":"宋代","title":"念奴娇（三和）"}
{"author":"吴潜","content":"弹指江湖三十年，淋漓旧墨尚依然。人生未必坚如纸，心事凄凉雪满颠。","dynasty":"宋代","title":"君异郑兄出示旧诗盖绍定初所信笔也挽仰三十"}
{"author":"吴潜","content":"春事到西湖，处处梅花笑。抖擞长安车马尘，眼底青山好。身世两悠悠，岁月闲中老。极目烟波万顷愁，此意谁知道。","dynasty":"宋代","title":"卜算子"}
{"author":"吴潜","content":"断续残虹，翩飞去鸟，别岸孤村。傍水楼台，满城钟鼓，又是黄昏。悠悠岁月如奔。正目断、边尘塞云。两鬓秋风，百年人事，无限消魂。","dynasty":"宋代","title":"柳梢青"}
{"author":"吴潜","content":"野树梅花香似扑。小径穿幽，乐意天然足。回首人间名利局。大都一觉黄粱熟。别墅谁家屏簇簇。绮户疏窗，尚有藏春屋。镜断钗分何处续。伤心芳草庭前绿。","dynasty":"宋代","title":"蝶恋花（吴中赵园）"}
{"author":"吴潜","content":"燕高飞，燕低飞。正是黄梅青杏时，榴花开数枝。梦归期。数归期。相见画楼天四垂。有人攒黛眉。","dynasty":"宋代","title":"长相思"}
{"author":"吴潜","content":"庭院深深春寂。还是他乡寒食。闲利与闲名，谩把光阴虚掷。虚掷。虚掷。知道几时归得。","dynasty":"宋代","title":"如梦令"}
{"author":"吴潜","content":"昨日春衫初试。今日春寒犹＿。待得晚风收，独上危楼闲倚，闲倚。闲倚。目断半空烟水。","dynasty":"宋代","title":"如梦令"}
{"author":"吴潜","content":"家山好，好处是秋来。绿橘黄橙随市有，岩花篱菊逐时开。管领付尊罍。新筑就，别馆共闲台。摇手出离名利窟，掉头摆脱簿书堆。只在念头灰。","dynasty":"宋代","title":"望江南"}
{"author":"吴潜","content":"家山好，好处是三冬。梨栗甘鲜输地客，鲂鳊肥美献溪翁。醉滴小槽红。识破了，不用计穷通。下泽车安如驷马，市门卒稳似王公。一笑等鸡虫。","dynasty":"宋代","title":"望江南"}
{"author":"吴潜","content":"借问如何，春能好、客怀偏恶。消遣底、闲言闲语，近都慵作。岁月从今休点检，江湖自古多流落。倚危亭、目断野云边，孤舟泊。人事改，人情薄。退后步，争先著。且开尊洗盏，为君斟酌。拂拭凤凰池上景，凄凉猿鹤山中约。更东阳、憔悴到腰围，浑如削。","dynasty":"宋代","title":"满江红（京口凤凰池和芦川“春水连天”韵。池，苏魏公旧游也。）"}
{"author":"吴潜","content":"客子愁来，闲信马、到涵空阁。谁为我、敛云收雾，青天为幕。八万顷湖如镜静，波神护断东南角。望孤帆、杳杳度微茫，山邀却。三塞外，纷狐貉。三径里，悲猿鹤。笑鸱夷老子，占他头著。正使百年能几许，看来万事难描摸。问吴王、池馆复何如，霜枫落。","dynasty":"宋代","title":"满江红（姑苏灵岩寺涵空阁）"}
{"author":"吴潜","content":"为问人生，□要足、保时是足。这个底、蜗名蝇利，但添拘束。便使积官居鼎鼐，假饶累富堆金玉。似浮埃、抹电转头空，休迷局。分已定，心能服。宛句畔，昭亭曲。有水多于竹，竹多于屋。闲看白云归岫去，静观倦鸟投林宿。那借来、拍板与门槌，休掀扑。","dynasty":"宋代","title":"满江红"}
{"author":"吴潜","content":"安西都护肯辞难，不怕亡胡起怨端。节义士知堪作使，神仙人岂恋为官。寒肩此际如楼耸，眩眼当年似席看。百丈山中谁筑室，是中非隘亦非胖。","dynasty":"宋代","title":"十三四用喜雪韵四首其一"}
{"author":"吴潜","content":"痴霭顽阴，风扫尽、安排今夕。便放出、一轮金镜，皎然虚碧。照彻肺肝明似水，是中空洞无他物。倚亭皋、搔首问天公，天应识。人共景，都非昔。君共我，俱成客。且相逢一笑，笙歌箫笛。老去可怜杯酒减，醉来谩把阑干拍。便明朝、烟水挂征帆，还相忆。","dynasty":"宋代","title":"满江红其十三刘长翁右司席上"}
{"author":"吴潜","content":"岁岁登高，算难得、今年美景。尽敛却、雨霾风障，雾沈云暝。远岫四呈青欲滴，长空一抹明于镜。更天教、老子放眉头，边烽静。数本菊，香能劲。数朵桂，香尤胜。向尊前一笑，几多清兴。安得便如彭泽去，不妨且作山翁酩。尽古今、成败共兴亡，都休省。","dynasty":"宋代","title":"满江红（九日效行）"}
{"author":"吴潜","content":"十洲三岛蓬壶，是花锦、一团装就。轻车细辇，绮罗香里，放光如昼。朱户笙箫，画楼帘幕，有人回首。想金莲灿烂，星球缥缈，那风景、年时旧。应念白头太守。怎红旗、六街穿透。铺排玳席，追陪珠履，且酾春酎，楚舞秦讴，半慵莺舌，叠翻鸳袖。把千门喜色，万家和气，祝君王寿。","dynasty":"宋代","title":"水龙吟（戊午元夕）"}
{"author":"吴潜","content":"古佛炉前一柱香，神龙夭矫挂空苍。人閒祥瑞六月雨，枕上吟哦终夕凉。不待白渠纷畚锸，俄惊赤卤屹仓箱。自惭太守无功德，帝力惟知荷圣皇。","dynasty":"宋代","title":"喜雨三首"}
{"author":"吴潜","content":"家山好，负郭有田园。蚕可充衣天赐予，耕能足食地周旋。骨肉尽团圆。旋五福，岁岁乐丰年。自养鸡豚烹腊里，新抽韭荠荐春前。活计不须添。","dynasty":"宋代","title":"望江南其八"}
{"author":"吴潜","content":"家山好，结屋在山椒。无事琴书为伴侣，有时风月可招邀。安乐更相饶。伸脚睡，一枕日头高。不怕两衙催判事，那愁五鼓趣趋朝，此福要人消。","dynasty":"宋代","title":"望江南"}
{"author":"吴潜","content":"此时尉侯迭专官，木落郊空最好看。海桧不为时节改，岩花未觉色香残。明堂柱下捐樗散，清庙笾中荐豆乾。天地无私能物物，飞蚊终是负山难。","dynasty":"宋代","title":"出郊再用韵赋三解"}
{"author":"吴潜","content":"今宵分破鹘沦秋。孤客兴何悠。要向云中邀月，真个是呆头。风阵紧，电光流。雨声飕。嫦娥应道，未卜明年，是乐还愁。","dynasty":"宋代","title":"诉衷情·今宵分破鹘沦秋"}
{"author":"吴潜","content":"尽日西风捲地狂，只堪吹雁过潇湘。黄沙万里暮天远，白水一杯秋井香。杨柳年年人老大，江山处处客凄凉。朅来无限兴亡事，泪落淮南古战场。","dynasty":"宋代","title":"平山堂"}
{"author":"吴潜","content":"乐天何爱咏，尧夫非好吟。愧乏康济术，粗怀饥溺心。弥旬雨翻屋，耄倪泣苍{左昏右页}。微臣职刍牧，痒痛入肌深。行若负刺芒，坐如隐毡鍼。再拜告神明，寸心秉坚金。蠲租还已债，议狱并弛刑。但求讲实政，何暇竞虚名。天威咫尺临，昏翳忽开明。宿苗既丰硕，穉秧靡飘淫。阿香亦效灵，排阴吐洪音。推出太阳辉，天外旋收声。老守宽近忧，濁醪呼客斟。客有劝翁归，前身岂傅霖。","dynasty":"宋代","title":"久雨喜晴检阅计院纪以舂容之篇敬用韵为谢"}
{"author":"吴潜","content":"万顷蟾光浩不收，花汀竹屿思悠悠。黄公所隐知何地，贺监宜归乞此洲。良夜最佳惟午夜，今秋偏好是中秋。举杯酒露月同吸，仰面青天可问不。","dynasty":"宋代","title":"闻同官会碧沚用出郊韵三首"}
{"author":"吴潜","content":"江上绿杨芳草。想见故园春好。一树海棠花，昨夜梦魂飞绕。惊晓。惊晓。窗外一声啼鸟。","dynasty":"宋代","title":"如梦令·江上绿杨芳草"}
{"author":"吴潜","content":"睡起卸冠簪，园行独自吟。山昏知雨到，树密觉春深。竹外童相报，门前客见寻。归来即败意，谁者是知心。","dynasty":"宋代","title":"睡起行北园"}
{"author":"吴潜","content":"柳带榆钱，又还过、清明寒食。天一笑、满园罗绮，满城箫笛。花树得晴红欲染，远山过雨青如滴。问江南、池馆有谁来，江南客。乌衣巷，今犹昔。乌衣事，今难觅。但年年燕子，晚烟斜日。抖擞一春尘土债，悲凉万古英雄迹。且芳尊、随分趁芳时，休虚掷。","dynasty":"宋代","title":"满江红金陵乌衣园"}
{"author":"吴潜","content":"举世悠悠，何妨任、流行坎止。算是处、鲜鱼羹饭，吃来都美。暇日扁舟清霅上，倦时一枕薰风里。试回头、堆案省文书，徒劳尔。南浦路，东溪水。离索恨，飘零意。况星星鬓影，近来如此。万事尽由天倒断，三才自有人撑抵。但多吟、康节醉中诗，频相寄。","dynasty":"宋代","title":"满江红其九送吴叔永尚书"}
{"author":"吴潜","content":"不嫌天上云遮月。雨来正是双绝。雷公驱电母，尽收卷、十分袢热。三更又报初秋了，少待他、西风凄冽。灵司话头莫说。且唱饮、刘郎一阕。","dynasty":"宋代","title":"秋夜雨（和韵刘制几立秋夜观月，喜雨）"}
{"author":"吴潜","content":"此花此月，一段风流彻。更好参横斗转，更漏断、人声绝。有谁秋共洁，篱菊相将发。留取岁寒心事，待此际、向君说。","dynasty":"宋代","title":"霜天晓角"}
{"author":"吴潜","content":"春水溶溶，春山漠漠，淡烟浅罩轻笼。危楼阑槛，掠面小东风。又是飞花落絮，芳草暗、万绿成丛。闲徙倚，百年人事，都在画船中。故园，无恙否，一溪翠竹，两径苍松。更有鱼堪钓，有秫堪舂。底事尘驱物役，空回首、社燕秋鸿。功名已，萧骚短鬓，分付与青铜。","dynasty":"宋代","title":"满庭芳（西湖）"}
{"author":"吴潜","content":"鼻观初闻九里香，小山幽桂老尤苍。纵然有少残零热，自是无缘顿段凉。似觉衣襦嫌楚葛，便教床榻卷巴箱。虬龙雨足当休谢，谁与飞笺叩玉皇。","dynasty":"宋代","title":"七用喜雨韵三首"}
{"author":"吴潜","content":"吴翁里第还巾角。不妨天地席幕。家僮归报道，快酿酒、休教醨薄。相逢聚散应搔首，且趁时、一笑为乐。人世大都护落。更莫问、是非今昨。","dynasty":"宋代","title":"秋夜雨·吴翁里第还巾角"}
{"author":"吴潜","content":"每日困慵当午昼。出来便解双眉皱。一带朦胧烟雨岫。山翁瘦。林泉纵好他园囿。一见此君如话旧。玉版老师呼唤候。万立琅玕争劝酒。踌躇久。清风收拾归怀袖。","dynasty":"宋代","title":"渔家傲·每日困慵当午昼"}
{"author":"吴潜","content":"雾霏霏，云漠漠，新绿涨幽浦。梦里家山，春透一犁雨。伤心塞雁回来，问人归未，怎知道、蜗名留住。镜中觑。近年短发难簪，丝丝不禁数。蕙帐尘侵，凄切共谁语。被他轻暖轻寒，将人憔悴，正闷里、梅花残去。","dynasty":"宋代","title":"祝英台近（和辛稼轩“宝钗分”韵）"}
{"author":"吴潜","content":"惨惨凄凄秋渐紧，风雨更潇潇。强把炉薰寄寂寥。无语立亭皋。客路十年成底事，水国更停桡。苍鸟横飞过野桥。人不似、汝逍遥。","dynasty":"宋代","title":"武陵春"}
{"author":"吴潜","content":"八年两唤浙江船，吴越青山相对妍。长愧主恩难报答，不知人事几推迁。香浮菊桂秋将暮，景迫桑榆岁可怜。荒县今宵孤馆梦，四千里外楚云边。","dynasty":"宋代","title":"吴萧山知县"}
{"author":"吴潜","content":"内江外海四周围，正是绸缪户牖时。北瞰登莱山不碍，东渐倭丽汛难期。未须鹞鹢增威势，已觉狂鼯受指麾。敢谓虚名弹压得，多应一念老天知。","dynasty":"宋代","title":"阅城壁"}
{"author":"吴潜","content":"杯中吸月。桂树飞琼屑。莫道胡床老子，怕风露、向凄冽。回首云娥折。老大成痴绝。且醉今宵光景，莫容易、向人说。","dynasty":"宋代","title":"霜天晓角·杯中吸月"}
{"author":"吴潜","content":"□□□□，□□□□瘦。□□□□□□酒。□□深，碎蕊残萼都收，归簟枕，谁道栀橐敢就。月边偏爱惜，冰玉肌肤，应对姮娥共搔首。疑怪得中原，讹道天花，胡尘后、可堪怀旧。且海国、浮沈醉花心，喜近日烽烟，渐消亭候。","dynasty":"宋代","title":"洞仙歌"}
{"author":"吴潜","content":"普博谁云仁道难，剪裁妙巧智之端。都将凡物换英物，尽欲热官成冷官。色即是空随手灭，恩生于害转头看。大千界里毫光彻，稽首惟应礼屈胖。","dynasty":"宋代","title":"十三四用喜雪韵四首其三"}
{"author":"吴潜","content":"洪穴隄凡九，泄水注之江。荷锸来如织，奔湍去若撞。雨声虽断续，潦势已宾降。想见鱼秧泛，沙汀白鸟双。","dynasty":"宋代","title":"苦雨吟十首呈同官诸丈"}
{"author":"吴潜","content":"池水凝新碧，阑花驻老红。有人独立画桥东。手把一枝杨柳、系春风。鹊绊游丝坠，蜂拈落蕊空。秋千庭院小帘栊。多少闲情闲绪、雨声中。","dynasty":"宋代","tags":"女子，惜春","title":"南柯子·池水凝新碧"}
{"author":"吴潜","content":"颓年寒暑不能禁，休较玄枵与实沈。自古难销儿辈口，从来幸契老天心。农登稼穑多储宝，盗息萑蒲罕窃簪。持此效君强曝背，庶几三径许归寻。","dynasty":"宋代","title":"七用喜雨韵三首"}
{"author":"吴潜","content":"可意人如玉。小帘栊、轻匀淡泞，道家装束。长恨春归无寻处，全在波明黛绿。看冶叶、倡条浑俗。比似江梅清有韵，更临风、对月斜依竹。看不足，咏不足。曲屏半掩青山簇。正轻寒、夜来花睡，半敧残烛。缥缈九霞光里梦，香在衣裳剩馥。又只恐、铜壶声促。试问送人归去后，对一奁、花影垂金粟。肠易断，倩谁续。","dynasty":"宋代","title":"贺新郎·可意人如玉"}
{"author":"吴潜","content":"富贵家家遣五虚，不须乞米效颜书。垢除与物重更始，朴散于今暂复初。狡兔迷藏罝谩设，游鱼潜伏网应疏。此恩个个当沾被，莫逐林閒窃芋狙。","dynasty":"宋代","title":"四五用喜雪韵四首其二"}
{"author":"吴潜","content":"老守最忧农，往来思虑忡。半时半刻里，一饭一茶中。饥溺真犹己，恫■在厥躬。天高元听下，一念岂难通。","dynasty":"宋代","title":"苦雨吟十首呈同官诸丈其十"}
{"author":"吴潜","content":"娇滴滴。婵娟影里曾横笛。曾横笛。一声肠断，一番愁织。隔墙频听无消息。龙吟海底难重觅。难重觅。梅花残了，杏花消得。","dynasty":"宋代","title":"忆秦娥"}
{"author":"吴潜","content":"有客抱幽独，高立万人头。东湖千顷烟雨，占断几春秋。自有茂林修竹，不用买花沽酒，此乐若为酬。秋到天空阔，浩气与云浮。叹吾曹，缘五斗，尚迟留。练江亭下，长忆闲了钓鱼舟。矧更飘摇身世，又更奔腾岁月，辛苦复何求。咫尺桃源隔，他日拟重游。","dynasty":"宋代","title":"水调歌头（题烟雨楼）"}
{"author":"吴潜","content":"片片穿帷解擣虚，夜明细字亦堪书。五车现瑞从今后，一尺呈祥复古初。暖室温轩人起晏，远坊穷巷客来疎。茅山见说黄精熟，山友迷踪餍黠狙。","dynasty":"宋代","title":"十一二用喜雪韵四首"}
{"author":"吴潜","content":"何消黍稷荐馨香，三尺抬头即昊苍。雨缶决来如此溢，风车输与自然凉。问他金玉堆成坞，更使珠玑积在箱。逢却年饥堪煮否，移民移粟定旁皇。","dynasty":"宋代","title":"九用喜雨韵三首"}
{"author":"吴潜","content":"五鼓立中庭，疏星一二明。转头云复合，移步雨还倾。感召虽人事，怨咨柰物情。号空犹未应，隐痛痛无声。","dynasty":"宋代","title":"苦雨吟十首呈同官诸丈其九"}
{"author":"吴潜","content":"人生南北如歧路。惆怅方回断肠句。四野碧云秋日暮。苇汀芦岸，落霞残照，时有鸥来去。一杯渺渺怀今古。万事悠悠付寒暑。青箬绿蓑便野处。有山堪采，有溪堪钓，归计聊如许。","dynasty":"宋代","title":"青玉案（和刘长翁右司韵）"}
{"author":"吴潜","content":"万雉参差云雾开，四千里外客重来。平冈日出车牛喘，古道尘飞驿骑回。白玉至今传楚璞，黄金自古说燕台。高楼红旆应如昨，莫遣新杯到酒杯。","dynasty":"宋代","title":"通州道中"}
{"author":"吴潜","content":"乌{左禾右散}新春玉粒堆，齐头{儡亻换禾}{左禾右散}又相催。高田犹怕来秋旱，上界俄闻发水雷。几日云车停野外，今宵寸旆入城来。须臾檐溜如奔峡，枕上吟哦一快哉。","dynasty":"宋代","title":"喜雨二解"}
{"author":"吴潜","content":"吴波亭下系扁舟，轻雨轻烟又麦秋。乌兔衔将日月去，江山管定古今愁。","dynasty":"宋代","title":"吴波亭二首其一"}
{"author":"吴潜","content":"鄮山深处古明州，新有江南客倚楼。凤阙天连便望日，蛟门海晏不惊秋。头颅已迫残年景，身口聊为卒岁谋。萧飒西风吹败叶，满眶清泪自难收。","dynasty":"宋代","title":"登镇海楼"}
{"author":"吴潜","content":"老父如汝年，监州尚折旋。后生何闻望，小郡亦藩宣。申浦秋潮落，君山暮霭连。菊时吾去此，访汝击群鲜。","dynasty":"宋代","title":"送十二知军领郡澄江二首"}
{"author":"吴潜","content":"一般妙质，笑乐天、夸诧小蛮樊素。万柄参差罗翠扇，全队西方靓女。不假施朱，也非涂碧，所乐惟幽浦。神仙姑射，算来合共游处。一任冶妓秾姬，采莲歌里，尽是相思苦。花气荷馨清入骨，长傍银河东注。月澹风轻，雾晞烟细，忽洒霏微雨。此时心事，美人泽畔停伫。","dynasty":"宋代","title":"念奴娇（咏白莲用宝月韵）"}
{"author":"吴潜","content":"犁扫终当尽穴庭，将军夫岂但婴城。何妨水潦威曹贼，应以风声慑晋兵。中立运筹飞凯奏，昌黎吮笔草歌行。开年东作吾何在，野老相携话故情。","dynasty":"宋代","title":"景回兄和篇甚佳信笔再用韵"}
{"author":"吴潜","content":"要相逢。恰相逢。画舫朱帘脉脉中。霎时烟霭重。怨东风。笑东风。落花飞絮两无踪。分付与眉峰。","dynasty":"宋代","title":"长相思·要相逢"}
{"author":"吴潜","content":"邂逅一杯酒，东风柳絮天。","dynasty":"宋代","title":"句"}
{"author":"吴潜","content":"新词唱彻。字字珠玑屑。更有张颠草圣，何止是、成双绝。金粟如霏雪。扫地为芳席。且令诸公一笑，怕明夜、无此月。","dynasty":"宋代","title":"霜天晓角其五和赵教授韵"}
{"author":"吴潜","content":"东风催客呼前渡。宿鸟投林暮。欲送人送得归人。万叠青山罗列、是愁城。谁家台榭当年筑。芳草垂杨绿。云深雾暗不须悲。只缘盈虚消息、少人知。","dynasty":"宋代","title":"虞美人·东风催客呼前渡"}
{"author":"吴潜","content":"池水凝新碧，阑花驻老红。有人独立画桥东。手把一枝杨柳、系春风。鹊绊游丝坠，蜂拈落蕊空。秋千庭院小帘栊。多少闲情闲绪、雨声中。","dynasty":"宋代","tags":"女子，惜春","title":"南柯子·池水凝新碧"}
{"author":"吴潜","content":"安西都护肯辞难，不怕亡胡起怨端。节义士知堪作使，神仙人岂恋为官。寒肩此际如楼耸，眩眼当年似席看。百丈山中谁筑室，是中非隘亦非胖。","dynasty":"宋代","title":"十三四用喜雪韵四首其一"}
{"author":"吴潜","content":"闲向园林点检。又见小桃开遍。切莫便飘零，且为春光留恋。留恋。留恋。待我持杯深劝。","dynasty":"宋代","title":"如梦令"}
{"author":"吴潜","content":"馨香饼饵，新鲜瓜果，乞巧千门万户。到头人事控抟难，与拙底、无多来去。痴儿妄想，夜看银汉，要待云车飞度。谁知牛女已尊年，又那得、欢娱意绪。","dynasty":"宋代","tags":"望远，怀人","title":"鹊桥仙·馨香饼饵"}
{"author":"吴潜","content":"只堪闭户著潜虚，欲作遨头畏简书。乍密乍稀云冻后，半融半落雨收初。封条正恐观梅错，渍谷犹疑学稼疏。却喜明朝春税驾，气苏𥜿𥜿与狙狙。","dynasty":"宋代","title":"十一二用喜雪韵四首其四"}
{"author":"吴潜","content":"家在敬亭东。老桧苍枫。浮生何必寄萍蓬。得似满庭芳一曲，美酒千锺。万事转头空。聚散匆匆。片帆稳挂晓来风。别後平安真信息，付与飞鸿。","dynasty":"宋代","title":"浪淘沙·家在敬亭东"}
{"author":"吴潜","content":"昨日春衫初试。今日春寒犹殢。待得晚风收，独上危楼闲倚。闲倚。闲倚。目断半空烟水。","dynasty":"宋代","title":"如梦令其二"}
{"author":"吴潜","content":"半饷西风暖换凉。岩花月魄衬云裳。一杯旋擘翠橙香。旧酝不妨排日醉，新篘尚可去时尝。无何乡里是吾乡。","dynasty":"宋代","title":"浣溪沙"}
{"author":"吴潜","content":"豢成凋郡力难任，雪上加霜两鬓侵。四五更头猿鹤梦，数千里外鹡鴒心。老来倍觉光阴促，休去方知意味深。陶白邵诗消遣具，晚窗无事且微吟。","dynasty":"宋代","title":"岁晏无聊收叔氏讯"}
{"author":"吴潜","content":"惭愧曾尸一品官，如今已作倒盆看。但干驰逐心都歇，只有登临兴未残。欲扫云烟忧笔秃，拟浇尘土怕壶乾。傍人莫把衰翁笑，追趁跻攀尚不难。","dynasty":"宋代","title":"四用出郊韵三首"}
{"author":"吴潜","content":"绮毂团成，珠玑搦就，极目灯火楼台。七子八仙三教，耍队相挨。管箫笙簧相间斗，远如声韵碧霄来。环千炬，宝栅绛纱，云球雾衮交加。千里人笑乐，游妓合、脂尘香霭笼街。尽道今宵节物，天与安排。晚来风阵全收了，夜阑还放月儿些。休辞醉，长愿每年时候，一样情怀。","dynasty":"宋代","title":"昼锦堂·绮毂团成"}
{"author":"吴潜","content":"笑指颓龄，循环雌甲，卦数已圆。叹蜀公高洁，休官去岁，温公耆旧，入社今年。底事崎岖，苍颜白发，犹拥貔貅护海堧。君恩重，算何能报国，未许归田。遥怜。宛居山前。正水涨溪肥系钓船。纵葵榴花闹，菖蒲酒美，都成客里，争似家边。寄语儿曹，若为翁寿，只把鸥盟更要坚。翁还祝，愿欃枪日静，?稏云连。","dynasty":"宋代","title":"沁园春·笑指颓龄"}
{"author":"吴潜","content":"可人想见倚庭干。嚼句有甘酸。休问沈腰潘鬓，何妨岛瘦郊寒。时光转眼，兔葵燕麦，又是看看。谁念衰翁衰处，春衫晚际尤单。","dynasty":"宋代","title":"朝中措·可人想见倚庭干"}
{"author":"吴潜","content":"昨日春衫初试。今日春寒犹殢。待得晚风收，独上危楼闲倚。闲倚。闲倚。目断半空烟水。","dynasty":"宋代","title":"如梦令·昨日春衫初试"}
{"author":"吴潜","content":"长鲸海上来，壮士田间起。登城复何悲，禾稼秋风里。","dynasty":"宋代","title":"秋风叹四首"}
{"author":"吴潜","content":"每日困慵当午昼。出来便解双眉皱。一带朦胧烟雨岫。山翁瘦。林泉纵好他园囿。一见此君如话旧。玉版老师呼唤候。万立琅玕争劝酒。踌躇久。清风收拾归怀袖。","dynasty":"宋代","title":"渔家傲·每日困慵当午昼"}
{"author":"吴潜","content":"仙游杳不极，山夕景独殊。丹气发空翠，天灯照连珠。下有神之宅，何年托蓬壶。想争隋氏鹿，赫赫雄万夫。提剑起草莽，搴旗护枌榆。奇功未尽赏，灵异终弗渝。祝厘赛田畯，抚节降楚巫。心人孰可仍，我亦怀英国。芬芗乍成雾，杯珓若合符。歌此谢冥贶，送迎神以娱。","dynasty":"宋代","title":"太平仙游山神祠"}
{"author":"吴潜","content":"饭抄云子得能香，秋赛村村答上苍。雀集田畴营宿饱，牛閒篱落卧新凉。栖栖底用干邻粟，翼翼惟应咏我箱。一稔居然宽百虑，不须禹稷更皇皇。","dynasty":"宋代","title":"八用喜雨韵三首"}
{"author":"吴潜","content":"兰皋彻夜树旄干。战渴望梅酸。想有歌姬半臂，更深自可鏖寒。敲门寄曲，惊回蝶梦，旋篝灯看。坛下已收降将，火牛不用田单。","dynasty":"宋代","title":"朝中措·兰皋彻夜树旄干"}
{"author":"吴潜","content":"神虬捲水向空喷，沟浍充盈到盎盆。天上只消些少力，人閒知受几多恩。江沱乐意鱼夫妇，淇澳生涯龙子孙。无限槁枯皆被泽，阿香一击尚惊魂。","dynasty":"宋代","title":"再用前韵各赋三解"}
{"author":"吴潜","content":"言诗者，有言词者。须臾，以酒见酌。中有一人举令云：“各和古词一首”。且目余云：“相公和叶石林睡起流莺语”。余素熟此词成诵，遂援笔赓之，掷笔而寤。枕上记忆，不遗一字，亦异矣。以词意详之，余三上丐归之疏，君父其从欲乎。因录呈同官诸丈，恐可为他时一段佳话云燕子呢喃语。小园林、残红剩紫，已无三数。绿叶青枝成步障，空有蜂旋蝶舞。又宝扇、轻摇初暑。芳沼拳荷舒展尽，便回头、乱拥宫妆女。惊岁月，能多许。家山占断凫鸥渚。最相宜、岚烟水月，雾云霏雨。三岛十洲虽铁铸，难把归舟系取。且放我、渔樵为与。从此细斟昌＿酒，况神仙洞府无邀阻。何待结，长生缕。","dynasty":"宋代","title":"贺新郎"}
{"author":"吴潜","content":"名园乘兴小留连，洛社风光在眼前。突兀楼台多占水，阴翳花竹小窥天。建封已去悲春燕，樊素何之咽暮蝉。人事废兴浑若此，凭栏对景一凄然。","dynasty":"宋代","title":"劭农三首其三"}
{"author":"吴潜","content":"勋业竟何许，日日倚危楼。天风吹动襟袖，身世一轻鸥。山际云收云合，沙际舟来舟去，野意已先秋。很石痴顽甚，不省古今愁。郗兵强，韩舰整，说徐州。但怜吾衰久矣，此事恐悠悠。欲破诸公磊块，且倩一杯浇酹，休要问更筹。星斗阑干角，手摘莫惊不。","dynasty":"宋代","title":"水调歌头（江淮一览）"}
{"author":"吴潜","content":"举世悠悠，何妨任、流行坎止。算是处、鲜鱼羹饭，吃来都美。暇日扁舟清霅上，倦时一枕薰风里。试回头、堆案省文书，徒劳尔。南浦路，东溪水。离索恨，飘零意。况星星鬓影，近来如此。万事尽由天倒断，三才自有人撑抵。但多吟、康节醉中诗，频相寄。","dynasty":"宋代","title":"满江红·举世悠悠"}
{"author":"吴潜","content":"小队旌旗上翠岩，松风十里锁禅关。水深水浅高低涧，春淡春浓远近山。乡思猛随苍鸟去，客心暂与白云闲。天公已是多情杀，特把淋头雨放悭。","dynasty":"宋代","title":"劭农翠山赋唐律二首"}
{"author":"吴潜","content":"为嫌涂抹，向万红丛里，澹然凝素。非粉非酥能样别，只是凌波仙女。隋沼浓妆，汉池冶态，争心沧浪浦。净鸥洁鹭，有时飞到佳处。梦绕太华峰巅，与天一笑，不觉跻攀苦。十丈藕船游汗漫，何惜浮生孤注。午鼓惊回，依然尘世，扑簌疏窗雨。起来寂寞，倚阑一饷愁伫。","dynasty":"宋代","title":"念奴娇（再和）"}
{"author":"吴潜","content":"普殊难叶一钩连，勘到释迦文佛前。口里巴巴缘十地，眼中盼盼是诸天。泥涂烂处藏头鳖，高树梢头脱壳蝉。各自身躯各自性，谁知各自本同然。","dynasty":"宋代","title":"再用出郊韵似延庆老三首其三"}
{"author":"吴潜","content":"襆被趋省宿，披襟对晚凉。古心知老树，生意见新篁。钟鼓鸣将合，蜩蝉咽更长。静中观物化，谁与共平章。","dynasty":"宋代","title":"宿省"}
{"author":"吴潜","content":"把手西园，有山色、波光相对。金马客，明朝飞棹，水肥帆驶。问我年华旬并七，异乡时景春巴二。最堪怜、游子送行人，垂杨外。聊小小，旌旗队。聊且且，笙歌载。正冥濛烟雨，许多情态。南北枝头犹点缀，东西玉畔休辞避。待莼鲈、归思动西风，相携未。","dynasty":"宋代","title":"满江红其六"}
{"author":"吴潜","content":"莫嫌暴涷势如喷，此是家家老饭盆。雨足蛟龙应得谢，秋登鸡犬亦蒙恩。频年已喜稼无贼，今岁尤欣禾有孙。回首江南田谷口，西风飒飒倍消魂。","dynasty":"宋代","title":"喜雨二首其二"}
{"author":"吴潜","content":"重九先三日，领客上危楼。满城风雨都住，天亦相邀头。右手持杯满泛，左手持螯大嚼，萸菊互相酬。徙倚阑干角，一笑与云浮。望平畴，千万顷，稻粱收。江澄海晏无事，赢得小迟留。但恨流光抹电，假使年华七十，只有六番秋。戏马台休问，破帽已飕飕。","dynasty":"宋代","title":"水调歌头其四戊午九月，偕同官延庆阁过碧沚"}
{"author":"吴潜","content":"远峰近嶂似环连，拥翠排青到面前。可圣可贤桑落酒，不寒不暖菊花天。吐吞湖海酎金兕，批判烟云挥玉蝉。此客坐中应不欠，逢场何惜一跫然。","dynasty":"宋代","title":"登延庆佛阁用出郊韵三首"}
{"author":"吴潜","content":"古佛炉前一柱香，神龙夭矫挂空苍。人閒祥瑞六月雨，枕上吟哦终夕凉。不待白渠纷畚锸，俄惊赤卤屹仓箱。自惭太守无功德，帝力惟知荷圣皇。","dynasty":"宋代","title":"喜雨三首"}
{"author":"吴潜","content":"西抹东涂老不禁，芙蓉洲畔更浮沈。数茎半黑半丝发，一寸忧晴忧雨心。乌糤且欣将淅玉，红莲何翅已抽簪。小臣献谷秋尝了，深密山林可访寻。","dynasty":"宋代","title":"喜雨三首"}
{"author":"吴潜","content":"客子愁来，闲信马、到涵空阁。谁为我、敛云收雾，青天为幕。八万顷湖如镜静，波神护断东南角。望孤帆、杳杳度微茫，山邀却。三塞外，纷狐貉。三径里，悲猿鹤。笑鸱夷老子，占他头著。正使百年能几许，看来万事难描摸。问吴王、池馆复何如，霜枫落。","dynasty":"宋代","title":"满江红（姑苏灵岩寺涵空阁）"}
{"author":"吴潜","content":"为问人生，□要足、何时是足。这个底、蜗名蝇利，但添拘束。便使积官居鼎鼎，假饶累富堆金玉。似浮埃、抹电转头空，休迷局。分已定，心能服。宛句畔，昭亭曲。有水多於竹，竹多於屋。闲看白云归岫去，静观倦鸟投林宿。那借来、拍板与门槌，休掀扑。","dynasty":"宋代","title":"满江红·为问人生"}
{"author":"吴潜","content":"问信江梅，渐推出、红苞绿萼。堪爱处，平生怀抱，岁寒为托。瘦骨皱皮犹老硬，孤标独韵难描摸。怕东君、压住等春来，鞭先著。止渴事，风烟邈。和羹事，风波恶。想翠禽啁哳，笑他都错。争似花开颓醉玉，月天更引霜天角。便一年、强作十年人，山中乐。","dynasty":"宋代","title":"满江红（戊午八月十二日赋后圃早梅）"}
{"author":"吴潜","content":"九垓共色。想洛滨剑客，吹呼长笛。貏豸老松，别树平欺烂柯折。应是千官鹤舞，腾贺表、谁家椽笔。赐宴也，内劝宣来，真个是瑶席。休怪，巷陌寂。有一种可人，扫了还积。悲饥闭户，僵卧袁安我偏忆。凝望天童列嶂，谁大胆、偷藏遥碧。待问讯、清友看，怕难认得。","dynasty":"宋代","title":"暗香·九垓共色"}
{"author":"吴潜","content":"楼观齐雪，正霜明天净，一雁高飞。江南倦客徙倚，目断双溪。凭阑自语，算从来、总是儿痴。青镜里，数丝点鬓，问渠何事忘归。幸有三椽茅屋，更小园随分，秋实春菲。几多清风皎月，美景良时。陶贤乐圣，尽由他、歧路危机。须信道，功名富贵，大都磨蚁醯鸡。","dynasty":"宋代","title":"汉宫春·楼观齐雪"}
{"author":"吴潜","content":"见说蓬瀛上界连，谁知只在眼眼前。但须牢踏脚根地，更要放开心里天。世事可怜旋磨蚁，人情争慕集冠蝉。若教禁脔曾知味，不似鱼羹饭泰然。","dynasty":"宋代","title":"出郊再用韵赋三解"}
{"author":"吴潜","content":"荆溪惠子鬓鬅鬙，义理钻研到粹精。允以名堂由意实，漫云从仕但心亨。一窗春草无穷意，四壁秋蛩不断声。若向此中能领会，始知持敬造存诚。","dynasty":"宋代","title":"赋惠计院允堂"}
{"author":"吴潜","content":"回首家园，竹多屋、水还多竹。那更是，千峰凝翠，一溪凝绿。多谢故人相问讯，奚奴步步收珠玉。叹暮林、飞鸟也知还，寻归宿。遍历了，岳与牧。享过了，官与禄。算平生万事，尽无不足。争奈乞身犹未可，只缘欠种清闲福。想瞿硎、仙子亦相思，山之阝奥。","dynasty":"宋代","title":"满江红（和刘右司长翁俾寿之词）"}
{"author":"吴潜","content":"闻师遭遇善知识，布衲时闻罗绮香。照管为他肯景转，投胎托舍没思量。","dynasty":"宋代","title":"山偈寄无声老师"}
{"author":"吴潜","content":"勋业竟何许，日日倚危楼。天风吹动襟袖，身世一轻鸥。山际云收云合，沙际舟来舟去，野意已先秋。很石痴顽甚，不省古今愁。郗兵强，韩舰整，说徐州。但怜吾衰久矣，此事恐悠悠。欲破诸公磊块，且倩一杯浇酹，休要问更筹。星斗阑干角，手摘莫惊不。","dynasty":"宋代","title":"水调歌头·勋业竟何许"}
{"author":"吴潜","content":"老去最难禁，流光如水。甲子徒头试□指。年年生日，怕被旁人拈起。若攀儿额，颓龄犹未。方丈瀛洲，蓝溪碧沚。转眼鲈莼便秋意。君主定许，整顿江头行李。角巾归去也，休里第。","dynasty":"宋代","title":"感皇恩·老去最难禁"}
{"author":"吴潜","content":"寒梢砌玉。把胆瓶顿了，相伴孤宿。寂寞幽客，筛影横斜，宜松更自宜竹。残更蝶梦知何处，□只在、昭亭山北。问平生、雪压霜欺，得似老枝擎独。何事胭脂点染，认桃与辨杏，枝叶青绿。莫是冰姿，改换红妆，要近金门朱屋。繁华艳丽如飞电，但宛转、断歌零曲。且不如、藏白收香，旋学世间边幅。","dynasty":"宋代","title":"疏影"}
{"author":"吴潜","content":"睡起卸冠簪，园行独自吟。山昏知雨到，树密觉春深。竹外童相报，门前客见寻。归来即败意，谁者是知心。","dynasty":"宋代","title":"睡起行北园"}
{"author":"吴潜","content":"岁岁登高，算难得、今年美景。尽敛却、雨霾风障，雾沈云暝。远岫四呈青欲滴，长空一抹明于镜。更天教、老子放眉头，边烽静。数本菊，香能劲。数朵桂，香尤胜。向尊前一笑，几多清兴。安得便如彭泽去，不妨且作山翁酩。尽古今、成败共兴亡，都休省。","dynasty":"宋代","title":"满江红（九日效行）"}
{"author":"吴潜","content":"良辰佳节。问底事，十番九番为客。景物春妍，莺花日闹，自是情怀今别。只有思归魂梦，却怕杜鹃啼歇。消凝处，正丝扬冉冉，寸肠千折。谩说。临曲水，修竹茂林，人境成双绝。俯仰俱陈，彭殇等幻，何计世殊时隔。倚楼碧云日暮，漠漠远山千叠。沈醉好，又城头画角，一声声咽。","dynasty":"宋代","title":"喜迁莺"}
{"author":"吴潜","content":"楼观齐云，正霜明天净，一雁高飞。江南倦客徙倚，目断双溪。凭阑自语，算从来、总是儿痴。青镜里，数丝点鬓，问渠何事忘归。幸有三椽茅屋，更小园随分，秋实春菲。几多清风皎月，美景良时。陶贤乐圣，尽由他、歧路危机。须信道，功名富贵，大都磨蚁醯鸡。","dynasty":"宋代","title":"汉宫春（吴中齐云楼）"}
{"author":"吴潜","content":"雾霏霏，云漠漠，新绿涨幽浦。梦里家山，春透一犁雨。伤心塞雁回来，问人归未，怎知道、蜗名留住。镜中觑。近年短发难簪，丝丝不禁数。蕙帐尘侵，凄切共谁语。被他轻暖轻寒，将人憔悴，正闷里、梅花残去。","dynasty":"宋代","title":"祝英台近（和辛稼轩“宝钗分”韵）"}
{"author":"吴潜","content":"漠漠春阴，疏疏春雨，鹁鸠唤起春眠。小园人静，独自倚秋千。又见飘红堕雪，芳径里、都是花钿。年年事，闲愁闲闷，挂在绿杨边。寻思，都遍了，功名竹帛，富贵貂蝉。但身为利锁，心被名牵。争似依山傍水，数椽外、二顷良田。无萦绊，炊粳酿秫，长是好花天。","dynasty":"宋代","title":"满庭芳（春感）"}
{"author":"吴潜","content":"烟树瓜洲岸。望旌旗、猎猎摇空，故人天远。不似沙鸥飞得渡，直到雕鞍侧畔。但徙倚、危阑目断。自古钟情须我辈，况人间、万事思量遍。涛似雪，风如箭。扬州十里朱帘卷。想桃根桃叶，依稀旧家庭院。谁把青红吹到眼，知有醉翁局段。便回首、舟移帆转。渺渺江波愁未了，正淮山、日幕云撩乱。阁酒盏，倚歌扇。","dynasty":"宋代","title":"贺新郎（寄赵南仲端明）"}
{"author":"吴潜","content":"小楼向晚，正柳锁、一城烟雨。记十里吴山，绣帘朱户，曾学宫词内舞。浪逐东风无人管，但脉脉、岁移年度。嗟往事未尘，新愁还织，怎堪重诉。凝伫。问春何事，飞红飘絮。纵杜曲秦川，旧家都在，谁寄音书说与。野草凄迷，暮云深黯，浑自替人无绪。珠泪滴，应把寸肠万结，夜帷深处。","dynasty":"宋代","title":"二郎神"}
{"author":"吴潜","content":"午枕神游，晓鸡唱、城关偷度。俄顷里、笋舆伊轧，征夫前路。路入江南天地阔，黄云翠浪千千亩。有皤翁、三五喜相迎，邻田父。旋策杖，寻幽圃。旋挈＿，陈高俎。疑此身归去，朱陵丹府。布谷数声惊梦断，纱窗小阵梅黄雨。把人间、万事一般看，投芳醑。","dynasty":"宋代","title":"满江红（己未赓李制参直翁俾寿之词）"}
{"author":"吴潜","content":"白苹影里，向何人可话，平生心素。月魄冰魂凝结就，犹薄湘妃洛女。吴沼芙蓉，陈陂菡萏，散入玄珠浦。采花蜂蝶，雾深都忘归去。堪笑并蒂霞冠，双头酡脸，只为多情苦。空遣隔江游冶子，撩乱心飞目注。同出泥涂，独标玉质，不是曼陀雨。风清露冷，有人长自迟伫。","dynasty":"宋代","title":"念奴娇（三和）"}
{"author":"吴潜","content":"春空一鸟落云干，只遣客心酸。芍药牡丹时候，午窗轻暖轻寒。流光冉冉，清尊易倒，青镜难看。谩道华堂深院，谁怜凤只鹓单。","dynasty":"宋代","title":"朝中措（和自昭韵）"}
{"author":"吴潜","content":"说著成凄楚。正尘飞、岷峨滟滪，兔嗥狐舞。颇牧禁中留不住，弹压征西幕府。便一舸、月汀烟渚。四塞三关天样险，问何人、自辟＿鼯路。成败事，几今古。荼＿芍药春将暮。最无情、飘零柳絮，搅人离绪。屈指秋风吹雁信，应忆西湖夜雨。谩岁月、消磨如许。上下四方男子志，肯临歧、昵昵儿曹语。呼大白，为君举。","dynasty":"宋代","title":"贺新郎（送吴季永侍郎）"}
{"author":"吴潜","content":"老子谁知密度关，却支筇杖访荒园。故应我辈钟情别，佳话真堪诏子孙。","dynasty":"宋代","title":"和刘右司见寄六绝一律"}
{"author":"吴潜","content":"近时厌雨，喜午日、放开天日。不用辟兵符，从今去也，管定千祥万吉。已报甘泉新捷到，况更是、年丰堪必。任景物换来，蛙鸣蝉噪，耳边口煎唧。洋溢。尽教愿乞，兵厨闲秩。看恰好园池，随宜亭榭，人道瀛洲压一。且恁浮沈，奈何衰悴，惟怕牧之名毕。安得去，占却三神绝顶，瑞芝同拾。","dynasty":"宋代","title":"二郎神·近时厌雨"}
{"author":"吴潜","content":"愁来只是向无何，浮圣沈贤共一波。若见江南烟钓侣，寄言好与晒渔蓑。","dynasty":"宋代","title":"和刘右司见寄六绝一律"}
{"author":"吴潜","content":"榆塞脱忧责，兰径遂游嬉。吾年逾六望七，休退已称迟。日日登山临水，夜夜早眠晏起，岂得不便宜。有酒数杯酒，无事一枰棋。休更□，世途恶，宦久羁。□深林密，去路人物两忘机。昨日既盟鸥鹭，今日又盟猿鹤，终久以为期。蜀魄不知我，犹道不如归。","dynasty":"宋代","title":"水调歌头·榆塞脱忧责"}
{"author":"吴潜","content":"捷书夜半甘泉去，报天骄膏斧。摩空铜垒，闸流瞿滟，扫清云雾。楼兰飞馘，焉耆授首，谩夸称前古。须知开庆，太平千载，方从今数。","dynasty":"宋代","title":"贺圣朝（己未三月六日）"}
{"author":"吴潜","content":"休怨老。更替北邙荒草。勘破人生都已了。江湖归兴渺。盘谷深深杳杳。曲水弯弯绕绕。啼鸟空山山更悄。钟昏钟又晓。","dynasty":"宋代","title":"谒金门·休怨老"}
{"author":"吴潜","content":"冠儿遍簇，那时人消瘦。玉斝琼卮劝君酒。是清凉境界，露湿烟凝，香更重，非是沈檀合就。四窗花满砌，争似家山，橙蟹将肥重回首。花亦为君怜，草木禽鱼，相思处、莫如乡旧。更西风、溪莼与江鲈，想别墅樵渔，费他侦候。","dynasty":"宋代","title":"洞仙歌其二三用韵"}
{"author":"吴潜","content":"夷狄为阴中国阳，岂容羊犬更鸱张。捷书一纸来从广，凯奏连旗至自扬。尽瘁元臣食放箸，偷安老守寝凝香。但怜此土非吾土，岁晚天寒忆故乡。","dynasty":"宋代","title":"和丁丞相"}
{"author":"吴潜","content":"为问人生，□要足、保时是足。这个底、蜗名蝇利，但添拘束。便使积官居鼎鼐，假饶累富堆金玉。似浮埃、抹电转头空，休迷局。分已定，心能服。宛句畔，昭亭曲。有水多于竹，竹多于屋。闲看白云归岫去，静观倦鸟投林宿。那借来、拍板与门槌，休掀扑。","dynasty":"宋代","title":"满江红"}
{"author":"吴潜","content":"倚舵秋江浒，明日征帆轻。从头点检身世，百事已圆成。及第曾攀龙首，仕宦曾居鸱阁，衣锦更光荣。若又不知止，天道恐亏盈。借称呼，遮俗眼，便归耕。但余心愿，朝暮香火告神明。一愿君王万寿，次愿干戈永息，三愿岁丰登。四愿老安乐，疾病免相萦。","dynasty":"宋代","title":"水调歌头（开庆己未秋社维舟逸老堂口占）"}
{"author":"吴潜","content":"神虬捲水向空喷，沟浍充盈到盎盆。天上只消些少力，人閒知受几多恩。江沱乐意鱼夫妇，淇澳生涯龙子孙。无限槁枯皆被泽，阿香一击尚惊魂。","dynasty":"宋代","title":"再用前韵各赋三解"}
{"author":"吴潜","content":"玄冥去岁失其官，今岁谁云补过难。谢院撒盐飞琐琐，隋堤翦帛散戈戈。檐储宿肉喧山鹊，路没遗踪走野豻。管了明年书大有，饱抄云子饭加餐。","dynasty":"宋代","title":"喜雪二首"}
{"author":"吴潜","content":"镇日春阴漠漠。新燕乍穿帘幕。睡起不胜情，闲拾瑞香花萼。寂寞。寂寞。没个人人如昨。","dynasty":"宋代","title":"如梦令"}
{"author":"吴潜","content":"举杯吸月，一洗烦襟热。相见摩诃池上，星斗转、挂银阙。金吾传漏铁，此时滋味别。阶砌寒蛩声细，携手处、人如雪。","dynasty":"宋代","title":"霜天晓角（再和）"}
{"author":"吴潜","content":"江口寒潮自至，山间明月谁招。自可归来坐啸，何须世上折腰。","dynasty":"宋代","title":"题舒蓼瞻啸圃独吟图二首其二"}
{"author":"吴潜","content":"乌■新春玉粒堆，齐头■■又相催。高田犹怕来秋旱，上界俄闻发水雷。几日云车停野外，今宵雨旆入城来。须臾檐溜如奔峡，枕上吟哦一快哉。","dynasty":"宋代","title":"喜雨二解其一"}
{"author":"吴潜","content":"饤饾残花，也随分、红红白白。缘底事，春才好处，又成轻别。芳草凄迷归路远，子规更叫黄昏月。倚阑干、触处是浓愁，凭谁说。我不厌，尊箓挈。君莫放，笙歌彻。自河南丞相，有兹宾客。一笑何曾千古换，半醺便觉乾坤窄。怕转头、天际望归舟，江山隔。","dynasty":"宋代","title":"满江红（己未四月九日会四明窗）"}
{"author":"吴潜","content":"便作阳关别，烟雨暗孤汀。浮屠三宿桑下，犹自不忘情。何况情钟我辈，聚散匆匆草草，真个是云萍。上下四方客，后会渺难凭。顾诸公，皆衮衮，喜通津。老夫从此归隐，耕钓了余生。若见江南苍鸟可，更遇江东黄耳，莫惜寄音声。强阁儿女泪，有酒且频倾。","dynasty":"宋代","title":"水调歌头（奉别诸同官）"}
{"author":"吴潜","content":"新词唱彻。字字珠玑屑。更有张颠草圣，何止是、成双绝。金粟如霏雪。扫地为芳席。且令诸公一笑，怕明夜、无此月。","dynasty":"宋代","title":"霜天晓角·新词唱彻"}
{"author":"吴潜","content":"溪上秋来晚更宜。夕阳西下处，碧云堆。谁家舟子采莲归。双白鹭，惊起背人飞。烟水渐凄迷。渔灯三数点，乍明时。西风一阵白苹湄。凝伫久，心事有谁知。","dynasty":"宋代","title":"小重山"}
{"author":"吴潜","content":"朝廷差下劝农官，同向郊原点检看。场圃事兴把扒穴，田畴功毕桔槔残。上租郎主丘丘定，输米官司粒料乾。虽是太平今有象，愿陈七月述艰难。","dynasty":"宋代","title":"劭农三首"}
{"author":"吴潜","content":"九天膏泽沛群方，尽扫螟蝗蝥蟘殃。即刻焦烦成爽垲，何时繁富换荒凉。涤场定是多遗秉，栖亩爰知有剩粮。却笑荜门穷措大，瓶罂脱粟正深藏。","dynasty":"宋代","title":"再用前韵各赋三解"}
{"author":"吴潜","content":"不禁归梦五更长，出见宽闲若故乡。天外惨舒云黑白，陇头大小麦青黄。水虽四泽无芦苇，地不多山少柘桑。却有一般堪爱赏，虬髯老桧郁苍苍。","dynasty":"宋代","title":"水云乡和制机刘自昭韵三首"}
{"author":"吴潜","content":"长安贫者再炊难，臛肉苍头饫舌端。食雪自应还猛将，饮水只合付清官。尚兴塞外鸣弦想，賸欲江头把钓看。只恐逢他吹铁笛，骨寒股战失吾胖。","dynasty":"宋代","title":"十一二用喜雪韵四首"}
{"author":"吴潜","content":"回首家园，竹多屋、水还多竹。那更是，千峰凝翠，一溪凝绿。多谢故人相问讯，奚奴步步收珠玉。叹暮林、飞鸟也知还，寻归宿。遍历了，岳与牧。享过了，官与禄。算平生万事，尽无不足。争奈乞身犹未可，只缘欠种清闲福。想瞿硎、仙子亦相思，山之阝奥。","dynasty":"宋代","title":"满江红（和刘右司长翁俾寿之词）"}
{"author":"吴潜","content":"雪鬓难重绿。但＿然、黄庭境界，抱藏龟六。也向无何乡里去，白堕舟边漾渌。算种种、尘缘都足。争那名缰锋系绊，尽辜他、猿鹤双溪曲。时又夏，暑将溽。虚舟飘瓦何烦＿。奈羊肠、千歧万折，近来纯熟。怅望老仙烟水外，惟把江云送目。想裴墅、碧梧金竹。安得结庐相近傍，买闲田、数亩躬耕筑。已梦断，大槐国。","dynasty":"宋代","title":"贺新郎（和赵丞相见寿）"}
{"author":"吴潜","content":"若说故园景，何止可消忧。买邻谁欲来住，须把万金酬。屋外泓澄是水，水外阴森是竹，风月尽兜收。柳径荷漪料，灯火系渔舟。且东皋，田二顷，稻粱谋。竹篱茅舍，窗户不用玉为钩。新擘黄鸡肉嫩，新斫紫螯膏美，一醉自悠悠。巴得春来到，芦笋长沙洲。","dynasty":"宋代","title":"水调歌头"}
{"author":"吴潜","content":"柳带榆钱，又还过、清明寒食。天一笑、满园罗绮，满城箫笛。花树得晴红欲染，远山过雨青如滴。问江南、池馆有谁来，江南客。乌衣巷，今犹昔。乌衣事，今难觅。但年年燕子，晚烟斜日。抖擞一春尘土债，悲凉万古英雄迹。且芳尊、随分趁芳时，休虚掷。","dynasty":"宋代","title":"满江红金陵乌衣园"}
{"author":"吴潜","content":"此花此月，一段风流彻。更好参横斗转，更漏断、人声绝。有谁秋共洁，篱菊相将发。留取岁寒心事，待此际、向君说。","dynasty":"宋代","title":"霜天晓角"}
{"author":"吴潜","content":"纱窗晓。杜宇数声声悄。真个不如归去好。天涯人已老。欹枕欲眠还觉。犹有青灯残照。谩道惜花春起早。家山千里杳。","dynasty":"宋代","title":"谒金门·纱窗晓"}
{"author":"吴潜","content":"光浮暗室不因虚，冻笔难呵且罢书。可是羞明宜夜后，何妨等伴到春初。累茵合念闾阎苦，返棹非於故旧疎。堪笑老禅功用狭，但能分食饲猨狙。","dynasty":"宋代","title":"三用喜雪韵呈同官诸丈不敢辍禁物之令也二首"}
{"author":"吴潜","content":"金屋无人唤阿连，碧桐依旧绿阶前。境瞒眼处非关物，事换头时即是天。秋水岸边凝鹊鹭，晚风枝上沸蜩蝉。静中阅动浑如此，描画何须倩巨然。","dynasty":"宋代","title":"三用出郊韵三首"}
{"author":"吴潜","content":"园林过雨宿荷香，犹挂轻綀佩水苍。老去只应休去好，秋来方是晚来凉。倦翎网已离三面，病颡车难服两箱。多幸时和岁丰美，只将心念报虚皇。","dynasty":"宋代","title":"四用喜雨韵三首"}
{"author":"吴潜","content":"拟卜三椽，问何处、水回山曲。朝暮景、清风当户，白云藏屋。更得四时瓶贮酒，未输一品腰围玉。待千章、手种未成阴，周遮绿。且休殢，陶令菊。也休羡，子猷竹。算百年一梦，谁荣谁辱。唤客烹茶闲话了，呼童取枕佳眠足。但晨香、一炷愿天公，时丰熟。","dynasty":"宋代","title":"满江红·拟卜三椽"}
{"author":"吴潜","content":"水泼衾裘夜卧难，也休暖足唤端端。平生自是冰为氏，此际何妨火纪官。无色图从天地展，有声画与古今看。忽思十万边兵冷，肤体相关岂独胖。","dynasty":"宋代","title":"十一二用喜雪韵四首其一"}
{"author":"吴潜","content":"小麦青青大麦黄，海乡风物亦江乡。篮铺蚕种提归急，肩夯牛犂出去忙。春涨半篙波潋滟，晓山一带色微茫。东风客子思归切，不待啼鹃也断肠。","dynasty":"宋代","title":"高桥舟中二首"}
{"author":"吴潜","content":"犹记长安，共攀折、琼林仙萼。人已去，年年梅放，怨怀谁托。和靖吟魂应未醒，补之画手何能摸。更堪怜、老子此时来，愁难著。云昼晚，烟宵邈。春欲近，风偏恶。早阑干片片，飘零相错。邂逅聊拚花底醉，迟留莫管城头角。且起居、魏卫国夫人，闻安乐。","dynasty":"宋代","title":"满江红（再用韵怀安晚）"}
{"author":"吴潜","content":"连樯载米去输官，只得将为乐土看。饷互豚蹄秋愿了，饱均鸡犬午舂残。门前扫刮犁锄净，屋上铺添稾秸乾。识字田夫充长吏，了知图易在思难。","dynasty":"宋代","title":"出郊用劭农韵三首"}
{"author":"吴潜","content":"柳带榆钱，又还过、清明寒食。天一笑、浦园罗绮，满城箫笛。花树得睛红欲染，远山过雨青如滴。问江南池馆有谁来？江南客。乌衣巷，今犹昔。乌衣事，今难觅。但年年燕子，晚烟斜日。抖擞一春尘土债，悲凉万古英雄迹。且芳尊随分趁芳时，休虚掷。","dynasty":"宋代","tags":"春游，写景，怀古","title":"满江红·金陵乌衣园"}
{"author":"吴潜","content":"雁湖龙井久知名，总入君家匣里清。客舍试弹三两曲，恍疑飞沫溅尘缨。","dynasty":"宋代","title":"听琴客周信民弹秋泉二首"}
{"author":"吴潜","content":"从来此地出高官，绮屋连云画里看。十里湖光多样好，百年人事几回残。菰蒲带露枝犹湿，䆉稏逢晴把便乾。乐岁何妨歌乐职，簿书缠缚敢辞难。","dynasty":"宋代","title":"三用出郊韵三首其一"}
{"author":"吴潜","content":"便作阳关别，烟雨暗孤汀。浮屠三宿桑下，犹自不忘情。何况情钟我辈，聚散匆匆草草，真个是云萍。上下四方客，后会渺难凭。顾诸公，皆衮衮，喜通津。老夫从此归隐，耕钓了余生。若见江南苍鸟可，更遇江东黄耳，莫惜寄音声。强阁儿女泪，有酒且频倾。","dynasty":"宋代","title":"水调歌头（奉别诸同官）"}
{"author":"吴潜","content":"白战从来号令难，不知此令孰抽端。开仓自有齐相国，排户何烦汉县官。坐觉阎浮尘世隔，便同佛度化成看。遥思苏武囚深窖，气力虽微志自胖。","dynasty":"宋代","title":"六用喜雪韵二首"}
{"author":"吴潜","content":"江口寒潮自至，山间明月谁招。自可归来坐啸，何须世上折腰。","dynasty":"宋代","title":"题舒蓼瞻啸圃独吟图二首其二"}
{"author":"吴潜","content":"连樯载米去输官，只得将为乐土看。饷互豚蹄秋愿了，饱均鸡犬午舂残。门前扫刮犁锄净，屋上铺添稾秸乾。识字田夫充长吏，了知图易在思难。","dynasty":"宋代","title":"出郊用劭农韵三首"}
{"author":"吴潜","content":"庭院深深春寂。还是他乡寒食。闲利与闲名，谩把光阴虚掷。虚掷。虚掷。知道几时归得。","dynasty":"宋代","title":"如梦令"}
{"author":"吴潜","content":"聊把芳尊，殷勤劝、斜阳休坠。吾老矣，难从仙客，采丹丘李。且趁风光一百五，园林尚有残红缀。更忉忉、百舌对般春，声能美。鸾钗绊，游丝细。鸳袖惹，香尘腻。想吴姬越女，踏青才尔。争似江南樗枥社，俚歌声拂行云里。又枝头、梅子正酸时，莺知未。","dynasty":"宋代","title":"满江红（再和）"}
{"author":"吴潜","content":"乍雨还晴，正轻暖轻寒帘幕。时怅望、故人烟水，鹭翻鸥落。老去可堪离恨结，新来转觉吟情薄。况等闲、客里送年华，成挥霍。天一顾，西南角。人万里，风埃阔。笑长卿归蜀，锦衣徒著。不是等闲螳臂怒，也休刚道鸡声恶。但千年、往事误平凉，今番莫。","dynasty":"宋代","title":"满江红（和吴季永侍郎见寄）"}
{"author":"吴潜","content":"家山好，好是夏初时。习习薰风回竹院，疏疏细雨洒荷漪。万绿结成帷。呼社友，长日共追随。沦茗空时还酌酒，投壶罢了却围棋，多少得便宜。","dynasty":"宋代","title":"望江南"}
{"author":"吴潜","content":"檐溜终宵稍慰心，更须三日始为霖。云雷尚觉经纶狭，暑雨犹疑咨怨深。不假溟鲲能激水，何须垤鹳解知阴。回头谷口耕樵侣，辜负盟言愧断金。","dynasty":"宋代","title":"喜雨和史司直二首"}
{"author":"吴潜","content":"老守最忧农，往来思虑忡。半时半刻里，一饭一茶中。饥溺真犹己，恫■在厥躬。天高元听下，一念岂难通。","dynasty":"宋代","title":"苦雨吟十首呈同官诸丈其十"}
{"author":"吴潜","content":"故园芳事无人管，到处梅花动客情。","dynasty":"宋代","title":"句"}
{"author":"吴潜","content":"平生惯作牧民官，不作朱幡画戟看。惟有寸心存恻隐，谁怜只手补创残。树蔬人要畦畦润，种麦农便陇陇乾。乍雨乍晴都恰好，老天谁道叫呼难。","dynasty":"宋代","title":"出郊再用韵赋三解"}
{"author":"吴潜","content":"此时尉候迭专官，木落郊空最好看。海桧不为时节改，岩花未觉色香残。明堂柱下捐樗散，清庙笾中荐豆乾。天地无私能物物，飞蚊终是负山难。","dynasty":"宋代","title":"出郊再用韵赋三解其一"}
{"author":"吴潜","content":"古佛炉前一柱香，神龙夭矫挂空苍。人閒祥瑞六月雨，枕上吟哦终夕凉。不待白渠纷畚锸，俄惊赤卤屹仓箱。自惭太守无功德，帝力惟知荷圣皇。","dynasty":"宋代","title":"喜雨三首"}
{"author":"吴潜","content":"何年神物为堙幽，时见虹光射斗牛。出匣试来霜刃暗，倚天立处土花浮。躄膏新淬冰泉洁，锦带横悬鬼魅愁。不是张华能博物，黄尘满眼欲何求。","dynasty":"宋代","title":"古剑"}
{"author":"吴潜","content":"十二年前，曾上到、绣春台顶。双脚健、不烦筇杖，透岩穿岭。老去渐消狂气习，重来依旧佳风景。想牧之、千载尚神游，空山冷。山之下，江流永。江之外，淮山暝。望中原何处，虎狼犹梗。勾蠡规模非浅近，石苻事业真俄顷。问古今、宇宙竟如何，无人省。","dynasty":"宋代","tags":"登高，咏史怀古，抒怀","title":"满江红·齐山绣春台"}
{"author":"吴潜","content":"床头酒熟气烝喷，嘉饭何妨置瓦盆。醉饱不知身世事，思量难报后皇恩。垂髫牧子行牵父，戴白山翁坐拥孙。却笑东征西讨客，龙堆万里欲飞魂。","dynasty":"宋代","title":"再用前韵各赋三解"}
{"author":"吴潜","content":"汲水驱炎热。晚些儿、披衣露坐，待他凉月。俄顷银盘从海际，推上璇霄璧阙。尽散作、满怀冰雪。万里河潢收卷去，掩长庚、弧矢光都灭。一大片，琉璃揭。玉擣药何时歇。几千年、阴晴隐现，团圆亏缺。月缺还圆人但老，重换朱颜无诀。想旧日、嫦娥心别。且吸琼浆斟北斗，尽今来、古往俱休说。香茉莉，正清绝。","dynasty":"宋代","title":"贺新郎·汲水驱炎热"}
{"author":"吴潜","content":"桃花几片隔墙飞，独自危楼徙倚时。目遂断鸿云外没，东风吹泪落天涯。","dynasty":"宋代","title":"占春亭即事三首"}
{"author":"吴潜","content":"瑞气应缠牛女虚，坐令三白历家书。竹寒不用歌周末，粟腐行将纪汉初。蟠际混同能广大，方圆成就更通疏。狐猿夜半疑天晓，叫起攀林挂树狙。","dynasty":"宋代","title":"十三四用喜雪韵四首其二"}
{"author":"吴潜","content":"今岁月和桂，不肯作中秋。一年惟此佳节，底事白教休。我已侵寻七秩，况复轮囷万感，合恨更分愁。先自无聊赖，雨意得能稠。天柱峰，知何处，老难游。痴云如妒，不知弦管可吹不。安得风姨扫荡，推出团圆月姊，便遣柱香浮。世事十常九，不使展眉头。","dynasty":"宋代","title":"水调歌头（己未中秋无月）"}
{"author":"吴潜","content":"兰桡环城数叠。雾雨侵帘箔。翠竹交苍树，幽鸟声声如答。苇岸游绿鸭。暮山合。天际浓云罨，水周币。提携一醉，浊贤清圣欢洽。瀛洲美景，尽道东南都压。今日愁颜回笑颊。飞屧。且将萱草归插。","dynasty":"宋代","title":"隔浦莲/隔浦莲近拍"}
{"author":"吴潜","content":"自春爰及夏，多雨少曾晴。积压兼旬潦，瀰漫四泽盈。穉苗忧冒没，矮岸恐颓倾。急遣洪宝佐，代余省尔氓。","dynasty":"宋代","title":"苦雨吟十首呈同官诸丈"}
{"author":"吴潜","content":"黄昏先自无情绪。更几阵、风和雨。闲把楼头更点数。挑残灯烬，装成香缕。此际凭谁诉。新词旧曲歌还住。欲说相思渺无处。围定寒炉人不语。暗蛩啾唧，征鸿嘹唳，憔悴都如许。","dynasty":"宋代","title":"青玉案"}
{"author":"吴潜","content":"今宵分破鹘沦秋。孤客兴何悠。要向云中邀月，真个是呆头。风阵紧，电光流。雨声飕。嫦娥应道，未卜明年，是乐还愁。","dynasty":"宋代","title":"诉衷情·今宵分破鹘沦秋"}
{"author":"吴潜","content":"小雨霏微如线。人在暮秋庭院。衣袂带轻寒。睡初残。脉脉此情何限。惆怅光阴偷换。身世两沈浮。泪空流。","dynasty":"宋代","title":"昭君怨·小雨霏微如线"}
{"author":"吴潜","content":"冥鸿本拟与鸡连，一笑西风沆瀣前。放步退来元有地，从头算去莫非天。可怜高举抟风翮，争似低飞饮露蝉。若使危机能彻底，盈虚消息岂其然。","dynasty":"宋代","title":"五用出郊韵三首"}
{"author":"吴潜","content":"尽日西风捲地狂，只堪吹雁过潇湘。黄沙万里暮天远，白水一杯秋井香。杨柳年年人老大，江山处处客凄凉。朅来无限兴亡事，泪落淮南古战场。","dynasty":"宋代","title":"平山堂"}
{"author":"吴潜","content":"一饷园林绿就。柳外莺声初透。轻暖与轻寒，又是牡丹花候。花候。花候。岁岁年年人瘦。","dynasty":"宋代","title":"如梦令"}
{"author":"吴潜","content":"小亭山半枕。又一番园林，春事整整。微阴护轻冷。早蜂狂蝶浪，褪黄消粉。阑干日永。数花飞、残崖断井。仗何人、说与东风，莫把老红吹尽。休省。烟江云嶂，楚尾吴头，自来多景。愁高怅远。身世事，但难准。况禁他，东兔西乌相逐，古古今今不问。算鸱夷、办却扁舟，个中杀稳。","dynasty":"宋代","title":"瑞鹤仙"}
{"author":"吴潜","content":"只堪闭户著潜虚，欲作遨头畏简书。乍密乍稀云冻后，半融半落雨收初。封条正恐观梅错，渍谷犹疑学稼疏。却喜明朝春税驾，气苏𥜿𥜿与狙狙。","dynasty":"宋代","title":"十一二用喜雪韵四首其四"}
{"author":"吴潜","content":"小雨霏微如线。人在暮秋庭院。衣袂带轻寒。睡初残。脉脉此情何限。惆怅光阴偷换。身世两沈浮。泪空流。","dynasty":"宋代","title":"昭君怨·小雨霏微如线"}
{"author":"吴潜","content":"暗云泼雨土生香，不假琮黄与璧苍。天道从来关感应，人閒此际换炎凉。青灯可近聊凭案，缃帙堪翻谩启箱。窗外候虫声更急，坐看斜月照堂皇。","dynasty":"宋代","title":"五用喜雨韵三首"}
{"author":"吴潜","content":"风韵彻。满架平平铺雪。贾女何郎盟共结。睡浓香更冽。春去悄怀怎说。却喜不闻蹄鴂。月夜时来闲蹀屧。故园三载别。","dynasty":"宋代","title":"谒金门·风韵彻"}
{"author":"吴潜","content":"漠漠春阴，疏疏春雨，鹁鸠唤起春眠。小园人静，独自倚秋千。又见飘红堕雪，芳径里、都是花钿。年年事，闲愁闲闷，挂在绿杨边。寻思，都遍了，功名竹帛，富贵貂蝉。但身为利锁，心被名牵。争似依山傍水，数椽外、二顷良田。无萦绊，炊粳酿秫，长是好花天。","dynasty":"宋代","title":"满庭芳（春感）"}
{"author":"吴潜","content":"回首家园，竹多屋、水还多竹。那更是，千峰凝翠，一溪凝绿。多谢故人相问讯，奚奴步步收珠玉。叹暮林、飞鸟也知还，寻归宿。遍历了，岳与牧。享过了，官与禄。算平生万事，尽无不足。争奈乞身犹未可，只缘欠种清闲福。想瞿硎、仙子亦相思，山之阝奥。","dynasty":"宋代","title":"满江红（和刘右司长翁俾寿之词）"}
{"author":"吴潜","content":"把手西园，有山色、波光相对。金马客，明朝飞棹，水肥帆驶。问我年华旬并七，异乡时景春巴二。最堪怜、游子送行人，垂杨外。聊小小，旌旗队。聊且且，笙歌载。正冥濛烟雨，许多情态。南北枝头犹点缀，东西玉畔休辞避。待莼鲈、归思动西风，相携未。","dynasty":"宋代","title":"满江红其六"}
{"author":"吴潜","content":"兰皋彻夜树旄干，战渴望梅酸。想有歌姬半臂，更深自可鏖寒。敲门寄曲，惊回蝶梦，旋篝灯看。坛下已收降将，火牛不用田单。","dynasty":"宋代","title":"朝中措（五用韵戏呈）"}
{"author":"吴潜","content":"傍海风痴翦水难，偷他瑞叶散云端。可须滕巽同宣力，坐使颛冥不旷官。衣被麦苗搀腊到，装褫花树借春看。明年定赛今年熟，野老心腴更体胖。","dynasty":"宋代","title":"喜雪用禁物体二首"}
{"author":"吴潜","content":"须知造化自心生，风雨云雷特践形。人在两閒元有事，天于万类岂无情。焦枯蒙润物苏醒，昏闷得凉身泰平。昨夜桃笙时便背，定应收捲向金茎。","dynasty":"宋代","title":"喜雨二解其二"}
{"author":"吴潜","content":"残暑如烝尚不禁，坐邻三鼓斗杓沈。雨调可是月离毕，时熟元来岁在心。筋力不堪凭几案，头颅惟便卸冠簪。呼童火燎焦冥种，投隙藏虚未易寻。","dynasty":"宋代","title":"八用喜雨韵三首"}
{"author":"吴潜","content":"皎月亦长有，今夜独娟娟。浮云万里收尽，人在水晶奁。矫首银河澄澈，搔首金风浩荡，毛发亦冷然。宇宙能空阔，磨蚁正回旋。倩渔翁，撑舴艋，柳阴边。垂纶下饵，须臾钓得两三鲜。唤客烹鱼酾酒，伴我高吟长啸，烂醉即佳眠。何用骖鸾去，已是地行仙。","dynasty":"宋代","title":"水调歌头·皎月亦长有"}
{"author":"吴潜","content":"玄冥去岁失其官，今岁谁云补过难。谢院撒盐飞琐琐，隋堤翦帛散戈戈。檐储宿肉喧山鹊，路没遗踪走野豻。管了明年书大有，饱抄云子饭加餐。","dynasty":"宋代","title":"喜雪二首"}
{"author":"吴潜","content":"午枕神游，晓鸡唱、城关偷度。俄顷里、笋舆伊轧，征夫前路。路入江南天地阔，黄云翠浪千千亩。有皤翁、三五喜相迎，邻田父。旋策杖，寻幽圃。旋挈＿，陈高俎。疑此身归去，朱陵丹府。布谷数声惊梦断，纱窗小阵梅黄雨。把人间、万事一般看，投芳醑。","dynasty":"宋代","title":"满江红（己未赓李制参直翁俾寿之词）"}
{"author":"吴潜","content":"芳景无多，又还是、乱红飞坠。空怅望、昭亭深处，家山桃李。柳眼药心都脱换，蜂须蝶翅难沾缀。谩相携、一笑竞良辰，春醪美。金兽爇，香风细。金凤拍，歌云腻。尽秦箫燕管，但逢场尔。只恐思乡情味恶，怎禁寒食清明里。问此翁、不止四宜休，翁归未。","dynasty":"宋代","title":"满江红（戊午二月十七日四明窗赋）"}
{"author":"吴潜","content":"黑风翦水作瑰琦，散落人閒贱似泥。万象直教还朴素，千岐何幸尽平夷。征人奔路昏投店，戍士乘城夜守陴。不识艰难惟党二，销金帐底饮羔儿。","dynasty":"宋代","title":"再赋喜雪二首"}
{"author":"吴潜","content":"暝色偏宜水色连，横陈好景向尊前。是人享用无遮月，谁子装褫不染天。细阅人生幻泡影，了知世事雀螗蝉。赏心乐事休空掷，邂逅相逢不偶然。","dynasty":"宋代","title":"闻同官会碧沚用出郊韵三首"}
{"author":"吴潜","content":"门户喜方兴，送儿五马行。君恩天样大，家法水能清。但务平平政，何须赫赫名。也休扳汝父，皂白太分明。","dynasty":"宋代","title":"送十二知军领郡澄江二首"}
{"author":"吴潜","content":"诸儿怜我太焦熬，我把真机告汝曹。外白内黄常抱守，出朱入墨任纷挠。治齐固有曹参逸，理蜀宁无诸葛劳。毕竟食焉而怠事，天刑人祸恐难逃。","dynasty":"宋代","title":"晓儿辈"}
{"author":"吴潜","content":"梵宫楼阁正横虚，俯瞰平畴一幅书。宿鸟投林迷所自，野貛寻穴失其初。茅柴熟处功非细，榾柮烧来计未疎。回首少年观校猎，忽飞一骑射山狙。","dynasty":"宋代","title":"六用喜雪韵二首"}
{"author":"吴潜","content":"绿野平泉，古来人事，空里飞花。月榭风亭，荷漪藓石，说郑公家。老梅傍水茶牙。人那得、光阴似他。万种思量，百年倒断，付与残霞。","dynasty":"宋代","title":"柳梢青（戊午十二月十五日安晚园和刘自昭）"}
{"author":"吴潜","content":"春空一鸟落云干，只遣客心酸。芍药牡丹时候，午窗轻暖轻寒。流光冉冉，清尊易倒，青镜难看。谩道华堂深院，谁怜凤只鹓单。","dynasty":"宋代","title":"朝中措（和自昭韵）"}
{"author":"吴潜","content":"当年脱却戏衫回，又被官差唤出来。疾恶念轻缘练历，好名心懒为摧。莫愁白发家千里，且对黄花酒一杯。信美江山非我土，倚空凝竚更徘徊。","dynasty":"宋代","title":"对黄花"}
{"author":"吴潜","content":"丑虏逋诛尚不庭，敢驱羊犬瞰边城。滂沱无此十月雨，攘却过如百万兵。狗帐纵毡淋易透，马蹄虽涩滑难行。只愿皇天相佑助，皇天佑助岂人情。","dynasty":"宋代","title":"喜雨预卜淮寇之遁口占小诗呈同官"}
{"author":"吴潜","content":"水高只合汎归舟，老大何须说壮猷。乐事尚堪蔡麦候，丰年已兆黍禾秋。西曹久负平平考，东郡今称上上州。不待子规相劝督，衰翁何止四宜休。","dynasty":"宋代","title":"水云乡和制机刘自昭韵三首"}
{"author":"吴潜","content":"小亭山半枕。又一番园林，春事整整。微阴护轻冷。早蜂狂蝶浪，褪黄消粉。阑干日永。数花飞、残崖断井。仗何人、说与东风，莫把老红吹尽。休省。烟江云嶂，楚尾吴头，自来多景。愁高怅远。身世事，但难准。况禁他，东兔西乌相逐，古古今今不问。算鸱夷、办却扁舟，个中杀稳。","dynasty":"宋代","title":"瑞鹤仙·小亭山半枕"}
{"author":"吴潜","content":"冥鸿本拟与鸡连，一笑西风沆瀣前。放步退来元有地，从头算去莫非天。可怜高举抟风翮，争似低飞饮露蝉。若使危机能彻底，盈虚消息岂其然。","dynasty":"宋代","title":"五用出郊韵三首"}
{"author":"吴潜","content":"酴醾万玉吐幽香，芍药千红护绿裳。好景只供人借看，寻思百计是归强。","dynasty":"宋代","title":"和刘右司见寄六绝一律"}
{"author":"吴潜","content":"杨花撩乱与云干，春事可悲酸。况是雨荒院落，江南但有春寒。莺残燕懒，蜂慵蝶褪，谩等闲看。不是无情描貌，奚奴且放安单。","dynasty":"宋代","title":"朝中措（三用韵）"}
{"author":"吴潜","content":"闻尧章死西湖，尝助诸丈为殡之，今又不知几年矣。自昭忽录示尧章暗香、疏影二词，因信手酬酢，并赓潘德久之诗云。晓霜一色。正恁时陇上，征人横笛。驿使不来，借问孤芳为谁折。休说和羹未晚，都付与、逋仙吟笔。算只是，野店疏篱，樵子共争席。寒圃，众籁寂。想暗里度香，万斛堆积。恼他鼻观，巡索还无最堪忆。萼绿堂前一笑，封老干、苔青莓碧。春漏也，应念我、要归未得。","dynasty":"宋代","title":"暗香"}
{"author":"吴潜","content":"佳人步玉。待月来弄影，天挂参宿。冷透屏帏，清入肌肤，风敲又听檐竹。前村不管深雪闭，犹自绕、枝南枝北。算平生、此段幽奇，占压百花曾独。闲想罗浮旧恨，有人正醉里，姝翠蛾绿。梦断魂惊，几许凄凉，却是千林梅屋。鸡声野渡溪桥滑，又角引、戍楼悲曲。怎得知、清足亭边，自在杖藜巾幅。梅圣俞诗云：“十分清意足。”余别墅有梅亭，扁日清足。","dynasty":"宋代","title":"疏影"}
{"author":"吴潜","content":"及歌酒其下，今荒矣。园乃欧公记、君谟书，古今称二绝。犹忆其词云：高甍巨桷，水光日影，动摇而下上，其宽间深靓，可以答远响而生清风，此前日之颓垣断堑而荒墟也。嘉时令节，州人士女，啸歌而管弦，此前日之晦冥风雨、＿鼯鸟兽之嗥音也。令人慨然。澹然绝色。记故园月下，吹残龙笛。怅望楚云，日日归心大刀折。犹怕冰条冷蕊，轻点污、丹青凡笔。可怪底，屈子离骚，兰蕙独前席。院宇，深更寂。正目断古邗，暮霭凝积。何郎旧梦，四十余年尚能忆。须索梅兄一笑，但矫首、层霄空碧。春在手、人在远，倩谁寄得。","dynasty":"宋代","title":"暗香"}
{"author":"吴潜","content":"天上人间，这般光景，管无风雨。绣户珠帘，锦坊花巷，戏队将嫫母。月扇团圆，星球灿烂，路遍市三街五。升平事，牙旗铁马，且还旧家藩府。三陲见说，凯歌频奏，渐次不烦鼙鼓。双凤云间，六鳌尘外，想见都人欢舞。火城春近，金莲地币，消夜果边曾语。如今但，梅花纸帐，睡魔欠补。元宵宰执赐消夜果。","dynasty":"宋代","title":"永遇乐（再和）"}
{"author":"吴潜","content":"长记去年时。雪满征衣。佳人携手画楼西。今日关山千里外，此恨谁知。想见绿窗低。依旧空闺。惜春还是惜花飞。纵有游蜂偷得去，争似帘帷。","dynasty":"宋代","title":"浪淘沙"}
{"author":"吴潜","content":"苍龙夭矫停今雨。正不待、云吞雾吐。绝笑大夫松，今古闲言语。清光冷艳侵人处。漏月影、婆娑自舞。拟作岁寒人，此愿天应许。","dynasty":"宋代","title":"海棠春（三用韵）"}
{"author":"吴潜","content":"枝上蝶纷蜂闹。几树杏花残了。幽鸟亦多情，片片衔归芳草。休扫。休扫。管甚落英还好。","dynasty":"宋代","title":"如梦令"}
{"author":"吴潜","content":"老子百般足，无事可闲忧。几年思返林壑，今日愿方酬。潦倒戏衫舞袖，郎讲门槌拍板，端的这回收。日月两浮毂，身世一虚舟。想鹪鹩，与鸿鹄，不相谋。惊鳞万里深逝，谁肯更吞钩。醉则北窗高卧，醒则南园行乐，莫莫更悠悠。云在山中谷，月在水中洲。","dynasty":"宋代","title":"水调歌头"}
{"author":"吴潜","content":"银河半隐，玉蟾高挂，已觉炎光向後。穿针楼上未眠人，应自把、荷花挼揉。双星缥缈，霎时聚散，肯向鹊桥回首。原来一岁一番期，却捱得、天长地久。","dynasty":"宋代","title":"鹊桥仙·银河半隐"}
{"author":"吴潜","content":"家家穫稻積如岑，不问山椒与谷阴。沽去村醪醽醁味，吹来陇笛筦弦音。餔儿喜笑迎郎罢，馌妇讙欣就藁砧。雨玉雨珠无此景，须知造物用情深。","dynasty":"宋代","title":"五用喜雨韵三首"}
{"author":"吴潜","content":"细阅浮生，为甚底、区区碌碌。算只是、信缘随分，早寻归宿。造物小儿忺簸弄，翻云覆雨难擐触。谩一堆、岁月鬓边来，跳丸速。田二顷，非无粟。官四品，非无禄。更不知足后，待何时足。恰好园池原自有，近来新创三椽屋。且饥时、吃饭困时眠，不为福。","dynasty":"宋代","title":"满江红·细阅浮生"}
{"author":"吴潜","content":"云霾几日障危岑，户牖绸缪要背阴。又是撩空孤雁唳，那堪穴壁乱蛩音。潘郎寂寞嗟轻箑，楚女凄凉起断砧。大抵人生嫌老大，一回秋思一回深。","dynasty":"宋代","title":"六用喜雨韵三首其三"}
{"author":"吴潜","content":"秋光漠漠草青青，日落江流雁下汀。世路风波今始半，为余遥谢草堂灵。","dynasty":"宋代","title":"钱塘江三首"}
{"author":"吴潜","content":"倒翁翻盆势莫禁，旱滩焦碛尽低沈。定知此喜非常喜，只是将心去比心。人乐和丰方卖剑，谁贪遗滞忽亡簪。村翁曳杖前山去，丁祝孙来酒户寻。","dynasty":"宋代","title":"九用喜雨韵三首"}
{"author":"吴潜","content":"饤饾残花，也随分、红红白白。缘底事，春才好处，又成轻别。芳草凄迷归路远，子规更叫黄昏月。倚阑干、触处是浓愁，凭谁说。我不厌，尊箓挈。君莫放，笙歌彻。自河南丞相，有兹宾客。一笑何曾千古换，半醺便觉乾坤窄。怕转头、天际望归舟，江山隔。","dynasty":"宋代","title":"满江红（己未四月九日会四明窗）"}
{"author":"吴潜","content":"宿秧青碧稚秧黄，长叶抽苗势已张。田就再耘秋有准，水收积潦旱无伤。老牛引犊挨篱卧，新燕将雏贴水翔。一壑一邱吾亦有，谁怜留滞尚他乡。","dynasty":"宋代","title":"明仲小侄归江浙饯之西渡有感二首其二"}
{"author":"吴潜","content":"家山好，好处是三冬。梨栗甘鲜输地客，鲂鳊肥美献溪翁。醉滴小槽红。识破了，不用计穷通。下泽车安如驷马，市门卒稳似王公。一笑等鸡虫。","dynasty":"宋代","title":"望江南"}
{"author":"吴潜","content":"娇滴滴。婵娟影里曾横笛。曾横笛。一声肠断，一番愁织。隔墙频听无消息。龙吟海底难重觅。难重觅。梅花残了，杏花消得。","dynasty":"宋代","title":"忆秦娥·娇滴滴"}
{"author":"吴潜","content":"风雨一樽酒，此怀谁得知。三春花老后，千里客归时。浩浩人间事，悠悠身外思。君能祛物役，林下早相期。","dynasty":"宋代","title":"送何锡汝"}
{"author":"吴潜","content":"试马东风，且来问、南枝消息。正小墅、几株斜倚，数花轻拆。自有山中幽态度，谁知世上真颜色。叹君家、五岭我双溪，俱成客。长塞管，孤城笛。天未晓，人犹寂。有几多心事，露清月白。好把寒英都放了，莫教春讯能占得。问竹篱、茅舍景如何，惟渠识。","dynasty":"宋代","title":"满江红（梅）"}
{"author":"吴潜","content":"风韵彻。满架平平铺雪。贾女何郎盟共结。睡浓香更冽。春去悄怀怎说。却喜不闻蹄鴂。月夜时来闲蹀屧。故园三载别。","dynasty":"宋代","title":"谒金门·风韵彻"}
{"author":"吴潜","content":"家山好，一室白云中。时唤道人谈命＿，也呼和尚说禅宗。孔佛老和同。淘汰尽，八面总玲珑。欲把捉时无把捉，道虚空后不虚空。且问主人公。","dynasty":"宋代","title":"望江南"}
{"author":"吴潜","content":"酴醾万玉吐幽香，芍药千红护绿裳。好景只供人借看，寻思百计是归强。","dynasty":"宋代","title":"和刘右司见寄六绝一律"}
{"author":"吴潜","content":"秋已老。又是败荷衰草。客子安排归棹了。回头烟树渺。檀板休教歌杳。金兽且教香绕。一醉秋堂秋夜悄。从他霜漏晓。","dynasty":"宋代","title":"谒金门·秋已老"}
{"author":"吴潜","content":"手中拍板袖中槌，赢得逢场弄一回。寄语无门开道者，挑包便好出山来。","dynasty":"宋代","title":"示慧开禅师颂二首"}
{"author":"吴潜","content":"幽幽池馆锁苍苔，万朵芙蓉取次开。却似昭阳旧宫女，含娇只待翠华来。","dynasty":"宋代","title":"陪陈立道中书泛湖二首"}
{"author":"吴潜","content":"见说蓬瀛上界连，谁知只在眼眼前。但须牢踏脚根地，更要放开心里天。世事可怜旋磨蚁，人情争慕集冠蝉。若教禁脔曾知味，不似鱼羹饭泰然。","dynasty":"宋代","title":"出郊再用韵赋三解"}
{"author":"吴潜","content":"安西都护肯辞难，不怕亡胡起怨端。节义士知堪作使，神仙人岂恋为官。寒肩此际如楼耸，眩眼当年似席看。百丈山中谁筑室，是中非隘亦非胖。","dynasty":"宋代","title":"十三四用喜雪韵四首其一"}
{"author":"吴潜","content":"昨日春衫初试。今日春寒犹殢。待得晚风收，独上危楼闲倚。闲倚。闲倚。目断半空烟水。","dynasty":"宋代","title":"如梦令·昨日春衫初试"}
{"author":"吴潜","content":"伐而去之，赋□斫却凡柯，放岩桂、出些头地。从此去，引风披露，畅条昌蕊。待得清香千万斛，且饶老子为知己。趁今宵、新月驾空来，浮觞里。刘安笑，淹留耳。吴猛约，何时是。想故山深处，翠垂金缀。须信人生归去好，他乡未必江山美。问钗头、十二意如何，非吾事。","dynasty":"宋代","title":"满江红"}
{"author":"吴潜","content":"富贵家家遗五虚，不须乞米效颜书。垢除与物重更始，朴散于今暂复初。狡兔迷藏罝谩设，游鱼潜伏网应疎。此恩个个当沾被，莫逐林閒窃芋狙。","dynasty":"宋代","title":"四五用喜雪韵四首"}
{"author":"吴潜","content":"阑干小倚望遥岑，晓霁朝朝换午阴。越鹜已收天外影，吴鸠尚带雨中音。海濒客子秋衔袖，塞上征人夜拊砧。都是一般无意绪，闵劳争柰主恩深。","dynasty":"宋代","title":"七用喜雨韵三首其三"}
{"author":"吴潜","content":"停画鷁。天外水澄烟碧。莫看遨头人似织。今年都老色。最苦今朝离夕。未卜今年归日。生怕晚风消酒力。愁城难借一。","dynasty":"宋代","title":"谒金门·停画鷁"}
{"author":"吴潜","content":"鸥鹭水中洲。夕阳天际流。倚西风、底处危楼。若使中秋无好月，虚过了、一年秋。举眼望云头。蟾光一线不。想孀娥、自古多愁。安得仙师呼鹤驾，将我去、广寒游。","dynasty":"宋代","title":"糖多令/唐多令"}
{"author":"吴潜","content":"寄语头衔水利官，堤防莫作等闲看。田畴虽幸收成早，沟浍犹疑灌溉残。劝课农桑心独苦，丁宁父老吻应乾。米从布袋痴儿事，我辈须知稼穑难。","dynasty":"宋代","title":"五用出郊韵三首其一"}
{"author":"吴潜","content":"把手西园，有山色、波光相对。金马客，明朝飞棹，水肥帆驶。问我年华旬并七，异乡时景春巴二。最堪怜、游子送行人，垂杨外。聊小小，旌旗队。聊且且，笙歌载。正冥濛烟雨，许多情态。南北枝头犹点缀，东西玉畔休辞避。待莼鲈、归思动西风，相携未。","dynasty":"宋代","title":"满江红其六"}
{"author":"吴潜","content":"痴霭顽阴，风扫尽、安排今夕。便放出、一轮金镜，皎然虚碧。照彻肺肝明似水，是中空洞无他物。倚亭皋、搔首问天公，天应识。人共景，都非昔。君共我，俱成客。且相逢一笑，笙歌箫笛。老去可怜杯酒减，醉来谩把阑干拍。便明朝、烟水挂征帆，还相忆。","dynasty":"宋代","title":"满江红·痴霭顽阴"}
{"author":"吴潜","content":"今年快活好重阳，君相都俞尽主张。飞语不容轻点污，细书那更极揄扬。无风无雨稻粱熟，有酒有螯枨橘香。只待防冬平静了，来春衣锦又还乡。","dynasty":"宋代","title":"寄丁丞相"}
{"author":"吴潜","content":"聊把芳尊，殷勤劝、斜阳休坠。吾老矣，难从仙客，采丹丘李。且趁风光一百五，园林尚有残红缀。更忉忉、百舌对般春，声能美。鸾钗绊，游丝细。鸳袖惹，香尘腻。想吴姬越女，踏青才尔。争似江南樗枥社，俚歌声拂行云里。又枝头、梅子正酸时，莺知未。","dynasty":"宋代","title":"满江红其二再和"}
{"author":"吴潜","content":"普博谁云仁道难，剪裁妙巧智之端。都将凡物换英物，尽欲热官成冷官。色即是空随手灭，恩生于害转头看。大千界里毫光彻，稽首惟应礼屈胖。","dynasty":"宋代","title":"十三四用喜雪韵四首其三"}
{"author":"吴潜","content":"倚花傍月。花底歌声彻。最好月筛花影，花月浸、香奇绝。双溪秋月洁。桂棹何时发。客里明朝送客，多少事、且休说。","dynasty":"宋代","title":"霜天晓角·倚花傍月"}
{"author":"吴潜","content":"过了中秋后，今夜月方佳。看来前夜圆满，才自阙些些。扫尽乌云黑雾，放出青霄碧落，恰似我情怀。把酒自斟酌，脱略到形骸。问渠侬，分玉镜，断金钗。少年心事，不知容易鬓边华。千古天同此月，千古人同此兴，不是旋安排。安得高飞去，长以月为家。","dynasty":"宋代","title":"水调歌头（夜来月佳甚，呈景回、自昭二兄。戊午八月十八日）"}
{"author":"吴潜","content":"夫子曳杖逍遥，曾子易箦兢战。圣贤乐天畏天，吴子中通一线。","dynasty":"宋代","title":"谢世颂三首"}
{"author":"吴潜","content":"碧沚堂前瞰水官，只应唤作玉壶看。颇闻秩秩玳筵展，莫遣匆匆银烛残。酒付别肠宁怕窄，诗由广舌不忧乾。老夫孤坐三更月，欲往从之良独难。","dynasty":"宋代","title":"闻同官会碧沚用出郊韵三首"}
{"author":"吴潜","content":"露驿星程，又还控、西风征辔。原自有、孔璋书檄，元龙豪气。蜀道尚惊鼙鼓后，神州正在干戈里。佐元戎、一柱稳擎天，襄之水。功名事，山林计。人易老，时难值。看新丝一发，甚吾衰矣。转首从游十五载，关心契阔三千里。便秋空、边雁落江南，书来未。","dynasty":"宋代","title":"满江红·露驿星程"}
{"author":"吴潜","content":"古希近也，是六十五翁生日。恰就得端阳，艾人当户，朱笔书符大吉。卦气周来从新起，怕白发、苍颜难必。随见定性缘，餐饥眠困，喜无啾唧。盈溢，书生做到，能高官秩。况碌碌儿曹，望郎名郡，叨冒差除不一。积世主恩，满家天禄，婚嫁近来将毕。还自祝，愿早悬车时石家庄，始为收拾。","dynasty":"宋代","title":"二郎神（己未自寿）"}
{"author":"吴潜","content":"谁将讼风伯，谓天懲雨师。天阍几万里，聩聩安得知。","dynasty":"宋代","title":"秋风叹四首"}
{"author":"吴潜","content":"毋烦符祝不祥禁，并遣商羊旱魃沈。自诡何关太守力，谁知最切老婆心。苦身见说汤诛发，沾体曾闻禹堕簪。乾溢两无年大有，君王德泽海千寻。","dynasty":"宋代","title":"六用喜雨韵三首"}
{"author":"吴潜","content":"东风阑槛两三亭，游人步晚晴。蜂回蝶转得能轻。忽然春意生。花未老，酒须倾。劝君休独醒。古来我辈最钟情，举头百舌声。","dynasty":"宋代","title":"醉桃源"}
{"author":"吴潜","content":"正直三神列，慈悲一佛尊。须知真实念，是谓吉祥门。巨浸旋归壑，顽云渐散屯。更凭驱日驭，挥霍照乾坤。","dynasty":"宋代","title":"苦雨吟十首呈同官诸丈"}
{"author":"吴潜","content":"昨日春衫初试。今日春寒犹＿。待得晚风收，独上危楼闲倚，闲倚。闲倚。目断半空烟水。","dynasty":"宋代","title":"如梦令"}
{"author":"吴潜","content":"北岑飞雨过南岑，远嶂晴明近嶂阴。老桧婆娑方午色，孤桐摇落忽秋音。庭稀雁鹜飞符檄，海绝鲸鲵伏斧砧。此是老臣聊报国，仁声敢谓入人深。","dynasty":"宋代","title":"四用喜雨韵三首其三"}
{"author":"吴潜","content":"佳人步玉。待月来弄影，天挂参宿。冷透屏帏，清入肌肤，风敲又听檐竹。前村不管深雪闭，犹自绕、枝南枝北。算平生、此段幽奇，占压百花曾独。闲想罗浮旧恨，有人正醉里，姝翠蛾绿。梦断魂惊，几许凄凉，却是千林梅屋。鸡声野渡溪桥滑，又角引、戍楼悲曲。怎得知、清足亭边，自在杖藜巾幅。梅圣俞诗云：“十分清意足。”余别墅有梅亭，扁日清足。","dynasty":"宋代","title":"疏影"}
{"author":"吴潜","content":"铁瓮古形势，相对立金焦。长江万里东注，晓吹卷惊涛。天际孤云来去，水际孤帆上下，天共水相邀。远岫忽明晦，好景画难描。混隋陈，分宋魏，战孙曹。回头千载陈迹，痴绝倚亭皋。惟有汀边鸥鹭，不管人间兴废，一抹度青霄。安得身飞去，举手谢尘嚣。","dynasty":"宋代","tags":"咏史怀古","title":"水调歌头·焦山"}
{"author":"吴潜","content":"老圃无关锁，放客意中行。颇欣天地开阔，烟钓与云耕。荷长亭亭翠盖，竹长森森翠葆，景致闹装成。几树榴药发，映水色偏明。绮楼空，金屋静，恨难平。鼓笙箫笛，谁怜冷落暗尘扃。回首百年人事，转眼几番今古，日迈月俱征。且尽一杯酒，退步是前程。","dynasty":"宋代","title":"水调歌头（小憩袁氏园用前韵）"}
{"author":"吴潜","content":"伶仃七十翁，间关四千里。纵非烟瘴窟，自无逃生理。去年三伏中，叶舟遡梅水。燥风扇烈日，热喘乘毒气。盘回七十滩，颠顿常惊悸。肌体若分裂，肝肠如擣碎。支持达循州，荒凉一墟市。托迹贡士闱，古屋已颓圮。地湿暗流泉，风雨上不庇。蛇鼠相交罗，蝼蝈声怪异。短垣逼闾阎，檐楹接尺咫。凡民多死丧，哭声常四起。夷或哭其夫，父或哭其子。尔哭我伤怀，伤怀那可止。悲愁复悲愁，憔悴更憔悴。阴阳寇乘之，不觉入腠理。双足先蹒跚，两股更重膇。拥肿大如椽，何止患蹠盭。淫邪复入腹，喘促妨卧寐。脾神与食仇，入口即呕哕。膏肓势日危，和扁何为计。人生固有终，盖棺亦旋已。长儿在道涂，不及见吾毙。老妻对我啼，数仆环雪涕。绵蕞敛形骸，安能备丧礼。孤柩倚中堂，几筵聊复尔。骨肉远不知，邻里各相慰。相慰亦何言，眼眼自相视。龙川水泱泱，敖山云委委。云飞何处归，水流何处止。悠悠旅中魂，云水两迢递。朝廷有至仁，归骨或可觊。魂兮早还家，毋作异乡鬼。","dynasty":"宋代","title":"谢世诗"}
{"author":"吴潜","content":"鸥鹭水中洲。夕阳天际流。倚西风、底处危楼。若使中秋无好月，虚过了、一年秋。举眼望云头。蟾光一线不。想孀娥、自古多愁。安得仙师呼鹤驾，将我去、广寒游。","dynasty":"宋代","title":"糖多令/唐多令"}
{"author":"吴潜","content":"新词唱彻。字字珠玑屑。更有张颠草圣，何止是、成双绝。金粟如霏雪。扫地为芳席。且令诸公一笑，怕明夜、无此月。","dynasty":"宋代","title":"霜天晓角·新词唱彻"}
{"author":"吴潜","content":"从来此地出高官，绮屋连云画里看。十里湖光多样好，百年人事几回残。菰蒲带露枝犹湿，䆉稏逢晴把便乾。乐岁何妨歌乐职，簿书缠缚敢辞难。","dynasty":"宋代","title":"三用出郊韵三首其一"}
{"author":"吴潜","content":"插遍门前杨柳。又是清明时候。岁月不饶人，鬓影星星知否。知否。知否。且尽一杯春酒。","dynasty":"宋代","title":"如梦令·插遍门前杨柳"}
{"author":"吴潜","content":"连樯载米去输官，只得将为乐土看。饷互豚蹄秋愿了，饱均鸡犬午舂残。门前扫刮犁锄净，屋上铺添稾秸乾。识字田夫充长吏，了知图易在思难。","dynasty":"宋代","title":"出郊用劭农韵三首"}
{"author":"吴潜","content":"水光山色尽兜收，老子穿林兴尚悠。眼底有诗皆锦野，心头无事即瀛洲。鷃鸠岂较物和我，蟪蛄何知春与秋。所谓人生行乐耳，如斯逝者可追不。","dynasty":"宋代","title":"出郊用劭农韵三首"}
{"author":"吴潜","content":"怕见书空雁字连，可堪清泪落尊前。谩因上浣休闲日，出见初秋莹净天。人正慕羶争似蚁，谁能换骨蜕如蝉。细思回客吾徒尔，而我何为独不然。","dynasty":"宋代","title":"出郊用劭农韵三首"}
{"author":"吴潜","content":"此时尉侯迭专官，木落郊空最好看。海桧不为时节改，岩花未觉色香残。明堂柱下捐樗散，清庙笾中荐豆乾。天地无私能物物，飞蚊终是负山难。","dynasty":"宋代","title":"出郊再用韵赋三解"}
{"author":"吴潜","content":"山朋水友讯频收，怪我明农事转悠。南墅麋猿专一壑，东溪岛鹜据三洲。人閒颠倒舟移夜，客里凄凉坐阅秋。六十余翁何所恋，金鸡赦了可归不。","dynasty":"宋代","title":"出郊再用韵赋三解"}
{"author":"吴潜","content":"见说蓬瀛上界连，谁知只在眼眼前。但须牢踏脚根地，更要放开心里天。世事可怜旋磨蚁，人情争慕集冠蝉。若教禁脔曾知味，不似鱼羹饭泰然。","dynasty":"宋代","title":"出郊再用韵赋三解"}
{"author":"吴潜","content":"平生惯作牧民官，不作朱幡画戟看。惟有寸心存恻隐，谁怜只手补创残。树蔬人要畦畦润，种麦农便陇陇乾。乍雨乍晴都恰好，老天谁道叫呼难。","dynasty":"宋代","title":"出郊再用韵赋三解"}
{"author":"吴潜","content":"空绡图画几曾收，楼外苍林远更悠。日莫群乌投栎社，天长数雁落芦洲。为谙世上空花景，最喜山中落叶秋。官事渐稀农事丁，携壶挈榼要容不。","dynasty":"宋代","title":"出郊再用韵赋三解"}
{"author":"吴潜","content":"水聚山环旺气连，荣华富贵各搀前。劫从无始认为我，数到有终还是天。晓月园林空唳鹤，晚风亭树谩鸣蝉。寄言世上耽迷者，所美当知非美然。","dynasty":"宋代","title":"出郊再用韵赋三解"}
{"author":"吴潜","content":"老大头皮捉出官，转头重九又看看。莫愁客里黄花负，只恐尊前白日残。喜得赐封天燧息，愿他入塞帝巴乾。丰年喜色眉尖上，一笑相携肯作难。","dynasty":"宋代","title":"出郊再用韵赋三解"}
{"author":"吴潜","content":"午香一缕篆烟收，欹枕方床此景悠。便觉梦寻桃叶渡，不知身在菊花洲。簿书堆里挨排日，砧杵声中断送秋。坏户蛰虫犹识候，人生知觉似渠不。","dynasty":"宋代","title":"出郊再用韵赋三解"}
{"author":"吴潜","content":"窗草池莲乐意连，一帆直到太虚前。拈来瓦砾无非道，触处鸢鱼共此天。鹑固珍羞元是鼠，蜣虽秽物却为蝉。神奇臭腐相更禅，妙理谁知所以然。","dynasty":"宋代","title":"出郊再用韵赋三解"}
{"author":"吴潜","content":"门前春水滑，柳外夕阳斜。欲识春风面，满城桃李花。","dynasty":"宋代","title":"春日杂咏"}
{"author":"吴潜","content":"无流无派亦无源，粝食充饥衲御寒。直下承当直下了，有何佛祖有何传。","dynasty":"宋代","title":"代为大川重说偈言"}
{"author":"吴潜","content":"东西南北幸同官，休作班荆解后看。一笑喜逢粳秫贱，相攀莫待菊茱残。沙鸥点点投波没，檐鹊声声带日乾。美景良辰同赏乐，四并谁道古来难。","dynasty":"宋代","title":"登延庆佛阁用出郊韵三首"}
{"author":"吴潜","content":"高阁都将万象收，凭栏睇望兴何悠。张郎遯世谁家谷，孙子成仙何处洲。风雨喜无临九日，江山幸有答三秋。年丰市井多欢笑，老子婆婆亦可不。","dynasty":"宋代","title":"登延庆佛阁用出郊韵三首"}
{"author":"吴潜","content":"远峰近嶂似环连，拥翠排青到面前。可圣可贤桑落酒，不寒不暖菊花天。吐吞湖海酎金兕，批判烟云挥玉蝉。此客坐中应不欠，逢场何惜一跫然。","dynasty":"宋代","title":"登延庆佛阁用出郊韵三首"}
{"author":"吴潜","content":"鄮山深处古明州，新有江南客倚楼。凤阙天连便望日，蛟门海晏不惊秋。头颅已迫残年景，身口聊为卒岁谋。萧飒西风吹败叶，满眶清泪自难收。","dynasty":"宋代","title":"登镇海楼"}
{"author":"吴潜","content":"当年脱却戏衫回，又被官差唤出来。疾恶念轻缘练历，好名心懒为摧。莫愁白发家千里，且对黄花酒一杯。信美江山非我土，倚空凝竚更徘徊。","dynasty":"宋代","title":"对黄花"}
{"author":"吴潜","content":"尘里光阴梦里残，西湖莫厌白时看。落花飞絮将春去，断雨零云入暮寒。白发催人愁远道，青山笑我恋微官。浮生要足何缘足，枝上鹪鹩尽自安。","dynasty":"宋代","title":"泛湖次韵"}
{"author":"吴潜","content":"丁年曾授此东州，恳恳笺天得罢休。七上八下忽九闰，十洲三岛终一游。人言官贵体当重，自笑儿痴病未瘳。只为君恩深莫报，明年春尽得归不。","dynasty":"宋代","title":"分定"}
{"author":"吴潜","content":"荆溪惠子鬓鬅鬙，义理钻研到粹精。允以名堂由意实，漫云从仕但心亨。一窗春草无穷意，四壁秋蛩不断声。若向此中能领会，始知持敬造存诚。","dynasty":"宋代","title":"赋惠计院允堂"}
{"author":"吴潜","content":"小队旌旗西郭头，笋舆缓步年农畴。十分田有九分闢，今岁人无去岁忧。贴水新秧头欲起，连云宿麦颔都收。天怜老子勤民瘼，赐与丰年不待分。","dynasty":"宋代","title":"高桥舟中二首"}
{"author":"吴潜","content":"小麦青青大麦黄，海乡风物亦江乡。篮铺蚕种提归急，肩夯牛犂出去忙。春涨半篙波潋滟，晓山一带色微茫。东风客子思归切，不待啼鹃也断肠。","dynasty":"宋代","title":"高桥舟中二首"}
{"author":"吴潜","content":"倦听衙官报两衙，出门山水即吾家。浅深碧绿湖田稻，浓淡红黄野岸花。草草人生知有限，悠悠客恨自无涯。凉颸特为驱袢暑，白鸟青天万里赊。","dynasty":"宋代","title":"赓刘自昭出郊佳什"}
{"author":"吴潜","content":"韪轩吾石友，相从三十年。舌本多文献，胸笥皆简编。脊梁硬於铁，虽贫不言钱。古井波愈静，老干骨尤坚。眨眼七十翁，酡颜蚋银髯。辞我归旧隐，从此将终焉。我怀虽恻楚，君意难弃捐。顾我亦岁徂，华发蒙其颠。君王念帷盖，高车会当悬。尔汝一蘧庐，日月双弹圆。合离与聚散，暮景必复然。以兹强排遣，送君鄞水边。空江涨夏潦，远山生夕烟。野鸟投林飞，渔舟冲浦还。万物各有适，人生且随缘。江东企西浙，道里无半千。幸及身强健，尚可相周旋。所愧韩魏公，不能官老泉。","dynasty":"宋代","title":"古风一首送常明仲还里社"}
{"author":"吴潜","content":"何年神物为堙幽，时见虹光射斗牛。出匣试来霜刃暗，倚天立处土花浮。躄膏新淬冰泉洁，锦带横悬鬼魅愁。不是张华能博物，黄尘满眼欲何求。","dynasty":"宋代","title":"古剑"}
{"author":"吴潜","content":"夷狄为阴中国阳，岂容羊犬更鸱张。捷书一纸来从广，凯奏连旗至自扬。尽瘁元臣食放箸，偷安老守寝凝香。但怜此土非吾土，岁晚天寒忆故乡。","dynasty":"宋代","title":"和丁丞相"}
{"author":"吴潜","content":"小借园林一饷閒，相携送客上天关。頺龄晚岁凄凉里，今日明朝聚散閒。极目烟云方渺渺，满蹊桃李正斑斑。老来尚被冠裳缚，坐对渔舟亦厚颜。","dynasty":"宋代","title":"和惠检阅送胡计院韵"}
{"author":"洪升","content":"寒色孤村幕，悲风四野闻。溪深难受雪，山冻不流云。鸥鹭飞难辨，沙汀望莫分。野桥梅几树，并是白纷纷。","dynasty":"清代","tags":"冬天，写雪","title":"雪望"}
{"author":"洪升","content":"雾隐前山烧，林开小市灯。软沙平受月，春水细流冰。远望穷高下，孤怀感废兴。白头遗老在，指点十三陵。","dynasty":"清代","title":"京东杂感"}
{"author":"洪升","content":"宋家丞相后，乔木到如今。之子独古处，对人无俗心。偶来京洛道，旋反敬亭阴。芳草白云外，春山深复深。","dynasty":"清代","title":"送吴位三归宣城"}
{"author":"洪升","content":"寒色孤村暮，悲风四野闻。溪深难受雪，山冻不流云。鸥鹭飞难辨，汀沙望莫分。野桥梅几树，并是白纷纷。","dynasty":"清代","title":"雪望"}
{"author":"洪升","content":"乱石绕东蒙，崎岖古道通。一身千里外，匹马万山中。密树遥遮日，轻花细逐风。望云双泪落，岂是为途穷！","dynasty":"清代","title":"蒙山道中"}
{"author":"洪升","content":"七度逢寒食，何曾扫墓田。他乡长儿女，故国隔山川。明月飞乌鹊，空山叫杜鹃。高堂添白发，朝夕泪如泉。","dynasty":"清代","title":"寒食"}
{"author":"洪升","content":"闻君昨日到长安，驿路风尘乍解鞍。古寺楼台高避暑，晴天松柏昼生寒。亲知把臂他乡少，贫贱论交此地难。我自飘零归未得，秋江劝尔弄渔竿。","dynasty":"清代","title":"柬李东琪"}
{"author":"洪升","content":"巑岏岭势矗仙霞，阻遏妖氛建虎牙。障日丛篁宁容骑，连云列戟不通鸦。居人乱后惟荒垒，巢燕归来止数家。一片夕阳横白骨，江枫红作战场花。","dynasty":"清代","title":"衢州杂感"}
{"author":"洪升","content":"匹马嘶荒野，群山拥乱云。迢迢二千里，去哭信陵君。","dynasty":"清代","title":"将游大梁"}
{"author":"洪升","content":"春明门外酒楼高，称体新裁蜀锦袍。花里一声歌《子夜》，当筵脱与郑樱桃。","dynasty":"清代","title":"公子行"}
{"author":"洪升","content":"逃却高名远俗尘，披裘泽畔独垂纶。千秋一个刘文叔，记得微时有故人。","dynasty":"清代","title":"钓台"}
{"author":"洪升","content":"君问西泠陆讲山，飘然一钵竟忘还。乘云或化孤飞鹤，来往天台雁宕间。","dynasty":"清代","title":"答友人"}
{"author":"洪升","content":"胜国巡游地，孤城有废宫。周垣春草外，园殿夕阳下。狐搰沙翻雪，鸱蹲树啸风。唯馀旧村落，鸡犬似新丰。","dynasty":"清代","title":"京东杂感"}
{"author":"洪升","content":"先贤逝已久，予亦宿石门。天寒鸟自归，林表斜阳昏。吏隐计难得，讵知忧世屯。栖栖终短褐，此意向谁言？","dynasty":"清代","title":"石门"}
{"author":"洪升","content":"夜发蓟丘道，马蹄踏霜华。月照千里白，不辨冰与沙。行行三十里，始闻啼曙鸦。朔风起何处，隐隐鸣悲笳。徒侣惨不乐，从者咸咨嗟。扬鞭强笑语，前村有酒家。","dynasty":"清代","title":"征途晓发"}
{"author":"费砚","content":"西泠桥畔水泠泠，坐爱孤山四照亭。社结十年昌颉籀，泉留一滴润琼瑛。跫然屐响忻邻友，偶尔形忘恋旧盟。立尽斜阳秋已晚，黄华老大笑颜酲。","dynasty":"近代","title":"甲寅九秋同人集金石书画会于西泠印社适四照亭落成占此黏壁"}
{"author":"丁浚明","content":"从前谑浪今收拾，尽听人呼张大王。","dynasty":"宋代","title":"句"}
{"author":"陈必敬","content":"公为名利隐，我为名利来。羞见先生面，黄昏过钓台。","dynasty":"宋代","title":"钓台二首"}
{"author":"高顺贞","content":"晨起慵临镜，开窗曙色微。梦随啼鸟散，愁逐落花飞。时节看频换，行人尚未归。遥怜驿路柳，霏絮点征衣。","dynasty":"清代","title":"晨起"}
{"author":"高顺贞","content":"极目郊原阔，篮舆趁晓行。远山环郭峙，古木抱村生。海气连云润，沙田积雨平。无材惭佐治，入境畏官声。","dynasty":"清代","title":"昌黎道中柬外其一"}
{"author":"高顺贞","content":"天险何年辟翠螺，銮舆想见昔经过。山连上谷秋声壮，地近卢龙朔气多。曲涧成群嘶牧马，危岩作阵走明驼。时清不用防边戍，裕国长输例税科。","dynasty":"清代","title":"初至居庸"}
{"author":"高顺贞","content":"邑属韩公后，遗型万代观。士敦文定富，民朴政宜宽。地势雄堪镇，岚光秀可餐。高风与形胜，瞻仰藉微官。万井人烟集，相看等一家。察情周疾苦，问俗到桑麻。吾道诚能尽，民生自有涯。蒲鞭虽示辱，黎庶莫轻加。折狱须仁术，如山案定时。是非容己判，得失有天知。此俸能无愧，斯民未可欺。愿君常懔念，止水寸心期。","dynasty":"清代","title":"昌黎道中柬外其二"}
{"author":"刘安","content":"　　近塞上之人，有善术者，马无故亡而入胡。人皆吊之，其父曰：“此何遽不为福乎？”居数月，其马将胡骏马而归。人皆贺之，其父曰：“此何遽不能为祸乎？”家富良马，其子好骑，堕而折其髀。人皆吊之，其父曰：“此何遽不为福乎？”居一年，胡人大入塞，丁壮者引弦而战。近塞之人，死者十九。此独以跛之故，父子相保。","dynasty":"两汉","tags":"初中文言文，哲理，故事","title":"塞翁失马"}
{"author":"刘安","content":"煌煌上天照下土兮，知我好道公来下兮。公将与予生毛羽兮，超腾青云蹈梁甫兮。观见瑶光过北斗兮，驰乘风云使玉女兮。含精吐气嚼芝草兮，悠悠将将天相保兮。","dynasty":"两汉","title":"八公操"}
{"author":"复礼","content":"真法性本净，妄念何由起？从真有妄生，此妄何所止？无初即无末，有终应有始。无始而无终，长怀懵兹理。愿为开玄妙，析之出生死。","dynasty":"唐代","title":"真妄偈"}
{"author":"冯澄","content":"编阑春思倩吟鞭，著面和风软似绵。黄犊乌犍秧谷候，雄蜂雌蝶菜花天。把锄健妇踏烟垄，抱瓮丈人分野泉。忙事关心在何处？流莺不听听啼鹃。","dynasty":"宋代","title":"春日田园杂兴"}
{"author":"傅增淯","content":"积寒破荒屯，迸出众山皭。三望到地平，一峰横天拓。途长日下舂，行役苦煎灼。初陟缘陂陀，渐进度{山厄}岝。涩隃绠汲井，退速水泻壑。后顾辟百夫，前猛厉双笮。陷淖雪泥融，坚滑冰垒薄。既再接再厉，乃一前一却。锐进进步饶，奔殿殿陈托。其上属绾毂，厥象肖张膊。晴明已巑岏，冥行倍局躩。活泼泼地时，如涂涂附谑。登顿驭朽惩，临深遽叱莫。舍舆而徒行，履险傔从约。济胜鲜飞筇，尔能期奏各。凌风风冷冷，俯地地漠漠。拗折峡角长，峭立壁面削。秉烛黑如磐，星火耿馀爝。细路并猱争，积泞蹙鱼𥈭。扶危承厥肘，踏实忖以脚。罥藤衽屡摄，触石手暗摸。磨旋蚁延缘，旁行蟹郭索。突出悬万仞，凭虚寄一箨。坎循倒马痕，势压饥鹰掠。娲补陷未弥，灵劈迹犹崿。既窈兮冥兮，亦波若磔若。或逼窄叠迹，复争道急著。似蔡州雪入，如昆仑夜搏。奇局成独往，偶趋致众愕。悸魄重渊升，险语半天落。之旋摩层巅，旷若出虚霩。皓洁映渊茫，问汛乡导遌。陈仓竟汉袭，阴平乃邓踱。吓煞岭同怵，惶恐滩犹怍。禅地回证初，陈迹积感作。吁嗟七圣迷，终待五丁凿。徘徊三叹息，藉慰百维度。泥滓亦偶然，平坡悟理钥。王道本夷庚，设险岂犹昨。敢告良有司，馀地盍留绰。","dynasty":"清代","title":"雪夜度安南鹅翅膀"}
{"author":"傅增淯","content":"昆仑地脊控八方，南方一干支夜郎。上薄昆明下五岭，中间脉络纷开张。迸地突出罗万菌，攒天拥簇森千枪。到此划然成巨堑，滇黔锁钥真金汤。我行积日苦堕雾，今日顿觉神飞扬。试登绝顶一怅望，如辟混沌开天荒。禹迹晦昧遗疏凿，厥宅殷土尤茫茫。二盘源处近黑水，三危傅会同荒唐。磨岩强被诸葛碣，将军名岭谁能详。却思当关据形胜，一夫足使千夫僵。鸡岭对峙殊险易，纡筹坐令输批吭。朅来承平二百载，芟夷荆棘成康庄。阆风蹀马同下视，仿佛华碧河流黄。四十三盘穷践跞，拟坐眢井窥天阊。墨客争摩晒甲上，白云不使红岩藏。灞陵一勺山一垤，省识擘画资维纲。耕凿相忘陵谷险，田流㶁㶁皆琼浆。犵鸟蛮花各自媚，那知世外多沧桑。大坡顶上重回首，但见野鹘凌风翔。浮空万象随变灭，白日欲赤青天苍。","dynasty":"清代","title":"庚子春初自兴义按试回雨雪载途连日大雾道经关索岭适值开霁俯仰流连偶然有作"}
{"author":"王驾","content":"雨前初见花间蕊，雨后兼无叶里花。蛱蝶飞来过墙去，却疑春色在邻家。(版本一)雨前初见花间蕊，雨后全无叶底花。蜂蝶纷纷过墙去，却疑春色在邻家。(版本二)","dynasty":"唐代","tags":"惜春，春天，写雨，写景","title":"雨晴"}
{"author":"王驾","content":"鹅湖山下稻粱肥，豚栅鸡栖半掩扉。桑柘影斜春社散，家家扶得醉人归。","dynasty":"唐代","tags":"节日，农村，生活","title":"社日"}
{"author":"王驾","content":"非惟消旱暑，且喜救生民。天地如蒸湿，园林似却春。洗风清枕簟，换夜失埃尘。又作丰年望，田夫笑向人。","dynasty":"唐代","title":"夏雨"}
{"author":"王驾","content":"邻笛寒吹日落初，旧居今已别人居。乱来儿侄皆分散，惆怅僧房认得书。","dynasty":"唐代","title":"过故友居"}
{"author":"王驾","content":"忆昔争游曲水滨，未春长有探春人。游春人尽空池在，直至春深不似春。","dynasty":"唐代","title":"乱后曲江（一作羊士谔诗）"}
{"author":"王驾","content":"乱后寄僧居，看花恨有馀。香宜闲静立，态似别离初。朵密红相照，栏低画不如。狂风任吹却，最共野人疏。","dynasty":"唐代","title":"次韵和卢先辈避难寺居看牡丹"}
{"author":"王驾","content":"记得兰亭祓禊辰，今朝兼是永和春。一觞一咏无诗侣，病倚山窗忆故人。","dynasty":"唐代","title":"永和县上已"}
{"author":"晁宗悫","content":"鍊矿成金得宝珍，鍊情成性合天真。相逢此理交谈者，千百人中无一人。","dynasty":"宋代","title":"诗一首"}
{"author":"吴琚","content":"岸柳可藏鸦。路转溪斜。忘机鸥鹭立汀沙。咫尺钟山迷望眼，一半云遮。临水整乌纱。两鬓苍华。故乡心事在天涯。几日不来春便老，开尽桃花。","dynasty":"宋代","tags":"写景，壮志难酬","title":"浪淘沙·岸柳可藏鸦"}
{"author":"吴琚","content":"玉虹遥挂，望青山隐隐，一眉如抹。忽觉天风吹海立，好似春霆初发。白马凌空，琼鳌驾水，日夜朝天阙。飞龙舞凤，郁葱环拱吴越。此景天下应无，东南形胜，伟观真奇绝。好是吴儿飞彩帜，蹴起一江秋雪。黄屋天临，水犀云拥，看击中流楫。晚来波静，海门飞上明月。","dynasty":"宋代","title":"酹江月"}
{"author":"吴琚","content":"云叶弄轻阴。屋角鸠鸣。青梅著子欲生仁。冷落江天寒食雨，花事关情。池馆昼盈盈。人醉寒轻。一川芳草只销凝。时有入帘新燕子，明日清明。","dynasty":"宋代","title":"浪淘沙·云叶弄轻阴"}
{"author":"吴琚","content":"昔爱山樵书，今踏山樵路。江边春事动，梅柳皆可赋。荦确石径微，白浪洒衣履。临渊鱼龙惊，扪崖猿鸟惧。古刻难细读，断缺苍藓护。岁月岂易考，书法但增慕。摩挲复三叹，欲去还小住。习气未扫除，齿发恨迟暮。华亭鹤自归，长江只东注。寂寥千古意，落日起烟雾。","dynasty":"宋代","title":"春日焦山观瘞鹤铭"}
{"author":"吴琚","content":"细看爽气无朝暮，浪说元规尘污人。","dynasty":"宋代","title":"句"}
{"author":"吴琚","content":"春归百卉今无岁，独立清微殿阁风。","dynasty":"宋代","title":"句"}
{"author":"吴琚","content":"牡丹乘春芳，风雨苦相妒。朝来小庭中，零落已无数。魂销梓泽国，肠断马嵬路。尽日向栏干，踟蹰不能去。","dynasty":"宋代","title":"牡丹"}
{"author":"吴琚","content":"春归百卉今无几，独立清微殿阁风。","dynasty":"宋代","title":"句其二"}
{"author":"吴琚","content":"紫皇高宴萧台，双成戏击琼包碎。何人为把，银河水翦，甲兵都洗。玉样乾坤，八荒同色，了无尘翳。喜冰销太液，暖融鳷鹊，端门晓、班初退。圣主忧民深意。转鸿钧、满天和气。太平有象，三宫二圣，万年千岁。双玉杯深，五云楼迥，不妨频醉。细看来、不是飞花，片片是、丰年瑞。","dynasty":"宋代","title":"水龙吟"}
{"author":"吴琚","content":"我来浮玉，似凭陵沧海，蹑金鳌背。又若骑鲸游汗漫，飞入八荒之外。钟鼓传声，楼台倒影，不类人间世。徘徊吟眺，恨无陶谢酬对。今古潮落潮生，问英雄多少，与江俱逝。直欲乘风归阆苑，疑是三生习气。未辨鱼蓑，先盟鸥鹭，奈卜邻无地。从今清夜，梦魂应绕空翠。","dynasty":"宋代","title":"念奴娇"}
{"author":"吴琚","content":"彩仗鞭春。鹅毛飞管，斗柄回寅。拂面东风，虽然料峭，毕竟寒轻。戴花折柳心情。怎挨得、元宵放灯。不是今朝，有些残雪，先去踏青。","dynasty":"宋代","title":"柳梢青（元月立春）"}
{"author":"冯士颐","content":"与郎情重为郎容，南北相看只两峰。请看双投桥下水，新开两朵玉芙蓉。","dynasty":"元代","title":"和西湖竹枝词"}
{"author":"路德延","content":"一种灵苗异，天然体性虚。叶如斜界纸，心似倒抽书。","dynasty":"唐代","title":"芭蕉（数岁时作，传于都下）"}
{"author":"路德延","content":"情态任天然，桃红两颊鲜。乍行人共看，初语客多怜。臂膊肥如瓠，肌肤软胜绵。长头才覆额，分角渐垂肩。散诞无尘虑，逍遥占地仙。排衙朱阁上，喝道画堂前。合调歌杨柳，齐声踏采莲。走堤行细雨，奔巷趁轻烟。嫩竹乘为马，新蒲折作鞭。莺雏金镟系，猫子彩丝牵。拥鹤归晴岛，驱鹅入暖泉。杨花争弄雪，榆叶共收钱。锡镜当胸挂，银珠对耳悬。头依苍鹘裹，袖学柘枝揎。酒殢丹砂暖，茶催小玉煎。频邀筹箸挣，时乞绣针穿。宝箧拏红豆，妆奁拾翠钿。戏袍披按褥，劣帽戴靴毡。展画趋三圣，开屏笑七贤。贮怀青杏小，垂额绿荷圆。惊滴沾罗泪，娇流污锦涎。倦书饶娅姹，憎药巧迁延。弄帐鸾绡映，藏衾凤绮缠。指敲迎使鼓，筋拨赛神弦。帘拂鱼钩动，筝推雁柱偏。棋图添路画，笛管欠声镌。恼客初酣睡，惊僧半入禅。寻蛛穷屋瓦，探雀遍楼椽。抛果忙开口，藏钩乱出拳。夜分围榾柮，聚朝打秋千。折竹装泥燕，添丝放纸鸢。互夸轮水碓，相教放风旋。旗小裁红绢，书幽截碧笺。远铺张鸽网，低控射蝇弦。詀语时时道，谣歌处处传。匿窗眉乍曲，遮路臂相连。斗草当春径，争球出晚田。柳傍慵独坐，花底困横眠。等鹊前篱畔，听蛩伏砌边。傍枝粘舞蝶，隈树捉鸣蝉。平岛夸趫上，层崖逞捷缘。嫩苔车迹小，深雪履痕全。竞指云生岫，齐呼月上天。蚁窠寻径劚，蜂穴绕阶填。樵唱回深岭，牛歌下远川。垒柴为屋木，和土作盘筵。险砌高台石，危跳峻塔砖。忽升邻舍树，偷上后池船。项橐称师日，甘罗作相年。明时方任德，劝尔减狂颠。","dynasty":"唐代","title":"小儿诗"}
{"author":"路德延","content":"不是上台知姓字，五花宾馆敢从容。（《上成汭》，见《南部新书》。荆南旧有五花馆，待宾上地，故云）","dynasty":"唐代","title":"句"}
{"author":"路德延","content":"初骑竹马咏芭蕉，尝忝名卿诵满朝。五字便容趋绛帐，一枝寻许折丹霄。岂知流落萍蓬远，不觉推迁岁月遥。国境未安身未立，至今颜巷守箪瓢。","dynasty":"唐代","title":"感旧诗"}
{"author":"陈廷敬","content":"晋国强天下，秦关限域中。兵车千乘合，血气万方同。紫塞连天险，黄河划地雄。虎狼休纵逸，父老愿从戎。","dynasty":"清代","title":"晋国"}
{"author":"陈廷敬","content":"壁垒高楼壮，旌旗古镇尊。塞风春不断，边日昼长昏。悲角关楼动，孤城海气翻。往来凭吊意，辞赋欲销魂。","dynasty":"清代","title":"关楼"}
{"author":"陈廷敬","content":"山阳笛里声，凄断催人去。遥遥河上帆，渺渺烟中树。回首蓬莱宫，高话沧洲趣。何处君钓游，远道犹反顾。","dynasty":"清代","title":"晚泊青县怀励文恪公"}
{"author":"陈廷敬","content":"三伏向尽朱火藏，炎蒸未已愁中肠。流萤入帘故宛转，明星照席何低昂。琴书休夏年力异，药饵经时归兴长。焉得清溪千尺水，与君濯足临沧浪。","dynasty":"清代","title":"夏夜怀玉溪旧隐寄张灵璧四辅"}
{"author":"陈廷敬","content":"真见长安似弈棋，故山回首烂柯迟。古松流水幽寻后，清簟疏帘对坐时。旧垒沧桑初历乱，曙天星斗忽参差。只应万事推枰外，夜雨秋灯话后期。","dynasty":"清代","title":"张东山少司寇宅观弈"}
{"author":"陈廷敬","content":"关南沧海浮天白，漠北连峰拔地青。一片山河围鄣塞，几家烟火接边庭。辽歌调苦风还断，芦酒愁多夜易醒。却喜皇威临绝域，镇东门户不须扃。","dynasty":"清代","title":"出关门百里宿沙河站"}
{"author":"陈廷敬","content":"阁道云山仗外峰，朝回请急未从容。再来父老看司马，此去乾坤有卧龙。梦绕细旃闻夜雨，春回长乐远疏钟。知公未稳江湖兴，民隐还须达九重。","dynasty":"清代","title":"送少师卫公致政还曲沃"}
{"author":"陈廷敬","content":"摩诘遗诗画意闲，烟云粉本有无间。风流一变添文采，小李将军著色山。","dynasty":"清代","title":"题窦晼画晼其一"}
{"author":"陈廷敬","content":"春蚓秋蛇虿尾钩，家鸡野鹜岂同俦。祇应落墨惊纨扇，画作桓家乌牸牛。","dynasty":"清代","title":"题窦晼画晼其二"}
{"author":"陈廷敬","content":"炊熟黄梁已是迟，海门归路几人知？却怜朝市纷纷客，怕说卢生梦醒时。","dynasty":"清代","title":"邯郸道上"}
{"author":"陈廷敬","content":"昔者与孙吴，玩月城西亭。萧萧天风来，万里摇青冥。寒空荡圜魄，惊鸟群悲鸣。明镫曜曲房，渌酒凄以清。短歌易慷慨，良时伤我情。奄忽浮云驰，踯躅东南征。光景不可驻，奔落如流星。二子渺江湖，芳颜坐凋零。四海何寂寥，独处思平生。惟我与君子，绸缪结至精。遥夜命俦匹，羽觞罗中庭。清浅河汉流，金波正泠泠。濡翰发妙制，朱弦激新声。今日不为乐，别后徒屏营。","dynasty":"清代","title":"十五夜北山见过有怀孙吴二子"}
{"author":"陈廷敬","content":"日隐原上村，秋阴起桑柘。杳杳随烟钟，悠悠远峰下。境空放梵长，天迥飞云泻。松门晚色静，碧草净可藉。风吹篱边花，寒香正盈把。薄游涉清旷，所历向潇洒。乐幽抵嗜芰，味道如啖蔗。至人患有身，矧复簪缨假。息心同冥寥，聊此絷吾马。","dynasty":"清代","title":"龙泉寺下院"}
{"author":"陈廷敬","content":"寒夜凛客心，鸡鸣车毂动。节往如逝湍，光景一玩弄。颇爱幽窗梅，著花破严冻。天公怜寂寞，物能竞喧閧。飞霜点衣裘，风埃暗驺从。我生樗散徒，不材因自纵。山泽赏四友，竹经从二仲。息景偃东冈，获享水石贡。冷梅坼冰雪，析析柯屡重。卧压短檐日，疏影杂禽哢。有时但孤吟，祇供樵厮讽。默想苦寒夜，戚若念前痛。光宠谢少俊，鞍马事上雍。未招罗浮魂，骤牵春明梦。何当十年计，绕屋手溉种。春风吹白日，羲驭不得鞚。别后绮窗前，何人镫火共。枝间挂桐花，池上蹲老凤。遥忆黄叶山，谁扫青螺洞。待我花下归，白酒酿百瓮。","dynasty":"清代","title":"梅花用坡公次李公择韵"}
{"author":"陈廷敬","content":"半林乔木樊川村，数株梅花牵梦魂。媌娥靡曼不挂眼，夭桃野杏为狂昏。一廛未安扬子宅，五亩欲老香山园。玉妃鬖髿露身手，暗香冷艳来相温。有时先生春睡美，绮窗唤起惊朝暾。经寒故尝却罗幔，避风勤与关柴门。翻笑孤山林处士，拥衾对花花无言。只今人去花寂寞，谁怜落月闲清尊。","dynasty":"清代","title":"忆樊川梅花用东坡松风亭梅花韵"}
{"author":"陈廷敬","content":"吾闻潇湘洞庭烟尘中，沧洲不合容渔翁。今之画图尚复尔，孤舟渺渺寒林东。远峰青冥水云白，秋树苍莽枫叶赤。草木曾无战伐愁，溪山欲老菰芦客。李生雅好江海奇，张帆鼓楫游何时。且当结束事鞍马，与子射猎南山陲。","dynasty":"清代","title":"书湘北秋水渔父图"}
{"author":"陈廷敬","content":"春残龙尾横斜道，羸骖退食随年少。文书丛里过东风，欲写幽怀何处好。天晴古陂南城南，城阴水碧金沙潭。是日宿雨林景澹，微波流影青于蓝。寺前野亭向冥寞，狂飙吹尘暗廖廓。杂花红蕊寒且禁，幸不逢花怅零落。亭中袅窕西楼开，远烟空翠山光来。渼陂波涛琉璃色，汉江春酒蒲桃醅。直须对此衔金杯，捶琴击筑心徒哀。苍茫万事渺如昨，几度落日轩辕台。凤兮栖栖不得意，东山绣斧流言忌。古来贤圣亦复尔，醉舞高歌吾老矣。回头笑谢新少年，一生羞为时人怜。","dynasty":"清代","title":"城南黑龙潭寺西楼对酒歌"}
{"author":"陈廷敬","content":"驱车巷南来巷东，寺西老树斜阳红。黄叶到门落可数，秋色入眼庭华浓。故人怜我心迹同，开颜握手霜天空。论文细欲霏玉屑，说剑壮可生雄风。竟须潇洒微官外，休论艰难万事中。感君义气相裴回，古来贤达甘尘埃。萧萧易水风增哀，蔓草已没黄金台。男儿在时得钱勤，买醉，不见古人白骨缠苍苔。","dynasty":"清代","title":"晚过杨编修尔茂"}
{"author":"陈廷敬","content":"沁川先生尝乐饥，一生高视世不羁。西崖古道蓬蒿齐，小亭昼闭春阴移。我时徒步往见之，颜色渥丹霜鬓滋。年近九十心胆奇，大书洒墨光淋漓。短札细字如毫丝，方瞳炯如岩电垂。仙者缥缈高莫追，浮丘洪崖世难知。吾徒缩手归来时，赤松黄石吁可师。","dynasty":"清代","title":"赠韩少室山人"}
{"author":"陈廷敬","content":"十有四年春，惟三月日吉。枚卜择近臣，学士登密勿。搢绅贺于朝，处士庆于室。佥曰帝知人，吾等夙愿毕。公无得志容，庭馆转萧瑟。公诚王者佐，生平学稷契。致君慕尧舜，自此见施设。铜扉半夜开，沙堤带月出。暮读书百篇，朝入语移日。劳瘁咫尺地，欲使万国活。时方事南征，戎马久未歇。黎元尚疮痍，原野恐骚屑。晴风卷旌旗，三农乍起垡。况我仁义师，忍此田间物。公为民请命，闻者感心骨。数日政事堂，丝纶慰饥渴。中朝相司马，姓字及走卒。身当画凌烟，名其悬日月。昔时同学人，翘首望回斡。","dynasty":"清代","title":"赠孝感相公"}
{"author":"陈廷敬","content":"阑珊夜雨鸡鸣号，关山梦回心魂劳。我所怀思渺天末，凉风一起秋萧条。美人昔赠《相逢篇》，吴绡三尺森琼瑶。今晨晓窗坐展玩，我欲报之情郁陶。忆昔相逢客京辇，城南华径纷招要。酒酣惆怅秋灯红，羡我鬓发漆黑同。即今倏忽别四载，头上己有霜枯蓬。眼前诸子几人在，浮云沟水驰西东。万事回头泪沾臆，人生朝露谁能必。楚泽难招宋玉魂，缑山不返王乔舄。二子歌词自绝尘，声华烂漫今何益。男儿七尺良可哀，生存华屋终黄埃。儒术用世行已矣，浮名寂寞何为哉！不如放意游八极，扫除文字栖渊默。未断尘情忆远人，茫茫江水分南北。","dynasty":"清代","title":"施愚山见寄长歌和答"}
{"author":"卢汝弼","content":"朔风吹雪透刀瘢，饮马长城窟更寒。半夜火来知有敌，一时齐保贺兰山。","dynasty":"唐代","tags":"边塞，生活","title":"和李秀才边庭四时怨·其四"}
{"author":"卢汝弼","content":"叶满苔阶杵满城，此中多恨恨难平。疏檐看织蟏蛸网，暗隙愁听蟋蟀声。醉卧欲抛羁客思，梦归偏动故乡情。觉来独步长廊下，半夜西风吹月明。","dynasty":"唐代","title":"秋夕寓居精舍书事"}
{"author":"卢汝弼","content":"春风昨夜到榆关，故国烟花想已残。少妇不知归不得，朝朝应上望夫山。卢龙塞外草初肥，雁乳平芜晓不飞。乡国近来音信断，至今犹自著寒衣。八月霜飞柳半黄，蓬根吹断雁南翔。陇头流水关山月，泣上龙堆望故乡。朔风吹雪透刀瘢，饮马长城窟更寒。半夜火来知有敌，一时齐保贺兰山。","dynasty":"唐代","title":"和李秀才边庭四时怨"}
{"author":"卢汝弼","content":"双浮双浴傍苔矶，蓼浦兰皋绣帐帏。长羡鹭鸶能洁白，不随鸂鶒斗毛衣。霞侵绿渚香衾暖，楼倚青云殿瓦飞。应笑随阳沙漠雁，洞庭烟暖又思归。","dynasty":"唐代","title":"鸳鸯"}
{"author":"卢汝弼","content":"秋风萧瑟静埃氛，边雁迎风响咽群。瀚海应嫌霜下早，湘川偏爱草初薰。芦洲宿处依沙岸，榆塞飞时度晚云。何处最添羁客恨，竹窗残月酒醒闻。","dynasty":"唐代","title":"闻雁"}
{"author":"卢汝弼","content":"卢龙塞外草初肥，雁乳平芜晓不飞。乡国近来音信断，至今犹自著寒衣。","dynasty":"唐代","title":"和李秀才边庭四时怨其二"}
{"author":"卢汝弼","content":"八月霜飞柳半黄，蓬根吹断雁南翔。陇头流水关山月，泣上龙堆望故乡。","dynasty":"唐代","title":"和李秀才边庭四时怨其三"}
{"author":"项圣谟","content":"风号大树中天立，日落西山四海孤。短策且随时旦暮，不堪回首望菰蒲。","dynasty":"清代","title":"题自画大树"}
{"author":"陈传","content":"山蔼峨峨江岸深，望馀亭影落江心。无风万里磨平玉，有月千波漾碎金。思远解邀无己句，流清宜写不齐琴。仙槎一棹惊秋晓，此去银河尚几寻。","dynasty":"宋代","title":"望江亭"}
{"author":"陈传","content":"初与田蔬一样平，一千年后插天青。行人息荫凉风下，应说栽松道士名。","dynasty":"宋代","title":"赠颜象环"}
{"author":"陈传","content":"林中生致佐郎将，名王头颅十四五。乾德可禽嗟不谋，同恶相济能包羞。降书冉冉过中州，中军传呼笑点头。蛮首算成勿药喜，君臣称觞弭多垒。元戎凯旋隔天水，夜经桄榔趋决里。驱将十万人性命，换得交州数张纸。","dynasty":"宋代","title":"佐郎将"}
{"author":"陈长镇","content":"过江一无事，独上燃犀亭。野水意中绿，闲云人外青。山深游魍魉，木落见精灵。欲问升沈理，寒光照翠屏。","dynasty":"清代","title":"燃犀亭"}
{"author":"陈长镇","content":"凌波依约赤城标，一柱重过客思遥。天外狂澜如昔倒，镜中青黛为谁娇。关山扼险云阴度，殿阁盘空日影摇。记得文成征战地，夕阳孤岸草萧萧。","dynasty":"清代","title":"重过少孤山"}
{"author":"陈长镇","content":"湘江南上水如烟，不尽离情薄暮天。岳色千重万重雨，随风吹落洞庭船。","dynasty":"清代","title":"湘江"}
{"author":"陈长镇","content":"昨日监豪泷，今日浈阳峡。鲛宫一线开，象齿千行插。山根筋骨竖，水寨旗枪挟。河走昆仑脊，剑拔茱萸匣。撩倒云气惨，威迟林影狭。蛟螭锁寒井，虎兕闭幽柙。地肤赘悬疣，天车拥大翣。野猿啼长夜，飞隼碍高硖。险疑巨灵擘，阴畏山鬼掐。白乳鸊鹈膏，碧藓蠀蛦甲。浮烟带海腥，微卵愁山压。蹉跎拟归休，凉风吹白祫。","dynasty":"清代","title":"英德峡"}
{"author":"陈长镇","content":"夕阳绕山背，荒径明虹霓。入洞寒烟积，彷佛闻猿啼。幽谷若有人，峡雨暗已西。一体倏变化，人物理固齐。梧叶冷秋风，零落蕙草萋。馨香当岁暮，寻芳意已迷。防身铸吴钩，须时斩鲸鲵。不遇白袁公，寒光委尘泥。却思赋芧者，渺渺白云低。","dynasty":"清代","title":"归猿洞"}
{"author":"范纯礼","content":"四十馀年旧典章，圣君今复幸虞庠。虎贲万骑森罗列，雁序诸生俨缀行。已见重准同舜帝，不须无逸戒成王。祖宗基构隆三代，统业相承是肯堂。","dynasty":"宋代","title":"幸太学倡和"}
{"author":"范纯礼","content":"为国虽以德，御戎难去兵。夏人久犯顺，边氓常废耕。遣师杨我武，谋帅直非轻。辍自金谷寄，倚以关塞行。壮怀吞猖狂，沈机足经营。新伤乃民力，未振亦军声。既膺阃外寄，当思千里清。吾家世此官，所得蕃汉情。未尝任杀戮，接以信与诚。方略固多在，惟公守其成。","dynasty":"宋代","title":"送中济侍郎帅庆得行字"}
{"author":"樊预","content":"三声鼓角云中见，一簇楼台海上高。","dynasty":"宋代","title":"句"}
{"author":"邓辅纶","content":"气苍霭余润，昏凝暧已晦。明景匿霞曜，孤光得萤熊。练色远如界，秋影倒将坠。月黑四山隐，江平一舟駾。语寂觉浪喧，墙欹知风汇。乘流妙低昂，瞻衡失向背。行泊苟任天，去来复何碍。","dynasty":"清代","title":"湘江晚行作"}
{"author":"邓辅纶","content":"出没苍烟根，端倪太古脉。枢维洞穴牖，虚无削高壁。繁采垂五光，远影带一碧。芝菌蔚霞气，土石为天色。玄雾共昏晓，幽苔无今昔。鸣壑响易秋，绝巘气先夕。险通崩剥痕，冥会神鬼迹。宁知下界雨，但睹上方黑。盘涡绕一线，澒洞塞四极。寥虚冥我心，玄化培我翼。二气岌相缠，万象陡然立。倒觉鸿濛合，俛愁象纬侧。骖驾九神君，龙虎来迎接。","dynasty":"清代","title":"登衡山南天门"}
{"author":"邓辅纶","content":"璇折疏方源，石立敞虚殿。奇构各户牖，殊怪或雷电。萝薜外纠纷，蛟螭中隐见。洞阴太始雪，气凛炎天霰。绕窎势逾逼，突兀状屡变。秋花垂蜂窝，古苔绣螺旋。曲窦碍折腰，巨璞竦磨面。风霆划双峡，日月破一线。眢窥眩欲坠，险尽心余羡。钟乳制颓龄，谷籁警禅倦。叩齿漱寒玉，驰景逐奔箭。请扫十丈崖，擘窠涴榛蔓。","dynasty":"清代","title":"清水北岩"}
{"author":"邓辅纶","content":"江山暮凄凝，西晖亦未灭。登楼余何思，天末下微叶。怀人阻轻驾，芳翰悚惊瞥。弄珠凄汉游，搴兰感湘别。即事惜睽携，举目异徂辙。情随沅澧深，形滞江山隔。洞庭信周险，南服资控扼。涘渚自靡涯，升涸恒依节。流止貌涵鉴，盈虚几时哲。群鸥浴和风，棹女溯归月。寸心澹元竞，千里平不竭。岁晚淹桂舟，蘅芜犹可掇。","dynasty":"清代","title":"过岳阳追酬王壬秋巴陵城楼题壁"}
{"author":"邓辅纶","content":"我有太古室，弃在城西隅。其下清泠渊，浸漾为陂湖。谁欤亭其间，疏凿辟榛途。年年荷花时，拿舟侣鸥凫。下饮空明光，倒摘青珣玕。北陟峰巀嶪，南窥洞盘纡。乳藻发自然，状态难为摹。南华与道德，玄化归空无。谁云古仙逝，蜕此真人趺。悠然濯尘缨，恍若弄元珠。侧凌百尺潭，欲纵千石䒀。神膏溢盆盎，寒磴罗笙竽。贤哉李给事，胜赏诚独殊。如何千载下，清源日淹芜。自哂昂藏躯，掊弃同康瓠。不置江海间，焉能出樊笯。敢希隐山隐，聊入壶公壶。高枕北牖风，宁非羲皇徒。","dynasty":"清代","title":"出城西门游隐山诸洞"}
{"author":"邓辅纶","content":"此月无弦望，此水无渑淄。云根绝中川，城关望见之。桂轮何团团，金波何漪漪。飘然回灵槎，将挂若木枝。号风来无端，仰面飞雨垂。林光散洲屿，窈蔼含烟滋。人生若断飙，濛汜潜朝曦。游目亦缱绻，岂惟河梁悲。舟壑适相值，风月无尽时。白石垂两足，浩歌《渔父》词。千秋放志意，清辉长若斯。","dynasty":"清代","title":"刘希陶丈放舟水月洞饯别梁君少亭临流惘然若在歧路赋此自广亦以叙离"}
{"author":"邓辅纶","content":"我闻轩辕铸鼎于此山，鼎成腾身凌紫烟。三十六亭委秋草，遗台萧瑟愁飞仙。至人无心亦无象，长风空中自来往。由来瀛岛在人寰，何须更作三山想。紫荆台边一声笛，龙女鲛人皆喑咽。水中缥缈出两丸，还向丹丘弄明月。榑桑弱水随东流，秦皇汉武俱蜉蝣。古来求仙尚如此，何况我辈长悠悠。惟有吕翁解度世，飘飘颇得游仙意。蓬莱一醉三千秋，始信壶中有天地。沈吟远望不能归，秋风淅淅入征衣。徘徊且送玉清鹤，携手卢敖更不违。","dynasty":"清代","title":"飞仙引"}
{"author":"邓辅纶","content":"箨龙拔地几千尺，遥看成笋近成石。可怜君家得胜觌，与可欲画愁崭崱。闻君几年资上客，寻源懒著谢公屐。官舍何人扫粉墨，为君移家倚青壁。石霜烟钟荡暮色，眼中孤亭明落日。松杉欲青枫欲赤，从君读记眩奇获。青根槎丫影射席，天风昨夜吹汝宅。双角觺觺破雷蛰，居然龙变世莫测。迸出撑空秀可食，老坡馋眼咒不得，请君卧游遣岑寂。","dynasty":"清代","title":"石笋行"}
{"author":"邓辅纶","content":"三峰岌相争，造物纵狡狯。为高因丘陵，飞势落天外。岩穴多白云，石气泻涓霈。奇观劳梦想，腰脚苦狼狈。篮舆得儿扶，复幸嘉宾会。唱导实助予，雁行侣屐盖。未登惮险艰，既践坦而泰。一瓯据奥区，当窗蔚松桧。云雷俯在下，冈阜历历绘。天放风日佳，胡为翳烟霭。岂为城郭喧，泱莽割尘壒。咫尺尚如此，况乃瀛海大。尼父忧萧墙，修内塞其兑。回首叫帝阍，柔远道足赖。鳞介非冠裳，珠崖弃何害。兹山盘瓠遗，时清卷旌旆。砦垣尽倾圮，削壁空嶒㟋。摩挲将军碑，镇此等球贝。其巅覆窟室，阴幽白日昧。迅霆有时下，拿攫扫榛荟。还憩毗卢庐，欣言缓襟带。胜地倒壶觞，僧蔬愈珍脍。举酒招鹤山，临风一遥酹。高台可洗心，瓣香爇馣馤。嗟哉二三子，乐莫斯游最。点瑟有希音，泠泠振硠磕。玄黄何纷矫，澄对寂万籁。一笑渠江横，翛然六尘蜕。","dynasty":"清代","title":"飞山吟"}
{"author":"邓辅纶","content":"峨峨庐山高，岩岩太虚中。延邪积巘崿，蒙茸隐杉松。香炉蕴烟气，石镜悬秋空。畴昔悦攀跻，眷言憩云峰。虽弭向平策，未穷康乐踪。卅年复理棹，旷望聊开胸。寒涨限岖嵚，玄雾秘凄忡。精诚亮不极，真形杳难逢。将无晦冥意，吝窥岩壑重。忽聆石门唱，恍闻东林钟。灵山犹未散，元气青濛濛。冥契固弗隔，神景定我同。遗形八表外，安事升华嵩。","dynasty":"清代","title":"望庐山"}
{"author":"邓辅纶","content":"连峰沈远阴，空江渡寒碧。佛日感胜因，涉流共攀历。众绿翳柯阴，微径履苔迹。影息虎岑禅，心清鹤泉滴。已公践前期，为余留片席。瓯茗瀹灵源，盂粥饷香积。夜来疏雨过，逾觉清梵寂。曾是闻性圆，岂伊妙音隔。良会若有怅，团趺面虚壁。浮岚接树杪，明漪漏林隙。感此蹇独留，聊用淹晨夕。","dynasty":"清代","title":"浴佛日偕刘丈希陶陈观察游麓山宿万寿寺诘朝晴霁登云麓宫小饮而作其一"}
{"author":"邓辅纶","content":"夕景淹以徂，朝光破我阒。兴来不暇盥，失喜翻折屐。露盛磴草深，云纡石道折。旷怀物自澄，委步意俱适。元气无端倪，冥化时翕辟。白日一低垂，幽埏忽昭晰。缥缈烟中衡，逶迤湖外泽。真有倏皆空，缭青复萦白。居高瞻视殊，讵为前尘汩。扬袂谢山灵，挥杯慰奇觌。","dynasty":"清代","title":"浴佛日偕刘丈希陶陈观察游麓山宿万寿寺诘朝晴霁登云麓宫小饮而作其二"}
{"author":"邓辅纶","content":"一乌将九子，飞集皖江边。精诚忽化石，散作峰头莲。问莲方含萼，何时扬芳鲜。葩舒小十丈，艳发迟千年。将期王子晋，乘莲证金仙。果有新罗僧，来结净土缘。自言彼王子，万里投禅关。爱兹菡萏荣，辞彼蕣华妍。污泥讵难处，烈火焉能然。安养莲胎中，一朝生梵天。朵朵凌朱霞，翩翩翔紫烟。嘉名谪仙锡，异事神僧传。伊余缅元栖，况乃资丹诠。坐惜秋水駚，逾眷云峰攒。峰遥不可即，道阻何由攀。愿接灵凤翼，高飞入云间。","dynasty":"清代","title":"九华山"}
{"author":"邓辅纶","content":"笠公笠公，胡不飞锡后湖同结夏，莲土千花净相亚。又胡不浮海一苇朝普陀，皈仰白衣辞婆娑。胡为洞庭霜高朔风烈，打包来踏毗卢雪。毗卢庄严极大壮，香界氤氲豁尘障。借问经始檀越谁，忠襄布金重新之。公虽蜕去神护持，不然此寺亦几废。寺得寄师寺无替，福田龙象赖汝辈。吁嗟乎！忠襄亦是英雄人，髑髅台高镆铘新。忽然放刀立成佛，施经饭僧日不足。王侯富贵草头露，鸟尽弓藏悲末路。二曾功成身亦全，一学黄花一逃禅。君不见袈娑覆处开殿宇，祇洹比邱千百聚。长廊斋僧鸣粥鼓，寄师乃不忘衣传。迎取本师千里来江南，愿留面壁至十年。说偈如诗舌生莲，贯休齐己何足言。呜呼天龙围绕夜叉走，请公试作狮子吼。","dynasty":"清代","title":"毗卢踏雪歌为小寄禅本师笠公作"}
{"author":"邓辅纶","content":"陈君夙以能诗名，鹤立黉舍声铮铮。我来讲肆君已去，倾耳不得闻韶韺。今君忽归自闽海，使我倒屣欢相迎。囊中新诗有乐府，上排籍建摩长庚。似闻昨者参大幕，壮心时慕终军缨。谁弃鸡笼授敌地，澎湖失险畴能争。王师渡台未及半，舟楫横啮蛟涎腥。谅山宣光虽再捷，班师旋诏宜休兵。和戎卒用魏绛策，横海徒列龙骧营。近报文襄又星陨，犹传内苑疏昆明。微臣却忧征戍废，西鄙还虞唇辅倾。愿君陈诗补小雅，毋但角句誇长诚。吁彼犬羊固叵测，得不深计防渝平。鸣呼得不深计防渝平。","dynasty":"清代","title":"陈茂才瀚归自闽军以中和诗草见示适闻和议已成感而赋此并题其集"}
{"author":"陶渊明","content":"　　晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷，渔人甚异之。复前行，欲穷其林。　　林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。　　见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”(间隔一作：隔绝)　　既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。　　南阳刘子骥，高尚士也，闻之，欣然规往。未果，寻病终，后遂无问津者。","dynasty":"魏晋","tags":"初中文言文，古文观止，生活，理想","title":"桃花源记"}
{"author":"陶渊明","content":"　　先生不知何许人也，亦不详其姓字，宅边有五柳树，因以为号焉。闲静少言，不慕荣利。好读书，不求甚解；每有会意，便欣然忘食。性嗜酒，家贫不能常得。亲旧知其如此，或置酒而招之；造饮辄尽，期在必醉。既醉而退，曾不吝情去留。环堵萧然，不蔽风日；短褐穿结，箪瓢屡空，晏如也。常著文章自娱，颇示己志。忘怀得失，以此自终。　　赞曰：黔娄之妻有言：“不戚戚于贫贱，不汲汲于富贵。”其言兹若人之俦乎？衔觞赋诗，以乐其志，无怀氏之民欤？葛天氏之民欤？","dynasty":"魏晋","tags":"初中文言文，古文观止，赞美，写人，传记","title":"五柳先生传"}
{"author":"陶渊明","content":"结庐在人境，而无车马喧。问君何能尔？心远地自偏。采菊东篱下，悠然见南山。山气日夕佳，飞鸟相与还。此中有真意，欲辨已忘言。","dynasty":"魏晋","tags":"古诗三百首，初中古诗，高中古诗，闲适，生活，理想，哲理","title":"饮酒·其五"}
{"author":"陶渊明","content":"种豆南山下，草盛豆苗稀。晨兴理荒秽，带月荷锄归。道狭草木长，夕露沾我衣。衣沾不足惜，但使愿无违。","dynasty":"魏晋","tags":"古诗三百首，初中古诗，田园，生活","title":"归园田居·其三"}
{"author":"陶渊明","content":"　　余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。　　归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。　　乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。　　归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。　　已矣乎！寓形宇内复几时。曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！","dynasty":"魏晋","tags":"高中文言文，古文观止，抒情，向往，归隐，田园","title":"归去来兮辞·并序"}
{"author":"陶渊明","content":"少无适俗韵，性本爱丘山。误落尘网中，一去三十年。(误落一作：误入)羁鸟恋旧林，池鱼思故渊。开荒南野际，守拙归园田。方宅十余亩，草屋八九间。榆柳荫后檐，桃李罗堂前。暧暧远人村，依依墟里烟。狗吠深巷中，鸡鸣桑树颠。(颠通巅)户庭无尘杂，虚室有余闲。久在樊笼里，复得返自然。","dynasty":"魏晋","tags":"古诗三百首，田园，生活，写狗古诗18首","title":"归园田居·其一"}
{"author":"陶渊明","content":"人生无根蒂，飘如陌上尘。分散逐风转，此已非常身。落地为兄弟，何必骨肉亲！得欢当作乐，斗酒聚比邻。盛年不重来，一日难再晨。及时当勉励，岁月不待人。","dynasty":"魏晋","tags":"古诗三百首，感叹，人生，惜时","title":"杂诗"}
{"author":"陶渊明","content":"精卫衔微木，将以填沧海。刑天舞干戚，猛志固常在。同物既无虑，化去不复悔。徒设在昔心，良辰讵可待。(辰一作：晨)","dynasty":"魏晋","tags":"古诗三百首，赞美，写人，神话","title":"读山海经·其十"}
{"author":"陶渊明","content":"野外罕人事，穷巷寡轮鞅。白日掩荆扉，虚室绝尘想。时复墟曲中，披草共来往。(墟曲中一作：墟曲人)相见无杂言，但道桑麻长。桑麻日已长，我土日已广。常恐霜霰至，零落同草莽。","dynasty":"魏晋","tags":"田园，乡村，生活","title":"归园田居·其二"}
{"author":"陶渊明","content":"怅恨独策还，崎岖历榛曲。山涧清且浅，可以濯吾足。漉我新熟酒，只鸡招近局。日入室中暗，荆薪代明烛。欢来苦夕短，已复至天旭。","dynasty":"魏晋","tags":"田园，生活，孤独，感慨，人生","title":"归园田居·其五"}
{"author":"陶渊明","content":"鸿雁乘风飞，去去当何极？念彼穷居上，如何不叹息！（渊明）虽欲腾九万，扶摇竞何力？远招王于乔，云驾庶可饬。（愔之）顾侣正徘徊，离离翔天侧。霜露岂不切？务从忘爱翼。（循之）高柯擢条干，远眺同天色。思绝庆未看，徒使生迷惑。（渊明）","dynasty":"魏晋","title":"联句"}
{"author":"陶渊明","content":"夸父诞宏志，乃与日竞走。俱至虞渊下，似若无胜负。神力既殊妙，倾河焉足有！馀迹寄邓林，功竟在身后。","dynasty":"魏晋","tags":"神话，故事，歌颂","title":"读山海经十三首·其九"}
{"author":"陶渊明","content":"巨猾肆威暴，钦駓违帝旨。窫窳强能变，祖江遂独死。明明上天鉴，为恶不可履。长枯固已剧，鵕鹗岂足恃！","dynasty":"魏晋","tags":"叙事，神话","title":"读山海经十三首·其十一"}
{"author":"陶渊明","content":"鸱鴸见城邑，其国有放士。念彼怀王世，当时数来止。青丘有奇鸟，自言独见尔；本为迷者生，不以喻君子。","dynasty":"魏晋","tags":"神话，感慨，政治","title":"读山海经十三首·其十二"}
{"author":"陶渊明","content":"岩岩显朝市，帝者慎用才。何以废共鲧，重华为之来。仲父献诚言，姜公乃见猜；临没告饥渴，当复何及哉！","dynasty":"魏晋","tags":"历史，感慨","title":"读山海经十三首·其十三"}
{"author":"陶渊明","content":"庞为卫军参军，从江陵使上都，过浔阳见赠。衡门之下，有琴有书。载弹载咏，爰得我娱。岂无他好，乐是幽居。朝为灌园，夕僵蓬庐。人之所宝，尚或未珍。不有同好，云胡以亲？我求良友，实靓怀人。欢心孔洽，栋宇惟邻。伊余怀人，欣德孜孜。我有旨酒，与汝乐之。乃陈好言，乃著新诗。一日不见，如何不思。嘉游未斁，誓将离分。送尔于路，衔觞无欣。依依旧楚，邈邈西云。之子之远，良话曷闻。昔我云别，仓庚载鸣。今也遇之，霰雪飘零。大藩有命，作使上京。岂忘宴安，王事靡宁。惨惨寒日，肃肃其风。翩彼方舟，容裔江中。勖哉征人，在始思终。敬兹良辰，以保尔躬。","dynasty":"魏晋","tags":"赠别，抒情，伤怀","title":"答庞参军"}
{"author":"陶渊明","content":"嘉游未斁，誓将离分。送尔于路，衔觞无欣。依依旧楚，邈邈西云。之子之远，良话曷闻。","dynasty":"魏晋","tags":"赠别，抒情，伤怀","title":"答庞参军·其四"}
{"author":"陶渊明","content":"大象转四时，功成者自去。借问衰周来，几人得其趣？游目汉廷中，二疏复此举。高啸返旧居，长揖储君傅。饯送倾皇朝，华轩盈道路。离别情所悲，余荣何足顾！事胜感行人，贤哉岂常誉！厌厌阎里欢，所营非近务。促席延故老，挥觞道平素。间金终寄心，清言晓未悟。放意乐余年，遑恤身后虑！谁云其人亡，久而道弥著。","dynasty":"魏晋","tags":"写人，赞美，隐居，自由","title":"咏二疏"}
{"author":"陶渊明","content":"荣叟老带索，欣然方弹琴。原生纳决履，清歌畅商音。重华去我久，贫士世相寻。弊襟不掩肘，藜羹常乏斟。岂忘袭轻裘，苟得非所钦。赐也徒能辨，乃不见吾心。","dynasty":"魏晋","title":"咏贫士其三"}
{"author":"陶渊明","content":"贫居乏人工，灌木荒余宅。班班有翔鸟，寂寂无行迹。宇宙一何悠，人生少至百。岁月相催逼，鬓边早已白。若不委穷达，素抱深可惜。","dynasty":"魏晋","tags":"时间，人生，感慨","title":"饮酒·十五"}
{"author":"陶渊明","content":"少年罕人事，游好在六经。行行向不惑，淹留遂无成。竟抱固穷节，饥寒饱所更。敝庐交悲风，荒草没前庭。披褐守长夜，晨鸡不肯鸣。孟公不在兹，终以翳吾情。","dynasty":"魏晋","tags":"回忆，人生，抒情，愁苦，孤寂","title":"饮酒·十六"}
{"author":"陶渊明","content":"丹木生何许？乃在峚山阳。黄花复朱实，食之寿命长。白玉凝素液，瑾瑜发奇光。岂伊君子宝，见重我轩黄。","dynasty":"魏晋","tags":"咏物","title":"读山海经十三首·其四"}
{"author":"陶渊明","content":"孟夏草木长，绕屋树扶疏。众鸟欣有托，吾亦爱吾庐。既耕亦已种，时还读我书。穷巷隔深辙，颇回故人车。欢言酌春酒，摘我园中蔬。微雨从东来，好风与之俱。泛览《周王传》，流观《山海图》。俯仰终宇宙，不乐复何如。","dynasty":"魏晋","title":"读《山海经》其一"}
{"author":"陶渊明","content":"玉台凌霞秀，王母怡妙颜。天地共俱生，不知几何年。灵化无穷已，馆宇非一山。高酣发新谣，宁效俗中言！","dynasty":"魏晋","tags":"写人，赞美，抒情，愤懑","title":"读山海经十三首·其二"}
{"author":"陶渊明","content":"袁安困积雪，邈然不可干。阮公见钱入，即日弃其官。刍槁有常温，采莒足朝餐。岂不实辛苦，所惧非饥寒。贫富常交战，道胜无戚颜。至德冠邦闾，清节映西关。","dynasty":"魏晋","title":"咏贫士其五"}
{"author":"陶渊明","content":"仲蔚爱穷居，绕宅生蒿蓬。翳然绝交游，赋诗颇能工；举世无知者，止有一刘龚。此士胡独然？实由罕所同；介然安其业，所乐非穷通。人事固以拙，聊得长相从。","dynasty":"魏晋","title":"咏贫士其六"}
{"author":"陶渊明","content":"昔在黄子廉，弹冠佐名州。一朝辞吏归，清贫略难俦。年饥感仁妻，泣涕向我流。丈夫虽有志，固为儿女忧。惠孙一晤叹，腆赠竟莫酬。谁云固穷难，邈哉此前修。","dynasty":"魏晋","title":"咏贫士其七"}
{"author":"陶渊明","content":"辛丑正月五日，天气澄和，风物闲美，与二三邻曲，同游斜川。临长流，望曾城，鲂鲤跃鳞于将夕，水鸥乘和以翻飞。彼南阜者，名实旧矣，不复乃为嗟叹。若夫曾城，傍无依接，独秀中皋，遥想灵山，有爱嘉名。欣对不足，率共赋诗。悲日月之遂往，悼吾年之不留。各疏年纪乡里，以记其时日。开岁倏五日，吾生行归休。念之动中怀，及辰为兹游。气和天惟澄，班坐依远流。弱湍驰文纺，闲谷矫鸣鸥。迥泽散游目，缅然睇曾丘。虽微九重秀，顾瞻无匹俦。提壶接宾侣，引满更献酬。未知从今去，当复如此不？中觞纵遥情，忘彼千载忧。且极今朝乐，明日非所求。","dynasty":"魏晋","tags":"写景，抒情，消极，愁闷","title":"游斜川"}
{"author":"陶渊明","content":"仲春遘时雨，始雷发东隅。众蛰各潜骇，草木纵横舒。翩翩新来燕，双双入我庐。先巢故尚在，相将还旧居。自从分别来，门庭日荒芜；我心固匪石，君情定何如？","dynasty":"魏晋","title":"拟古其三"}
{"author":"陶渊明","content":"重离照南陆，鸣鸟声相闻；秋草虽未黄，融风久已分。素砾皛修渚，南岳无馀云。豫章抗高门，重华固灵坟。流泪抱中叹，倾耳听司晨。神州献嘉粟，西灵为我驯。诸梁董师旅，芊胜丧其身。山阳归下国，成名犹不勤。卜生善斯牧，安乐不为君。平王去旧京，峡中纳遗薰。双阳甫云育，三趾显奇文。王子爱清吹，日中翔河汾。朱公练九齿，闲居离世纷。峨峨西岭内，偃息常所亲。天容自永固，彭殇非等伦。","dynasty":"魏晋","tags":"怀古，写人，抒情，愤懑","title":"述酒"}
{"author":"陶渊明","content":"颜生称为仁，荣公言有道。屡空不获年，长饥至于老。虽留身后名，一生亦枯槁。死去何所知，称心固为好。客养千金躯，临化消其宝。裸葬何必恶，人当解意表。","dynasty":"魏晋","tags":"写人，人生，感慨","title":"饮酒·十一"}
{"author":"陶渊明","content":"长公曾一仕，壮节忽失时；杜门不复出，终身与世辞。仲理归大泽，高风始在兹。一往便当已，何为复狐疑！去去当奚道，世俗久相欺。摆落悠悠谈，请从余所之。","dynasty":"魏晋","tags":"仕途，志向，隐居","title":"饮酒·十二"}
{"author":"陶渊明","content":"有客常同止，取舍邈异境。一士常独醉，一夫终年醒，醒醉还相笑，发言各不领。规规一何愚，兀傲差若颖。寄言酣中客，日没烛当秉。","dynasty":"魏晋","tags":"饮酒，抒情","title":"饮酒·十三"}
{"author":"陶渊明","content":"余于长沙公为族，祖同出大司马。昭穆既远，以为路人。经过浔阳，临别赠此。同源分流，人易世疏，慨然寤叹，念兹厥初；礼服遂悠，岁月眇徂，感彼行路，眷然踌躇；于穆令族，允构斯堂，谐气冬暄，映怀圭璋；爰采春华，载警秋霜，我曰钦哉，实宗之光；伊余云遘，在长忘同，笑言未久，逝焉西东；遥遥三湘，滔滔九江，山川阻远，行李时通；何以写心，贻此话言，进篑虽微，终焉为山；敬哉离人，临路凄然，款襟或辽，音问其先。","dynasty":"魏晋","title":"赠长沙公"}
{"author":"陶渊明","content":"於穆令族，允构斯堂。谐气冬暄，映怀圭璋。爰采春华，载警秋霜。我曰钦哉！实宗之光。","dynasty":"魏晋","title":"赠长沙公其二"}
{"author":"陶渊明","content":"何以写心，此贻话言。进篑虽微，终焉为山。敬哉离人，临路凄然。款襟或辽，音问其先。","dynasty":"魏晋","title":"赠长沙公其四"}
{"author":"陶渊明","content":"翼翼归鸟，载翔载飞。虽不怀游，见林情依。遇云颉颃，相鸣而归。遐路诚悠，性爱无遗。","dynasty":"魏晋","tags":"写鸟，向往，自由，自然","title":"归鸟·其二"}
{"author":"陶渊明","content":"翼翼归鸟，训林徘徊。岂思天路，欣及旧栖。虽无昔侣，众声每谐。日夕气清，悠然其怀。","dynasty":"魏晋","tags":"抒情，自然","title":"归鸟·其三"}
{"author":"陶渊明","content":"翼翼归鸟，戢羽寒条。游不旷林，宿则森标。晨风清兴，好音时交。矰缴奚施，已卷安劳！","dynasty":"魏晋","tags":"向往，自然","title":"归鸟·其四"}
{"author":"陶渊明","content":"荣华难久居，盛衰不可量。昔为三春蕖，今作秋莲房。严霜结野草，枯悴未遽央。日月还复周，我去不再阳。眷眷往昔时，忆此断人肠。","dynasty":"魏晋","title":"杂诗其三"}
{"author":"陶渊明","content":"丈夫志四海，我愿不知老。亲戚共一处，子孙还相保。觞弦肆朝日，樽中酒不燥。缓带尽欢娱，起晚眠常早。孰若当世时，冰炭满怀抱。百年归丘垄，用此空名道！","dynasty":"魏晋","title":"杂诗其四"}
{"author":"陶渊明","content":"昔闻长者言，掩耳每不喜。奈何五十年，忽已亲此事。求我盛年欢，一毫无复意。去去转欲速，此生岂再值。倾家持作乐，竟此岁月驶。有子不留金，何用身後置！","dynasty":"魏晋","title":"杂诗其六"}
{"author":"陶渊明","content":"日月不肯迟，四时相催迫。寒风拂枯条，落叶掩长陌。弱质与运颓，玄鬓早已白。素标插人头，前途渐就窄。家为逆旅舍，我如当去客。去去欲何之？南山有旧宅。","dynasty":"魏晋","title":"杂诗其七"}
{"author":"陶渊明","content":"代耕本非望，所业在田桑。躬亲未曾替，寒馁常糟糠。岂期过满腹，但愿饱粳粮。御冬足大布，粗絺已应阳。正尔不能得，哀哉亦可伤！人皆尽获宜，拙生失其方。理也可奈何！且为陶一觞。","dynasty":"魏晋","title":"杂诗其八"}
{"author":"陶渊明","content":"遥遥从羁役，一心处两端。掩泪汛东逝，顺流追时迁。日没星与昂，势翳西山巅。萧条隔又涯，惆怅念常餐。慷慨思南归，路遐无由缘。关梁难亏替，绝音寄斯篇。","dynasty":"魏晋","title":"杂诗其一"}
{"author":"陶渊明","content":"闲居执荡志，时驶不可稽。驱役无停息，轩裳逝东崖。沈阴拟薰麝，寒气激我怀。岁月有常御，我来淹已弥。慷慨忆绸缪，此情久已离。荏苒经十载，暂为人所羁。庭宇翳馀木，倏忽日月亏。","dynasty":"魏晋","title":"杂诗其二"}
{"author":"陶渊明","content":"我行未云远，回顾惨风凉。春燕应节起，高飞拂尘梁。边雁悲无所，代谢归北乡。离昆鸣清池，涉暑经秋霜。愁人难为辞，遥遥春夜长。","dynasty":"魏晋","title":"杂诗其三"}
{"author":"陶渊明","content":"袅袅松标崖，婉娈柔童子。年始二五间，乔柯何可倚。养色含津气，粲然有心理。","dynasty":"魏晋","title":"杂诗其四"}
{"author":"陶渊明","content":"蔼蔼堂前林，中夏贮清阴。凯风因时来，回飙开我襟。息交游闲业，卧起弄书琴。园蔬有余滋，旧谷犹储今。营己良有极，过足非所钦。舂秫作美酒，酒熟吾自斟。弱子戏我侧，学语未成音。此事真复乐，聊用忘华簪。遥遥望白云，怀古一何深！","dynasty":"魏晋","tags":"夏天，闲适，生活","title":"和郭主簿·其一"}
{"author":"陶渊明","content":"悠悠上古，厥初生民。傲然自足，抱朴含真。智巧既萌，资待靡因。谁其赡之，实赖哲人。哲人伊何？时维后稷。赡之伊何？实曰播殖。舜既躬耕，禹亦稼穑。远若周典，八政始食。熙熙令德，猗猗原陆。卉木繁荣，和风清穆。纷纷士女，趋时竞逐。桑妇宵兴，农夫野宿。气节易过，和泽难久。冀缺携俪，沮溺结耦。相彼贤达，犹勤陇亩。矧兹众庶，曳裾拱手！民生在勤，勤则不匮。宴安自逸，岁暮奚冀！儋石不储，饥寒交至。顾尔俦列，能不怀愧！孔耽道德，樊须是鄙。董乐琴书，田园不履。若能超然，投迹高轨，敢不敛衽，敬赞德美。","dynasty":"魏晋","tags":"农民，生活，辛苦","title":"劝农"}
{"author":"陶渊明","content":"孔耽道德，樊须是鄙。董乐琴书，田园不履。若能超然，投迹高轨。敢不敛衽，敬赞德美。","dynasty":"魏晋","tags":"田园，生活，写人","title":"劝农·其六"}
{"author":"陶渊明","content":"先师遗训，余岂云坠！四十无闻，斯不足畏。脂我名车，策我名骥。千里虽遥，孰敢不至！","dynasty":"魏晋","title":"荣木其四"}
{"author":"陶渊明","content":"悠悠我祖，爰自陶唐。邈焉虞宾，历世重光。御龙勤夏，豕韦翼商。穆穆司徒，厥族以昌。纷纷战国，漠漠衰周。凤隐于林，幽人在丘。逸虬绕云，奔鲸骇流。天集有汉，眷予愍侯。於赫愍侯，运当攀龙。抚剑风迈，显兹武功。书誓河山，启土开封。亹亹丞相，允迪前踪。浑浑长源，蔚蔚洪柯。群川载导，众条载罗。时有语默，运因隆寙。在我中晋，业融长沙。桓桓长沙，伊勋伊德。天子畴我，专征南国。功遂辞归，临宠不忒。孰谓斯心，而近可得。肃矣我祖，慎终如始。直方二台，惠和千里。於皇仁考，淡焉虚止。寄迹风云，冥兹愠喜。嗟余寡陋，瞻望弗及。顾惭华鬓，负影只立。三千之罪，无後为急。我诚念哉，呱闻尔泣。卜云嘉日，占亦良时。名汝曰俨，字汝求思。温恭朝夕，念兹在兹。尚想孔伋，庶其企而！厉夜生子，遽而求火。凡百有心，奚特于我！既见其生，实欲其可。人亦有言，斯情无假。日居月诸，渐免子孩。福不虚至，祸亦易来。夙兴夜寐，愿尔斯才。尔之不才，亦已焉哉！","dynasty":"魏晋","tags":"激励，励志，抒情","title":"命子"}
{"author":"陶渊明","content":"停云霭霭，时雨[氵蒙][氵蒙]。??。八表同昏，平陆成江。有酒有酒，闲饮东窗。愿言怀人，舟车靡从。","dynasty":"魏晋","title":"停云其二"}
{"author":"陶渊明","content":"燕丹善养士，志在报强嬴。招集百夫良，岁暮得荆卿。君子死知己，提剑出燕京；素骥鸣广陌，慷慨送我行。雄发指危冠，猛气冲长缨。饮饯易水上，四座列群英。渐离击悲筑，宋意唱高声。萧萧哀风逝，淡淡寒波生。商音更流涕，羽奏壮士惊。心知去不归，且有后世名。登车何时顾，飞盖入秦庭。凌厉越万里，逶迤过千城。图穷事自至，豪主正怔营。惜哉剑术疏，奇功遂不成。其人虽已没，千载有馀情。","dynasty":"魏晋","tags":"古诗三百首，咏史怀古","title":"咏荆轲"}
{"author":"陶渊明","content":"秋菊有佳色，裛露掇其英。泛此忘忧物，远我遗世情。一觞虽独尽，杯尽壶自倾。日入群动息，归鸟趋林鸣。啸傲东轩下，聊复得此生。","dynasty":"魏晋","tags":"赏花，菊花，饮酒，感伤","title":"饮酒·其四"}
{"author":"陶渊明","content":"久去山泽游，浪莽林野娱。试携子侄辈，披榛步荒墟。徘徊丘垄间，依依昔人居。井灶有遗处，桑竹残朽株。借问采薪者，此人皆焉如？薪者向我言，死没无复余。一世异朝市，此语真不虚。人生似幻化，终当归空无。","dynasty":"魏晋","tags":"田园，生活，感慨，人生","title":"归园田居·其四"}
{"author":"陶渊明","content":"昔欲居南村，非为卜其宅。闻多素心人，乐与数晨夕。怀此颇有年，今日从兹役。敝庐何必广，取足蔽床席。邻曲时时来，抗言谈在昔。奇文共欣赏，疑义相与析。春秋多佳日，登高赋新诗。过门更相呼，有酒斟酌之。农务各自归，闲暇辄相思。相思则披衣，言笑无厌时。此理将不胜？无为忽去兹。衣食当须纪，力耕不吾欺。","dynasty":"魏晋","tags":"田园，生活，友情","title":"移居二首"}
{"author":"陶渊明","content":"春水满四泽，夏云多奇峰。秋月扬明晖，冬岭秀寒松。","dynasty":"魏晋","tags":"四季，写景，述志","title":"四时"}
{"author":"陶渊明","content":"孟夏草木长，绕屋树扶疏。众鸟欣有托，吾亦爱吾庐。既耕亦已种，时还读我书。穷巷隔深辙，颇回故人车。欢言酌春酒，摘我园中蔬。微雨从东来，好风与之俱。泛览《周王传》，流观《山海》图。俯仰终宇宙，不乐复何如？","dynasty":"魏晋","tags":"古诗三百首，田园，读书","title":"读山海经·其一"}
{"author":"陶渊明","content":"初，张衡作《定情赋》，蔡邕作《静情赋》，检逸辞而宗澹泊，始则荡以思虑，而终归闲正。将以抑流宕之邪心，谅有助于讽谏。缀文之士，奕代继作；因并触类，广其辞义。余园闾多暇，复染翰为之；虽文妙不足，庶不谬作者之意乎。　　夫何瑰逸之令姿，独旷世以秀群。表倾城之艳色，期有德于传闻。佩鸣玉以比洁，齐幽兰以争芬。淡柔情于俗内，负雅志于高云。悲晨曦之易夕，感人生之长勤；同一尽于百年，何欢寡而愁殷！褰朱帏而正坐，泛清瑟以自欣。送纤指之余好，攮皓袖之缤纷。瞬美目以流眄，含言笑而不分。曲调将半，景落西轩。悲商叩林，白云依山。仰睇天路，俯促鸣弦。神仪妩媚，举止详妍。　　激清音以感余，愿接膝以交言。欲自往以结誓，惧冒礼之为愆；待凤鸟以致辞，恐他人之我先。意惶惑而靡宁，魂须臾而九迁：愿在衣而为领，承华首之余芳；悲罗襟之宵离，怨秋夜之未央！愿在裳而为带，束窈窕之纤身；嗟温凉之异气，或脱故而服新！愿在发而为泽，刷玄鬓于颓肩；悲佳人之屡沐，从白水而枯煎！愿在眉而为黛，随瞻视以闲扬；悲脂粉之尚鲜，或取毁于华妆！愿在莞而为席，安弱体于三秋；悲文茵之代御，方经年而见求！愿在丝而为履，附素足以周旋；悲行止之有节，空委弃于床前！愿在昼而为影，常依形而西东；悲高树之多荫，慨有时而不同！愿在夜而为烛，照玉容于两楹；悲扶桑之舒光，奄灭景而藏明！愿在竹而为扇，含凄飙于柔握；悲白露之晨零，顾襟袖以缅邈！愿在木而为桐，作膝上之鸣琴；悲乐极以哀来，终推我而辍音！　　考所愿而必违，徒契契以苦心。拥劳情而罔诉，步容与于南林。栖木兰之遗露，翳青松之余阴。傥行行之有觌，交欣惧于中襟；竟寂寞而无见，独悁想以空寻。敛轻裾以复路，瞻夕阳而流叹。步徙倚以忘趣，色凄惨而矜颜。叶燮燮以去条，气凄凄而就寒，日负影以偕没，月媚景于云端。鸟凄声以孤归，兽索偶而不还。悼当年之晚暮，恨兹岁之欲殚。思宵梦以从之，神飘飘而不安；若凭舟之失棹，譬缘崖而无攀。于时毕昴盈轩，北风凄凄，炯炯不寐，众念徘徊。起摄带以侍晨，繁霜粲于素阶。鸡敛翅而未鸣，笛流远以清哀；始妙密以闲和，终寥亮而藏摧。意夫人之在兹，托行云以送怀；行云逝而无语，时奄冉而就过。徒勤思而自悲，终阻山而滞河。迎清风以怯累，寄弱志于归波。尤《蔓草》之为会，诵《召南》之余歌。坦万虑以存诚，憩遥情于八遐。","dynasty":"魏晋","tags":"写人，美人","title":"闲情赋"}
{"author":"陶渊明","content":"有生必有死，早终非命促。昨暮同为人，今旦在鬼录。魂气散何之，枯形寄空木。娇儿索父啼，良友抚我哭。得失不复知，是非安能觉！千秋万岁后，谁知荣与辱？但恨在世时，饮酒不得足。在昔无酒饮，今但湛空觞。春醪生浮蚁，何时更能尝！肴案盈我前，亲旧哭我旁。欲语口无音，欲视眼无光。昔在高堂寝，今宿荒草乡；一朝出门去，归来夜未央。荒草何茫茫，白杨亦萧萧。严霜九月中，送我出远郊。四面无人居，高坟正嶣峣。马为仰天鸣，风为自萧条。幽室一已闭，千年不复朝。千年不复朝，贤达无奈何。向来相送人，各自还其家。亲戚或余悲，他人亦已歌。死去何所道，托体同山阿。","dynasty":"魏晋","tags":"感叹，生死，组诗","title":"拟挽歌辞三首"}
{"author":"陶渊明","content":"穷居寡人用，时忘四运周。门庭多落叶，慨然知已秋。新葵郁北牖，嘉穟养南畴。今我不为乐，知有来岁不？命室携童弱，良日登远游。","dynasty":"魏晋","tags":"秋天，隐居，田园，生活","title":"酬刘柴桑"}
{"author":"陶渊明","content":"停云，思亲友也。罇湛新醪，园列初荣，愿言不从，叹息弥襟。霭霭停云，濛濛时雨。八表同昏，平路伊阻。静寄东轩，春醪独抚。良朋悠邈，搔首延伫。停云霭霭，时雨濛濛。八表同昏，平陆成江。有酒有酒，闲饮东窗。愿言怀人，舟车靡从。东园之树，枝条载荣。竞用新好，以怡余情。人亦有言：日月于征。安得促席，说彼平生。翩翩飞鸟，息我庭柯。敛翮闲止，好声相和。岂无他人，念子实多。愿言不获，抱恨如何！","dynasty":"魏晋","tags":"写景，思念，友人，感慨","title":"停云"}
{"author":"陶渊明","content":"　　岁惟丁卯，律中无射。天寒夜长，风气萧索，鸿雁于征，草木黄落。陶子将辞逆旅之馆，永归于本宅。故人凄其相悲，同祖行于今夕。羞以嘉蔬，荐以清酌。候颜已冥，聆音愈漠。呜呼哀哉！　　茫茫大块，悠悠高旻，是生万物，余得为人。自余为人，逢运之贫，箪瓢屡罄，絺绤冬陈。含欢谷汲，行歌负薪，翳翳柴门，事我宵晨，春秋代谢，有务中园，载耘载籽，乃育乃繁。欣以素牍，和以七弦。冬曝其日，夏濯其泉。勤靡余劳，心有常闲。乐天委分，以至百年。　　惟此百年，夫人爱之，惧彼无成，愒日惜时。存为世珍，殁亦见思。嗟我独迈，曾是异兹。宠非己荣，涅岂吾缁？捽兀穷庐，酣饮赋诗。识运知命，畴能罔眷。余今斯化，可以无恨。寿涉百龄，身慕肥遁，从老得终，奚所复恋！　　寒暑愈迈，亡既异存，外姻晨来，良友宵奔，葬之中野，以安其魂。窅窅我行，萧萧墓门，奢耻宋臣，俭笑王孙，廓兮已灭，慨焉已遐，不封不树，日月遂过。匪贵前誉，孰重后歌？人生实难，死如之何？鸣呼哀哉！","dynasty":"魏晋","tags":"祭文","title":"自祭文"}
{"author":"陶渊明","content":"幽兰生前庭，含熏待清风。清风脱然至，见别萧艾中。行行失故路，任道或能通。觉悟当念还，鸟尽废良弓。","dynasty":"魏晋","tags":"饮酒，退隐，生活","title":"饮酒·幽兰生前庭"}
{"author":"陶渊明","content":"靡靡秋已夕，凄凄风露交。蔓草不复荣，园木空自凋。清气澄余滓，杳然天界高。哀蝉无留响，丛雁鸣云霄。万化相寻绎，人生岂不劳？从古皆有没，念之中心焦。何以称我情？浊酒且自陶。千载非所知，聊以永今朝。","dynasty":"魏晋","tags":"重阳节，秋天，写景，感慨","title":"己酉岁九月九日"}
{"author":"陶渊明","content":"弱龄寄事外，委怀在琴书。被褐欣自得，屡空常晏如。时来苟冥会，宛辔憩通衢。投策命晨装，暂与园田疏。眇眇孤舟逝，绵绵归思纡。我行岂不遥，登降千里余。目倦川途异，心念山泽居。望云惭高鸟，临水愧游鱼。真想初在襟，谁谓形迹拘。聊且凭化迁，终返班生庐。","dynasty":"魏晋","tags":"感叹，命运，述志","title":"始作镇军参军经曲阿作"}
{"author":"陶渊明","content":"和泽周三春，清凉素秋节。露凝无游氛，天高肃景澈。陵岑耸逸峰，遥瞻皆奇绝。芳菊开林耀，青松冠岩列。怀此贞秀姿，卓为霜下杰。衔觞念幽人，千载抚尔诀。检素不获展，厌厌竟良月。","dynasty":"魏晋","tags":"秋天，写景，咏物，菊花","title":"和郭主簿·其二"}
{"author":"陶渊明","content":"嬴氏乱天纪，贤者避其世。黄绮之商山，伊人亦云逝。往迹浸复湮，来径遂芜废。相命肆农耕，日入从所憩。桑竹垂馀荫，菽稷随时艺；春蚕收长丝，秋熟靡王税。荒路暧交通，鸡犬互鸣吠。俎豆犹古法，衣裳无新制。童孺纵行歌，班白欢游诣。草荣识节和，木衰知风厉。虽无纪历志，四时自成岁。怡然有余乐，于何劳智慧？奇踪隐五百，一朝敞神界。淳薄既异源，旋复还幽蔽。借问游方士，焉测尘嚣外。愿言蹑清风，高举寻吾契。","dynasty":"魏晋","tags":"写人，生活，抒怀，写狗古诗18首","title":"桃花源诗"}
{"author":"陶渊明","content":"贵贱贤愚，莫不营营以惜生，斯甚惑焉；故极陈形影之苦，言神辨自然以释之。好事君子，共取其心焉。形赠影天地长不没，山川无改时。草木得常理，霜露荣悴之。谓人最灵智，独复不如兹。适见在世中，奄去靡归期。奚觉无一人，亲识岂相思。但余平生物，举目情凄洏。我无腾化术，必尔不复疑。愿君取吾言，得酒莫苟辞。影答形存生不可言，卫生每苦拙。诚愿游昆华，邈然兹道绝。与子相遇来，未尝异悲悦。憩荫若暂乖，止日终不别。此同既难常，黯尔俱时灭。身没名亦尽，念之五情热。立善有遗爱，胡为不自竭？酒云能消忧，方此讵不劣！神释大钧无私力，万理自森著。人为三才中，岂不以我故。与君虽异物，生而相依附。结托既喜同，安得不相语。三皇大圣人，今复在何处？彭祖爱永年，欲留不得住。老少同一死，贤愚无复数。日醉或能忘，将非促龄具？立善常所欣，谁当为汝誉？甚念伤吾生，正宜委运去。纵浪大化中，不喜亦不惧。应尽便须尽，无复独多虑。","dynasty":"魏晋","tags":"人生，哲理","title":"形影神三首"}
{"author":"陶渊明","content":"余闲居，爱重九之名。秋菊盈园，而持醪靡由，空服九华，寄怀于言。世短意常多，斯人乐久生。日月依辰至，举俗爱其名。露凄暄风息，气澈天象明。往燕无遗影，来雁有余声。酒能祛百虑，菊解制颓龄。如何蓬庐士，空视时运倾！尘爵耻虚罍，寒华徒自荣。敛襟独闲谣，缅焉起深情。栖迟固多娱，淹留岂无成。","dynasty":"魏晋","tags":"重阳节，饮酒，感叹，人生","title":"九日闲居"}
{"author":"陶渊明","content":"在昔闻南亩，当年竟未践。屡空既有人，春兴岂自免。夙晨装吾驾，启涂情己缅。鸟弄欢新节，泠风送馀善。寒竹被荒蹊，地为罕人远；是以植杖翁，悠然不复返。即理愧通识，所保讵乃浅。先师有遗训，忧道不忧贫。瞻望邈难逮，转欲志长勤。秉耒欢时务，解颜劝农人。平畴交远风，良苗亦怀新。虽未量岁功，既事多所欣。耕种有时息，行者无问津。日入相与归，壶浆劳近邻。长吟掩柴门，聊为陇亩民。","dynasty":"魏晋","tags":"春天，田园，怀古","title":"癸卯岁始春怀古田舍二首"}
{"author":"陶渊明","content":"寝迹衡门下，邈与世相绝。顾盼莫谁知，荆扉昼常闭。凄凄岁暮风，翳翳经日雪。倾耳无希声，在目皓已洁。劲气侵襟袖，箪瓢谢屡设。萧索空宇中，了无一可悦！历览千载书，时时见遗烈。高操非所攀，谬得固穷节。平津苟不由，栖迟讵为拙！寄意一言外，兹契谁能别？","dynasty":"魏晋","tags":"冬天，写景，抒情","title":"癸卯岁十二月中作与从弟敬远"}
{"author":"陶渊明","content":"凄厉岁云暮，拥褐曝前轩。南圃无遗秀，枯条盈北园。倾壶绝馀沥，窥灶不见烟。诗书塞座外，日昃不遑研。闲居非陈厄，窃有愠言见。何以慰我怀，赖古多此贤。","dynasty":"魏晋","title":"咏贫士"}
{"author":"陶渊明","content":"草庐寄穷巷，甘以辞华轩。正夏长风急，林室顿烧燔。一宅无遗宇，肪舟荫门前。迢迢新秋夕，亭亭月将圆。果菜始复生，惊鸟尚未还。中宵伫遥念，一盼周九天。总发抱孤介，奄出四十年。形迹凭化往，灵府长独闲。贞刚自有质，玉石乃非坚。仰想东户时，余粮宿中田。鼓腹无所思；朝起暮归眠。既已不遇兹，且遂灌我园。","dynasty":"魏晋","tags":"感叹，生活","title":"戊申岁六月中遇火"}
{"author":"陶渊明","content":"白日沦西阿，素月出东岭。遥遥万里晖，荡荡空中景。风来入房户，夜中枕席冷。气变悟时易，不眠知夕永。欲言无予和，挥杯劝孤影。日月掷人去，有志不获骋。念此怀悲凄，终晓不能静。","dynasty":"魏晋","tags":"感慨，时间，壮志未酬","title":"杂诗十二首·其二"}
{"author":"陶渊明","content":"左军羊长史，衔使秦川，作此与之。愚生三季后，慨然念黄虞。得知千载上，正赖古人书。圣贤留余迹，事事在中都。岂忘游心目？关河不可逾。九域甫已一，逝将理舟舆。闻君当先迈，负疴不获俱。路若经商山，为我少踌躇。多谢绮与甪，精爽今何如？紫芝谁复采？深谷久应芜。驷马无贳患，贫贱有交娱。清谣结心曲，人乖运见疏。拥怀累代下，言尽意不舒。","dynasty":"魏晋","tags":"赠答，忠告，友人","title":"赠羊长史·并序"}
{"author":"陶渊明","content":"行行循归路，计日望旧居。一欣侍温颜，再喜见友于。鼓棹路崎曲，指景限西隅。江山岂不险？归子念前涂。凯风负我心，戢楪守穷湖。高莽眇无界，夏木独森疏。谁言客舟远？近瞻百里余。延目识南岭，空叹将焉如！","dynasty":"魏晋","tags":"写景，抒情，苦闷","title":"庚子岁五月中从都还阻风于规林·其一"}
{"author":"陶渊明","content":"今日天气佳，清吹与鸣弹。感彼柏下人，安得不为欢。清歌散新声，绿酒开芳颜。未知明日事，余襟良以殚。","dynasty":"魏晋","tags":"生命，抒情","title":"诸人共游周家墓柏下"}
{"author":"陶渊明","content":"弹冠乘通津，但惧时我遗。服勤尽岁月，常恐功愈微。忠情谬获露，遂为君所私。出则陪文舆，人必侍丹帷。箴规响已从，计议初无亏。一朝长逝后，愿言同此归。厚恩固难忘，君命安可违！临穴罔惟疑，投义志攸希。荆棘笼高坟，黄鸟声正悲。良人不可赎，泫然沾我衣。","dynasty":"魏晋","tags":"写人，赞美，同情","title":"咏三良"}
{"author":"陶渊明","content":"饥来驱我去，不知竟何之。行行至斯里，叩门拙言辞。主人解余意，遗赠岂虚来。谈谐终日夕，觞至辄倾杯。情欣新知欢，言咏遂赋诗。感子漂母惠，愧我非韩才。衔戢知何谢，冥报以相贻。","dynasty":"魏晋","tags":"写人，抒情","title":"乞食"}
{"author":"陶渊明","content":"市朝凄旧人，骤骥感悲泉。明旦非今日，岁暮余何言！素颜敛光润，白发一己繁。阔哉秦穆谈，旅力岂未愆！向夕长风起，寒云没西山。洌洌气遂严，纷纷飞鸟还。民生鲜长在，矧伊愁苦缠。屡阙清酤至，无以乐当年。穷通靡攸虑，憔悴由化迁。抚己有深怀，履运增慨然。","dynasty":"魏晋","tags":"抒情，愁苦，伤怀，忧虑","title":"岁暮和张常侍"}
{"author":"陶渊明","content":"清晨闻叩门，倒裳往自开。问子为谁与？田父有好怀。壶浆远见候，疑我与时乖。褴缕茅檐下，未足为高栖。一世皆尚同，愿君汩其泥。深感父老言，禀气寡所谐。纡辔诚可学，违己讵非迷。且共欢此饮，吾驾不可回。","dynasty":"魏晋","tags":"农村，生活，抒情，","title":"饮酒·其九"}
{"author":"陶渊明","content":"山泽久见招，胡事乃踌躇？直为亲旧故，未忍言索居。良辰入奇怀，挈杖还西庐。荒涂无归人，时时见废墟。茅茨己就治，新畴复应畲。谷风转凄薄，春醪解饥劬。弱女虽非男，慰情良胜无。栖栖世中事，岁月共相疏。耕织称其用，过此奚所须。去去百年外，身名同翳如。","dynasty":"魏晋","tags":"友人，抒情，劝慰","title":"和刘柴桑"}
{"author":"陶渊明","content":"人生归有道，衣食固其端。孰是都不营，而以求自安？开春理常业，岁功聊可观。晨出肆微勤，日入负禾还。山中饶霜露，风气亦先寒。田家岂不苦？弗获辞此难。四体诚乃疲，庶无异患干。盥濯息檐下，斗酒散襟颜。遥遥沮溺心，千载乃相关。但愿长如此，躬耕非所叹。","dynasty":"魏晋","tags":"田园，隐居，生活，抒情","title":"庚戌岁九月中于西田获早稻"}
{"author":"陶渊明","content":"有客有客，爰来宦止。秉直司聪，惠于百里。飱胜如归，聆善若始。匪惟谐也，屡有良游。载言载眺，以写我忧。放欢一遇，既醉还休。实欣心期，方从我游。","dynasty":"魏晋","tags":"写人，赞美，游玩，喜悦","title":"酬丁柴桑"}
{"author":"陶渊明","content":"虚舟纵逸棹，回复遂无穷。发岁始俯仰，星纪奄将中。南窗罕悴物，北林荣且丰。神萍写时雨，晨色奏景风。既来孰不去？人理固有终。居常待其尽，曲肱岂伤冲。迁化或夷险，肆志无窊隆。即事如已高，何必升华嵩。","dynasty":"魏晋","tags":"抒怀，豁达，自然，人生","title":"五月旦作和戴主簿"}
{"author":"陶渊明","content":"种苗在东皋，苗生满阡陌。虽有荷锄倦，浊酒聊自适。日暮巾柴车，路暗光已夕。归人望烟火，稚子候檐隙。问君亦何为，百年会有役。但愿桑麻成，蚕月得纺绩。素心正如此，开径望三益。","dynasty":"魏晋","tags":"农村，田园，生活，自然，热爱","title":"归园田居·其六"}
{"author":"陶渊明","content":"风雪送余运，无妨时已和。梅柳夹门植，一条有佳花。我唱尔言得，酒中适何多！未能明多少，章山有奇歌。","dynasty":"魏晋","tags":"节日，写景，抒情，悠闲","title":"蜡日"}
{"author":"陶渊明","content":"安贫守贱者，自古有黔娄。好爵吾不荣，厚馈吾不酬。一旦寿命尽，弊服仍不周。岂不知其极，非道故无忧。从来将千载，未复见斯俦。朝与仁义生，夕死复何求。","dynasty":"魏晋","title":"咏贫士其四"}
{"author":"陶渊明","content":"栖栖失群鸟，日暮犹独飞。徘徊无定止，夜夜声转悲。厉响思清远，去来何依依。因值孤生松，敛翮遥来归。劲风无荣木，此荫独不衰。托身已得所，千载不相违。","dynasty":"魏晋","tags":"抒情，孤寂，惆怅","title":"饮酒·其四"}
{"author":"陶渊明","content":"在昔曾远游，直至东海隅。道路迥且长，风波阻中途。此行谁使然？似为饥所驱。倾身营一饱，少许便有馀。恐此非名计，息驾归闲居。","dynasty":"魏晋","tags":"抒怀，隐居","title":"饮酒·其十"}
{"author":"陶渊明","content":"子云性嗜酒，家贫无由得，时赖好事人，载醪祛所惑。觞来为之尽，是谘无不塞。有时不肯言，岂不在伐国。仁者用其心，何尝失显默。","dynasty":"魏晋","tags":"写人，生活","title":"饮酒·十八"}
{"author":"陶渊明","content":"衔哀过旧宅，悲泪应心零。借问为谁悲？怀人在九冥。礼服名群从，恩爱若同生。门前执手时，何意尔先倾！在数竟不免，为山不及成。慈母沈哀疚，二胤才数龄。双位委空馆，朝夕无哭声。流尘集虚坐，宿草旅前庭。阶除旷游迹，园林独馀情。翳然乘化去，终天不复形。迟迟将回步，恻恻悲襟盈。","dynasty":"魏晋","tags":"抒情，感慨，伤怀","title":"悲从弟仲德"}
{"author":"陶渊明","content":"负疴颓檐下，终日无一欣。药石有时闲，念我意中人。相去不寻常，道路邈何因？周生述孔业，祖谢响然臻。道丧向千载，今朝复斯闻。马队非讲肆，校书亦已勤。老夫有所爱，思与尔为邻。愿言诲诸子，从我颍水滨。","dynasty":"魏晋","tags":"抒怀，志向，隐居","title":"示周续之祖企谢景夷三郎"}
{"author":"陶渊明","content":"衰荣无定在，彼此更共之。邵生瓜田中，宁似东陵时！寒暑有代谢，人道每如兹。达人解其会，逝将不复疑。忽与一樽酒，日夕欢相持。","dynasty":"魏晋","tags":"人生，抒怀","title":"饮酒·其一"}
{"author":"陶渊明","content":"蕤宾五月中，清朝起南颸。不驶亦不驰，飘飘吹我衣。重云蔽白日，闲雨纷微微。流目视西园，烨烨荣紫葵。于今甚可爱，奈何当复衰！感物愿及时，每恨靡所挥。悠悠待秋稼，寥落将赊迟。逸想不可淹，猖狂独长悲！","dynasty":"魏晋","tags":"夏天，田园，抒怀，感慨","title":"和胡西曹示顾贼曹"}
{"author":"陶渊明","content":"荣荣窗下兰，密密堂前柳。初与君别时，不谓行当久。出门万里客，中道逢嘉友。未言心相醉，不在接杯酒。兰枯柳亦衰，遂令此言负。多谢诸少年，相知不忠厚。意气倾人命，离隔复何有？辞家夙严驾，当往至无终。问君今何行？非商复非戎。闻有田子泰，节义为士雄。斯人久已死，乡里习其风。生有高世名，既没传无穷。不学狂驰子，直在百年中。仲春遘时雨，始雷发东隅。众蛰各潜骇，草木纵横舒。翩翩新来燕，双双入我庐。先巢故尚在，相将还旧居。自从分别来，门庭日荒芜；我心固匪石，君情定何如？迢迢百尺楼，分明望四荒，暮作归云宅，朝为飞鸟堂。山河满目中，平原独茫茫。古时功名士，慷慨争此场。一旦百岁後，相与还北邙。松柏为人伐，高坟互低昂。颓基无遗主，游魂在何方！荣华诚足贵，亦复可怜伤。东方有一士，被服常不完；三旬九遇食，十年著一冠。辛勤无此比，常有好容颜。我欲观其人，晨去越河关。青松夹路生，白云宿檐端。知我故来意，取琴为我弹。上弦惊别鹤，下弦操孤鸾。愿留就君住，从令至岁寒。苍苍谷中树，冬夏常如兹；年年见霜雪，谁谓不知时。厌闻世上语，结友到临淄。稷下多谈士，指彼决吾疑。装束既有日，已与家人辞。行行停出门，还坐更自思。不怨道里长，但畏人我欺。万一不合意，永为世笑嗤。伊怀难具道，为君作此诗。日暮天无云，春风扇微和。佳人美清夜，达曙酣且歌。歌竟长叹息，持此感人多。皎皎云间月，灼灼叶中华。岂无一时好，不久当如何。少时壮且厉，抚剑独行游。谁言行游近？张掖至幽州。饥食首阳薇，渴饮易水流。不见相知人，惟见古时丘。路边两高坟，伯牙与庄周。此士难再得，吾行欲何求！种桑长江边，三年望当采。枝条始欲茂，忽值山河改。柯叶自摧折，根株浮沧海。春蚕既无食，寒衣欲谁待！本不植高原，今日复何悔。","dynasty":"魏晋","tags":"忧国忧民，感慨，时间","title":"拟古九首"}
{"author":"陶渊明","content":"荒草何茫茫，白杨亦萧萧。严霜九月中，送我出远郊。四面无人居，高坟正嶕峣。马为仰天鸣，风为自萧条。幽室一已闭，千年不复朝。千年不复朝，贤达无奈何。向来相送人，各自还其家。亲戚或余悲，他人亦已歌。死去何所道，托体同山阿。","dynasty":"魏晋","tags":"感慨，人生，生死","title":"拟挽歌辞·其三"}
{"author":"陶渊明","content":"白日沦西阿[1]，素月出东岭。遥遥万里辉，荡荡空中景[2]。风来入房户，夜中枕席冷。气变悟时易，不眠知夕永。欲言无予和[3]，挥杯劝孤影[4]。日月掷人去，有志不获骋[5]。念此怀悲凄，终晓不能静。","dynasty":"魏晋","title":"杂诗其二"}
{"author":"陶渊明","content":"时运，游暮春也。春服既成，景物斯和，偶景独游，欣慨交心。迈迈时运，穆穆良朝。袭我春服，薄言东郊。山涤余霭，宇暧微霄。有风自南，翼彼新苗。洋洋平泽，乃漱乃濯。邈邈遐景，载欣载瞩。称心而言，人亦易足。挥兹一觞，陶然自乐。延目中流，悠想清沂。童冠齐业，闲咏以归。我爱其静，寤寐交挥。但恨殊世，邈不可追。斯晨斯夕，言息其庐。花药分列，林竹翳如。清琴横床，浊酒半壶。黄唐莫逮，慨独在余。","dynasty":"魏晋","tags":"赞美，自然，抒情，社会，惆怅","title":"时运"}
{"author":"陶渊明","content":"洋洋平潭，乃漱乃濯。邈邈遐景，载欣载瞩。人亦有言，称心易足。挥兹一觞，陶然自乐。","dynasty":"魏晋","tags":"赞美，写景，抒情","title":"时运·其二"}
{"author":"陶渊明","content":"荣木，念将老也。日月推迁，已复九夏，总角闻道，白首无成。采采荣木，结根于兹。晨耀其华，夕已丧之。人生若寄，憔悴有时。静言孔念，中心怅而。采采荣木，于兹托根。繁华朝起，慨暮不存。贞脆由人，祸福无门。非道曷依？非善奚敦？嗟予小子，禀兹固陋。徂年既流，业不增旧。志彼不舍，安此日富。我之怀矣，怛焉内疚！先师遗训，余岂之坠？四十无闻，斯不足畏。脂我名车，策我名骥。千里虽遥，孰敢不至！","dynasty":"魏晋","tags":"感慨，人生，道理","title":"荣木"}
{"author":"陶渊明","content":"自古叹行役，我今始知之。山川一何旷，巽坎难与期。崩浪聒天响，长风无息时。久游恋所生，如何淹在兹。静念园林好，人间良可辞。当年讵有几？纵心复何疑！","dynasty":"魏晋","tags":"写景，抒怀，田园，生活","title":"庚子岁五月中从都还阻风于规林·其二"}
{"author":"陶渊明","content":"闲居三十载，遂与尘事冥。诗书敦宿好，林园无世情。如何舍此去，遥遥至南荆！叩枻新秋月，临流别友生。凉风起将夕，夜景湛虚明。昭昭天宇阔，皛皛川上平。怀役不遑寐，中宵尚孤征。商歌非吾事，依依在耦耕。投冠旋旧墟，不为好爵萦。养真衡茅下，庶以善自名。","dynasty":"魏晋","tags":"抒怀，隐居，田园，生活","title":"辛丑岁七月赴假还江陵夜行涂口"}
{"author":"陶渊明","content":"积善云有报，夷叔在西山。善恶苟不应，何事空立言！九十行带索，饥寒况当年。不赖固穷节，百世当谁传。","dynasty":"魏晋","tags":"写人，抒情，品格","title":"饮酒·其二"}
{"author":"陶渊明","content":"道丧向千载，人人惜其情。有酒不肯饮，但顾世间名。所以贵我身，岂不在一生？一生复能几，倏如流电惊。鼎鼎百年内，持此欲何成！","dynasty":"魏晋","tags":"感慨，人生","title":"饮酒·其三"}
{"author":"陶渊明","content":"忆我少壮时，无乐自欣豫。猛志逸四海，骞翮思远翥。荏苒岁月颓，此心稍已去。值欢无复娱，每每多忧虑。气力渐衰损，转觉日不如。壑舟无须臾，引我不得住。前途当几许，未知止泊处。古人惜寸阴，念此使人惧。","dynasty":"魏晋","title":"杂诗其五"}
{"author":"陶渊明","content":"春秋多佳日，登高赋新诗。过门更相呼，有酒斟酌之。农务各自归，闲暇辄相思。相思则披衣，言笑无厌时。此理将不胜？无为忽去兹。衣食当须纪，力耕不吾欺。","dynasty":"魏晋","tags":"田园，生活，友情","title":"移居·其二"}
{"author":"陶渊明","content":"殷先作晋安南府长史掾，因居浔阳，后作太尉参军，移家东下。作此以赠。游好非少长，一遇尽殷勤。信宿酬清话，益复知为亲。去岁家南里，薄作少时邻。负杖肆游从，淹留忘宵晨。语默自殊势，亦知当乖分。未谓事已及，兴言在兹春。飘飘西来风，悠悠东去云。山川千里外，言笑难为因。良才不隐世，江湖多贱贫。脱有经过便，念来存故人。","dynasty":"魏晋","tags":"友人，惜别，旷达","title":"与殷晋安别"}
{"author":"陶渊明","content":"居止次城邑，逍遥自闲止。坐止高荫下，步止荜门里。好味止园葵，大懽止稚子。平生不止酒，止酒情无喜。暮止不安寝，晨止不能起。日日欲止之，营卫止不理。徒知止不乐，未知止利己。始觉止为善，今朝真止矣。从此一止去，将止扶桑涘。清颜止宿容，奚止千万祀。","dynasty":"魏晋","tags":"生活，饮酒","title":"止酒"}
{"author":"陶渊明","content":"运生会归尽，终古谓之然。世间有松乔，于今定何间。故老赠余酒，乃言饮得仙。试酌百情远，重觞忽忘天。天岂去此哉，任真无所先。云鹤有奇翼，八表须臾还。自我抱兹独，僶俛四十年。形骸久已化，心在复何言。","dynasty":"魏晋","tags":"人生，哲理","title":"连雨独饮"}
{"author":"陶渊明","content":"我不践斯境，岁月好已积。晨夕看山川，事事悉如昔。微雨洗高林，清飙矫云翮。眷彼品物存，义风都未隔。伊余何为者，勉励从兹役？一形似有制，素襟不可易。园田日梦想，安得久离析？终怀在归舟，谅哉宜霜柏。","dynasty":"魏晋","tags":"写景，抒情，向往，隐居","title":"乙巳岁三月为建威参军使都经钱溪"}
{"author":"陶渊明","content":"翼翼归鸟，晨去于林。远之八表，近憩云岑。和风不洽，翻翮求心。顾俦相鸣，景庇清阴。","dynasty":"魏晋","tags":"写鸟，向往，自由","title":"归鸟·其一"}
{"author":"陶渊明","content":"畴昔苦长饥，投耒去学仕。将养不得节，冻馁固缠己。是时向立年，志意多所耻。遂尽介然分，拂衣归田里，冉冉星气流，亭亭复一纪。世路廓悠悠，杨朱所以止。虽无挥金事，浊酒聊可恃。","dynasty":"魏晋","tags":"抒怀，隐居","title":"饮酒·十九"}
{"author":"陶渊明","content":"羲农去我久，举世少复真。汲汲鲁中叟，弥缝使其淳。凤鸟虽不至，礼乐暂得新，洙泗辍微响，漂流逮狂秦。诗书复何罪？一朝成灰尘。区区诸老翁，为事诚殷勤。如何绝世下，六籍无一亲。终日驰车走，不见所问津。若复不快饮，空负头上巾。但恨多谬误，君当恕醉人。","dynasty":"魏晋","tags":"怀古，写人，抒情","title":"饮酒·二十"}
{"author":"陶渊明","content":"畴昔家上京，六载去还归。今日始复来，恻怆多所悲。阡陌不移旧，邑屋或时非。履历周故居，邻老罕复遗，步步寻往迹，有处特依依。流幻百年中，寒暑日相推。常恐大化尽，气力不及衰。拨置且莫念，一觞聊可挥。","dynasty":"魏晋","tags":"抒情，岁月，人生，悲伤","title":"还旧居"}
{"author":"陶渊明","content":"行止千万端，谁知非与是。是非苟相形，雷同共誉毁。三季多此事，达士似不尔。咄咄俗中愚，且当从黄绮。","dynasty":"魏晋","tags":"写人，抒情，感慨","title":"饮酒·其六"}
{"author":"陶渊明","content":"青松在东园，众草没其姿，凝霜殄异类，卓然见高枝。连林人不觉，独树众乃奇。提壶抚寒柯，远望时复为。吾生梦幻间，何事绁尘羁。","dynasty":"魏晋","tags":"咏物，赞美，抒情","title":"饮酒·其八"}
{"author":"陶渊明","content":"白发被两鬓，肌肤不复实。虽有五男儿，总不好纸笔。阿舒已二八，懒惰故无匹。阿宣行志学，而不爱文术。雍端年十三，不识六与七。通子垂九龄，但觅梨与栗。天运苟如此，且进杯中物。","dynasty":"魏晋","tags":"勉励，勤奋，学习","title":"责子"}
{"author":"陶渊明","content":"贫居依稼穑，戮力东林隈。不言春作苦，常恐负所怀。司田眷有秋，寄声与我谐。饥者欢初饱，束带候鸣鸡。扬楫越平湖，泛随清壑回。郁郁荒山里，猿声闲且哀。悲风爱静夜，林鸟喜晨开。曰余作此来，三四星火颓。姿年逝已老，其事未云乖。遥谢荷蓧翁，聊得从君栖。","dynasty":"魏晋","tags":"农村，生活，抒情","title":"丙辰岁八月中于下潠田舍获"}
{"author":"陶渊明","content":"秋日凄且厉，百卉具已腓。爰以履霜节，登高饯将归。寒气冒山泽，游云倏无依。洲渚四缅邈，风水互乖违。瞻夕欣良宴，离言聿云悲。晨鸟暮来还，悬车敛馀辉。逝止判殊路，旋驾怅迟迟。目送回舟远，情随万化遗。","dynasty":"魏晋","tags":"送别，抒情，愁绪","title":"于王抚军座送客"}
{"author":"陶渊明","content":"迢迢槐江岭，是为玄圃丘。西南望昆墟，光气难与俦。亭亭明玕照，洛洛清瑶流。恨不及周穆，托乘一来游。","dynasty":"魏晋","tags":"赞美，向往，美好","title":"读山海经十三首·其三"}
{"author":"陶渊明","content":"幽兰生前庭，含薰待清风。清风脱然至，见别萧艾中。行行失故路，任道或能通。觉悟当念迁，鸟尽废良弓。","dynasty":"魏晋","title":"饮酒十七"}
{"author":"陶渊明","content":"故人赏我趣，挈壶相与至。班荆坐松下，数斟已复醉。父老杂乱言，觞酌失行次。不觉知有我，安知物为贵。悠悠迷所留，酒中有深味。","dynasty":"魏晋","tags":"友人，饮酒","title":"饮酒十四"}
{"author":"陶渊明","content":"万族各有托，孤云独无依。暧暧空中灭，何时见馀晖。朝霞开宿雾，众鸟相与飞。迟迟出林翮，未夕复来归。量力守故辙，岂不寒与饥？知音苟不存，已矣何所悲。","dynasty":"魏晋","title":"咏贫士其一"}
{"author":"陶渊明","content":"天道幽且远，鬼神茫昧然。结发念善事，僶俛六九年。弱冠逢世阻，始室丧其偏。炎火屡焚如，螟蜮恣中田。风雨纵横至，收敛不盈廛。夏日长抱饥，寒夜无被眠。造夕思鸡鸣，及晨愿乌迁。在己何怨天，离忧凄目前。吁嗟身后名，于我若浮烟。慷慨独悲歌，锺期信为贤。","dynasty":"魏晋","tags":"抒情，人生，艰难","title":"怨诗楚调示庞主簿邓治中"}
{"author":"陶渊明","content":"三复来贶，欲罢不能。自尔邻曲，冬春再交，欵然良对，忽成旧游。俗谚云：“数面成亲旧。”况情过此者乎？人事好乖，便当语离，杨公所叹，岂惟常悲？吾抱疾多年，不复为文；本既不丰，复老病继之。辄依《周礼》往复之义。且为别后相思之资。相知何必旧，倾盖定前言。有客赏我趣，每每顾林园。谈谐无俗调，所说圣人篇。或有数斗酒，闲饮自欢然。我实幽居士，无复东西缘；物新人惟旧，弱毫多所宣。情通万里外，形迹滞江山；君其爱体素，来会在何年！","dynasty":"魏晋","tags":"追忆，友人，友谊","title":"答庞参军"}
{"author":"陶渊明","content":"自古皆有没，何人得灵长？不死复不老，万岁如平常。赤泉给我饮，员丘足我粮。方与三辰游，寿考岂渠央！","dynasty":"魏晋","tags":"政治，揭露，社会，黑暗","title":"读山海经十三首·其八"}
{"author":"陶渊明","content":"翩翩三青鸟，毛色奇可怜。朝为王母使，暮归三危山。我欲因此鸟，具向王母言。在世无所须，惟酒与长年。","dynasty":"魏晋","tags":"咏物，期盼，愿望","title":"读山海经十三首·其五"}
{"author":"陶渊明","content":"逍遥芜皋上，杳然望扶木。洪柯百万寻，森散复旸谷。灵人侍丹池，朝朝为日浴。神景一登天，何幽不见烛。","dynasty":"魏晋","tags":"热爱，自然","title":"读山海经十三首·其六"}
{"author":"陶渊明","content":"粲粲三珠树，寄生赤水阴。亭亭凌风桂，八榦共成林。灵凤抚云舞，神鸾调玉音。虽非世上宝，爰得王母心。","dynasty":"魏晋","tags":"政治，理想","title":"读山海经十三首·其七"}
{"author":"陶渊明","content":"旧谷既没，新谷未登，颇为老农，而值年灾，日月尚悠，为患未已。登岁之功，既不可希，朝夕所资，烟火裁通。旬日已来，始念饥乏，岁云夕矣，慨然永怀，今我不述，后生何闻哉！弱年逢家乏，老至更长饥。菽麦实所羡，孰敢慕甘肥。惄如亚九饭，当暑厌寒衣。岁月将欲暮，如何辛苦悲。常善粥者心，深念蒙袂非。嗟来何足吝，徒没空自遗。斯滥岂攸志，固穷夙所归。馁也已矣夫，在昔余多师。","dynasty":"魏晋","tags":"生活，抒情，坚强","title":"有会而作"}
{"author":"李郢","content":"腊后闲行村舍边，黄鹅清水真可怜。何穷散乱随新草，永日淹留在野田。无事群鸣遮水际，争来引颈逼人前。风吹楚泽蒹葭暮，看下寒溪逐去船。","dynasty":"唐代","title":"鹅儿"}
{"author":"李郢","content":"小男供饵妇搓丝，溢榼香醪倒接罹。日出两竿鱼正食，一家欢笑在南池。","dynasty":"唐代","tags":"垂钓，生活","title":"南池"}
{"author":"李郢","content":"小田微雨稻苗香，田畔清溪潏潏凉。自忆东吴榜舟日，蓼花沟水半篙强。","dynasty":"唐代","title":"山行"}
{"author":"李郢","content":"饮蝉惊雨落高槐，山蚁移将入石阶。若使秦楼美人见，还应一为拔金钗。","dynasty":"唐代","title":"蝉"}
{"author":"李郢","content":"越鸟青春好颜色，晴轩入户看呫衣。一身金翠画不得，万里山川来者稀。丝竹惯听时独舞，楼台初上欲孤飞。刺桐花谢芳草歇，南国同巢应望归。","dynasty":"唐代","title":"孔雀"}
{"author":"李郢","content":"谢家生日好风烟，柳暖花春二月天。金凤对翘双翡翠，蜀琴初上七丝弦。鸳鸯交颈期千岁，琴瑟谐和愿百年。应恨客程归未得，绿窗红泪冷涓涓。","dynasty":"唐代","title":"为妻作生日寄意"}
{"author":"李郢","content":"野店星河在，行人道路长。孤灯怜宿处，斜月厌新装。草色多寒露，虫声似故乡。清秋无限恨，残菊过重阳。","dynasty":"唐代","title":"早发"}
{"author":"李郢","content":"昨日东风吹枳花，酒醒春晚一瓯茶。如云正护幽人堑，似雪才分野老家。金饼拍成和雨露，玉尘煎出照烟霞。相如病渴今全校，不羡生台白颈鸦。","dynasty":"唐代","title":"酬友人春暮寄枳花茶"}
{"author":"李郢","content":"看山亭下小鸣泉，呜咽难通亦可怜。惆怅无人为疏凿，拥愁含恨过年年。","dynasty":"唐代","title":"罗敷东馆亭下流泉云至前山拥咽经岁移时掬弄惆怅成章"}
{"author":"李郢","content":"药阑经雨正堪锄，白菊烦君乞数株。潘岳赋中芳思在，陶潜篱下绿英无。移来稍及蝉鸣树，种罢长教酒满壶。□子成仙纵难学，九秋思看集鸠雏。","dynasty":"唐代","title":"寄友人乞菊栽"}
{"author":"李郢","content":"津市停桡送别难，荧荧蜡炬照更阑。东风万叠吹江月，谁伴袁褒宿夜滩。","dynasty":"唐代","title":"送李判官"}
{"author":"李郢","content":"三十骅骝一哄尘，来时不锁杏园春。东风柳絮轻如雪，应有偷游曲水人。","dynasty":"唐代","title":"春晚与诸同舍出城迎座主侍郎（一作郑颢诗）"}
{"author":"李郢","content":"一阳生后阴飙竭，湖上层冰看折时。云母扇摇当殿色，珊瑚树碎满盘枝。斜汀藻动鱼应觉，极浦波生雁未知。山影浅中留瓦砾，日光寒外送涟漪。崖崩苇岸纵横散，篙蹙兰舟片段随。曾向黄河望冲激，大鹏飞起雪风吹。","dynasty":"唐代","title":"冬至后西湖泛舟看断冰偶成长句"}
{"author":"李郢","content":"高楼上长望，百里见灵山。雨歇河珠定，云开谷鸟还。田苗映林合，牛犊傍村闲。始得消忧处，蝉声催入关。","dynasty":"唐代","title":"夏日登信州北楼"}
{"author":"李郢","content":"锵锵华驷客，门馆贺新正。野雪江山霁，微风竹树清。芜庭春意晓，残枿烬烟生。忽忆王孙草，前年在帝京。","dynasty":"唐代","title":"元日作"}
{"author":"李郢","content":"碧天凉冷雁来疏，闲望江云思有馀。秋馆池亭荷叶后，野人篱落豆花初。无愁自得仙人术，多病能忘太史书。闻说故园香稻熟，片帆归去就鲈鱼。","dynasty":"唐代","title":"江亭晚望"}
{"author":"李郢","content":"江南水寺中元夜，金粟栏边见月娥。红烛影回仙态近，翠鬟光动看人多。香飘彩殿凝兰麝，露绕轻衣杂绮罗。湘水夜空巫峡远，不知归路欲如何。","dynasty":"唐代","title":"中元夜"}
{"author":"李郢","content":"篱落秋归见豆花，竹门当水岸横槎。松斋一雨宜清簟，佛室孤灯对绛纱。尽日抱愁跧似鼠，移时不动懒于蛇。西江近有鲈鱼否，张翰扁舟始到家。","dynasty":"唐代","title":"立秋后自京归家"}
{"author":"李郢","content":"雨湿菰蒲斜日明，茅厨煮茧掉车声。青蛇上竹一种色，黄蝶隔溪无限情。何处樵渔将远饷，故园田土忆春耕。千峰万濑水潏潏，羸马此中愁独行。","dynasty":"唐代","title":"浙河馆（一作暮春山行田家歇马）"}
{"author":"李郢","content":"偶与樵人熟，春残日日来。依冈寻紫蕨，挽树得青梅。燕静衔泥起，蜂喧抱蕊回。嫩茶重搅绿，新酒略炊醅。漠漠蚕生纸，涓涓水弄苔。丁香政堪结，留步小庭隈。","dynasty":"唐代","title":"春日题山家"}
{"author":"李郢","content":"绛霄轻霭翊三台，稽阮襟怀管乐才。莲沼昔为王俭府，菊篱今作孟嘉杯。宁知北阙元勋在，却引东山旧客来。自笑吐茵还酩酊，日斜空从绛衣回。","dynasty":"唐代","title":"奉陪裴相公重阳日游安乐池亭"}
{"author":"李郢","content":"虬须憔悴羽林郎，曾入甘泉侍武皇。雕没夜云知御苑，马随仙仗识天香。五湖归去孤舟月，六国平来两鬓霜。唯有桓伊江上笛，卧吹三弄送残阳。","dynasty":"唐代","title":"赠羽林将军（一作江上逢王将军）"}
{"author":"李郢","content":"关山迢递古交州，岁晏怜君走马游。谢氏海边逢素女，越王潭上见青牛。嵩台月照啼猿曙，石室烟含古桂秋。回望长安五千里，刺桐花下莫淹留。","dynasty":"唐代","title":"送人之岭南"}
{"author":"李郢","content":"片帆孤客晚夷犹，红蓼花前水驿秋。岁月方惊离别尽，烟波仍驻古今愁。云阴故国山川暮，潮落空江网罟收。还有吴娃旧歌曲，棹声遥散采菱舟。","dynasty":"唐代","title":"晚泊松江驿"}
{"author":"李郢","content":"江蓠漠漠荇田田，江上云亭霁景鲜。蜀客帆樯背归燕，楚山花木怨啼鹃。春风掩映千门柳，晓色凄凉万井烟。金磬泠泠水南寺，上方僧室翠微连。","dynasty":"唐代","title":"江亭春霁"}
{"author":"李郢","content":"高梧一叶坠凉天，宋玉悲秋泪洒然。霜拂楚山频见菊，雨零溪树忽无蝉。虚村暮角催残日，近寺归僧寄野泉。青鬓已缘多病镊，可堪风景促流年。","dynasty":"唐代","title":"早秋书怀"}
{"author":"李郢","content":"关西木落夜霜凝，乌帽闲寻紫阁僧。松迥月光先照鹤，寺寒沟水忽生冰。琤琤晓漏喧秦禁，漠漠秋烟起汉陵。闻说天台旧禅处，石房独有一龛灯。","dynasty":"唐代","title":"长安夜访澈上人"}
{"author":"李郢","content":"西岭草堂留不住，独携瓶锡向天台。霜清海寺闻潮至，日宴江船乞食回。华顶夜寒孤月落，石桥秋尽一僧来。灵溪道者相逢处，阴洞泠泠竹室开。","dynasty":"唐代","title":"送圆鉴上人游天台"}
{"author":"李郢","content":"独寻台岭闲游去，岂觉灵溪道里赊。三井应潮通海浪，五峰攒寺落天花。寒潭盥漱铜瓶洁，野店安禅锡杖斜。到日初寻石桥路，莫教云雨湿袈裟。","dynasty":"唐代","title":"送僧之台州"}
{"author":"李郢","content":"却到京师事事伤，惠休归寂贾生亡。何人收得文章箧，独我来经苔藓房。一命未沾为逐客，万缘初尽别空王。萧萧竹坞斜阳在，叶覆闲阶雪拥墙。","dynasty":"唐代","title":"伤贾岛无可"}
{"author":"李郢","content":"禅居秋草晚，萧索异前时。莲幕青云贵，翱翔绝后期。藓房柽架掩，山砌石盆欹。剑戟晨趋静，笙歌夜散迟。谷寒霜狖静，林晚磬虫悲。惠远烟霞在，方平杖履随。骨清须贵达，神重有威仪。万卒千蹄马，横鞭从信骑。","dynasty":"唐代","title":"秋晚寄题陆勋校书义兴禅居时淮南从事"}
{"author":"李郢","content":"蒨蒨红裙好女儿，相偎相倚看人时。使君马上应含笑，横把金鞭为咏诗。","dynasty":"唐代","title":"自水口入茶山"}
{"author":"李郢","content":"南国天台山水奇，石桥危险古来知。龙潭直下一百丈，谁见生公独坐时。","dynasty":"唐代","title":"重游天台"}
{"author":"李郢","content":"孤亭遥带寺，静者独登临。楚霁江流慢，春归泽气阴。野田青牧马，幽竹暖鸣禽。日日年光尽，何堪故国心。","dynasty":"唐代","title":"酬刘谷立春日吏隐亭见寄"}
{"author":"李郢","content":"重公旧相识，一夕话劳生。药裹关身病，经函寄道情。岳寒当寺色，滩夜入楼声。不待移文诮，三年别赤城。","dynasty":"唐代","title":"宿怜上人房"}
{"author":"李郢","content":"暮雨扬雄宅，秋风向秀园。不闻砧杵动，时看桔槔翻。钓下鱼初食，船移鸭暂喧。橘寒才弄色，须带早霜繁。","dynasty":"唐代","title":"园居"}
{"author":"李郢","content":"听钟到灵观，仙子喜相寻。茅洞几千载，水声寒至今。读碑丹井上，坐石涧亭阴。清兴未云尽，烟霞生夕林。","dynasty":"唐代","title":"游天柱观"}
{"author":"李郢","content":"坐恐三更至，流年此夜分。客心无限事，愁雨不堪闻。灞上家殊远，炉前酒暂醺。刘郎亦多恨，诗忆故山云。","dynasty":"唐代","title":"酬刘谷除夜见寄"}
{"author":"李郢","content":"石亭梅花落如积，玉藓斓班竹姑赤。祝陵有酒清若空，煮糯蒸鱼作寒食。长桥新晴好天气，两市儿郎棹船戏。溪头铙鼓狂杀侬，青盖红裙偶相值。风光何处最可怜，邵家高楼白日边。楼下游人颜色喜，溪南黄帽应羞死。三月未有二月残，灵龟可信淹水干。葑草青青促归去，短箫横笛说明年。","dynasty":"唐代","title":"阳羡春歌"}
{"author":"李郢","content":"使君爱客情无已，客在金台价无比。春风三月贡茶时，尽逐红旌到山里。焙中清晓朱门开，筐箱渐见新芽来。陵烟触露不停探，官家赤印连帖催。朝饥暮匐谁兴哀，喧阗竞纳不盈掬。一时一饷还成堆，蒸之馥之香胜梅。研膏架动轰如雷，茶成拜表贡天子。万人争啖春山摧，驿骑鞭声砉流电。半夜驱夫谁复见，十日王程路四千。到时须及清明宴，吾君可谓纳谏君。谏官不谏何由闻，九重城里虽玉食。天涯吏役长纷纷，使君忧民惨容色。就焙尝茶坐诸客，几回到口重咨嗟。嫩绿鲜芳出何力，山中有酒亦有歌。乐营房户皆仙家，仙家十队酒百斛。金丝宴馔随经过，使君是日忧思多。客亦无言征绮罗，殷勤绕焙复长叹。官府例成期如何！吴民吴民莫憔悴，使君作相期苏尔。","dynasty":"唐代","title":"茶山贡焙歌"}
{"author":"李郢","content":"野人多病门长掩，荒圃重阳菊自开。愁里又闻清笛怨，望中难见白衣来。元瑜正及从军乐，甯戚谁怜叩角哀。红旆纷纷碧江暮，知君醉下望乡台。","dynasty":"唐代","title":"重阳日寄浙东诸从事"}
{"author":"李郢","content":"白蘋亭上一阳生，谢脁新裁锦绣成。千嶂雪消溪影渌，几家梅绽海波清。已知鸥鸟长来狎，可许汀洲独有名。多愧龙门重招引，即抛田舍棹舟行。","dynasty":"唐代","title":"和湖州杜员外冬至日白蘋洲见忆"}
{"author":"李郢","content":"四朝忧国鬓如丝，龙马精神海鹤姿。天上玉书传诏夜，阵前金甲受降时。曾经庾亮三秋月，下尽羊昙两路棋。惆怅旧堂扃绿野，夕阳无限鸟飞迟。","dynasty":"唐代","title":"上裴晋公"}
{"author":"李郢","content":"小隐西斋为客开，翠萝深处遍青苔。林间扫石安棋局，岩下分泉递酒杯。兰叶露光秋月上，芦花风起夜潮来。湖山绕屋犹嫌浅，欲棹渔舟近钓台。","dynasty":"唐代","title":"钱塘青山题李隐居西斋"}
{"author":"李郢","content":"桐庐县前洲渚平，桐庐江上晚潮生。莫言独有山川秀，过日仍闻官长清。麦陇虚凉当水店，鲈鱼鲜美称莼羹。王孙客棹残春去，相送河桥羡此行。","dynasty":"唐代","title":"友人适越路过桐庐寄题江驿"}
{"author":"李郢","content":"村桥西路雪初晴，云暖沙干马足轻。寒涧渡头芳草色，新梅岭外鹧鸪声。邮亭已送轻车发，山馆谁将候火迎。落日千峰转迢递，知君回首望高城。","dynasty":"唐代","title":"送刘谷"}
{"author":"李郢","content":"潮落空江洲渚生，知君已上富春亭。尝闻郭邑山多秀，更说官僚眼尽青。离别几宵魂耿耿，相思一座发星星。仙翁白石高歌调，无复松斋半夜听。","dynasty":"唐代","title":"秦处士移家富春发樟亭怀寄"}
{"author":"李郢","content":"胡兵一动朔方尘，不使銮舆此重巡。清洛但流呜咽水，上阳深锁寂寥春。云收少室初晴雨，柳拂中桥晚渡津。欲问升平无故老，凤楼回首落花频。","dynasty":"唐代","title":"故洛阳城"}
{"author":"李郢","content":"碧简朝天章奏频，清宫仿佛降灵真。五龙金角向星斗，三洞玉音愁鬼神。风拂乱灯山磬□，露沾仙杏石坛春。明朝醮罢羽客散，尘土满城空世人。","dynasty":"唐代","title":"紫极宫上元斋次呈诸道流"}
{"author":"李郢","content":"旧历年光看卷尽，立春何用更相催。江边野店寒无色，竹外孤村坐见梅。山雪乍晴岚翠起，渔家向晚笛声哀。南州近有秦中使，闻道胡兵索战来。","dynasty":"唐代","title":"立春一日江村偶兴"}
{"author":"李郢","content":"薄雪燕蓊紫燕钗，钗垂簏簌抱香怀。一声歌罢刘郎醉，脱取明金压绣鞋。谢家青妓邃重关，谁省春风见玉颜。闻道彩鸾三十六，一双双对碧池莲。","dynasty":"唐代","title":"张郎中宅戏赠二首"}
{"author":"李郢","content":"江梅冷艳酒清光，急拍繁弦醉画堂。无限柳条多少雪，一将春恨付刘郎。","dynasty":"唐代","title":"醉送"}
{"author":"李郢","content":"桐阴覆井月斜明，百尺寒泉古甃清。越女携瓶下金索，晓天初放辘轳声。","dynasty":"唐代","title":"晓井"}
{"author":"李郢","content":"恋别山灯忆水灯，山光水焰百千层。谢公留赏山公唤，知入笙歌阿那朋。","dynasty":"唐代","title":"上元日寄湖杭二从事"}
{"author":"李郢","content":"旧坟新陇哭多时，流世都堪几度悲。乌鸟乱啼人未远，野风吹散白棠梨。","dynasty":"唐代","title":"寒食野望"}
{"author":"李郢","content":"山头兰若石楠春，山下清明烟火新。此日何穷礼禅客，归心谁是恋禅人。","dynasty":"唐代","title":"清明日题一公禅室"}
{"author":"李郢","content":"新秋牛女会佳期，红粉筵开玉馔时。好与檀郎寄花朵，莫教清晓羡蛛丝。","dynasty":"唐代","title":"七夕寄张氏兄弟"}
{"author":"李郢","content":"秋月斜明虚白堂，寒蛩唧唧树苍苍。江风彻晓不得睡，二十五声秋点长。","dynasty":"唐代","title":"宿杭州虚白堂"}
{"author":"李郢","content":"乳洞阴阴碧涧连，杉松六月冷无蝉。黄昏飞尽白蝙蝠，茶火数星山寂然。","dynasty":"唐代","title":"题惠山"}
{"author":"李郢","content":"山榴逼砌栽，山火一团开。尽日风兼雨，春渠拥作堆。","dynasty":"唐代","title":"雨中看山榴落花"}
{"author":"李郢","content":"一杯正发吟哦兴，两盏还生去住愁。何似全家上船去，酒旗多处即淹留。","dynasty":"唐代","title":"偶作"}
{"author":"李郢","content":"尝闻画鼓动欢情，及送离人恨鼓声。两杖一挥行缆解，暮天空使别魂惊。","dynasty":"唐代","title":"画鼓"}
{"author":"李郢","content":"十二街中何限草，燕蓊尽欲占残春。黄花扑地无穷极，愁杀江南去住人。","dynasty":"唐代","title":"燕蓊花"}
{"author":"李郢","content":"野茶无限春风叶，溪水千重返照波。只去长桥三十里，谁人一解枉帆过。","dynasty":"唐代","title":"邵博士溪亭"}
{"author":"李郢","content":"笋石清琤入紫烟，陆云题处是前年。苔侵雨打依稀在，惆怅凉风树树蝉。","dynasty":"唐代","title":"小石上见亡友题处"}
{"author":"李郢","content":"石上苔芜水上烟，潺湲声在观门前。千岩万壑分流去，更引飞花入洞天。","dynasty":"唐代","title":"洞灵观流泉"}
{"author":"李郢","content":"东风晴色挂阑干，眉叶初晴畏晓寒。江上别筵终日有，绿条春在长应难。","dynasty":"唐代","title":"江边柳"}
{"author":"李郢","content":"锵锵华驷客，门馆贺新正。野雪江山霁，微风竹树清。芜庭春意晓，残蘖烬烟生。忽忆王孙草，前年在帝京。","dynasty":"唐代","title":"元日作"}
{"author":"李郢","content":"碧江凉冷雁来疏，閒望江云思有馀。秋馆池亭荷叶歇，野人篱落豆花初。无愁自得仙翁术，多病能忘太史书。闻说故园香稻熟，片帆归去就鲈鱼。","dynasty":"唐代","title":"江亭晚望"}
{"author":"李郢","content":"关山迢遰古交州，岁晏怜君走马游。谢氏海边逢素女，越王潭上见青牛。嵩台月照啼猿曙，石室烟含古桂秋。回望长安五千里，刺桐花下莫淹留。","dynasty":"唐代","title":"送人之岭南"}
{"author":"李郢","content":"茜茜红裙好女儿，相偎相倚看人时。使君马上应含笑，横把金鞭为咏诗。","dynasty":"唐代","title":"自水口入茶山"}
{"author":"李郢","content":"谢家青妓邃重关，谁省春风见玉颜。闻道綵鸾三十六，一双双对碧池莲。","dynasty":"唐代","title":"张郎中宅戏赠二首其二"}
{"author":"李郢","content":"蜀岩阴面冷冥冥，偃雪欺霜半露青。铦刃剪裁多鹊媚，细鞘挥拂带龙腥。崖垂万仞知无影，藓渍千年合有灵。兰省贵寮蓬阁吏，一时缄赠到云亭。","dynasty":"唐代","title":"郢自街西醉归马鞭坠失崔员外、起秘书…抒短章仰酬珍锡"}
{"author":"李郢","content":"自笑腾腾者，非憨又不狂。何为跧似鼠，而复怯于獐。落拓无生计，伶俜恋酒乡。冥搜得诗窟，偶战出文场。爱雪愁冬尽，怀人觉夜长。石楼多爽气，柽案有馀香。运去非关拙，时来不在忙。平生两闲暇，孤趣满沧浪。","dynasty":"唐代","title":"即目"}
{"author":"曾慥","content":"别样清芬扑鼻来。秋香过后却追回。博山轻雾锁崔嵬。珍重芗林三昧手，不教一日不花开。暗中错认是江梅。","dynasty":"宋代","title":"浣溪沙"}
{"author":"曾慥","content":"五柳门前三径斜。东篱九日富贵花。岂惟此菊有佳色，上有南山日夕佳。佳友。金英辏。陶令篱边常宿留。秋风一夜摧枯朽。独艳重阳时候。剩收芳蕊浮卮酒。荐酒先生眉寿。","dynasty":"宋代","title":"调笑令（并口号）"}
{"author":"曾慥","content":"清友。君芳右。万缟纷披兹独秀。天寒月薄黄昏后。缟袂亭亭招手。故山千树连云岫。借问如今安否。","dynasty":"宋代","title":"调笑（清友梅）"}
{"author":"曾慥","content":"净友。如妆就。折得清香来满手。一溪湛湛无尘垢。白羽轻摇晴昼。远公保社今何有。帐望东林骚首。","dynasty":"宋代","title":"调笑（净友莲）"}
{"author":"曾慥","content":"玉友。平生旧。相与忘形偏耐久。醉乡径到无何有。莫问区区升斗。人生一笑难开口。为报速宜相就。","dynasty":"宋代","title":"调笑（玉友酒）"}
{"author":"曾慥","content":"花好。被花恼。庭下嫣然如巧笑。曾教健步移根到。各是一般奇妙。赏心乐事知多少。乱插繁华晴昊。酒美。直无比。小瓮新醅浮玉蚁。空传乌氏并程氏。不数云安麹来。十花更互来相对。常伴先生沉醉。","dynasty":"宋代","title":"调笑（破子）"}
{"author":"曾慥","content":"清友。群芳右。万缟纷披兹独秀。天寒月薄黄昏後。缟袂亭亭招手。故山千树连云岫。借问如今安否。","dynasty":"宋代","title":"调笑/调笑令"}
{"author":"曾慥","content":"净友。如妆就。折得清香来满手。一溪湛湛无尘垢。白羽轻摇晴昼。远公保社今何有。怅望东林搔首。","dynasty":"宋代","title":"调笑/调笑令"}
{"author":"曾慥","content":"玉友。平生旧。相与忘形偏耐久。醉乡径到无何有。莫问区区升斗。人生一笑难开口。为报速宜相就。","dynasty":"宋代","title":"调笑/调笑令"}
{"author":"曾慥","content":"子後寅前东向坐，冥心琢齿鸣鼍。托天回顾眼光摩。张弓仍踏弩，升降辘轳多。三度朝元九度转，背摩双摆扳弩。虎龙交际咽元和。浴身挑甲罢，便可蹑烟萝。","dynasty":"宋代","title":"临江仙·子後寅前东向坐"}
{"author":"曾慥","content":"白帝城头路，逶迤一径遥。高堂临峡口，暴水没山腰。隔岸鱼施网，横江铁贯桥。神妃翻覆手，愿赐雨连宵。","dynasty":"宋代","title":"白帝城"}
{"author":"曾慥","content":"众水归三峡，悠悠万古情。白盐无路到，赤甲罕人行。西瀼泉尤胜，东屯谷有名。丰年公事少，饱暖荷恩荣。","dynasty":"宋代","title":"到夔州"}
{"author":"曾慥","content":"云连三峡苍茫外，人在千峰紫翠间。","dynasty":"宋代","title":"句"}
{"author":"曾慥","content":"秋风三度发孤妍，扑面幽香十里传。","dynasty":"宋代","title":"句"}
{"author":"曾慥","content":"渺渺阳台去，茫茫鹦鹉洲。干戈迷大别，烟雨瞑南楼。","dynasty":"宋代","title":"沔鄂"}
{"author":"曾慥","content":"元佑文章绝代无，为盟主者眉山苏。旧闻宗匠为诗匠，今见东湖说后湖。寂寞香山老居士。浩荡烟波古钓徒。澜翻翰墨惊人眼，一段清冰在玉壶。","dynasty":"宋代","title":"题苏养直词翰巨轴"}
{"author":"曾慥","content":"巫山不可见，翠岫几重重。云外藏三岛，江头认九峰。淡烟迷暝色，疏雨浥秋容。目断凝贞路，松风传连宵。","dynasty":"宋代","title":"巫山"}
{"author":"曾慥","content":"元祐文章绝代无，为盟主者眉山苏。旧闻宗匠为诗匠，今见东湖说后湖。寂寞香山老居士，浩荡烟波古钓徒。澜翻翰墨惊人眼，一段清冰在玉壶。","dynasty":"宋代","title":"题苏养直词翰巨轴"}
{"author":"曾慥","content":"净友。如妆就。折得清香来满手。一溪湛湛无尘垢。白羽轻摇晴昼。远公保社今何有。怅望东林搔首。","dynasty":"宋代","title":"临江仙其三净友莲"}
{"author":"曾慥","content":"玉友。平生旧。相与忘形偏耐久。醉乡径到无何有。莫问区区升斗。人生一笑难开口。为报速宜相就。","dynasty":"宋代","title":"临江仙其四玉友酒"}
{"author":"曾慥","content":"花好。被花恼。庭下嫣然如巧笑。曾教健步移根到。各是一般奇妙。赏心乐事知多少。乱插繁华晴昊。","dynasty":"宋代","title":"临江仙其五破子"}
{"author":"曾慥","content":"酒美。直无比。小瓮新醅浮玉蚁。空传乌氏并程氏。不数云安麴来。十花更互来相对。常伴先生沉醉。","dynasty":"宋代","title":"临江仙其六破子"}
{"author":"高述明","content":"云暗难分骑，沙深欲陷车。炎风初解冻，夏草渐萌芽。义勇心能一，尊严令不哗。楼兰犹未斩，那敢顾身家。","dynasty":"清代","title":"塞外"}
{"author":"高述明","content":"马蹄犹得蹋黄尘，马上犹吟塞外春。只谓此生掌近鬼，岂知今日又逢人。彩花剪细风光旧，沙海云开气象新。便拟题诗寄良友，草堂何处转伤神。","dynasty":"清代","title":"人日塞外马上口占"}
{"author":"方廷实","content":"新亭高敞枕城隈，万里江山爽气来。云外孤峰擎日晚，林间啼鸟唤春回。登车谩有澄清志，览景惭非赋咏才。太守风流民讼简，落成尊酒许相陪。","dynasty":"宋代","title":"金山亭呈翁守二首"}
{"author":"方廷实","content":"丹碧崔嵬切斗魁，峰峦怀抱水萦回。春归岩谷幽花发，日上楼台宿雾开。天近凤城瞻帝座，云迷鳌海接蓬莱。登临谁会迟留意，共折梅花更一杯。","dynasty":"宋代","title":"金山亭呈翁守二首"}
{"author":"方廷实","content":"书乱床头无甲乙，鸟鸣窗外自宫商。","dynasty":"宋代","title":"句"}
{"author":"查克建","content":"冷泉亭上多年别，梦里清凉一径通。方丈帘垂花影外，法堂人散雨声中。千山夜静香林月，万壑凉生竹阁风。敲罢木鱼僧退院，长廊惟见佛镫红。","dynasty":"清代","title":"寄灵隐法座谛辉"}
{"author":"查克建","content":"娇红粉翠趁风流，十里珠帘尽上钩。回首东风旧时路，鬓丝人老说扬州。","dynasty":"清代","title":"芍药"}
{"author":"张万顷","content":"夕膳望东周，晨装不少留。酒中同乐事，关外越离忧。座湿秦山雨，庭寒渭水秋。何当鹰隼击，来拂故林游。","dynasty":"唐代","title":"送裴少府"}
{"author":"张万顷","content":"洛阳城东伊水西，千花万竹使人迷。台上柳枝临岸低，门前荷叶与桥齐。日暮待君君不见，长风吹雨过青谿.","dynasty":"唐代","title":"东谿待苏户曹不至"}
{"author":"张万顷","content":"去岁离秦望，今冬使楚关。泪添天目水，发变海头山。别母乌南逝，辞兄雁北还。宦游偏不乐，长为忆慈颜。","dynasty":"唐代","title":"登天目山下作"}
{"author":"范周","content":"夕阳西下，暮霭红隘，香风罗绮。乘丽景、华灯争放，浓焰烧空连锦砌。睹皓月、浸严城如画，花影寒笼绛蕊。渐掩映、芙蓉万顷，迤逦齐开秋水。太守无限行歌意。拥麾幢、光动珠翠。倾万井、歌台舞榭，瞻望朱轮骈鼓吹。控宝马、耀貔貅千骑。银烛交光数里。似乱簇、寒星万点，拥入蓬壶影里。宴阁多才，环艳粉、瑶簪珠履。恐看看、丹诏催奉，宸游燕侍。便趁早、占通宵醉。缓引笙歌妓。任画角、吹老寒梅，月落西楼十二。","dynasty":"宋代","title":"宝鼎现"}
{"author":"范周","content":"美兰堂昼永，晏清暑、晚迎凉。控水槛风帘，千花竞拥，一朵偏双。银塘。尽倾醉眼，讶湘娥、倦倚两霓裳。依约凝情鉴里，并头宫面高妆。莲房。露脸盈盈，无语处、恨何长。有翡翠怜红，鸳鸯妒影，俱断柔肠。凄凉。芰荷暮雨，褪娇红、换紫结秋房。堪把丹青对写，凤池归去携将。","dynasty":"宋代","title":"木兰花慢·美兰堂昼永"}
{"author":"范周","content":"万叠青峦压巨昆，四垂空阔水天分。夜光寒带三江月，春色阴连百里云。桂子鹤惊空半落，天香僧出定中闻。不将此境凭张益，三百年来属老文。","dynasty":"宋代","title":"昆山"}
{"author":"范周","content":"暖风吹麝入铅华，不肯随春到谢家。半夜粉寒香泣露，也应和月怨梨花。","dynasty":"宋代","title":"木香"}
{"author":"范周","content":"范周来谒石存中，未必存中似石崇。可惜南山焦尾虎，低头拜狗作乌龙。","dynasty":"宋代","title":"题监簿石存中园亭壁"}
{"author":"范周","content":"自古轻儒孰若秦，山河社稷付他人。而今重士如周室，忍使书生作夜巡。","dynasty":"宋代","title":"与府庠诸坐巡夜"}
{"author":"范周","content":"一瓢有道泰山重，五鼎不义鸿毛轻。","dynasty":"宋代","title":"句"}
{"author":"范周","content":"美兰堂昼永，晏清暑、晚迎凉。控水槛风帘，千花竞拥，一朵偏双。银塘。尽倾醉眼，讶湘娥、倦倚两霓裳。依约凝情鉴里，并头宫面高妆。莲房。露脸盈盈，无语处、恨何长。有翡翠怜红，鸳鸯妒影，俱断柔肠。凄凉。芰荷暮雨，褪娇红、换紫结秋房。堪把丹青对写，凤池归去携将。","dynasty":"宋代","title":"木兰花慢"}
{"author":"程可中","content":"天成云阜扆宸居，东望春回王气余。浅碧露痕经烧后，嫣红随意着花初。波纹卷縠冰还裂，山黛如鬟树自疏。一自文皇迁鼎后，至今辇道未曾除。","dynasty":"明代","title":"集臧晋叔希林阁赋得雨中钟山春望"}
{"author":"程可中","content":"涔涔山雨暗，漠漠海云长。价踊鱼虾市，田荒雁鹜场。檐风晞素发，篝火炙匡床。传说佳公子，无由过卖浆。","dynasty":"明代","title":"通州杂诗"}
{"author":"程可中","content":"去马秋能健，归怀困暂通。水沈江画壁，霜净雁书空。瓦甓占村古，菑畬得岁丰。依谁成旅宿，篝火护飞虫。","dynasty":"明代","title":"铜井道中"}
{"author":"程可中","content":"底用嗟劳役，空山行自幽。晓云梳树出，清溜篆沙流。税毕收蚕市，场喧过麦秋。驿传东海信，政恐有征求。","dynasty":"明代","title":"旌德道中"}
{"author":"程可中","content":"戍鼓何萧索，阗阗水一方。停枹留堕月，流响激繁霜。乡梦秋难稳，津楼夜正央。三挝遗谱失，悲壮忆渔阳。","dynasty":"明代","title":"同稚孝鼎卿咏津鼓限阳字"}
{"author":"程可中","content":"篷窗不自得，随意坐高沙。痕蚀渔梁浅，莎连鸟迹斜。善崩防岸柳，余润长汀花。最喜行粘屐，沿流到酒家。","dynasty":"明代","title":"咏沙岸限沙字"}
{"author":"程可中","content":"风急平林日御徂，乍惊哀柝散城乌。壁灯爆尽宵初半，邻杵无声月自孤。事往拊心怀感遇，忧来顾影叹头颅。三年汉上曾今日，不谓仍陪楚大夫。","dynasty":"明代","title":"宿雄县与善徵观察话旧"}
{"author":"程可中","content":"白沟河水逝东奔，燕马南来河水浑。原草百年殷战血，阴风半夜斗游魂。明堂又喜朝元后，率土空教哭圣孙。回首漫怜方正学，茫茫青史不堪论。","dynasty":"明代","title":"过白沟河感怀"}
{"author":"程可中","content":"征旅聊因当胜游，庶饶那复数中州。雪融隙地培桑枣，日出通衢噎马牛。望望绵山侵面出，时时汾水避人流。太行春色黄河外，犹自严寒满敝裘。","dynasty":"明代","title":"介休道中"}
{"author":"程可中","content":"纷纷罗绮竞容芳，明月谁家綍屟廊。帘静幽禽仍自语，筝寒金雁不成行。故人易见倾田窦，死友何由觅范张。惆怅长安看花处，彩绳无计系春阳。","dynasty":"明代","title":"春兴"}
{"author":"程可中","content":"南山冲道厄砑，井邑萧疏树影遮。桥断浑河争倚石，地留故苑失飞花。高排虎落凌云险，强挽乌号却月斜。谁谓从军无苦乐，翻令征士不思家。¤","dynasty":"明代","title":"上谷秋日杂书四首"}
{"author":"程可中","content":"关头明月古今情，树引凉飙夜有声。土木未忘巡正统，封疆无复问开平。霜迎狼纛秋临祭，风偃龙祠岁守盟。此日庙谟争画一，空谈莫遣误书生。","dynasty":"明代","title":"上谷秋日杂书四首"}
{"author":"程可中","content":"侵湖何限竹鱼庄，棘箐丛幽径转藏。泉韵隔花鸣罅石，竹光分雨到空床。逸民消得称虞仲，难弟劳教誉季方。几欲过从惭法供，湘莼采采不盈筐。","dynasty":"明代","title":"问讯虞二僧孺山居"}
{"author":"程可中","content":"云孙几叶忆高皇，社土千秋表旧疆。周礼未应俱在鲁，汉臣今已半游梁。花垂右墄春常满，客散西园夜未央。八斗向来求自试，书成字字挟风霜。","dynasty":"明代","title":"赠茂伯王孙"}
{"author":"程可中","content":"旅食无端笑滞淫，邻居犹自费招寻。风流南郡谈经帐，羞涩长门卖赋金。送尽花神春未艾，检残药裹病偏侵。空江日暮灵妃曲，久向天涯负赏音。","dynasty":"明代","title":"赠丘鲁生"}
{"author":"程可中","content":"醉凭斜日俯苍茫，拄杖明霞水一方。道侧断碑埋屃赑，草中残瓦卧鸳鸯。烟销林影窥宫雰，江落潮痕上女墙。遗恨弹丸江左地，岳王坟树吊秋霜。","dynasty":"明代","title":"同谢少连伯仁侄步出凤山门寻故宋宫址"}
{"author":"程可中","content":"雁门南渡路千盘，残历犹从马上看。醉抱白头灯影下，锦筝搊杀不成欢。","dynasty":"明代","title":"除夕太原府四首"}
{"author":"程可中","content":"逆旅相留慰苦辛，萧萧同侣二三人。笛中谁谱梅花引，已送江南十日春。","dynasty":"明代","title":"除夕太原府四首"}
{"author":"程可中","content":"檀槽铁拨素丝弦，此技都夸三晋专。里耳只今贪小令，金元遗调渐无传。","dynasty":"明代","title":"除夕太原府四首"}
{"author":"程可中","content":"城阙春潜雪尽融，谁家花胜出王宫。更寒缓下葳蕤锁，元旦催传进乐工。","dynasty":"明代","title":"除夕太原府四首"}
{"author":"程可中","content":"列壁风鸣汉帜摇，居庸天迥锁云标。雨余新爽澄金气，夜半残河插斗杓。嘉馔土人烹硕鼠，薄寒胡帽制丰貂。妖姬不解愁砧杵，马上琵琶手自调。","dynasty":"明代","title":"上谷秋日杂书四首其一"}
{"author":"程可中","content":"南山冲道厄𥓂砑，井邑萧疏树影遮。桥断浑河争倚石，地留故苑失飞花。高排虎落凌云险，强挽乌号却月斜。谁谓从军无苦乐，翻令征士不思家。","dynasty":"明代","title":"上谷秋日杂书四首其二"}
{"author":"程可中","content":"烟火依微带近郛，鸡鸣驿路入平芜。挽飞百道征军饩，市榷千缗算贾胡。天寿蟠龙山竞拱，桑乾饮马水堪枯。秋来节钺提封内，除却椎牛一事无。","dynasty":"明代","title":"上谷秋日杂书四首其三"}
{"author":"程可中","content":"蜡月全晦岁华暮，原烧偷青春微露。突冷连朝待束薪，床空半夜抖残絮。年年逼除贫泥人，今岁颇得贫中趣。小厖狺狺吠欲喑，操券都来征逋负。闭门龟缩坚不出，诳言白石庵中去。东邻贳酒喜盈罂，西家乞米刚半釜。地炉榾柮四壁红，绝胜龙涎照银炬。纨裤膏粱生无分，执鞭未可吾奚慕。蹇我亦非智术疏，自是君家合豪富。且呼焚鱼暖浊酒，一劝一杯自宽谕。妻妾牛衣坐两头，两儿膝畔差韶悟。得岁有庆失岁罚，椒花欲颂粗能句。逾艾明朝老秃翁，视此足验平生遇。玉梅寒香扑鼻来，大杯停手已无数。","dynasty":"明代","title":"除夕短歌"}
{"author":"程可中","content":"复道悬空踏翠微，芳林过雨湿胭脂。卷帘岚气扑人衣。半榻午阴销剩暑，一窗寒碧送斜晖。曲阑十二绿成围。","dynasty":"明代","title":"浣溪沙来青阁"}
{"author":"吴龙翰","content":"微雨後，落花天。娇态病恹恹。怕人猜著是相思，成日不开帘。宝钗横，蝉鬓乱。院宇待人归尽。缓移莲步玉阑前。纤手招花钿。","dynasty":"宋代","title":"喜迁莺"}
{"author":"吴龙翰","content":"几日春愁不出行，园林又是了清明。春风桃李一场梦，夜月江山千古情。吟倚长松伺鹤到，坐临钓石看云生。此怀不解自拈出，谩语离骚入笛声。","dynasty":"宋代","title":"行春次俞兄韵"}
{"author":"吴龙翰","content":"多谢春风相此行，马蹄千里夕阳明。故人杨柳正年少，知己青山旧日情。思满天涯芳草远，望穷江际暮云生。同来佳客自不俗，相对松阴听瀑声。","dynasty":"宋代","title":"行春次俞兄韵"}
{"author":"吴龙翰","content":"击筑复击筑，欲歌双泪横。宝刀重如命，命如鸿毛轻。","dynasty":"宋代","title":"侠客行"}
{"author":"吴龙翰","content":"东林数间屋，长掩竹笆篱。槛柳拂棋局，瓶花落砚池。蝶狂如被酒，蝉咽似吟诗。脱帽挂岩石，凉飔入鬓丝。","dynasty":"宋代","title":"夏日书事"}
{"author":"吴龙翰","content":"水沈为骨玉为肌，专宠凉台会有时。长得夫人容两足，客星不遣史官知。","dynasty":"宋代","title":"先曾大父作竹夫人铭北窗蘧蘧偎尔冰肌毋徇其"}
{"author":"吴龙翰","content":"嗟哉吾伯祖，文响玉珊珊。高折蟾宫桂，卑栖花县官。琴声流水尽，书卷白云寒。尚想伊吾夜，高楼几倚阑。","dynasty":"宋代","title":"县尹先伯祖家观遗书"}
{"author":"吴龙翰","content":"鹃啼惊梦敧春枕，花落迎风打晓窗。携杖搀先出城去，角声吹月堕寒江。","dynasty":"宋代","title":"晓发姑孰城"}
{"author":"吴龙翰","content":"簇簇人烟两岸分，暂时挂搭此行程。一筇风月无拘束，又复挑诗到宛城。","dynasty":"宋代","title":"晓发黄池过宁国"}
{"author":"吴龙翰","content":"飘飘谪仙子，闭门逃世諠。达哉柴桑翁，心远地乃偏。羡公隐廛市，高拍前人肩。园林富花木，景象罗春妍。翠鸟鸣高枝。白鱼游深渊。鱼鸟欣有托，吾庐兴悠然。诗瓢贮烟云，茶鼎烹银蟾。有此佳绝处，那受名利鞭。鹊尾闻妙香，片心超九天。渊然消万虑，流光纬三田。乾坤任簸弄，追踪古偓佺。","dynasty":"宋代","title":"心远堂"}
{"author":"吴龙翰","content":"长空有明月，与我良有情。遥遥万里道，随我杖履行。耿耿吟床间，相随入枕衾。而我病风雅，长作秋蛩吟。吟声悲入月，月色寒入吟。月即是天眼，照我泪纵横。垂垂草上露，尽从月眼倾。不为富贵儿，只作苦吟人。君看朱门邃，翠幕围阳春。管弦沸清晓，银烛正荧荧。","dynasty":"宋代","title":"对月"}
{"author":"吴龙翰","content":"江天日暖竹为舆，猎猎春风载此臞。湊入灞桥成一画，杨花吹雪糁吟须。","dynasty":"宋代","title":"繁昌道中"}
{"author":"吴龙翰","content":"半生江海冰壶翁，担风荷雨七尺筇。烂嚼扶桑紫金椹，玉楼光彻十二重。饱吃孤山白玉花，一凿九窍开玲珑。能鉟明月铸双眼，故能搜异窥神功。能穿星斗挂胸次，故能神游八极之鸿蒙。手撼烟云出砚石，酒酣奋笔驱雷风。回山转海有力量，顷刻鹅溪幻出白练之寒江，碧玉之奇峰。潇湘洞庭忽在眼，冷落烟竹苍梧空。碧天万里渺无际，但见隐隐归飞鸿。江门过雨凉如许，木落潇潇秋满浦。月明何处起渔歌，小艇人归急摇橹。鸥沙漠漠洲渚昏，无数寒鸦栖古渡。景物变态虽无穷，笔端有口一一吐。研丹吮粉尤精奇，且与王爵争毫厘。宁肯没骨媚时好，逸气往往追徐熙。一点春风几花卉，化工权柄君所私。献之牸牛韩干马，滕王蛱蝶僧繇鱼。下笔众妙各俱足，开卷错落中珠玑。顾家层楼连天起，俗士那敢窥藩篱。呕心抽思何自苦，乃使肌骨化作枯松枝。君不见梅边有狂客，风饕雪虐宁忍饥。吟躯未老貌先老，不觉两鬓纷如丝。","dynasty":"宋代","title":"冯永之号冰壶工水墨丹青"}
{"author":"吴龙翰","content":"多病频辞客，无人自掩扉。劚松供药火，葺叶补渔衣。日月双丸疾，乾坤一粟微。不须求外道，悟此是玄机。","dynasty":"宋代","title":"感兴"}
{"author":"吴龙翰","content":"野兴在渔艇，风潮不惮劳。苔生肥石骨，水落瘦溪毛。霜重稻粱熟，天清雁字高。醉馀歌古调，人事析秋毫。","dynasty":"宋代","title":"感兴"}
{"author":"吴龙翰","content":"闭门逃俗客，携酒过禅关。灶古茶烟断，碑残雨藓瘢。秋僧行影瘦，夜鹤病翎寒。片月随人到，孤琴对佛弹。","dynasty":"宋代","title":"感兴"}
{"author":"吴龙翰","content":"百事谋何拙，一閒梦亦清。定交毛颖子，结怨孔方兄。鹤影云烟瘦，蝉声风露轻。寸心虚白久，蜕骨待丹成。","dynasty":"宋代","title":"感兴"}
{"author":"吴龙翰","content":"瑞宿当年降世间，祁山深处著仙坛。梅开冰壑珊瑚瘦，崖耸晴空碧玉寒。清气胚成龟鹤相，丹田炼就虎龙蟠。待教须鬓浑如雪，恰写耆英与世看。","dynasty":"宋代","title":"庚申冬寿秋崖先生"}
{"author":"吴龙翰","content":"舞罢霓裳宝髻垂，桃花扇底暖风吹。夜深内殿重开宴，手撚灯花画翠眉。","dynasty":"宋代","title":"宫词"}
{"author":"吴龙翰","content":"碧石重重锁墓门，兰膏点火照黄昏。春风几度生芳草，还似君王旧日恩。","dynasty":"宋代","title":"宫人斜"}
{"author":"吴龙翰","content":"古岩灵迹异，故故兀吟鞍。石溜溅棋湿，松风冱笛寒。露华僧衲重，曙色佛灯残。白社开何日，谈经上石坛。","dynasty":"宋代","title":"古岩寺"}
{"author":"吴龙翰","content":"青年铁砚亦曾磨，壮不如人可奈何。松菊犹存陶令迳，烟云不碍邵公窝。吟廊缓步看修行，醉石高眠枕绿莎。一笠一蓑吾事足，江湖浩荡白鸥波。","dynasty":"宋代","title":"故人见寄韵"}
{"author":"吴龙翰","content":"策杖前溪去，吾乡此路分。两磨山出色，风约水成文。归信凭秋雁，思亲望白云。碧岩今日见，快饮带微醺。","dynasty":"宋代","title":"归途绩溪界喜见十里岩"}
{"author":"吴龙翰","content":"昔年此地著书人，诗骨成尘草木深。突兀眼前僧结屋，塔铃风里替君吟。","dynasty":"宋代","title":"过和州报恩寺唐籍故居也"}
{"author":"吴龙翰","content":"黄尘茫茫北风起，黄芦萧萧日色死。百万征夫血怒流，点污淮南一湖水。向来失著图中原，一朝此地化为边。养兵百年不用力，将军金印惭空悬。南湖南湖君莫渡，万仞山高鬼门户。夜夜青燐照断蓬，训狐自载髑髅舞。","dynasty":"宋代","title":"过淮南湖"}
{"author":"吴龙翰","content":"客里身无事，乘閒过水西。清波明白鹭，绿树带黄鹂。酤酒道旁饮，吟诗石上题。邑中逢旧故，坐定说环溪。","dynasty":"宋代","title":"过泾邑水西县尹先伯祖尝为邑簿领耆儒有识者"}
{"author":"吴龙翰","content":"花列千行彩袖，叶收万斛明珠。可惜坡仙不在，风情绝胜西湖。","dynasty":"宋代","title":"荷花"}
{"author":"吴龙翰","content":"飒飒凉生水国秋，可怜无计解花愁。飘然一叶随流水，付与真人驾作舟。","dynasty":"宋代","title":"荷花四绝·风"}
{"author":"吴龙翰","content":"一机蜀锦著纱笼，不放纖尘到水宫。但觉晓寒金掌重，仙人危立白云中。","dynasty":"宋代","title":"荷花四绝·露"}
{"author":"吴龙翰","content":"醉脸潮红娇欲眠，玉幢移影盖婵娟。一奁晴色开明镜，暖熨金炉起碧烟。","dynasty":"宋代","title":"荷花四绝·日"}
{"author":"吴龙翰","content":"寒声敲破玉琳琅，绾断鸳鸯双梦长。几斛明珠收不起，巧粘翡翠络红妆。","dynasty":"宋代","title":"荷花四绝·雨"}
{"author":"吴龙翰","content":"秋试贤关掷雉卢，道经邻郡拜真儒。棠阴日暖鸟声隽，苔迹月明吏影臞。春野一犂今有犊，暮歌五袴昔无襦。片帆愿借吹嘘力，一舸清风不用租。","dynasty":"宋代","title":"己未试监假道于严报谢使君"}
{"author":"吴龙翰","content":"公昔洲多竹，而孙梅作堂。月窗传瘦影，风壑度寒香。友也真鱼水，兄兮可雁行。相看动吟兴，时吐玉琳琅。","dynasty":"宋代","title":"寄题友梅堂友梅乃竹洲先生孙也"}
{"author":"吴龙翰","content":"景物何其异，虚岩人力成。清池沈鸟影，高树落蝉声。花日楼台丽，香风帘幕轻。我来一吟赏，不惜买杯倾。","dynasty":"宋代","title":"嘉禾沈园"}
{"author":"吴龙翰","content":"翠幕重重护晓寒，窗间金鸭篆烟残。芳情不采閒花草，独倚阑干看牡丹。","dynasty":"宋代","title":"嘉禾书所见"}
{"author":"吴龙翰","content":"天与东风便，千钱买一舟。嘉禾三月路，阴木四山秋。野色缄诗思，鹃声替客愁。烟波渺无际，是处可盟鸥。","dynasty":"宋代","title":"嘉禾舟中"}
{"author":"吴龙翰","content":"奴颜婢膝浪驱驰，几被秋风吹鬓丝。百万博卢空得雉，八千兵溃岂因骓。功名付我银凿落，世事从渠铁蒺藜。且跨蹇驴出门去，六朝故地要吾诗。","dynasty":"宋代","title":"甲子举中补滥忝前名考官刘簿云已在解选涝漉"}
{"author":"吴龙翰","content":"天录臞仙后代孙，巍科几世属名门。千年绝学追先圣，四海真儒仰后村。直向天边扶日月，只从笔底转乾坤。年来诸老凋零尽，惟有灵光独自存。","dynasty":"宋代","title":"见刘后村先生"}
{"author":"吴龙翰","content":"玻璃万顷海天秋，相国如居天上头。锦帐围山丹荔熟，银梭织水子鱼游。地灵自古称多士，人物当今列上流。二季一翁家学在，湄洲即是蜀眉州。","dynasty":"宋代","title":"见刘后村先生"}
{"author":"吴龙翰","content":"雪碗冰瓯淬笔锋，篇篇琢出玉玲珑。鹤鸣远岫千林晓，鲸展洪涛万里雄。暮雪寒梅吟思外，春风芳草梦魂中。诗瓢行脚半天下，多谢先生棒喝功。","dynasty":"宋代","title":"见刘后村先生"}
{"author":"吴龙翰","content":"骑却青鸾上禁林，岩岩声价重于金。花砖日转琼笺暖，莲烛星归玉漏沈。翰墨挈来三昧手，丝纶画出九重心。春风已築沙堤路，天上虚皇属意深。","dynasty":"宋代","title":"见刘后村先生"}
{"author":"吴龙翰","content":"旅食京华不自谋，可堪曲尽鹔鹴裘。一床风雨孤灯夜，千里江山两鬓秋。笑索寒梅吟苦句，醉拈秃笔扫穷愁。学人翻笑孙明复，强乞希明一点头。","dynasty":"宋代","title":"见王广文"}
{"author":"吴龙翰","content":"钟阜龙蟠势可奇，何年开此帝王基。东西日月磨今古，南北江山几合离。六代衣冠荒草下，中原台殿白云涯。春风吹落英雄泪，立尽斜阳未有诗。","dynasty":"宋代","title":"金陵怀古"}
{"author":"吴龙翰","content":"楼中有酒客身閒，约住孤云共往还。遥落碧桃春欲去，倚阑无语看钟山。","dynasty":"宋代","title":"金陵寓楼居"}
{"author":"吴龙翰","content":"春城庭院柳风轻，帘影玲珑爱晓晴。红日半窗吟梦觉，咿哑墙外卖花声。","dynasty":"宋代","title":"京城寓居春日"}
{"author":"吴龙翰","content":"秋雨梧桐退老时，寒城九日正霏霏。功名不直三杯酒，世事真如一局横。头且插教黄菊满，手今莫负紫螯肥。壮怀无复登临恨，破帽西风一任吹。","dynasty":"宋代","title":"九日"}
{"author":"吴龙翰","content":"万里烟波兴渺然，片心如在灞桥边。归装诗少不成担，自拗梅花凑满船。","dynasty":"宋代","title":"久客湖海买舟西还"}
{"author":"吴龙翰","content":"一声欸乃烟波阔，千古离骚日月光。","dynasty":"宋代","title":"句"}
{"author":"吴龙翰","content":"天地可呼归舴艋，利名不遣涴笭箵。","dynasty":"宋代","title":"句"}
{"author":"吴龙翰","content":"蜀儒为郡追任昉，歙士呼天借寇恂。","dynasty":"宋代","title":"句"}
{"author":"吴龙翰","content":"此老古之学，文章富石渠。宦情云淡薄，吟鬓竹萧疏。未购茂陵稿，空埋汲冢书。北郊相吊处，寒日照踌躇。","dynasty":"宋代","title":"哭罗潜斋"}
{"author":"吴龙翰","content":"气节昂斯世，先生千载人。可怜成白首，犹只到朱轮。芧取群狙怒，雪逢越犬狺。方离罗织辱，身世已成尘。","dynasty":"宋代","title":"哭秋崖先生"}
{"author":"吴龙翰","content":"欧苏唤不起，文印属秋崖。大雅非常调，正音不顾俳。寒江濯文思，明月镂吟怀。传业有杨晏，遗书塚墓埋。","dynasty":"宋代","title":"哭秋崖先生"}
{"author":"吴龙翰","content":"昔年经盼目，此日罢从游。尤许为上足，敢令出一头。圣涯窥浩荡，学海探深幽。一瓣南丰后，他师不复求。","dynasty":"宋代","title":"哭秋崖先生"}
{"author":"吴龙翰","content":"祥云中屹祝融峰，秀出全材一钜公。银管曾提修国史，金戈几出策边功。九秋健羽横空鹗，万里威声当道熊。谭国为前冀国后，汗青千古玉玲珑。","dynasty":"宋代","title":"哭赵信庵"}
{"author":"吴龙翰","content":"麟符玉策总兵权，手托江淮半壁天。大节有关宗社里，深谋常画庙堂先。三朝已表蝉冠像，八袠终逢鸡梦年。不独羊公碑尚在，万民堕泪滴湘烟。","dynasty":"宋代","title":"哭赵信庵"}
{"author":"吴龙翰","content":"妾心江岸石，千古无变更。郎心江上水，倏忽风波生。","dynasty":"宋代","title":"乐府四首"}
{"author":"吴龙翰","content":"瑟瑟凉风来，妾身似秋扇。安得复炎热，相携不相厌。","dynasty":"宋代","title":"乐府四首"}
{"author":"吴龙翰","content":"制衣寄夫婿，妾有冰雪段。中有连理枝，不忍剪教断。","dynasty":"宋代","title":"乐府四首"}
{"author":"吴龙翰","content":"残月小楼西，鹃啼思欲迷。妾夫在天南，何不那边啼。","dynasty":"宋代","title":"乐府四首"}
{"author":"吴龙翰","content":"杨柳如少年，春风吹得老。朝为白雪花，暮为浮萍草。明月照妾夫，夜夜关山道。明月分半光，照妾颜色好。空闺一十年，芳容秋叶槁。宝马嘶，妾夫归，对镜画眉双泪垂。前日夫误妾，今日妾误夫，妾貌不如夫去时。","dynasty":"宋代","title":"离怨"}
{"author":"吴龙翰","content":"平生酷爱雪，老我看不足。安得走五台，六月漱寒玉。无计巢雪山，与佛结幽独。方舆多奇观，出门欠车毂。天公副微愿，连朝遣滕六。寒林振琳琅，朔风扇琼木。楼台炯夜光，地灵惊玉局。幻成银世界，一旦饱双目。清泠天地气，吸入空洞腹。賸欲呼夜舟，飘然访林麓。","dynasty":"宋代","title":"连雪五日有无尽观"}
{"author":"吴龙翰","content":"嵯峨灵金山，峭壁偕天长。巑屼万苍翠，无复敢颉颃。登临劳远目，久羁尘俗韁。天风送筇屐，此愿今一偿。所喜侍老亲，贔屭升崇冈。琪树蔼柔丝，瑶草超群芳。松声入幽怀，妙乐非笙簧。好鸟相劝酬，醉我林中觞。我吟游仙诗，客和招隐章。起舞沸欢笑，人影乱夕阳。何妨阿堵女，山北敞虚堂。石池閟甘泉，瓦炉腾妙香。昔言山有灵，金灯夜呈祥。信哉华严经，佛眉施白光。澄公有妙力，一笑通禅房。讵知山石间，而有金光藏。崦嵫下朱景，山气相激扬。若以色见佛，于法参与商。我生事迂阔，咄咄颠复狂。读书猎千古，浩气凌八荒。乃欲落须发，掬水曹溪傍。吹以无孔笛，倒骑牛一场。手击混沌开，有此硬脊梁。指点生死根，棒喝行诸方。","dynasty":"宋代","title":"灵山观金灯"}
{"author":"吴龙翰","content":"茅斋悔著市廛间，长与青山面目悭。突兀小楼初结就，竹床石枕卧看山。","dynasty":"宋代","title":"楼居狂吟"}
{"author":"吴龙翰","content":"楼间丹壁富藏书，误学相如卖子虚。何不买牛勤教子，邵平瓜地要人锄。","dynasty":"宋代","title":"楼居狂吟"}
{"author":"吴龙翰","content":"觅得楼中一觉眠，将身化蝶入壶天。平生睡债何时足，春在梅花纸帐边。","dynasty":"宋代","title":"楼居狂吟"}
{"author":"吴龙翰","content":"湖海真成万里游，寒风吹破黑貂裘。归来卧占楼千尺，梦落沧波明月舟。","dynasty":"宋代","title":"楼居狂吟"}
{"author":"吴龙翰","content":"汗漫相期欲控鲸，龟楼粗可寄閒身。天教吴猛亲常健，乞与商山九斛尘。","dynasty":"宋代","title":"楼居狂吟"}
{"author":"吴龙翰","content":"振衣千仞兴悠哉，一日看山十二回。胸次谁人有丘壑，便容携酒上楼来。","dynasty":"宋代","title":"楼居狂吟"}
{"author":"吴龙翰","content":"四山如画不胜奇，朝暮烟云都是诗。楼上吟声穿碧落，天公罚我鬓成丝。","dynasty":"宋代","title":"楼居狂吟"}
{"author":"吴龙翰","content":"胸次玲珑著九垓，政须时复兴崔巍。楼高手可扪星斗，移掇天河入酒杯。","dynasty":"宋代","title":"楼居狂吟"}
{"author":"吴龙翰","content":"诸方参遍一枯藤，苦节期传夜半灯。弘景登楼持棒喝，不容人上第三层。","dynasty":"宋代","title":"楼居狂吟"}
{"author":"吴龙翰","content":"偃月炉深紫气浮，红铅黑汞六丹头。梅翁欲挹浮丘诀，颛为黄山作此楼。","dynasty":"宋代","title":"楼居狂吟"}
{"author":"吴龙翰","content":"放旷疏林下，清风吹鬓毛。傍梅读周易，对酒歌离骚。诗思秋云淡，古怀明月高。五湖天地别，烟水绿平蒿。","dynasty":"宋代","title":"谩题"}
{"author":"吴龙翰","content":"太极虚空亦有根，打开关捩是何人。丹田旋转乾坤橐，碧海循环日月轮。久矣我前曾有我，悠哉身外岂无身。分明好个通天窍，只要时人认得真。","dynasty":"宋代","title":"内丹"}
{"author":"吴龙翰","content":"故山三百里，归路正羊肠。密树标茅店，荒池界竹墙。仆眠如鹿伏，我倦背龟藏。素志非南阮，丈夫扫八荒。","dynasty":"宋代","title":"南陵道中迫暮投茅店四围率败篱令仆夫环卧"}
{"author":"吴龙翰","content":"巨灵劈破苍山石，鞭起九龙入空碧。山分两半合不成，夹住长江数千尺。九道惊湍相击撞，雷声怒发谁敢当。神蛟出没不可数，往往杀气摩穹苍。呜呼蜀道行且难，剑门险似铁门关。一夫可敌万夫勇，大开栈道通殽函。固知长江当城壁，立此天堑限南北。东南王气无穷年，此江未必成桑田。君不见敌兵百万连艨艟，雄师出斗一扫空。书生不能长钥与大剑，只坐帷幄收奇功。","dynasty":"宋代","title":"牛渚山观大江"}
{"author":"吴龙翰","content":"衣缥缈，佩丁东。金茎滴香露，玉树生凉风。冲破青冥跨黄鹤，身披星斗珍珠络。","dynasty":"宋代","title":"千仙谣"}
{"author":"吴龙翰","content":"宦居三载满，严驾出山城。诗担梅花白，离杯竹叶清。更筹催客梦，斥堠计行程。去去骖鸾鹤，长歌上玉京。","dynasty":"宋代","title":"钱王广文"}
{"author":"吴龙翰","content":"数里秦淮画轴开，唐人赏后宋人来。无边风月要酬荅，一处旗亭买一杯。歌歇陈宫玉树春，可怜商女亦成尘。老成惟有秦淮月，往日曾经照古人。","dynasty":"宋代","title":"秦淮"}
{"author":"吴龙翰","content":"万顷寒潭镜面平，数声征雁叫霜晴。满林落叶秋风老，山路黄昏人少行。","dynasty":"宋代","title":"秋日绵溪"}
{"author":"吴龙翰","content":"修竹阴阴古道场，谁怜兵火地荒凉。晚山俱似佛头绿，秋草不如僧发长。白酒莫辞今日辞，黄花仍作去年香。禅翁留客殷勤甚，相对藤床话夕阳。","dynasty":"宋代","title":"秋日游竹会寺"}
{"author":"吴龙翰","content":"策杖行行过石桥，农家鸡黍远相招。田铺棋局露雅下，山展画屏烟雨描。病骨枯于秋后叶，诗怀雄似海东潮。一声老鹤松梢上，賸欲乘风到九霄。","dynasty":"宋代","title":"秋深过田家"}
{"author":"吴龙翰","content":"彤霞铄石玉晶荧，琢出羲之风字形。却著寒松苍古下，研烟传写相牛经。","dynasty":"宋代","title":"秋崖先生以红石见寄"}
{"author":"吴龙翰","content":"相公潭水清于玉，翠屏四面环书屋。石梯幽幽登苍崖，老树晴烟千顷绿。好花对人无俗姿，春色盈盈囿虚谷。归来庭院碧参差，八窗玲珑有修竹。先生长啸临清流，茱萸辛夷香满洲。浪呼迪辈偕春游，绿醅深注碧玉瓯。我醉起舞相劝酬，愿祝先生相业侔伊周。运留侯帷幄之筹，横莱公野水之舟。莫负苍生望安石，东山高卧凌清秋。","dynasty":"宋代","title":"秋崖先生招饮荷葭坞席上赋诗"}
{"author":"吴龙翰","content":"玲珑窗户午晴时，散发林间自一奇。鸟睡香奁花影动，蝉吟凉境柳阴移。高山流水琴三弄，明月清风酒一户。要是闭门防俗客，莫令到眼败吾诗。","dynasty":"宋代","title":"散发"}
{"author":"吴龙翰","content":"流水环诗境，未容尘土侵。步迂松径曲，坐占草堂深。秋句蛩分和，山杯鸟劝斟。好怀无客共，相对一瑶琴。","dynasty":"宋代","title":"诗境"}
{"author":"吴龙翰","content":"华衮褒荣御墨鲜，堂堂剑佩在凌烟。十三相后功为最，五百年间遗有传。落落甘霖施后土，岩岩钜石补青天。太平有策安排了，浯水清风崖可镌。","dynasty":"宋代","title":"寿乡衮讷斋先生"}
{"author":"吴龙翰","content":"世态浮云无定形，先生绿野竟留情。讵知宝佑老臣在，又见金陵新法行。洛邑几时归赤舄，东山再起答苍生。不堪局面迟一著，愿祝薇垣星更明。","dynasty":"宋代","title":"寿乡衮讷斋先生"}
{"author":"吴龙翰","content":"银山突兀苍海头，夜半鼓噪万貔貅。争雄角力转坤轴，旋磨尘世偕浮沤。朝朝暮暮自消长，谁言于此随海鰌。鸱革裹尸已尘土，未必怒怨卒未休。看公立论屈前辈，笔端有力挽万牛。孤峰绝崖气象古，亦复粲粲珊瑚钩。分明掘见阴阳根，判断造化之深幽。玄机发泄天帝嗔，此文正恐雷霆收。不然亦似画鸟迹，长夜鬼哭声啾啾。公自骑鲸去不返，满江明月芦花秋。","dynasty":"宋代","title":"题国直先伯祖海潮赋后"}
{"author":"吴龙翰","content":"丹青谁写满轴莲，濯濯西施一段妍。汴水百年尘隔断，可无人作画图传。","dynasty":"宋代","title":"题西湖画轴"}
{"author":"吴龙翰","content":"天目峰前小驻骖，长松笑道碧{上髟下监}鬖。客怀寂寞秋般淡，醉态朦胧午正酣。山色俨如严父面，鸟声还胜俗人谈。何年来此种芝术，乞与道人云一龛。","dynasty":"宋代","title":"天目道中"}
{"author":"吴龙翰","content":"手掇乾坤铛里煎，神仙肘后有书传。红铅黑汞一斤药，阳火阴符六百篇。金鼎自疑三素气，玉炉轻散九霞烟。玄霜糁入空虚腹，一息乘风上碧天。","dynasty":"宋代","title":"外丹"}
{"author":"吴龙翰","content":"雄笔工褒贬，登科年少时。青山知宦拙，白首尚书痴。鹗荐仍归弟，凤毛喜有儿。传家遗卷在，光彩玉离离。","dynasty":"宋代","title":"挽徐县尹"}
{"author":"吴龙翰","content":"诗客行装少，孤舟一叶轻。寒鸦随日落，秋雁破霜鸣。山色攒心事，江声咽世情。故乡无百里，酤酒话归程。","dynasty":"宋代","title":"晚舟泊长河"}
{"author":"吴龙翰","content":"烟钟舂起夕阳愁，森森临平春事幽。惟有风蒲爱吟客，岸边缭乱绾行舟。","dynasty":"宋代","title":"晚舟过临平"}
{"author":"吴龙翰","content":"六籍纷纷尽可奴，翻腾字说乃菑畲。可知山半青灯夜，只读商君一卷书。","dynasty":"宋代","title":"王荆公读书堂"}
{"author":"吴龙翰","content":"盖世英雄只恁休，千年遗恨大江流。汉提义帝作张本，当日君输第一筹。","dynasty":"宋代","title":"乌江项羽庙"}
{"author":"吴龙翰","content":"风敲玉钩暇须垂，寒乌栖月万年枝。香薰翠被春宵冷，玉臂曲作珊瑚枕。","dynasty":"宋代","title":"乌栖曲"}
{"author":"吴龙翰","content":"湖海归来晚，园荒菊几丛。秋山吟骨瘦，霜叶醉颜红。吊影寒溪曲，怀人落月中。青灯滋味永，不用哭途穷。","dynasty":"宋代","title":"吴越归秋晚"}
{"author":"吴龙翰","content":"霜叶秋风下，寒窗著病身。乾坤为逆旅，岁月转车轮。白首无贤妇，青云有攻人。愁怀今日解，漫啜甕边春。","dynasty":"宋代","title":"戊午诏与弟文战棘闱自惭师衂况有炊臼之梦不"}
{"author":"吴龙翰","content":"小息吟身古木阴，诗情羞涩锦囊轻。风烟不受人收拾，担阁行山半日程。","dynasty":"宋代","title":"婺源道中午憩"}
{"author":"吴龙翰","content":"满路黄尘人往还，黄尘点污几青山。便投山店睡过午，要放诗魂出世间。","dynasty":"宋代","title":"婺源道中午憩"}
{"author":"吴龙翰","content":"十里风光烟水白，嵯峨帝城紫雾隔。笛声吹断蒲叶风，鹭飞界破青山色。湖波鳞鳞织成縠，翠盖红幢机上簇。长安富儿美少年，马行紫陌香尘扑。画舫谁家窈窕娘，半额鹅黄时样妆。玉手折花娇无力，花枝斜挂银丝长。隔花踌蹰意相属，稍稍谈笑闻馀香。夕阳西下汉水远，无计问觅双琼珰。巫山高哉但入梦，安得插翅飞其傍。君不见吴姬采莲自唱曲，君王尚在舟中宿。","dynasty":"宋代","title":"西湖曲"}
{"author":"吴龙翰","content":"功名自有兜鍪辈，荣辱宁干蓑笠翁。烦作田园作兴画，短檐斜日稻花风。","dynasty":"宋代","title":"辛酉秋吴画士写神"}
{"author":"吴龙翰","content":"湖上青山只麽閒，未须诗屋近山间。客边有酒身无事，日日一来湖上看。","dynasty":"宋代","title":"辛酉秋在京殊久日一到湖上"}
{"author":"吴龙翰","content":"何年故处士，灵魄此为家。古壁填苍藓，空庭隘落花。山坟穿去鹤，庙祭下饥鸦。巫祝打碑卖，神功播海涯。","dynasty":"宋代","title":"严郡谒乌龙庙遇打碑者"}
{"author":"吴龙翰","content":"卯君看月此徘徊，今来月明君不来。安得清光刀剪破，为分一半到泉台。","dynasty":"宋代","title":"严滩对月忆雪壶亡弟"}
{"author":"吴龙翰","content":"片帆东去一鸥轻，消得天公十日晴。新酒一尊诗几首，故乡千里月初更。烟收山翠揩摩净，风软江波熨贴平。苦是狂怀费消遣，船头吹笛到天明。","dynasty":"宋代","title":"夜泊富阳"}
{"author":"吴龙翰","content":"山房静对碧巉屼，与客歌骚夜未阑。客去灯寒眠不稳，心随明月在阑干。","dynasty":"宋代","title":"夜兴"}
{"author":"吴龙翰","content":"小院沈沈夜欲阑，东风吹月上阑干。手撼梅花露研墨，醉将吟笔蘸清寒。","dynasty":"宋代","title":"夜吟"}
{"author":"吴龙翰","content":"汉兵北伐时，饮马长城窟。此城何以高，中填战夫骨。此池何以深，战血化为洫。秋风吹水腥，马闻亦辟易。马渴可奈何，要马载金戈。长安有游冶，走马燕支坡。","dynasty":"宋代","title":"饮马长城窟"}
{"author":"吴龙翰","content":"乘鸾人去玉箫寒，云敛巫山晓梦残。柳线不堪击离别，自和烟雨搭阑干。","dynasty":"宋代","title":"有所嗟"}
{"author":"吴龙翰","content":"乘骖古渡头，景色十分幽。山雨敲诗梦，溪流赴客愁。寒禽知警夜，高树故吟秋。壮志难磨尽，终期汗漫游。","dynasty":"宋代","title":"雨宿祁门道中"}
{"author":"吴龙翰","content":"周家敦八议，姬旦衡何平。秦家尚荷法，四海怨商君。凤鸟时一鸣，枭鸟时一鸣。一鸣以为周，一鸣以为秦。法重灭尔族，德重润尔身。天帝厌杀伐，勿使伤阳春。","dynasty":"宋代","title":"寓感"}
{"author":"吴龙翰","content":"盈盈楼上仙家姝，绿波濯濯明芙蕖。感君恩情玉连锁，罗襦击君双明珠。青琐玲珑春夜永，为君閒调相思引。琼树朝新璧月满，琴声未断肠先断。剪剪轻寒袭春笋，金猊喷香薰袖暖。","dynasty":"宋代","title":"寓兴"}
{"author":"吴龙翰","content":"竹母初分种屋头，斑斑泪点带诗愁。他时看取成林玉，遥剪湘江一片秋。","dynasty":"宋代","title":"栽斑竹"}
{"author":"吴龙翰","content":"一函鹤骨已尘埃，空築孤山碧玉台。添种红莲千万朵，梅花从此不须开。","dynasty":"宋代","title":"再过孤山"}
{"author":"吴龙翰","content":"骚人行脚遍天涯，何处青山不是家。惆怅旧时云外鹤，结巢窗外宁梅花。","dynasty":"宋代","title":"赠诗客梅窗"}
{"author":"吴龙翰","content":"万里烟霞侵鹤骨，九天风露注蝉尸。君看个人作诗苦，梅花细嚼当晨炊。","dynasty":"宋代","title":"赠相士"}
{"author":"吴龙翰","content":"一掬乡心寒似月，半生行迹过于云。春风满担诗千首，是处青山留得君。","dynasty":"宋代","title":"赠谒士"}
{"author":"吴龙翰","content":"金井辘轳春梦残，香魂飞不到长安。君王为虏妾为土，夜月空分两地寒。","dynasty":"宋代","title":"张丽华墓"}
{"author":"吴龙翰","content":"结绮临春迹已尘，尚馀抔土锁娉婷。玉颜不及陇头草，岁岁春风吹得青。","dynasty":"宋代","title":"张丽华墓"}
{"author":"吴龙翰","content":"汉家金屋贮蛾眉，六宫何啻三千姬。中有一姬倾国色，可怜不到君王知。毛生笔下真少恩，玉颜黑子迷妍媸。君王按图不入眼，出身远嫁单于妻。盈盈泪眼边月照，萧萧愁鬓胡风吹。不忧死作龙城鬼，贞魂长在深宫里。犹胜男儿未贵时，咫尺金门如万里。","dynasty":"宋代","title":"昭君怨"}
{"author":"吴龙翰","content":"翠滚玻璃万顷秋，长江又挂水晶球。水光月色梅边客，今夜会盟江上楼。","dynasty":"宋代","title":"浙江姚楼观水月"}
{"author":"吴龙翰","content":"愁里重阳近，他乡酒易酤。秋风诗鬓短，寒夜客灯孤。笋笠月穿破，荷衣霜打枯。有怀吟未就，端不为催租。","dynasty":"宋代","title":"重阳客中"}
{"author":"吴龙翰","content":"东风吹水绿粼粼，小漱清寒入齿龈。万里流边濯双足，恐行五岭涴晴云。","dynasty":"宋代","title":"濯足五溪城"}
{"author":"吴龙翰","content":"峭壁千寻屹晓寒，何年人插钓鱼竿。烟霞不受衣冠涴，天地那如蓑笠宽。幸有同肩黄屋贵，不妨伸脚白云端。能令汉室亦增重，可作巢由一例看。","dynasty":"宋代","title":"子陵钓台"}
{"author":"吴龙翰","content":"谁磨白石如冰鉴，勋业安能试一窥。但觉秋风上潘鬓，半因为客半因诗。","dynasty":"宋代","title":"自建邺归至绩溪迂路观石照"}
{"author":"吴龙翰","content":"两翼才乾殻已离，便升乔木最高枝。银床落叶秋风里，金掌盘敧晓露时。断续翻成无调曲，悲凉做出苦吟诗。前身应是夷齐辈，高卧西山自忍饥。","dynasty":"宋代","title":"座中咏蝉分韵得饥字"}
{"author":"吴龙翰","content":"宦居三载满，严驾出山城。诗担梅花白，离杯竹叶清。更筹催客梦，斥堠计行程。去去骖鸾鹤，长歌上玉京。","dynasty":"宋代","title":"饯王广文"}
{"author":"吴龙翰","content":"天禄臞仙后代孙，巍科几世属名门。千年绝学追先圣，四海真儒仰后村。直向天边扶日月，只从笔底转乾坤。年来诸老凋零尽，惟有灵光独自存。","dynasty":"宋代","title":"见"}
{"author":"吴龙翰","content":"当年河岳已储神，理乱分明关一身。瑞应麟书知孔子，恩光凤诰见庚申。世臣乔木苍苍日，驿使梅花岁岁春。笑指紫阳山作寿，会看重庆喜尤新。","dynasty":"宋代","title":"寿乡衮讷斋先生其三"}
{"author":"吴龙翰","content":"万姓丛居一弹丸，八公何在路漫漫。中原北望已尘暗，边地秋来又枣丹。猎猎阴风征骨乱，茫茫夜月鬼声寒。老兵指点擒生处，岘首残碑带泪看。","dynasty":"宋代","title":"登和州八公山昔年周师俘敌於此有碑屹其上"}
{"author":"吴龙翰","content":"两翼才乾壳已离，便升乔木最高枝。银床落叶秋风里，金掌盘敧晓露时。断续翻成无调曲，悲凉做出苦吟诗。前身应是夷齐辈，高卧西山自忍饥。","dynasty":"宋代","title":"座中咏蝉分韵得饥字"}
{"author":"吴龙翰","content":"烟钟舂起夕阳愁，淼淼临平春事幽。惟有风蒲爱吟客，岸边缭乱绾行舟。","dynasty":"宋代","title":"晚舟过临平"}
{"author":"吴龙翰","content":"梅花淡淡著寒烟，漏泄春光老屋边。会被清池写疏影，一枝分作两枝妍。","dynasty":"宋代","title":"水边早梅"}
{"author":"吴龙翰","content":"模糊数叠屋前山，翠色欺凌诗鬓寒。啼鸟一声泥滑滑，晚钟春雨过林端。","dynasty":"宋代","title":"春山晚望"}
{"author":"吴龙翰","content":"歌歇陈宫玉树春，可怜商女亦成尘。老成惟有秦淮月，往日曾经照古人。","dynasty":"宋代","title":"秦淮其二"}
{"author":"吴龙翰","content":"良人戍楚竟蹉跎，极目天涯岁月多。赖有江流是知己，有声似和扊扅歌。","dynasty":"宋代","title":"登采石望夫石"}
{"author":"吴龙翰","content":"衣缥缈，佩丁东。金茎滴香露，玉树生凉风。冲破青冥跨黄鹤，身披星斗珍珠络。","dynasty":"宋代","title":"升仙谣"}
{"author":"吴龙翰","content":"风敲玉钩虾须垂，寒乌栖月万年枝。香薰翠被春宵冷，玉臂曲作珊瑚枕。","dynasty":"宋代","title":"乌栖曲"}
{"author":"吴龙翰","content":"妾心江岸石，千古无变更。郎心江上水，倏忽风波生。","dynasty":"宋代","title":"乐府四首其一"}
{"author":"吴龙翰","content":"吴宫烟水碧迢迢，琼楼十二凌青霄。北方佳人颜如花，素衣濯濯明朝霞。云母屏风珍珠箔，香销金鸭春寒薄。璧月流光罗绮筵，白伫舞残月欲落。君看月落夜潮平，吴江阔兮越江深，吴王醉兮越王醒。","dynasty":"宋代","title":"白伫词"}
{"author":"吴龙翰","content":"先生放旷士，浩气吞洪蒙。蓬池与紫阁，轩盖绎相从。经营紫河车，破费十载功。金鼎驯乌兔，炎炎丹光红。一击混沌破，落地寻无踪。神仙有水解，戏剧惊愚蒙。当年遗剑履，一锸秋云封。我亦鑽玄学，此心良券同。朅来荐泉菊，紫绮疑相逢。俨如真面目，晓月印寒空。","dynasty":"宋代","title":"拜李谪仙墓"}
{"author":"吴龙翰","content":"老鹤高飞入白云，空馀残照管孤坟。清风千古镇长在，见著梅花如见君。","dynasty":"宋代","title":"拜林和靖墓"}
{"author":"吴龙翰","content":"何日林间理故书，客中岁月只蘧庐。籴粮半给梅花鹤，烧叶馀分雪后驴。蝶梦悠扬家国远，雁行零落弟兄疏。寒花到了自萧索，不是东风不管渠。","dynasty":"宋代","title":"别厉制使"}
{"author":"吴龙翰","content":"麦秋天气觉清和，老尽春风庭下莎。晚月荒山啼蜀帝，夕阳高树咽齐娥。三年寒我沧波约，一夜思君白发多。世路不堪重著脚，相期何地理渔蓑。","dynasty":"宋代","title":"别吴中三年寄湖上一二知己"}
{"author":"吴龙翰","content":"古邑苍江曲，鳞鳞华屋横。酒楼歌妓集，渔市贩夫行。野阔云无势，江流月有声。桥边息诗担，谯鼓更分明。","dynasty":"宋代","title":"泊芜湖县"}
{"author":"吴龙翰","content":"烟冷隋宫草木秋，屏山分翠接江流。片云不隔长芦寺，夜半钟声敲客愁。","dynasty":"宋代","title":"泊真州方山下"}
{"author":"吴龙翰","content":"苍烟落日草堂深，浅浅寒侵白玉簪。等客不来童睡去，自摇修竹和新吟。","dynasty":"宋代","title":"草堂"}
{"author":"吴龙翰","content":"结楼书屋傍，独占林塘幽。飞檐瞰寒碧，照影虹霓浮。层峦万苍翠，峭屼生戈予。黛眉与螺髻，故故含娇羞。此时楼中人，片心随白鸥。风吹乌纱帽，露滴紫绮裘。白云入我望，逸兴何悠悠。沆瀣供晨餐，酌以碧玉瓯。朝暾散朱景，嚥约十二楼。愿言追黄鹤，致身八极游。慷慨笛声发，满楼明月秋。","dynasty":"宋代","title":"层翠楼"}
{"author":"吴龙翰","content":"大哉紫阳箴，诚为百世师。心法故能传，心印几能提。明明道统灯，于此接光辉。端居俨帝临，暗室疑神窥。立足千仞渊，生怕伤发肤。兢兢一寸心，炯炯冰雪壶。脱帽藐王公，无乃酒狂徒。蹀躞渔阳鼓，傲态逐刑诛。我则持以敬，譬如龙恋珠。断断猫捕鼠，绵绵鸡哺雏。守之戒勿闲，意马防驰驱。","dynasty":"宋代","title":"持敬堂"}
{"author":"吴龙翰","content":"二月漫漫雪满山，群芳空向雪中看。幽亭酌酒且沈醉，要为小园花{堧土换食}寒。","dynasty":"宋代","title":"春寒"}
{"author":"吴龙翰","content":"梨花院落雨初晴，小醉醒来睡不成。过客光阴易老态，故人山色却长情。歌喉呖呖鸟声隽，舞袖翩翩蝶翅轻。好景相看作挞尽，闭门不觉了清明。","dynasty":"宋代","title":"春怀"}
{"author":"吴龙翰","content":"登临故故检春工，小立苍苔数落红。院宇人归春寂寂，秋千閒在月明中。","dynasty":"宋代","title":"春郊即事"}
{"author":"吴龙翰","content":"寒云漠漠暮天低，社鼓声中日欲西。隔岸垂杨遮酒店，风帘移影照寒溪。","dynasty":"宋代","title":"春日书所见"}
{"author":"吴龙翰","content":"瘦筇扶我过林端，无赖东风掠鬓寒。贪数青山不知去，松花吹满石棋盘。","dynasty":"宋代","title":"春日松阴小憩"}
{"author":"吴龙翰","content":"照人芳树迟迟日，吹面垂杨拂拂风。客思一筇携不尽，鸟声多在落花中。","dynasty":"宋代","title":"春日吴中"}
{"author":"吴龙翰","content":"糢糊数叠屋前山，翠色欺凌诗鬓寒。啼鸟一声泥滑滑，晚钟春雨过林端。","dynasty":"宋代","title":"春山晚望"}
{"author":"吴龙翰","content":"万绿丛中春事阑，杨花如雪满江干。露沾花树蝶衣重，雨著芹泥燕嘴寒。愁到吟肠诗绾断，梦依棋局客敲残。何时买得青山住，炼就蓬壶换丹。","dynasty":"宋代","title":"春晚"}
{"author":"吴龙翰","content":"芒鞋竹杖出柴关，检点园林脚不閒。翠幄初张花结局，锦绷未解笋排班。烟波鸥鹭春风外，桑柘牛羊夕照间。野兴不须邀客共，一尊白酒对黄山。","dynasty":"宋代","title":"春晚郊行"}
{"author":"吴龙翰","content":"淮山历历春云澹，淮水汤汤夜月辉。此处杜鹃啼不到，江南行客未成归。","dynasty":"宋代","title":"春晚留淮上"}
{"author":"吴龙翰","content":"寻花篱下蝶牵引，酌酒林间鸟劝酬。山色不随春态老，笛声自起夕阳愁。","dynasty":"宋代","title":"春晚野步"}
{"author":"吴龙翰","content":"闻说春醪熟，提壶唤客尝。乾坤一酿甕，花气百和香。","dynasty":"宋代","title":"春兴"}
{"author":"吴龙翰","content":"一雪满天地，三春景更妍。鹤梳琼羽落，蝶舞粉衣翩。嫩柳飘新絮，残梅补落钿。东风初解冻，洗手破轻烟。","dynasty":"宋代","title":"春雪"}
{"author":"吴龙翰","content":"烟树芜城熨不开，夜深灯火照楼台。欲披紫绮过江去，月冷沧洲待鹤来。","dynasty":"宋代","title":"春夜隔江望扬州城"}
{"author":"吴龙翰","content":"吾祖曾师云谷仙，读书直下悟蹄筌。道参太极本无极，易论先天与后天。绿遍春风窗外草，香浮夜月沼中莲。派分一勺濂溪水，道统绵绵万古传。","dynasty":"宋代","title":"淳熙丙申二月晦翁归婺源先曾大父因随杖屦遂"}
{"author":"吴龙翰","content":"良人戌楚竟蹉跎，极目天涯岁月多。赖有江流是知己，有声似和扊扅歌。","dynasty":"宋代","title":"登采石望夫石"}
{"author":"吴龙翰","content":"金陵王气已销沈，几度凭阑愁满襟。往事僅存南北史，伤情空费短长吟。龙蟠故国山河壮，凤去荒台草木深。旧物尚馀吴塔在，夕阳移影照江心。","dynasty":"宋代","title":"登长干寺塔"}
{"author":"吴龙翰","content":"高台突兀玉千寻，尚想当年翠辇临。坐守夕阳移半塔，我吟未了让蝉吟。","dynasty":"宋代","title":"登当涂凌歊台"}
{"author":"吴龙翰","content":"万姓业居一弹丸，八公何在路漫漫。中原北望已尘暗，边地秋来又枣丹。猎猎阴风征骨乱，茫茫夜月鬼声寒。老兵指点擒生处，岘首残碑带泪看。","dynasty":"宋代","title":"登和州八公山昔年周师俘敌于此有碑屹其上"}
{"author":"吴龙翰","content":"越上今为客，息肩春树林。啼鹃归梦断，落日旅愁深。诗纪珠编史，琴传千古心。会须重过此，禹穴一登临。","dynasty":"宋代","title":"登会稽山"}
{"author":"吴龙翰","content":"万仞钟山著屐登，中原今隔几崚嶒。自怜不及天边雁，岁逐春风到八陵。","dynasty":"宋代","title":"登金陵钟山绝顶"}
{"author":"吴龙翰","content":"翠屏四面敞阑干，谢老诗情不说官。魂冷青山呼欲醒，吟声渗在石泉间。","dynasty":"宋代","title":"登宣城郡楼仰谢公"}
{"author":"吴龙翰","content":"万乘从君脚底眠，客星便入史官占。东都基业随流水，今日斯台尚姓严。","dynasty":"宋代","title":"登严子陵钓台"}
{"author":"吴龙翰","content":"读罢床头一卷易，晚风冻尽铜壶滴。起傍危阑啸一声，月明何处人横笛。","dynasty":"宋代","title":"冬夜"}
{"author":"吴龙翰","content":"一屋白云无锁钥，酒酣要摘梅花嚼。相逢石鼎老弥明，吟罢松梢月欲落。","dynasty":"宋代","title":"冬夜"}
{"author":"吴龙翰","content":"寒入雁声霜满地，香沈梅影月当崖。独鹤归来童亦睡，微风簌簌落松钗。","dynasty":"宋代","title":"冬夜山中"}
{"author":"吴龙翰","content":"座左插梅花，座右横诗笔。风雪堕寒肩，先生方抱膝。","dynasty":"宋代","title":"冻吟"}
{"author":"吴龙翰","content":"巨妖吐毒气如蒸，谁遣腥膻汉帝陵。烟断洛阳残火在，为他吹著点脐灯。","dynasty":"宋代","title":"读董卓传"}
{"author":"吴龙翰","content":"吾家友堂翁，砚影双鬓寒。刻志鑽书史，篝灯照夜阑。学术三代上，文章两汉间。胸次秋沆瀣，词吐玉琅玕。冤哉命压头，那复博一官。二埙策科第，亦不到金銮。友堂纷遗稿，几成汲冢残。江东兵燹馀，白璧喜重完。","dynasty":"宋代","title":"读家集"}
{"author":"吴龙翰","content":"灯火青编结兴长，可能历历记兴亡。董狐笔底风霜重，班马书边兰蕙香。往事输赢棋几局，浮名今古纸千张。重重公案休拈起，中有灵台定否臧。","dynasty":"宋代","title":"读十七全史岁久而彻"}
{"author":"吴龙翰","content":"鬼蜮为妖天地昏，将军那可一朝存。泰山颓喻哲人死，东海旱为孝妇冤。当日主和甘下策，到今无计复中原。清风凛凛一编史，拭尽英雄几泪痕。","dynasty":"宋代","title":"读岳武穆王传"}
{"author":"段弘古","content":"城上芳园花满枝，城头太守夜看时。为报林中高举烛，感人情思欲题诗。","dynasty":"唐代","title":"奉陪吕使君楼上夜看花"}
{"author":"段弘古","content":"亭亭骨屹短墙颠，摇曳空明漾素妍。带雨微添寒鹤唳，淩霜不受野云怜。老松立地同高节，芳草何心吊谪仙。抱此孤根滋九畹，青山一道送流泉。","dynasty":"唐代","title":"孤竹"}
{"author":"段弘古","content":"野阔平收潦水香，园林恰似郑公乡。懒云未许寒风卷，落叶从他零露伤。夜静猿声添客泪，朝闻雁字引诗狂。生涯不共秋光老，浊酒丹经一钓航。","dynasty":"唐代","title":"秋怀"}
{"author":"何景明","content":"十二峰头秋草荒，冷烟寒月过瞿塘。青枫江上孤舟客，不听猿啼亦断肠。","dynasty":"明代","tags":"古诗三百首，行舟，江峡","title":"竹枝词"}
{"author":"何景明","content":"五月鲥鱼已至燕，荔枝卢桔未应先。赐鲜遍及中珰第，荐熟谁开寝庙筵。白日风尘驰驿骑，炎天冰雪护江船。银鳞细骨堪怜汝，玉筯金盘敢望传。","dynasty":"明代","title":"鲥鱼"}
{"author":"何景明","content":"朝入主人门，暮入主人门，思杀主雠谢主恩。主人张镫夜开宴，千金为寿百金饯。秋堂露下月出高，起视厩中有骏马，匣中有宝刀。拔刀跃马门前路，投主黄金去不顾。","dynasty":"明代","title":"侠客行·朝入主人门"}
{"author":"何景明","content":"寒风夕吹易水波，渐离击筑荆卿歌。白衣洒泪当祖路，日落登车去不顾。秦王殿上开地图，舞阳色沮那敢呼。手持匕首摘铜柱，事已不成空骂倨。噫嗟嗟燕丹，寡谋当灭身。光也自刎何足云，惜哉枉杀樊将军。","dynasty":"明代","title":"易水行"}
{"author":"何景明","content":"猗，君子，有所思。居高无民，不如守卑。衣锦负薪，入市见𠷣。神龙在潦淖，反为鱼鳖讥。凤凰不得地，翻身避群鸡。骐骥虽能千里，逐鼠堂上不如狸。丈夫秉性天所定，流俗是非何足移。水中马与陆地之鱼，曷谓失所置能久须。宁为地上特生之野草，不能为茂树负岩墙而居。","dynasty":"明代","title":"君子有所思行"}
{"author":"何景明","content":"君不见燕衔泥，为巢哺雏常苦饥。雏有羽翼各自去，安能久在梁上飞。丈夫出处亦如此，贫贱富贵皆人为。燕衔泥，不虑哺雏劳，但虑众雏飞不高。","dynasty":"明代","title":"燕衔泥"}
{"author":"何景明","content":"桑叶青，蚕始生。桑叶莫莫，蚕白满箔。今年女儿道蚕早，昼夜照蚕恐蚕老。浮萍生叶麦落花，风檐缲丝斗鸣车。君不见簇上蚕乾死，老蚕成蛾又生子。","dynasty":"明代","title":"养蚕词"}
{"author":"何景明","content":"老乌能啄牛能触，嗟哉世人互倾覆，自彻其藩盗入屋。同病者怜，同忧者叹。枭子夺凤，众鸡不安。何得同类反相残，彼梁可逝阱可避。祸福由人岂天意。君不见虎虽有爪鸿有翅。","dynasty":"明代","title":"嗟哉行"}
{"author":"何景明","content":"双雁云中来，雍雍扬鸣音。念子中路散，一飞与一沉。冥冥江湖道，思归苦不早。昔为并栖禽，今为特飞鸟。飘沙恋故浦，别流思故河。奈何同沟水，翻作异派波。鸟悲多苦音，客悲多苦言。弦尔孤桐琴，操我双雁篇。","dynasty":"明代","title":"双雁篇"}
{"author":"何景明","content":"罗雀莫罗燕，燕飞在高殿，殿高且深谁得见。主人垂幕高殿中，燕来徘徊不敢通。杨花落，燕出啄，童子张罗逐黄雀，黄雀入罗燕入幕。","dynasty":"明代","title":"莫罗燕"}
{"author":"何景明","content":"雨花风叶总堪怜，海燕江鸿各渺然。莫向高楼空怅望，暮蝉多在夕阳边。","dynasty":"明代","title":"秋日杂兴（四首）"}
{"author":"何景明","content":"紫蔓青藤各一丛，野人篱落管西风。郊扉远绝谁能到，秋日虫鸣豆叶中。","dynasty":"明代","title":"秋日杂兴（四首）"}
{"author":"何景明","content":"微霜凄凄金井栏，城头月出冻云残。玉楼高对蓬莱雪，谁道宫中夜不寒。","dynasty":"明代","title":"宫词"}
{"author":"何景明","content":"向晚蒲圻道，遥闻鸡犬喧。斜光入深巷，疏雨过闲门。县市浑依水，人烟只类村。萧条灯火夕，沽酒共谁论。","dynasty":"明代","title":"避雨山合舍望见蒲圻县"}
{"author":"何景明","content":"秋临景港渡，澄波生绿苔。舟移远岸动，帆挂好风来。斜日画旂捲，中流清吹哀。榜人歌未罢，前导已相催。","dynasty":"明代","title":"景港渡"}
{"author":"何景明","content":"早发辰溪渡，清川喜泛舟。山城欹粉堞，江驿映朱楼。雨骤沙颓岸，天寒冰露洲。蛮音闻渐异，迢递动乡愁。","dynasty":"明代","title":"辰溪县"}
{"author":"何景明","content":"小驿孤城外，阴森草树幽。晚凉凭水榭，秋雨坐江楼。绝域鸿难到，空山客独愁。夜深归渡少，渔火照汀舟。","dynasty":"明代","title":"沅水驿四首其一"}
{"author":"何景明","content":"去国日以远，登楼思故乡。雨来江气白，日出市烟黄。岛屿秋逾静，轩窗晚更凉。凭高凝伫久，槐影下微阳。","dynasty":"明代","title":"沅水驿四首其二"}
{"author":"何景明","content":"长剑向灯看，休歌行路难。岩窗悬石溜，江槛杀风湍。城古蒹葭夕，堂空蟋蟀寒。几回青琐闼，朝罢想鸣鸾。","dynasty":"明代","title":"沅水驿四首其三"}
{"author":"何景明","content":"江上西风起，萧条暮雨频。山楼连堞垒，郡路入荆榛。怀古过沅水，悲秋吊楚臣。芷香堪采掇，思寄日边人。","dynasty":"明代","title":"沅水驿四首其四"}
{"author":"何景明","content":"驻旌清浪卫，半日费攀跻。窗迥开千嶂，城高控九溪。征徭无楚户，耕种有蛮妻。愁问滇南道，迢迢隔岭西。","dynasty":"明代","title":"清浪"}
{"author":"何景明","content":"山行多雅兴，十里几人家。林叶垂朱实，蹊藤落紫花。缘崖防转石，傍岸畏颓沙。不见前溪堡，遥闻奏暮笳。","dynasty":"明代","title":"沅州道中四首其一"}
{"author":"何景明","content":"岁月惊长道，风尘惜旧绨。钩云盘曲磴，沿月溯回溪。南国疲征敛，西戎厌鼓鼙。山深正愁绝，落日鹧鸪啼。","dynasty":"明代","title":"沅州道中四首其二"}
{"author":"何景明","content":"共说关门险，岧峣不可攀。山峰藏曲折，涧道泻潺湲。绝壁人愁下，长林鸟倦还。官程元有限，行旅敢辞艰。","dynasty":"明代","title":"沅州道中四首其三"}
{"author":"何景明","content":"向夕人烟近，肩舆历翠微。驿花明去节，山雾上征衣。果熟收梨枣，蔬香煮蕨薇。开樽对佳客，且喜吏人稀。","dynasty":"明代","title":"沅州道中四首其四"}
{"author":"何景明","content":"参谋开夕宴，邀我坐深更。暇日游观少，清时号令平。旌旗巡哨堡，鼓角启严城。莫笑书生腐，樽前解论兵。","dynasty":"明代","title":"李参谋府二首其一"}
{"author":"何景明","content":"高衙赫弘厂，镇坐抚南蛮。画戟环千士，雕甍插万山。秋高鼍鼓振，风静虎旗闲。闻道西戎乱，将军莫破颜。","dynasty":"明代","title":"李参谋府二首其二"}
{"author":"何景明","content":"崎岖踰岭路，到郭已昏钟。城险苗难近，关高贾不通。郊烟秋牧马，崖日暖收蜂。民俗殊中域，生涯亦颇同。","dynasty":"明代","title":"安南"}
{"author":"何景明","content":"古郡青山下，经过驻使车。土官迎诏拜，蛮客望城遮。叠嶂营孤垒，清江绕百家。晚来官署里，独坐咏皇华。","dynasty":"明代","title":"镇远三首其一"}
{"author":"何景明","content":"寥落古城池，斜光照戍旗。关临苗子砦，洞入长官司。殊俗终难近，蛮音久易知。踟蹰暮江上，又是仲秋时。","dynasty":"明代","title":"镇远三首其三"}
{"author":"何景明","content":"三年别燕市，万里喜相寻。禄少供亲膳，官清任士林。板舆迎白发，芹舍拥青衿。莫谓蟠龙久，风云起碧岑。","dynasty":"明代","title":"送孙教谕"}
{"author":"何景明","content":"中秋看月色，移席近前楹。河汉三更没，关山万里明。风烟依独戍，砧杵闭空城。此夜高堂上，多应念远征。","dynasty":"明代","title":"查城十五夜对月五首其一"}
{"author":"何景明","content":"天上何所有，团团白玉盘。可怜秋半月，只是客中看。影直朱楼午，轮高青嶂寒。美人何处共，光彩隔云端。","dynasty":"明代","title":"查城十五夜对月五首其二"}
{"author":"何景明","content":"驿舍山东下，闲吟月出歌。婆娑笼夕桂，窈窕入云萝。玉魄中天满，清辉近水多。广寒高几许，台殿锁嫦娥。","dynasty":"明代","title":"查城十五夜对月五首其三"}
{"author":"何景明","content":"小市无兼味，邻家酒亦悭。佳期三五夕，远客万重山。霄汉分秋色，风尘照旅颜。去年当此夜，坐对紫薇间。","dynasty":"明代","title":"查城十五夜对月五首其四"}
{"author":"何景明","content":"我爱秋宵永，西林待月斜。百年几圆缺，今夜倍光华。兄姊俱殊土，田庐有旧家。金波如客泪，独洒向天涯。","dynasty":"明代","title":"查城十五夜对月五首其五"}
{"author":"何景明","content":"霜降水还漕，舟行不觉劳。顺风欹浪疾，乱石下滩高。渔舫依红蓼，人家住白茅。乡园待归客，应已熟香醪。","dynasty":"明代","title":"永宁舟中"}
{"author":"何景明","content":"小店江门市，孤舟闻暮砧。远沙含细雨，缺岸隐疏林。旅宿青枫晚，人烟翠狱深。渐临巴蜀道，一慰望乡心。","dynasty":"明代","title":"江门"}
{"author":"何景明","content":"霜落夔门树，寒江滟滪孤。狂澜须此障，砥柱赖谁扶。入峡愁孤客，当关用一夫。何劳念西域，千载固舆图。","dynasty":"明代","title":"滟滪"}
{"author":"何景明","content":"自昔偏安地，于令息战侵。江穿巫峡隘，山凿鬼门深。浊浪鱼龙黑，寒天日月阴。夜猿啼不尽，凄断故乡心。","dynasty":"明代","title":"峡中"}
{"author":"何景明","content":"日暮行湘水，春深别上都。系舟南斗近，倚剑北云孤。骨肉千行泪，风尘万里躯。王孙江上草，何处采蘼芜。","dynasty":"明代","title":"旅行"}
{"author":"何景明","content":"长堤枕春郭，断岸入残晖。栖鸟张灯起，惊凫解缆飞。古人堪堕泪，吾道岂常非。未识临河意，中流击枻归。","dynasty":"明代","title":"滹沱河上"}
{"author":"何景明","content":"津口风翻旆，春阴郁未开。淮流冲古岸，沙店倚长台。鸟向平芜下，人随返照回。未忘舟楫兴，临路独迟徊。","dynasty":"明代","title":"渡淮"}
{"author":"何景明","content":"自识文翁化，佳声满大藩。野人看露冕，稚子望行轩。草色青春细，棠阴白昼繁。东风应有意，先到宛陵原。","dynasty":"明代","title":"赠刘大参"}
{"author":"何景明","content":"卧病春城暮，相思汝水浔。紫薇鸾掖远，碧草凤池深。鸣佩他年梦，看花此日心。故知俱散尽，北望一沾巾。","dynasty":"明代","title":"寄阴舍人"}
{"author":"何景明","content":"断雨悬深壁，馀雷振远空。苍林横落日，碧涧下残虹。万井波光静，千家树色同。何因共朋好，归咏舞雩风。","dynasty":"明代","title":"雨霁"}
{"author":"何景明","content":"独坐浮云起，徘徊夕照孤。长风生远树，细雨入平芜。暗牖飞虫落，高林宿鸟呼。昭回曾有倡，此日慰田夫。","dynasty":"明代","title":"雨"}
{"author":"何景明","content":"仲夏鸣蝉集，窗临碧树阴。清心吾爱尔，长日自悲吟。露叶朝栖静，风林夕响沉。偶通观物理，幽意坐来深。","dynasty":"明代","title":"鸣蝉"}
{"author":"何景明","content":"五马朝天日，倾城出饯时。倪宽行考最，何武去留思。碧草朱轮动，青云皂盖移。圣朝崇汉吏，功业正当期。","dynasty":"明代","title":"送孙太守"}
{"author":"何景明","content":"月食逢中夏，山城黯黯阴。孤灯今夕泪，哀角万方心。雾嶂看初灭，风帘望转沉。清光无远复，斋坐及更深。","dynasty":"明代","title":"五月望月食"}
{"author":"何景明","content":"春后群花尽，孤葵且自芳。弱茎依井上，劲干拂檐长。卫足全生理，倾心倚太阳。幸因佳客至，采掇荐中堂。","dynasty":"明代","title":"葵"}
{"author":"何景明","content":"山城一叶下，水榭已迎秋。夜迥商风至，天空大火流。稍苏司马病，翻遣宋生愁。日暮关河外，思君重倚楼。","dynasty":"明代","title":"立秋寄献吉"}
{"author":"何景明","content":"不见樊卿久，空怜岁月长。爱书王逸少，癖画米元章。业绍青缃旧，名沾玉牒香。十年相会地，烧烛对秋堂。","dynasty":"明代","title":"寄樊国宾"}
{"author":"何景明","content":"使君方拥郡，别业枕沱湄。城倚章华殿，山藏大禹祠。赌棋怜谢传，看画忆王维。未是悬车日，烟云入梦思。","dynasty":"明代","title":"沱西别业"}
{"author":"何景明","content":"片月东城上，长风度早秋。光临青嶂发，影抱碧潭流。灏气沉沙浦，馀辉恋水楼。何人更吹笛，关塞不胜愁。","dynasty":"明代","title":"中元夜月"}
{"author":"何景明","content":"西郭栖迟地，寒山夕景繁。鸡豚归故道，鸟雀下秋园。开户林风入，沿坡草露翻。香粳夜来熟，岁暮足盘飧。","dynasty":"明代","title":"西郭"}
{"author":"何景明","content":"壮志空寥廓，中年与世辞。露寒青草梦，风惨紫荆悲。入政光前辈，传经实我师。大苏碑不忝，惭继子由词。","dynasty":"明代","title":"东昌公哀词其一"}
{"author":"何景明","content":"岳城淹六纪，东郡未经年。别驾王祥胜，弹琴子贱贤。一官犹黑发，万事已黄泉。铭石看遗绩，凄凉太史篇。","dynasty":"明代","title":"东昌公哀词其二"}
{"author":"何景明","content":"江海悠悠逝，那堪死别情。向平婚未毕，皂宰宦初成。夜雨原花落，秋风墓草生。九京何日返，空复望佳城。","dynasty":"明代","title":"东昌公哀词其三"}
{"author":"何景明","content":"复魄黄河远，归程汝路偏。素车临故域，华表立新阡。室女啼秋夕，乡人吊墓田。萧条风雨候，愁绝对床年。","dynasty":"明代","title":"东昌公哀词其四"}
{"author":"何景明","content":"黄牛遇虎南山下，夜见白石心中怕。牧童牧犊畏虎欺，挽弓逻之不敢离。削竹为簇蒿为箭，射虎恨不穿虎皮。嗟汝虎尔勿欺我犊，我犊有日头生角。","dynasty":"明代","title":"牧犊行"}
{"author":"何景明","content":"扶风令，城略阳，贼来略阳令走藏。扶风令为登城唤，抽刀誓众众不散。三日抗城一日战，战不利兮生缚见，见贼骂贼危不变。略阳城人尽为鬼，略阳令生扶风死，守臣上奏惊天子。君不见扶风令死封公卿，嗟尔略阳之令胡为生。","dynasty":"明代","title":"城略阳"}
{"author":"何景明","content":"二十君辞房，六十妾在堂。红颜为妇白首孀，昔日抱女今已亡。风火炎烟黑，邻里相救失颜色。未亡之人安所从，义不避火天返风。噫嗟嗟，妾虽有身君无子，身未化石心不死。","dynasty":"明代","title":"潘节妇"}
{"author":"何景明","content":"高城巀巀山百堵，白日树旗夜悬鼓，将军戒严太守武。城下贼来，城上彀弩。楼军转石，城人负土。噫嗟嗟，城完家可全，城破家为虏。传与城中人，但保城，莫闭户。","dynasty":"明代","title":"高城行"}
{"author":"何景明","content":"朝采南山，白石盘盘。风来吹葛，葛叶幡幡。岂无枝蔓，念我本根。翘翘栗薪，靡考谁爇。缉缉葛丝，考则靡服。筛筛涧鱼，在罶丽丽。昔用为飧，今用为祭。上陵折松，下坂折柳。遥遥游子，勿以行久。月不恒处，日则有酉。瞻彼日月，思我父母。","dynasty":"明代","title":"南山篇"}
{"author":"何景明","content":"辕下驹，鸣声一何悲。岂无万里志，局蹐安能施。诘曲羊肠坂，累累太行谷。车轮不行白日殁，仰思玉山意超忽。君不见八骏日行万里，驰烟掠景谁能拘。吁嗟乎，辕不驹。","dynasty":"明代","title":"辕下驹"}
{"author":"何景明","content":"城西草堂日无事，广文先生骑马至。先生雅性嗜林壑，为爱吾庐有幽意。长溪风起寒日冥，晚云含白冬树青。山城沽酒不易得，为尔且系双银瓶。先生好吟近颇酷，手书佳句已盈轴。灯前朗咏三十篇，一一徽音中金玉。顾予疏陋非良俦，感君过野常优游。城中岂无万户侯，金盘玉馔不少留。从来富贵安足慕，水上浮沤草头露。君不见贾生自负洛阳才，南迁且作长沙傅。","dynasty":"明代","title":"短歌行赠贾西谷"}
{"author":"何景明","content":"兔则有罝兮，鸟则有罗。国无人兮，将奈何。心之忧兮，岂曰予未有室家。嗟嗟室家非我营兮，我生曷荣兮。","dynasty":"明代","title":"倚柱操"}
{"author":"何景明","content":"独漉独漉，驱车折轴。不畏折轴，但畏车覆。芃芃者莸，生彼中衢。虽有兰蕙，当门则锄。同行窃金，相顾道左。我实不知，彼则畏我。食荼知苦，食梅知酸。狐裘之敝，可以御寒。有虎斑斑，伏于林下。我欲射虎，愧无劲弩。肃彼北风，渡彼中流。岂不怀忧，与子同舟。","dynasty":"明代","title":"独漉篇"}
{"author":"何景明","content":"马上车遥遥，望望车尘灭。但闻上车语，不得下车别。寒鸡喔喔知夜半，邻翁舂粱妇炊饭。仆夫闻鸡趣车起，欲明未明行十里。火轮飞出扶桑霞，羲和骑龙鞭日车。君看日亦无闲时，我车安得常在家。","dynasty":"明代","title":"车遥遥"}
{"author":"何景明","content":"种枣北墙下，枣熟委路衢。行人竞取食，居者守空株。□□枣初赤，倾路且停车。枣当今日尽，谁能少踟蹰。天命诚不易，荣落互相渝。功勋本积累，倾夺在须臾。聆我枣下言，贫贱可久娱。","dynasty":"明代","title":"枣下何纂纂"}
{"author":"何景明","content":"刺促刺促，井燎不续。虽有场苗，室则靡粟。罗雀务获，不言其多。见彼渊鳞，或言其苛。跣夫逐鹿，坐者食肉。苟一需百，百尔莫足。譬彼乘车，弗率坦野。驱驰不已，或败尔马。河有伏罟，蛟龙去之。相彼有明，孰逢其灾。前有鼓乐，后有寇盗。方言方笑，不敢以告。执鼠不力，或伤其手。彼虎彼兕，矧不以走。有蓬其树，其腹之枵。岂不休息，维颠在朝。","dynasty":"明代","title":"刺促篇"}
{"author":"何景明","content":"烟渺渺，碧波远。白露晞，翠莎晚。泛绿漪，蒹葭浅。浦风吹帽寒发短。美人立，江中流。暮雨帆樯江上舟，夕阳帘栊江上楼。舟中采莲红藕香，楼前踏翠芳草愁。芳草愁，西风起。芙蓉花，落秋水。江白如练月如洗，醉下烟波千万里。","dynasty":"明代","title":"秋江词"}
{"author":"何景明","content":"夙征肇延津，明晨临大河。洪源下积石，砥柱屹嵯蛾。渺渺梁宋区，汗漫纵经过。自非陵与岸，於安障其波。扬帆赴中流，四顾莽无涯。崇云徂广泽，迅风夕吹沙。积阴不可测，鱼龙偃相加。前无千尺梁，一苇胡足夸。人生寡恒居，奚异波上槎。岂无舟楫志，漂泊当奈何。","dynasty":"明代","title":"度河"}
{"author":"何景明","content":"鸡鸣高树杪，狗吠墟里间。家人望车徒，远客造门端。入门问所亲，上堂叙悲欢。行人暮饥渴，秉烛具盘餐。明月照西户，三星烂中天。出门践野草，白露倏已漙。十年苦行役，兹夕方来旋。宁知非梦寐。忽忽心未安。¤","dynasty":"明代","title":"还至别业（四首）"}
{"author":"何景明","content":"高堂临万户，朱构耀城隈。共籍鸳鸯绮，双持鹦鹉杯。春风楼下度，一夜百花开。","dynasty":"明代","title":"艳曲（二首）"}
{"author":"何景明","content":"圆如天上月，光辉尚当缺。与君非一身，安能不乖别。关山日悠远，举步难可越。君如双车轮，妾心如车辙。相随万里去，绕绕何时绝。","dynasty":"明代","title":"拟古（四四）"}
{"author":"何景明","content":"英英园中槿，朱荣媚朝阳。朝阳倏西筜，朗月借其光。驰辉难久耀，华陨不再扬。番番白马郎，皎皎青楼娼。容好岂足恃，相要在衷肠。¤","dynasty":"明代","title":"咏怀（四首）"}
{"author":"何景明","content":"晨车去遥遥，将子城之隅。城隅何所有，有荷复有蒲。念当与子别，思心立踟蹰。它人岂无友，非子谁为娱。折荷勿涉水，涉水濡子车。安得琼瑶华，采掇为子需。","dynasty":"明代","title":"出城赠韩子"}
{"author":"何景明","content":"陨叶辞旧枝，飘尘就歧路。迟徊决绝意，言念平生故。泥泥行间泥，零零蔓草露。岂不畏沾污，为子无晨暮。","dynasty":"明代","title":"古怨诗"}
{"author":"何景明","content":"飘飘山上葛，累累田中瓠。苟非同根蒂，缠绵安得固。人情易反复，结交有新故。嗟哉夙昔好，乖弃在中路。明珠倘无因，按剑不我顾。深言匪由衷，白首为所误。亮君勖恒德，永副平生慕。","dynasty":"明代","title":"送崔氏"}
{"author":"何景明","content":"四山壁立色如赭，盘江横流绝壁下。惊涛赴壑奔万牛，峻坂悬空容一马。危丛古树何阴森，寻常行客谁敢临。徭妇清晨出深洞，虎辟白昼行空林。沈潭之西多巨石，短棹轻舟安可适。日光射壁蛮烟黄，雨气蒸江瘴波赤。土人行泣向我云，此地前年曾败军。守臣只知需货利，将士欲苟图功勋。英雄谟策自有术，窜妇奸男何足论。营中鼓角连云起，阵前临山后临水。烹龙酾酒日酣乐，传箭遗弓尚惊喜。战马俱为山下尘，征夫尽向江中死。遂令狐豕成其雄，屠边下寨相转攻。千家万家鸡犬尽，十城五城烟火空。夕阳愁向盘江道，黄蒿离离白骨槁。魂入秋空结怨云，血染春原长冤草。只今夷虏来归王，高墩短堑俱已荒。牧童驱羊上茔冢，田父牵牛耕战场。惟有行人行叹息，说闻盘江泪沾臆。","dynasty":"明代","title":"盘江行"}
{"author":"何景明","content":"城头雨脚黑不断，阶下冻潦流已满。出门咫尺无所适，积雾连云接平坂。城中家人沈与赵，我忽思之费招挽。赵子闭门卧不出，沈生冲泥来独晚。临阶下马入我堂，琅琅高咏不可忘。瑶徽浮尘为我拭，磁罂浊酒为我尝。西邻彭生亦豪士，四壁风雨卧一床。隔墙深夜呼即至，三人团坐倾壶觞。须臾檐雨乱沾席，窗风萧萧动烟柏。照夜青缸寒向人，促曙红垆暖留客。请君再歌我击节，晨鸡已下西城陌。呜呼！人生欢乐难再来，古人满眼俱尘埃。何况与子异乡域，此地相逢能几回。","dynasty":"明代","title":"雨夕行"}
{"author":"何景明","content":"兄为吾祖之长孙，能将孝义持家门。耕凿不随时俗改，衣冠颇有古风存。我家东冈旧乡土，谷有田场桑有圃。诸兄喧哗逐城市，兄也萧条守环堵。仆童驯雅妻更良，男女膝下皆成行。女长适人止近里，男大为农不出乡。只今汝年六十七，我翁为叔汝为侄。岁时相看如父子，登堂过庭礼不失。弟昔省兄尽君欢，夜秉灯烛罗杯盘。兄前劝饮嫂劝餐，留我一月相盘桓。自从离兄仕下都，都城谁是悠悠者。万户清晨霜满裘，九衢白昼尘随马。朱门金锁午未开，我曹不敢骑马回。此时吾兄正稳卧，日高户外无人催。爱兄好静谢尘网，一卷道书常在掌。托身未肯附年少，举手何曾揖官长。顷来生事日看微，种麻自织身上衣。少儿从学长干蛊，我兄心中无是非。君不见人间岁月坐相迫，胡为东城复南陌。兄今已作白头翁，弟亦长辞青琐客。山中桂树况逢春，谷口桃花更照人。花前树下一壶酒，弟劝兄酬不畏贫。","dynasty":"明代","title":"长歌行赠旺兄"}
{"author":"何景明","content":"君不见玄明宫中满荆棘，昔日富贵今寂寞。祠园复为中贵取，遗构空传孽臣作。雄模壮丽临朝廷，远势连袤跨城郭。忆昨己巳年来事，秉权自倚薰天势。朝求天子苑，暮夺功臣第。江艘海舶送花石，戚里侯门拥金币。千人力尽万牛死，土木功成悲此地。碧水穿池象溟渤，黄金作宫开日月。虹霓屈曲垂三梁，蛟龙盘拏抱双阙。城中甲第更崔嵬，亲戚弟兄皆阀阅。戚里歌钟宾客游，排门冠剑公卿谒。生前千门与万户，死时不得一丘土。石家游魂泣金谷，董相燃脐叹堳坞。宫前守卫无诃呼，真人道士三四徒。石户苍苔生铁锁，玉阶碧草摇金铺。星宫昼开见行鼠，日殿夜祷闻啼狐。游客潜窥翠羽帐，市子屡窃金香炉。桑田须臾变沧海，桃树不复栽玄都。我朝中官谁最贵，前有王振后曹氏。正统以前不得闻，成化之间未有此。明圣虽能断诛罚，作新未见持纲纪。天下衣冠难即振，中原寇盗时复起。古来祸乱非偶然，国有威灵岂常恃。玄明之宫今已矣，京师土木何时止。南海犹催花石纲，西山又起金银寺。君不见金书追夺铁券革，长安日日迎护敕。","dynasty":"明代","title":"玄明宫行"}
{"author":"何景明","content":"崔生自反金陵谪，骑马复走长安陌。时危颇负经济才，海内但识文章客。自从盗贼近神京，四海不见烟沙清。黄河流血日惨怛，中原战骨霜纵横。朔方兵马又已弱，天下财赋难尽榷。书生不得言世务，大臣谁有匡时略。我到长安访交友，子与河内犹相厚。感今恋故有，吐胆倾心共杯酒。去年更见玄都花，万事空伤蓟门柳。河内忧时未解颜，子亦谈兵不辍口。金矿玉璞隐光耀，紫气龙泉郁盘久。议论反遭时辈忌，形容岂免流俗丑。王良伯乐不在御，骅骝騕褭徒能走。人言古人未可轻，古人往往皆无成。子云老大不晓事，殷浩当时空有名。事去惟应嗟白首，时来未必济苍生。即今风尘尚澒洞，羽檄飞符递相送。西北山河战角悲，东南天地军麾动。江海未见鲁连耻，朝廷不闻贾生恸。尘埃早知才质殊，霄汉况睹名声重。瑀宫清庙待琴瑟，大厦明堂要梁栋。天生公等世所须，努力他时有大用。","dynasty":"明代","title":"崔生行"}
{"author":"何景明","content":"山东郡县一百八，无有一城无战场。到今漂血成野水，如山白骨横秋霜。云台功高将不收，投笔亦有书生谋。黄金大印赐豪贵，白面岂得言封侯。唐朝公卿集如云，平原太守名不闻。二十四城见贼走，抗城乃是平原守。君不见前者寇盗时，县吏州官各亡命。北梁白马终日行，济上黄旗错相映。不闻开门战，但闻开门迎。吁嗟乎！平原太守乐陵令。","dynasty":"明代","title":"乐陵令行"}
{"author":"何景明","content":"燕川芳草歇已久，行子西行更回首。骏马春停渭曲花，金鞭暮指秦中柳。看君兄弟皆豪雄，十年侧想中丞公。东山云月卧未起，北海宾客谁相通。荷花初红酒初碧，汝归登堂见颜色。若问长安旧友生，崔何二子常相忆。","dynasty":"明代","title":"同崔子送刘以正还关中"}
{"author":"何景明","content":"周王八骏行万里，朝游昆仑暮沧海。驱霆策电遍天地，虎骤龙驰倏烟霭。奔戎造父两为佐，大人王母遥相待。千金白狐来四荒，蝼蚁下国轻天王。君不见秦皇叱咤役九有，海东驱石石为走。桥边孺子如妇人，博浪沙中铁椎吼。又不见武皇旌旗日络绎，射蛟浔阳江水赤。五陵侠少夜相遇，探丸杀吏还惊辟。天门嵯峨城九重，虎豹为卫蛟龙宫。紫微钩陈翼帝座，至尊只合安高崇。脱渊之鱼出山虎，白龙鱼服何劳苦。沈江距河势有然，万乘反遭匹夫侮。君不见曹家老爽诚愚蒙，平生不识司马公。死生祸福在人手，宁能常作富家翁。一门流血岂足惜，坐使神器归奸雄。昨夜昌平人梦天，龙文赤日绕燕川。城中莫辨真天子，道上传看七宝鞭。腐儒为郎不扈从，愿奏相如谏猎篇。","dynasty":"明代","title":"游猎篇"}
{"author":"何景明","content":"徙倚平溪馆，天高秋气清。水萤光不定，山籁响难平。夜火云间戍，寒枫江上城。终宵无梦寐，高枕听滩声。","dynasty":"明代","title":"平溪"}
{"author":"何景明","content":"地僻先摇落，空亭长绿莎。山川连蜀道，市井杂夷歌。旅箧衣裳少，秋程风雨多。无人相问讯，尽日抚寒柯。","dynasty":"明代","title":"镇远"}
{"author":"何景明","content":"地远柴门静，天高夜气凄。寒星临水动，片月向沙低。入室喧虫语，张灯住鸟啼。自然幽意惬，不是恋深栖。","dynasty":"明代","title":"夜"}
{"author":"何景明","content":"院静闻疏雨，林高纳远风。秋声连蟋蟀，寒色上梧桐。短榻孤灯里，清笳万井中。天涯未归客，此夜忆江东。","dynasty":"明代","title":"雨夜似清溪"}
{"author":"何景明","content":"野外逢迎少，柴门落叶稠。人闲不扫室，客到始梳头。且为烹茶坐，还因看竹留。登临如有兴，更上水边楼。","dynasty":"明代","title":"客至"}
{"author":"何景明","content":"野屋清秋暮，寒沙易朔风。岁年悲老树，歧路感孤蓬。醉岂逃名士，狂非避世翁。寻常门自掩，无客到山中。¤","dynasty":"明代","title":"西郊秋兴（四首）"}
{"author":"何景明","content":"亭古枫杉落，缘溪不待秋。西风怯纤绤，细雨恋重裯。双鹭寒窥井，孤鸿晚过楼。白鸥还有意，相逐向吾洲。¤","dynasty":"明代","title":"西郊秋兴（四首）"}
{"author":"何景明","content":"严风日以发，落叶转纷纷。远树斜衔照，寒山半入云。步兵常嗜酒，水部本能文。怅望千秋上，斯人亦不群。","dynasty":"明代","title":"西郊秋兴（四首）"}
{"author":"何景明","content":"京洛三年客，云霄万里违。上书俱不报，解佩独先归。北极临燕甸，南山绕汉畿。相将未可料，歧路断蓬飞。","dynasty":"明代","title":"送吕子"}
{"author":"何景明","content":"不赴南城约，遥传寺里篇。看花吾未老，出郭偶无缘。簇马低春日，啼莺隔彩烟。风沙开病眼，愁向艳阳天。","dynasty":"明代","title":"顾内翰约看花城南寺病目不赴"}
{"author":"何景明","content":"见汝今南下，怜予一望家。乱声求侣急，高影背人斜。月静林无叶，云寒菊有花。万行关塞泪，秋日堕胡笳。","dynasty":"明代","title":"闻雁"}
{"author":"何景明","content":"行游金口寺，坐爱玉泉名。云去随龙女，风来动石鲸。入宫朝太液，穿苑象昆明。却望天河水，迢迢万古情。","dynasty":"明代","title":"玉泉"}
{"author":"何景明","content":"金榜星辰幕，瑶函海岳编。受禧同汉室，登禅异秦年。日抱龙旗转，天流羽盖旋。扬雄老部从，白首赋《甘泉》。","dynasty":"明代","title":"大祀"}
{"author":"何景明","content":"垂老黄州客，高秋赤壁船。三分留古迹，两赋到今传。落日寒江动，青天断岸悬。画图谁省识，千载尚风烟。","dynasty":"明代","title":"题苏子瞻游赤壁图"}
{"author":"何景明","content":"锦里趋庭日，声华见蜀都。弟兄今二妙，父子宋三苏。礼乐风云地，旂常日月图。今皇念大祀，未可滞江舻。¤","dynasty":"明代","title":"送杨太常归省（二首）"}
{"author":"何景明","content":"闻道西京寇，犹多虎豹群。过秦应有论，谕蜀可无文。未返巴山使，空悬栈道军。烦将父老意，归报圣明君。","dynasty":"明代","title":"送杨太常归省（二首）"}
{"author":"何景明","content":"红菊开时暮，亭亭冠物华。亦知颜色好，不是艳阳花。罗绮娇秋日，楼台媚晚霞。清香如不改，常傍美人家。","dynasty":"明代","title":"汝庆宅红菊"}
{"author":"何景明","content":"暝砌凝寒色，高楼闭绮栊。露虫吟蟋蟀，风叶下梧桐。此夜关山月，何人怅望中。泠然感秋思，况复听征鸿。","dynasty":"明代","title":"秋夜"}
{"author":"何景明","content":"薄暮携三子，追凉步短宵。水边低出月，楼上忽横箫。久露花沾湿，微风竹动摇。醉歌聊永夕，坐待紫宸朝。","dynasty":"明代","title":"与孙戴张三子纳凉"}
{"author":"何景明","content":"梧垣通左掖，花省接仙郎。并坐停杯晚，高谈卷幔凉。水阴沈绀殿，山影落雕墙。愧我同朝客，传君寡和章。","dynasty":"明代","title":"出阁过勤甫省中"}
{"author":"何景明","content":"日日望长沙，忆君城柳斜。风尘愁燕雀，江海叹龙蛇。公子天边草，夫人庙口花。故乡杯酒罢，遥亦念京华。","dynasty":"明代","title":"寄易内翰"}
{"author":"何景明","content":"鄠杜终南曲，邠岐渭北陲。水多龙卧处，山有凤来时。星宿中宵动，风云万里移。沧江问灵剑，离合少人知。","dynasty":"明代","title":"寄三子诗"}
{"author":"何景明","content":"水郭移尊宴，沙原列骑停。岸开平放舸，林转曲通亭。雨意云垂白，风情柳送青。衣冠夕临泛，东望极沧溟。","dynasty":"明代","title":"城东泛舟"}
{"author":"何景明","content":"过门犹宿昔，驻马复谁留。雨院残春竹，风庭折晚榴。还家无二顷，归榇有孤舟。日暮邻人笛，凄然涕泪流。","dynasty":"明代","title":"过宗哲故宅"}
{"author":"何景明","content":"近节逢花放，开尊集异乡。乾坤共一笑，风雨似重阳。谁识暮蝉意，独怜秋树芳。它时益烂熳，邀尔醉西堂。","dynasty":"明代","title":"八月二十八日子容过对菊"}
{"author":"何景明","content":"摇落相过地，芳菲晚更亲。酒醺留媚眼，灯色笑生春。风雨新晴夜，江山未老身。百年如不醉，恐负此花神。","dynasty":"明代","title":"汝济夜过同以行对菊花"}
{"author":"何景明","content":"三月长安柳，春风吹暮天。花飞御沟水，叶傍汉宫烟。绕岸犹堪折，临流更可怜。故园无限树，零落战场边。","dynasty":"明代","title":"长安柳"}
{"author":"何景明","content":"去岁中元节，朝陵百职同。严趋神路左，遥拜孝园东。龙虎瞻王气，乾坤仰帝功。未回衡岳驾，空堕鼎湖弓。启兆龟图顺，编年凤历终。玉衣陈画幄，宝瑟瑀玄宫。北极犹前日，南薰亦旧风。病居逢此日，长望五云中。","dynasty":"明代","title":"中元节有感"}
{"author":"何景明","content":"传闻虏骑近长安，北伐朝廷已遣官。路绕居庸烽火暗，城高山海戍楼寒。一时边将当关少，六月王师出塞难。先帝恩深能养士，请缨谁为系楼兰？","dynasty":"明代","title":"武昌闻边报"}
{"author":"何景明","content":"暮雨萧萧云黯然，数家山下起炊烟。窗闻早雁秋多思，门对寒流夜不眠。远使正持三楚节，旧游曾扣九江船。驿程南去无穷路，来往风尘阅岁年。","dynasty":"明代","title":"长安驿"}
{"author":"何景明","content":"楚水滇池万里游，使车重喜过巴丘。千家树色浮山郭，七月涛声入郡楼。寺里池亭多旧主，城中冠盖半同游。明朝又下章华路，江月湖烟绾别愁。","dynasty":"明代","title":"岳阳"}
{"author":"何景明","content":"别馆离宫纷绮罗，细腰争待楚王过。章华日晚春游尽，云梦天寒夜猎多。废殿有基人不到，荒台无主鸟空歌。西江烟月长如旧，只有繁华逐逝波。","dynasty":"明代","title":"华容吊楚宫"}
{"author":"何景明","content":"绿萝阴下列蒲团，茗叶松花进晚餐。近水云霞晴亦雨，傍岩楼阁昼常寒。旅怀寥落逢秋半，僧话淹留坐夜闲。惆怅尘踪又南去，朝来钟磬隔烟峦。¤","dynasty":"明代","title":"月潭寺（二首）"}
{"author":"何景明","content":"玲珑金刹白云边，踏阁攀林一径穿。龙出洞门常作雨，鹤巢松树不知年。僧来殿上鸣钟饭，客到山中借榻眠。怪底夜来难得寐，秋风窗下绕流泉。","dynasty":"明代","title":"月潭寺（二首）"}
{"author":"何景明","content":"云溪驿里经过处，六七年间两度行。风土不殊初到日，雨墙难认旧题名。异方见月思乡县，远客逢秋念友生。明日巴陵江上酒，弟兄相对不胜情。","dynasty":"明代","title":"云溪驿"}
{"author":"何景明","content":"病后频惊节序过，不将风景怨蹉跎。秋来门巷依枫橘，岁晚衣裳恋芰荷。洛下闲居辞宦早，茂陵消渴著书多。凤凰池上三年客，騕褭空鸣白玉珂。","dynasty":"明代","title":"病后"}
{"author":"何景明","content":"横笛高城弄晚芃，碧空如水雁来时。关山月落肠应断，楼阁秋生响易悲。杨柳天边浑折尽，梅花江畔故开迟。武陵回首南征路，一曲那堪马上吹。","dynasty":"明代","title":"吹笛"}
{"author":"何景明","content":"高楼一上思堪哀，水尽山空雁独回。万里关河迷北望，无边风雨入秋来。故人尺素年年隔，薄暮清砧处处催。徒有寒樽对花发，病怀愁绝共谁开。","dynasty":"明代","title":"秋兴"}
{"author":"何景明","content":"今年春色倍堪思，奈尔看春病起迟。窗瞩太行云断处，坐闻江汉雁来时。柳香渐扑燕姬酒，草色频催谢客诗。更欲息栖寻野寺，细萝芳杜碧山期。","dynasty":"明代","title":"过寺访以行"}
{"author":"何景明","content":"端阳彩扇百官传，每岁宫臣赐独偏。君去翰林供奉久，始来经幄拜恩年。颁从殿阁风先动，捧向云霄月并悬。象毂银环倍光宠，好扬薰吹助虞弦。","dynasty":"明代","title":"题严内翰赐扇"}
{"author":"何景明","content":"白云望不尽，高楼空倚栏。中霄鸿雁过，来处是长安。","dynasty":"明代","title":"长安"}
{"author":"何景明","content":"露重芙蓉馆，云轻翡翠城。文园病司马，消渴望金茎。","dynasty":"明代","title":"晚出左掖简薛君采"}
{"author":"何景明","content":"独立对秋阴，冥冥望河渚。只见沙上烟，不见烟中雨。","dynasty":"明代","title":"独立"}
{"author":"何景明","content":"暗逐梁尘起，潜随烛影流。似怜歌舞处，故故入高楼。","dynasty":"明代","title":"白雪曲（二首）"}
{"author":"何景明","content":"梅花开雪中，相看斗奇绝。常教雪似花，莫遣花成雪。","dynasty":"明代","title":"白雪曲（二首）"}
{"author":"何景明","content":"大将龙旗朝帝京，至尊亲遣近臣迎。侍中独领嫖姚部，战马皆归龙虎营。","dynasty":"明代","title":"诸将入朝（四首）"}
{"author":"何景明","content":"阙下千官侍凤楼，苑中天子建龙斿。豹房虎圈先班赏，武帐前边赐姓侯。","dynasty":"明代","title":"诸将入朝（四首）"}
{"author":"何景明","content":"河北诸军尽有名，云中骁骑本轻生。金装白马翩翩出，不见长安子弟兵。","dynasty":"明代","title":"诸将入朝（四首）"}
{"author":"何景明","content":"少年生长在边城，介胄南征虮虱生。马上朝来横吹曲，梅花一半是吴声。","dynasty":"明代","title":"诸将入朝（四首）"}
{"author":"何景明","content":"华岳云台万里情，高秋落日眺秦城。黄河一线通沧海，身在仙人掌上行。","dynasty":"明代","title":"送韩汝庆还关中"}
{"author":"何景明","content":"寒皦啼断槿园空，万树凋伤八月中。只有南山苍桂在，一株花发向秋风。","dynasty":"明代","title":"秋日杂兴（四首）"}
{"author":"曹钊","content":"闭门却尘虑，翻书觅韵题。晚云斜挂树，秋雨乱鸣溪。得失应无碍，穷通未可齐。竹鸡何所慕，恰恰向人啼。","dynasty":"清代","title":"翻书"}
{"author":"曹钊","content":"地偏少迹少，屋对乱峰开。月放千岩雪，松喧万壑雷。诵经驯虎至，洗钵豢龙来。引兴随高衲，长歌日几回。","dynasty":"清代","title":"指月庵"}
{"author":"曹钊","content":"霜华历历下庭柯，坐久幽窗暗薜萝。风雨惯能欺客枕，烟霞端不负渔蓑。间情赋罢人思酒，短札裁成雁渡河。满目征尘何日息，邯郸道上塞云多。","dynasty":"清代","title":"霜华"}
{"author":"樊铎","content":"每从花底见，燕雀共翻飞。乘露酣春色，迎风舞綵衣。枝头常独宿，雨里不曾稀。篱落凋伤尽，残魂何处依。","dynasty":"明代","title":"咏蝶"}
{"author":"樊铎","content":"泽国风光趁马归，青山一带夕阳西。野桥月出渔舟寂，春满田园花满堤。","dynasty":"明代","title":"过诸暨口号"}
{"author":"樊铎","content":"柳路依依白日斜，新巢语燕野人家。旧时姚合题诗兴，次第春风数落花。","dynasty":"明代","title":"茭道驿遇姚子卿"}
{"author":"樊铎","content":"四月浓阴风雨来，挥鞭遥指碧山开。征夫讶渡前村水，傍柳穿花去复回。","dynasty":"明代","title":"雨中行二首其一"}
{"author":"樊铎","content":"野外高楼护紫烟，落花飞处独淹淹。谁家双燕不归去，日暮空依古树边。","dynasty":"明代","title":"雨中行二首其二"}
{"author":"陈倬","content":"运河水浅碍舟行，辘辘征车走一程。人语冲寒过小市，马蹄和雪踏新晴。沙飞旷野天无色，风撼危崖树有声。遥指帆樯出京口，金焦山色隔江迎。","dynasty":"清代","title":"马陵道中"}
{"author":"陈倬","content":"回头通籍廿年多，揽镜惊看鬓渐皤。寥落晨星同辈少，团圞明月好时过。功名蹭蹬鲇缘竹，富贵虚无蚁梦柯。坐对茶烟轻飏处，萧然禅榻病维摩。","dynasty":"清代","title":"乞假归里留别都门诸同人其一"}
{"author":"陈倬","content":"收拾朝衫锦已荐，芒鞋竹杖养疴便。破除尘网蛛真隐，老困盐车马不前。落叶离根伤旅舍，焚巢瘁羽感中年。新词且唱江南好，笠泽风帆邓尉箯。","dynasty":"清代","title":"乞假归里留别都门诸同人其二"}
{"author":"陈倬","content":"河水望南流，我舟向北征。湍急不得前，如蚁磨上行。长绳系桅顶，曳纤邪许声。篙师船头立，浅濑努力撑。天意复中阻，石尤忽怒鸣。且前亦且却，水风激砰訇。同舟客烦恼，心摇如悬旌。迟迟行若此，何时达帝京。余意独不然，虑怛心自平。拂衣辞故国，携家泛大瀛。瞬息数百里，高浪驱鲲鲸。顿者受以渐，大造有权衡。但求尺寸进，莫与天公争。譬诸九仞山，覆篑功终成。回顾沙渚畔，清梦鸥不惊。","dynasty":"清代","title":"武清道中"}
{"author":"黄大临","content":"千峰百嶂宜州路。天黯淡、知人去。晓别吾家黄叔度。弟兄华发，远山修水，异日同归处。樽罍饮散长亭暮。别语缠绵不成句。已断离肠能几许。水村山馆，夜阑无寐，听尽空阶雨。","dynasty":"宋代","tags":"宋词精选，送别，思念","title":"青玉案·和贺方回韵送山谷弟贬宜州"}
{"author":"黄大临","content":"行人欲上来时路。破晓雾、轻寒去。隔叶子规声暗度。十分酒满，舞茵歌袖，沾夜无寻处。故人近送旌旗暮。但听阳关第三句。欲断离肠馀几许。满天星月，看人憔悴，烛泪垂如雨。","dynasty":"宋代","title":"青玉案"}
{"author":"黄大临","content":"画堂银烛明如昼。见林宗、巾垫羞蓬首。针指花枝，线赊罗袖。须臾两带还依旧。劝君倒戴休令后。也不须、更漉渊明酒。宝箧深藏，浓香熏透。为经十指如葱手。","dynasty":"宋代","title":"七娘子"}
{"author":"黄大临","content":"千锋百嶂宜州路。天黯淡、知人去。晓别吾家黄叔度。弟兄华发，远山修水，异日同归处。樽罍饮散长亭暮。别语缠绵不成句。已断离肠能几许。水村山馆，夜阑无寐，听尽空阶雨。","dynasty":"宋代","title":"青玉案·千锋百嶂宜州路"}
{"author":"黄大临","content":"钟鼎功名淹管库，朝廷翰墨写风烟。遥知道院颇岑寂，定是壶中第几天。历下笑谈漫一梦，江南消息又馀年。动心忍性非无意，吏部如今信大颠。","dynasty":"宋代","title":"奉寄子由"}
{"author":"黄大临","content":"尺五攀天天惨颜，盐烟溪瘴锁诸蛮。平生梦亦未尝处，闻有鸦飞不到山。风黑马嘶驴瘦岭，日黄人度鬼门关。黔南此去无多远，想在夕阳猿啸间。","dynasty":"宋代","title":"题哥罗驿竹枝词"}
{"author":"黄大临","content":"桄榔笋白映玉箸，椰子酒清宜具觞。市井衣裘半夷夏，阴晴朝暮变炎凉。莫推月色共千里，不寄江南书一行。无赖笳声上云汉，晓来偏绕九回肠。","dynasty":"宋代","title":"留别"}
{"author":"黄大临","content":"路入前村信马行，野花香好不知名。官卑无补公家事，时向田家问耦耕。","dynasty":"宋代","title":"入萍乡道中"}
{"author":"黄大临","content":"千峰百嶂宜州路。天黯淡、知人去。晓别吾家黄叔度。弟兄华发，远山修水，异日同归处。樽罍饮散长亭暮。别语缠绵不成句。已断离肠能几许。水村山馆，夜阑无寐，听尽空阶雨。","dynasty":"宋代","title":"青玉案其二和贺方回韵，送山谷弟贬宜州"}
{"author":"黄大临","content":"南山占相去，方石为谁存。","dynasty":"宋代","title":"句其一"}
{"author":"黄大临","content":"虎子养溪鱼。","dynasty":"宋代","title":"句其二"}
{"author":"黄大临","content":"急雪鹡鸰相并影，惊风鸿雁不成行。","dynasty":"宋代","title":"句其三"}
{"author":"卢顺之","content":"渡江旌旆动鱼龙，令节开筵上碧峰。翡翠巢低岩桂小，茱萸房湿露香浓。白云郊外无尘事，黄菊筵中尽醉容。好是谢公高兴处，夕阳归骑出疏松。","dynasty":"唐代","title":"重阳东观席上赠侍郎张固"}
{"author":"胡铨","content":"富贵本无心，何事故乡轻别。空惹猿惊鹤怨，误薜萝秋月。囊锥刚强出头来，不道甚时节。欲命巾车归去，恐豺狼当辙。","dynasty":"宋代","tags":"抒怀，讽刺","title":"好事近·富贵本无心"}
{"author":"胡铨","content":"百年强半，高秋犹在天南畔。幽怀已被黄花乱。更恨银蟾。故向愁人满。招呼诗酒颠狂伴。羽觞到手判无算。浩歌箕踞巾聊岸。酒欲醒时，兴在卢仝碗。","dynasty":"宋代","tags":"抒情","title":"醉落魄·辛未九月望和答庆符"}
{"author":"胡铨","content":"卧病高秋留海浦，明日重阳更风雨。杜门不出长苍苔，令我天涯心独苦。篱角黄花亲手栽，近节如何独未开。含芳閟采亮有以，使君昨暮徵诗来。凌晨试遣霜根送，畚玉虽微甚珍重。极知无意竞秋光，往作横窗岁寒供。忆我初客天子都，西垣植此常千株，结花年年应吹帽，始信南邦事尽殊。愿得封培自今日，何间朱崖万家室。秋香端不负乾坤，但愿箫管乱畴匹。归去来兮虽得归，念归政自莫轻违。他日采英林下酌，谁向清霜望翠微。","dynasty":"宋代","tags":"菊花，思国","title":"送菊"}
{"author":"胡铨","content":"千岩竞秀。西湖好是春时候。谁知梅雪飘零久。藏白收香，空袖和羹手。天涯万里情难逗。眉峰岂为伤春皱。片愁未信花能绣。若说相思，只恐天应瘦。","dynasty":"宋代","title":"醉落魄（和答陈景卫望湖楼见忆）"}
{"author":"胡铨","content":"银河牛女年年渡。相逢未款还忧去。珠斗欲阑干。盈盈一水间。玉人偷拜月。苦恨匆匆别。此意愿天怜。今宵长似年。","dynasty":"宋代","title":"菩萨蛮（辛未七夕戏答张庆符）"}
{"author":"胡铨","content":"谁念新州人老。几度斜阳芳草。眼雨欲晴时，梅雨故来相恼。休恼。休恼。今岁蕊枝能好。","dynasty":"宋代","title":"如梦令"}
{"author":"胡铨","content":"宜霜开尽秋光老。感节物、愁多少。尘世难逢开口笑。满林风雨，一江烟水，飒爽惊吹帽。玉堂金马何须道。且斗取、尊前玉山倒。燕寝香清官事了。紫萸黄菊，早罗红袂，花与人俱好。","dynasty":"宋代","title":"青玉案（乙酉重九葛守坐上作）"}
{"author":"胡铨","content":"十年目断鲸波阔。万里相逢歌怨咽。髻鬟春雾翠微重，眉黛秋山烟雨抹。小槽旋滴真珠滑。断送一生花十八。醉中扶上木肠儿，酒醒梦回空对月。","dynasty":"宋代","title":"玉楼春（赠李都监侍儿，是夕歌六么）"}
{"author":"胡铨","content":"深深花院。雨虐风饕遍。只欠画屏并羽扇。谁领略春风面。愁须诗酒相禁。少陵底事慵吟。不是为梅牵兴，怕渠恼乱春心。||","dynasty":"宋代","title":"清平乐（和曾检法海棠）"}
{"author":"胡铨","content":"喜。庆符云：尝梦舅氏如梦囱也。予尝占庆符当弄瓦，赌主人。庆符来督，故词中具之渭阳佳梦。瓦变成璋真妙弄。不是勾回。汤饼冤家唤得来。不分利市。要我开尊真倒置。试问坡翁。此事如何著得侬。","dynasty":"宋代","title":"减字木兰花"}
{"author":"胡铨","content":"谁向生绡白团扇，画将羁客据征鞍。南迁万里行前定，壁上崖州莫怕看。","dynasty":"宋代","title":"题画扇"}
{"author":"胡铨","content":"路入阳春境，杳然非世间。初疑金菊岭，原是铁阬山。日薄岚气重，天寒酒力悭。人言兹地恶，我爱碧孱颜。","dynasty":"宋代","title":"题铁阬"}
{"author":"胡铨","content":"閒爱鹤立木，静嫌僧叩门。是非花莫笑，白黑手能言。心远阔尘境，路幽迷水村。逢人不须说，自唤小桃源。","dynasty":"宋代","title":"题小桃源图"}
{"author":"胡铨","content":"一带清波六月凉，洗兵安用挽天潢。哥舒血蹴红凝箭，子美苔欹绿卧枪。玉垒尘清闲擂鼓，玳筵风静细流觞。澹庵临水空惆怅，洛水凌波见未尝。","dynasty":"宋代","title":"题崖州洗兵亭"}
{"author":"胡铨","content":"人皆犯红尘，君独嗜空翠。红尘终有得，空翠了无味。自众人以观，君亦少良计。细问红尘人，轩冕蔓倒敝。方寸万斛埃，灰土常处袂。翻思对青山，一洗秽浊气。始知空翠佳，千古余爽思。何子亦何人，对此日隐几。明涵轩窗净，影入林牖媚。眼界括穷碧，白鸟决归眥。青山如高人，可挹不可致。","dynasty":"宋代","title":"题阳江何氏挹翠轩"}
{"author":"胡铨","content":"一片潇湘落笔端，骚人千古带愁看。不堪秋著枫林港，雨阔烟深夜钓寒。","dynasty":"宋代","title":"题自画潇湘夜雨图"}
{"author":"胡铨","content":"是处山皆石，他山尽不知。固非从地出，疑是补天余。下随一拳小，高凌千仞虚。奇章应未见，名不下中书。","dynasty":"宋代","title":"铜石山"}
{"author":"胡铨","content":"井邑峰峦绕郡城，新台高峙见南溟。海澜浩荡连云白，江汉朝宗彻底清。日月往来双羽箭，乾坤今古一邮亭。年年不改长春景，遥想蓬山作画屏。","dynasty":"宋代","title":"熙春亭"}
{"author":"胡铨","content":"天宇修眉浮太华，晚晴浓绿新如画。何似文君蹙远山，秀色可餐清更雅。人知泼黛青孱颜，共喜眉宇修弯环。不知是中石蕴玉，遂能发彩惊尘寰。美人美人隔秋水，娟娟静淑金闺裹。其人如玉德满身，笑杀西湖比西子。杜陵破帽随金鞍，心醉归来空掩关。不须更问许玉斧，二十四山如髻鬟。","dynasty":"宋代","title":"戏题陈晦叔经略秀斋"}
{"author":"胡铨","content":"山似牛头峡，水如龙尾湾。半生多罪垢，浣洗尘土颜。仙人旧闻名，一往何年还。岫幌烟为锁，玉扉谁与关。忽闻响答谷，恍若猿叫山。我欲纪末契，焉得茅三间。泉漏听琴筑，风雨闻佩环。木杪青螺髻，得非云雾鬟。","dynasty":"宋代","title":"峡山"}
{"author":"胡铨","content":"千里还经赤地连，老农作苦也堪怜。来牟不复歌丰岁，荞麦犹能救歉年。山色浅深秋泼黛，田毛上下晓披绵。天公莫遣霜如雪，赤子嗷嗷要解悬。","dynasty":"宋代","title":"夏旱至秋田家种荞麦以补岁事"}
{"author":"胡铨","content":"沙鸥无事作群眠，乱荇萦风翠带牵。波静不忧无蒂栌，心清聊溉不毛田。","dynasty":"宋代","title":"小西湖"}
{"author":"胡铨","content":"湖边日日枕流眠，却笑风波百丈牵。无限烟光堪我老，不须投表乞归田。","dynasty":"宋代","title":"小西湖"}
{"author":"胡铨","content":"胜游宝籙记吾曾，五十年来一衲僧。昼短莫吟千岁烛，年丰聊看九华灯。一球未放寒星坠，万炬浑惊烈日升。诗酒虽堪驱使在，照愁佳句愧坡能。","dynasty":"宋代","title":"乙未元夕坐有用东坡上元韵二首"}
{"author":"胡铨","content":"漫云学佛意何曾，且伴西邻正觉僧。莫言酒狂刚止酒，且来灯下看传灯。人言星近如堪摘，谁谓天高不可升。见说燧人初改火，固知将圣信多能。","dynasty":"宋代","title":"乙未元夕坐有用东坡上元韵二首"}
{"author":"胡铨","content":"好竹平生志颇坚，谁知岛上有淇园。溪边六逸李太白，林下七贤杨巨源。空翠有时穿荦确，圆机终日转潺湲。从来到处安心地，肯认家山作本源。","dynasty":"宋代","title":"逸贤峒"}
{"author":"胡铨","content":"连云宿麦团碧浪，缀草落花成锦窠，我来欲觅种桃者，猎猎空存庭下莎。","dynasty":"宋代","title":"永兴观"}
{"author":"胡铨","content":"县古杉枫老，人居水竹间。字民无狱讼，携客有江山。路远旅愁积，病多诗思悭。","dynasty":"宋代","title":"又用过铁坑山韵"}
{"author":"胡铨","content":"姑孰先生方遣化，饥食馋涎餐饼画。信知时必穷乃工，忍穷谁复如公者，崎岖我已羁江湖，偻肩如我世恐无。从来画亦穷乃妙，两穷相值真堪吁。平生笑坡夸四板，祗爱丹青非道眼，岂如淡墨出天然，雪欲来时水云晚。先生一见辄倾倒，回观浊世秋毫小。不须更羡钓鱼翁，已自超然游汉表。","dynasty":"宋代","title":"予戏作水墨四纸张庆符有诗因用其韵"}
{"author":"胡铨","content":"宝公何似赞公房，好句还追铁凤翔。金明妙高惊地胜，木犀清远送天香。明年蜡屐谁犹健，昨日登楼我尚强。","dynasty":"宋代","title":"与正觉长老同游蒋山"}
{"author":"胡铨","content":"饯行朱邸帝城春，随例颠忙宴玉津。报国独劳千一虑，钧天同听十三人。金卮宣劝君恩重，花露湔愁醉梦真。却忆故山猿鹤在，便思投劾乞其身。","dynasty":"宋代","title":"玉津园饯魏王"}
{"author":"胡铨","content":"赏心乐事巧相违，清坐持枚学数扉。雁足不来空燕雀，鴒原何在叹蠨蝛。开怀对酒祛愁破，缓步看灯踏月归。万里投荒真细事，频年不得戏莱衣。","dynasty":"宋代","title":"元夕与监务宋皋饮罢踏月观灯用坡老儋州上元"}
{"author":"胡铨","content":"萍迹长泡转，天崖到处家。芳菲云过雨，聚散手搏沙。且唤陈惊坐，共寻留子嗟。酒狂从旷荡，汉吏要无华。","dynasty":"宋代","title":"远游"}
{"author":"胡铨","content":"千林閴无伴，独秀益孤明。索笑延幽赏，闻香失宿酲。天教清到骨，我岂淡无情。睡起黄昏月，花边洗破觥。","dynasty":"宋代","title":"早梅"}
{"author":"胡铨","content":"临水迟佳客，碧尽天边云。心期殊未来，且复偶细君。援琴松满耳，添酒月入樽。水天静秋光，不受世所醺。饮酣睡味美，风漪生簟纹。得来亦何有，理乱了不闻。儿童莫唤醒，不妨长醉昏。休论万里情，我非宜城浑。","dynasty":"宋代","title":"中秋前一夕携家步至北湖藉缛草久之和东坡湖"}
{"author":"胡铨","content":"为瑞应便种麦鸦，余光犹得映书车。也知一腊要三白，故作六霙先百花。授简才悭惭赋客，披蓑句好忆渔家。拟酤斗酒听琴操，三百青铜落画叉。","dynasty":"宋代","title":"追和东坡雪诗"}
{"author":"胡铨","content":"路入阳春境，杳然非世间。初疑金菊岭，原是铁坑山。日薄岚气重，天寒酒力悭。人言兹地恶，我爱碧孱颜。","dynasty":"宋代","title":"题铁坑"}
{"author":"胡铨","content":"千林阒无伴，独秀益孤明。索笑延幽赏，闻香失宿酲。天教清到骨，我岂淡无情。睡起黄昏月，花边洗破觥。","dynasty":"宋代","title":"早梅"}
{"author":"胡铨","content":"瘦吟幽玩有馀妍，更向高人独乐园。无垢未应经露沐，不缁宁信受尘昏。春风自识明妃面，夜雨能清吏部魂。插向胆瓶看更好，凛如明月荐雷樽。","dynasty":"宋代","title":"和林和靖先生梅韵其三"}
{"author":"胡铨","content":"县崖怪石水潺潺，宜有神龙隐此间。穷胜不妨归险洞，寻春那止看群山。攀龙行即天边去，跃马聊同野外还。好景良辰适相会，一樽好共水云閒。","dynasty":"宋代","title":"刘仙岩"}
{"author":"胡铨","content":"大块劳生亦可吁，解言佚我漆园癯。东家尝记老吾老，西洛请师迂叟迂。于谨延年还可杖，孔光灵寿不须扶。劝君早作菟裘计，太半归来雪满须。","dynasty":"宋代","title":"寄题王氏佚老堂"}
{"author":"胡铨","content":"公馀诗老屡携将，物外高谈味自长。省事清心追豹隐，批花判月泻鹅黄。地偏不愧先生里，意野何如处士乡。却笑商颜园与绮，苦矜岩穴事高皇。","dynasty":"宋代","title":"次李参政吏隐堂韵为昌化守陈仲平题"}
{"author":"胡铨","content":"胜游宝箓记吾曾，五十年来一衲僧。昼短莫吟千岁烛，年丰聊看九华灯。一毬未放寒星坠，万炬浑惊烈日升。诗酒虽堪驱使在，照愁佳句愧坡能。","dynasty":"宋代","title":"乙未元夕坐上用东坡上元韵二首其一"}
{"author":"胡铨","content":"漫云学佛竟何曾，且伴西邻正觉僧。莫笑酒狂刚止酒，且来灯下看传灯。人言星近如堪摘，谁谓天高不可升。见说燧人初改火，固知将圣信多能。","dynasty":"宋代","title":"乙未元夕坐上用东坡上元韵二首其二"}
{"author":"胡铨","content":"暗里寻香自不迷，照空焉用夜燃脐。欲危疏朵风吹老，太瘦长条雨飐低。孤艳几时同把盏，野香犹记助看题。唐人未识高标在，浪自纷纷说李蹊。","dynasty":"宋代","title":"和和靖八梅其一"}
{"author":"胡铨","content":"打成大错一毫差，万里去寻留子嗟。微管閒思齐仲父，赐奴长价汉浑邪。道穷怜我空忧国，句好知君定作家。便欲相携趁帆饱，要观子美赋灵槎。","dynasty":"宋代","title":"次李参政送行韵答黄舜杨"}
{"author":"胡铨","content":"竹外梅花耿玉颜，凛然冰句落霜纨。莫将轻扇趋炎子，留作人间六月寒。","dynasty":"宋代","title":"刘景仁画墨梅扇上又画梅影于扇阴求诗各题一绝其一"}
{"author":"胡铨","content":"踏月看梅不见花，只惊水底影横斜。归来扫向冰绡扇，袖有西湖处士家。","dynasty":"宋代","title":"刘景仁画墨梅扇上又画梅影于扇阴求诗各题一绝其二"}
{"author":"胡铨","content":"平生痛饮号专门，逸气旋乾复转坤。孔坐年来客常满，直须一日倒千樽。","dynasty":"宋代","title":"次韵答陈立夫送酒其一"}
{"author":"胡铨","content":"袯襫但多于耜者，犀渠不见弄兵人。盈畴云子岁不恶，父老却谈今使君。","dynasty":"宋代","title":"宿陆便铺用曹侍郎咏题柱韵"}
{"author":"胡铨","content":"天宇脩眉浮太华，晚晴浓绿新如画。何似文君蹙远山，秀色可餐清更雅。人知泼黛青孱颜，共喜眉宇脩弯环。不知是中石蕴玉，遂能发彩惊尘寰。美人美人隔秋水，娟娟静淑金闺里。其人如玉德满身，笑杀西湖比西子。杜陵破帽随金鞍，心醉归来空掩关。不须更问许玉斧，二十四山如髻鬟。","dynasty":"宋代","title":"戏题陈晦叔经略秀斋"}
{"author":"胡铨","content":"忽忽春归没计遮。百年都似散馀霞。持杯聊听浣溪沙。但觉暗添双鬓雪，不知落尽一番花。东风寒似夜来些。","dynasty":"宋代","title":"浣溪沙"}
{"author":"胡铨","content":"有水不栽莲。","dynasty":"宋代","title":"句其八"}
{"author":"胡铨","content":"当时号令君听取，白战无须带步叉。","dynasty":"宋代","title":"句其九"}
{"author":"胡铨","content":"啖毡使者莫思家。","dynasty":"宋代","title":"句其十"}
{"author":"胡铨","content":"梦入琼崖身益壮，烟销金坞臭空传。","dynasty":"宋代","title":"句其十三"}
{"author":"胡铨","content":"匆匆春归没计遮。百年都似散余霞。持杯聊听浣溪沙。但觉暗添双鬓雪，不知落尽一番花。东风寒似夜来些。","dynasty":"宋代","title":"浣溪沙"}
{"author":"胡铨","content":"从古将军自有真。引杯看剑坐生春。扰扰介鳞何足扫。谈笑。纶巾羽扇典刑新。试问天山何日定。伫听。雅歌长啸静烟尘。解道汾阳是人杰。见说。如今也有谪仙人。","dynasty":"宋代","title":"转调定风波（和答海南统领陈康时）"}
{"author":"胡铨","content":"梦绕松江属玉飞。秋风莼美更鲈肥。不因入海求诗句，万里投荒亦岂宜。青箬笠，绿荷衣。斜风细雨也须归。崖州险似风波海，海里风波有定时。","dynasty":"宋代","title":"鹧鸪天（癸酉吉阳用山谷韵）"}
{"author":"胡铨","content":"一忆西湖太瘦生。十年不到梦曾行。空濛山色烟霏晚，淡沲湖光雾縠轻。芳草远，暮云平。雨余空翠入帘明。梦回一饷难存济，这错都因自打成。","dynasty":"宋代","title":"鹧鸪天（和陈景卫忆西湖）"}
{"author":"胡铨","content":"崖州何有水连空。人在浪花中。月屿一声横竹，云帆万里雄风。多情太守，三千珠履，二肆歌钟。日下即归黄霸，海南长想文翁。","dynasty":"宋代","title":"朝中措（黄守座上用六一先生韵）"}
{"author":"胡铨","content":"山浮海上青螺远，决C55B归鸿。闲倚东风。叠叠层云欲荡胸。弄琴细写清江引，一洗愁容。木杪黄封。贤圣都堪日日中。","dynasty":"宋代","title":"采桑子（甲戌和陈景卫韵）"}
{"author":"胡铨","content":"我与梅花真莫逆，别来长恐因循。几年不见岭头春。栩然蝴蝶梦，魂梦竟非真。浪蕊浮花空满眼，愁眉不展长颦。此君还似不羁人。月边风畔，千里淡相亲。","dynasty":"宋代","title":"临江仙（和陈景卫忆梅）"}
{"author":"胡铨","content":"匹马吴江谁著鞭，惟公攘臂独争先。张皇貔貅三千士，搘拄乾坤十六年。堪悯临淄功未就，不知钟室事何缘。石头城下听舆论，百姓颦眉亦可怜!","dynasty":"宋代","title":"吊岳飞诗"}
{"author":"胡铨","content":"谁念新州人老。几度斜阳芳草。眼雨欲晴时，梅雨故来相恼。休恼。休恼。今岁蕊枝能好。","dynasty":"宋代","title":"如梦令·谁念新州人老"}
{"author":"胡铨","content":"尘容不逐江流净，酒力都从雪压消。斗下祗今无剑气，年来牛犊在人腰。","dynasty":"宋代","title":"宝气亭"}
{"author":"胡铨","content":"北湖境自舒，水迥山更碧。雪衣故飞来，照影共清白。","dynasty":"宋代","title":"北湖"}
{"author":"胡铨","content":"北往长思闻喜县，南来怕入买愁村。区区万里天涯路，野草荒烟正断魂。","dynasty":"宋代","title":"贬朱崖行临高道中买愁村古未有对马上口占"}
{"author":"胡铨","content":"花亦兴不浅，美人头上开。心事眼勾破，鬓香魂引来。笑春烛底影，溅泪风前杯。分韵得先字，客今谁或哉。","dynasty":"宋代","title":"长卿见过赋美人插花用其韵"}
{"author":"胡铨","content":"白发无端苦见寻，十年孤负醉花阴。可怜独鹤轻浮海，未及昏鸦日伴林。天末醉眠千岭寂，江南梦绕五云深。一杯遥祝慈闱寿，松柏长春共有心。","dynasty":"宋代","title":"除夜次庆符"}
{"author":"胡铨","content":"头白经筵思漫覃，骎骎末路我何堪。八年还作玉堂集，一笑真怀银杏谈。敢说麕书讥聂北，聊因麟趾咏周南。梅开更得珠园去，红粟寒梢试一探。","dynasty":"宋代","title":"传示银杏兼简林谦之"}
{"author":"胡铨","content":"不踏金堤新筑沙，却寻寂寞紫云家。一春弦管花间鸟，半夜笙歌水底蛙。荣悴安时犹竹柏，行藏有待岂匏瓜。独醒正渴杯中物，薄薄茅柴亦胜茶。","dynasty":"宋代","title":"辞朝"}
{"author":"胡铨","content":"何人著眼觑征骖，赖有新诗作指南。螺髻层层明晚照，蜃楼隐隐倚晴岚。仲连蹈海齐虚语，鲁叟乘槎亦谩谈。争似澹庵乘兴往，银山千叠酒微酣。","dynasty":"宋代","title":"次雷州和朱彧秀才韵时欲渡海"}
{"author":"胡铨","content":"公余诗老屡携将，物外高谈味自长。省事清心追豹隐，批花判月泻鹅黄。地偏不愧先生里，意野何如处土乡。却笑商颜园与绮，苦矜岩穴事高皇。","dynasty":"宋代","title":"次李参政吏隐堂韵为昌化守陈仲平题"}
{"author":"胡铨","content":"打成一错一毫差，万里去寻留子嗟。微管閒思齐仲父，赐奴长价汉浑邪。道穷怜我空忧国，句好知君定作家。便欲相携趁帆饱，要观子美赋灵槎。","dynasty":"宋代","title":"次李参政送行韵答黄舜杨"}
{"author":"胡铨","content":"平生痛饮号专门，逸气旋乾复转坤。孔坐年来客常满，直须一日倒千樽。","dynasty":"宋代","title":"次韵答陈立夫送酒"}
{"author":"胡铨","content":"公家家世旧崔嵬，惊坐先生日万杯。已办槽床千日饮，便须乘月抱琴来。","dynasty":"宋代","title":"次韵答陈立夫送酒"}
{"author":"胡铨","content":"往事浑如一梦中，回思吴越腋生风。云閒别岭千层碧，日落西湖一抹红。上竺留题陈迹在，孤山游赏故人空。莫将句搅幽人意，我辈缘诗正坐穷。","dynasty":"宋代","title":"次张伯麟庆符"}
{"author":"胡铨","content":"贤哉洛城翁，尘甑每贷粟。饥来睨书案，臭味清可掬。独抱古遗经，凛凛一川玉。唯知耕宽闲，未暇井衍沃。萧然跨騄駬，破漏数间屋。谏议真可人，着意向幽独。赠之三百月，鼌采照鲸目。闭门予自煎，飒爽对修竹。先生如玉川，时书实其腹。顾我亦何幸，此客良不俗。新篇忽入手，阔蹑李杜躅。华衮褒虽荣，溢美论非笃。何时玉壶山，复得从所欲。三碗浇枯肠，勿赋饭不足。","dynasty":"宋代","title":"答单监簿"}
{"author":"胡铨","content":"竹径萧疏杖履经，偕临流水诵黄庭。秋风忽作世情冷，山色似惭君眼青。","dynasty":"宋代","title":"答友人"}
{"author":"胡铨","content":"落网从前一念斜，崖州前定复何嗟。万山行尽逢黎母，双井浑疑似若邪。行止非人十年梦，废兴有命一浮家。此行所得诚多矣，更愿从今泛北槎。","dynasty":"宋代","title":"到琼州和李参政"}
{"author":"胡铨","content":"君恩宽逐客，万里听归来。未上凌烟阁，先登望海台。山为翠浪涌，湖拓碧天开。目断飞云处，终身愧老莱。","dynasty":"宋代","title":"登南恩望海台"}
{"author":"胡铨","content":"小园聊日涉，鸥鸟共忘机。笋长畦丁喜，春余菜甲稀。幽花禁雾雨，翠筿澹风漪。步屧横塘路，游鱼觉昨非。","dynasty":"宋代","title":"东池即事"}
{"author":"胡铨","content":"逐客生涯一钓篷，野塘幽绝小楼东。柳边新过清尘雨，水面徐来送月风。逸兴似穷千里远，胜游还复五人同。子皮已结烟波社，白酒何妨日日中。","dynasty":"宋代","title":"泛舟东池坐客赋诗次其韵"}
{"author":"胡铨","content":"放逐归来户已篷，梦魂时到浙江东。心如止水偏陶月，身似虚舟但逐风。云路自怜飞鸟倦，山盟谁与白鸥同。管城本乏封侯骨，人道中书却不中。","dynasty":"宋代","title":"复用前韵"}
{"author":"胡铨","content":"澹叟意简古，终日巾不屋。彼美德星崔，怜我味蠹竹。挈榼破孤闷，聊欲观醉玉。情殊馈盘餐，事等遗潘沐。古人感意重，饮不亦沙醁。一觞万虑空，天宇觉隘促。自非薪突者，上客怕徐福。主人起扬觯，百岁风雹速。莫献野人芹，但饱先生蓿。我亦起膝席，卒爵更三肃。温伯况可人，康詟亦脱俗，共赋饤坐梅，句压诗人谷。浩浩气吐虹，盎盎春生腹。湘累彼狷者，底事醒乃独。日游无功乡，生计岂不足。壶歌发笑电，雅剧不言肉。夜久拔银烛，幽炉飘蔌蔌。我於腹无负，正恐腹自恧。姑置勿复科，茗碗瀹寒渌。舌出醉言归，况我舌已木。","dynasty":"宋代","title":"公冶携酒见过与者温元素康致美赋诗投壶再用"}
{"author":"胡铨","content":"世路羊肠险，崎岖不计层。附炎蛾并火，待暗鼠窥灯。国削臣心折，秋高虏势增，鱼虾何足虑，回前顾鲸鹏。","dynasty":"宋代","title":"过青潭铺用杜少陵韵"}
{"author":"胡铨","content":"别离如许每引领，邂逅几何还着鞭。微服过宋我何敢，大国赐秦公不然。衰鬓雕零已子后，高名崒嵂方丁年。即看手握天下砥，山中宰相从云眠。","dynasty":"宋代","title":"过三衢呈刘共父"}
{"author":"胡铨","content":"暗裹寻香自不迷，照空焉用夜燃脐。欲危疏朵风吹老，太瘦长条雨颭低。孤艳几时同把盏，野香犹记助看题。唐人未识高标在，浪自纷纷说李蹊。","dynasty":"宋代","title":"和和靖八梅"}
{"author":"胡铨","content":"缟裙练帨照钗荆，霜竹寒松秀色并。八咏格高凌太白，千林地迥切西清，着枝有味知深意，欹屋无言似薄情。日暮水边空怅望，浑如湘浦见皇英。","dynasty":"宋代","title":"和和靖八梅"}
{"author":"胡铨","content":"当年曾见凤城头，入骨贪看兴未休。小摘欲论千种恨，微吟还唤一番愁。每嫌俗物薰心醉，长愿清馨满世留。稼李倚风梨带雨，比方应合面骍羞。","dynasty":"宋代","title":"和和靖八梅"}
{"author":"胡铨","content":"感时湔泪几时乾，顾影伶俜独立难。自恐节孤无与对，谁怜族冷不胜寒。未应一世供愁断，长愿三更秉烛看。雨过花边行更好，犹嫌子美借银鞍。","dynasty":"宋代","title":"和林和靖先生梅韵"}
{"author":"胡铨","content":"风亭小立梦初残，步步凌空对广寒。照眼双明清可掬，闲情一味淡相看。晓萦瑞雾黏初润，晴映高云暴未乾。三嗅临风思无限，蕊宫遥夜酒初阑。","dynasty":"宋代","title":"和林和靖先生梅韵"}
{"author":"胡铨","content":"瘦吟幽玩有余妍，更向高人独乐园。无垢未应经露沐，不缁甯信受尘昏。春风自识明妃面，夜雨能清吏部魂。插负胆瓶看更好，凛如明月荐雷樽。","dynasty":"宋代","title":"和林和靖先生梅韵"}
{"author":"胡铨","content":"一年佳处早梅时，钩引清风巧钓诗。未分霜冷禁瘦朵，渐看春入奈愁枝。晚尤奇特怜无伴，夜更分明不可私。冷落更须凭酒暖，从今邹律未消吹。","dynasty":"宋代","title":"和林和靖先生梅韵"}
{"author":"胡铨","content":"纷纷红紫勿相猜，自古骚人酷嗜梅。皂盖折花怜老杜，黄梅时雨忆方回。一生耐冻天怜惜，满世趋炎我独来。桃李争春身老大，急须吟醉莫停杯。","dynasty":"宋代","title":"和林和靖先生梅韵"}
{"author":"胡铨","content":"玉壶佳处野梅发，未减后山更襄黄。乞取一枝淮海去，不应春色占钱塘。","dynasty":"宋代","title":"和山谷从张仲谋乞蜡梅寄吴明可"}
{"author":"胡铨","content":"岩耕名已振京关，未信终身袖手闲。万卷不移颜氏乐，一生无愧伯夷班。致君自许唐虞上，待我谁能季孟间。两社年来欠元老，苍生拭目望公还。","dynasty":"宋代","title":"和王民瞻送行诗"}
{"author":"胡铨","content":"士气从来弱不支，逢时言行欲俱危。不因湖外三年谪，安得江南一段奇。非我独清缘世浊，此心谁识只天知。万牛回首须公起，大厦将颠要力持。","dynasty":"宋代","title":"和王民瞻送行诗"}
{"author":"胡铨","content":"平生不识澥渤岛，入海要看蓬莱山。向来同是灾荒客，今我海南君海北。","dynasty":"宋代","title":"和新州端老"}
{"author":"胡铨","content":"痛饮从来别有肠，酒酣落笔扫洽浪。如今却怕风波恶，莫画清江画醉乡。","dynasty":"宋代","title":"和张庆符题余作清江引图"}
{"author":"胡铨","content":"何人半醉眼花昏，画出江南烟雨村。满世庾尘遮不得，聊将醉墨洗乾坤。","dynasty":"宋代","title":"和张庆符题余作清江引图"}
{"author":"胡铨","content":"林块劳生亦可吁，解言佚我漆园癯。东家尝记老吾老，西洛请师迂叟迂。于谨延年还可杖，孔光灵寿不须扶。劝君早作菟裘计，太半归来雪满须。","dynasty":"宋代","title":"寄题王氏佚老堂"}
{"author":"胡铨","content":"悲哉为儒者，力学不知疲。观书眼欲暗，秉笔手生胝。无衣儿号寒，绝粮妻啼饥。文思苦冥搜，形容长苦羸。俯仰多迆邅，屡受胯下欺。十举方一第，双鬓已如丝。丈夫老且病，焉用富贵为。可怜少壮日，适在贫贱时。沉沉朱门宅，中有乳臭儿。状貌如妇人，光莹膏梁肌。襁褓袭世爵，门承勋戚资。前庭列嬖仆，出入相追随。千金办月廪，万钱供赏支。后堂拥姝姬，早夜同笑嬉。错落开珠翠，艳辉沃膏脂。妆饰及鹰犬，绘采至蔷薇。青春付杯酒，白日消枰棋。守俸还酒债，堆金选娥眉。朝众博徒饮，暮赴娼楼期。逢人说门阀，乐性惟珍奇。弦歌恣娱燕，缯绮饰容仪。田园日朘削，户门日倾隳。声色游戏外，无余亦无知。帝王是何物，孔孟果为谁。咄哉骄矜子，於世奚所裨。不思厥祖父，亦曾寒士悲。辛苦擢官仕，锱铢积家基。期汝长富贵，岂意遽相衰。儒生反坚耐，贵游多流离。兴亡等一瞬，焉须嗟而悲。吾宗二百年，相承惟礼诗。吾早仕天京，声闻已四驰。枢庭皂囊封，琅玕肝胆披。但知尊天土，焉能臣戎夷。新州席未暖，珠崖早穷羁。辄作贾生哭，谩兴梁士噫。仗节拟苏武，赓骚师楚累。龙飞睹大人，忽诏衡阳移。帝曰尔胡铨，无事久栖迟。生还天所相，直谅时所推。更当勉初志，用为朕倚毗。一月便十迁，取官如摘髭。记言立螭坳，讲幄坐龙帷。草麻赐莲炬，陟爵衔金卮。巡边辄开府，御笔亲标旗。精兵三十万，指顾劳呵麾。闻名已宵遁，奏功靖方陲。归来笳鼓竞，虎拜登龙墀。诏加端明职，赐第江之湄。自喜可佚老，主上复勤思。专礼逮白屋，悲非吾之宜。四子还上殿，拥笏腰带垂。父子拜前后，兄弟融愉怡。诚由积善致，玉音重奖咨。资殿尊职隆，授官非由私。吾位等公相，吾年将期颐。立身忠孝门，传家清白规。但愿后世贤，努力勤撑持。把琖吸明月，披襟招凉颸。醉墨虽欹斜，是为子孙贻。","dynasty":"宋代","title":"家训"}
{"author":"胡铨","content":"六代风流最永嘉，郁葱胜气隐晴霞。折冲樽俎神俱旺，表裹山河险莫夸。几缕碧烟迷杏眼，半篙清涨减蒲芽。歌声已得檀郎怨，四海而今再一家。","dynasty":"宋代","title":"金陵书事"}
{"author":"胡铨","content":"禁署装成宝缨络，冰盘翦出水晶盐。传呼天上好消息，玉果新贫出御{匚里加佥}。","dynasty":"宋代","title":"禁直赐果"}
{"author":"胡铨","content":"两山排闼来，周遭似环翠。","dynasty":"宋代","title":"句"}
{"author":"胡铨","content":"儋耳道中还可乐，东坡安用叹途穷。","dynasty":"宋代","title":"句"}
{"author":"胡铨","content":"啗毡使者莫思家。","dynasty":"宋代","title":"句"}
{"author":"胡铨","content":"君侧无谗人，发口不须婉。","dynasty":"宋代","title":"句"}
{"author":"胡铨","content":"君恩许归此一醉，傍有梨颊生微涡。","dynasty":"宋代","title":"句"}
{"author":"胡铨","content":"梁园高会忆邹岩，千里莼羹未下盐。","dynasty":"宋代","title":"句"}
{"author":"胡铨","content":"梦入琼崖身益壮，烟销金坞臭空传。","dynasty":"宋代","title":"句"}
{"author":"胡铨","content":"万古嗟无尽，千生笑有穷。","dynasty":"宋代","title":"句"}
{"author":"胡铨","content":"笑春烛底影，煎泪风前杯。","dynasty":"宋代","title":"句"}
{"author":"胡铨","content":"眼明渐见天涯驿，脚力将穷地尽州。","dynasty":"宋代","title":"句"}
{"author":"胡铨","content":"盈尺子鱼来丙穴，一瓶女酒敌新州。","dynasty":"宋代","title":"句"}
{"author":"胡铨","content":"有水不栽莲。当时号令君听取，白战无须带步叉。","dynasty":"宋代","title":"句"}
{"author":"胡铨","content":"中有羁孤湿帽尖。","dynasty":"宋代","title":"句"}
{"author":"胡铨","content":"以身去国故求死，抗疏犯颜今独难。阁下特书三姓在，海南惟见两翁还。一坵孤冢寄琼岛，千古高名屹太山。天地祗因悭一老，中原何日复三关。","dynasty":"宋代","title":"哭赵公鼎"}
{"author":"胡铨","content":"微风稍披冻，芳萌亦吐林。百鸟感春阳，钩辀弄其音。振策遵城曲，逍遥写烦襟。爱此堂下石，青润挺琅琳。中坳贮清泉，测之不盈簪。纤鳞候暖戏，寂历自浮沉。墨视澹忘虑，白日为移阴。人生本虚静，垢浊无自侵。忽为外物牵，至性不可寻。於焉得所监，一洗尘中心。","dynasty":"宋代","title":"吏隐堂"}
{"author":"胡铨","content":"从来无逸为元龟，艰难稼穑诚宜知。奚为三老冻且馁，不以仁政勤嘘吹。澹庵野人错料事，苦吟对雪空掀髭。苏仙漫解赋晓浩，韩子亦徒歌晚澌。两翁句法岂不好，祗欠鲠语书安危。先生忍寒踏凛冽，著屐步步如爰丝。忧民未减胼胝叟，挟纩拥貂吾忍为。斲水长哦压郊岛，令我玩味终朝持。肯同侠窟暖金帐，不说庄生姑射肌。平生浮云睨卿相，往往羞谈蔡克儿。向来编研国朝事，典刑一一裨明时。侧闻玉音犹在耳，记录姓名标殿帷。遄归承明定不日，启沃要领亲凤姿。莫将篇什助雪虐，好吐忠嘉淳俗漓。致君宜许尧相稷，活国未惭唐宰墀。嗟予三黜从此逝，已觉别衲风披披，扁舟却忆剡溪老，梦寐早逐心旌驰。古风永祠此囊锦，恶语勿笑吾言卮。行行自爱保明哲，咄咄贤业追规随。况复君家有故事，元城先生刘器之。","dynasty":"宋代","title":"临平道中用坡老雪中长韵答刘寺簿"}
{"author":"胡铨","content":"县崖怪石水潺湲，宜有神龙隐此间，穷胜不妨归险洞，寻春那止看群山。攀龙行即天边去，跃马聊同野外还。好景良辰迁相会，一樽好共水云閒。","dynasty":"宋代","title":"刘仙严"}
{"author":"胡铨","content":"未信花飞能减春，花飞只恼有情人。也知造物贾余巧，要作醉眠红锦裀。","dynasty":"宋代","title":"落花"}
{"author":"胡铨","content":"庐峰漱玉旧传名，今见青原喷雪成。两处山川肯相下，洗除尘垢一时清。","dynasty":"宋代","title":"喷雪泉"}
{"author":"胡铨","content":"晚年种德听和銮，露冷林深绽锦团。金凤花残秋欲半，木犀香远晚初寒。拟将艾制候朝绂，愧把芦芽易钓竿。早与君王乞归去，仕途方险战於鞍。","dynasty":"宋代","title":"乾道三年九月宴罢"}
{"author":"胡铨","content":"万古云霄一凤鸾，归来蓬岛月光团。久将忠义私心许，要使奸雄怯胆寒。漏尽玉龙随彩杖，赦衔金凤下长竿。天家催赐黄花酒，笑指是翁能据鞍。","dynasty":"宋代","title":"乾道三年九月宴罢"}
{"author":"胡铨","content":"酴醾独殿春，得路未为晚。露时张翠伞，月蕊明玉幰。洗妆雨亦妍，暗麝风更远。唐时真宰相，劲气凌谏苑。危言工切劘，壁立万仞巘。帝为酿此花，以赏砚画婉。清芬濯千古，天河岂须挽。不妨便醉死，闻香定魂返。","dynasty":"宋代","title":"铨携具赏石渠酴醾用坡韵呈同舍"}
{"author":"胡铨","content":"相印横拖御案前，圣恩暂许帅藩宣。举幡北阙危三刖，抗疏南床忽十年。往事凄凉人堕甑，此身空洁鹭栖烟。当时坐榻生龙尾，犹望陈蕃一解悬。","dynasty":"宋代","title":"上洪帅李伯纪丞相"}
{"author":"胡铨","content":"夜读文公猛虎诗，云何虎死忽悲啼。人生未省向来事，虎死方羞前所为。昨日犹能食熊豹，今朝无计奈狐狸。我曾道汝不了事，唤作痴儿果是痴。","dynasty":"宋代","title":"诗一首"}
{"author":"胡铨","content":"幽花卧雨滋溅泪，秀色可人羞冶容。却笑楚人非博物，不知木末有芙蓉。","dynasty":"宋代","title":"十二月二十四日问潭孔昭疾见庭下雨中花云木"}
{"author":"胡铨","content":"不妨我与鱼传素，只恐人言鸩作媒。莫笑东坡管闲事，细将红叶写将来。","dynasty":"宋代","title":"示公冶"}
{"author":"胡铨","content":"南山旧说王隐者，北斗今看韩退之。不须觅句花照眼，行见调羹酸着枝。","dynasty":"宋代","title":"司业口占绝句奇甚铨辄用韵和呈效吴体"}
{"author":"胡铨","content":"苏张姓字炳如丹，遍历遐荒觉世宽。龙勒殊勋标绝域，麟宫奇节障狂澜。二千里外河源远，十九年间海上寒。二子精忠君勉继，归来锦领万人看。","dynasty":"宋代","title":"送王嘉叟侍郎使虏仍用其韵"}
{"author":"胡铨","content":"忆昔昌黎伯，直谏气凛然。又闻赞皇公，直道薄云天。堂堂两宋工，盖世勋无前。曷来著此邦，仰山同不骞。公今又继往，相望三百年。风流虽已矣，遗迹俨弗愆。邦风杂未纯，雕俗顽莫镌。要须痛一洗，兴氓作其贤。束吏缚猛虎，爱民烹小鲜。课为天下最，名压坐中先。凤尾催归诏，看看下小旃。践槐知不晚，开旦促曹鞯。","dynasty":"宋代","title":"送周子上赴宜春"}
{"author":"胡铨","content":"襏襫但多于耜者，犀渠不见弄兵人。盈畴云子岁不恶，父老却谈今使君。","dynasty":"宋代","title":"宿陆便铺用曹侍郎咏题柱韵"}
{"author":"辛宏","content":"片玉表坚贞，逢时宝自呈。色鲜同雪白，光润夺冰清。皎皎无瑕玷，锵锵有珮声。昆山标重价，垂棘振香名。抱璞心常苦，全真道未行。琢磨忻大匠，还冀动连城。","dynasty":"唐代","title":"白珪无玷"}
{"author":"王浍","content":"相识风尘下，斯文伯仲间。骑驴逢圣日，扪虱对秋山。忠信偏成拙，支离最得閒。秦川贵公子，早计适荆蛮。","dynasty":"金朝","title":"赠段十"}
{"author":"王浍","content":"迅景走北陆，高木交朔风。众情悦妖冶，岂云惠其终。万事无不有，流转大化中。古来论成败，咄咄鱼为龙。牛车窜下国，势异情则同。浦姚本徂击，桓桓汤武功。彼美二三子，一笑清酤空。","dynasty":"金朝","title":"感遇四首其一"}
{"author":"王浍","content":"两虎斗中野，利乃归衡虞。血肉相蹂躏，鼓吹行通衢。独倚刚膂力，箕踞倾百壶。未必非祸福，凡百持尔躯。吾闻虎畏罴，吹竹不枝梧。","dynasty":"金朝","title":"感遇四首其二"}
{"author":"王浍","content":"光风荡繁囿，丹绿缀柔柯。游子去万里，空闺歛翠蛾。行云落江水，酒尽不成歌。鸡飞与狗走，妾命独奈何。","dynasty":"金朝","title":"感遇四首其三"}
{"author":"王浍","content":"槁梧蒙绂冕，峥嵘化侯王。𩜾饵先百牢，兰烟浮玉房。儿女何所见，拜跪色甚庄。四海正聋瞽，威灵尔翕张。哀哉杞梓材，弃捐官道傍。","dynasty":"金朝","title":"感遇四首其四"}
{"author":"王浍","content":"圆刚定质，混物非凡类。仁处其中静忘意。任蝶蜂狂绕，燕雀喧争，心君正，惟取清白自治。黄衣从澹泊，此个家风异，偶合阴阳弃神智。怕旁人冷眼，嫌太孤高，樽俎地、聊许松梧同器。待他日、山林不相容，请援手仙芚、要充仙贽。","dynasty":"金朝","title":"洞仙歌赋榛实屏山所录"}
{"author":"王浍","content":"河之坊矣，截截其平。岂曰不力，言持其盈。国𠌰覆矣，视尔梦梦。云胡昊天，不终惠我生。云胡昊天，疾威堂堂。辗转玩日，四国卒荒。偃仰在位，不知匪臧，不顾其行。有粟有粟，亦集于缶。则不敢饘，抑糊余口。谇曰哲矣，孰秉其咎。知我懮懮，不知我疚。陟彼南山，石其扁矣。戒尔勿伤，足其趼矣。𠴲𠴲㖧㖧，颜之腼矣。猗余何言，涕之泫矣。民之种种，具曰赘疣。弗于尔躬，曷云能瘳。勖哉夫子，保尔有位，慎尔为犹。","dynasty":"金朝","title":"河之坊"}
{"author":"池生春","content":"华亭深处已题名，今日登山屐更轻。石气成风吹海立，松声似雨杂潮生。泉通幽涧茶烟湿，云护深林鹤梦清。犹有元朝旧碑在，土花空映晚霞明。","dynasty":"清代","title":"重游华亭寺"}
{"author":"高似孙","content":"屈原九歌东皇太一，春之神也。其词凄惋，含意无穷。略采其意，以度春曲。青旂报春来了，玉鳞鳞风旎。陈瑶席、新奏琳琅，窈窕来荐嘉祉。桂酒洗琼芳，丽景晖晖，日夜催红紫。湛青阳新沐，人声澹荡花里。光汛崇兰，坼遍桃李，把深心料理。共携手、蘅室兰房，奈何新恨如此。对佳时、芳情脉脉，眉黛蹙、羞搴琼珥。折微馨、聊寄相思，莫愁如水。青苹再转，淑思菲菲，春又过半矣。细雨湿香尘，未晓又止。莫教一鴂无聊，群芳亹亹。伤情漠漠，泪痕轻洗。曲琼桂帐流苏暖，望美人、又是论千里。佳期杳缈，香风不肯为媒，可堪玩此芳芷。春今渐歇，不忍零花，犹恋馀绮。度美曲、造新声，乐莫乐此新知。思美人兮，有花同倚。年华做了，功成如委。天时相代何日已。怅春功、非与他时比。殷勤举酒酬春，春若能留，□还亦喜。","dynasty":"宋代","title":"莺啼序"}
{"author":"高似孙","content":"望九疑兮云雨，心惨惨兮思君。冉冉兮愁痕，楚波深兮斑竹活。历嵯峨兮极眺，讯遐心兮谁将。蛟何路兮冲波，鸿何惊兮离纲。湘有苹兮渚有荃，欲将诚兮无能宣。苍莽兮何之，孰亮余兮{左女右便}娟。羽何音兮锵锵，凤何仪兮济济。朝腾余轫兮梧阴，夕娱兮清澧。蹇踌躇兮自喜，逆清川兮如洗。植馆兮云中，树之兮石磊。大贝阙兮鳞堂。杂青枫兮始霜。芷路兮蘅薄，桂飞橑兮兰房。相芰荷兮可衣，美秋菊兮曾粮。瑶华兮在席，江有蓠兮吐芳。被薜兮带萝，表之兮以兰香。汇众卉兮扬徽，贮芳辛兮同薰。哀弦切兮入云，灵来下兮缤纷。捐余珰兮中流，遗科玦北渚。俨奉君兮嘉荐，乃遗余兮芳杜。时契阔兮难再，聊歌风兮自语。","dynasty":"宋代","title":"九怀·苍梧帝"}
{"author":"高似孙","content":"江欲冷兮丹枫，月将缺兮初鸿。天如仄兮沉兮波，楫有声兮追风。易莫易兮谋取功，难莫离兮图终。东山兮谁作，若斯人兮犹穷。水下鹥兮溶溶，山插云兮丛丛。叫夫君兮不闻，拊遗声兮如空。君不来兮谁晤，余心忧兮冲冲。","dynasty":"宋代","title":"九怀·鸱夷子皮"}
{"author":"高似孙","content":"君之来兮鞭潮，令冰夷兮毋骄。抚余车兮安驱，海难填兮魂销。龙翼辀兮既东，旌翠昏兮生埃。蛟抗刃兮婆赤，咽雾光兮蓬莱。东莫乐兮佳游，说哀兮忘归。箫钟兮铙鼓，吴歌兮楚舞。鱼飞兮雁奔，君之乐兮俣俣。憩跸兮嵯峨。陈席兮楚楚。撰德兮苍崖，秦夸声兮豪诩。骑杂逻兮銮玲珑，穷向迹兮窥践宫。民如蟹兮谁能聪，海水作兮号鱼龙。叹未殚兮乐未终，金母号兮汉旌红。","dynasty":"宋代","title":"九怀·春游"}
{"author":"高似孙","content":"若有人兮山要，乐莫乐兮在薖。絜余佩兮有兰，惬余裳兮有萝。凌八荒兮骋望，怅山河兮悲壮。倒天汉兮濯江淮，眇风云兮晤怀。竹树兮冥蒙，海月兮朣胧。君何为兮山中，鸿奔南兮带轻舟。歌闻天兮击中流，气浩浩兮横九州。山冉冉兮生雨，水汪汪兮迷浦。鴃一叫兮花愁，期美人兮春渚。","dynasty":"宋代","title":"九怀·东山"}
{"author":"高似孙","content":"江上兮青山，水既去兮复还。引微风兮无澜，擢桂桨兮闲闲。望美人兮来下，灵翩翩兮从女，劈中流兮扬舲，雁邕邕兮遵渚。玉衣兮画裳，御清气兮前青凤。穆川后兮静波，湘君遗兮兰芳。行贞兮昭昭，珰明兮玉娟。天门兮为开，万夫哀兮惟女贤。翠帷下兮沉沉，花饮露兮阴阴。素鳞寒兮不动，寄风瑟兮瑶音。涉江兮采苹，剪绡兮蠲尘。奉瑶华兮结辞，灵不见兮愁人。愁人兮柰何，目眇眇兮微波。路村霭兮修长，其柰兮夕歌。","dynasty":"宋代","title":"九怀·江夫人"}
{"author":"高似孙","content":"揽九州兮余忧，民将鱼兮谁瘳。水受令兮安流，菱芃芃兮方秋。老帝力兮茫茫，射神鱼兮飞舟。朝帝君兮不下，莽故疆兮生埃。踏苍龙兮倏东，棲楼游兮故宫。擢桂栋兮兰房，惠帱兮荃床。翳残书兮罅{左缶右齿}，杳空山兮神扬。神扬兮何极，有人来兮为之太息。湿刓石兮酒寒，隐怀君兮伤恻。荪桡兮桂楫，海若兮献月。采水碧兮紫渊，弄蠙珠兮冰穴。无一芳兮可酬，心难吐兮犹咽。砥柱兮汤汤，龙门兮阻长。事难古兮悲伤，迹苍奔兮蹇余以何往。朝欲逝兮河津，夕濯衣兮西溆。花涨兮波恶，鱼斗兮云舞。沐冠兮嵯嵯，濯予珰兮楚楚。灵心怪兮来下，乃遗余兮芳杜。玩芳杜兮三嗅，时不来兮孰与。","dynasty":"宋代","title":"九怀·思禹"}
{"author":"高似孙","content":"砥苍岩兮燕危磐，枕渊洄兮夏留寒。谷怀烟兮川引雾，出渔乡兮人樵路。屋如悬兮石将危，荡兰舟兮扬桂旗。江有蓠兮溪有荪，沙一抹兮云垂垂。耒宜雨兮帆宜风，香在罏兮各为功。村醪熟兮春无度，水羞香兮雪登俎。晴阴节兮花乱飞，老渔歌兮野巫舞。灵埃乐兮憺忘归，人无忘兮雨而雨过天青。维余舟兮款神关，石{左缶右齿}{左缶右齿}兮萝漫漫。帷之褰兮风毳急，石右憩兮苔痕斑。潭中人兮夜渔急，神鱼舞兮阴妃泣，报灵君兮千罟集。水如练兮月冥冥，若有弦兮作湘声。舟欲去兮且复留，耿不官兮空隐忧。","dynasty":"宋代","title":"九怀·嶀山雨"}
{"author":"高似孙","content":"草长兮菲菲，越山青兮霏微。玉在佩兮欲语，望故宫兮如归。酒阔兮犹香，僾流光兮庭帏。芳俎进兮兰藉，玉鳞寒兮牲肥。赤翱兮醉只，笙嘘云兮沾衣。鼓轻舠兮无留，月共载兮依依。乐莫乐兮知几，哀莫哀兮别离。鹧鸪愁兮忘飞。","dynasty":"宋代","title":"九怀·越王台"}
{"author":"高似孙","content":"越山兮青青，江波兮喷薄。万里兮长风，引惊澜兮去之。夫君兮以渊为期，水何为兮劳苦。越山兮升云，江水兮未平。举酒兮讯君，将与余兮心倾。若有人兮飐云旗，舞神鱼兮踏文螭。奏水星兮叫冰夷，横壮气兮海为飞。麋台兮生草，言如毛兮人杲杲。夕宿兮江皋，越兵西兮如拉搞。一沐浴兮九江，水扬波兮淙淙。飞科桡兮雁渚，舍余珰兮渔缸。望美人兮未来，心不怡兮难降。有酒兮如冰，呼脍具兮鱼龙腥。浇大块兮海鲜磅礴，有老父兮愁偏醒。","dynasty":"宋代","title":"九怀·浙水府"}
{"author":"高似孙","content":"乱石排天倚岚壁，苔痕不犯松乔迹。上通群帝集台斗，下鉴十洲通碣石。树呼清风杂今古，山遗宿润从开辟。丹翁曾同玉女醉，樵者亦见仙人弈。云飞磴道晴掩冉，露湿衣裳香滴沥。洞中灵君来不来，鹤归冲落桃花碧。","dynasty":"宋代","title":"清晓升琼台顶石崖有仙人脚迹"}
{"author":"高似孙","content":"一夜天台雨，青鞋蹋尽沙。添将清瀑水，浊尽碧桃花。涉涧锄生术，和云嚼野茶。便无仙骨分，不敢更思家。","dynasty":"宋代","title":"琼台西路"}
{"author":"高似孙","content":"秋兰兮青青，得道兮如素。娟娟兮好修，行隐隐兮不渝。夫人兮孰怀，美兰何为兮睹处。秋兰兮英英，含章兮自明。山中兮无人，其与谁兮晤倾。悲复乐兮乐复悲，怅来者兮不可期。悲莫悲兮有所思，乐莫乐兮心相知。赠子兮杂佩，朝能来兮夕能会。暮雨兮生愁。心缭{左忄右戾}兮何能唧。讯苍苍兮如何，天不语兮云嵯嵯。吐琬琰兮自通，宛清扬兮山阿。望美人兮不来，具寥寥兮浩歌。云裾兮风裳，引沆瀣兮朝阳。澹自乐兮僾尚羊，岂无人兮而不香。","dynasty":"宋代","title":"秋兰辞"}
{"author":"高似孙","content":"衮衮江来急建瓴，一西还有几长亭。峨眉雪罢添巴水，玉壘云空见蜀星。白浪不侵鱼复阵，青苔犹护剑关铭。堂堂功业今皆在，天意何时更一醒。","dynasty":"宋代","title":"任贤良归蜀"}
{"author":"高似孙","content":"明发遵西陆，驱车月流光。佳山迎车来，知是古馀杭。危树露如雨，平野日未阳。支流滀清源，弱羽无高翔。人家丛灌下，世载山水张。扣门作千憩，白饭羞文鲂。邂逅有足叹，离合非其常。主人不予鄙，予留亦徜徉。","dynasty":"宋代","title":"入馀杭到"}
{"author":"高似孙","content":"且入西陵抖素衣，寒灯犹有雁相依。月僵积雪和梅冻，天拆残星背斗飞。书策不堪供世用，江山何肯笑人归。赤城仙伯皆吾辈，为带诗行问子微。","dynasty":"宋代","title":"桑世昌泽卿归天台"}
{"author":"高似孙","content":"山如罨兮栖柔烟，鸟徘徊兮翠如褰。荫松柏兮牵丹泉，猿在上兮鹤在前。拍浮丘兮延偓佺，话坎离兮生坤乾。问山月兮今何年，月得道兮玄之玄。","dynasty":"宋代","title":"山中雨辞"}
{"author":"高似孙","content":"月澄午兮收云，嚼鲜芳兮予酒。朝列宿兮将兴，炯其北兮惟斗。干四令兮无情，活元气兮呦呦。一罍兮上诉，思超凡兮辞垢。","dynasty":"宋代","title":"山中雨辞"}
{"author":"高似孙","content":"穆东皇兮受命，乐山中兮俱春。风引树兮欣欣，雨生波兮粼粼。天有心兮康予，朝复朝兮趋新。春空劳兮又去，山青青兮予亲。","dynasty":"宋代","title":"山中雨辞"}
{"author":"高似孙","content":"若古兮多奇，御夏兮高明。蹇千山兮在下，石吐泉兮泠泠。采新果兮半熟，被疏絺兮全轻。非老子兮孰悟，亦晋人兮予盟。风来南兮洗琴，棋落落兮争声。心有官兮自玉，天相知兮同醒。","dynasty":"宋代","title":"山中雨辞"}
{"author":"高似孙","content":"桂树兮团栾，篱菊兮可采。石磊磊兮沿荔，雁嗷嗷兮离叆。人心悽兮易凉，时令迁兮谁縡。揽古昔兮自怅，视彭殇兮何待。吁嗟秋兮，不以悲而能轻，不以愁而为怠。若得意兮骚者，酒淋骚兮如海。","dynasty":"宋代","title":"山中雨辞"}
{"author":"高似孙","content":"木蔌蔌兮皆冬，汛山林兮迎雪。匠此妙兮磅礴，信天人兮豪杰。当是时雁分黯淡之云，花弄扶疏之月。酒涉隽兮少对，诗造微兮自悦。天山兮谁饥，蔡州兮谁决。眇斯人兮毋作，雪霏霏兮空洁。","dynasty":"宋代","title":"山中雨辞"}
{"author":"高似孙","content":"自随野意订山行，香学楠花白水生。借得风来帆便饱，隔溪新度一声莺。","dynasty":"宋代","title":"石楠"}
{"author":"高似孙","content":"一石上负昆仑柱，一水西奔牛女渚。玉干狞鳞万松古，夜放神光干帝宇。石滑苔危冰一缕，四海长依开辟雨。月落未落逢诺矩，两足敲泉龙罢舞。","dynasty":"宋代","title":"石桥歌"}
{"author":"高似孙","content":"绝冥万丈深，积翠凌空危。清涧月自浴，孤芳人不知。石骨溜香髓，楹苓涌凉脂。忽然青云阴，见紫白玉姿。冉冉露痕重，漼漼雪花滋。淑气注阳鼎，甘津灌华池。开经拜修静，得道推安期。聊欲燕其阳，饱食五色芝。","dynasty":"宋代","title":"石桥纹蕈"}
{"author":"高似孙","content":"年年作誓蟹为羹，倦不能支略放行。但是草泥行郭索，莫愁豕腹胀膨享。酒今到此都空了，诗亦随渠太瘦生。吏部一生豪到底，此时得意孰为争。","dynasty":"宋代","title":"誓蟹羹"}
{"author":"高似孙","content":"抱崖一水发僧居，空翠溟濛画不如。落日游人山窈窕，清风啼鸟竹萧疏。","dynasty":"宋代","title":"水西"}
{"author":"高似孙","content":"水明一色抱神州，雨压轻尘不敢浮。山北山南人唤酒，春前春后客凭楼。射馆暗花投扆，下鹄池深柳拂舟。白发邦人能道旧，君王曾奉上皇游。","dynasty":"宋代","title":"四圣观"}
{"author":"高似孙","content":"数雨清纯玉不如，入婆陶发冷萧疏。千金烂抵荆山鹊，一璞深刳渭水鱼。墨带花香临近涧，泓沉洒影了残书。从来端歙难优劣，名下真成士不虚。","dynasty":"宋代","title":"宋江都研"}
{"author":"高似孙","content":"落花入溪口，山山皆可佳。横矼碧水急，后峰白云霾。野药缀殷子，危松换新钗。鱼轻争凑石，兰瘦深依涯。此处若有仙，欲留殊未阶。一来爱清气，全是牵幽怀。空色下映水，风声高在崖。草草亦难通，借泉洗青鞋。","dynasty":"宋代","title":"天台道中"}
{"author":"高似孙","content":"歇程偏惜来时路，白鸟相随呼野渡。一树桃花碧云暮，过了溪西却飞去。","dynasty":"宋代","title":"天台渡"}
{"author":"高似孙","content":"一江夹清浑，只向青村注。馀云拖薄润，远霭飞轻素。船轻顺流下，石狭奔湍怒。苍阴布仙迹，野芳生幽趣。山色各有旧，春情宛如诉。徘徊良自得，泱漭又将暮。遐瞻金天庭，可入丹泉路。今夜宿桃花，切莫久匆去。","dynasty":"宋代","title":"天台渡"}
{"author":"高似孙","content":"人间宁有几松江，蟹到强时橙也黄。非是龟蒙无此隽，自从茂世孰为仁。乾坤大半渔为宅，雪月从头笔做休。不读晋书谁了此，晋书曾读也苍茫。","dynasty":"宋代","title":"同父送松江蟹"}
{"author":"高似孙","content":"天人皆奇人，一以文为主。至今昆仑山。犹有群玉府。虚无天之根，清净道所祖。也知自羲翁，此妙泄盘古。老氏启藏室，八神负猛虡。玉垂太上篇，金写神仙语。舜璿奔一机，汉宫鉴万户。璆谐玉女下，雷吼苍龙舞。侍晨校琅简，玉卿譔瑶谱。两垣协躔度，四溟节风雨。恭惟上帝骘，哀此下民苦。昭昭悬朗监，历历开蒙瞽。粤从擘混沌，孰不趋子午。六爻本乎健，五行依乎土。神机迭经纬。和应相律吕，子能发此钥，太微开帝宇。","dynasty":"宋代","title":"桐柏观阅藏经"}
{"author":"高似孙","content":"羽人归丹丘，轻房冒苍顶。云飞北斗坛，瀑洗洪崖井。三更火交坎，八十雪垂领。深香熨玉斧，淑气回丹鼎。彼空此亦无，物动我自静。灼知乔松辈，元涉义老境。一来受清涤，内悟开微儆。请添无为香，上有萧台景。","dynasty":"宋代","title":"桐柏山黄法师斋"}
{"author":"高似孙","content":"翠岳竦神秀，玉衡直三台。上有长生君，含光赤城台。阳崖烨金芝，阴壑生碧苔。独立云在下，一啸仙俱来。丹郎醉不醒，玉女声如孩。帝乡风自寒，洞口花长开。所嗟尘埃中，那有神仙才。秦皇漫东海，汉武空蓬莱。","dynasty":"宋代","title":"桐柏山琼台"}
{"author":"高似孙","content":"鉴石引幽路，傍崖开碧庭。棋留樵客坐，鹅博老君经。竹榻朝吞日，松坛夜拜星。山中有公事，鹤触杏花零。","dynasty":"宋代","title":"桐柏山郑先生斋"}
{"author":"高似孙","content":"东崖紫云飞，西壁白雪炯。洞口一何邃，人闲无此静。松风翻瀑怒，梅月逼鹤警。苔污断阙石，茶注彭亨鼎。丈人极好生，生神最澄景。且修黄房诀，夜向香心永。","dynasty":"宋代","title":"桐柏台夜作"}
{"author":"高似孙","content":"元与玄俱妙，全无事可轻。路依苍石转，房与碧云平。鹤露收残梦，桃风析晚酲。西窗留与我，却去事弥明。","dynasty":"宋代","title":"桐柏郑师归故山"}
{"author":"高似孙","content":"曹公夜晏凌云台，一言契阔含馀哀。分香老伎各云雨，歌舞不尽埋蒿莱。漠漠颓基邺山下，万里烟尘无一瓦。井干樽酒自平生，乌鹊飞南播遗雅。老宵垦雨开荒寒，一栎千金苔未干。世人好奇不好近，直比周簋仍商盘。老璞浑浑殊质鲁，得水犹能发妍妩。更与人间作坏古，月明夜盗西陵土。","dynasty":"宋代","title":"铜雀砚歌"}
{"author":"高似孙","content":"迅双桨兮刊中流，风风与力兮帆无留。瞥逝鸿兮呵慵虯，芷泣香兮木鸣樛。宛有人兮山之幽，翠翦字兮旌柔柔。朝阳澨兮夕阴洲，月不动兮雪霜浮。期灵君兮一徕游，虚谷应兮寒飕飕。酒可醺兮苹可羞，灵不鄙兮摅吾愁。水清清兮石鉴鉴，浪攻崖兮风洗壑。天飞凉兮众木作，元气涌兮鱼龙恶。若有人兮老丛崿，跨黄罴兮度蘅幄。夕鸿溟兮晓名岳，怀霖雨兮时电雹。灵来娭兮瑟兰勺，水光开兮烟罢漠。律予辞兮徵眇邈，林划啸兮灵欤乐。","dynasty":"宋代","title":"嶀台神弦曲"}
{"author":"高似孙","content":"白鹭青烟剡江口，梅六七分经雪后。月肯流连相伴酒，隔岩呼船有鱼否。","dynasty":"宋代","title":"晚泊江口"}
{"author":"高似孙","content":"依松屈曲疑无路，十里廿里香深沍。殿台平入蓬莱图，人烟尽属天台赋。山奔万马逼人立，泉吼晴雷半天注。乱峰发地翠参错，沓嶂参差龙屈怒。阴磴仍遗前腊雪，阳崖竞拔千年树。亦容羽客卖丹来，更有神僧飞锡渡。佛界焚香玉女跪，海舟献宝胡儿踞。未午催敲集梵钟，随云共展升堂具。冥搜穷日不知极，妙尽所历何容遽。平生略持山水眼，是处且了林泉素。挥支公钱极易事，分庞翁榻良难遇。青山不是世闲无，山若识人人也住。","dynasty":"宋代","title":"万年山"}
{"author":"高似孙","content":"只为襟怀别，全然少俗埃。山林非细事，天地有奇才。泉石皆经画，松梅不妄栽。何销嵩洛去，嵩洛在天台。","dynasty":"宋代","title":"王清叔舍人玉寒堂"}
{"author":"高似孙","content":"天雨洞庭霜，寒驱解力忙。全然空俗味，只是作诗香。酒已方才熟，橙犹未肯黄。让渠茶灶火，禾月煮沧浪。","dynasty":"宋代","title":"吴中致蟹"}
{"author":"高似孙","content":"料理闲如旧，依还略似家。自添磨砚水，多买入瓶花。有客谈游墅，催奴设赐茶。悠悠江海意，风雪满兼葭。","dynasty":"宋代","title":"小阁"}
{"author":"高似孙","content":"桂树耸生兮山之幽，匽蹇布沪兮翠交流。壑溪错互云崒霄，石戋戋兮溜鸣青。鹤阴阴兮猿嗷嗷，攀援桂枝兮聊佳留。聊佳留兮迟迟，讯有华兮东篱。风景兮不可支，襟将舒兮孰怡。碕兮曲，山崒屼，揽赜邃兮心恍惚。潏兮沕，寥兮瑟，柽萝密丛灌盘纡兮杳藏日。嶙峋鉴落兮蕫茏回复，榛七葐蒀兮葩华棻郁。青萝素蔓兮功薇芜或毓，兕勇熊兮来啸来伏。山中崊崊兮嵬嵬，泠兮济济。蛩唧兮禽嘶，秋风兮自来。攀桂枝兮聊须留。桂花开兮芙蓉寒，桂花落兮芰荷乾。若人兮悲秋，山中兮胡为不可留。","dynasty":"宋代","title":"小山耸桂"}
{"author":"高似孙","content":"妙手能夸薄样梢，桂香分人蟹为包。也在不枉持螯手，便是持螯亦草茅。","dynasty":"宋代","title":"蟹包"}
{"author":"高似孙","content":"道山堂上御府画，展卷犹能记老燕。十日何由辨水石，千金乃可分江天。楚湘两岩风落木，海岳三秋雁度川。大山小山俱好隐，江南梦去曲肱眠。","dynasty":"宋代","title":"燕文贵山水图"}
{"author":"高似孙","content":"道是青神谷，元通白帝崖。有松如壮士，其魄化婴儿。云湿侵鸦嘴，天寒翦兔丝。尧初香摘髓，秦后雪凝脂。穴动龙蛇窘，山空鸟兽悲。惟将千岁力，白了一生奇。","dynasty":"宋代","title":"杨嗣勋惠茯苓"}
{"author":"高似孙","content":"且更淮南了岁华，天香深窈竹西家。忽然踏碎琼楼月，相伴夫人暮倚花。","dynasty":"宋代","title":"杨州官满辞后土题玉立亭"}
{"author":"高似孙","content":"夙闻桐柏山，下入金庭洞。五云所出没，千翠相迎送。川明芝自烨，夏冷雪犹冻。沙泉注阳穴，水碧孕阴峒。天光抱琼室，神力扶兰栋。其左斩苍虯，其西翔紫凤。中穿穴窈複，傍见石阙空。青烟溜松髓，白水鸣醴瓮。怪草不知名，珍禽时曳弄。石密吐岩房，琪芳突苔缝。星君时一游，仙翁亦参从。或乘玄鹤来，或并青鸾控。香趋玉女跪，丹走山灵恸。谷神元不死，玄根在深种。谁其握性命，於此破昏梦。世人少知几，何能测天用。","dynasty":"宋代","title":"夜宿金庭洞"}
{"author":"高似孙","content":"月到中峰碧峭深，露桃微重鹤移阴。隔松听得仙官话，句句皆非世上音。","dynasty":"宋代","title":"夜宿桐伯"}
{"author":"高似孙","content":"四朝渥遇鬓微丝，多少恩荣世少知。长乐花深春待宴，重华香暖夕论诗。黄金籯满无心爱，古锦囊归有字奇。一笑难陪珠履客，看临古帖对梅枝。","dynasty":"宋代","title":"由校中秘书授徽倅道出金陵投留守吴公琚"}
{"author":"高似孙","content":"洞门金画翠琅玕，杏不多花月溜寒。借得御书经自读，松风净洗石棋盘。","dynasty":"宋代","title":"游九锁"}
{"author":"高似孙","content":"云气常常在上峰，松生仙骨尽成龙。不通名姓谁谈道，却得云边两度逢。","dynasty":"宋代","title":"游九锁"}
{"author":"高似孙","content":"此山即蓬莱，其下通弱水。万里奏上帝，一岳留仙史。逍遥丹霞上，出没流精里。夜子鹤又叫，月晕风欲起。自从西磵去，复见东峰峙。松施神农萝，石护尧时髓。无中犹有象，玄外更无旨。略闻赤松道，浩劫不可纪。","dynasty":"宋代","title":"再至桐柏山"}
{"author":"高似孙","content":"秋驱雁至至犹稀，且馔新笋理旧衣。蟹为龟蒙何惜死，鲈非和翰且休肥。五湖已去无遗恨，三径方归有昨非。更欲借渠茶灶火，萧萧叶满洞庭芦。","dynasty":"宋代","title":"赵崇晖送鱼蟹"}
{"author":"高似孙","content":"江空蟹解窘於蒐，满腹清凉做尽秋。茶灶笔休新意思，寝香卫戟战风流。生拚不入吴王鱠，死亦相寻越女稍。得一好诗无可憾，无诗也不作骚愁。","dynasty":"宋代","title":"赵广德送松江蟹"}
{"author":"高似孙","content":"雁知枫已落松江，催得书来急蟹纲。消一两蟹如斩雪，强三百橘未经霜。无诗莫学天随子，有酒当呼吏部郎。不解持经聊戒杀，省嫌无板去烧汤。","dynasty":"宋代","title":"赵嘉甫致松江蟹"}
{"author":"高似孙","content":"青天肯为蟹飞霜，蟹亦贪诗老更狂。枫叶已随诗共冷，菊花能为酒先忙。平生尔雅谁能熟，此去玄经孰敢荒。前去吴淞半江水，渔翁不敢叫沧浪。","dynasty":"宋代","title":"赵嘉父送松江蟹"}
{"author":"高似孙","content":"早挥鱠手作云鳌，雪带晴飞且拍熬。安得轮囷如此壮，也知郭索许我骚。翰林风月从来别，太史江山一味豪。今夜笔床船上去，已轮吏部十分高。","dynasty":"宋代","title":"赵君海惠蟳"}
{"author":"高似孙","content":"青冥风露无人管，醉力飞升入桂台。月过斗西亲挽住，伴人骑鹤去蓬莱。","dynasty":"宋代","title":"中秋夜登海豹台二绝"}
{"author":"高似孙","content":"冰娥看尽人间世，好事如公不数枚。却唤清罍相揖酌，汝听下界息成雷。","dynasty":"宋代","title":"中秋夜登海豹台二绝"}
{"author":"高似孙","content":"携诗来做台州雪，台州雪好无人说。一峰玉削昆仑柱，一天冰夹蓬莱阙。大江不动纲罟冻，众壑皆声松竹折。村无人行太清净，树无鸟棲俱峭绝，丹天仙君谒帝回，赤脚泠泠踏寒月。不管飞残水帝魂，从头尽笑春风拙。绿华之女霓衣，从以主管进太阴妃。法曲导引青鸾飞，仙人仙人胡不归。","dynasty":"宋代","title":"中山雪"}
{"author":"高似孙","content":"犹道中峰浅，重新入翠微。读书呼鹤听，洗砚待猿归。近瀑青松湿，朝阳紫朮肥。逢仙归又晚，行得健如飞。","dynasty":"宋代","title":"寄桐柏山王尊师"}
{"author":"高似孙","content":"凿石引幽路，傍崖开碧庭。棋留樵客坐，鹅博老君经。竹榻朝吞日，松坛夜拜星。山中有公事，鹤触杏花零。","dynasty":"宋代","title":"桐柏山郑先生斋"}
{"author":"高似孙","content":"只在閒云里，房虚湿翠屏。童归收晚果，客至歇残经。月落千峰黑，龙归白水腥。关门无一事，草木共冥冥。","dynasty":"宋代","title":"简石桥僧璧晖"}
{"author":"高似孙","content":"数寸清纯玉不如，入波陶发冷萧疏。千金烂抵荆山鹊，一璞深刳渭水鱼。墨带花香临近涧，泓沉灯影了残书。从来端歙难优劣，名下真成士不虚。","dynasty":"宋代","title":"宋江都研"}
{"author":"高似孙","content":"无能应俗苦皇皇，诗不惊人笔事荒。天下无山如饭颗，人间有水自沧浪。左杯右蟹一舟足，早韭晚菘三亩强。莫谓觉来亡可嗜，逢人犹自觅花忙。","dynasty":"宋代","title":"答宇文文学"}
{"author":"高似孙","content":"江空蟹急窘于蒐，满腹清凉做尽秋。茶灶笔床新意思，寝香卫戟战风流。生拚不入吴王鲙，死亦相寻越女舟。得一好诗无可憾，无诗也不作骚愁。","dynasty":"宋代","title":"赵广德送松江蟹"}
{"author":"高似孙","content":"早挥鲙手作云鳌，雪带晴飞且拍熬。安得轮囷如此壮，也知郭索许多骚。翰林风月从来别，太史江山一味豪。今夜笔床船上去，已输吏部十分高。","dynasty":"宋代","title":"赵君海惠蟳"}
{"author":"高似孙","content":"妙手能誇薄样梢，桂香分入蟹为包。也知不枉持螯手，便是持螯亦草茅。","dynasty":"宋代","title":"蟹包"}
{"author":"高似孙","content":"抱崖一水限僧居，空翠溟濛画不如。落日游人山窈窕，清风啼鸟竹萧疏。","dynasty":"宋代","title":"水西"}
{"author":"高似孙","content":"明发遵西陆，驱车月流光。佳山迎车来，知是古馀杭。危树露如雨，平野日未阳。支流滀清源，弱羽无高翔。人家丛灌下，世载山水乡。扣门作午憩，白饭羞文鲂。邂逅有足欢，离合非其常。主人不予鄙，予留亦徜徉。","dynasty":"宋代","title":"入馀杭县"}
{"author":"高似孙","content":"宜州丹砂产旸谷，不比辰溪攒箭镞。素霓深抱赤城霞，斩猩半染于阗玉。海日下照珊瑚红，化为姹女金芙蓉。一从擘华分禹璞，犹有绛气埋云峰。铸鼎泥坛有消息，坐看光辉成五色。淮南鸡犬亦同升，九转真能生羽翼。","dynasty":"宋代","title":"丹砂歌谢胡史君惠砂床"}
{"author":"高似孙","content":"曹公夜宴凌云台，一言契阔含馀哀。分香老伎各云雨，歌舞不尽埋蒿莱。漠漠颓基邺山下，万里烟尘无一瓦。井干樽酒自平生，乌鹊飞南播遗雅。老农垦雨开荒寒，一砾千金苔未乾。世人好奇不好近，直比周簋仍商盘。老璞浑浑殊质鲁，得水犹能发妍妩。更与人间作瑰古，月明夜盗西陵土。","dynasty":"宋代","title":"铜雀砚歌"}
{"author":"高似孙","content":"鳞甲错夏物，怀青莫如蟳。苏公今张华，何微不知音。入手巨螯健，斫雪隽莫禁。宛然如玠辈，曾是秉玉心。蟹因龟蒙杰，酒与毕郎深。二者不可律，食之当酌斟。","dynasty":"宋代","title":"富次律送蟳"}
{"author":"高似孙","content":"一石上负昆崙柱，一水西奔牛女渚。玉斡狞鳞万松古，夜夜神光干帝宇。石滑苔危冰一缕，四海长依开辟雨。月落未落逢诺矩，两足敲泉龙罢舞。","dynasty":"宋代","title":"石桥歌"}
{"author":"高似孙","content":"识字始多忧，悟理良自苦。少小习句读，岂解工训诂。一从入老大，甚觉悔雕组。人生各用命，何乃太知古。典谟必皋契，诗句须李杜。生居诸公后，已觉万事忤。勤妇少完袄，惰农甘莽卤。八卦不可推，天意眇如许。","dynasty":"宋代","title":"分绣阁夜作二首其二"}
{"author":"高似孙","content":"下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。南山客，东山妓，蒲萄酒，鹔鹴裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。","dynasty":"宋代","title":"金人捧露盘送范东叔给事帅维扬"}
{"author":"高似孙","content":"赋招魂九辩，一尊酒，与谁同。对零落栖迟，兴亡离合，此意何穷。匆匆。百年世事，意功名、都在黑头公。乔木萧萧故国，孤鸿澹澹长空。门前花柳又春风。醉眼眩青红。问造物何心，村箫社鼓，奔走儿童。天东。故人好在，莫生平、豪气减元龙。梦到琅邪台上，依然湖海沉雄。","dynasty":"宋代","title":"木兰花慢其三孟津官舍寄饮若、钦用昆弟，并长安故人"}
{"author":"高似孙","content":"砚湿舂锄雨，垆腥郭索泥。","dynasty":"宋代","title":"句其一"}
{"author":"高似孙","content":"僧釜菘分甲，渔篝蟹斗脐。","dynasty":"宋代","title":"句其三"}
{"author":"高似孙","content":"有桂丛生须让菊，为鲈归去也输螯。","dynasty":"宋代","title":"句其四"}
{"author":"高似孙","content":"山梅能摘索，溪蟹更清癯。","dynasty":"宋代","title":"句其十四"}
{"author":"高似孙","content":"秋兰临涧活，石蟹带霜饥。","dynasty":"宋代","title":"句其十七"}
{"author":"高似孙","content":"风流誇老看元宵。","dynasty":"宋代","title":"句其二十五"}
{"author":"高似孙","content":"雁愁奔旧菊，蟹健敌新醪。","dynasty":"宋代","title":"句其二十九"}
{"author":"高似孙","content":"菊才重九破，蟹却十分遨。","dynasty":"宋代","title":"句其三十四"}
{"author":"高似孙","content":"近涧取白水，初篘烹石蟹。","dynasty":"宋代","title":"句其三十七"}
{"author":"高似孙","content":"啜醨正自强持酒，众醉如何敢独醒。","dynasty":"宋代","title":"句其四十四"}
{"author":"高似孙","content":"莼逢鲈始服，橙入蟹偏香。","dynasty":"宋代","title":"句其四十六"}
{"author":"高似孙","content":"老蟹自应强隽逸，壮蛑还只象膏粱。","dynasty":"宋代","title":"句其四十八"}
{"author":"高似孙","content":"斫雪蝤蛑鲙，生香茉莉杯。","dynasty":"宋代","title":"句其四十九"}
{"author":"高似孙","content":"蟳肥和雪鲙，梅早夹春篘。","dynasty":"宋代","title":"句其五十一"}
{"author":"高似孙","content":"上皇今百岁，近侍不多人。","dynasty":"宋代","title":"句其五十四"}
{"author":"高似孙","content":"鹿采花修供，猿分石坐禅。","dynasty":"宋代","title":"句其五十五"}
{"author":"高似孙","content":"今古凭诗了，乾坤赖酒浇。忙犹输使砚，懒尚事持茶。","dynasty":"宋代","title":"句其五十八"}
{"author":"高似孙","content":"沙冷雁三二，天长帆有无。","dynasty":"宋代","title":"句其六十"}
{"author":"高似孙","content":"题遍蛟绡乾碧海，吹将鹤笛上青天。","dynasty":"宋代","title":"句其六十一"}
{"author":"高似孙","content":"已是飞来鶗鴂了，可能落到牡丹开。","dynasty":"宋代","title":"句其六十三"}
{"author":"高似孙","content":"越山兮青青，江波兮喷薄。万里兮长风，引惊澜兮去之。夫君兮以渊为期，水何为兮劳苦。越山兮升云，江水兮未平。举酒兮讯君，将与余兮心倾。若有人兮飐云旗，舞神鱼兮踏文螭。奏水星兮叫冰夷，横壮气兮海为飞。麋台兮生草，言如毛兮人杲杲。夕宿兮江皋，越兵西兮如拉槁。一沐浴兮九江，水扬波兮淙淙。飞余桡兮雁渚，舍余珰兮渔矼。望美人兮未来，心不怡兮难降。有酒兮如冰，呼脍具兮鱼龙腥。浇磊块兮洗磅礴，有老父兮愁偏醒。","dynasty":"宋代","title":"九怀其五鸱夷子皮"}
{"author":"高似孙","content":"若有人兮山阿，乐莫乐兮在薖。絜余佩兮有兰，惬余裳兮有萝。凌八荒兮骋望，怅山河兮悲壮。倒天汉兮濯江淮，眇风云兮晤怀。竹树兮冥蒙，海月兮朣胧。君何为兮山中，鸿奔南兮逼轻舟。歌闻天兮击中流，气浩浩兮横九州。山冉冉兮生雨，水汪汪兮迷浦。鴂一叫兮花愁，期美人兮春渚。","dynasty":"宋代","title":"九怀其八江夫人"}
{"author":"高似孙","content":"砥苍崖兮燕危磐，枕渊洄兮夏留寒。谷怀烟兮川引雾，出渔乡兮入樵路。屋如悬兮石将危，荡兰舟兮扬桂旗。江有蓠兮溪有荪，沙一抹兮云垂垂。耒宜雨兮帆宜风，香在垆兮各为功。村醪熟兮春无度，水羞香兮雪登俎。晴阴节兮花乱飞，老渔歌兮野巫舞。灵埃乐兮憺忘归，人无忘兮雨而雨。维余舟兮款神关，石𦉟𦉟兮萝漫漫。帷之褰兮风毳急，石可憩兮苔痕斑。潭中人兮夜渔急，神鱼舞兮阴妃泣，报灵君兮千罟集。水如练兮月冥冥，若月弦兮作湘声。舟欲去兮且复留，耿不寐兮空隐忧。","dynasty":"宋代","title":"九怀其九东山"}
{"author":"高似孙","content":"无诗文。","dynasty":"宋代","title":"九怀其十嶀山雨"}
{"author":"高似孙","content":"山如罨兮栖柔烟，鸟徘徊兮翠如褰。荫松柏兮牵丹泉，猿在上兮鹤在前。拍浮丘兮延偓佺，话坎离兮生坤乾。问山月兮今何年，月得道兮玄之玄。","dynasty":"宋代","title":"山中楚辞其一"}
{"author":"高似孙","content":"若古兮多奇，御夏兮高明。蹇千山兮在下，石吐泉兮泠泠。采新果兮半熟，被疏絺兮全轻。非老子兮孰悟，亦晋人兮予盟。风来南兮洗琴，棋落落兮争声。心有官兮自玉，天相知兮同醒。","dynasty":"宋代","title":"山中楚辞其四"}
{"author":"高似孙","content":"木蔌蔌兮皆冬，汎山林兮迎雪。匠此妙兮磅礴，信天人兮豪杰。当是时雁分黯淡之云，花弄扶疏之月。酒涉隽兮少对，诗造微兮自悦。天山兮谁饥，蔡州兮谁决。眇斯人兮毋作，雪霏霏兮空洁。","dynasty":"宋代","title":"山中楚辞其六"}
{"author":"高似孙","content":"迅双桨兮刊中流，风与力兮帆无留。瞥逝鸿兮呵慵虬，芷泣香兮木鸣樛。宛有人兮山之幽，翠剪字兮旌柔柔。朝阳澨兮夕阴洲，月不动兮雪霜浮。期灵君兮一徕游，虚谷应兮寒飕飕。酒可醺兮蘋可羞，灵不鄙兮摅吾愁。","dynasty":"宋代","title":"嶀台神弦曲其一"}
{"author":"高似孙","content":"回舟指淞江，径奔鱼蟹海。","dynasty":"宋代","title":"句"}
{"author":"高似孙","content":"花开才一信，人日故多阴。","dynasty":"宋代","title":"句"}
{"author":"高似孙","content":"近涧取白水，初篘烹石蟹。","dynasty":"宋代","title":"句"}
{"author":"高似孙","content":"晋书好传偏安石，唐世诸人且乐天。","dynasty":"宋代","title":"句"}
{"author":"高似孙","content":"风稳琛舟引，春归卉服衙。","dynasty":"宋代","title":"句"}
{"author":"高似孙","content":"风流夸老看元宵。","dynasty":"宋代","title":"句"}
{"author":"高似孙","content":"汾献升云鼎，秦遗蚀雪碑。","dynasty":"宋代","title":"句"}
{"author":"高似孙","content":"多买潮来蟹，催烹带得鱼。","dynasty":"宋代","title":"句"}
{"author":"高似孙","content":"簖头蟹大须都买，篘下醪香且竟酣。","dynasty":"宋代","title":"句"}
{"author":"高似孙","content":"豆蔻雨分霁，翠蟳雪炊香。","dynasty":"宋代","title":"句"}
{"author":"高似孙","content":"水清清兮石凿凿，浪攻崖兮风洗壑。天飞凉兮众木作，元气涌兮鱼龙恶。若有人兮老丛崿，跨黄罴兮度蘅幄。夕鸿溟兮晓名岳，怀霖雨兮时电雹。灵来娭兮瑟兰勺，水光开兮烟罢漠。律予辞兮徵眇邈，林划啸兮灵欤乐。","dynasty":"宋代","title":"嶀台神弦曲其二"}
{"author":"高似孙","content":"桂树丛生兮山之幽，匽蹇布濩兮翠交流。壑溪错互兮云崒霄，石戋戋兮溜鸣瑶。鹤阴阴兮猿嗷嗷，攀援桂枝兮聊佳留。聊佳留兮迟迟，讯有华兮东篱。风景兮不可支，襟将舒兮孰怡。埼兮曲，山崒屼，揽赜邃兮心愰惚。潏兮沕，寥兮瑟，柽萝密丛灌盘纡兮杳藏日。嶙峋凿落兮蕫茏回复，榛薄葐蒀兮葩华棻郁。青萝素蔓兮薇芜彧毓，兕勇熊遒兮来啸来伏。山中崊崊兮嵬嵬，泠泠兮济济。蛩唧兮禽嘶，秋风兮自来。攀桂枝兮聊须留。桂花开兮芙蓉寒，桂花落兮芰荷乾。若人兮悲秋，山中兮胡为不可留。","dynasty":"宋代","title":"小山丛桂"}
{"author":"高似孙","content":"下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。南山客，东山妓，蒲萄酒，鷫鸘裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。","dynasty":"宋代","title":"金人捧露盘·下明光"}
{"author":"高似孙","content":"翠帘低护郁金堂。犹自未忺妆。梨花新月，杏花新雨，怎奈昏黄。春今不管人相忆，欲去又相将。只销相约，与春同去，须到君行。","dynasty":"宋代","title":"眼儿媚·翠帘低护郁金堂"}
{"author":"高似孙","content":"青旗报春来了，玉鳞鳞风旎。陈瑶席、新奏琳琅，窈窕来荐嘉社。桂酒洗琼芳，丽景晖晖，日夜催红紫。湛青阳新沐，人声澹荡花里。光泛崇兰，坼遍桃李，把深心料理。共携手、蘅室兰房，奈何新恨如此。对佳时、芳情脉脉，眉黛蹙、羞搴琼珥。折微馨、聊寄相思，莫愁如水。青苹再转，淑思菲菲，春又过半矣。细雨湿香尘，未晓又止。莫教一鴂无聊，群芳亹亹。伤情漠漠，泪痕轻洗。曲琼桂帐流苏暖，望美人、又是论千里。佳期杳渺，香风不肯为媒，可堪玩此芳芷。春今渐歇，不忍零花，犹恋馀绮。度美曲、造新声，乐莫乐此新知。思美人兮，有花同倚。年华做了，功成如委。天时相代何日已。怅春功、非与他时比。殷勤举酒酬春，春若能留，□还亦喜。","dynasty":"宋代","title":"莺啼序"}
{"author":"高似孙","content":"红翻茧栗梢头遍。","dynasty":"宋代","title":"失调名"}
{"author":"高似孙","content":"西风送冷出湖田，一梦酣春落酒泉。介甲尽为香玉软，脂膏犹作紫霞坚。魂迷杨柳滩头月，身老松花瓮里天。不是无肠今麴蘖，要将风味与人传。","dynasty":"宋代","title":"{左酉右仓}蟹"}
{"author":"高似孙","content":"帝子降兮北渚，目眇眇兮愁予。嫋嫋兮秋风，洞庭波兮木叶下。揭揭兮寒菼，濊濊兮轻罛。有鹈兮在梁，鸿何为兮离纲。白苹深兮骋望，水之清兮濯缨。翁不语兮嗔偏醒，欸乃一声兮天水渌。","dynasty":"宋代","title":"欸乃辞"}
{"author":"高似孙","content":"早乘霞气入蓬莱，不识神仙也不来。曾与赤松游数日，自携玉女上西台。当时共说黄房事，回首空惊碧海埃。前度刘郎今得度，桃花一一为郎开。","dynasty":"宋代","title":"别天台"}
{"author":"高似孙","content":"回首云边更看松，风流王谢旧行踪。不知谁继诸贤后，夜半来听六寺钟。","dynasty":"宋代","title":"别云门"}
{"author":"高似孙","content":"竹大时闻折，梅明不受霾。","dynasty":"宋代","title":"句"}
{"author":"高似孙","content":"沙清幽蟹露，树蔚野禽留。","dynasty":"宋代","title":"句"}
{"author":"高似孙","content":"太乙神仙游册府，秦王学士凭阑干。","dynasty":"宋代","title":"句"}
{"author":"高似孙","content":"屈原九歌东皇太一，春之神也。其词凄惋，含意无穷。略采其意，以度春曲。青旂报春来了，玉鳞鳞风旎。陈瑶席、新奏琳琅，窈窕来荐嘉祉。桂酒洗琼芳，丽景晖晖，日夜催红紫。湛青阳新沐，人声澹荡花里。光汛崇兰，坼遍桃李，把深心料理。共携手、蘅室兰房，奈何新恨如此。对佳时、芳情脉脉，眉黛蹙、羞搴琼珥。折微馨、聊寄相思，莫愁如水。青苹再转，淑思菲菲，春又过半矣。细雨湿香尘，未晓又止。莫教一鴂无聊，群芳亹亹。伤情漠漠，泪痕轻洗。曲琼桂帐流苏暖，望美人、又是论千里。佳期杳缈，香风不肯为媒，可堪玩此芳芷。春今渐歇，不忍零花，犹恋馀绮。度美曲、造新声，乐莫乐此新知。思美人兮，有花同倚。年华做了，功成如委。天时相代何日已。怅春功、非与他时比。殷勤举酒酬春，春若能留，□还亦喜。","dynasty":"宋代","title":"莺啼序"}
{"author":"高似孙","content":"老蟹自应强隽逸，壮蛑还只象膏粱。","dynasty":"宋代","title":"句其四十八"}
{"author":"高似孙","content":"年年作誓蟹为羹，倦不能支略放行。但是草泥行郭索，莫愁豕腹胀膨享。酒今到此都空了，诗亦随渠太瘦生。吏部一生豪到底，此时得意孰为争。","dynasty":"宋代","title":"誓蟹羹"}
{"author":"高似孙","content":"衮衮江来急建瓴，一西还有几长亭。峨眉雪罢添巴水，玉壘云空见蜀星。白浪不侵鱼复阵，青苔犹护剑关铭。堂堂功业今皆在，天意何时更一醒。","dynasty":"宋代","title":"任贤良归蜀"}
{"author":"高似孙","content":"殿头催引上清华，独奏春词喝赐茶。带月归来仙骨冷，梦魂全不到梨花。","dynasty":"宋代","title":"梨花"}
{"author":"高似孙","content":"翠华不向苑中来，可是年年惜露台。水际春风寒漠漠，宫梅却作野梅开。","dynasty":"宋代","title":"聚景园"}
{"author":"高似孙","content":"草长兮菲菲，越山青兮霏微。玉在佩兮欲语，望故宫兮如归。酒阔兮犹香，僾流光兮庭帏。芳俎进兮兰藉，玉鳞寒兮牲肥。赤翱兮醉只，笙嘘云兮沾衣。鼓轻舠兮无留，月共载兮依依。乐莫乐兮知几，哀莫哀兮别离。鹧鸪愁兮忘飞。","dynasty":"宋代","title":"九怀·越王台"}
{"author":"高似孙","content":"穆东皇兮受命，乐山中兮俱春。风引树兮欣欣，雨生波兮粼粼。天有心兮康予，朝复朝兮趋新。春空劳兮又去，山青青兮予亲。","dynasty":"宋代","title":"山中雨辞"}
{"author":"高似孙","content":"天雨洞庭霜，寒驱解力忙。全然空俗味，只是作诗香。酒已方才熟，橙犹未肯黄。让渠茶灶火，禾月煮沧浪。","dynasty":"宋代","title":"吴中致蟹"}
{"author":"高似孙","content":"下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。南山客，东山妓，蒲萄酒，鹔鹴裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。","dynasty":"宋代","title":"金人捧露盘（送范东叔给事帅维扬）"}
{"author":"高似孙","content":"风流誇老看元宵。","dynasty":"宋代","title":"句其二十五"}
{"author":"高似孙","content":"冰娥看尽人间世，好事如公不数枚。却唤清罍相揖酌，汝听下界息成雷。","dynasty":"宋代","title":"中秋夜登海豹台二绝"}
{"author":"高似孙","content":"杳倏驾兮潜青宜，舞刚风兮鹄分翎。上何有兮无能名，老积气兮寒泠泠。","dynasty":"宋代","title":"朝丹霞"}
{"author":"高似孙","content":"朝廷文物自升平，公主园林尚典刑。山好尽强金谷涧，客来且上翠微亭。鹤鸣欲说前时事，花在非如旧日馨。多少唐人诗意思，无人知得更冥冥。","dynasty":"宋代","title":"参政钱公山园"}
{"author":"高似孙","content":"下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。南山客，东山妓，蒲萄酒，鹔鹴裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。","dynasty":"宋代","title":"金人捧露盘送范东叔给事帅维扬"}
{"author":"高似孙","content":"下帘深与意商量，无酒何如此夜长。一树木丝仙有发，依然只作秘书香。","dynasty":"宋代","title":"木香"}
{"author":"高似孙","content":"衮衮江来急建瓴，一西还有几长亭。峨眉雪罢添巴水，玉壘云空见蜀星。白浪不侵鱼复阵，青苔犹护剑关铭。堂堂功业今皆在，天意何时更一醒。","dynasty":"宋代","title":"任贤良归蜀"}
{"author":"高似孙","content":"砚湿舂锄雨，垆腥郭索泥。","dynasty":"宋代","title":"句其一"}
{"author":"高似孙","content":"夏蟹新中食，初菘脆入虀。","dynasty":"宋代","title":"句"}
{"author":"高似孙","content":"早乘霞气入蓬莱，不识神仙也不来。曾与赤松游数日，自携玉女上西台。当时共说黄房事，回首空惊碧海埃。前度刘郎今得度，桃花一一为郎开。","dynasty":"宋代","title":"别天台"}
{"author":"高似孙","content":"凿石引幽路，傍崖开碧庭。棋留樵客坐，鹅博老君经。竹榻朝吞日，松坛夜拜星。山中有公事，鹤触杏花零。","dynasty":"宋代","title":"桐柏山郑先生斋"}
{"author":"高似孙","content":"抱崖一水限僧居，空翠溟濛画不如。落日游人山窈窕，清风啼鸟竹萧疏。","dynasty":"宋代","title":"水西"}
{"author":"高似孙","content":"妙手能夸薄样梢，桂香分人蟹为包。也在不枉持螯手，便是持螯亦草茅。","dynasty":"宋代","title":"蟹包"}
{"author":"高似孙","content":"近涧取白水，初篘烹石蟹。","dynasty":"宋代","title":"句"}
{"author":"高似孙","content":"洞庭潇湘白雪中，中有云气随飞龙。渔父天寒纲罟冻，山木尽亚洪涛风。渔翁瞑踏孤舟立，沧浪水深青冥阔。不见湘妃鼓瑟时，至今斑竹临江活。渔翁夜傍四岩宿，晓汲清湘燃楚竹。烟销日出不见人，欸乃一声山水渌。","dynasty":"宋代","title":"后欸乃辞"}
{"author":"高似孙","content":"月到中峰碧峭深，露桃微重鹤移阴。隔松听得仙官话，句句皆非世上音。","dynasty":"宋代","title":"夜宿桐伯"}
{"author":"高似孙","content":"曹公夜晏凌云台，一言契阔含馀哀。分香老伎各云雨，歌舞不尽埋蒿莱。漠漠颓基邺山下，万里烟尘无一瓦。井干樽酒自平生，乌鹊飞南播遗雅。老宵垦雨开荒寒，一栎千金苔未干。世人好奇不好近，直比周簋仍商盘。老璞浑浑殊质鲁，得水犹能发妍妩。更与人间作坏古，月明夜盗西陵土。","dynasty":"宋代","title":"铜雀砚歌"}
{"author":"高似孙","content":"下明光，违宣曲，上扬州。玉帐暖、十万貔貅。梅花照雪，月随歌吹到江头。牙樯锦缆，听雁声、夜宿瓜州。南山客，东山妓，蒲萄酒，鹔鹴裘。占何逊、杜牧风流。琼花红叶，做珠帘、十里遨头。竹西歌吹，理新曲、人在春楼。","dynasty":"宋代","title":"金人捧露盘送范东叔给事帅维扬"}
{"author":"高似孙","content":"壮尺在贪持蟹匡，十分香怜破橙黄。","dynasty":"宋代","title":"句"}
{"author":"高似孙","content":"若有人兮山阿，乐莫乐兮在薖。絜余佩兮有兰，惬余裳兮有萝。凌八荒兮骋望，怅山河兮悲壮。倒天汉兮濯江淮，眇风云兮晤怀。竹树兮冥蒙，海月兮朣胧。君何为兮山中，鸿奔南兮逼轻舟。歌闻天兮击中流，气浩浩兮横九州。山冉冉兮生雨，水汪汪兮迷浦。鴂一叫兮花愁，期美人兮春渚。","dynasty":"宋代","title":"九怀其八江夫人"}
{"author":"高似孙","content":"砚湿舂锄雨，垆腥郭索泥。","dynasty":"宋代","title":"句其一"}
{"author":"高似孙","content":"潮分残力引船飞，一道浮晖入杳微。可惜梅皆容易落，相将雁又接连归。依前清洛情犹在，觉道离骚事已非。倚枕但看王导传，困来不复解春衣。","dynasty":"宋代","title":"济钱清江"}
{"author":"高似孙","content":"井有波兮通沧溟，玉抱德兮谁能铭。怛来归兮析然醒，道有成兮其当升。","dynasty":"宋代","title":"朝丹霞"}
{"author":"高似孙","content":"豆蔻雨分霁，翠蟳雪炊香。","dynasty":"宋代","title":"句"}
{"author":"高似孙","content":"洞门金画翠琅玕，杏不多花月溜寒。借得御书经自读，松风净洗石棋盘。","dynasty":"宋代","title":"游九锁"}
{"author":"高似孙","content":"歇程偏惜来时路，白鸟相随呼野渡。一树桃花碧云暮，过了溪西却飞去。","dynasty":"宋代","title":"天台渡"}
{"author":"高似孙","content":"今古凭诗了，乾坤赖酒浇。忙犹输使砚，懒尚事持茶。","dynasty":"宋代","title":"句其五十八"}
{"author":"高似孙","content":"东西都汉犹司马，三百年唐只次山。","dynasty":"宋代","title":"句"}
{"author":"高似孙","content":"大川足凫雁，蟹老鱼亦老。","dynasty":"宋代","title":"句"}
{"author":"高似孙","content":"翠惊苕影乱，蟹过石阴空。","dynasty":"宋代","title":"句"}
{"author":"高似孙","content":"蓴逢鲈始服，橙入蟹偏香。","dynasty":"宋代","title":"句"}
{"author":"高似孙","content":"啜樆正自强持酒，众醉如何敢独醒。","dynasty":"宋代","title":"句"}
{"author":"高似孙","content":"最觉黄花如有意，却怜豪蟹欲相疏。","dynasty":"宋代","title":"句"}
{"author":"高似孙","content":"不是桂菊蟹。如何能好秋。","dynasty":"宋代","title":"句"}
{"author":"高似孙","content":"砚湿舂锄雨，罏腥郭索泥。","dynasty":"宋代","title":"句"}
{"author":"高似孙","content":"蟹遨离罅石，翠狎跂枯莲。","dynasty":"宋代","title":"句"}
{"author":"高似孙","content":"菊报酒初熟，橙催蟹又肥。","dynasty":"宋代","title":"句"}
{"author":"高似孙","content":"斫雪蝤蛑鱠，生香茉莉杯。","dynasty":"宋代","title":"句"}
{"author":"高似孙","content":"菊报香篘熟，橙催宿蟹肥。","dynasty":"宋代","title":"句"}
{"author":"高似孙","content":"蟹才逢毕卓，酒不了刘伶。","dynasty":"宋代","title":"句"}
{"author":"高似孙","content":"蟹遁迫众隙，鹤饥拳两阶。","dynasty":"宋代","title":"句"}
{"author":"高似孙","content":"蟹豪留客饭，芎细约僧茶。","dynasty":"宋代","title":"句"}
{"author":"高似孙","content":"蟹生溪味爽，梅报野香疏。","dynasty":"宋代","title":"句"}
{"author":"高似孙","content":"蟹与人同健，诗如酒怕陈。","dynasty":"宋代","title":"句"}
{"author":"高似孙","content":"旋作池来分剡曲，略教花处似苏堤。","dynasty":"宋代","title":"句"}
{"author":"高似孙","content":"小山花落渠如别，右手螯香我欠肥。","dynasty":"宋代","title":"句"}
{"author":"高似孙","content":"砚八百年今懒进，蟹一尺大何能烹。","dynasty":"宋代","title":"句"}
{"author":"高似孙","content":"笑逼花皆立，骚添蟹越遒。","dynasty":"宋代","title":"句"}
{"author":"高似孙","content":"雁愁奔旧菊，解健敌新醪。","dynasty":"宋代","title":"句"}
{"author":"高似孙","content":"雁老已忘苏武节，蟹危犹爱毕郎奇。","dynasty":"宋代","title":"句"}
{"author":"高似孙","content":"已是飞来鶗鴃了，可能落到牡丹开。","dynasty":"宋代","title":"句"}
{"author":"高似孙","content":"有桂丛生须让菊，为罏归去也输螯。","dynasty":"宋代","title":"句"}
{"author":"高似孙","content":"有晋风姿如此蟹，个个能空无能解。","dynasty":"宋代","title":"句"}
{"author":"高似孙","content":"有鱼有蟹美如玉，胡不醉呼黄鹤楼。","dynasty":"宋代","title":"句"}
{"author":"高似孙","content":"鱼带淞江月盈缶，隽处依稀开蟹斗。","dynasty":"宋代","title":"句"}
{"author":"高似孙","content":"月洗黄芦雪，天生紫蟹秋。","dynasty":"宋代","title":"句"}
{"author":"高似孙","content":"折得花相伴，消渠酒拍浮。","dynasty":"宋代","title":"句"}
{"author":"高似孙","content":"竹大时闻折，梅明不受霾。","dynasty":"宋代","title":"句"}
{"author":"高似孙","content":"壮尺在贪持蟹匡，十分香怜破橙黄。","dynasty":"宋代","title":"句"}
{"author":"高似孙","content":"蟳肥和雪鱠，梅早夹春篘。","dynasty":"宋代","title":"句"}
{"author":"高似孙","content":"沙空擒逸蟹，泉熟煮寒青。","dynasty":"宋代","title":"句"}
{"author":"高似孙","content":"菊才得才破，蟹却十分遨。","dynasty":"宋代","title":"句"}
{"author":"高似孙","content":"老蟹自应强依逸，壮蛑不定期只象豪粱。","dynasty":"宋代","title":"句"}
{"author":"高似孙","content":"龙尾石须分几寸，牡丹花不望头纲。","dynasty":"宋代","title":"句"}
{"author":"高似孙","content":"鹿采花修供，猨分石坐禅。","dynasty":"宋代","title":"句"}
{"author":"高似孙","content":"梦无全觉久，诗只半聊奇。","dynasty":"宋代","title":"句"}
{"author":"高似孙","content":"明夜定依渔父宿，簄头呼蟹碧丸丸。","dynasty":"宋代","title":"句"}
{"author":"高似孙","content":"自携笔具呼西舟，好风吹蟹归鱼篝。","dynasty":"宋代","title":"句"}
{"author":"高似孙","content":"僧斧菘分甲，渔篝蟹斩脐。","dynasty":"宋代","title":"句"}
{"author":"高似孙","content":"沙泠雁三二，天长帆有无。","dynasty":"宋代","title":"句"}
{"author":"高似孙","content":"沙清幽蟹露，树蔚野禽留。","dynasty":"宋代","title":"句"}
{"author":"高似孙","content":"未教剪初韭，全如持左螯。","dynasty":"宋代","title":"句"}
{"author":"高似孙","content":"上皇今百岁，近侍多人。","dynasty":"宋代","title":"句"}
{"author":"高似孙","content":"水生奔蟹簄，树杂荫鱼休。","dynasty":"宋代","title":"句"}
{"author":"高似孙","content":"笋早趋禽腹，橙香适蟹虀。","dynasty":"宋代","title":"句"}
{"author":"高似孙","content":"太乙神仙游册府，秦王学士凭阑干。","dynasty":"宋代","title":"句"}
{"author":"高似孙","content":"题扁蛟绡乾碧海，吹将鹤笛上青天。","dynasty":"宋代","title":"句"}
{"author":"高似孙","content":"天差鹤管烹茶水，风来花吻煮蟹烟。","dynasty":"宋代","title":"句"}
{"author":"高似孙","content":"山梅能摘索，溪蟹更清癯。","dynasty":"宋代","title":"句"}
{"author":"高似孙","content":"相依岂恨移来晚，欲诉犹须说到明。","dynasty":"宋代","title":"句"}
{"author":"高似孙","content":"秋兰临涧活，石角带霜饥。","dynasty":"宋代","title":"句"}
{"author":"高似孙","content":"无诗如郑谷，有发似冯唐。","dynasty":"宋代","title":"句"}
{"author":"高似孙","content":"相次西风吹蟹老，眼前且作鱠残图。","dynasty":"宋代","title":"句"}
{"author":"高似孙","content":"夏蟹新中食，初菘脆入虀。","dynasty":"宋代","title":"句"}
{"author":"高似孙","content":"翠华不向苑中来，可是年年惜露台。水际春风寒漠漠，宫梅却作野梅开。","dynasty":"宋代","title":"聚景园"}
{"author":"高似孙","content":"殿头催引上清华，独奏春词喝赐茶。带月归来仙骨冷，梦魂全不到梨花。","dynasty":"宋代","title":"梨花"}
{"author":"高似孙","content":"小橘枚枚菊未黄，蟹肥全不待些霜。莫嫌草草相知少，犹是曾为吏部郎。","dynasty":"宋代","title":"李迅甫送蟹"}
{"author":"高似孙","content":"平生嗜此龟蒙蟹，便无钱也多多买。瞥见风姿已潇潇，一呷橙虀酒如澥。","dynasty":"宋代","title":"李迅甫送蟹"}
{"author":"高似孙","content":"非是拜庞公，何繇识此峰。自唐无两见，如汉有高踪。径吐归来菊，山连种老松。轻飞云惟健，精炼玉为容。鹤要亲题竹，猨常认击筇。花深多不见，叶响却相逢。天最知陶亮，人难揖载颙。一来非小事，吝到此皆溶。","dynasty":"宋代","title":"鹿郎中山居"}
{"author":"高似孙","content":"舍南舍北雪犹存，山外斜阳不到门。一夜冷香清入梦，野梅千树月明村。","dynasty":"宋代","title":"梅"}
{"author":"高似孙","content":"下帘深与意商量，无酒何如此夜长。一树木丝仙有发，依然只作秘书香。","dynasty":"宋代","title":"木香"}
{"author":"高似孙","content":"绿连雾兮窈窕，翠生香兮轻浮。花得道兮无妍。鸟涉仙兮何愁。心太平兮太平，功如水兮先秋。乔松来兮乐余，蓬莱乐兮堪游。","dynasty":"宋代","title":"蓬莱游"}
{"author":"高似孙","content":"木采采兮交荫，灵飞来兮随鹤。月欲去兮仍西，风吹花兮未落。花未落兮犹春，酒依依兮如昨。王与谢兮让余，蓬莱游兮堪乐。","dynasty":"宋代","title":"蓬莱游"}
{"author":"高似孙","content":"人生聚散难为别，何况匆匆作胡越。梅梢带雪下昭阳，明朝合隔关山月。长城不战四夷平，臣妾一死鸿毛轻。回凭汉使报天子，为妾奏此琵琶声。长安城中百万户，家家竞学琵琶谱。酸声苦调少人知，食雪天山忆苏武。西风吹霜雁飞飞，汉宫月照秋丰衣。嫖姚已死甲兵老，公主公主何时归。","dynasty":"宋代","title":"琵琶引"}
{"author":"高似孙","content":"山栖极造理，其北恰岚壁。下吞泉数斗，中有蒲数脊。岩留未化雪，竹迸将崩石。不为世所薰，直入玄之寂。道人无一吝，近我如相识。忽然问周易，再三说太极。言清嚼冰雪，事奥通金碧。吐纳少滞咽，导引多精色。阴火养阳鼎，黄云生宝鬲。定是西母池，佳桃已中食。","dynasty":"宋代","title":"栖霞宫山斋"}
{"author":"高似孙","content":"夜骑白鸾出琳阙，三万仙官锵佩玦。云雷帖妥过刚风，左推日九右扶月。一息瑶池翠水家，阿母迎谒龙驱车。青娥弹丝玉妃酒，坼尽蟠桃红玉花。九天丈人来问道，太极之前天不老。丹霞一气玉枢宫，宝笈绳金容探讨。井君沐浴波五色，洞房光芒上奔日。天上传呼六丁直，星斗离离碍鸾翼。","dynasty":"宋代","title":"骑鸾引赠句曲山吴道士"}
{"author":"高似孙","content":"晚程息劳辙，白日流西晖。水鸟得鱼去，耘夫荷锄归。川原杳仟绵，林野杂依霏。一来扣竹馆，相邀入荆扉。重岩吐清溜，澄阴布残菲。曰予考此室，十世相因依。左右桑果足，岁日鸡豚肥。丰犹未至裕，歉亦无能饥。予闻良自惬，欲谋北山薇。有田可同耕，有蚕当共衣。车夫猝无情，此志仍重违。","dynasty":"宋代","title":"憩昌化民家"}
{"author":"张自明","content":"白龙洞口白龙台，一俯南天眼豁开。苍壁漫题三数字，后人还笑我曾来。","dynasty":"宋代","title":"白龙洞"}
{"author":"张自明","content":"玉玲珑外玉崔巍，曾与三贤识面来。自有此山才有此，游人于此合裴回。","dynasty":"宋代","title":"丹霞岩"}
{"author":"张自明","content":"西风飒飒雨潇潇，小小人家短短桥。独倚阑干数鹅匹，一声孤雁在云霄。","dynasty":"宋代","title":"观邸报"}
{"author":"张自明","content":"万进风烟倚瘦藜，湘南曾自一登陴。云崖知在宜山麓，水月传夸古洞奇。四字丹书无梦见，千峰苍玉有谁诗。门前系马松阴下，鸦背斜阳影屡移。","dynasty":"宋代","title":"和方信孺题云崖轩"}
{"author":"张自明","content":"玉洞沉沉锁碧虚，月华曾伴日华居。刀圭影触金丸弹，蝉蜕形留锦鲤鱼。旧隐已荒三径草，仙人忽授数行书。丹霞自有栖真处，十里松风可跨驴。","dynasty":"宋代","title":"栖霞洞"}
{"author":"张自明","content":"甲子循环各一时，又逢青犬护岩扉。金墉城锁瑶池苑，苍玉楼铺锦地衣。万里西风生木末，数声湘竹叫云归。明朝天上秋期近，问讯河边织女机。","dynasty":"宋代","title":"清秀山韵"}
{"author":"张自明","content":"癸水江头石似浮，银河影里月如钩。无人弄杵看蟾兔，有客乘槎访斗牛。自古鹊桥传七日，何年桂子落三秋。金轮待欲长无缺，玉斧仍须妙手修。","dynasty":"宋代","title":"水月洞"}
{"author":"张自明","content":"乘轺初至忆前秋，岂意持麾尚此留。立屋得僧成宴喜，游山如谢欠风流。劝酬同把菊花盏，来往自操莲叶舟。向晚洞门烟渐锁，祗应归兴更宜犹。","dynasty":"宋代","title":"游朝阳洞次孙机宜韵"}
{"author":"张自明","content":"拂破苍苔觅旧题，五言觅得晚唐诗。岩光人忆遗名好，华景天开一段奇。铁锁掣关躔霹垒，玉梯穿路透瑶池。古心未展閒游戏，惭愧平生华子期。","dynasty":"宋代","title":"游华景洞"}
{"author":"张自明","content":"万里风烟倚瘦藜，湘南曾自一登陴。云崖知在宜山麓，水月传誇古洞奇。四字丹书无梦见，千峰苍玉有谁诗。门前系马松阴下，鸦背斜阳影屡移。","dynasty":"宋代","title":"和方信孺题云崖轩"}
{"author":"张自明","content":"绿野年来喜有秋，行春到处小淹留。朝阳亭上初披雾，水月岩中更枕流。竹径不容周俗驾，桃蹊还泊晋渔舟。遨头自愧非元老，滥总师干乏壮猷。","dynasty":"宋代","title":"游朝阳洞次孙机宜韵其一"}
{"author":"朱庆馀","content":"洞房昨夜停红烛，待晓堂前拜舅姑。妆罢低声问夫婿，画眉深浅入时无。","dynasty":"唐代","tags":"唐诗三百首，新婚，考试","title":"近试上张籍水部/近试上张水部/闺意献张水部"}
{"author":"朱庆馀","content":"秦帝防胡虏，关心倍可嗟。一人如有德，四海尽为家。往事乾坤在，荒基草木遮。至今徒者骨，犹自哭风沙。","dynasty":"唐代","title":"长城"}
{"author":"朱庆馀","content":"寂寂花时闭院门，美人相并立琼轩。含情欲说宫中事，鹦鹉前头不敢言。","dynasty":"唐代","tags":"唐诗三百首，写景，宫怨","title":"宫词/宫中词"}
{"author":"朱庆馀","content":"世事浇浮后，艰难向此生。人心不自足，公道为谁平。德丧淳风尽，年荒蔓草盈。堪悲山下路，非只客中行。","dynasty":"唐代","title":"行路难"}
{"author":"朱庆馀","content":"天然根性异，万物尽难陪。自古承春早，严冬斗雪开。艳寒宜雨露，香冷隔尘埃。堪把依松竹，良涂一处栽。","dynasty":"唐代","title":"早梅"}
{"author":"朱庆馀","content":"万里去长征，连年惯野营。入群来择马，抛伴去擒生。箭撚雕翎阔，弓盘鹊角轻。问看行近远，西过受降城。","dynasty":"唐代","title":"塞下曲"}
{"author":"朱庆馀","content":"自古分功定，唯应缺又盈。一宵当皎洁，四海尽澄清。静觉风微起，寒过雪乍倾。孤高稀此遇，吟赏倍牵情。","dynasty":"唐代","title":"中秋月"}
{"author":"朱庆馀","content":"野色晴宜上阁看，树阴遥映御沟寒。豪家旧宅无人住，空见朱门锁牡丹。","dynasty":"唐代","title":"登玄都阁"}
{"author":"朱庆馀","content":"老大成名仍足病，纵听丝竹也无欢。高情太守容闲坐，借与青山尽日看。","dynasty":"唐代","title":"湖州韩使君置宴（一作陪韩中丞宴不饮酒）"}
{"author":"朱庆馀","content":"春溪缭绕出无穷，两岸桃花正好风。恰是扁舟堪入处，鸳鸯飞起碧流中。","dynasty":"唐代","title":"过耶溪"}
{"author":"朱庆馀","content":"归省值花时，闲吟落第诗。高情怜道在，公论觉才遗。春雨连淮暗，私船过马迟。离心可惆怅，为有入城期。","dynasty":"唐代","title":"送张景宣下第东归（归扬州觐省）"}
{"author":"朱庆馀","content":"但取诗名远，宁论下第频。惜为今日别，共受几年贫。听雨宿吴寺，过江逢越人。知从本府荐，秋晚又辞亲。","dynasty":"唐代","title":"送顾非熊下第归"}
{"author":"朱庆馀","content":"丞相辟书新，秋关独去人。官离芸阁早，名占甲科频。水驿迎船火，山城候骑尘。湖边寄家久，到日喜荣亲。","dynasty":"唐代","title":"送韦繇校书赴浙东幕"}
{"author":"朱庆馀","content":"求闲身未得，此日到京东。独在钟声外，相逢树色中。谁言人渐老，所向意皆同。月上因留宿，移床对药丛。","dynasty":"唐代","title":"寻贾岛所居"}
{"author":"朱庆馀","content":"院深终日静，落叶覆秋虫。盥漱新斋后，修行未老中。映松山色远，隔水磬声通。此处宜清夜，高吟永与同。","dynasty":"唐代","title":"题毗陵上人院"}
{"author":"朱庆馀","content":"远使随双节，新官属外台。戎装非好武，书记本多才。移帐依泉宿，迎人带雪来。心知玉关道，稀见一花开。","dynasty":"唐代","title":"送李侍御入蕃"}
{"author":"朱庆馀","content":"渐见风沙暗，萧关欲到时。儿童能探火，妇女解缝旗。川绝衔鱼鹭，林多带箭麋。暂来戎马地，不敢苦吟诗。","dynasty":"唐代","title":"望萧关"}
{"author":"朱庆馀","content":"从军五湖外，终是称诗人。酒后愁将别，涂中过却春。山桥槲叶暗，水馆燕巢新。驿舫迎应远，京书寄自频。野情随到处，公务日关身。久共趋名利，龙钟独滞秦。","dynasty":"唐代","title":"送韩校书赴江西幕"}
{"author":"朱庆馀","content":"唯求买药价，此外更无机。扶病看红叶，辞官著白衣。断篱通野径，高树荫邻扉。时馥留僧宿，馀人得见稀。","dynasty":"唐代","title":"题寄王秘书"}
{"author":"朱庆馀","content":"归来青壁下，又见满篱霜。转觉琴斋静，闲从菊地荒。山泉共鹿饮，林果让僧尝。时复收新药，随云过石梁。","dynasty":"唐代","title":"山居"}
{"author":"朱庆馀","content":"老去唯求静，都忘外学名。扫床秋叶满，对客远云生。香閤闲留宿，晴阶暖共行。窗西暮山色，依旧入诗情。","dynasty":"唐代","title":"重过惟贞上人院"}
{"author":"朱庆馀","content":"问人知寺路，松竹暗春山。潭黑龙应在，巢空鹤未还。经年为客倦，半日与僧闲。更共尝新茗，闻钟笑语间。","dynasty":"唐代","title":"与石昼秀才过普照寺"}
{"author":"朱庆馀","content":"满酌劝童仆，好随郎马蹄。春风慎行李，莫上白铜鞮.","dynasty":"唐代","title":"送陈摽"}
{"author":"朱庆馀","content":"仙观曾过知不远，花藏石室杳难寻。泉边白鹿闻人语，看过天坛渐入深。","dynasty":"唐代","title":"寻古观"}
{"author":"朱庆馀","content":"越岭向南风景异，人人传说到京城。经冬来往不踏雪，尽在刺桐花下行。","dynasty":"唐代","title":"南岭路"}
{"author":"朱庆馀","content":"闲携九日酒，共到百花亭。醉里求诗境，回看岛屿青。","dynasty":"唐代","title":"陪江州李使君重阳宴百花亭"}
{"author":"朱庆馀","content":"出入门阑久，儿童亦有情。不忘将姓字，常说向公卿。每许连床坐，仍容并马行。恩深转无语，怀抱甚分明。","dynasty":"唐代","title":"上张水部"}
{"author":"朱庆馀","content":"四面无炎气，清池阔复深。蝶飞逢草住，鱼戏见人沈。拂石安茶器，移床选树阴。几回同到此，尽日得闲吟。","dynasty":"唐代","title":"凤翔西池与贾岛纳凉"}
{"author":"朱庆馀","content":"罢相恩犹在，那容处静司。政严初领节，名重更因诗。公事巡营外，戎装拜敕时。恭闻长与善，应念出身迟。","dynasty":"唐代","title":"上汴州令狐相公"}
{"author":"朱庆馀","content":"上马生边思，戎装别众僚。双旌衔命重，空碛去程遥。迥没沙中树，孤飞雪外雕。蕃庭过册礼，几日却回朝。","dynasty":"唐代","title":"送于中丞入蕃册立"}
{"author":"朱庆馀","content":"之官未入境，已有爱人心。遣吏回中路，停舟对远林。岛声淮浪静，雨色稻苗深。暇日公门掩，唯应伴客吟。","dynasty":"唐代","title":"送淮阴丁明府"}
{"author":"朱庆馀","content":"共知行处乐，犹惜此时分。职已为书记，官曾校典坟。寒城初落叶，高戍远生云。边事何须问，深谋只在君。","dynasty":"唐代","title":"送韦校书佐灵州幕"}
{"author":"朱庆馀","content":"起家声望重，自古更谁过。得在朝廷少，还因谏诤多。经年愁瘴疠，几处遇恩波。入境无馀事，唯闻父老歌。","dynasty":"唐代","title":"上江州李史君"}
{"author":"朱庆馀","content":"识君春未半，意欲住经秋。见酒连诗句，逢花跋马头。别来唯独宿，梦里尚同游。所在求飧过，无因离得愁。","dynasty":"唐代","title":"发凤翔后涂中怀田少府"}
{"author":"朱庆馀","content":"斜雪微沾砌，空堂夜语清。逆风听漏短，回烛向楼明。盥漱随禅伴，讴吟得野情。此欢那敢忘，世贵丈夫名。","dynasty":"唐代","title":"雪夜与真上人宿韩协律宅"}
{"author":"朱庆馀","content":"石抱龙堂藓石干，山遮白日寺门寒。长松瀑布饶奇状，曾有仙人驻鹤看。","dynasty":"唐代","title":"题仙游寺"}
{"author":"朱庆馀","content":"曲渚回花舫，生衣卧向风。鸟飞溪色里，人语棹声中。馀卉才分影，新蒲自作丛。前湾更幽绝，虽浅去犹通。","dynasty":"唐代","title":"泛溪"}
{"author":"朱庆馀","content":"结茅当此地，下马见高情。菰叶寒塘晚，杉阴白石明。向炉新茗色，隔雪远钟声。闲得相逢少，吟多寐不成。","dynasty":"唐代","title":"宿陈处士书斋"}
{"author":"朱庆馀","content":"科名继世古来稀，高步何年下紫微。帝命几曾移重镇，时清犹望领春闱。登朝旧友常思见，开幕贤人并望归。今日得游风化地，却回沧海有光辉。","dynasty":"唐代","title":"上宣州沈大夫"}
{"author":"朱庆馀","content":"马识青山路，人随白浪船。别君犹有泪，学道谩经年。","dynasty":"唐代","title":"杭州送萧宝校书"}
{"author":"朱庆馀","content":"五城初罢讲，海上忆闲行。触雪麻衣静，登山竹锡轻。天寒岳寺出，日晚岛泉清。坐与幽期遇，何人识此情。","dynasty":"唐代","title":"送僧往台岳"}
{"author":"朱庆馀","content":"五湖僧独往，此去与谁期。兴远常怜鹤，禅馀肯废诗。望云回寺晚，为讲到城迟。还想安居日，应当后夏时。","dynasty":"唐代","title":"送惠雅上人西游"}
{"author":"朱庆馀","content":"半似无名位，门当静处开。人心皆向德，物色不供才。酒兴春边过，军谋意外来。取名荣相府，却虑诏书催。","dynasty":"唐代","title":"将之上京留别淮南书记李侍御"}
{"author":"朱庆馀","content":"旧隐縠溪上，忆归年已深。学徒花下别，乡路雪边寻。骑吏陪春赏，江僧伴晚吟。高科如在意，当自惜光阴。","dynasty":"唐代","title":"送祝秀才归衢州"}
{"author":"朱庆馀","content":"命合终山水，才非不称时。冢边空有树，身后独无儿。散尽诗篇本，长存道德碑。平生谁见重，应只是王维。","dynasty":"唐代","title":"过孟浩然旧居"}
{"author":"朱庆馀","content":"青冥通去路，谁见独随缘。此地春前别，何山夜后禅。石桥隐深树，朱阙见晴天。好是修行处，师当住几年。","dynasty":"唐代","title":"送虚上人游天台"}
{"author":"朱庆馀","content":"高人心易足，三表乞身闲。与世长疏索，唯僧得往还。直声留阙下，生事在林间。时复逢清景，乘车看远山。","dynasty":"唐代","title":"孔尚书致仕因而有寄赠"}
{"author":"朱庆馀","content":"地里光图谶，樵人共说深。悠然想高躅，坐使变荒岑。疏凿因殊旧，亭台亦自今。静容猿暂下，闲与鹤同寻。转旆驯禽起，褰帷瀑溜侵。石稀潭见底，岚暗树无阴。跻险难通屐，攀栖称抱琴。云风开物意，潭水识人心。携榼巡花遍，移舟惜景沈。世嫌山水僻，谁伴谢公吟。","dynasty":"唐代","title":"和处州韦使君新开南溪"}
{"author":"朱庆馀","content":"同是越人从小别，忽归乡里见皆惊。湖边访旧知谁在，幕下留欢但觉荣。望岭又生红槿思，登车岂倦白云程。况当季父承恩日，廉问南州政已成。","dynasty":"唐代","title":"送罗先辈书记归后却还闽中留别"}
{"author":"朱庆馀","content":"坐将文教镇藩维，花满东南圣主知。公务肯容私暂入，丰年长与德相随。无贤不是朱门客，有子皆如玉树枝。自爱此身居乐土，咏歌林下日忘疲。","dynasty":"唐代","title":"送浙东陆中丞"}
{"author":"朱庆馀","content":"青冥路口绝人行，独与僧期上赤城。树列烟岚春更好，溪藏冰雪夜偏明。空山雉雊禾苗短，野馆风来竹气清。若过石桥看瀑布，不妨高处便题名。","dynasty":"唐代","title":"送元处士游天台"}
{"author":"朱庆馀","content":"春堤一望思无涯，树势还同水势斜。深映菰蒲三十里，晴分功利几千家。谋成既不劳人力，境远偏宜隔浪花。若与青山长作固，汀洲肯恨柳丝遮。","dynasty":"唐代","title":"吴兴新堤"}
{"author":"朱庆馀","content":"麦风吹雨正徘徊，忽报书从郡阁来。道薄谬应宗伯选，诗成徒费谢公才。九霄示路空知感，十上惊魂尚未回。胜寄幸容溪馆宿，龙钟惭见妓筵开。倘期霁后陪新兴，一滴还须当一杯。","dynasty":"唐代","title":"酬萧员外见寄"}
{"author":"朱庆馀","content":"丹顶分明音响别，况闻来处隔云涛。情悬碧落飞何晚，立近清池意自高。向夜双栖惊玉漏，临轩对舞拂朱袍。仙郎为尔开笼早，莫虑回翔损羽毛。","dynasty":"唐代","title":"台州郑员外郡斋双鹤"}
{"author":"朱庆馀","content":"江南才子日纷纷，少有篇章得似君。清话未同山寺宿，离歌已向客亭闻。梅天马上愁黄鸟，泽国帆前见白云。通籍名高年又少，回头应笑晚从军。","dynasty":"唐代","title":"送窦秀才"}
{"author":"朱庆馀","content":"轩车此去也逢时，地近湘南颇入诗。一月计程那是远，中年出守未为迟。水边花气熏章服，岭上岚光照画旗。想得化行风土变，州人应为立生祠。","dynasty":"唐代","title":"送邵州林使君"}
{"author":"朱庆馀","content":"白头为郡清秋别，山水南行岂觉赊。楚老只应思入境，吴儿从此去移家。馆依高岭分樟叶，路出重江见苇花。务退唯当吟咏苦，留心曾不在生涯。","dynasty":"唐代","title":"送饶州张使君"}
{"author":"朱庆馀","content":"西入山门十里程，粉墙书字甚分明。萧帝坏陵深虎迹，广师遗院闭松声。长廊画剥僧形影，石壁尘昏客姓名。何必更将空色遣，眼前人事是浮生。","dynasty":"唐代","title":"题开元寺"}
{"author":"朱庆馀","content":"孤亭临绝岸，猿鸟识幽蹊。花落曾谁到，诗成独未题。潮痕经雨在，石笋与杉齐。谢守便登陟，秋来屐齿低。","dynasty":"唐代","title":"河亭"}
{"author":"朱庆馀","content":"泽潞西边路，兰桡北去人。出门谁恨别，投分不缘贫。杯酒从年少，知音在日新。东湖发诗意，夏卉竟如春。","dynasty":"唐代","title":"送吴秀才之山西"}
{"author":"朱庆馀","content":"四望非人境，从前洞穴深。潭清蒲远岸，岚积树无阴。看草初移屐，扪萝忽并簪。世嫌山水僻，谁伴谢公吟。","dynasty":"唐代","title":"和处州严郎中游南溪"}
{"author":"朱庆馀","content":"风亭弦管绝，玉漏一声新。绿茗香醒酒，寒灯静照人。清班无意恋，素业本来贫。明发青山道，谁逢去马尘。","dynasty":"唐代","title":"秋宵宴别卢侍御"}
{"author":"朱庆馀","content":"能□得从军，清嬴□□□。绮罗徒满目，山水不离心。暂别愁花老，相思倚竹阴。家贫无以养，未可话抽簪。","dynasty":"唐代","title":"酬于訢校书见贻"}
{"author":"朱庆馀","content":"识来无定居，此去复何如。一与耕者遇，转将朝客疏。资身唯药草，教子但诗书。曾许黄庭本，斯言岂合虚。","dynasty":"唐代","title":"送石协律归吴兴别业"}
{"author":"朱庆馀","content":"山深云景别，有寺亦堪过。才子将迎远，林僧气性和。潭清蒲影定，松老鹤声多。岂不思公府，其如野兴何。","dynasty":"唐代","title":"同卢校书游新兴寺"}
{"author":"朱庆馀","content":"清貌不识睡，见来尝苦吟。风尘归省日，江海寄家心。与鹤期前岛，随僧过远林。相于竟何事，无语与知音。","dynasty":"唐代","title":"送马秀才"}
{"author":"朱庆馀","content":"已共邻房别，应无更住心。中时过野店，后夜宿寒林。寺去人烟远，城连塞雪深。禅馀得新句，堪对上公吟。","dynasty":"唐代","title":"送僧往太原谒李司空"}
{"author":"朱庆馀","content":"心地偶相见，语多为别难。诗成公府晚，路入翠微寒。逢石自应坐，有花谁共看。身为当去雁，云尽到长安。","dynasty":"唐代","title":"将之上京别淮南书记李侍御"}
{"author":"朱庆馀","content":"白鹤西山别，更看上去船。遥知寻寺路，应念宿江烟。到处无闲日，回期已隔年。何因陪夜坐，清论谏臣边。","dynasty":"唐代","title":"韩协律相送精舍读书四韵奉寄呈陆补阙"}
{"author":"朱庆馀","content":"久闻从事沧江外，谁谓无官已白头。来备戎装嘶数骑，去持丹诏入孤舟。蝉鸣远驿残阳树，鹭起湖田片雨秋。到日重陪丞相宴，镜湖新月在城楼。","dynasty":"唐代","title":"送浙东周判官"}
{"author":"朱庆馀","content":"客行皆有为，师去是闲游。野望携金策，禅栖寄石楼。山深松翠冷，潭静菊花秋。几处题青壁，袈裟溅瀑流。","dynasty":"唐代","title":"送僧"}
{"author":"朱庆馀","content":"窗下闻鸡后，苍茫映远林。才分天地色，便禁虎狼心。是处程涂远，何山洞府深。此时堪伫望，万象豁尘襟。","dynasty":"唐代","title":"望早日"}
{"author":"朱庆馀","content":"当代知音少，相思在此身。一分南北路，长问往来人。是处应为客，何门许扫尘。凭书正惆怅，蜀魄数声新。","dynasty":"唐代","title":"寄友人"}
{"author":"朱庆馀","content":"世上名利牵，途中意惨然。到家能几日，为客便经年。迹似萍随水，情同鹤在田。何当功业遂，归路下遥天。","dynasty":"唐代","title":"途中感怀"}
{"author":"朱庆馀","content":"独住神仙境，门当瀑布开。地多临水石，行不惹尘埃。风起松花散，琴鸣鹤翅回。还归九天上，时有故人来。","dynasty":"唐代","title":"赠道者"}
{"author":"朱庆馀","content":"此去非关兴，君行不当游。无因两处马，共饮一溪流。","dynasty":"唐代","title":"酬李躔侍御"}
{"author":"朱庆馀","content":"已作亭下别，未忘灯下情。吟多欲就枕，更漏转分明。","dynasty":"唐代","title":"别李侍御后亭夜坐却寄"}
{"author":"朱庆馀","content":"林居向晚饶清景，惜去非关恋酒杯。石净每因杉露滴，地幽渐觉水禽来。药蔬秋后供僧尽，竹杖吟中望月回。红叶闲飘篱落迥，行人远见草堂开。","dynasty":"唐代","title":"题钱宇别墅"}
{"author":"朱庆馀","content":"碧甃磷磷不记年，青萝锁在小山颠。向来下视千山水，疑是苍梧万里天。","dynasty":"唐代","title":"舜井"}
{"author":"朱庆馀","content":"方物就中名最远，只应愈疾味偏佳。若交尽乞人人与，采尽商山枳壳花。","dynasty":"唐代","title":"商州王中丞留吃枳壳"}
{"author":"朱庆馀","content":"杏园北寺题名日，数到如今四十年。点检生涯与官职，一茎野竹在身边。","dynasty":"唐代","title":"赠凤翔柳司录"}
{"author":"朱庆馀","content":"山店灯前客，酬身未有媒。乡关贫后别，风雨夜深来。上国求丹桂，衡门长绿苔。堪惊双鬓雪，不待岁寒催。","dynasty":"唐代","title":"宿山居"}
{"author":"朱庆馀","content":"清秋时节近，分袂独凄然。此地折高柳，何门听暮蝉。浪摇湖外日，山背楚南天。空感迢迢事，荣归在几年。","dynasty":"唐代","title":"夏末留别洞庭知己"}
{"author":"朱庆馀","content":"江边离别心，言罢各沾襟。以我去帆远，知君离恨深。云开孤鸟出，浪起白鸥沈。更作来年约，阳台许伴寻。","dynasty":"唐代","title":"留别卢玄休归荆门"}
{"author":"朱庆馀","content":"隔烟花草远濛濛，恨个来时路不同。正是停桡相遇处，鸳鸯飞去急流中。","dynasty":"唐代","title":"采莲"}
{"author":"朱庆馀","content":"一岁重阳至，羁游在异乡。登高思旧友，满目是穷荒。草际飞云片，天涯落雁行。故山篱畔菊，今日为谁黄。","dynasty":"唐代","title":"旅中过重阳"}
{"author":"朱庆馀","content":"独立身难达，新春与志违。异乡青草长，故国白头归。岸阔湖波溢，程遥楚岫微。高秋期再会，此去莫忘机。","dynasty":"唐代","title":"送人下第归"}
{"author":"朱庆馀","content":"雅道辛勤久，潜疑鬓雪侵。未能酬片善，难更免孤吟。有景皆牵思，无愁不到心。遥天一轮月，几夜见西沈。","dynasty":"唐代","title":"叙吟"}
{"author":"朱庆馀","content":"塞下闲为客，乡心岂易安。程涂过万里，身事尚孤寒。竟日风沙急，临秋草木残。何年方致主，时拂剑尘看。","dynasty":"唐代","title":"塞下感怀"}
{"author":"朱庆馀","content":"江馆迢遥处，知音信渐赊。夜深乡梦觉，窗下月明斜。起雁看荒草，惊波尚白沙。那堪动乡思，故国在天涯。","dynasty":"唐代","title":"宿江馆"}
{"author":"朱庆馀","content":"炎夏寻灵境，高僧澹荡中。命棋隈绿竹，尽日有清风。流水离经阁，闲云入梵宫。此时袪万虑，直似出尘笼。","dynasty":"唐代","title":"夏日访贞上人院"}
{"author":"朱庆馀","content":"林中莺又啭，为客恨因循。故里遥千里，青春过数春。弟兄来渐少，岁月去何频。早晚荣归计，中堂会所亲。","dynasty":"唐代","title":"春日旅次"}
{"author":"朱庆馀","content":"处世唯据衲，禅门几岁寒。法空无所染，性悟不多看。竟日门长掩，相逢草自残。有时寻道侣，飞锡度峰峦。","dynasty":"唐代","title":"赠至寂禅师"}
{"author":"朱庆馀","content":"深嶂多幽景，闲居野兴清。满庭秋雨过，连夜绿苔生。石面横琴坐，松阴采药行。超然尘事外，不似绊浮名。","dynasty":"唐代","title":"闲居即事"}
{"author":"朱庆馀","content":"钓艇同琴酒，良宵背水滨。风波不起处，星月尽随身。浦迥湘烟卷，林香岳气春。谁知此中兴，宁羡五湖人。","dynasty":"唐代","title":"湖中闲夜遣兴"}
{"author":"朱庆馀","content":"娥皇挥涕处，东望九疑天。往事难重问，孤峰尚惨然。夜深寒峒响，秋近碧萝鲜。未省明君意，遗踪万古传。","dynasty":"唐代","title":"题娥皇庙"}
{"author":"朱庆馀","content":"世路□□久，嗟君进取身。十年虽苦志，万里托何人。处困非乖道，求名本为亲。惟应□□意，先与化龙鳞。","dynasty":"唐代","title":"送友人赴举"}
{"author":"朱庆馀","content":"昨夜忽已过，冰轮始觉亏。孤光犹不定，浮世更堪疑。影落澄江海，寒生静路岐。皎然银汉外，长有众星随。","dynasty":"唐代","title":"十六夜月"}
{"author":"朱庆馀","content":"短亭分袂后，倚槛思偏孤。雨雪落残腊，轮蹄在远涂。人情难故旧，草色易凋枯。共有男儿事，何年入帝都。","dynasty":"唐代","title":"闲居冬末寄友人"}
{"author":"朱庆馀","content":"浮生犹役役，未得便寻真。白日如无路，青山岂有人。烟收遥岫小，雨过晚川新。倚杖何凝望，中宵梦往频。","dynasty":"唐代","title":"望九疑"}
{"author":"朱庆馀","content":"荷花明灭水烟空，惆怅来时径不同。欲到前洲堪入处，鸳鸯飞出碧流中。","dynasty":"唐代","title":"榜曲"}
{"author":"朱庆馀","content":"久客未还乡，中秋倍可伤。暮天飞旅雁，故国在衡阳。岛外归云迥，林间坠叶黄。数宵千里梦，时见旧书堂。","dynasty":"唐代","title":"旅中秋月有怀"}
{"author":"朱庆馀","content":"乐道辞荣禄，安居桂水东。得闲多事外，知足少年中。药圃无凡草，松庭有素风。朝昏吟步处，琴酒与谁同。","dynasty":"唐代","title":"赠陈逸人"}
{"author":"朱庆馀","content":"帆挂狂风起，茫茫既往时。波涛如未息，舟楫亦堪疑。旅雁投孤岛，长天下四维。前程有平处，谁敢与心期。","dynasty":"唐代","title":"过洞庭"}
{"author":"朱庆馀","content":"绿槐花堕御沟边，步出都门雨后天。日暮野人耕种罢，烽楼原上一条烟。","dynasty":"唐代","title":"都门晚望"}
{"author":"朱庆馀","content":"数树荒庭上，芬芳映绿苔。自缘逢暖发，不是为人开。色艳莺犹在，香消蝶已回。相从无胜事，谁向此倾杯。","dynasty":"唐代","title":"废宅花"}
{"author":"朱庆馀","content":"南湖春色通平远，贪记诗情忘酒杯。帆自巴陵山下过，雨从神女峡边来。青蒲映水疏还密，白鸟翻空去复回。尽日与君同看望，了然胜见画屏开。","dynasty":"唐代","title":"与庞复言携酒望洞庭"}
{"author":"朱庆馀","content":"惜与幽人别，停舟对草堂。湖云侵卧位，杉露滴茶床。山月吟时在，池花觉后香。生涯无一物，谁与读书粮。","dynasty":"唐代","title":"题任处士幽居"}
{"author":"朱庆馀","content":"梦后何人见，孤亭似旧时。褰开诚得地，冥感竟因诗。不往过应少，悲来下独迟。顾惭非谢客，灵贶杳难追。","dynasty":"唐代","title":"梦谢亭"}
{"author":"朱庆馀","content":"粉壁通莲径，扁舟到不迷。苇声过枕上，湖色满窗西。但见修行苦，谁论夏腊低。闲看种来树，已觉与身齐。","dynasty":"唐代","title":"赠律师院"}
{"author":"朱庆馀","content":"莫辞东路远，此别岂闲行。职处中军要，官兼上佐荣。野亭枫叶暗，秋水藕花明。拜省期将近，孤舟促去程。","dynasty":"唐代","title":"送盛长史（盛随军）"}
{"author":"朱庆馀","content":"堂闭仙人影，空坛月露初。闲听道家子，盥漱读灵书。","dynasty":"唐代","title":"宿道士观"}
{"author":"朱庆馀","content":"闲从结客冶游时，忘却红楼薄暮期。醉上黄金堤上去，马鞭捎断绿杨丝。","dynasty":"唐代","title":"公子行"}
{"author":"朱庆馀","content":"莫厌通宵坐，贫中会聚难。堂虚雪气入，灯在漏声残。役思因生病，当禅岂觉寒。开门各有事，非不惜馀欢。","dynasty":"唐代","title":"与贾岛、顾非熊、无可上人宿万年姚少府宅"}
{"author":"朱庆馀","content":"为擢东方秀，修然异众筠。青苍才映粉，蒙密正含春。嫩箨沾微雨，幽根绝细尘。乍怜分径小，偏觉带烟新。结实皆留凤，垂阴似庇人。顾唯竿在手，深水挂赪鳞。","dynasty":"唐代","title":"震为苍筤竹"}
{"author":"朱庆馀","content":"寺好因岗势，登临值夕阳。青山当佛阁，红叶满僧廊。竹色连平地，虫声在上方。最怜东面静，为近楚城墙。","dynasty":"唐代","title":"题青龙寺"}
{"author":"朱庆馀","content":"常怀独往意，此日去朝簪。丹诏荣归骑，清风满故林。诸侯新起敬，遗老重相寻。在处饶山水，堪行慰所心。","dynasty":"唐代","title":"送滕庶子致仕归江南"}
{"author":"朱庆馀","content":"夏满律当清，无中景自生。移松不避远，取石亦亲行。经案离时少，绳床著处平。若将林下比，应只欠泉声。","dynasty":"唐代","title":"过苏州晓上人院"}
{"author":"朱庆馀","content":"闲园清气满，新兴日堪追。隔水蝉鸣后，当檐雁过时。雨馀槐穟重，霜近药苗衰。不以朝簪贵，多将野客期。谁言高静意，不异在衡茅。竹冷人离洞，天晴鹤出巢。深篱藏白菌，荒蔓露青匏。几见中宵月，清光坠树梢。逍遥人事外，杖屦入杉萝。草色寒犹在，虫声晚渐多。静逢山鸟下，幽称野僧过。几许新开菊，闲从落叶和。留情清景宴，朝罢有馀闲。蝶散红兰外，萤飞白露间。墙高微见寺，林静远分山。吟足期相访，残阳自掩关。深斋尝独处，讵肯厌秋声。翠筱寒愈静，孤花晚更明。每因逢石坐，多见抱书行。入夜听疏杵，遥知耿此情。苍翠经宵在，园庐景自深。风凄欲去燕，月思向来砧。碧石当莎径，寒烟冒竹林。杯瓢闲寄咏，清绝是知音。门巷唯苔藓，谁言不称贫。台闲人下晚，果熟鸟来频。石脉潜通井，松枝静离尘。残蔬得晴后，又见一番新。卷帘天色静，近濑觉衣单。蕉叶犹停翠，桐阴已爽寒。云从高处望，琴爱静时弹。正去重阳近，吟秋意未阑。竹径通邻圃，清深称独游。虫丝交影细，藤子坠声幽。积润苔纹厚，迎寒荠叶稠。闲来寻古画，未废执茶瓯。风物已萧飒，晚烟生霁容。斜分紫陌树，远隔翠微钟。宿客论文静，闲灯落烬重。无穷林下意，真得古人风。","dynasty":"唐代","title":"和刘补阙秋园寓兴之什十首"}
{"author":"朱庆馀","content":"玉关西路出临洮，风卷边沙入马毛。寺寺院中无竹树，家家壁上有弓刀。惟怜战士垂金甲，不尚游人著白袍。日暮独吟秋色里，平原一望戍楼高。","dynasty":"唐代","title":"自萧关望临洮"}
{"author":"朱庆馀","content":"青春思楚地，闲步出秦城。满眼是岐路，何年见弟兄。烟霞装媚景，霄汉指前程。尽日徘徊处，归鸿过玉京。","dynasty":"唐代","title":"长安春日野中"}
{"author":"朱庆馀","content":"樽前荆楚客，云外思萦回。秦野春已尽，商山花正开。鸥惊帆乍起，虹见雨初来。自有归期在，蝉声处处催。","dynasty":"唐代","title":"送崔秀才游江陵"}
{"author":"朱庆馀","content":"木落霜飞天地清，空江百里见潮生。鲜飙出海鱼龙气，晴雪喷山雷鼓声。云日半阴川渐满，客帆皆过浪难平。高楼晓望无穷意，丹叶黄花绕郡城。","dynasty":"唐代","title":"观涛"}
{"author":"朱庆馀","content":"慵拙幸便荒僻地，纵闻猿鸟亦何愁。偶因药酒欺梅雨，却著寒衣过麦秋。岁计有馀添橡实，生涯一半在渔舟。世人若便无知己，应向此溪成白头。","dynasty":"唐代","title":"镜湖西岛言事"}
{"author":"朱庆馀","content":"七千里别宁无恨，且贵从军乐事多。不驻节旄先候发，偶逢山寺亦难过。蛮人独放畬田火，海兽群游落日波。远作受恩身不易，莫抛书剑近笙歌。","dynasty":"唐代","title":"送刘思复南河从军"}
{"author":"朱庆馀","content":"结茅当此地，下马见高情。菰叶寒塘晚，杉阴白石明。向炉新茗色，隔雪远钟声。闲得相逢少，吟多寐不成。","dynasty":"唐代","title":"宿陈处士书斋"}
{"author":"朱庆馀","content":"清貌淩寒玉，朝来拜拾遗。行承天子诏，去感主人知。剑佩分班日，风霜独立时。名高住不得，非与九霄期。","dynasty":"唐代","title":"送崔拾遗赴阙"}
{"author":"朱庆馀","content":"处世唯披衲，禅门几岁寒。法空无所染，性悟不多看。竟日门长掩，相逢草自残。有时寻道侣，飞锡度峰峦。","dynasty":"唐代","title":"赠至寂禅师"}
{"author":"朱庆馀","content":"世上名利牵，涂中意惨然。到家能几日，为客便经年。迹似萍随水，情同鹤在田。何当功业遂，归路下遥天。","dynasty":"唐代","title":"涂中感怀"}
{"author":"朱庆馀","content":"虫声已尽菊花乾，共立松阴向晚寒。对酒看山俱惜去，不知斜月下栏干。","dynasty":"唐代","title":"刘补阙西亭晚宴"}
{"author":"朱庆馀","content":"谁言高静意，不异在衡茅。竹冷人离洞，天晴鹤出巢。深篱藏白菌，荒蔓露青匏。几见中宵月，清光坠树梢。","dynasty":"唐代","title":"和刘补阙秋园寓兴之什十首其二"}
{"author":"朱庆馀","content":"逍遥人事外，杖屦入杉萝。草色寒犹在，虫声晚渐多。静逢山鸟下，幽称野僧过。几许新开菊，闲从落叶和。","dynasty":"唐代","title":"和刘补阙秋园寓兴之什十首其三"}
{"author":"朱庆馀","content":"留情清景宴，朝罢有馀闲。蝶散红兰外，萤飞白露间。墙高微见寺，林静远分山。吟足期相访，残阳自掩关。","dynasty":"唐代","title":"和刘补阙秋园寓兴之什十首其四"}
{"author":"朱庆馀","content":"深斋尝独处，讵肯厌秋声。翠筱寒愈静，孤花晚更明。每因逢石坐，多见抱书行。入夜听疏杵，遥知耿此情。","dynasty":"唐代","title":"和刘补阙秋园寓兴之什十首其五"}
{"author":"朱庆馀","content":"苍翠经宵在，园庐景自深。风凄欲去燕，月思向来砧。碧石当莎径，寒烟冒竹林。杯瓢闲寄咏，清绝是知音。","dynasty":"唐代","title":"和刘补阙秋园寓兴之什十首其六"}
{"author":"朱庆馀","content":"门巷唯苔藓，谁言不称贫。台闲人下晚，果熟鸟来频。石脉潜通井，松枝静离尘。残蔬得晴后，又见一番新。","dynasty":"唐代","title":"和刘补阙秋园寓兴之什十首其七"}
{"author":"朱庆馀","content":"捲帘天色静，近濑觉衣单。蕉叶犹停翠，桐阴已爽寒。云从高处望，琴爱静时弹。正去重阳近，吟秋意未阑。","dynasty":"唐代","title":"和刘补阙秋园寓兴之什十首其八"}
{"author":"朱庆馀","content":"竹径通邻圃，清深称独游。虫丝交影细，藤子坠声幽。积润苔纹厚，迎寒荠叶稠。闲来寻古画，未废执茶瓯。","dynasty":"唐代","title":"和刘补阙秋园寓兴之什十首其九"}
{"author":"朱庆馀","content":"风物已萧飒，晚烟生霁容。斜分紫陌树，远隔翠微钟。宿客论文静，闲灯落烬重。无穷林下意，真得古人风。","dynasty":"唐代","title":"和刘补阙秋园寓兴之什十首其十"}
{"author":"朱庆馀","content":"星月相逢现此身，自然无迹又无尘。秋来若向金天会，便是青莲叶上人。","dynasty":"唐代","title":"逢山人"}
{"author":"朱庆馀","content":"省中官最美，无似水曹郎。前代佳名逊，当时重姓张。白须吟丽句，红叶吐朝阳。徒有归山意，君恩未可忘。","dynasty":"唐代","title":"贺张水部员外拜命"}
{"author":"朱庆馀","content":"王府登朝后，巴乡典郡新。江分入峡路，山见采鞭人。旧业孤城梦，生祠几处身。知君素清俭，料得却来贫。","dynasty":"唐代","title":"送璧州刘使君"}
{"author":"朱庆馀","content":"诗人中最屈，无与使君俦。白发虽求退，明时合见收。登山犹自健，纵酒可多愁。好是能骑马，相逢见鄂州。","dynasty":"唐代","title":"赠江夏卢使君"}
{"author":"朱庆馀","content":"远忆拜亲留不住，出门行计与谁同。程涂半是依船上，请谒多愁值雨中。堰水静连堤树绿，村桥时映野花红。回期须及来春事，莫便江边逐钓翁。","dynasty":"唐代","title":"送崔约下第归淮南觐省"}
{"author":"朱庆馀","content":"紫髯年少奉恩初，直阁将军尽不如。酒后引兵围百草，风前驻旆领边书。宅将公主同时赐，官与中郎共日除。大笑鲁儒年四十，腰间犹未识金鱼。","dynasty":"唐代","title":"羽林郎"}
{"author":"朱庆馀","content":"桑柘骈阗数亩间，门前五柳正堪攀。尊中美酒长须满，身外浮名总是闲。竹径有时风为扫，柴门无事日常关。于焉已是忘机地，何用将金别买山。","dynasty":"唐代","title":"归故园"}
{"author":"朱庆馀","content":"寻花不问春深浅，纵是残红也入诗。每个树边行一匝，谁家园里最多时。","dynasty":"唐代","title":"同友人看花"}
{"author":"朱庆馀","content":"忆昔两京官道上，可怜桃李昼阴垂。不知谁作巡花使，空记玄宗遣种时。","dynasty":"唐代","title":"种花"}
{"author":"朱庆馀","content":"芦苇声多雁满陂，湿云连野见山稀。遥知将吏相逢处，半是春城贺雪归。","dynasty":"唐代","title":"早发庐江涂中遇雪寄李侍御"}
{"author":"朱庆馀","content":"日日恐无云可望，不辞逐静望来频。共知亭下眠云远，解到上头能几人。","dynasty":"唐代","title":"登望云亭招友"}
{"author":"朱庆馀","content":"虫声已尽菊花干，共立松阴向晚寒。对酒看山俱惜去，不知斜月下栏干。","dynasty":"唐代","title":"刘补阙西亭晚宴"}
{"author":"朱庆馀","content":"科名再得年犹少，今日休官更觉贤。去国已辞趋府伴，向家还入渡江船。雪晴新雁斜行出，潮落残云远色鲜。在处若逢山水住，到时应不及秋前。","dynasty":"唐代","title":"送长安罗少府"}
{"author":"朱庆馀","content":"语低清貌似休粮，称著朱衣入草堂。销暑近来无别物，桂阴当午满绳床。","dynasty":"唐代","title":"林下招胡长官（一作寄招胡明府）"}
{"author":"朱庆馀","content":"杖屦相随任处便，不唯空寄上方眠。归时亦取湖边路，晚映枫林共上船。","dynasty":"唐代","title":"与真上人一二禅师题玢寺主院"}
{"author":"朱庆馀","content":"吟背春城出草迟，天晴紫阁赴僧期。山边树下行人少，一派新泉日午时。","dynasty":"唐代","title":"寻僧"}
{"author":"朱庆馀","content":"更无人吏在门前，不似居官似学仙。药气暗侵朝服上，花阴晚到簿书边。玉琴闲把看山坐，筒簟长铺与客眠。时见街中骑瘦马，低头只是为诗篇。","dynasty":"唐代","title":"题王丘长史宅"}
{"author":"朱庆馀","content":"唯爱图书兼古器，在官犹自未离贫。更闻县去青山近，称与诗人作主人。","dynasty":"唐代","title":"寄刘少府"}
{"author":"朱庆馀","content":"寻僧昨日尚相随，忽见绯幡意可知。题处旧诗休更读，买来新马忆曾骑。不应随分空营奠，终拟求人与立碑。每向宣阳里中过，遥闻哭临泪先垂。","dynasty":"唐代","title":"哭胡遇"}
{"author":"朱庆馀","content":"诗人甘寂寞，居处遍苍苔。后夜蟾光满，邻家树影来。岂知莲帐好，自爱草堂开。愿答相思意，援毫愧不才。","dynasty":"唐代","title":"自述"}
{"author":"朱庆馀","content":"故人同泛处，远色望中明。静见沙痕露，微思月魄生。周回馀雪在，浩渺暮云平。戏鸟随兰棹，空波荡石鲸。劫灰难问理，岛树偶知名。自省曾追赏，无如此日情。","dynasty":"唐代","title":"省试晦日与同志昆明池泛舟"}
{"author":"朱庆馀","content":"清貌凌寒玉，朝来拜拾遗。行承天子诏，去感主人知。剑佩分班日，风霜独立时。名高住不得，非与九霄期。","dynasty":"唐代","title":"送崔拾遗赴阙"}
{"author":"朱庆馀","content":"干上非无援，才多却累身。云霄未得路，江海作闲人。久别唯谋道，相逢不话贫。行藏一如此，可便老风尘。","dynasty":"唐代","title":"酬李处士见赠"}
{"author":"朱庆馀","content":"夏满随所适，江湖非系缘。卷经离峤寺，隔苇上秋船。水落无风夜，猿啼欲雨天。石门期独往，谢守有遗篇。","dynasty":"唐代","title":"送僧游温州"}
{"author":"朱庆馀","content":"清重可过知内制，从前礼绝外庭人。看花在处多随驾，召宴无时不及旬。马自赐来骑觉稳，诗缘得后意长新。应怜独在文场久，十有馀年浪过春。","dynasty":"唐代","title":"上翰林蒋防舍人"}
{"author":"朱庆馀","content":"记得早年曾拜识，便怜孤进赏文章。免令汩没惭时辈，与作声名彻举场。一自凤池承密旨，今因世路接馀光。云泥虽隔思长在，纵使无成也不忘。","dynasty":"唐代","title":"上翰林李舍人"}
{"author":"朱庆馀","content":"独在御楼南畔住，生涯还似旧时贫。全无竹可侵行径，一半花犹属别人。吟处不妨嫌鼓闹，眼前唯称与僧邻。近来渐觉青莎巷，车马过从已有尘。","dynasty":"唐代","title":"题章正字道正新居（孝标）"}
{"author":"朱庆馀","content":"从得高科名转盛，亦言归去满城知。发时谁不开筵送，到处人争与马骑。剑路红蕉明栈阁，巴村绿树荫神祠。乡中后辈游门馆，半是来求近日诗。","dynasty":"唐代","title":"送李馀及第归蜀"}
{"author":"朱庆馀","content":"萍岸新淘见碧霄，中流相去忽成遥。空馀孤屿来诗景，无复横槎碍柳条。红旆路幽山翠湿，锦帆风起浪花飘。共知浸润同雷泽，何虑川源有旱苗。","dynasty":"唐代","title":"送唐中丞开淘西湖夏日游泛因书示郡人"}
{"author":"朱庆馀","content":"古巷戟门谁旧宅，早曾闻说属官家。更无新燕来巢屋，唯有闲人去看花。空厩欲摧尘满枥，小池初涸草侵沙。荣华事歇皆如此，立马踟蹰到日斜。","dynasty":"唐代","title":"过旧宅（一作题王侯废宅）"}
{"author":"朱庆馀","content":"岂知鹦鹉洲边路，得见凤凰池上人。从此不同诸客礼，故乡西与郡城邻。","dynasty":"唐代","title":"鄂渚送白舍人赴杭州"}
{"author":"朱庆馀","content":"选居幽近御街东，易得诗人聚会同。白练鸟飞深竹里，朱弦琴在乱书中。亭开山色当高枕，楼静箫声落远风。何事宦涂犹寂寞，都缘清苦道难通。","dynasty":"唐代","title":"题崔驸马林亭"}
{"author":"朱庆馀","content":"永日微吟在竹前，骨清唯爱漱寒泉。门闲多有投文客，身病长无买药钱。岭寺听猿频独宿，湖亭避宴动经年。亲知尽怪疏荣禄，的是将心暗学禅。","dynasty":"唐代","title":"赠韩协律"}
{"author":"朱庆馀","content":"但望青山去，何山不是缘。寺幽堪讲律，月冷称当禅。水落无风夜，猿吟欲雨天。寻师若有路，终作缓归年。","dynasty":"唐代","title":"送僧游缙云"}
{"author":"朱庆馀","content":"自识来清瘦，寻常语论真。药成休伏火，符验不传人。独有年过鹤，曾无病到身。潜教问弟子，居处与谁邻。","dynasty":"唐代","title":"赠道者"}
{"author":"朱庆馀","content":"山色满公署，到来诗景饶。解衣临曲榭，隔竹见红蕉。清漏焚香夕，轻岚视事朝。静中看锁印，高处见迎潮。曳履庭芜近，当身树叶飘。傍城馀菊在，步入一仙瓢。","dynasty":"唐代","title":"杭州卢录事山亭"}
{"author":"朱庆馀","content":"独去何人见，林塘共寂寥。生缘闻磬早，觉路出尘遥。江雪沾新草，秦园发故条。心知禅定处，石室对芭蕉。","dynasty":"唐代","title":"送品上人入秦"}
{"author":"朱庆馀","content":"四面垂条密，浮阴入夏清。绿攒伤手刺，红堕断肠英。粉著蜂须腻，光凝蝶翅明。雨中看亦好，况复值初晴。","dynasty":"唐代","title":"题蔷薇花"}
{"author":"朱庆馀","content":"亭与溪相近，无时不有风。涧松生便黑，野藓看多红。雨足秋声后，山沈夜色中。主人能守静，略与客心同。","dynasty":"唐代","title":"题胡氏溪亭"}
{"author":"朱庆馀","content":"不知来远近，但见白峨峨。风雨驱寒玉，鱼龙迸上波。声长势未尽，晓去夕还过。要路横天堑，其如造化何。","dynasty":"唐代","title":"看涛"}
{"author":"朱庆馀","content":"亭午无公事，垂帘树色间。僧来茶灶动，吏去印床闲。傍竹行寻巷，当门立看山。吟诗老不倦，未省话官班。","dynasty":"唐代","title":"夏日题武功姚主簿"}
{"author":"黄遵宪","content":"寸寸山河寸寸金，侉离分裂力谁任。杜鹃再拜忧天泪，精卫无穷填海心。","dynasty":"清代","tags":"爱国，忧国忧民","title":"赠梁任父母同年/题梁任父同年"}
{"author":"黄遵宪","content":"寸寸山河寸寸金，侉离分裂力谁任，杜鹃再拜忧天泪，精卫无穷填海心。","dynasty":"清代","tags":"爱国，励志","title":"赠梁任父同年"}
{"author":"黄遵宪","content":"别肠转如轮，一刻既万周。眼见双轮驰，益增中心忧。古亦有山川，古亦有车舟。车舟载离别，行止犹自由。今日舟与车，并力生离愁。明知须臾景，不许稍绸缪。钟声一及时，顷刻不少留。虽有万钧柁，动如绕指柔。岂无打头风？亦不畏石尤。送者未及返，君在天尽头。望影倏不见，烟波杳悠悠。去矣一何速，归定留滞不？所愿君归时，快乘轻气球。朝寄平安语，暮寄相思字。驰书迅已极，云是君所寄。既非君手书，又无君默记。虽署花字名，知谁箝缗尾？寻常并坐语，未遽悉心事。况经三四译，岂能达人意！只有斑斑墨，颇似临行泪。门前两行树，离离到天际。中央亦有丝，有丝两头系。如何君寄书，断续不时至？每日百须臾，书到时有几？一息不相闻，使我容颜悴。安得如电光，一闪至君旁！开函喜动色，分明是君容。自君镜奁来，入妾怀袖中。临行剪中衣，是妾亲手缝。肥瘦妾自思，今昔得毋同？自别思见君，情如春酒浓。今日见君面，仍觉心忡忡。揽镜妾自照，颜色桃花红。开箧持赠君，如与君相逢。妾有钗插鬓，君有襟当胸。双悬可怜影，汝我长相从。虽则长相从，别恨终无穷。对面不解语，若隔山万重。自非梦来往，密意何由通！汝魂将何之？欲与君追随。飘然渡沧海，不畏风波危。昨夕入君室，举手搴君帷。披帷不见人，想君就枕迟。君魂倘寻我，会面亦难期。恐君魂来日，是妾不寐时。妾睡君或醒，君睡妾岂知。彼此不相闻，安怪常参差！举头见明月，明月方入扉。此时想君身，侵晓刚披衣。君在海之角，妾在天之涯。相去三万里，昼夜相背驰。眠起不同时，魂梦难相依。地长不能缩，翼短不能飞。只有恋君心，海枯终不移。海水深复深，难以量相思。","dynasty":"清代","tags":"别离","title":"今别离"}
{"author":"黄遵宪","content":"千声檐铁百淋铃，雨横风狂暂一停。正望鸡鸣天下白，又惊鹅击海东青。沉阴噎噎何多日，残月晖晖尚几星。斗室苍茫吾独立，万家酣睡几人醒？","dynasty":"清代","title":"夜起"}
{"author":"黄遵宪","content":"大块凿混沌，浑浑旋大圜；隶首不能算，知有几万年。羲轩造书契，今始岁五千；以我视后人，若居三代先。俗儒好尊古，日日故纸研；六经字所无，不敢入诗篇。古人弃糟粕，见之口流涎；沿习甘剽盗，妄造丛罪愆。黄土同抟人，今古何愚贤；即今忽已古，断自何代前？明窗敞流离，高炉蒸香烟；左陈端溪砚，右列薛涛笺；我手写我口，古岂能拘牵！即今流俗语，我若登简编；五千年后人，惊为古斓斑。","dynasty":"清代","title":"杂感·大块凿混沌"}
{"author":"黄遵宪","content":"郁郁山上松，呀呀林中乌。松有荫孙枝，乌非反哺雏。我生堕地时，太婆七十五。明年阿弟生，弟兄日争乳。太婆向母怀，伸手抱儿去。从此不离开，一日百摩抚。亲手裁绕罗，为儿制衣裳。糖霜和面雪，为儿作餦餭。发乱为梳头，脚腻为暖汤。东市买脂粉，靧面日生香。头上盘云髻，耳后明月珰。红裙绛罗襦，事事女儿妆。牙牙初学语，教诵《月光光》。一读一背诵，清如新炙簧。三岁甫学步，送儿上学堂。知儿故畏怯，戒师莫严庄。将出牵衣送，未归踦闾望。问讯日百回，赤足足奔忙。春秋多佳日，亲戚尽团聚。双手擎掌珠，百口百称誉。我家七十人，诸子爱渠祖。诸妇爱渠娘，诸孙爱渠父。因裙便惜带，将缣难比素。老人性偏爱，不顾人笑侮。邻里向我笑，老人爱不差。果然好相貌，艳艳如莲花。诸母背我骂，健犊行破车。上树不停脚，偷芋信手爬。昨日探鹊巢，一跌败两牙。噀血喷满壁，盘礴画龙蛇。兄妹昵我言，向婆乞金钱。真倾紫荷囊，滚地金铃圆。爷娘附我耳，幼婆要加餐。金盘脍鲤鱼，果为儿下咽。伯叔牵我手，心知不相干。故故摩儿顶，要图老人欢。儿年九岁时，阿爷报登科。剑儿大父傍，一语三摩挲。此儿生属猴，聪明较猴多。雏鸡比老鸡，异时知如何？我病又老耄，情知不坚牢。风吹儿不长，那见儿扶摇。待儿胜冠时，看儿能夺标。他年上我墓，相携著宫袍。前行张罗伞，后行鸣鼓箫。猪鸡与花果，一一分肩挑。爆竹响墓背，墓前纸钱烧。手捧紫泥封，云是夫人诰。子孙共罗拜，焚香向神告。儿今幸胜贵，颇如母所料。世言鬼无知，我定开口笑。大父回顾儿，此言儿熟记。一年记一年，儿齿加长矣。儿是孩提心，那知太婆事。但就儿所见，依稀记一二。太婆每出人，笼东拄一杖。后来杖挂壁，时见垂帷帐。夜夜携儿眠，呼娘搔背䖹。展转千挞腰，殷殷春雷响。佛前灯尚明，窗隙见月上。大父搴帘来，欢笑时鼓掌。琐屑及乡邻，讥诃到官长。每将野人语，眩作鬼魅状。太婆悄不应，便知婆欲睡。户枢徐徐关，移踵车轮曳。明朝阿娘来，奉匜为盥洗。欲饭爷捧盘，欲羹娘进匕。大父出迎医，覼缕讲脉理。咀嚼分尝药，斟酌共量水。自儿有知识，日日见此事。几年举场忙，几年绝域使。忽忽三十年，光阴迅弹指。今日来拜墓，儿既须满嘴。儿今年四十，大父七十九。所喜颇聪强，容颜类如旧。周山看松柏，不要携杖走。拜跪不须扶，未觉躬伛偻。挂珠碧霞犀，犹是母所授。绣补炫锦鸡，新自粤西购。一手搴颔髭，一手振袍袖。打鼓唱迎神，红毡齐泥首。上头艺红香，中间酌黄酒。青箬苞黍粽，紫丝络莲藕。大父在前跪，诸孙跪在后。森森排竹笋，依依伏杨柳。新妇外曾孙，是婆定昏媾。阿端年始冠，昨年已取妇。随兄擎腰扇，阿和亦十五。长樛次当孙，此皆我儿女。青青秀才衣，两弟名谁某。少者新簪花，捧觞前拜手。次第别后先，提抱集贱幼。一家尽偕来，只恨不见母。母在婆最怜，刻不离左右。今日母魂灵，得依太婆否？树静风不停，草长春不留。世人尽痴心，乞年拜北斗。百年那可求，所愿得中寿。谓儿报婆恩，此事难开口。求母如婆年，儿亦奉养久。儿今便有孙，不得母爱怜。爱怜尚不得，那论贤不贤。上羡大父福，下伤吾母年。吁嗟无母人，悠悠者苍天！","dynasty":"清代","title":"拜曾祖母李太夫人墓"}
{"author":"黄遵宪","content":"买梨莫买蜂咬梨，心中有病没人知。因为分梨故亲切，谁知亲切转伤离。催人出门鸡乱啼，送人离别水东西。挽水西流想无法，从今不养五更鸡。","dynasty":"清代","title":"山歌"}
{"author":"黄遵宪","content":"废君一月官书力，读我连篇新派诗。风雅不亡由善作，光丰之后益矜奇。文章巨蟹横行日，世变群龙见首时。手撷芙蓉策虯驷，出门惘惘更寻谁？","dynasty":"清代","title":"酬曾重伯编修"}
{"author":"黄遵宪","content":"星星世界遍诸天，不计三千与大千。倘亦乘槎中有客，回头望我地球圆。","dynasty":"清代","title":"海行杂感"}
{"author":"黄遵宪","content":"长风吹月过江来，照我华堂在手杯。莫管阴晴圆缺事，尽欢三万六千回。","dynasty":"清代","title":"夜饮"}
{"author":"黄遵宪","content":"竟卖卢龙塞，非徒弃一州。赵方谋六县，楚已会诸侯。地引相牙犬，邻还已夺牛。瓜分倘乘敝，更益后来尤。","dynasty":"清代","title":"马关纪事其四"}
{"author":"黄遵宪","content":"蕞尔句骊国，群知国必亡。本图防北狄，迁怒及西皇。患转深蝉雀，威终让虎狼。弟兄同御侮，莫更祸萧墙。","dynasty":"清代","title":"马关纪事其五"}
{"author":"黄遵宪","content":"扰扰悲生事，孤篷自往还。霞红眉欲笑，山绿鬓遥删。鱼底星辰睡，鸥边天地闲。号咷矶外水，莫更向人间。","dynasty":"清代","title":"晚渡江"}
{"author":"黄遵宪","content":"洒泪填东海，而今月一圆。江流仍此水，世界竟何年。横折山河影，谁攀阊阖天？增城高赤嵌，应照血痕殷。","dynasty":"清代","title":"五月十三夜江行望月"}
{"author":"黄遵宪","content":"一自珠崖弃，纷纷各效尤。瓜分惟客听，薪尽向予求。秦楚纵横日，幽燕十六州。未闻南北海，处处扼咽喉。","dynasty":"清代","title":"书愤其一"}
{"author":"黄遵宪","content":"岂欲亲豺虎，联交约近攻。如何盟白马，无故卖卢龙？一着棋全败，连环结不穷。四邻墙有耳，言早泄诸戎。","dynasty":"清代","title":"书愤其二"}
{"author":"黄遵宪","content":"扰扰无穷事，吁嗟景教行。乍闻袄庙火，已见德车旌。过重牵牛罚，横光啮犬争。挟强图一逞，莫问出师名。","dynasty":"清代","title":"书愤其三"}
{"author":"黄遵宪","content":"古有羁縻地，今称隃领州。竟闻秦失鹿，转使鲁无鸠。地动山移恐，天悬日坠尤。君看黑奴国，到此属何洲？","dynasty":"清代","title":"书愤其四"}
{"author":"黄遵宪","content":"弱肉供强食，人人虎口危。无边画瓯脱，有地尽华离。争问三分鼎，横张十字旗。波兰与天竺，后患更谁知？","dynasty":"清代","title":"书愤其五"}
{"author":"黄遵宪","content":"举鼎膑先绝，支离笑此身。穷途竟何世，馀事且诗人。技悔屠龙拙，时惊叹蜡新。剖胸倾执血，恐化大千尘。","dynasty":"清代","title":"支离"}
{"author":"黄遵宪","content":"汝亦惊弦者，来归过我庐。可能沧海外，代寄故人书？四面犹张网，孤飞未定居。匆匆还不暇，他莫问何如。","dynasty":"清代","title":"雁"}
{"author":"黄遵宪","content":"九载妖魔乱，先朝宝训垂。又逢年厄闰，复演卦重离。善禁刀能厌，神奸鼎共知。何三堪辅地，棼乱遂如丝。","dynasty":"清代","title":"天津纪乱十二首其一"}
{"author":"黄遵宪","content":"竟屈将军贵，焚香启阁迎。唪经龙滴泪，图怪鸟罗平。大礼分舆马，同仇赋甲兵。红巾随衣绣，携手便偕行。","dynasty":"清代","title":"天津纪乱十二首其二"}
{"author":"黄遵宪","content":"栈道烧先绝，军书阻不通。九天方设险，六国已环攻。雾暗军氛墨，波飞战血红。鹰瞵兼鹗视，高飏大旗风。","dynasty":"清代","title":"天津纪乱十二首其三"}
{"author":"黄遵宪","content":"一概拳挞碎，喧腾万口哗。噫风倾海市，笑电掉雷车。薪积袄神火，莲开地狱花。忍看灰炮毒，糜尽万虫沙。","dynasty":"清代","title":"天津纪乱十二首其四"}
{"author":"黄遵宪","content":"露布明光奏，翻夸土气扬。执戈童卫国，麾扇女勤王。赤手能擒虎，红头看烂羊。伤心骄愤诏，雪耻报先皇。","dynasty":"清代","title":"天津纪乱十二首其五"}
{"author":"黄遵宪","content":"广募楼罗历，夸强曳落河。摩云飞白燕，出地叫苍鹅。空手婆猴技，齐声天马歌。赤流呜咽水，犹逞剑横磨。","dynasty":"清代","title":"天津纪乱十二首其六"}
{"author":"黄遵宪","content":"二伯分藩地，诸胡互市场。虎牢同郑戍，鱼烂竟梁亡。仗剑空神博，霾轮又国殇。相州师一溃，从此隳边防。","dynasty":"清代","title":"天津纪乱十二首其七"}
{"author":"黄遵宪","content":"谁绘流民状，冤霜苦泣零。沙黄嗥饿犬，月黑尾流萤。倭坠抛家髻，郎当阁道铃。不徒标卖宅，遍地贴《零丁》。","dynasty":"清代","title":"天津纪乱十二首其八"}
{"author":"黄遵宪","content":"官作胡奴役，魔将鬼界围。惊雷从掌起，酣梦忽头飞。神变钉铜版，人难护铁衣。吞声说离乱，辛苦客逃归。","dynasty":"清代","title":"天津纪乱十二首其九"}
{"author":"黄遵宪","content":"谁信勤王檄，都成乌合徒。兵篦纷白劫，国髽哭朱儒。张脉当螳臂，空谭捋虎须。计穷惟矢死，一死岂偿辜。","dynasty":"清代","title":"天津纪乱十二首其十"}
{"author":"黄遵宪","content":"都统开牙治，威仪比汉官。共和成宙合，馀怒及师团。锦绣千人散，琅珰大吏冠。更留鞭血地，说付贼民看。","dynasty":"清代","title":"天津纪乱十二首其十一"}
{"author":"黄遵宪","content":"古有蚩尤雾，师君又水仙。未闻召金狄，几欲死苍天。照影神人镜，弹词瞽女弦。并归《妖乱志》，传述太平年。","dynasty":"清代","title":"天津纪乱十二首其十二"}
{"author":"黄遵宪","content":"王屋沈沈者，翻闻篝火鸣。潢池纷盗弄，枉矢竟流行。白棓天魔舞，丹书鬼卒名。人言十常侍，内应早连盟。","dynasty":"清代","title":"京乱补述六首其一"}
{"author":"黄遵宪","content":"一炬咸阳火，群飞京洛尘。自天来剑侠，无地立环人。囊射匈奴血，鞭麾小婢神。将军三十六，妖服尽黄巾。","dynasty":"清代","title":"京乱补述六首其二"}
{"author":"黄遵宪","content":"天竟生颓祸，人争唱《董逃》。空闻宣虎节，莫肯解牛刀。举国成狂病，群官作贼曹。驴王兼狗相，踊跃喜同袍。","dynasty":"清代","title":"京乱补述六首其三"}
{"author":"黄遵宪","content":"万国纷驰檄，传闻客馆攻。鱼枯将海涸，龙睡尚天聋。雷斗枪云黑，星飞弹雨红。不堪掘残冢，肆虐到神丛。","dynasty":"清代","title":"京乱补述六首其四"}
{"author":"黄遵宪","content":"亦有诛奸疏，泣陈王室尤。裂麻要帝诺，攀槛碎臣头。月晕蓬星见，山倾铁血流。终看胡骑入，抉眼在城楼。","dynasty":"清代","title":"京乱补述六首其五"}
{"author":"黄遵宪","content":"热铁飞轮下，城门牡早亡。手持忘玉玺，事误泣金床。弃甲逃神将，函头索贼王。虏尘重扰扰，又换八旗扬。","dynasty":"清代","title":"京乱补述六首其六"}
{"author":"黄遵宪","content":"六月中兴洗甲兵，金陵王气复升平。岂知困兽犹能斗，尚有群蛙乱跳鸣。一面意开逋寇网，三边不筑受降城。细民坚壁知何益，翘首同瞻大帅旌。","dynasty":"清代","title":"乙丑十一月避乱大埔三河虚四首其一"}
{"author":"黄遵宪","content":"《南风》不竞死声多，生不逢辰可若何！人尽流离呼伯叔，时方灾难又干戈。诸公竟以邻为壑，一夜喧呼贼渡河。闻说牙璋师四起，将军翻用老廉颇。","dynasty":"清代","title":"乙丑十一月避乱大埔三河虚四首其二"}
{"author":"黄遵宪","content":"星斗无光夜色寒，一军惊拥将登坛。争功土聚沙中语，遇敌师从壁上观。谁敢倚公为砥柱，可怜报国只心肝。东南一局全输却，当局翻成袖手看。","dynasty":"清代","title":"乙丑十一月避乱大埔三河虚四首其三"}
{"author":"黄遵宪","content":"七年创痛记分明，无数沙虫殉一城。逐鹿狂奔成铤走，伤禽心怯又弦惊。爷娘弟妹牵衣语，南北东西何处行？一叶小舟三十口，流离虎穴脱馀生。","dynasty":"清代","title":"乙丑十一月避乱大埔三河虚四首其四"}
{"author":"黄遵宪","content":"诸侯齐筑受降城，狂喜如雷堕地鸣。终累吾民非敌国，又从据乱转升平。黄天当立空题壁，赤子虽饥莫弄兵。天下终无白头贼，中原群盗漫纵横。","dynasty":"清代","title":"喜闻恪靖伯左公至官军收复嘉应贼尽灭其一"}
{"author":"黄遵宪","content":"恢恢天网四围张，群贼空营走且僵。举国望君如望岁，将军擒贼先擒王。十年窃号留馀孽，六百名城作战场。今日平南驰露布，在天灵爽慰先皇。","dynasty":"清代","title":"喜闻恪靖伯左公至官军收复嘉应贼尽灭其二"}
{"author":"黄遵宪","content":"湖光潋潋柳阴阴，又作堤连叉手吟。客与名山同惜别，人逢旧雨渐交深。何时葛令移家住？犹是菟裘养老心。自拣黄柑亲手种，他年看汝绿成林。","dynasty":"清代","title":"庚午六月重到丰湖志感"}
{"author":"黄遵宪","content":"神山左股割蓬莱，惘惘游仙梦一回。海水已乾田亦卖，主人久易我才来。楼梁燕子巢林去，对镜荷花向壁开。弹指须臾千载后，几人起灭好楼台！","dynasty":"清代","title":"游潘园感赋"}
{"author":"黄遵宪","content":"策策秋声木叶乾，百端萧瑟入心肝。颠风断渡铃能语，古月悬天镜独看。未到中年哀乐备，无多同调别离难。巡檐绕室行千遍，刚对孤灯又倚阑。","dynasty":"清代","title":"寓汕头旅馆感怀寄梁诗五"}
{"author":"黄遵宪","content":"片帆遥指凤凰城，屈指家山尚几程。以我风尘憔悴色，共君骨肉别离情。一灯缩缩栖鸦影，四垒萧萧战马声。回首六年离乱事，梦馀犹觉客心惊。","dynasty":"清代","title":"将至潮州又寄诗五"}
{"author":"黄遵宪","content":"深巷曾无车马喧，闭关我自枕书眠。平生放眼无馀子，与汝论交过十年。既觉梦都随雨去，半开花欲放春颠。隔墙红遍千株树，何日能来看木棉？","dynasty":"清代","title":"春夜怀萧兰谷光泰"}
{"author":"黄遵宪","content":"二十馀年付转车，自摩髀肉问何如。暂垂鹏翼扶摇势，一学蝇头世俗书。荡荡天门争欲上，茫茫人海岂难居。寻常米价无须问，要访奇才到狗屠。","dynasty":"清代","title":"将应廷试感怀"}
{"author":"黄遵宪","content":"出门杨柳万条春，送我临歧意未申。得失鸡虫何足道，文章牛斗可能神？无穷离合悲欢事，从此东西南北人。手版脚靴兼帕首，任风吹堕软红尘。","dynasty":"清代","title":"出门"}
{"author":"黄遵宪","content":"遥指天河问析津，茫茫巨浸浩无垠。华夷万国无分土，人鬼浮生共转轮。敌国同舟今日事，太仓稊米自家身。大鹏击水南风劲，忽地吹人落软尘。","dynasty":"清代","title":"由输舟抵天津作"}
{"author":"黄遵宪","content":"来牛去马看频频，独立苍茫此水滨。避面青山难见我，打头黄土信抟人。东西市舶无分界，南北藩封此要津。七十二沽秋色满，不堪吹鬓半胡尘。","dynasty":"清代","title":"水滨"}
{"author":"黄遵宪","content":"堤长已历八九折，析击犹闻四五更。凉风吹衣抱衾卧，残月在树啼乌声。东方欲明未明色，北斗三点两点星。腐儒饥寒苦相迫，驱车自唱行行行。","dynasty":"清代","title":"早行"}
{"author":"黄遵宪","content":"吹面风多冷意酣，潇潇寒雨滴重檐。宵来一醉长安市，竟夕相思大海南。遍插茱萸偏我少，无端萍梗为谁淹？故山岁岁登高去，蟹熟垆香酒压担。","dynasty":"清代","title":"重九日雨独游醉中作"}
{"author":"黄遵宪","content":"八荒无事息兵车，七叶讴吟洽里闾。岂谓浮云变苍狗，竟教明月蚀詹诸。骊山烽火成焦土，牛耳牲盘捧载书。秋草木兰驰道静，白龙微服记为鱼。","dynasty":"清代","title":"和钟西耘庶常德祥津门感怀诗其二"}
{"author":"黄遵宪","content":"狼㬻遗种等高车，万族相从到尾闾。魑魅入林逢不若，虾蟆吞月鉴方诸。昔闻靺鞨歌西乐，今见祛庐制左书。始受一廛濠镜地，有明师早漏多鱼。","dynasty":"清代","title":"和钟西耘庶常德祥津门感怀诗其四"}
{"author":"黄遵宪","content":"平生揽辔澄清志，足迹殊难出里闾。万一铅刀堪小试，可容韫匮便藏诸？觚棱魏阙宵来梦，简练阴符夜半书。一第区区何足道，频番绿木妄求鱼。","dynasty":"清代","title":"将应顺天试仍用前韵呈霭人樵野丈其一"}
{"author":"黄遵宪","content":"辙乱旗翻屡败车，行吟憔悴比三闾。未知吾舌犹存否？终望臣饥得食诸。辛苦低头就羁靮，功名借径寄诗书。若论稽古荣车服，久已临渊不羡鱼。","dynasty":"清代","title":"将应顺天试仍用前韵呈霭人樵野丈其二"}
{"author":"黄遵宪","content":"旁午军书议出车，沿边鹅鹳列为闾。眼看虎落环瓯脱，心冀燕仇雪望诸。四海同袍征士气，频年赠策故人书。荷戈亦是男儿事，何必河鲂始食鱼。","dynasty":"清代","title":"将应顺天试仍用前韵呈霭人樵野丈其三"}
{"author":"黄遵宪","content":"齐东燕北走舟车，三载南云望倚闾。宦学无成便归去，父兄有命敢行诸。伤禽恶听连环弹，老蠢愁翻旧校书。碧海制鲸公手笔，倘分勺水活枯鱼。","dynasty":"清代","title":"将应顺天试仍用前韵呈霭人樵野丈其四"}
{"author":"黄遵宪","content":"马首欲东王事亟，乘辕改北故人归。别君泥醉杯中酒，独我愁看身上衣。万绪一时齐扰扰，三年同客更依依。平安寄语吾家去，为道腰支近稍肥。","dynasty":"清代","title":"别张简唐思敬并示陈縡尚元焯其一"}
{"author":"黄遵宪","content":"平生四海论人物，早有张、陈在眼中。一举云霄希有鸟，频年尘土可怜虫。试思科第定何物，长此羁贫却恼公。归问白眉吾好友，可能追逐共云龙。","dynasty":"清代","title":"别张简唐思敬并示陈縡尚元焯其二"}
{"author":"黄遵宪","content":"浩浩天风快送迎，随槎万里赋东征。使星远曜临三岛，帝泽旁流遍九瀛。大鸟扶摇抟水上，神龙首尾挟舟行。冯夷歌舞山灵喜，一路传呼万岁声。","dynasty":"清代","title":"由上海启行至长崎其一"}
{"author":"黄遵宪","content":"满城旭影曜红旗，神武当年此肇基。竿木才平秦世乱，衣冠创见汉官仪。中原旧族流传远，四海同家聚会奇。此土此民成此国，有人尽日倚栏思。","dynasty":"清代","title":"由上海启行至长崎其二"}
{"author":"黄遵宪","content":"绕榭山花红欲然，林中结屋屋如船。人来蓬岛无宾主，境比桃源别洞天。近事披图谈斗虎，旧游濡笔纪飞鸢。登楼北望方多事，未许偷闲作散仙。","dynasty":"清代","title":"宫本鸭北以旧题长华园诗索和"}
{"author":"黄遵宪","content":"黑面猴王今已矣，尚馀石垒叠城濠。江山入眼花光媚，楼阁凌虚海气豪。横列东西青雀舫，旁通三百赤栏桥。昨宵茗宴今花会，多少都人载酒遨！","dynasty":"清代","title":"大阪"}
{"author":"黄遵宪","content":"铜琶高唱大江东，不许闲愁恼乃公。四海霸才能有几，今宵欢乐又偕同。狂呼酒盏看樊素，醉拭刀铓辨正宗。离别寻常休怅怨，男儿志本在飞蓬。","dynasty":"清代","title":"徐晋斋观察"}
{"author":"黄遵宪","content":"远泛银河附使舟，眼看沧海正横流。欲行六国连衡策，来作三山汗漫游。唐宋以前原旧好，弟兄之政况同仇。如何瓯脱区区地，竟有违言为小球。","dynasty":"清代","title":"奉命为美国三富兰西士果总领事留别日本诸君子其一"}
{"author":"黄遵宪","content":"占此江山亦足豪，凌虚楼阁五云高。人饶春气花多媚，山入波流地尚牢。六代风流馀蜡屐，百家磨炼惜名刀。廿年多少沧桑感，尽日凭栏首重搔。","dynasty":"清代","title":"奉命为美国三富兰西士果总领事留别日本诸君子其二"}
{"author":"黄遵宪","content":"海外偏留文字缘，新诗脱口每争传。草完明治维新史，吟到中华以外天。王母环来夸盛典，《吾妻镜》在访遗编。若图岁岁西湖集，四壁花容百散仙。","dynasty":"清代","title":"奉命为美国三富兰西士果总领事留别日本诸君子其三"}
{"author":"黄遵宪","content":"海水南旋连粤峤，斗星北望指京华。但烦青鸟常通讯，贪住蓬莱忘忆家。一日得闲便山水，十分难别是樱花。白银宫阙吾曾至，归与乡人信口夸。","dynasty":"清代","title":"奉命为美国三富兰西士果总领事留别日本诸君子其四"}
{"author":"黄遵宪","content":"沧溟此去浩无垠，回首江城意更亲。昔日同舟多敌国，而今四海总比邻。更行二万三千里，等是东西南北人。独有兴亚一腔血，为君户户染红轮。","dynasty":"清代","title":"奉命为美国三富兰西士果总领事留别日本诸君子其五"}
{"author":"黄遵宪","content":"下阻黄垆上九天，白云望断眼空悬。濛濛零雨又寒食，浩浩长流总逝川。万里游惟图一饱，三年泪忍到重泉。此身俯仰都惭愧，鞅掌犹言我独贤。","dynasty":"清代","title":"感怀"}
{"author":"黄遵宪","content":"旧游重到一凄然，电制光阴又四年。老辈渐闻歌《薤露》，沧波真易变桑田。出关符传行人玺，横海旌旗下濑船。今日荷戈边塞去，可堪雪窖复冰天。","dynasty":"清代","title":"归过日本志感"}
{"author":"黄遵宪","content":"秋风独上越王台，吊古伤今几霸才。表里山河故无恙，消遥天海此归来。沦波淼淼八千里，圆月匆匆一百回。自抚头颅看髀肉，侧身东望重徘徊。","dynasty":"清代","title":"到广州"}
{"author":"黄遵宪","content":"归帆正藉好风吹，却为看山误我期。急水渐趋江合处，奇峰横出路穷时。欲寻柯斧仙何处？久困津梁佛亦疲。返景入林人坐久，昏鸦何事独归迟？","dynasty":"清代","title":"游七星岩"}
{"author":"黄遵宪","content":"一行归雁影零丁，相倚双凫睡未醒。人语沈沈篷悄悄，沙光淡淡竹冥冥。近家乡梦心尤亟，拍枕涛声耳厌听。急趁天明催橹发，开门斜月带残星。","dynasty":"清代","title":"夜泊"}
{"author":"黄遵宪","content":"人人相见各开颜，载得春风入玉关。邻里关心问筐箧，儿童拍手唱刀环。且图傍岸牵舟住，竞说乘槎犯斗还。海外名山都看遍，杖藜还看故乡山。","dynasty":"清代","title":"远归"}
{"author":"黄遵宪","content":"欢迎海客远游归，各认容颜半是非。六合外从何处说，十年来渐故人稀。糟床争送墙头酒，针线愁牵身上衣。旧识新交遍天下，可如亲戚话依依。","dynasty":"清代","title":"乡人以余远归争来询问赋此志感"}
{"author":"黄遵宪","content":"相逢都怪鬓毛苍，今夕重依灯烛光。已去年华一弹指，无穷心事九回肠。云中蜃气楼台幻，海外龙堆道路长。身世茫茫何可说，呼儿炊饭熟黄梁。","dynasty":"清代","title":"今夕"}
{"author":"黄遵宪","content":"一灯团坐话依依，帘幕深藏未掩扉。小女挽髯争问事，阿娘不语又牵衣。日光定是举头近，海大何如两手围？欲展地球图指看，夜灯风幔落伊威。","dynasty":"清代","title":"小女"}
{"author":"黄遵宪","content":"墙外轻阴淡淡遮，床头有酒巷无车。将离复合风吹絮，乍暖还寒春养花。一醉瞢腾如梦里，此身飘泊又天涯。打窗山雨琅琅响，犹似波涛海上槎。","dynasty":"清代","title":"即事"}
{"author":"黄遵宪","content":"某水某山我故乡，今时今日好容光。频年花事春三月，独我蓬飘天一方。门外骊驹犹在道，堂前燕子稳栖梁。金盆月艳蒲萄缘，便拟狂飞千百觞。","dynasty":"清代","title":"春暮偶游归饮人境庐"}
{"author":"黄遵宪","content":"花开花落掩关卧，负汝春光奈汝何！天下事原如意少，眼中人渐后生多。声声暮雨萧萧曲，去去流光踏踏歌。今日今时有今我，茶烟禅榻病维摩。","dynasty":"清代","title":"遣闷"}
{"author":"黄遵宪","content":"几日春阴画不成，才过寒食又清明。霏霏红雨花初落，袅袅白波萍又生。栏外轻寒帘内暖，竹中微滴柳梢晴。浮云万变寻常事，一瞬光阴既娄更。","dynasty":"清代","title":"寒食"}
{"author":"黄遵宪","content":"湖海归来气未除，忧天热血几时摅？《千秋鉴》借《吾妻镜》，四壁图悬人境庐。改制世方尊白统，《罪言》我窃比《黄书》。频年风雨鸡鸣夕，洒泪挑灯自卷舒。","dynasty":"清代","title":"日本国志书成志感"}
{"author":"黄遵宪","content":"百年有几相逢日，一别重来十二年。海水萍踪仍此地，岁星荔实忽周天。长江浪击轰云炮，绝漠寒深大窖毡。公正南归吾北上，欲论近事恨无缘。","dynasty":"清代","title":"十月十九日至沪初随何大臣如璋使日本即于是日由上海东渡今十二年矣"}
{"author":"黄遵宪","content":"又指天河问析津，东西南北转蓬身。行行遂越三万里，碌碌仍随十九人。久客暂归增别苦，同舟虽敌亦情亲。龙旗猎猎张旃去，徒倚阑干独怆神。","dynasty":"清代","title":"自香港登舟感怀"}
{"author":"黄遵宪","content":"万灯悬耀夜光珠，绣缕黄金匝地铺。一柱通天铭武后，三山绝岛胜方壶。如闻广乐钧天奏，想见重华《盖地图》。五十余年功德盛，女娲以后世应无。","dynasty":"清代","title":"温则宫朝会"}
{"author":"黄遵宪","content":"人海茫茫着此身，苍凉独立一伤神。递增哀乐中年感，等是寻常行路人。万里封侯从骠骑，中兴名相画麒麟。虎头燕颔非吾事，何用眉头郁不申。","dynasty":"清代","title":"在伦敦写真志感"}
{"author":"黄遵宪","content":"廿年踪迹半天下，数尽新交总不如。四海几人真我友，万金一纸当家书。相期云汉高飞鹄，难忘江湖同队鱼。事事蹉跎落人后，可堪君尚逐前车。","dynasty":"清代","title":"得梁诗五画"}
{"author":"黄遵宪","content":"一别匆匆十六年，云龙会合更无缘。隔邻呼饮记同巷，积岁劳思吝一笺。无数波涛沧海外，何时谈话酒杯前？太章走遍东西极，天外瀛洲别有天。","dynasty":"清代","title":"忆胡晓岑"}
{"author":"黄遵宪","content":"古人材艺今俱有，却是今人古不如。十载勋名辅英簜，一家安乐寄华胥。头衔南岛蛮夷长，手笔西方象寄书。闻说狂歌敲铁板，大声往往骇龙鱼。","dynasty":"清代","title":"寄怀左子兴领事秉隆"}
{"author":"黄遵宪","content":"垂柳含春春意多，几分婀娜几婆婆？车声怒马尘黄曲，桥影横虹水绿波。并坐竞夸中妇艳，缓归争唱少年歌。黄鸡白日堂堂去，欲唤玲珑奈老阿！","dynasty":"清代","title":"春游词"}
{"author":"黄遵宪","content":"龙门竟比禹功高，亘古流沙变海潮。万国争推东道主，一河横跨两洲遥。破空椎凿地能缩，衔尾舟行天不骄。他日南溟疏辟后，大鹏击水足扶摇。","dynasty":"清代","title":"苏彝士河"}
{"author":"黄遵宪","content":"云敛天高暑渐清，沈沈鱼钥夜三更。侵衣雪色添秋冷，绕槛灯光混月明。大漠径从沙碛度，双轮徐碾海波平。忽思十五年前事，曾在蓬莱岛上行。","dynasty":"清代","title":"九月十一夜渡苏彝士河"}
{"author":"黄遵宪","content":"曾非吾土一登楼，四野风酣万里秋。烂烂斗星长北指，滔滔海水竟西流。昂头尚照秦时月，放眼犹疑禹画州。回首宣南苏禄墓，记闻诸国赋共球。","dynasty":"清代","title":"夜登近海楼"}
{"author":"黄遵宪","content":"眼前男女催人老，况是愁中与病中。相对灯青恍如梦，未须头白既成翁。添巢燕子双雏黑，插帽花枝半面红。不信旁人称岁暮，且忻生意暖融融。","dynasty":"清代","title":"眼前"}
{"author":"黄遵宪","content":"海色苍茫夜气微，一痕凉月入柴扉。独行对影时言笑，排日量腰较瘦肥。平地风波听受惯，频年哀乐事心违。笠檐蓑袂桄榔杖，何日东坡遂北归？","dynasty":"清代","title":"寓章园养疴"}
{"author":"黄遵宪","content":"频岁华胥睡味酣，又扶残醉到江南。更无旧雨谁堪语？欲访名山奈未谙。花尚含苞春过半，月刚留影夜初三。丁当檐铁君休问，抽得闲身且絮谭。","dynasty":"清代","title":"偕叶损轩大庄夜谈"}
{"author":"黄遵宪","content":"几日萧疏雨滴檐，送君一舫水新添。闰馀桐叶闲来数，去后桃花笑复拈。索和诗笺停玉版，判依文稿阁牙签。扶馀立国今何以，为我探询海外髯。","dynasty":"清代","title":"用写经齐体送叶损轩之申江"}
{"author":"黄遵宪","content":"袖里《魂南》一束诗，茫茫相对两情痴。看扬玉海尘千斛，喜剩青溪橹一枝。鹑首赐人天亦醉，龙泉伴我世谁知？死亡无日难相见，况又相逢便说离。","dynasty":"清代","title":"立秋日访易实甫顺鼎遂偕游秦淮和实甫作"}
{"author":"黄遵宪","content":"九州莽莽匆匆走，两鬓萧萧渐渐枯。欲访蓬莱难附鹤，暂攀杨柳可藏乌。笔留白石飞仙语，袖有青溪小妹图。犹是人间乾净土，莫将乐国当穷途。","dynasty":"清代","title":"又和实甫"}
{"author":"黄遵宪","content":"袅袅风波又此秋，青溪几曲映清流。疏篷剪烛人重话，短鬓簪花老渐羞。杯影惊心倾海水，角声催晚逼城楼。蒹葭别有凄凄恨，不向中央怨阻修。","dynasty":"清代","title":"九月初三夜招袁重黎柯巽庵梁节庵王晋卿诸君小饮和节庵韵"}
{"author":"黄遵宪","content":"飒飒秋风夜气深，照人寒月肯来临。矶头黄鹄重相见，海底鳗鱼未易寻。大地山河悲缺影，中年丝竹动欢心。横流何处安身好？从子商量抱膝吟。","dynasty":"清代","title":"上海喜晤陈伯严"}
{"author":"黄遵宪","content":"荡荡门开翼不飞，九天为正有天知。鸩媒绝我言何巧，猿臂封侯数本踦。缥缈三山信徐市，横纵六里听张仪。云中指点回车路，且任东风马耳吹。","dynasty":"清代","title":"和沈子培同年曾植"}
{"author":"黄遵宪","content":"玉宇扬尘海尽飞，丁宁无遣世人知。误移紫凤图难补，欲探青鸾足又踦。恶水叠经鬼罗刹，散仙犹诩汉官仪。《思归》《送远》天风曲，遥听红墙玉笛吹。","dynasty":"清代","title":"游仙词仍用沈乙庵韵"}
{"author":"黄遵宪","content":"诗笔韩黄万丈光，湘乡相国故堂堂。谁知东鲁传家学，竟异南丰一瓣香。上接孟荀驺论纵，旁通《骚》赋楚歌狂。沣兰沅芷无穷竟，况复哀时重自伤。","dynasty":"清代","title":"酬曾重伯编修其一"}
{"author":"黄遵宪","content":"弹指楼台现，飞来何处峰？为谁刘黎藋，遍地出芜蓉。方丈三神地，诸侯百里封。居然成重镇，高垒矗狼烽。","dynasty":"清代","title":"香港感怀十首"}
{"author":"黄遵宪","content":"岂欲珠崖弃，其如城下盟。帆樯通万国，壁垒遏三城。虎穴人雄据，鸿沟界末明。传闻哀痛诏，犹洒泪纵横。","dynasty":"清代","title":"香港感怀十首"}
{"author":"黄遵宪","content":"酋长虬髯客，豪商碧眼胡。金轮铭武后，宝塔礼耶稣。火树银花耀，毡衣绣缕铺。五丁开凿后，欲界亦仙都。","dynasty":"清代","title":"香港感怀十首"}
{"author":"黄遵宪","content":"盗喜逋逃薮，兵夸曳落河。官尊大呼药，客聚众娄罗。王面镌金宝，蛮腰跨革靴。斑阑衣服异，关吏莫谁何。","dynasty":"清代","title":"香港感怀十首"}
{"author":"黄遵宪","content":"沸地笙歌海，排山酒肉林。连环屯万室，尺土过千金。民气多羶行，夷言学鸟音。黄标千万积，翻讶屋沉沉。","dynasty":"清代","title":"香港感怀十首"}
{"author":"黄遵宪","content":"便积金如斗，能从聚窟消。蛮云迷宝譬，脂夜荡花妖。龙女争盘镜，鲛人斗织绡。珠帘春十里，难遣可怜宵。","dynasty":"清代","title":"香港感怀十首"}
{"author":"黄遵宪","content":"《博物》张华志，千间广厦开。摩挲铜狄在，怅望宝山回。大鸟如人立，长鲸跋浪来。官山还府海，人力信雄哉！","dynasty":"清代","title":"香港感怀十首"}
{"author":"黄遵宪","content":"流水游龙外，平波又画桡。佛犹夸国乐，奴亦挟天骄。御气毬千尺，驰风马百骁。街弹巡赤棒，独少市声嚣。","dynasty":"清代","title":"香港感怀十首"}
{"author":"黄遵宪","content":"指北黄龙饮，从西天马来。飞轮齐鼓浪，祝炮日鸣雷。中外通喉舌，纵横积货财。登高遥望海，大地故恢恢。","dynasty":"清代","title":"香港感怀十首"}
{"author":"黄遵宪","content":"遣使初求地，高皇全盛时。六州谁铸错？一恸失燕脂。凿空蚕丛辟，嘘云蜃气奇。山头风猎猎，犹自误龙旗。","dynasty":"清代","title":"香港感怀十首"}
{"author":"黄遵宪","content":"矶头黄鹄日东流，又此阑干又此秋。鼾睡他人同卧榻，婆娑老子自登楼。能言鹦鹉悲名士，折翼天鹏概督州。洒尽新亭楚囚泪，烟波风景总生愁。","dynasty":"清代","title":"上黄鹤楼"}
{"author":"黄遵宪","content":"巍峨雄关据上游，重湖八百望中收。当心忽压秦头日，画地难分禹迹州。从古荆蛮原小丑，即今砥柱孰中流。红髯碧眼知何意，挈镜来登最上头。","dynasty":"清代","title":"上岳阳楼"}
{"author":"黄遵宪","content":"寒林日薄井波平，人去犹闻太息声。楚庙欲呼天再问，湘流空吊水无情。儒生首出通时务，年少群惊压老成。百世为君犹洒泪，奇才何况并时生。","dynasty":"清代","title":"长沙吊买谊宅"}
{"author":"黄遵宪","content":"贯索星连熠熠光，穹庐天盖暮苍苍。秋风鼓吹妃呼豨，夜雨铃声劬秃当。《十七史》从何处说，百年债看后来偿。森森画戟重围柝，坐觉今宵漏较长。","dynasty":"清代","title":"纪事"}
{"author":"黄遵宪","content":"绛帕焚香读道书，屡烦促报讯何如。佛前影怖楼枝鸽，海外波惊涸辙鱼。此地可能容复壁？无人肯就问箯舆。玉关杨柳辽河月，却载春风到旧庐。","dynasty":"清代","title":"放归"}
{"author":"黄遵宪","content":"月黑霜凝点客衣，寥天雁影乍南飞。一池水问干何事，万里风劳远送归。测镜回看星贯索，解装待问石支机。旁人莫误三能望，遥指银潢望紫微。","dynasty":"清代","title":"九月朔日启程由上海归舟中作"}
{"author":"黄遵宪","content":"处处风波到日迟，病身憔悴尚能支。少眠易醒藏蕉梦，多难仍逢剪韭时。大海走鳗寻有迹，老翁失马卜难知。援琴欲鼓《拘幽操》，月在中天天四垂。","dynasty":"清代","title":"到家"}
{"author":"黄遵宪","content":"授受元辰纪上仪，帝尧训政典留贻。谁知高后垂帘事，又见成王负扆时。九鼎齐鸣惊雉雊，千金悬格购龙医。白头父老纷传说，上溯乾嘉泪欲垂。","dynasty":"清代","title":"感事其一"}
{"author":"黄遵宪","content":"上变飞腾赤白囊，两端首鼠疾奔忙。刚闻赤板连名奏，便召长枪第六郎。驰骑锁门谋大索，屯桥阻水伺非常。珠襦武帐诸臣侍，亟诏明晨幸未央。","dynasty":"清代","title":"感事其二"}
{"author":"黄遵宪","content":"推车弄顶看文康，变态真如傀儡场。五百控弦谋劫制，一丸进药失先尝。传书信口诃西母，改制称尊托素王。九死一生仍脱走，头颅声价重天亡。","dynasty":"清代","title":"感事其三"}
{"author":"黄遵宪","content":"对镜惭看薄薄胡，时妆孤负好头颅。青青不久星星出，间引毛锥学种须。","dynasty":"清代","title":"日本杂事诗其一三九"}
{"author":"黄遵宪","content":"他日是非谁管得，当前聚散亦飘蓬。茫茫海水摇天缘，说到归心谅总同。","dynasty":"清代","title":"送承伯纯厚吏部东归"}
{"author":"黄遵宪","content":"一家女儿做新娘，十家女儿看镜光。街头铜鼓声声打，打着中心只说郎。","dynasty":"清代","title":"山歌其六"}
{"author":"黄遵宪","content":"化外成都会，迁流或百年。土音晓鴂舌，火色杂鸢肩。马粪犹余臭，牛医亦值钱。奴星翻上座，舐鼎半成仙。","dynasty":"清代","title":"新嘉坡杂诗十二首其七"}
{"author":"黄遵宪","content":"蒹葭秋老卧江湖，有客敲门梦乍苏。海外瀛谈劳炙輠，电中天笑诧投壶。自循短发羞吹帽，相对新亭喜雨珠。太白孤云高两角，不知曾溍汉旌无？","dynasty":"清代","title":"久旱雨霁丘仲阏过访饮人境庐仲阏有诗兼慨近事依韵和之其二"}
{"author":"黄遵宪","content":"丹楼彩日画中看，初上鸾坡举步难。劳动九重前席问，绣衣门外立天官。","dynasty":"清代","title":"己亥杂诗其六十九"}
{"author":"黄遵宪","content":"朝曦看到夕阳斜，流水游龙斗宝车。宴罢红云歌绛雪，东皇第一爱樱花。","dynasty":"清代","title":"日本杂事诗其一二一"}
{"author":"黄遵宪","content":"丰碑巍巍土花碧，大书和平字深刻。此乡曾驻勤王师，下马来拜文信国。澄潭小渚风不波，奇卉美箭枝交柯。手携酒壶背钓蓑，彼是文山安乐窝。日气火气蒸湿暑，人声鬼声杂风雨。身倚穷墙立园土，此乃南冠囚絷处。少日里居殊安康，中年国难多抢攘。最公一生所践履，大都惶恐滩与零丁洋。红尘蔽天走胡骑，海水群飞无立地。飘流绝岛君若臣，行在朝衣频拭泪。自从辛苦贼中来，万死一生艰险备。今夕何夕梦稍安，此身却在和平里。想见淋漓落笔时，满腔揽辔澄清志。八千子弟方募兵，欲倚即墨复齐城。有田有成众一旅，天若祚宋期中兴。摩厓上刻浯溪颂，安知不署臣结名？崖山一哭舟尽覆，公竟囚车随北征。吁嗟乎，从古未闻纯是夷虏世，剪分鹑首天何醉？拨乱无闻平贼功，劫盟莫讲和戎利。丘生丘生吾与汝，坐视金瓯缺复碎。想公驰檄召勤王，对我父老愧欲死。公魂归天在柴市，今日邻军犹设祭。矧公画日亲笔书，字字风霜留正气。孤城隐隐烟雾遮，大江溅沫飞春沙。寒山片石月来照，中有光芒非公耶？","dynasty":"清代","title":"和平里行和丘仲阏"}
{"author":"黄遵宪","content":"家书琐屑写从头，身在茫茫一叶舟。纸尾只填某日发，计程难说到何州。","dynasty":"清代","title":"海行杂感其十一"}
{"author":"黄遵宪","content":"沐猴跳舞排猿女，吠犬唁声闹隼人。执盖膝行铃手引，一人独拜九天神。","dynasty":"清代","title":"日本杂事诗其八十六"}
{"author":"黄遵宪","content":"中原有旧族，迁徒名客人。过江入八闽，展转来海滨。俭啬唐魏风，盖犹三代民。就中妇女劳，尤见风俗纯。鸡鸣起汲水，日落犹负薪。盛妆始脂粉，常饰惟綦巾。汝我张黄家，颇亦家不贫。上溯及太母，劬劳无不亲。客民例操作，女子多苦辛。送汝转念汝，恨不男儿身。","dynasty":"清代","title":"送女弟其二"}
{"author":"黄遵宪","content":"狼慌遗种等高车，万族相从到尾间。魑魅入林逢不若，蛤蟆吞月鉴方诸。昔闻靺鞨歌西乐，今见佉卢制左书。始受—廛濠镜地，有明师早漏多鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"一刀截断大河横，省却图南六月程。海客欢呼土民怨，债台高筑与天平。","dynasty":"清代","title":"己亥杂诗其五十三"}
{"author":"黄遵宪","content":"白头老臣倚墙哭，颓髻斜簪夜惨绿。自嗟流荡作波臣，细诉兴亡溯天蹴。天孙传世到舜天，海上蜿蜒一脉延。弹丸虽号蕞尔国，问鼎犹传七百年。大明天子云端里，自天草诏飞黄纸。印绶遥从亦士颁，衣冠幸不珠崖弃。使星如月照九州，王号中山国小球。英簜双持龙虎节，绣衣直指凤麟洲。从此苞茅动人贡，艳说扶桑茧如瓮。酋豪入学还请经，天王赐袭仍归赗。尔时国势正称强，日本犹封异姓王。只戴上枝归一日，更无尺诏问东皇。黑面小猴投袂起，谓是区区应余畀。数典横徵贡百牢，兼弱忽然加一矢。鲸鲵横肆气吞舟，早见降幡出石头。大夫拔舍君含璧，昨日蛮王今楚囚。畏首畏尾身有几，笼鸟惟求宽一死。但乞头颅万里归，妄将口血群臣誓。归来割地献商于，索米仍输岁岁租。归化虽编归汉里，畏威终奉吓蛮书。一国从兹臣二主，两姑未觉难为妇。称臣称侄日为兄，依汉依天使如父。一旦维新时事异，二百馀藩齐改制。覆巢岂有完卵心，顾器略存投鼠忌。公堂才锡藩臣宴，锋车竟走降王传。刚闻守约比交邻，忽尔废藩夷九县。吁嗟君长槛车去，举族北辕谁控诉？鬼界明知不若人，虎性而今化为鼠。御沟一带水溶溶，流出花枝胡蝶红。尚有丹书珠殿挂，空将金印紫泥封。迎恩亭下蕉阴覆，相逢野老吞声哭。旌麾莫睹汉官仪，簪缨未改秦衣服。东川西川吊杜鹃，稠父宋父泣鸲鹆。兴灭曾无翼九宗，赐姓空存殷七族。几人脱险作逋逃，几次流离呼伯叔？北辰太远天不闻，东海虽枯国难复。毡裘大长来调处，空言无施究何补？只有琉球恤难民，年年上疏劳疆臣。","dynasty":"清代","title":"流求歌"}
{"author":"黄遵宪","content":"自携蜡屐自扶筇，偶亦偕行挈小童。积习未除官样俗，袖中藏得歙烟筒。","dynasty":"清代","title":"己亥杂诗其三"}
{"author":"黄遵宪","content":"八荒无事息兵车，七叶讴吟洽里闾。岂谓浮云变苍狗，竟教明月蚀詹诸。骊山烽火成焦土，牛耳牲盘捧载书。秋草木兰驰道静，白龙微服记为鱼。","dynasty":"清代","title":"和钟西耘庶常德祥津门感怀诗其二"}
{"author":"黄遵宪","content":"《十七史》从何处说，茫茫《六合》赋何愚。骑驴倒看云烟过，只好商量入画图。","dynasty":"清代","title":"为何翙高兵部藻翔题象山图其四"}
{"author":"黄遵宪","content":"鸾声阁道碾安车，元老相从话踦闾。未雨绸缪彻桑土，御冬旨蓄备桃诸。借筹幸辟同文馆，警鼓惊传奔命书。相戒鲂鱮休出入，吞声私泣过河鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"酋长虬髯客，豪商碧眼胡。金轮铭武后，宝塔礼耶稣。火树银花耀，毡衣绣缕铺。五丁开凿后，欲界亦仙都。","dynasty":"清代","title":"香港感怀十首"}
{"author":"黄遵宪","content":"玉墙旧国纪维新，万法随风倏转轮。杼轴虽空衣服粲，东人赢得似西人。","dynasty":"清代","title":"日本杂事诗其十二"}
{"author":"黄遵宪","content":"袖里《魂南》一束诗，茫茫相对两情痴。看扬玉海尘千斛，喜剩青溪橹一枝。鹑首赐人天亦醉，龙泉伴我世谁知？死亡无日难相见，况又相逢便说离。","dynasty":"清代","title":"立秋日访易实甫顺鼎遂偕游秦淮和实甫作"}
{"author":"黄遵宪","content":"野外团焦岭上田，世传三十子孙千。元时古墓明朝屋，上覆榕阴六百年。","dynasty":"清代","title":"己亥杂诗其二十六"}
{"author":"黄遵宪","content":"众人耳目外，重以甘言诱；浓绿茁芽茶，浅碧酿花酒。斜纹黑普罗，杂俎红毡竓，琐屑到钗钏，取足供媚妇。上谒士雕龙，下访市屠狗；墨床与侏张，相见辄握手。指此区区物，是某托转授；怀上花名册，出请纪谁某。“知君有姻族，知君有甥舅，赖君提挈力，吾党定举首。”丁宁复丁宁：“幸勿杂然否。”","dynasty":"清代","title":"纪事（八首选一）"}
{"author":"黄遵宪","content":"荡荡诸尊走百灵，荒唐古史过《山经》。海神长女生鸬羽，天祖初皇法脊令。","dynasty":"清代","title":"日本杂事诗其三"}
{"author":"黄遵宪","content":"我生托此国，举国重科第。记昔持墨卷，出应群儿试。梦谒文宣王，旁立朱衣吏。手指平头宪，云是汝名字。尔时意气盛，年少矜爪嘴。谓彼牛医儿，徒一唐名士。不如《党锢传》，人人主清议。汪汪千顷波，陋比涔蹄水。捧龟诟天呼，区区竟余畀。乌知当是时，东海波腾沸。攘夷复尊王，佥议以法治。立宪定公名，君民同一体。果遵此道行，日几大平世。我随使槎来，见此发深喟。呜呼专制国，今既四千岁。岂谓及余身，竟能见国会。以此名我名，苍苍果何意！人言廿世纪，无复容帝制。举世趋大同，度势有必至。怀刺久磨灭，惜哉吾老矣！日去不可追，河清究难俟。倘见德化成，愿缓须臾死。","dynasty":"清代","title":"病中纪梦述寄梁任父其二"}
{"author":"黄遵宪","content":"举鼎膑先绝，支离笑此身。穷途竟何世，馀事且诗人。技悔屠龙拙，时惊叹蜡新。剖胸倾执血，恐化大千尘。","dynasty":"清代","title":"支离"}
{"author":"黄遵宪","content":"《棠阴比事》费参稽，新律初颁法未齐。多少判官共吟味，按情难准佛兰西。","dynasty":"清代","title":"日本杂事诗其四十四"}
{"author":"黄遵宪","content":"四海复四海，九州更九州。既逾海西极，尚非天尽头。今之墨利坚，佛说牛贺洲。通商五十载，聚众千百俦。金椎南北道，铁耜东西畴。世族庾氏庾，专门辀人辀。吉莫制革履，蒙戎缝旃裘。下至洒削技，亦挟瓦墁售。人人辇金归，金山高瓯窭。初辟合众国，布告东诸侯。红黄黑白种，万族咸井收。无端画禹迹，不使隙地留。争食哄鸡虫，别味殊薰莸。横下逐客令，相率合力勠。丸泥封函关，划道分鸿沟。欲使越地舟，同歌箜国篌。公时秉英簜，御侮持干掫。逆阪善转丸，密室工藏彄。谓有百金产，当免南冠囚。凿山通蚕丛，筑台高环榴。拔帜已归汉，右袒翻为刘。岂图五丁力，竟招众楚咻。华言造蜚语，越调腾怨讴。我时居京都，逢人说因由。恨不后车从，参预前箸筹。逮公唱刀环，我复随轩輶。契阔六七载，烟波杳悠悠。忽然地轴翻，东海嗟横流。黄尘滚滚来，蔽天森戈矛。辽东十万家，血染红髑髅。何物掉尾鲸，公然与龙仇。中有枳首蛇，飞飞从鸧鹙。盲云杂怪雨，波寒风飕飕。鲂鱮戒出入，蛟螭互蟠蟉。公复探虎穴，径驱车前驺。丝辔闇无华，云旌惨垂旒。谓我识涂马，召我来咨诹。檄我千里船，揖我百尺楼。战旗卷风急，腊鼓催年遒。竦立诵玺书，未语鲠在喉。皇帝问东皇，两国非寇雠。元元一家子，所愿兵革休。侧闻哀痛诏，泪珠荧双眸。何期尺一书，按剑明珠投。和戎盟已定，辟港事方稠。我奉大府檄，寻约毋效尤。夜郎挟天骄，自比黑面猴。鸮音不革响，马逸难维娄。定议法六条，未审然与不。喜公告典属，语妙言无邮。公亦定载书，气夺藩之酋。颇如云从龙，上下相应求。平生蹑公后，学步随沈浮。超擢出骖乘，误犯凌斗牛。凡公所亲历，我亦穷追搜。古称绝域使，例比谭天邹。献环诩《盖地》，折棰夸防秋。《王会》徵《职贡》，使父亲怀柔。今日渡西海，受节先包羞。紫凤短褐倒，黄龙清酒酬。与公共此役，积岁丛百尤。艰难比天险，嗟怨惟鬼谋。一灯话畴昔，累夕言咿嚘。宪也初识公，同客齐之罘。哦诗商旧学，漉酒酣新篘。抵掌当世务，时时摩蒯缑。尔时会秦赵，重狱穷共兜。吁嗟海大鱼，已如鱼中钩。尚能跋巨浪，展翼摩天游。指东覆蟠木，图南包小球。环顾四海波，依然完金瓯。即当绘图时，今亦一星周。二老话升平，一室何清幽。入门竹数竿，翠覆云油油。登盘献橙橘，绕屋围松楸。茫茫大瀛海，寸地才一沤。门前水只尺，便通浮海舟。海水绿摇天，中函今古愁。公自翔丹凤，我行从白鸥。再阅二十年，重对话绸缪。","dynasty":"清代","title":"题樵野丈运甓齐话别图"}
{"author":"黄遵宪","content":"皇京一片变烟埃，二百年来第一回。荆棘铜驼心上泪，觚棱金爵劫余灰。螟蛉果蠃终谁抚，猿鹤沙虫总可哀。只望木兰仍出狩。銮舆无恙贼中来。","dynasty":"清代","title":"述闻其二"}
{"author":"黄遵宪","content":"谁绘流民状，冤霜苦泣零。沙黄嗥饿犬，月黑尾流萤。倭坠抛家髻，郎当阁道铃。不徒标卖宅，遍地贴《零丁》。","dynasty":"清代","title":"天津纪乱十二首其八"}
{"author":"黄遵宪","content":"群峰插云中，结屋峰头住。濛濛万云海，凭空无寸土。开窗起看云，迷茫若无睹。一云忽飞来，一云不肯去。一云幻作龙，盘旋绕层柱。关窗急遮拦，攒隙细如缕。须臾塞破屋，真气满庭户。解装张行囊，呼童共捞取。大风卷地来，团作黑烟聚。隐隐闻雷声，乍似婴儿怒。遥知百万家，已洒三尺雨。我方跂脚眠，梦骑赤龙舞。直倾天河水，远向并豫注。侧身起西望，梦堕云深处。","dynasty":"清代","title":"游箱根其二"}
{"author":"黄遵宪","content":"早潮晚汐打城门，玉漏声催铜鼓喧。百货均输成剧邑，五方风气异中原。舵舟舆轿山川险，帕首刀府帅尊。今古茫茫共谁语，越王台下正黄昏。","dynasty":"清代","title":"羊城感赋六首"}
{"author":"黄遵宪","content":"窅娘侧足跛行苦，楚国纤腰饿死多。说向妆台供媚妾，人人含笑看梨涡。","dynasty":"清代","title":"己亥杂诗其二十九"}
{"author":"黄遵宪","content":"汉家耀武功，累叶在西北。车书四万里，候尉三重译。物腐虫蠢生，月盈詹诸蚀。鼠盗忽窃发，犬戎敢相逼。惜哉臣年少，不及出报国。中兴六月师，群阴归殄灭。臣虎臣方叔，持节布威德。如何他人睡，犹鼾卧榻侧？白气十丈长，狼星影未匿。群狐舞天山，尊者阿古柏。公与秦、晋盟，隐若树一敌。王师昨出关，军容黑如墨。狺狺桀犬吠，尚迟有苗格。东南鬼侯来，昼伏夜伺隙。含沙射人影，鬼蜮不可测。虎威狐辄假，鸱视鼠每吓。今年问周鼎，明年索赵璧。恫疑与虚喝，悉索无不力。荡荡王道平，如行入荆棘。普天同王臣，咸愿修矛戟。荷戈当一兵，吾亦从杀贼。","dynasty":"清代","title":"述怀再呈霭人樵野丈其二"}
{"author":"黄遵宪","content":"举国无名川，一湖何滉瀁！环抱三百里，下窥五十丈。神武开辟来，亘古无消长。氿泉日穴出，洑流失归向。一碧湛空明，万象绝依傍。昂头只日月，两轮互摩荡。我来驾一舟，杳茫迷所往。谓是沧溟游，乘风破巨浪。何图众山顶，乃泛海荡荡。关东昔豪杰，割地争霸王。汤池据此险，漆城莫敢上。迩来司农官，又作填海想。凿脉乾此湖，可得千沃壤。纷纷校得失，尧桀我俱忘。且作烟波徒，容与打双桨。","dynasty":"清代","title":"游箱根其三"}
{"author":"黄遵宪","content":"几星十二遍周天，绕尽圆球剩半环。法界楼台米家画，总输三岛小神山。","dynasty":"清代","title":"己亥杂诗其四十四"}
{"author":"黄遵宪","content":"削木能飞诩鹊灵，备梯坚守习羊坽。不知尽是东来法，欲废儒书读墨经。","dynasty":"清代","title":"日本杂事诗其五十四"}
{"author":"黄遵宪","content":"濛濛隔水几行竹，暗暗笼烟并是梅。微影模糊声荦确，是谁携屐踏花来。","dynasty":"清代","title":"不忍池晚游诗其十一"}
{"author":"黄遵宪","content":"泼海旌旗爇血红，防秋诸将尽笼东。黄衫浅色靴刀备，年少翻能作鬼雄。","dynasty":"清代","title":"题黄佐廷赠尉遗像其一"}
{"author":"黄遵宪","content":"生是天骄死鬼雄，全欧震荡气犹龙。世间一切人平等，若算人皇只乃公。","dynasty":"清代","title":"己亥杂诗其五十五"}
{"author":"黄遵宪","content":"枣花泼过翠萍生，沫碎茶沉雪碗轻。矮室打头人对语，铜瓶雨过悄无声。","dynasty":"清代","title":"日本杂事诗其一二六"}
{"author":"黄遵宪","content":"万目眈眈大九州，神丛争博正探筹。何堪白刃张拳党，更扰黄花落地秋。石破真惊天压己，陆沈可有地埋尤？前番尚得安身处，莫说寒芜赤嵌愁。","dynasty":"清代","title":"感事又寄丘仲阏其一"}
{"author":"黄遵宪","content":"梧桐庭院凤凰枝，六尺湘帘踠地垂。长记绮窗相对语，二三更后夜凉时。","dynasty":"清代","title":"月夜"}
{"author":"黄遵宪","content":"下诏会宜母子离，初闻逐谏后苔儿。心肝谁奉藏衣诏？骨肉难徵对簿词。一网打馀高鸟尽，九泉曲处蛰龙知。恩牛怨李原无与，莫误忠奸读党碑。","dynasty":"清代","title":"感事其六"}
{"author":"黄遵宪","content":"宝塔高十层，巍峨天主堂。蹇人欲上天，引手能扶将。指挥十字架，闪闪碧眼光。土人手执棰，驱之如虎狼。苏州大都会，新辟通商场。蜃气嘘作楼，马鬣化为墙。行有女欧丝，条条出空桑。载我金钱去，百帆复千箱。我奉大府檄，奔走吴之江。一月三往来，往来趁夜航。彼酋领事官，时时从商量。喜则轩眉笑，怒或虬髯张。岂免斗唇舌，时复摅肝肠。世人别颜色，或白亦或黄。黑奴汝所知，汝曾至南荒。昔有女王国，曾封亲魏王。文身易断发，鳞介被冠裳。自我竖降幡，亦附强国强。汝弟捧地球，手指海中央。区区黑子大，胡为战则赢？汝母口诵经，佛国今何方？如何伏魔者，怒目无金刚？聪明汝胜母，书付汝参详。慎勿给人看，看则疑荒唐。","dynasty":"清代","title":"寄女其三"}
{"author":"黄遵宪","content":"九载妖魔乱，先朝宝训垂。又逢年厄闰，复演卦重离。善禁刀能厌，神奸鼎共知。何三堪辅地，棼乱遂如丝。","dynasty":"清代","title":"天津纪乱十二首其一"}
{"author":"黄遵宪","content":"丈夫四方志，胡乃死槛车？倘遂七生愿，祝君生支那。","dynasty":"清代","title":"近世爱国志士歌其八"}
{"author":"黄遵宪","content":"八荒无事息兵车，七叶讴吟洽里闾。岂谓浮云变苍狗，竟教明月蚀詹诸。骊山烽火成焦土，牛耳牲盘捧载书。秋草木兰驰道静，白龙微服记为鱼。","dynasty":"清代","title":"和钟西耘庶常德祥津门感怀诗其二"}
{"author":"黄遵宪","content":"娓娓清谈玉屑霏，仲宣体弱不胜衣。十年面壁精勤甚，多恐量腰减带围。","dynasty":"清代","title":"岁暮怀人诗其二十六"}
{"author":"黄遵宪","content":"大块凿混沌，浑浑旋大圜；隶首不能算，知有几万年。羲轩造书契，今始岁五千；以我视后人，若居三代先。俗儒好尊古，日日故纸研；六经字所无，不敢入诗篇。古人弃糟粕，见之口流涎；沿习甘剽盗，妄造丛罪愆。黄土同抟人，今古何愚贤；即今忽已古，断自何代前？明窗敞流离，高炉蒸香烟；左陈端溪砚，右列薛涛笺；我手写我口，古岂能拘牵！即今流俗语，我若登简编；五千年后人，惊为古斓斑。","dynasty":"清代","title":"杂感·大块凿混沌"}
{"author":"黄遵宪","content":"星星世界遍诸天，不计三千与大千。倘亦乘槎中有客，回头望我地球圆。","dynasty":"清代","title":"海行杂感"}
{"author":"黄遵宪","content":"山色湖光一例奇，莫将西子笑东施。即今隔海同明月，我亦高吟《三笠辞》。","dynasty":"清代","title":"不忍池晚游诗其十五"}
{"author":"黄遵宪","content":"百人同队试青衫，记得同歌宵雅三。上溯乾嘉数毛郑，瓣香应继著花庵。","dynasty":"清代","title":"岁暮怀人诗其二十"}
{"author":"黄遵宪","content":"无端碌碌随官去，仍是铿铿说教师。黄面瞿夷金指爪，可曾嫁毕女先医？","dynasty":"清代","title":"续怀人诗其十一"}
{"author":"黄遵宪","content":"木棉花落絮飞初，歌舞冈前夜雨余。阁道鸾声都寂寞，市搂蜃气亦空虚。骑羊漫诩仙人鹤，驱鳄难除海大鱼。独有十三行外柳，重重深护画搂居。","dynasty":"清代","title":"羊城感赋六首"}
{"author":"黄遵宪","content":"羯鼓冬冬舞折腰，银釭衔璧酒波摇。垆香袅处瓶花侧，不挂当时黑鞘刀。","dynasty":"清代","title":"不忍池晚游诗其六"}
{"author":"黄遵宪","content":"演说事未已，复辟纵观场。铁兜绣袮裆，左右各分行。宝象黄金络，白马紫丝缰。橐橐安步靴，林林耸肩枪。或带假面具，或手执长枪。金目戏方相，黑脸画鬼王。仿古十字军，赤旆风飘扬。齐唱爱国歌，曼声音绕梁。千头万头动，竞进如排墙。指点道旁人，请观吾党光。","dynasty":"清代","title":"纪事其五"}
{"author":"黄遵宪","content":"《南风》不竞死声多，生不逢辰可若何！人尽流离呼伯叔，时方灾难又干戈。诸公竟以邻为壑，一夜喧呼贼渡河。闻说牙璋师四起，将军翻用老廉颇。","dynasty":"清代","title":"乙丑十一月避乱大埔三河虚四首其二"}
{"author":"黄遵宪","content":"岛夷史读《吾妻镜》，清庙书传《我子篇》。写取君诗图我壁，自夸上下五千年。","dynasty":"清代","title":"岁暮怀人诗其七"}
{"author":"黄遵宪","content":"几年辛苦赋同袍，胆大于身气自豪。得失鸡虫何日了，笑中常备插靴刀。","dynasty":"清代","title":"续怀人诗其十二"}
{"author":"黄遵宪","content":"帕首靴刀走北门，竟从逋盗作忠臣。一腔热血兴亚会，认取当年蹈海人。","dynasty":"清代","title":"续怀人诗其二"}
{"author":"黄遵宪","content":"七十尚书出负戈，三闾憔悴怨湘波。抚琴欲鼓《拘幽操》，軏唱臣难唤奈何。","dynasty":"清代","title":"己亥杂诗其七十四"}
{"author":"黄遵宪","content":"百年有几相逢日，一别重来十二年。海水萍踪仍此地，岁星荔实忽周天。长江浪击轰云炮，绝漠寒深大窖毡。公正南归吾北上，欲论近事恨无缘。","dynasty":"清代","title":"十月十九日至沪初随何大臣如璋使日本即于是日由上海东渡今十二年矣"}
{"author":"黄遵宪","content":"会饮黄龙去，驮经白马来。国旗飏万舶，海市幻重台。宝藏诸天集，关门四扇开。红髯定何物，骄子复雄才。","dynasty":"清代","title":"新嘉坡杂诗十二首其十一"}
{"author":"黄遵宪","content":"十三行竹袖中收，宝扇家家爱聚头。藏得秋山平远画，鸦青纸认摺痕留。","dynasty":"清代","title":"日本杂事诗其一九三"}
{"author":"黄遵宪","content":"何物坚鱼字所无，侯鲭御馔各登厨。儒生习礼疑蚳酱，口到今人嗜亦殊。","dynasty":"清代","title":"日本杂事诗其一四九"}
{"author":"黄遵宪","content":"天吴紫凤颇文华，凭取花纹认世家。三百年来夸衣被，葵能卫足竟如花。","dynasty":"清代","title":"日本杂事诗其一三六"}
{"author":"黄遵宪","content":"负墙一病叟，吞声几欲哭。居此三四世，手执茅衣屋。作犬不守门，作猱不升木。坐令田荒芜，万事付手束。自官教我耕，暂学种蔬蔌。横纵济尽通，方整帛有幅。门前桑竹茶，坐我树阴绿。携儿哺鸡雏，反盎有馀粥。倘官遂设施，庶几一年蓄。何期麦尝新，不及今兹孰。炭船溯湘来，篙工偶托足。称官老陈米，意比凶年谷。长沙露行客，肩挑笑歌逐。城中诸娄罗，莫敢侵半菽。沈沈石墨缘，穷搜到地轴。家家易金归，乐祸天雨粟。人人他不知，只知小人腹。帝清爱下民，赖官锡民福。官胡弃民归？世亦嫌薄禄。江神夹海若，蹴我国日蹙。无人救饥溺，听我饱荼毒。社时操豚蹄，待向墓前祝。","dynasty":"清代","title":"寄题陈氏峥庐其二"}
{"author":"黄遵宪","content":"官作胡奴役，魔将鬼界围。惊雷从掌起，酣梦忽头飞。神变钉铜版，人难护铁衣。吞声说离乱，辛苦客逃归。","dynasty":"清代","title":"天津纪乱十二首其九"}
{"author":"黄遵宪","content":"不须攒剔亦玲珑，漆枕仇家手自工。翻出六朝金碧画，缥霞先著退光红。","dynasty":"清代","title":"日本杂事诗其一九一"}
{"author":"黄遵宪","content":"辙乱旗翻屡败车，行吟憔悴比三闾。未知吾舌犹存否？终望臣饥得食诸。辛苦低头就羁靮，功名借径寄诗书。若论稽古荣车服，久已临渊不羡鱼。","dynasty":"清代","title":"将应顺天试仍用前韵呈霭人樵野丈其二"}
{"author":"黄遵宪","content":"生鞭碎尽剩湖光，未落秋花半染霜。举目山河故无恙，惊心风雨既重阳。麻鞋衮衮趋天阙，华盖迟迟返帝乡。话到黄龙清酒约，唏嘘无语忍衔觞。","dynasty":"清代","title":"久旱雨霁丘仲阏过访饮人境庐仲阏有诗兼慨近事依韵和之其一"}
{"author":"黄遵宪","content":"玉箫声里锦屏舒，铁板敲停上舞初。阿母含辛儿忍泪，归来重对话芝居。","dynasty":"清代","title":"日本杂事诗其一五九"}
{"author":"黄遵宪","content":"一夫奋臂万人呼，欲废称臣等废奴。民贵遂忘皇帝贵，莫将让国比唐虞。","dynasty":"清代","title":"己亥杂诗其四十八"}
{"author":"黄遵宪","content":"七十尚书出负戈，三闾憔悴怨湘波。抚琴欲鼓《拘幽操》，軏唱臣难唤奈何。","dynasty":"清代","title":"己亥杂诗其七十四"}
{"author":"黄遵宪","content":"月黑霜凝点客衣，寥天雁影乍南飞。一池水问干何事，万里风劳远送归。测镜回看星贯索，解装待问石支机。旁人莫误三能望，遥指银潢望紫微。","dynasty":"清代","title":"九月朔日启程由上海归舟中作"}
{"author":"黄遵宪","content":"千门万户未分明，面面屏风白月生。数尺花茵尘不动，偶闻橐橐有靴声。","dynasty":"清代","title":"日本杂事诗其一四三"}
{"author":"黄遵宪","content":"废君一月官书力，读我连篇新派诗。风雅不亡由善作，光丰之后益矜奇。文章巨蟹横行日，世变群龙见首时。手撷芙蓉策虯驷，出门惘惘更寻谁？","dynasty":"清代","title":"酬曾重伯编修"}
{"author":"黄遵宪","content":"神山左股割蓬莱，惘惘游仙梦一回。海水已乾田亦卖，主人久易我才来。楼梁燕子巢林去，对镜荷花向壁开。弹指须臾千载后，几人起灭好楼台！","dynasty":"清代","title":"游潘园感赋"}
{"author":"黄遵宪","content":"自家家法自家妆，乡里传夸马粪王。花样时文笋尖脚，可容儿女再商量。","dynasty":"清代","title":"己亥续怀人诗其十六"}
{"author":"黄遵宪","content":"早潮晚汐打城门，玉漏声催铜鼓喧。百货均输成剧邑，五方风气异中原。舵舟舆轿山川险，帕首刀府帅尊。今古茫茫共谁语，越王台下正黄昏。","dynasty":"清代","title":"羊城感赋六首"}
{"author":"黄遵宪","content":"手挽三江尽北流，寇氛难洗越人羞。黄巢毒竟流天下，陶侃军难进石头。铤鹿偶然完首尾，烂羊多赖得公侯。欃枪扫尽红羊换，从此当朝息内忧。","dynasty":"清代","title":"羊城感赋六首"}
{"author":"黄遵宪","content":"际海边疆万里开，臣佗大长信奇才。平蛮看竖擎天柱，朝汉同登浴日台。南极星辰原北拱，东流海水竞西回。喁喁鹣鲽波涛阻，独有联翩天马来。","dynasty":"清代","title":"羊城感赋六首"}
{"author":"黄遵宪","content":"慷慨争挥壮士戈，洗兵竟欲挽天河。苦烦父老通邛笮，难禁奸民教尉佗。袄庙火焚氛更恶，鲛人珠尽泪犹多。纷纷和战都非策，聚铁虽坚奈错何！","dynasty":"清代","title":"羊城感赋六首"}
{"author":"黄遵宪","content":"战台祠庙岿然存，双阙嵯峨耸虎门。谁似伏波饶将略？犹闻蹈海报君恩。要荒又议珠崖弃，霸业弥思纛屋尊。最是凋零苏武节，无人海外赋《招魂》！","dynasty":"清代","title":"羊城感赋六首"}
{"author":"黄遵宪","content":"木棉花落絮飞初，歌舞冈前夜雨余。阁道鸾声都寂寞，市搂蜃气亦空虚。骑羊漫诩仙人鹤，驱鳄难除海大鱼。独有十三行外柳，重重深护画搂居。","dynasty":"清代","title":"羊城感赋六首"}
{"author":"黄遵宪","content":"雷动星驰入贡车，舌人环列护爻闾。但占风雨都来享，偶断苞茅便问诸。宅北曾分羲仲命，绥南远赐赵佗书。盟津八百争朝会，犹记征祥纪白鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"八成无事息兵车，七叶讴吟洽里闾。岂谓浮云变苍狗，竟教明月蚀詹诸。骊山烽火成焦土，牛耳牲盘捧载书。秋草木兰驰道静，白龙微服记为鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"六月中兴赋《出车》，金陵王气复充闾。华夷共主皆思服，尧舜如天尚病诸。荡寇重编归汉里，和戎难下绝秦书。只应文物开王会，珥笔曾夸太史鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"狼慌遗种等高车，万族相从到尾间。魑魅入林逢不若，蛤蟆吞月鉴方诸。昔闻靺鞨歌西乐，今见佉卢制左书。始受—廛濠镜地，有明师早漏多鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"执梃降王走传车，先擒月爱后东闾。难言赤狄初何种，终痛庭坚祀忽诸。两帝东西争战国，九州大小混方书。喁喁鹣鲽来无路，久已纵横海大鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"电掣重轮走水车，风行千里献比闾。移山未要嗤愚叟，捧土真能塞孟诸。黑齿雕题征鬼箓，赤文绿字诩天书。寻常弓矢疑堪用，闻道潮人驱鳄鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"鸾声阁道碾安车，元老相从话踦闾。未雨绸缪彻桑土，御冬旨蓄备桃诸。借筹幸辟同文馆，警鼓惊传奔命书。相戒鲂鱮休出入，吞声私泣过河鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"东西南北走舟车，虎穴惊看插邑闾。七万里戎来集此，五千年史未闻诸。考工述物搜奇字，鬼谷尊师发秘书。教训十年民力盛，倘排犀手射鲸鱼。","dynasty":"清代","title":"和钟西耘庶常德祥律门感怀诗"}
{"author":"黄遵宪","content":"遂有还家乐，跳梁贼尽平。举家开笑口，一棹出江城。儿女团圞坐，风波自在行。惊魂犹未定，夜半莫呼兵。","dynasty":"清代","title":"乱后归家其一"}
{"author":"黄遵宪","content":"即别潮州去，还从蓬辣归。累人行箧少，滞我客舟迟。颠倒归来梦，惊疑痛定思。便还无处所，已喜免流离。","dynasty":"清代","title":"乱后归家其二"}
{"author":"黄遵宪","content":"一炬成焦土，先人此敝庐。有家真壁立，无树可巢居。小妇啼开箧，群童喜荷锄。苔花经雨长，狼藉满家书。","dynasty":"清代","title":"乱后归家其三"}
{"author":"黄遵宪","content":"便免颠连苦，相依此一窝。窗虚添夜冷，屋漏得天多。豺虎中原气，蛟螭海上波。扫除勤一室，此志恐销磨。","dynasty":"清代","title":"乱后归家其四"}
{"author":"黄遵宪","content":"堕地添丁日，时平万户春。我生遂多事，臣壮不如人。离乱艰难际，穷愁现在身。摩挲腰下剑，龙性那能驯。","dynasty":"清代","title":"二十初度"}
{"author":"黄遵宪","content":"刚是花生日，春风蔼一庐。爱防牛折齿，惭咏《凤将雏》。急喜先求火，痴心到买书。长安传一纸，欢慰定何如！","dynasty":"清代","title":"长子履端生"}
{"author":"黄遵宪","content":"拜佛拈花后，居然见汝生。系丝谁健妇？争乳奈雏兄。觅果年来事，游山嫁毕情。一齐到心坎，杯酒醉还倾。","dynasty":"清代","title":"生女"}
{"author":"黄遵宪","content":"拍手引鸾凤，来从海上游。大鹏遇希有，两鸟忽相酬。金作同心结，刀期绕指柔。各平湖海气，商榷共登楼。","dynasty":"清代","title":"寄和周朗山"}
{"author":"黄遵宪","content":"万族求饶益，营营各一途。俗情日纷扰，吾道便愁孤。波静鱼依藻，枝高凤在梧。昨书言过我，翻又费招呼。","dynasty":"清代","title":"怀诗五"}
{"author":"黄遵宪","content":"春风吹庭树，树树若为秋。忽作通宵雨，来登近水楼。湿云攒岫出，叠浪拍天流。不识新波长，沙边有睡鸥。","dynasty":"清代","title":"人境庐杂诗其一"}
{"author":"黄遵宪","content":"门前几株树，树外一亭茅。唼絮鱼行水，衔雏鸟恋巢。月随瓜架漏，花入药栏交。难怪陶徵士，移居乐近郊。","dynasty":"清代","title":"人境庐杂诗其二"}
{"author":"黄遵宪","content":"亦有终焉志，其如绿鬓何！云闲犹作雨，水止亦生波。春暖先鸦起，湖宽让鲫多。门前亲种柳，生意未婆娑。","dynasty":"清代","title":"人境庐杂诗其三"}
{"author":"黄遵宪","content":"出屋梧桐长，都经手自栽。十年劳树木，百尺看成材。莽莽风云会，深深雨露培。最高枝上月，留待凤皇来。","dynasty":"清代","title":"人境庐杂诗其四"}
{"author":"黄遵宪","content":"紫滕花压架，开落到如今。旧雨伤黄土，残春怅绿阴。寻香犹惘惘，埋玉故深深。庭下交叉手，多余变旧心。","dynasty":"清代","title":"人境庐杂诗其五"}
{"author":"黄遵宪","content":"叶叶蕉相击，丛丛竹自鸣。萧萧传雨竟，摵摵误秋声。露湿寒蛩寂，枝摇暗鹊惊。幢幢灯影暗，独坐到微明。","dynasty":"清代","title":"人境庐杂诗其六"}
{"author":"黄遵宪","content":"初日照高楼，迟迟树影收。苔痕绿壁漫，花气到帘留。春软鸡同粥，风和鹊亦柔。书声墙外过，有弟住东头。","dynasty":"清代","title":"人境庐杂诗其七"}
{"author":"黄遵宪","content":"耐冷齐头客，鳏鱼不寐馀。知君长独坐，念我近何如？哀乐中年感，艰难远道书。杨梁诸子好，踪迹亦萧疏。","dynasty":"清代","title":"人境庐杂诗其八"}
{"author":"黄遵宪","content":"始识风尘苦，吾生第一回。斗星随北指，云气挟东来。走竟偕牛马，臣初出草莱。海天千万里，南望几徘徊。","dynasty":"清代","title":"武清道中作其一"}
{"author":"黄遵宪","content":"天到荒寒地，山犹懒刻镂。沙濛惟见日，树瘦尽如秋。长路漫漫苦，斜阳渺渺愁。岭南好时节，不为荔支留。","dynasty":"清代","title":"武清道中作其二"}
{"author":"黄遵宪","content":"绿树如云拥，门前百尺桐。吾家正溪北，有弟住墙东。尽室团圞乐，行人梦寐中。茫茫百端集，到此意何穷。","dynasty":"清代","title":"武清道中作其三"}
{"author":"黄遵宪","content":"唐魏风同俭，幽并气不豪。龙衣将瓦覆，牛矢压墙高。忧患家多口，荒凉地不毛。最怜罗马拜，中妇乞钱号。","dynasty":"清代","title":"武清道中作其四"}
{"author":"黄遵宪","content":"居者与行者，劳劳同一叹。天恩才咫尺，民气不衣冠。地况穷荒远，人兼琐尾残。临门图一幅，谁上九重看？","dynasty":"清代","title":"武清道中作其五"}
{"author":"黄遵宪","content":"慷慨悲歌士，相传燕赵多。我来仍失志，走问近如何。到处寻屠狗，初番见橐驼。龙泉腰下剑，一看一摩挲。","dynasty":"清代","title":"慷慨"}
{"author":"黄遵宪","content":"入梦江湖远，撑胸天地宽。长安人踏破，有客独居难。短榻鸣虫寂，孤灯落叶寒。不禁儿女语，琐屑写君看。","dynasty":"清代","title":"代柬寄诗五兰谷并问诸友其一"}
{"author":"黄遵宪","content":"万树秋风起，吾心吹不归。袖留孤刺在，书自百城围。大海容鸥住，高云看鸟飞。酒痕和泪渍，时一检青衣。","dynasty":"清代","title":"代柬寄诗五兰谷并问诸友其二"}
{"author":"黄遵宪","content":"亲健都奇福，芳兰各自花。云扶王父杖，酒暧冷官衙。巢燕长依母，凄乌又有家。上堂如照镜，莫叹鬓丝华。","dynasty":"清代","title":"代柬寄诗五兰谷并问诸友其三"}
{"author":"黄遵宪","content":"覆地桐阴绿，中为人境庐。刚柔分日课，兄弟各头居。草草常留饭，匆匆亦读书。近来仍过我，见我衮师无？","dynasty":"清代","title":"代柬寄诗五兰谷并问诸友其四"}
{"author":"黄遵宪","content":"国耻诚难雪，何仇到匹夫？既传通道檄，翻弃入关繻。事竟成狙击，危同捋虎须。阴谋图一逞，攘外计何愚！","dynasty":"清代","title":"大狱四首其一"}
{"author":"黄遵宪","content":"万里滇南道，空劳秉节臣。就令戎伐使，已累汉和亲。况坐王庭狱，惟诬化外人。在旁鹰眼睨，按剑更生嗔。","dynasty":"清代","title":"大狱四首其二"}
{"author":"黄遵宪","content":"洗血拚流血，鲸鱼海上横。人方投袂起，我始奉书行。重镇劳移节，群儿虑劫盟。怀柔数行诏，悔过复渝平。","dynasty":"清代","title":"大狱四首其三"}
{"author":"黄遵宪","content":"休唱攘夷论，东西共一家。疏防司里馆，谢罪使臣槎。讵我持英簜，容人击副车。万方今一概，莫自大中华。","dynasty":"清代","title":"大狱四首其四"}
{"author":"黄遵宪","content":"占得江山美，觚亭足胜游。高人欣对宇，老子许登楼。海气鳌头日，天风鹏背秋。他时回首望，认此作并州。","dynasty":"清代","title":"为佐野雪津常民题觚亭"}
{"author":"黄遵宪","content":"极天唯海水，水际忽云横。云气随风走，风声挟雨行。鹏垂天欲堕，龙吼海齐鸣。忽出风围外，沧波万里平。","dynasty":"清代","title":"舟中骤雨"}
{"author":"黄遵宪","content":"稳卧孤篷底，迷茫夜气微。使星正西向，零雨怅东归。灯影侵孤枕，波声荡四围。行藏无一是，万事付沾衣。","dynasty":"清代","title":"启庆舟中"}
{"author":"黄遵宪","content":"洒尽灯前泪，偏沾身上衣。呼天惟负负，恋母尚依依。吹树风何急，寻巢鸟独飞。殷勤看行箧，在日寄当归。","dynasty":"清代","title":"将至梧州志痛"}
{"author":"黄遵宪","content":"九曲潮江水，遥通海外天。客程馀百一，江路故回旋。犬亦乡音吠，鸥依岸影眠。舻声催欸乃，既有晓行船。","dynasty":"清代","title":"夜宿潮州城下"}
{"author":"黄遵宪","content":"郁郁松阴外，深深一闭关。暂游二万里，小住两三间。云懒随龙卧，风微任鸟还。墙头山自好，何必诩神山。","dynasty":"清代","title":"闭关"}
{"author":"黄遵宪","content":"借得南风便，无嫌上水船。千帆张鸟翼，一席尽鸥眠。树若迎人立，桅随倚枕偏。篙师相对语，今夕且神仙。","dynasty":"清代","title":"由潮州溯流而上驶风舟行甚疾"}
{"author":"黄遵宪","content":"碌碌成何事，有船吾欲东。百忧增况瘁，独坐屡书空。雾重城如漆，寒深火不红。昂头看黄鹄，高举挟天风。","dynasty":"清代","title":"重雾"}
{"author":"黄遵宪","content":"郁郁久居此，依依长傍人。梨花今夜雨，燕子隔年春。门掩官何冷，灯孤仆亦亲。车声震墙外，滚滚尽红尘。","dynasty":"清代","title":"郁郁"}
{"author":"黄遵宪","content":"流沙亘千里，绝塞比龙堆。飞准盘云去，明驼载水来。破荒三尺雨，出地一声雷。溽暑都销尽，当风殊快哉！","dynasty":"清代","title":"舟泊波塞是夕大雨盖六月不雨矣"}
{"author":"黄遵宪","content":"天到珠崖尽，波涛势欲奔。地犹中国海，人唤九边门。南北天难限，东西帝并尊。万山排戟险，嗟尔故雄藩。","dynasty":"清代","title":"新嘉坡杂诗十二首其一"}
{"author":"黄遵宪","content":"本为南道主，翻拜小诸侯。巧夺盟牛耳，横行看马头。黑甜奴善睡，黄教佛能柔。遂刬芒芒迹，难分禹画州。","dynasty":"清代","title":"新嘉坡杂诗十二首其二"}
{"author":"黄遵宪","content":"花离不成国，黔首尚遗黎。家蓄獠奴段，官尊鸭姓奚。神差来却要，天号改撑犁。益地图王母，诸蛮尽向西。","dynasty":"清代","title":"新嘉坡杂诗十二首其三"}
{"author":"黄遵宪","content":"王屋沈沈者，群官剑佩磨。开衙尊鸟了，检历籍娄罗。巢幕红鹰集，街弹白鹭多。独无关吏暴，来去莫谁何。","dynasty":"清代","title":"新嘉坡杂诗十二首其四"}
{"author":"黄遵宪","content":"裸国原狼种，初生赖豕嘘。吒吒通鸟语，袅袅学虫书。吉贝张官伞，千兰当佛庐。人奴甘十等，只愿饱朱儒。","dynasty":"清代","title":"新嘉坡杂诗十二首其五"}
{"author":"黄遵宪","content":"纣绝阴天所，黎鞬善眩人。偶题木居士，便拜竹王神。飞蛊民头落，迎猫鬼眼瞋。一经簪笔问，语怪总非真。","dynasty":"清代","title":"新嘉坡杂诗十二首其六"}
{"author":"黄遵宪","content":"化外成都会，迁流或百年。土音晓鴂舌，火色杂鸢肩。马粪犹余臭，牛医亦值钱。奴星翻上座，舐鼎半成仙。","dynasty":"清代","title":"新嘉坡杂诗十二首其七"}
{"author":"黄遵宪","content":"不着红蕖袜，先夸白足霜。平头拖宝靸，约指眩金钢。一扣能千万，单衫但裲裆。未须医带下，药在女儿箱。","dynasty":"清代","title":"新嘉坡杂诗十二首其八"}
{"author":"黄遵宪","content":"绝好留连地，留连味细尝。侧生饶荔子，偕老祝槟榔。红熟桃花饭，黄封椰酒浆。都缦都典尽，三日口留香。","dynasty":"清代","title":"新嘉坡杂诗十二首其九"}
{"author":"黄遵宪","content":"舍影摇红豆，墙阴覆绿蕉。问山名漆树，计斛蓄胡椒。黄熟寻香木，青曾探锡苗。豪农衣短后，遍野筑团焦。","dynasty":"清代","title":"新嘉坡杂诗十二首其十"}
{"author":"黄遵宪","content":"会饮黄龙去，驮经白马来。国旗飏万舶，海市幻重台。宝藏诸天集，关门四扇开。红髯定何物，骄子复雄才。","dynasty":"清代","title":"新嘉坡杂诗十二首其十一"}
{"author":"黄遵宪","content":"远拓东西极，论功纪十全。如何伸足地，不到尽头天？宝盖缝花网，金函护叶笺。当时图职贡，重检帝尧篇。","dynasty":"清代","title":"新嘉坡杂诗十二首其十二"}
{"author":"黄遵宪","content":"既遣和戎使，翻贻骄倨书。改书追玉玺，绝使复轺车。唇齿相关谊，干戈百战馀。所期捐细故，盟好复如初。","dynasty":"清代","title":"马关纪事其一"}
{"author":"黄遵宪","content":"卅载安危系，中兴郭子仪。屈迎回鹘马，羞引汉龙旗。正劳司宾馆，翻惊力士椎。存亡家国泪，凄绝病床时。","dynasty":"清代","title":"马关纪事其二"}
{"author":"黄遵宪","content":"括地难偿债，台高到极天。行筹无万数，纳币一千年。恃众忘峰虿，惊人看雀𪄟。伤心偿博进，十掷軏成鞬。","dynasty":"清代","title":"马关纪事其三"}
{"author":"彭子翔","content":"一点阳春小。傍妆台、梅梢粉嫩，桃花红透。合卺尊前人笑语，银烛两行红补。云正暖、流苏香兽。金屋阿娇元共贮，待玄霜、杵就方成偶。□□□，□□□。西园扑蝶春风早。看浮花、浪蕊飞尽，娟娟闺秀。柳带草蒲堪绾结，只绾同心未就。算今夜、心都同了。待阙鸳鸯情似海，锦衾温、说到鸡声晓。头白也，镇相守。","dynasty":"宋代","title":"贺新郎（童养合卺）"}
{"author":"彭子翔","content":"佛说波斯王此岁，衰颜羞见河流此首楞严。翁今丹脸发光浮。毗卢金色界，烂熳菊花秋。七个明朝方九日，年年税在今朝。八千秋老又从头。明朝无尽在，蝴蝶不须愁。","dynasty":"宋代","title":"临江仙（寿六十二）"}
{"author":"彭子翔","content":"萸房初荐，橙子新槎。菊松图下捧金荷。看翁将息，後生似、去年些。更眼前、稚子又多。鬓绿颜酡。对花醉、把花歌。熙宁安乐好行窝。佳辰虽异，翁此兴、不输他。更如何、欢喜也呵。","dynasty":"宋代","title":"声声慢·萸房初荐"}
{"author":"彭子翔","content":"停云望极。问秀溪何似，英溪风月。劫火灰飞，又见雕檐照寒碧。何事归来归去，似熙载、江南江北。还又向、殊乡初度。故乡人，却为客。是则。家咫尺。不是有、莼羹鲈鳓堪忆。从心时节。消得山阴几双屐。莫把放翁笑我，又似忆、平泉花石。篱菊老，梅枝亚，不归怎得。","dynasty":"宋代","title":"暗香·停云望极"}
{"author":"彭子翔","content":"莫养虎，饱则喜子饥则怒。莫养鹰，饥则附人饱飏去。鹰去但忘恩，虎怒将为冤。不如团饭养鸡狗，狗能吠盗鸡戒晓。世事反覆不可□，狗或反噬鸡乱啼。","dynasty":"宋代","title":"莫养虎"}
{"author":"彭子翔","content":"仙家春不老，谁说到、牡丹休。算蛮柳樊樱，怎生了得，白传风流。枝头。标梅实好，奈绿阴、庭户不禁愁。幸有琴中凤语，能通镜里鸾求。锵璆。杂佩下瀛洲。宝箑紫烟浮。望兰情红盼，三生曾识，一风如羞。绸缪。从今偕老，似柳郎、无负碧云秋。莫倚回文妙手，放教远觅封侯。昔柳毅为牧羊女传书，碧动杯酒，意即相属。后三娶崔氏，乃牧羊女化身也。","dynasty":"宋代","title":"木兰花慢（贺第二娶）"}
{"author":"彭子翔","content":"重阳来未。谁领黄花意。斟玉醑，歌金缕。云山笼瑞彩，风月熔清气。北山顶，寿星一点光无际。六十今朝是。甲子从头起。堂堂去，千千岁。是非华表鹤，深浅蓬莱水。翁不管，年年先共黄花醉。","dynasty":"宋代","title":"千秋岁（寿圆北山六十）"}
{"author":"彭子翔","content":"萸房初荐，橙子新搓。菊松图下捧金荷。看翁将息，后生似、去年些。更眼前、稚子又多。鬓绿颜酡。对花醉、把花歌。熙宁安乐好行窝。佳辰虽异，翁此兴、不输他。更如何、欢喜也呵。||","dynasty":"宋代","title":"声声慢（寿六十一）"}
{"author":"陈蜕","content":"梦里换春秋。","dynasty":"唐代","title":"句"}
{"author":"陈蜕","content":"少年几载住西湖，双桨芙蓉兴不孤。乐水未如苏白智，入林曾与阮嵇俱。笋香远透千竿竹，饭熟偏甘一味蔬。自落尘埃过五十，清游以外总模糊。","dynasty":"近代","title":"怀灵隐寺三首其一"}
{"author":"陈蜕","content":"前生疑是此山僧，一入山中涤万尘。岂为桃源能避世，更非勾漏可修真。林峦乍看如曾到，猿鸟无情亦与亲。太息当时轻作别，白头终隔似湘秦。","dynasty":"近代","title":"怀灵隐寺三首其二"}
{"author":"陈蜕","content":"寻僧访腊说东坡，壁上题诗未尽磨。远谪还能偕慧婢，行吟尚自感春婆。嗟余一失湖山趣，去日全从愁病过。浪说游踪遍海岳，西泠旧约总蹉跎。","dynasty":"近代","title":"怀灵隐寺三首其三"}
{"author":"陈蜕","content":"此乡谁与号温柔，一到情深便是愁。谁使微之托修道，可怜小杜苦求州。是真并蒂花无一，能了今生世有不。怨绿啼红因底事，白头还自说风流。","dynasty":"近代","title":"悟情"}
{"author":"陈蜕","content":"冰雪消融万木晞，商量正好典寒衣。天心不放花开早，土脉初添雨后肥。山客分兰蓑半掩，船娘乘渡桨双飞。莫愁一夜惊残梦，已隔重帘况细霏。","dynasty":"近代","title":"春雨"}
{"author":"张碧山","content":"燕语莺啼，和风迟日。郊外踏青，禁烟寒食。拜扫人家，这壁共那壁。悲喜交杂，哭的共笑的。坟前列子孙，冢上卧狐狸。几处荒坟，半全共半毁。几陌银钱，半灰共半泥。几个相知，半人共半鬼。　　【清江引】见了也泪淹衫袖湿，这的是傍州例。黄金少甚藏，白酒须当醉，浇奠杀九泉无半米。　　【碧玉箫】寒暑相催，日月率风疾。名利驱驰，车辄涌潮退。省可里着气力，休则管里耽是非。饱暖肚皮，留取元阳真气。将一伙儿鼓笛，选一答儿清闲地。　　【尾声】摆一个齐整欢筵会，做一段笑乐新杂剧。杂剧要旦末双全，筵席要水陆俱备。唱道趁着这美景良辰，请几个达时务英雄辈。劝你这知已的相识，知知不知在于你。","dynasty":"元代","title":"【双调】锦上花　春游"}
{"author":"刘著","content":"雪照山城玉指寒，一声羌管怨楼间。江南几度梅花发，人在天涯鬓已斑。星点点，月团团。倒流河汉入杯盘。翰林风月三千首，寄与吴姬忍泪看。","dynasty":"宋代","tags":"婉约，离别，思念","title":"鹧鸪天·雪照山城玉指寒"}
{"author":"刘著","content":"羽檄中原满，萍流四海间。少时过桂岭，壮岁出榆关。奇祸心如折，羁愁鬃巳斑。楚纍千万亿，知有几人还。","dynasty":"宋代","title":"出榆关"}
{"author":"刘著","content":"千里寒云卷朔风，当轩月午雁书空。烦君为报江南客，憔悴辽东更向东。","dynasty":"宋代","title":"闻雁"}
{"author":"刘著","content":"浮世浑如出岫云，南朝词客北朝臣。传邮扰扰无虚日，吏俗区区老却人。入眼青山看不厌，傍船白鹭自相亲。举杯更欲邀明月，暂向尧封作逸民。","dynasty":"宋代","title":"月夜泛舟"}
{"author":"刘著","content":"月满江楼午夜钟，多情多病一衰翁。行云不道无行雨，只恐相逢是梦中。","dynasty":"宋代","title":"病中寄楚卿"}
{"author":"刘著","content":"潦倒淮山客，金台五见秋。退飞嗟宋鷁，畏暑甚吴牛。问疾怜摩诘，分曹类子猷。自慙无补报，只合隐林丘。","dynasty":"宋代","title":"病中言怀呈韩给事"}
{"author":"刘著","content":"建溪玉饼号无双，双井为奴日铸降。忽听松风翻蟹眼，却疑春雪落寒江。","dynasty":"宋代","title":"伯坚惠新茶绿橘香味郁然便如一到江湖之上戏"}
{"author":"刘著","content":"黄苞犹带洞庭霜，翠袖传看绿叶香。何待封题三百颗，只今诗思满江乡。","dynasty":"宋代","title":"伯坚惠新茶绿橘香味郁然便如一到江湖之上戏"}
{"author":"刘著","content":"东晋风流属子猷，开元峭直让韩休。丝纶对掌惊三雋，尊酒更酬失四愁。古道阴阴槐树老，归鸿杳杳荻花秋。浩然诗思天涯远，月满江南小谢楼。","dynasty":"宋代","title":"次韵王子慎玉田道中一首兼呈韩公美阁老"}
{"author":"刘著","content":"福威看九落，笔削在麟经。中道亡三鉴，危时忆九龄。网罗无处避，鼙鼓不堪听。身远辽阳渡，心怀岗首亭。脱巾头半白，倾盖眼谁青。断雁西风急，潸然涕泗零。","dynasty":"宋代","title":"次韵彦高即事"}
{"author":"刘著","content":"平生漫浪老清晖，却埽丘园属少微。世乱伤心青眼旧，天涯流泪白云飞。羁愁只忆中山酒，贫病长悬子夏衣。泽畔行吟谁念我，祗应形影自相依。","dynasty":"宋代","title":"次韵彦高暮春书事"}
{"author":"刘著","content":"天秋鼓南风，雪海飘暮雪。三春犹冱寒，九夏那苦热。土圭测中气，尝闻先儒说。穷发多异宜，泥古诚亦拙。吴侯擅六艺，名宦端不屑。晚岁登泰山，蚤已探禹穴。千岁可坐致，不待数旬月，重阴畏坎陷，五阳欣夬决。君子方履霜，渠肯蹈覆辙。鸡豬与鱼蒜，幸可充朝餟。","dynasty":"宋代","title":"次韵彦高占雪"}
{"author":"刘著","content":"身隔辽东渡，心怀冀北群。会归苏属国，却忆范将军。风阵横秋雁，雷声吼夜蚊。方言莫相笑，唐梵本殊分。","dynasty":"宋代","title":"渡辽"}
{"author":"刘著","content":"天边北斗又回春，愁绝龙沙任酒醺。万里巫山归梦断，不知何处觅行云。","dynasty":"宋代","title":"闺情二绝"}
{"author":"刘著","content":"蕙帐金炉冷篆烟，故山春草几芊芊。只今唯有潇湘月，万里相随照不眠。","dynasty":"宋代","title":"闺情二绝"}
{"author":"刘著","content":"万折狂澜肯倒流，归心梦寐在东周。平生快意君知否，今日驱车过白沟。","dynasty":"宋代","title":"过白沟趁顺安"}
{"author":"刘著","content":"入座山光秀玉柯，岸巾绝景意如何。瘦来岂为寒松句，和寡还惊白雪歌。地近云烟来鹤驾，檐高星斗泻银河。悬知老子登临处，渺渺沧波月色多。","dynasty":"宋代","title":"寄题张浩然松雪楼"}
{"author":"刘著","content":"太平时世屡丰年，胜事空闻父老传。郭外桑麻如几顷，船头鱼蟹不论钱。","dynasty":"宋代","title":"顺安辞呈赵使君二首"}
{"author":"刘著","content":"六朝兴废渡河年，旧国归来更黯然。八月边城山未雪，芦花藉藉已漫天。","dynasty":"宋代","title":"顺安辞呈赵使君二首"}
{"author":"刘著","content":"十年羁旅鬓成丝，千里淮山信息稀。送尽长亭短亭客，且看庄舄几时归。","dynasty":"宋代","title":"送客亭"}
{"author":"刘著","content":"一径埋云草树荒，石麟苍藓卧田桑。汉家陵阙今何在，洛山嵩山满夕阳。","dynasty":"宋代","title":"题御城寺壁"}
{"author":"刘著","content":"一枝绿萼冠群芳，潇洒犹疑楚岸傍。香骨瘦来冰蕋细，梦魂清处月波凉。赓酬便合成千首，醒醉宁须计百觞。横玉叫云吹不尽，只教今古洗离肠。","dynasty":"宋代","title":"文季侍郎得绿萼香梅子文待制有诗辄亦同赋"}
{"author":"刘著","content":"否泰由来在岁星，谁听叩角作商声。一朝汉魏成今古，百口燕秦隔死生。雉堞仅能逃病妇，雁书犹记作团兄。雪云埋尽辽西路，有酒如淮奈此情。","dynasty":"宋代","title":"再和彦高"}
{"author":"刘著","content":"九土将分裂，中原政扰攘。孰为真汉相，却忆假齐王。晋室迁神鼎，梁园作战场。可怜羁客梦，夜夜在家乡。","dynasty":"宋代","title":"枕上言怀"}
{"author":"刘著","content":"乱离南国忽经年，一线愁添未死前。心折灵台候云物，眼看东海变桑田。燕巢幕上终非计，雉畜樊中政可怜。安得绝云行九万，却骑鲸背上青天。","dynasty":"宋代","title":"至日"}
{"author":"牛殳","content":"何人劚得一片木，三尺春冰五音足。一弹决破真珠囊，迸落金盘声断续。飘飘飖飖寒丁丁，虫豸出蛰神鬼惊。秋鸿叫侣代云黑，猩猩夜啼蛮月明。潏潏汩汩声不定，胡雏学汉语未正。若似长安月蚀时，满城敲鼓声噒噒。青山飞起不压物，野水流来欲湿人。伤心忆得陈后主，春殿半酣细腰舞。黄莺百舌正相呼，玉树后庭花带雨。二妃哭处山重重，二妃没后云溶溶。夜深霜露锁空庙，零落一丛斑竹风。金谷园中草初绿，石崇一弄思归曲。当时二十四友人，手把金杯听不足。又似贾客蜀道间，千铎万磬鸣空山。未若此调呦呦兮啁啁，嘈嘈兮啾啾。引之于山，兽不能走。吹之于水，鱼不能游。方知此艺不可有，人间万事凭双手。若何为我再三弹，送却花前一尊酒。","dynasty":"唐代","tags":"音乐","title":"琵琶行"}
{"author":"牛殳","content":"乐中何乐偏堪赏，无过夜深听方响。缓击急击曲未终，暴雨飘飘生坐上。铿铿铛铛寒重重，盘涡蹙派鸣蛟龙。高楼漏滴金壶水，碎电打著山寺钟。又似公卿入朝去，环珮鸣玉长街路。忽然碎打入破声，石崇推倒珊瑚树。长短参差十六片，敲击宫商无不遍。此乐不教外人闻，寻常只向堂前宴。","dynasty":"唐代","title":"方响歌"}
{"author":"牛殳","content":"何人斸得一片木，三尺春冰五音足。一弹决破真珠囊，迸落金盘声断续。飘飘飖飖寒丁丁，虫豸出蛰神鬼惊。秋鸿叫侣代云黑，猩猩夜啼蛮月明。潏潏汩汩声不定，胡雏学汉语未正。若似长安月蚀时，满城敲鼓声噒噒。青山飞起不压物，野水流来欲湿人。伤心忆得陈后主，春殿半酣细腰舞。黄莺百舌正相呼，玉树后庭花带雨。二妃哭处山重重，二妃没后云溶溶。夜深霜露锁空庙，零落一丛斑竹风。金谷园中草初绿，石崇一弄思归曲。当时二十四友人，手把金杯听不足。又似贾客蜀道间，千铎万磬鸣空山。未若此调呦呦兮啁啁，嘈嘈兮啾啾。引之于山，兽不能走。吹之于水，鱼不能游。方知此艺不可有，人间万事凭双手。若何为我再三弹，送却花前一尊酒。","dynasty":"唐代","title":"琵琶行"}
{"author":"马戴","content":"灞原风雨定，晚见雁行频。落叶他乡树，寒灯独夜人。空园白露滴，孤壁野僧邻。寄卧郊扉久，何年致此身。","dynasty":"唐代","tags":"唐诗三百首，秋天，孤独，怀才不遇","title":"灞上秋居"}
{"author":"马戴","content":"金带连环束战袍，马头冲雪度临洮。卷旗夜劫单于帐，乱斫胡兵缺宝刀。","dynasty":"唐代","tags":"边塞，战争","title":"出塞词"}
{"author":"马戴","content":"孤云与归鸟，千里片时间。念我何留滞，辞家久未还。微阳下乔木，远烧入秋山。临水不敢照，恐惊平昔颜！","dynasty":"唐代","tags":"孤独，思乡","title":"落日怅望"}
{"author":"马戴","content":"露气寒光集，微阳下楚丘。猿啼洞庭树，人在木兰舟。广泽生明月，苍山夹乱流。云中君不见，竟夕自悲秋。","dynasty":"唐代","tags":"唐诗三百首，写景，怀古","title":"楚江怀古三首·其一"}
{"author":"马戴","content":"露气寒光集，微阳下楚丘。猿啼洞庭树，人在木兰舟。广泽生明月，苍山夹乱流。云中君不降，竟夕自悲秋。惊鸟去无际，寒蛩鸣我傍。芦洲生早雾，兰隰下微霜。列宿分穷野，空流注大荒。看山候明月，聊自整云装。野风吹蕙带，骤雨滴兰桡。屈宋魂冥寞，江山思寂寥。阴霓侵晚景，海树入回潮。欲折寒芳荐，明神讵可招。","dynasty":"唐代","tags":"写景，怀古，组诗","title":"楚江怀古三首"}
{"author":"马戴","content":"野人闲种树，树老野人前。居止白云内，渔樵沧海边。呼儿采山药，放犊饮溪泉。自著养生论，无烦忧暮年。","dynasty":"唐代","title":"过野叟居"}
{"author":"马戴","content":"聊凭危堞望，暗起异乡情。霜落蒹葭白，山昏雾露生。河滩胡雁下，戎垒汉鼙惊。独树残秋色，狂歌泪满缨。","dynasty":"唐代","tags":"思乡","title":"边城独望"}
{"author":"马戴","content":"万木秋霖后，孤山夕照馀。田园无岁计，寒近忆樵渔。亭树霜霰满，野塘凫鸟多。蕙兰不可折，楚老徒悲歌。","dynasty":"唐代","title":"秋思二首"}
{"author":"马戴","content":"忆昨送君葬，今看坟树高。寻思后期者，只是益生劳。","dynasty":"唐代","title":"过亡友墓"}
{"author":"马戴","content":"初日照杨柳，玉楼含翠阴。啼春独鸟思，望远佳人心。幽怨贮瑶瑟，韶光凝碧林。所思曾不见，芳草意空深。","dynasty":"唐代","title":"春思"}
{"author":"马戴","content":"丛居堂下幸君移，翠掩灯窗露叶垂。莫羡孤生在山者，无人看著拂云枝。","dynasty":"唐代","title":"高司马移竹"}
{"author":"马戴","content":"战回脱剑绾铜鱼，塞雁迎风避隼旟。欲识前时为郡政，校成上下考新书。","dynasty":"唐代","title":"赠前蔚州崔使君"}
{"author":"马戴","content":"路歧长不尽，客恨杳难通。芦荻晚汀雨，柳花南浦风。乱钟嘶马急，残日半帆红。却羡渔樵侣，闲歌落照中。","dynasty":"唐代","title":"客行"}
{"author":"马戴","content":"穷途别故人，京洛泣风尘。在世即应老，他乡又欲春。平生空志学，晚岁拙谋身。静话归休计，唯将海上亲。","dynasty":"唐代","title":"下第别郜扶"}
{"author":"马戴","content":"岁暮见华发，平生志半空。孤云不我弃，归隐与谁同。枉道紫宸谒，妨栽丹桂丛。何如随野鹿，栖止石岩中。","dynasty":"唐代","title":"长安寓居寄赠贾岛"}
{"author":"马戴","content":"黄河岸柳衰，城下渡流澌。年长从公懒，天寒入府迟。家山望几遍，魏阙赴何时。怀古心谁识，应多谒舜祠。","dynasty":"唐代","title":"冬日寄河中杨少尹"}
{"author":"马戴","content":"歧路今如此，还堪恸哭频。关中成久客，海上老诸亲。谷口田应废，乡山草又春。年年销壮志，空作献书人。","dynasty":"唐代","title":"长安书怀"}
{"author":"马戴","content":"夜木动寒色，洛阳城阙深。如何异乡思，更抱故人心。微月关山远，闲阶霜霰侵。谁知石门路，待与子同寻。","dynasty":"唐代","title":"洛中寒夜姚侍御宅怀贾岛"}
{"author":"马戴","content":"甫方春景好，念子缓归心。身方脱野服，冠未系朝簪。足恣于生赏，无虞外役侵。汀洲观鸟戏，向月和猿吟。税驾楚山广，扬帆湘水深。采奇搜石穴，怀胜即枫林。怅望极霞际，流情堕海阴。前期杳难问，叹息洒鸣琴。","dynasty":"唐代","title":"寄广州杨参军"}
{"author":"马戴","content":"君将海月佩，赠之光我行。见知言不浅，怀报意非轻。返照临歧思，中年未达情。河梁人送别，秋汉雁相鸣。衰柳摇边吹，寒云冒古城。西游还献赋，应许托平生。","dynasty":"唐代","title":"答太原从事杨员外送别"}
{"author":"马戴","content":"星斗半沉苍翠色，红霞远照海涛分。折松晓拂天坛雪，投简寒窥玉洞云。绝顶醮回人不见，深林磐度鸟应闻。未知谁与传金箓，独向仙祠拜老君。","dynasty":"唐代","title":"宿王屋天坛"}
{"author":"马戴","content":"同人家户杜，相见罢官时。野坐苔生石，荒居菊入篱。听蝉临水久，送鹤背山迟。未拟还城阙，溪僧别有期。休官不到阙，求静匪营他。种药唯愁晚，看云肯厌多？渚边逢鹭下，林表伴僧过。闲检仙方试，松花酒自和。","dynasty":"唐代","title":"赠户县尉李先辈二首"}
{"author":"马戴","content":"浅学常自鄙，谬承贤达知。才希汉主召，玉任楚人疑。年长惭漂泊，恩深惜别离。秋光独鸟过，暝色一蝉悲。鹤发生何速，龙门上苦迟。雕虫羞朗鉴，干禄贵明时。故国诚难返，青云致未期。空将感激泪，一自洒临岐。","dynasty":"唐代","title":"抒情留别并州从事"}
{"author":"马戴","content":"古树何人种，清阴减昔时。莓苔根半露，风雨节偏危。虫蠹心将穴，蝉催叶向衰。樵童不须翦，聊起邵公思。","dynasty":"唐代","title":"路旁树"}
{"author":"马戴","content":"路歧人不见，尚得记心中。月忆潇湘渚，春生兰杜丛。鸟啼花半落，人散爵方空。所赠诚难答，泠然一榻风。","dynasty":"唐代","title":"酬刑部姚郎中"}
{"author":"马戴","content":"默默抱离念，旷怀成怨歌。高台试延望，落照在寒波。此地芳草歇，旧山乔木多。悠然暮天际，但见鸟相过。","dynasty":"唐代","title":"晚眺有怀"}
{"author":"马戴","content":"塞上征兵久，淮南赋敛多。抱琴方此去，为县欲如何？潜岳积苍翠，皖溪生素波。真君松庙近，公退为谁过？","dynasty":"唐代","title":"过潜岳"}
{"author":"马戴","content":"荒堤杨柳烟，孤棹正悠然。萧寺通淮戍，芜城枕楚田。鱼盐桥上市，灯火雨中船。故老青葭岸，先知宓子贤。","dynasty":"唐代","title":"送淮阳县令"}
{"author":"马戴","content":"真人俄整舄，双鹤屡飞翔。恐入壶中住，须传肘后方。霓裳云气润，石径术苗香。一去何时见，仙家日月长。","dynasty":"唐代","title":"送王道士　[一作秦系诗]"}
{"author":"马戴","content":"带郭茅草诗兴饶，回看一曲倚危桥。门前山色能深浅，壁上湖光自动摇。闲花散落填书帙，戏鸟低飞碍柳条。向此隐来经几载，如今已是汉家朝。","dynasty":"唐代","title":"题章野人山居　[一作秦系诗]"}
{"author":"马戴","content":"真人俄整舄，双鹤屡飞翔。恐入壶中住，须传肘后方。霓裳云气润，石径朮苗香。一去何时见，仙家日月长。","dynasty":"唐代","title":"送王道士"}
{"author":"马戴","content":"洞庭秋色起，哀狖更难闻。身往海边郡，帆悬天际云。炎州罗翠鸟，瘴岭控蛮军。信息来非易，堪悲此路分。","dynasty":"唐代","title":"送从叔"}
{"author":"马戴","content":"斗酒故人同，长歌起北风。斜阳高垒闭，秋角暮山空。雁叫寒流上，萤飞薄雾中。坐来生白发，况复久从戎。","dynasty":"唐代","title":"汧上劝"}
{"author":"马戴","content":"惊鸟去无际，寒蛩鸣我傍。芦洲生早雾，兰隰下微霜。列宿分穷野，空流注大荒。看山候明月，聊自整云装。","dynasty":"唐代","title":"楚江怀古三首其二"}
{"author":"马戴","content":"野风吹蕙带，骤雨滴兰桡。屈宋魂冥寞，江山思寂寥。阴霓侵晚景，海树入回潮。欲折寒芳荐，明神讵可招。","dynasty":"唐代","title":"楚江怀古三首其三"}
{"author":"马戴","content":"广漠云凝惨，日斜飞霰生。烧山搜猛兽，伏道击回兵。风折旗竿曲，沙埋树杪平。黄云飞旦夕，偏奏苦寒声。","dynasty":"唐代","title":"塞下曲二首其二"}
{"author":"马戴","content":"我生求羽化，斋沐造仙居。葛蔓没丹井，石函盛道书。寒松多偃侧，灵洞遍清虚。一就泉西饮，云中采药蔬。","dynasty":"唐代","title":"谒仙观二首其一"}
{"author":"马戴","content":"山空蕙气香，乳管折云房。愿值壶中客，亲传肘后方。三更礼星斗，寸匕服丹霜。默坐树阴下，仙经横石床。","dynasty":"唐代","title":"谒仙观二首其二"}
{"author":"马戴","content":"休官不到阙，求静匪营他。种药唯愁晚，看云肯厌多。渚边逢鹭下，林表伴僧过。闲检仙方试，松花酒自和。","dynasty":"唐代","title":"赠鄠县尉李先辈二首其二"}
{"author":"马戴","content":"拟卜何山隐，高秋指岳阳。苇乾云梦色，橘熟洞庭香。疏雨残虹影，回云背鸟行。灵均如可问，一为哭清湘。","dynasty":"唐代","title":"送客南游"}
{"author":"马戴","content":"亭树霜霰满，野塘凫鸟多。蕙兰不可折，楚老徒悲歌。","dynasty":"唐代","title":"秋思二首其二"}
{"author":"马戴","content":"龛中破衲自持行，树下禅床坐一生。来往白云知岁久，满山猿鸟会经声。","dynasty":"唐代","title":"送僧二首其二"}
{"author":"马戴","content":"凝夜照离色，恐闻啼晚鸦。前年营雁塞，明月戍龙沙。曾与五陵子，休装孤剑花。","dynasty":"唐代","title":"离夜二首其二"}
{"author":"马戴","content":"火发龙山北，中宵易左贤。勒兵临汉水，惊雁散胡天。木落防河急，军孤受敌偏。犹闻汉皇怒，按剑待开边。","dynasty":"唐代","title":"相和歌辞其二关山曲"}
{"author":"马戴","content":"芜没丛台久，清漳废御沟。蝉鸣河外树，人在驿西楼。云烧天中赤，山当日落秋。近郊经战后，处处骨成丘。","dynasty":"唐代","title":"邯郸驿楼作"}
{"author":"马戴","content":"远归从此别，亲爱失天涯。去国频回首，方秋不在家。鸣蛩闻塞路，冷雁背龙沙。西次桑干曲，洲中见荻花。","dynasty":"唐代","title":"别家后次飞狐西即事"}
{"author":"马戴","content":"一室意何有，闲门为我开。炉香寒自灭，履雪饭初回。窗迥孤山入，灯残片月来。禅心方此地，不必访天台。","dynasty":"唐代","title":"题青龙寺镜公房"}
{"author":"马戴","content":"行行与君别，路在雁门西。秋色见边草，军声闻戍鼙。酣歌击宝剑，跃马上金堤。归去咸阳里，平生志不迷。","dynasty":"唐代","title":"留别定襄卢军事"}
{"author":"马戴","content":"羁游年复长，去日值秋残。草出函关白，云藏野渡寒。鸿多霜雪重，山广道途难。心事何人识，斗牛应数看。","dynasty":"唐代","title":"送杜秀才东游"}
{"author":"马戴","content":"有客南浮去，平生与我同。炎州结遥思，芳杜采应空。秦雁归侵月，湘猿戏褭枫。期君翼明代，未可恋山中。","dynasty":"唐代","title":"怀黄颇"}
{"author":"马戴","content":"斜日挂边树，萧萧独望间。阴云藏汉垒，飞火照胡山。陇首行人绝，河源夕鸟还。谁为立勋者，可惜宝刀闲。","dynasty":"唐代","title":"陇上独望"}
{"author":"马戴","content":"金门君待问，石室我思归。圣主尊黄屋，何人荐白衣。年来御沟柳，赠别雨霏霏。","dynasty":"唐代","title":"下第寄友人"}
{"author":"马戴","content":"南方春景好，念子缓归心。身方脱野服，冠未系朝簪。足恣平生赏，无虞外役侵。汀洲观鸟戏，向月和猿吟。税驾楚山广，扬帆湘水深。采奇搜石穴，怀胜即枫林。怅望极霞际，流情堕海阴。前朝杳难问，叹息洒鸣琴。","dynasty":"唐代","title":"寄广州杨参军"}
{"author":"马戴","content":"东征辽水迥，北近单于台。戎衣挂宝剑，玉箸衔金杯。红烛暗将灭，翠蛾终不开。凝夜照离色，恐闻啼晚鸦。前年营雁塞，明月戍龙沙。曾与五陵子，休装孤剑花。","dynasty":"唐代","title":"离夜二首"}
{"author":"马戴","content":"君将海月珮，赠之光我行。见知言不浅，怀报意非轻。反照临岐思，中年未达情。河梁人送别，秋汉雁相鸣。衰柳摇边吹，寒云冒古城。西游还献赋，应许托平生。","dynasty":"唐代","title":"答太原从军杨员外送别"}
{"author":"马戴","content":"又从连帅请，还作岭南行。穷海何时到，孤帆累月程。乱蝉吟暮色，哀狖落秋声。晚路潮波起，寒葭雾雨生。沙埋铜柱没，山簇瘴云平。念此别离苦，其如宗从情。","dynasty":"唐代","title":"送从叔重赴海南从事"}
{"author":"马戴","content":"出关寒色尽，云梦草生新。雁背岳阳雨，客行江上春。遥程随水阔，枉路倒帆频。夕照临孤馆，朝霞发广津。湖山潮半隔，郡壁岸斜邻。自此钟陵道，裁书有故人。","dynasty":"唐代","title":"送韩校书江西从事"}
{"author":"马戴","content":"婺女星边去，春生即有花。寒关云复雪，古渡草连沙。宿次吴江晚，行侵日徼斜。官传梅福政，县顾赤松家。烧起明山翠，潮回动海霞。清高宜阅此，莫叹近天涯。","dynasty":"唐代","title":"送顾少府之永康"}
{"author":"马戴","content":"自别丘中隐，频年哭路岐。辛勤今若是，少壮岂多时。露滴阴虫苦，秋声远客悲。晚营严鼓角，红叶拂旌旗。北阙虚延望，西林久见思。川流寒水急，云返故山迟。落照游人去，长空独鸟随。不堪风景隔，忠信寡相知。","dynasty":"唐代","title":"幽上留别令狐侍郎"}
{"author":"马戴","content":"树下孤石坐，草间微有霜。同人不同北，云鸟自南翔。迢递夜山色，清泠泉月光。西风耿离抱，江海遥相望。","dynasty":"唐代","title":"宿裴氏溪居怀厉玄先辈"}
{"author":"马戴","content":"殿中日相命，开尊话旧时。馀钟催鸟绝，积雪阻僧期。林静寒光远，天阴曙色迟。今夕复何夕，人谒去难追。","dynasty":"唐代","title":"集宿姚殿中宅期僧无可不至"}
{"author":"马戴","content":"寒雁过原急，渚边秋色深。烟霞向海岛，风雨宿园林。俱住明时愿，同怀故国心。未能先隐迹，聊此一相寻。","dynasty":"唐代","title":"宿贾岛原居（一作寻贾岛原东居）"}
{"author":"马戴","content":"云门秋却入，微径久无人。后夜中峰月，空林百衲身。寂寥寒磬尽，盥漱瀑泉新。履迹谁相见，松风扫石尘。","dynasty":"唐代","title":"赠别空公"}
{"author":"马戴","content":"俨若翠华举，登封图乍开。冕旒明主立，冠剑侍臣陪。迹类飞仙去，光同拜日来。粉痕疑检玉，黛色讶生苔。挂壁云将起，陵风仗若回。何年复东幸，鲁叟望悠哉。","dynasty":"唐代","title":"府试观开元皇帝东封图"}
{"author":"马戴","content":"伊予生好古，吊舜苍梧间。白日坐将没，游波凝不还。九疑云动影，旷野竹成班。雁集蒹葭渚，猿啼雾露山。南风吹早恨，瑶瑟怨长闲。元化谁能问，天门恨久关。","dynasty":"唐代","title":"湘川吊舜"}
{"author":"马戴","content":"寺隔海山遥，帆前落叶飘。断猿通楚塞，惊鹭出兰桡。星月浮波岛，烟萝渡石桥。钟声催野饭，秋色落寒潮。旧社人多老，闲房树半凋。空林容病士，岁晚待相招。","dynasty":"唐代","title":"送僧归闽中旧寺"}
{"author":"马戴","content":"坐想亲爱远，行嗟天地阔。积疹甘毁颜，沈忧更销骨。迢迢游子心，望望归云没。乔木非故里，高楼共明月。夜深秋风多，闻雁来天末。","dynasty":"唐代","title":"寄远"}
{"author":"马戴","content":"秦山曾共转，秦云自舒卷。古来争雄图，到此多不返。野狖穴孤坟，农人耕废苑。川长波又逝，日与岁俱晚。夜入咸阳中，悲吞不能饭。","dynasty":"唐代","title":"经咸阳北原"}
{"author":"马戴","content":"黄河岸柳衰，城下度流澌。年长从公懒，天寒入府迟。家山望几遍，魏阙赴何时。怀古心谁识，应多谒舜祠。","dynasty":"唐代","title":"冬日寄洛中杨少尹"}
{"author":"马戴","content":"落帆人更起，露草满汀洲。远狖啼荒峤，孤萤溺漫流。积阴开片月，爽气集高秋。去去胡为恋，搴芳时一游。","dynasty":"唐代","title":"浙江夜宿"}
{"author":"马戴","content":"挂锡中峰上，经行踏石梯。云房出定后，岳月在池西。峭壁残霞照，欹松积雪齐。年年著山屐，曾得到招提。","dynasty":"唐代","title":"寄西岳白石僧"}
{"author":"马戴","content":"中天白云散，集客郡斋时。陶性聊飞爵，看山忽罢棋。雪花凝始散，木叶脱无遗。静理良多暇，招邀惬所思。","dynasty":"唐代","title":"同州冬日陪吴常侍闲宴"}
{"author":"马戴","content":"为客自堪悲，风尘日满衣。承明无计入，旧隐但怀归。雪积孤城暗，灯残晓角微。相逢喜同宿，此地故人稀。","dynasty":"唐代","title":"答鄜畤友人同宿见示"}
{"author":"马戴","content":"虚室焚香久，禅心悟几生。滤泉侵月起，扫径避虫行。树隔前朝在，苔滋废渚平。我来风雨夜，像设一灯明。","dynasty":"唐代","title":"题僧禅院（一作题兴善寺英律师院）"}
{"author":"马戴","content":"心偶羡明代，学诗观国风。自从来阙下，未胜在山中。丹桂日应老，白云居久空。谁能谢时去，聊与此生同。","dynasty":"唐代","title":"怀故山寄贾岛"}
{"author":"马戴","content":"何事淮南将，功高业未成。风涛辞海郡，雷雨镇山营。度碛黄云起，防秋白发生。密机曾制敌，忧国更论兵。塞色侵旗动，寒光锁甲明。自怜心有作，独立望专征。","dynasty":"唐代","title":"赠淮南将"}
{"author":"马戴","content":"扫君园林地，泽我清凉襟。高鸟云路晚，孤蝉杨柳深。风微汉宫漏，月迥秦城砧。光景坐如此，徒怀经济心。","dynasty":"唐代","title":"寄崇德里居作"}
{"author":"马戴","content":"别离杨柳陌，迢递蜀门行。若听清猿后，应多白发生。虹霓侵栈道，风雨杂江声。过尽愁人处，烟花是锦城。","dynasty":"唐代","title":"送人游蜀"}
{"author":"马戴","content":"稀逢息心侣，细话远山期。河汉秋深夜，杉梧露滴时。风传林磬响，月掩草堂迟。坐卧禅心在，浮生皆不知。","dynasty":"唐代","title":"宿无可上人房（一作宿翠微寺）"}
{"author":"马戴","content":"嘶马发相续，行次夏王台。锁郡云阴暮，鸣笳烧色来。霜繁边上宿，鬓改碛中回。怅望胡沙晓，惊蓬朔吹催。","dynasty":"唐代","title":"旅次夏州"}
{"author":"马戴","content":"的的星河落，沾苔复洒松。湿光微泛草，石翠澹摇峰。野观云和月，秋城漏间钟。知君亲此境，九陌少相逢。","dynasty":"唐代","title":"同庄秀才宿镇星观"}
{"author":"马戴","content":"无成西别秦，返驾江南春。草际楚田雁，舟中吴苑人。残云挂绝岛，迥树入通津。想到长洲日，门前多白蘋.","dynasty":"唐代","title":"送顾非熊下第归江南"}
{"author":"马戴","content":"金锁耀兜鍪，黄云拂紫骝。叛羌旗下戮，陷壁夜中收。霜霰戎衣故，关河碛气秋。箭创殊未合，更遣击兰州。火发龙山北，中宵易左贤。勒兵临汉水，惊雁散胡天。木落防河急，军孤受敌偏。犹闻汉皇怒，按剑待开边。","dynasty":"唐代","title":"相和歌辞。关山曲"}
{"author":"马戴","content":"魏宫歌舞地，蝶戏鸟还鸣。玉座人难到，铜台雨滴平。西陵树不见，漳浦草空生。万恨尽埋此，徒悬千载名。","dynasty":"唐代","title":"相和歌辞。雀台怨"}
{"author":"马戴","content":"楚子畋郊野，布罟笼天涯。浮云张作罗，万草结成罝.意在绝飞鸟，臂弓腰镆铘。远将射勾践，次欲诛夫差。壮志一朝尽，他□□繁华。当时能猎贤，保国兼保家。","dynasty":"唐代","title":"校猎曲"}
{"author":"马戴","content":"云门夹峭石，石路荫长松。谷响猿相应，山深水复重。餐霞人不见，采药客犹逢。独宿灵潭侧，时闻岳顶钟。","dynasty":"唐代","title":"早发故山作"}
{"author":"马戴","content":"穷途别故人，京洛泣风尘。在世即应老，他乡又欲春。平生空志学，晚岁拙谋身。静话归休计，唯将海上亲。","dynasty":"唐代","title":"下第别郜扶（一作大，一作秩）"}
{"author":"马戴","content":"闲想白云外，了然清净僧。松门山半寺，夜雨佛前灯。此境可长住，浮生自不能。一从林下别，瀑布几成冰。","dynasty":"唐代","title":"寄终南真空禅师"}
{"author":"马戴","content":"岁暮见华发，平生志半空。孤云不我弃，归隐与谁同。枉道紫宸谒，妨栽丹桂丛。何如随野鹿，栖止石岩中。","dynasty":"唐代","title":"长安寓居寄赠贾岛（一作长安赠贾岛）"}
{"author":"马戴","content":"度鸟向栖急，阴虫逢夜多。馀霞媚秋汉，迥月濯沧波。蔓草将萎绝，流年其奈何。耿然摇落思，独酌不成歌。","dynasty":"唐代","title":"秋郊夕望"}
{"author":"马戴","content":"洞庭秋色起，哀狖更难闻。身往海边郡，帆悬天际云。炎州罗翠鸟，瘴岭控蛮军。信息来非易，堪悲此路分。","dynasty":"唐代","title":"送从叔赴南海幕"}
{"author":"马戴","content":"吴楚半秋色，渡江逢苇花。云侵帆影尽，风逼雁行斜。返照开岚翠，寒潮荡浦沙。余将何所往，海峤拟营家。","dynasty":"唐代","title":"江行留别"}
{"author":"马戴","content":"帝乡归未得，辛苦事羁游。别馆一尊酒，客程千里秋。霜风红叶寺，夜雨白蘋洲。长恐此时泪，不禁和恨流。","dynasty":"唐代","title":"将别寄友人"}
{"author":"马戴","content":"信来淮上郡，楚岫入秦云。自顾为儒者，何由答使君。蜕风蝉半失，阻雨雁频闻。欲识平生分，他时别纪勋。","dynasty":"唐代","title":"答光州王使君"}
{"author":"马戴","content":"岂无故乡路，路远未成归。关内相知少，海边来信稀。离云空石穴，芳草偃郊扉。谢子一留宿，此心聊息机。","dynasty":"唐代","title":"下第再过崔邵池阳居"}
{"author":"马戴","content":"天涯秋光尽，木末群鸟还。夜久游子息，月明岐路闲。风生淮水上，帆落楚云间。此意竟谁见，行行非故关。","dynasty":"唐代","title":"夕次淮口"}
{"author":"马戴","content":"语别在中夜，登车离故乡。曙钟寒出岳，残月迥凝霜。风柳条多折，沙云气尽黄。行逢海西雁，零落不成行。","dynasty":"唐代","title":"早发故园"}
{"author":"马戴","content":"湘中有岑穴，君去挂帆过。露细蒹葭广，潮回岛屿多。汀洲延夕照，枫叶坠寒波。应使同渔者，生涯许钓歌。","dynasty":"唐代","title":"赠别江客"}
{"author":"马戴","content":"处处松阴满，樵开一径通。鸟归云壑静，僧语石楼空。积翠含微月，遥泉韵细风。经行心不厌，忆在故山中。","dynasty":"唐代","title":"宿翠微寺"}
{"author":"马戴","content":"苍翠霾高雪，西峰鸟外看。久披山衲坏，孤坐石床寒。盥手水泉滴，燃灯夜烧残。终期老云峤，煮药伴中餐。","dynasty":"唐代","title":"霁后寄白阁僧"}
{"author":"马戴","content":"半酣走马别，别后锁边城。日落月未上，鸟栖人独行。方驰故国恋，复怆长年情。入夜不能息，何当闲此生。","dynasty":"唐代","title":"夕发邠宁寄从弟（一作寄舒从事）"}
{"author":"马戴","content":"夕阳逢一雨，夜木洗清阴。露气竹窗静，秋光云月深。煎尝灵药味，话及故山心。得意两不寐，微风生玉琴。","dynasty":"唐代","title":"新秋雨霁宿王处士东郊"}
{"author":"马戴","content":"金甲耀兜鍪，黄金拂紫骝。叛羌旗下戮，陷壁夜中收。霜霰戎衣月，关河碛气秋。箭疮殊未合，更遣击兰州。火发龙山北，中宵易左贤。勒兵临汉水，惊雁散胡天。木落防河急，军孤受敌偏。犹闻汉皇怒，按剑待开边。","dynasty":"唐代","title":"关山曲二首"}
{"author":"马戴","content":"照曜天山外，飞鸦几共过。微红拂秋汉，片白透长波。影促寒汀薄，光残古木多。金霞与云气，散漫复相和。","dynasty":"唐代","title":"落照（一作耿湋诗）"}
{"author":"马戴","content":"杨柳色已改，郊原日复低。烟生寒渚上，霞散乱山西。待月人相对，惊风雁不齐。此心君莫问，旧国去将迷。","dynasty":"唐代","title":"宿崔邵池阳别墅"}
{"author":"马戴","content":"新官非次受，圣主宠前勋。关雪发车晚，风涛挂席闻。海门山叠翠，湖岸郡藏云。执简从公后，髯参岂胜君。","dynasty":"唐代","title":"送狄参军赴杭州"}
{"author":"马戴","content":"洞庭人夜别，孤棹下湘中。露洗寒山遍，波摇楚月空。密林飞暗狖，广泽发鸣鸿。行值扬帆者，江分又不同。","dynasty":"唐代","title":"夜下湘中"}
{"author":"马戴","content":"假道经淮泗，樯乌集隼旟。芜城沙菼接，波岛石林疏。海鹤空庭下，夷人远岸居。山乡足遗老，伫听荐贤书。","dynasty":"唐代","title":"送吕郎中牧东海郡"}
{"author":"马戴","content":"缘危路忽穷，投宿值樵翁。鸟下山含暝，蝉鸣露滴空。石门斜月入，云窦暗泉通。寂寞生幽思，心疑旧隐同。","dynasty":"唐代","title":"山行偶作"}
{"author":"马戴","content":"日饮巴江水，还啼巴岸边。秋声巫峡断，夜影楚云连。露滴青枫树，山空明月天。谁知泊船者，听此不能眠。","dynasty":"唐代","title":"巴江夜猿"}
{"author":"马戴","content":"阴魄出海上，望之增苦吟。冷搜骊颔重，寒彻蚌胎深。皓气笼诸夏，清光射万岑。悠然天地内，皎洁一般心。","dynasty":"唐代","title":"中秋月"}
{"author":"马戴","content":"旌旗倒北风，霜霰逐南鸿。夜救龙城急，朝焚虏帐空。骨销金镞在，鬓改玉关中。却想羲轩氏，无人尚战功。广漠云凝惨，日斜飞霰生。烧山搜猛兽，伏道击回兵。风折旗竿曲，沙埋树杪平。黄云飞旦夕，偏奏苦寒声。","dynasty":"唐代","title":"塞下曲二首"}
{"author":"马戴","content":"金陵山色里，蝉急向秋分。迥寺横洲岛，归僧渡水云。夕阳依岸尽，清磬隔潮闻。遥想禅林下，炉香带月焚。","dynasty":"唐代","title":"送僧归金山寺"}
{"author":"马戴","content":"君生游侠地，感激气何高。饮尽玉壶酒，赠留金错刀。雁关飞霰雪，鲸海落云涛。决去如征鸟，离心空自劳。","dynasty":"唐代","title":"赠别北客"}
{"author":"马戴","content":"斗酒故人同，长歌起北风。斜阳高垒闭，秋角暮山空。雁叫寒流上，萤飞薄雾中。坐来生白发，况复久从戎。","dynasty":"唐代","title":"汧上劝旧友"}
{"author":"马戴","content":"金马诏何晚，茂陵居近修。客来云雨散，鸟下梧桐秋。迥汉衔天阙，遥泉响御沟。坐看凉月上，为子一淹留。","dynasty":"唐代","title":"过故人所迁新居"}
{"author":"马戴","content":"荡漾空沙际，虚明入远天。秋光照不极，鸟影去无边。势引长云断，波轻片雪连。汀洲杳难到，万古覆苍烟。","dynasty":"唐代","title":"远水"}
{"author":"马戴","content":"主意思政理，牧人官不轻。树多淮右地，山远汝南城。望稼周田隔，登楼楚月生。悬知蒋亭下，渚鹤伴闲行。","dynasty":"唐代","title":"送田使君牧蔡州"}
{"author":"马戴","content":"故国波涛隔，明时已久留。献书双阙晚，看月五陵秋。南棹何时返，长江忆共游。遥知钓船畔，相望在汀洲。","dynasty":"唐代","title":"赠越客"}
{"author":"马戴","content":"葱茏桂树枝，高系黄金羁。叶隐青蛾翠，花飘白玉墀。上鸣间关鸟，下醉游侠儿。炀帝国已破，此中都不知。","dynasty":"唐代","title":"广陵曲"}
{"author":"马戴","content":"尧女楼西望，人怀太古时。海波通禹凿，山木闭虞祠。鸟道残虹挂，龙潭返照移。行云如可驭，万里赴心期。","dynasty":"唐代","title":"鹳雀楼晴望"}
{"author":"马戴","content":"海上不同来，关中俱久住。寻思别山日，老尽经行树。志业人未闻，时光鸟空度。风悲汉苑秋，雨滴秦城暮。佩玉与锵金，非亲亦非故。朱颜枉自毁，明代空相遇。岁晏各能归，心知旧岐路。","dynasty":"唐代","title":"寄贾岛"}
{"author":"马戴","content":"河梁送别者，行哭半非亲。此路足征客，胡天多杀人。金罍照离思，宝瑟凝残春。早晚期相见，垂杨凋复新。","dynasty":"唐代","title":"河梁别"}
{"author":"马戴","content":"岐路今如此，还堪恸哭频。关中成久客，海上老诸亲。谷口田应废，乡山草又春。年年销壮志，空作献书人。","dynasty":"唐代","title":"长安书怀"}
{"author":"马戴","content":"故人今在剡，秋草意如何。岭暮云霞杂，潮回岛屿多。沃洲僧几访，天姥客谁过。岁晚偏相忆，风生隔楚波。","dynasty":"唐代","title":"寄剡中友人"}
{"author":"马戴","content":"路始阴山北，迢迢雨雪天。长城人过少，沙碛马难前。日入流沙际，阴生瀚海边。刀镮向月动，旌纛冒霜悬。逐兽孤围合，交兵一箭传。穹庐移斥候，烽火绝祁连。汉将行持节，胡儿坐控弦。明妃的回面，南送使君旋。","dynasty":"唐代","title":"送和北虏使"}
{"author":"马戴","content":"南池寒色动，北陆岁阴生。薄薄流澌聚，漓漓翠潋平。暗沾霜稍厚，回照日还轻。乳窦悬残滴，湘流减恨声。即堪金井贮，会映玉壶清。洁白心虽识，空期饮此明。","dynasty":"唐代","title":"府试水始冰"}
{"author":"马戴","content":"贫病无疏我与君，不知何事久离群。鹿裘共弊同为客，龙阙将移拟献文。空馆夕阳鸦绕树，荒城寒色雁和云。不堪吟断边笳晓，叶落东西客又分。","dynasty":"唐代","title":"边馆逢贺秀才"}
{"author":"马戴","content":"万仞冰峭折，寒声投白云。光摇山月堕，我向石床闻。","dynasty":"唐代","title":"闻瀑布冰折"}
{"author":"马戴","content":"夜木动寒色，雒阳城阙深。如何异乡思，更抱故人心。微月关山远，闲阶霜霰侵。谁知石门路，待与子同寻。","dynasty":"唐代","title":"雒中寒夜姚侍御宅怀贾岛"}
{"author":"马戴","content":"稚子在我抱，送君登远道。稚子今已行，念君上边城。蓬根既无定，蓬子焉用生。但见请防胡，不闻言罢兵。及老能得归，少者还长征。","dynasty":"唐代","title":"征妇叹"}
{"author":"马戴","content":"秋光动河汉，耿耿曙难分。堕露垂丛药，残星间薄云。心悬赤城峤，志向紫阳君。雁过海风起，萧萧时独闻。","dynasty":"唐代","title":"中秋夜坐有怀"}
{"author":"马戴","content":"路岐长不尽，客恨杳难通。芦荻晚汀雨，柳花南浦风。乱钟嘶马急，残日半帆红。却羡渔樵侣，闲歌落照中。","dynasty":"唐代","title":"客行"}
{"author":"马戴","content":"申胥任向秦庭哭，靳尚终贻楚国忧。","dynasty":"唐代","title":"句"}
{"author":"马戴","content":"却忆天台去，移居海岛空。观寒琪树碧，雪浅石桥通。漱齿飞泉外，餐霞早境中。终期赤城里，披氅与君同。","dynasty":"唐代","title":"送道友入天台山作"}
{"author":"马戴","content":"朝与城阙别，暮同麋鹿归。鸟鸣松观静，人过石桥稀。木叶摇山翠，泉痕入涧扉。敢招仙署客，暂此拂朝衣。","dynasty":"唐代","title":"山中寄姚合员外"}
{"author":"马戴","content":"霹雳振秋岳，折松横洞门。云龙忽变化，但觉玉潭昏。","dynasty":"唐代","title":"黄神谷纪事"}
{"author":"马戴","content":"深居白云穴，静注赤松经。往往龙潭上，焚香礼斗星。","dynasty":"唐代","title":"赠道者"}
{"author":"马戴","content":"巨灵掌上月，玉女盆中泉。柱史息车看，孤云心浩然。","dynasty":"唐代","title":"华下逢杨侍御"}
{"author":"马戴","content":"道在猜谗息，仁深疾苦除。尧聪能下听，汤网本来疏。","dynasty":"唐代","title":"新春闻赦（龙阳作）"}
{"author":"马戴","content":"晋安来越国，蔓草故宫迷。钓渚龙应在，琴台鹤乱栖。泛涛明月广，边海众山齐。宾府通兰棹，蛮僧接石梯。片云和瘴湿，孤屿映帆低。上客多诗兴，秋猿足夜啼。","dynasty":"唐代","title":"送李侍御福建从事"}
{"author":"马戴","content":"路岐人不见，尚得记心中。月忆潇湘渚，春生兰杜丛。鸟啼花半落，人散爵方空。所赠诚难答，泠然一雅风。","dynasty":"唐代","title":"酬刑部姚郎中"}
{"author":"马戴","content":"离人非逆旅，有弟谪连州。楚雨沾猿暮，湘云拂雁秋。蒹葭行广泽，星月棹寒流。何处江关锁，风涛阻客愁。","dynasty":"唐代","title":"送柳秀才往连州看弟"}
{"author":"马戴","content":"点点抱离念，旷怀成怨歌。高台试延望，落照在寒波。此地芳草歇，旧山乔木多。悠然暮天际，但见鸟相过。","dynasty":"唐代","title":"晚眺有怀"}
{"author":"马戴","content":"高高丹桂枝，袅袅女萝衣。密叶浮云过，幽阴暮鸟归。月和风翠动，花落瀑泉飞。欲剪兰为佩，中林露未晞。","dynasty":"唐代","title":"山中兴作"}
{"author":"马戴","content":"辟书丞相草，招作广陵行。隋柳疏淮岸，汀洲接海城。楚樯经雨泊，烟月隔潮生。谁与同尊俎，鸡鸾集虎营。","dynasty":"唐代","title":"送皇甫协律淮南从事"}
{"author":"马戴","content":"北风吹别思，落月度关河。树隐流沙短，山平近塞多。雁池戎马饮，雕帐戍人过。莫虑行军苦，华夷道正和。","dynasty":"唐代","title":"别灵武令狐校书"}
{"author":"马戴","content":"主人同露坐，明月在高台。咽咽阴虫叫，萧萧寒雁来。影摇疏木落，魄转曙钟开。幸免丹霞映，清光溢酒杯。","dynasty":"唐代","title":"田氏南楼对月"}
{"author":"马戴","content":"门前九陌尘，石上定中身。近放辽天鹤，曾为南岳人。腊高松叶换，雪尽茗芽新。一自传香后，名山愿卜邻。","dynasty":"唐代","title":"送宗密上人"}
{"author":"马戴","content":"浐曲雁飞下，秦原人葬回。丘坟与城阙，草树共尘埃。","dynasty":"唐代","title":"白鹿原晚望"}
{"author":"马戴","content":"直道何由启圣君，非才谁敢议论文。心存黄箓兼丹诀，家忆青山与白云。麋鹿幽栖闲可近，鸳鸾高举势宜分。微生不学刘琨辈，剑刃相交拟立勋。","dynasty":"唐代","title":"失意书怀呈知己"}
{"author":"马戴","content":"碧草径微断，白云扉晚开。罢琴松韵发，鉴水月光来。宿鸟排花动，樵童浇竹回。与君同露坐，涧石拂青苔。","dynasty":"唐代","title":"春日寻浐川王处士"}
{"author":"马戴","content":"玉洞仙何在，炉香客自焚。醮坛围古木，石磬响寒云。曙月孤霞映，悬流峭壁分。心知人世隔，坐与鹤为群。","dynasty":"唐代","title":"宿阳台观"}
{"author":"马戴","content":"老怀清净化，乞去守洵阳。废井人应满，空林虎自藏。迸泉疏石窦，残雨发椒香。山缺通巴峡，江流带楚樯。忧农生野思，祷庙结云装。覆局松移影，听琴月堕光。鸟鸣开郡印，僧去置禅床。罢贡金休凿，凌寒笋更长。退公披鹤氅，高步隔鹓行。相见朱门内，麾幢拂曙霜。","dynasty":"唐代","title":"寄金州姚使君员外"}
{"author":"马戴","content":"星斗半沈苍翠色，红霞远照海涛分。折松晓拂天坛雪，投简寒窥玉洞云。绝顶醮回人不见，深林磬度鸟应闻。未知谁与传金箓，独向仙祠拜老君。","dynasty":"唐代","title":"宿王屋天坛"}
{"author":"马戴","content":"异地还相见，平生问可知。壮年俱欲暮，往事尽堪悲。道路频艰阻，亲朋久别离。解兵逃白刃，谒帝值明时。淹疾生涯故，因官事业移。鸡鸣关月落，雁度朔风吹。客泪翻岐下，乡心落海湄。积愁何计遣，满酌浣相思。","dynasty":"唐代","title":"岐阳逢曲阳故人话旧"}
{"author":"马戴","content":"弟子人天遍，童年在沃洲。开禅山木长，浣衲海沙秋。振锡摇汀月，持瓶接瀑流。赤城何日上，鄙愿从师游。","dynasty":"唐代","title":"赠禅僧"}
{"author":"马戴","content":"白茅为屋宇编荆，数处阶墀石叠成。东谷笑言西谷响，下方云雨上方晴。鼠惊樵客缘苍壁，猿戏山头撼紫柽。别有一条投涧水，竹筒斜引入茶铛。","dynasty":"唐代","title":"题庐山寺"}
{"author":"马戴","content":"僧室并皇宫，云门辇路同。渭分双阙北，山迥五陵东。修绠悬林表，深泉汲洞中。人烟窥垤蚁，鸳瓦拂冥鸿。藓壁松生峭，龛灯月照空。稀逢息心侣，独礼竺乾公。","dynasty":"唐代","title":"题石瓮寺"}
{"author":"马戴","content":"我生求羽化，斋沐造仙居。葛蔓没丹井，石函盛道书。寒松多偃侧，灵洞遍清虚。一就泉西饮，云中采药蔬。山空蕙气香，乳管折云房。愿值壶中客，亲传肘后方。三更礼星斗，寸匕服丹霜。默坐树阴下，仙经横石床。","dynasty":"唐代","title":"谒仙观二首"}
{"author":"马戴","content":"浩渺行无极，扬帆但信风。云山过海半，乡树入舟中。波定遥天出，沙平远岸穷。离心寄何处，目断曙霞东。","dynasty":"唐代","title":"送朴山人归新罗"}
{"author":"马戴","content":"寺近朝天路，多闻玉佩音。鉴人开慧眼，归鸟息禅心。磬接星河曙，窗连夏木深。此中能宴坐，何必在云林。","dynasty":"唐代","title":"题静住寺钦用上人房"}
{"author":"马戴","content":"平生闲放久，野鹿许为群。居止邻西岳，轩窗度白云。斋心饭松子，话道接茅君。汉主思清净，休书谏猎文。","dynasty":"唐代","title":"赠杨先辈（一作送杨之梁先辈）"}
{"author":"马戴","content":"平生诗句忝多同，不得陪君奉至公。金镝自宜先中鹄，铅刀甘且学雕虫。莺啼细柳临关路，燕接飞花绕汉宫。九陌芳菲人竞赏，此时心在别离中。","dynasty":"唐代","title":"酬李景章先辈"}
{"author":"马戴","content":"官初执宪称雄才，省转为郎雅望催。待制松阴移玉殿，分宵露气静天台。算棋默向孤云坐，随鹤闲穷片水回。忽忆十年相识日，小儒新自海边来。","dynasty":"唐代","title":"赠祠部令狐郎中"}
{"author":"马戴","content":"越海传金册，华夷礼命行。片帆秋色动，万里信潮生。日映孤舟出，沙连绝岛明。翳空翻大鸟，飞雪洒长鲸。旧鬓回应改，遐荒梦易惊。何当理风楫，天外问来程。","dynasty":"唐代","title":"送册东夷王使"}
{"author":"马戴","content":"河外今无事，将军有战名。艰难长剑缺，功业少年成。晓仗亲云陛，寒宵突禁营。朱旗身外色，玉漏耳边声。开閤谈宾至，调弓过雁惊。为儒多不达，见学请长缨。","dynasty":"唐代","title":"送武陵王将军"}
{"author":"马戴","content":"同人家鄠杜，相见罢官时。野坐苔生石，荒居菊入篱。听蝉临水久，送鹤背山迟。未拟还城阙，溪僧别有期。休官不到阙，求静匪营他。种药唯愁晚，看云肯厌多。渚边逢鹭下，林表伴僧过。闲检仙方试，松花酒自和。","dynasty":"唐代","title":"赠鄠县尉李先辈二首"}
{"author":"马戴","content":"玉榼酒频倾，论功笑李陵。红缰跑骏马，金镞掣秋鹰。塞迥连天雪，河深彻底冰。谁言提一剑，勤苦事中兴。","dynasty":"唐代","title":"边将"}
{"author":"马戴","content":"论文期雨夜，饮酒及芳晨。坐叹百花发，潜惊双鬓新。旧交多得路，别业远仍贫。便欲辞知己，归耕海上春。","dynasty":"唐代","title":"下第别令狐员外"}
{"author":"马戴","content":"去觐毗陵日，秋残建业中。莎垂石城古，山阔海门空。灌木寒樯远，层波皓月同。何当复雠校，春集少阳宫。","dynasty":"唐代","title":"送春坊董正字浙右归觐"}
{"author":"马戴","content":"浅学长自鄙，谬承贤达知。才希汉主召，玉任楚人疑。年长惭漂泊，恩深惜别离。秋光独鸟过，暝色一蝉悲。鹤发生何速，龙门上苦迟。雕虫羞朗鉴，干禄贵明时。故国诚难返，青云致未期。空将感激泪，一自洒临岐。","dynasty":"唐代","title":"摅情留别并州从事"}
{"author":"马戴","content":"华堂开翠簟，惜别玉壶深。客去当烦暑，蝉鸣复此心。废城乔木在，古道浊河侵。莫虑西游远，西关绝陇阴。","dynasty":"唐代","title":"酬田卿送西游"}
{"author":"马戴","content":"腊景不可犯，从戎难自由。怜君急王事，走马赴边州。岳雪明日观，海云冒营丘。惭无斗酒泻，敢望御重裘。","dynasty":"唐代","title":"雪中送青州薛评事"}
{"author":"马戴","content":"神州丧贤尹，父老泣关中。未尽群生愿，才留及物功。清光沉皎月，素业振遗风。履迹莓苔掩，珂声紫陌空。从来受知者，会葬汉陵东。","dynasty":"唐代","title":"哭京兆庞尹"}
{"author":"马戴","content":"古树何人种，清阴减昔时。莓苔根半露，风雨节偏危。虫蠹心将穴，蝉催叶向衰。樵童不须翦，聊起邵公思。","dynasty":"唐代","title":"路傍树"}
{"author":"马戴","content":"拟卜何山隐，高秋指岳阳。苇干云梦色，橘熟洞庭香。疏雨残虹影，回云背鸟行。灵均如可问，一为哭清湘。","dynasty":"唐代","title":"送客南游"}
{"author":"马戴","content":"君马勒金羁，君家贮玉笄。白云登岘首，碧树醉铜鞮.泽广荆州北，山多汉水西。鹿门知不隐，芳草自萋萋。","dynasty":"唐代","title":"寄襄阳王公子"}
{"author":"马戴","content":"石田虞芮接，种树白云阴。穴闭神踪古，河流禹凿深。樵人应满郭，仙鸟几巢林。此会偏相语，曾供雪夜吟。","dynasty":"唐代","title":"集宿姚侍御宅怀永乐宰殷侍御"}
{"author":"马戴","content":"荆卿西去不复返，易水东流无尽期。落日萧条蓟城北，黄沙白草任风吹。","dynasty":"唐代","title":"易水怀古"}
{"author":"马戴","content":"亲在平阳忆久归，洪河雨涨出关迟。独过旧寺人稀识，一一杉松老别时。龛中破衲自持行，树下禅床坐一生。来往白云知岁久，满山猿鸟会经声。","dynasty":"唐代","title":"送僧二首"}
{"author":"马戴","content":"游子新从绝塞回，自言曾上李陵台。尊前语尽北风起，秋色萧条胡雁来。","dynasty":"唐代","title":"赠友人边游回（一作薛能诗）"}
{"author":"马戴","content":"屐齿无泥竹策轻，莓苔梯滑夜难行。独开石室松门里，月照前山空水声。","dynasty":"唐代","title":"山中作"}
{"author":"马戴","content":"临水独相送，归期千里间。云回逢过雨，路转入连山。一骑行芳草，新蝉发故关。遥聆茂陵下，夜启竹扉闲。","dynasty":"唐代","title":"送国子韦丞"}
{"author":"马戴","content":"闲居谁厌僻，门掩汉祠前。山色夏云映，树阴幽草连。晴光分渚曲，绿气冒原田。何日远游罢，高枝已噪蝉。","dynasty":"唐代","title":"题吴发原南居"}
{"author":"马戴","content":"长亭晚送君，秋色渡江濆。衰柳风难定，寒涛雪不分。猿声离楚峡，帆影入湘云。独泛扁舟夜，山钟可卧闻。","dynasty":"唐代","title":"江亭赠别"}
{"author":"马戴","content":"相思边草长，回望水连空。雁过当行次，蝉鸣复客中。壮年看即改，羸病计多同。傥宿林中寺，深凭问远公。","dynasty":"唐代","title":"旅次寄贾岛兼简无可上人"}
{"author":"马戴","content":"云压松枝拂石窗，幽人独坐鹤成双。晚来漱齿敲冰渚，闲读仙书倚翠幢。","dynasty":"唐代","title":"寄云台观田秀才"}
{"author":"马戴","content":"狱成冤雪晚云开，豸角威清塞雁回。飞将送迎遥避马，离亭不敢劝金杯。","dynasty":"唐代","title":"边上送杨侍御鞫狱回"}
{"author":"马戴","content":"蕃面将军著鼠裘，酣歌冲雪在边州。猎过黑山犹走马，寒雕射落不回头。","dynasty":"唐代","title":"射雕骑"}
{"author":"岑参","content":"北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。(难着一作：犹著)瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。","dynasty":"唐代","tags":"唐诗三百首，初中古诗，冬天，送别，友情，咏物，写雪，古诗里的十二个月","title":"白雪歌送武判官归京"}
{"author":"岑参","content":"故园东望路漫漫，双袖龙钟泪不干。马上相逢无纸笔，凭君传语报平安。","dynasty":"唐代","tags":"唐诗三百首，初中古诗，思乡，边塞，生活","title":"逢入京使"}
{"author":"岑参","content":"君不见走马川行雪海边，平沙莽莽黄入天。轮台九月风夜吼，一川碎石大如斗，随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜军行戈相拨，风头如刀面如割。马毛带雪汗气蒸，五花连钱旋作冰，幕中草檄砚水凝。虏骑闻之应胆慑，料知短兵不敢接，车师西门伫献捷。","dynasty":"唐代","tags":"唐诗三百首，初中古诗，边塞，送别，写风，写马，赞美，将士","title":"走马川行奉送出师西征/走马川行奉送封大夫出师西征"}
{"author":"岑参","content":"强欲登高去，无人送酒来。遥怜故园菊，应傍战场开。","dynasty":"唐代","tags":"重阳节，登高，思乡，菊花","title":"行军九日思长安故园"}
{"author":"岑参","content":"老人七十仍沽酒，千壶百瓮花门口。道傍榆荚巧似钱，摘来沽酒君肯否。","dynasty":"唐代","tags":"抒情，生活","title":"戏问花门酒家翁"}
{"author":"岑参","content":"走马西来欲到天，辞家见月两回圆。今夜不知何处宿，平沙万里绝人烟。","dynasty":"唐代","tags":"边塞，沙漠，军旅，生活","title":"碛中作"}
{"author":"岑参","content":"弯弯月出挂城头，城头月出照凉州。凉州七里十万家，胡人半解弹琵琶。琵琶一曲肠堪断，风萧萧兮夜漫漫。河西幕中多故人，故人别来三五春。花门楼前见秋草，岂能贫贱相看老。一生大笑能几回，斗酒相逢须醉倒。","dynasty":"唐代","tags":"友情，豪迈，地点，月亮，宴会","title":"凉州馆中与诸判官夜集"}
{"author":"岑参","content":"风恬日暖荡春光，戏蝶游蜂乱入房。数枝门柳低衣桁，一片山花落笔床。梁园日暮乱飞鸦，极目萧条三两家。庭树不知人去尽，春来还发旧时花。","dynasty":"唐代","tags":"春天，吊古","title":"山房春事二首"}
{"author":"岑参","content":"火山五月行人少，看君马去疾如鸟。都护行营太白西，角声一动胡天晓。","dynasty":"唐代","tags":"送别，惜别，写人","title":"武威送刘判官赴碛西行军"}
{"author":"岑参","content":"火山六月应更热，赤亭道口行人绝。知君惯度祁连城，岂能愁见轮台月。脱鞍暂入酒家垆，送君万里西击胡。功名祗向马上取，真是英雄一丈夫。","dynasty":"唐代","tags":"送别，饮酒，豪迈，叙事，抒情，议论","title":"送李副使赴碛西官军"}
{"author":"岑参","content":"今年花似去年好，去年人到今年老。始知人老不如花，可惜落花君莫扫。君家兄弟不可当，列卿御史尚书郎。朝回花底恒会客，花扑玉缸春酒香。","dynasty":"唐代","title":"韦员外家花树歌"}
{"author":"岑参","content":"太守有能政，遥闻如古人。俸钱尽供客，家计常清贫。酒泉西望玉关道，千山万碛皆白草。辞君走马归长安，忆君倏忽令人老。","dynasty":"唐代","title":"赠酒泉韩太守"}
{"author":"岑参","content":"青衣谁开凿，独在水中央。浮舟一跻攀，侧径缘穹苍。绝顶诣老僧，豁然登上方。诸岭一何小，三江奔茫茫。兰若向西开，峨眉正相当。猿鸟乐钟磬，松萝泛天香。江云入袈裟，山月吐绳床。早知清净理，久乃机心忘。尚以名宦拘，聿来夷獠乡。吾友不可见，郁为尚书郎。早岁爱丹经，留心向青囊。渺渺云智远，幽幽海怀长。胜赏欲与俱，引领遥相望。为政愧无术，分忧幸时康。君子满天朝，老夫忆沧浪。况值庐山远，抽簪归法王。","dynasty":"唐代","title":"上嘉州青衣山中峰，题惠净上人幽居，寄兵部杨郎中"}
{"author":"岑参","content":"骊姬北原上，闭骨已千秋。浍水日东注，恶名终不流。献公恣耽惑，视子如仇雠。此事成蔓草，我来逢古丘。蛾眉山月苦，蝉鬓野云愁。欲吊二公子，横汾无轻舟。","dynasty":"唐代","title":"骊姬墓下作（夷吾、重耳墓，隔河相去十三里）"}
{"author":"岑参","content":"寺出飞鸟外，青峰戴朱楼。搏壁跻半空，喜得登上头。殆知宇宙阔，下看三江流。天晴见峨眉，如向波上浮。迥旷烟景豁，阴森棕楠稠。愿割区中缘，永从尘外游。回风吹虎穴，片雨当龙湫。僧房云蒙蒙，夏月寒飕飕。回合俯近郭，寥落见行舟。胜概无端倪，天宫可淹留。一官讵足道，欲去令人愁。","dynasty":"唐代","tags":"登高，写景，抒情，愁绪","title":"登嘉州凌云寺作"}
{"author":"岑参","content":"夫子方寸里，秋天澄霁江。关西望第一，郡内政无双。狭室下珠箔，连宵倾玉缸。平明犹未醉，斜月隐书窗。","dynasty":"唐代","title":"送杨录事充潼关判官（得江字。一作充使）"}
{"author":"岑参","content":"青袍美少年，黄绶一神仙。微子城东面，梁王苑北边。桃花色似马，榆荚小于钱。单父闻相近，家书早为传。","dynasty":"唐代","title":"送楚丘麹少府赴官"}
{"author":"岑参","content":"爱尔青青色，移根此地来。不曾台上种，留向碛中栽。脆叶欺门柳，狂花笑院梅。不须愁岁晚，霜露岂能摧。","dynasty":"唐代","tags":"咏物，赞美，品格","title":"使院中新栽柏树子呈李十五栖筠"}
{"author":"岑参","content":"轮台风物异，地是古单于。三月无青草，千家尽白榆。蕃书文字别，胡俗语音殊。愁见流沙北，天西海一隅。","dynasty":"唐代","title":"轮台即事"}
{"author":"岑参","content":"春流急不浅，归枻去何迟。愁客叶舟里，夕阳花水时。云晴开螮蝀，棹发起鸬鹚。莫道东山远，衡门在梦思。","dynasty":"唐代","title":"还东山洛上作"}
{"author":"岑参","content":"雁塞通盐泽，龙堆接醋沟。孤城天北畔，绝域海西头。秋雪春仍下，朝风夜不休。可知年四十，犹自未封侯。","dynasty":"唐代","title":"北庭作"}
{"author":"岑参","content":"错料一生事，蹉跎今白头。纵横皆失计，妻子也堪羞。明主虽然弃，丹心亦未休。愁来无去处，只上郡西楼。","dynasty":"唐代","title":"题虢州西楼"}
{"author":"岑参","content":"盛德资邦杰，嘉谟作世程。门瞻驷马贵，时仰八龙名。罢市秦人送，还乡绛老迎。莫埋丞相印，留著付玄成。五府瞻高位，三台丧大贤。礼容还故绛，宠赠冠新田。气歇汾阴鼎，魂飞京兆阡。先时剑已没，陇树久苍然。富贵徒言久，乡闾殁后归。锦衣都未著，丹旐忽先飞。哀挽辞秦塞，悲笳出帝畿。遥知九原上，渐觉吊人稀。","dynasty":"唐代","title":"故仆射裴公挽歌三首"}
{"author":"岑参","content":"腊月江上暖，南桥新柳枝。春风触处到，忆得故园时。终日不如意，出门何所之。从人觅颜色，自笑弱男儿。","dynasty":"唐代","title":"江上春叹"}
{"author":"岑参","content":"鹊印庆仍传，鱼轩宠莫先。从夫元凯贵，训子孟轲贤。龙是双归日，鸾非独舞年。哀容今共尽，凄怆杜陵田。","dynasty":"唐代","title":"西河郡太原守张夫人挽歌"}
{"author":"岑参","content":"别乘向襄州，萧条楚地秋。江声官舍里，山色郡城头。莫羡黄公盖，须乘彦伯舟。高阳诸醉客，唯见古时丘。","dynasty":"唐代","title":"送襄州任别驾"}
{"author":"岑参","content":"相访但寻钟，门寒古殿松。弹琴醒暮酒，卷幔引诸峰。事惬林中语，人幽物外踪。吾庐幸接近，兹地兴偏慵。","dynasty":"唐代","title":"携琴酒寻阎防崇济寺所居僧院（得浓字）"}
{"author":"岑参","content":"水路东连楚，人烟北接巴。山光围一郡，江月照千家。庭树纯栽橘，园畦半种茶。梦魂知忆处，无夜不京华。","dynasty":"唐代","title":"郡斋平望江山"}
{"author":"岑参","content":"不择南州尉，高堂有老亲。楼台重蜃气，邑里杂鲛人。海暗三山雨，花明五岭春。此乡多宝玉，慎莫厌清贫。","dynasty":"唐代","title":"送杨瑗尉南海"}
{"author":"岑参","content":"欲谒明光殿，先趋建礼门。仙郎去得意，亚相正承恩。竹里巴山道，花间汉水源。凭将两行泪，为访邵平园。","dynasty":"唐代","title":"送崔员外入秦因访故园"}
{"author":"岑参","content":"有客至铃下，自言身姓梅。仙人掌里使，黄帝鼎边来。竹影拂棋局，荷香随酒杯。池前堪醉卧，待月未须回。","dynasty":"唐代","title":"喜华阴王少府使到南池宴集"}
{"author":"岑参","content":"驷马映花枝，人人夹路窥。离心且莫问，春草自应知。不谓青云客，犹思紫禁时。别君能几日，看取鬓成丝。","dynasty":"唐代","title":"稠桑驿喜逢严河南中丞便别（得时字）"}
{"author":"岑参","content":"相送泪沾衣，天涯独未归。将军初得罪，门客复何依？梦去湖山阔，书停陇雁稀。园林幸接近，一为到柴扉。","dynasty":"唐代","tags":"送别，思乡，愁苦","title":"送四镇薛侍御东归"}
{"author":"岑参","content":"尚书未出守，爱子向青州。一路通关树，孤城近海楼。怀中江橘熟，倚处戟门秋。更奉轻轩去，知君无客愁。","dynasty":"唐代","title":"送裴校书从大夫淄川觐省"}
{"author":"岑参","content":"西风传戍鼓，南望见前军。沙碛人愁月，山城犬吠云。别家逢逼岁，出塞独离群。发到阳关白，书今远报君。","dynasty":"唐代","title":"岁暮碛外寄元撝"}
{"author":"岑参","content":"田中开白室，林下闭玄关。卷迹人方处，无心云自闲。竹深喧暮鸟，花缺露春山。胜事那能说，王孙去未还。","dynasty":"唐代","title":"丘中春卧寄王子"}
{"author":"岑参","content":"近县多过客，似君诚亦稀。南楼取凉好，便送故人归。鸟向望中灭，雨侵晴处飞。应须乘月去，且为解征衣。","dynasty":"唐代","title":"南楼送卫凭（得归字）"}
{"author":"岑参","content":"当年最称意，数子不如君。战胜时偏许，名高人共闻。半天城北雨，斜日灞西云。科斗皆成字，无令错古文。","dynasty":"唐代","title":"送王伯伦应制授正字归"}
{"author":"岑参","content":"渭上秋雨过，北风何骚骚。天晴诸山出，太白峰最高。主人东溪老，两耳生长毫。远近知百岁，子孙皆二毛。中庭井阑上，一架猕猴桃。石泉饭香粳，酒瓮开新槽。爱兹田中趣，始悟世上劳。我行有胜事，书此寄尔曹。","dynasty":"唐代","title":"太白东溪张老舍即事，寄舍弟侄等"}
{"author":"岑参","content":"君住澧水北，我家澧水西。两村辨乔木，五里闻鸣鸡。饮酒溪雨过，弹棋山月低。徒闻蒋生径，尔去谁相携。","dynasty":"唐代","title":"澧头送蒋侯"}
{"author":"岑参","content":"燕子与百劳，一西复一东。天空信寥廓，翔集何时同。知己怅难遇，良朋非易逢。怜君心相亲，与我家又通。言笑日无度，书札凡几封。湛湛万顷陂，森森千丈松。不知有机巧，无事干心胸。满堂皆酒徒，岂复羡王公。早年抱将略，累岁依幕中。昨者从淮西，归来奏边功。承恩长乐殿，醉出明光宫。逆旅悲寒蝉，客梦惊飞鸿。发家见春草，却去闻秋风。月色冷楚城，淮光透霜空。各自务功业，当须激深衷。别后能相思，何嗟山水重。","dynasty":"唐代","title":"送王著作赴淮西幕府"}
{"author":"岑参","content":"不谢古名将，吾知徐太常。年才三十馀，勇冠西南方。顷曾策匹马，独出持两枪。虏骑无数来，见君不敢当。汉将小卫霍，蜀将凌关张。卿月益清澄，将星转光芒。复居少城北，遥对岷山阳。车马日盈门，宾客常满堂。曲池荫高树，小径穿丛篁。江鸟飞入帘，山云来到床。题诗芭蕉滑，对酒棕花香。诸将射猎时，君在翰墨场。圣主赏勋业，边城最辉光。与我情绸缪，相知久芬芳。忽作万里别，东归三峡长。","dynasty":"唐代","title":"东归留题太常徐卿草堂（在蜀）"}
{"author":"岑参","content":"先主与武侯，相逢云雷际。感通君臣分，义激鱼水契。遗庙空萧然，英灵贯千岁。","dynasty":"唐代","title":"先主武侯庙"}
{"author":"岑参","content":"结庐对中岳，青翠常在门。遂耽水木兴，尽作渔樵言。顷来阙章句，但欲闲心魂。日色隐空谷，蝉声喧暮村。曩闻道士语，偶见清净源。隐几阅吹叶，乘秋眺归根。独游念求仲，开径招王孙。片雨下南涧，孤峰出东原。栖迟虑益澹，脱略道弥敦。野霭晴拂枕，客帆遥入轩。尚平今何在，此意谁与论。伫立云去尽，苍苍月开园。","dynasty":"唐代","title":"缑山西峰草堂作"}
{"author":"岑参","content":"汉中二良将，今昔各一时。韩信此登坛，尚书复来斯。手把铜虎符，身总丈人师。错落北斗星，照耀黑水湄。英雄若神授，大材济时危。顷岁遇雷云，精神感灵祇.勋业振青史，恩德继鸿私。羌虏昔未平，华阳积僵尸。人烟绝墟落，鬼火依城池。巴汉空水流，褒斜惟鸟飞。自公布德政，此地生光辉。百堵创里闾，千家恤茕嫠。层城重鼓角，甲士如熊罴。坐啸风自调，行春雨仍随。芃芃麦苗长，蔼蔼桑叶肥。浮客相与来，群盗不敢窥。何幸承嘉惠，小年即相知。富贵情易疏，相逢心不移。置酒宴高馆，娇歌杂青丝。锦席绣拂庐，玉盘金屈卮。春景透高戟，江云彗长麾。枥马嘶柳阴，美人映花枝。门传大夫印，世拥上将旗。承家令名扬，许国苦节施。戎幕宁久驻，台阶不应迟。别有弹冠士，希君无见遗。","dynasty":"唐代","title":"过梁州奉赠张尚书大夫公"}
{"author":"岑参","content":"昨夜云际宿，旦从西峰回。不见林中僧，微雨潭上来。诸峰皆青翠，秦岭独不开。石鼓有时鸣，秦王安在哉。东南云开处，突兀猕猴台。崖口悬瀑流，半空白皑皑。喷壁四时雨，傍村终日雷。北瞻长安道，日夕生尘埃。若访张仲蔚，衡门满蒿莱。","dynasty":"唐代","title":"终南云际精舍寻法澄上人不遇归高冠东潭石淙…贻友人"}
{"author":"岑参","content":"祁乐后来秀，挺身出河东。往年诣骊山，献赋温泉宫。天子不召见，挥鞭遂从戎。前月还长安，囊中金已空。有时忽乘兴，画出江上峰。床头苍梧云，帘下天台松。忽如高堂上，飒飒生清风。五月火云屯，气烧天地红。鸟且不敢飞，子行如转蓬。少华与首阳，隔河势争雄。新月河上出，清光满关中。置酒灞亭别，高歌披心胸。君到故山时，为谢五老翁。","dynasty":"唐代","title":"送祁乐归河东"}
{"author":"岑参","content":"微才弃散地，拙宦惭清时。白发徒自负，青云难可期。胡尘暗东洛，亚相方出师。分陕振鼓鼙，二崤满旌旗。夫子廊庙器，迥然青冥姿。阃外佐戎律，幕中吐兵奇。前者驿使来，忽枉行军诗。昼吟庭花落，夜讽山月移。昔君隐苏门，浪迹不可羁。诏书自征用，令誉天下知。别来春草长，东望转相思。寂寞山城暮，空闻画角悲。","dynasty":"唐代","title":"虢中酬陕西甄判官见赠"}
{"author":"岑参","content":"君王嫌妾妒，闭妾在长门。舞袖垂新宠，愁眉结旧恩。绿钱生履迹，红粉湿啼痕。羞被桃花笑，看春独不言。","dynasty":"唐代","title":"相和歌辞。长门怨"}
{"author":"岑参","content":"次舍山郭近，解鞍鸣钟时。主人炊新粒，行子充夜饥。关月生首阳，照见华阴祠。苍茫秋山晦，萧瑟寒松悲。久从园庐别，遂与朋知辞。旧壑兰杜晚，归轩今已迟。","dynasty":"唐代","title":"宿华阴东郭客舍忆阎防"}
{"author":"岑参","content":"辽东九月芦叶断，辽东小儿采芦管。可怜新管清且悲，一曲风飘海头满。海树萧索天雨霜，管声寥亮月苍苍。白狼河北堪愁恨，玄兔城南皆断肠。辽东将军长安宅，美人芦管会佳客。弄调啾飕胜洞箫，发声窈窕欺横笛。夜半高堂客未回，祗将芦管送君杯。巧能陌上惊杨柳，复向园中误落梅。诸客爱之听未足，高卷珠帘列红烛。将军醉舞不肯休，更使美人吹一曲。","dynasty":"唐代","tags":"宴会，边塞，战士","title":"裴将军宅芦管歌"}
{"author":"岑参","content":"罗敷昔时秦氏女，千载无人空处所。昔时流水至今流，万事皆逐东流去。此水东流无尽期，水声还似旧来时。岸花仍自羞红脸，堤柳犹能学翠眉。春去秋来不相待，水中月色长不改。罗敷养蚕空耳闻，使君五马今何在。九月霜天水正寒，故人西去度征鞍。水底鲤鱼幸无数，愿君别后垂尺素。","dynasty":"唐代","title":"敷水歌，送窦渐入京"}
{"author":"岑参","content":"三月灞陵春已老，故人相逢耐醉倒。瓮头春酒黄花脂，禄米只充沽酒资。长安城中足年少，独共韩侯开口笑。桃花点地红斑斑，有酒留君且莫还。与君兄弟日携手，世上虚名好是闲。","dynasty":"唐代","title":"喜韩樽相过"}
{"author":"岑参","content":"君平曾卖卜，卜肆芜已久。至今杖头钱，时时地上有。不知支机石，还在人间否。","dynasty":"唐代","title":"严君平卜肆"}
{"author":"岑参","content":"传是秦时楼，巍巍至今在。楼南两江水，千古长不改。曾闻昔时人，岁月不相待。","dynasty":"唐代","title":"张仪楼"}
{"author":"岑参","content":"江水初荡潏，蜀人几为鱼。向无尔石犀，安得有邑居。始知李太守，伯禹亦不如。","dynasty":"唐代","title":"石犀"}
{"author":"岑参","content":"吾悲子云居，寂寞人已去。娟娟西江月，犹照草玄处。精怪喜无人，睢盱藏老树。","dynasty":"唐代","title":"杨雄草玄台"}
{"author":"岑参","content":"江上风欲来，泊舟未能发。气昏雨已过，突兀山复出。积浪成高丘，盘涡为嵌窟。云低岸花掩，水涨滩草没。老树蛇蜕皮，崩崖龙退骨。平生抱忠信，艰险殊可忽。","dynasty":"唐代","title":"江上阻风雨"}
{"author":"岑参","content":"相国尹京兆，政成人不欺。甘露降府庭，上天表无私。非无他人家，岂少群木枝。被兹甘棠树，美掩召伯诗。团团甜如蜜，皛皛凝若脂。千柯玉光碎，万叶珠颗垂。昆仑何时来，庆云相逐飞。魏宫铜盘贮，汉帝金掌持。王泽布人和，精心动灵祇.君臣日同德，祯瑞方潜施。何术令大臣，感通能及兹。忽惊政化理，暗与神物期。却笑赵张辈，徒称今古稀。为君下天酒，麹糵将用时。","dynasty":"唐代","title":"尹相公京兆府中棠树降甘露诗"}
{"author":"岑参","content":"相府征墨妙，挥毫天地穷。始知丹青笔，能夺造化功。潇湘在帘间，庐壑横座中。忽疑凤凰池，暗与江海通。粉白湖上云，黛青天际峰。昼日恒见月，孤帆如有风。岩花不飞落，涧草无春冬。担锡香炉缁，钓鱼沧浪翁。如何平津意，尚想尘外踪。富贵心独轻，山林兴弥浓。喧幽趣颇异，出处事不同。请君为苍生，未可追赤松。","dynasty":"唐代","title":"刘相公中书江山画障"}
{"author":"岑参","content":"负剑出北门，乘桴适东溟。一鸟海上飞，云是帝女灵。玉颜溺水死，精卫空为名。怨积徒有志，力微竟不成。西山木石尽，巨壑何时平。","dynasty":"唐代","title":"精卫"}
{"author":"岑参","content":"西掖重云开曙晖，北山疏雨点朝衣。千门柳色连青琐，三殿花香入紫微。平明端笏陪鹓列，薄暮垂鞭信马归。官拙自悲头白尽，不如岩下偃荆扉。","dynasty":"唐代","title":"西掖省即事"}
{"author":"岑参","content":"罢起郎官草，初分刺史符。海云迎过楚，江月引归吴。城底涛声震，楼端蜃气孤。千家窥驿舫，五马饮春湖。柳色供诗用，莺声送酒须。知君望乡处，枉道上姑苏。","dynasty":"唐代","title":"送卢郎中除杭州赴任"}
{"author":"岑参","content":"年纪蹉跎四十强，自怜头白始为郎。雨滋苔藓侵阶绿，秋飒梧桐覆井黄。惊蝉也解求高树，旅雁还应厌后行。览卷试穿邻舍壁，明灯何惜借馀光。","dynasty":"唐代","title":"秋夕读书幽兴，献兵部李侍郎"}
{"author":"岑参","content":"东望望长安，正值日初出。长安不可见，喜见长安日。长安何处在，只在马蹄下。明日归长安，为君急走马。","dynasty":"唐代","title":"忆长安曲二章寄庞催"}
{"author":"岑参","content":"醉后未能别，待醒方送君。看君走马去，直上天山云。","dynasty":"唐代","title":"醉里送裴子赴镇西"}
{"author":"岑参","content":"五粒松花酒，双谿道士家。唯求缩却地，乡路莫教赊。","dynasty":"唐代","title":"题井陉双谿李道士所居"}
{"author":"岑参","content":"归去新战胜，盛名人共闻。乡连渭川树，家近条山云。夫子能好学，圣朝全用文。弟兄负世誉，词赋超人群。雨气醒别酒，城阴低暮曛。遥知出关后，更有一终军。","dynasty":"唐代","title":"送薛播擢第归河东"}
{"author":"岑参","content":"幸得趋紫殿，却忆侍丹墀。史笔众推直，谏书人莫窥。平生恒自负，垂老此安卑。同类皆先达，非才独后时。庭槐宿鸟乱，阶草夜虫悲。白发今无数，青云未有期。","dynasty":"唐代","title":"佐郡思旧游"}
{"author":"岑参","content":"授钺辞金殿，承恩恋玉墀。登坛汉主用，讲德蜀人思。副相韩安国，黄门向子期。刀州重入梦，剑阁再题词。春草连青绶，晴花间赤旗。山莺朝送酒，江月夜供诗。许国分忧日，荣亲色养时。苍生望已久，来去不应迟。","dynasty":"唐代","title":"送严黄门拜御史大夫再镇蜀川兼觐省"}
{"author":"岑参","content":"铁马擐红缨，幡旗出禁城。明王亲授钺，丞相欲专征。玉馔天厨送，金杯御酒倾。剑门乘嶮过，阁道踏空行。山鸟惊吹笛，江猿看洗兵。晓云随去阵，夜月逐行营。南仲今时往，西戎计日平。将心感知己，万里寄悬旌。","dynasty":"唐代","title":"送郭仆射节制剑南"}
{"author":"岑参","content":"沙上见日出，沙上见日没。悔向万里来，功名是何物。","dynasty":"唐代","title":"日没贺延碛作"}
{"author":"岑参","content":"来亦一布衣，去亦一布衣。羞见关城吏，还从旧路归。","dynasty":"唐代","title":"戏题关门"}
{"author":"岑参","content":"燕雀始欲衔花来，君家种桃花未开。长安二月眼看尽，寄报春风早为催。","dynasty":"唐代","title":"春光戏题赠李侯"}
{"author":"岑参","content":"初程莫早发，且宿灞桥头。","dynasty":"唐代","title":"句"}
{"author":"岑参","content":"乘兴忽相招，僧房暮与朝。雪融双树湿，沙闇一灯烧。竹外山低塔，藤间院隔桥。归家如欲懒，俗虑向来销。","dynasty":"唐代","title":"雪后与群公过慈"}
{"author":"岑参","content":"载酒入天色，水凉难醉人。清摇县郭动，碧洗云山新。吹笛惊白鹭，垂竿跳紫鳞。怜君公事后，陂上日娱宾。","dynasty":"唐代","title":"与鄠县源少府泛渼陂"}
{"author":"岑参","content":"溪水碧于草，潺潺花底流。沙平堪濯足，石浅不胜舟。洗药朝与暮，钓鱼春复秋。兴来从所适，还欲向沧洲。","dynasty":"唐代","title":"终南东溪中作"}
{"author":"岑参","content":"风煖日暾暾，黄鹂飞近村。花明潘子县，柳暗陶公门。药椀摇山影，鱼竿带水痕。南桥车马客，何事苦喧喧。","dynasty":"唐代","title":"春寻河阳陶处士别业"}
{"author":"岑参","content":"中峰鍊金客，昨日游人间。叶县凫共去，葛陂龙暂还。春云凑深水，秋雨悬空山。寂寂清溪上，空馀丹灶闲。","dynasty":"唐代","title":"寻少室张山人闻与偃师周明府同入都"}
{"author":"岑参","content":"昨夜宿祈连，今朝过酒泉。黄沙西际海，白草北连天。愁里难消日，归期尚隔年。阳关万里梦，知处杜陵田。","dynasty":"唐代","title":"过酒泉忆杜陵别业"}
{"author":"岑参","content":"晓笛别乡泪，秋冰鸣马蹄。一身虏云外，万里胡天西。终日见征战，连年闻鼓鼙。故山在何处，昨日梦清溪。","dynasty":"唐代","title":"早发焉耆怀终南别业"}
{"author":"岑参","content":"腊月江上煖，南桥新柳枝。春风触处到，忆得故园时。终日不如意，出门何所之。从人觅颜色，自笑弱男儿。","dynasty":"唐代","title":"江上春叹"}
{"author":"岑参","content":"天子悲元老，都人惜上公。优贤几杖在，会葬市朝空。丹旐飞斜日，清笳怨暮风。平生门下客，继美庙堂中。","dynasty":"唐代","title":"苗侍中挽歌二首其二"}
{"author":"岑参","content":"五府瞻高位，三台丧大贤。礼容还故绛，宠赠冠新田。气歇汾阴鼎，魂飞京兆阡。先时剑已没，陇树久苍然。","dynasty":"唐代","title":"故仆射裴公挽歌三首其二"}
{"author":"岑参","content":"富贵徒言久，乡闾殁后归。锦衣都未着，丹旐忽先飞。哀挽辞秦塞，悲笳出帝畿。遥知九原上，渐觉吊人稀。","dynasty":"唐代","title":"故仆射裴公挽歌三首其三"}
{"author":"岑参","content":"鼓角城中出，坟茔郭外新。雨随思太守，云从送夫人。蒿里埋双剑，松门闭万春。回瞻北堂上，金印已生尘。","dynasty":"唐代","title":"河西太守杜公挽歌四首其二"}
{"author":"岑参","content":"忆昨明光殿，新承天子恩。剖符移北地，授钺领西门。塞草迎军幕，边云拂使轩。至今闻陇外，戎虏尚亡魂。","dynasty":"唐代","title":"河西太守杜公挽歌四首其三"}
{"author":"岑参","content":"漫漫澄波阔，沈沈大厦深。秉心常匪席，行义每挥金。汲引窥兰室，招携入翰林。多君有令子，犹注世人心。","dynasty":"唐代","title":"河西太守杜公挽歌四首其四"}
{"author":"岑参","content":"白日扃泉户，青春掩夜台。旧堂阶草长，空院砌花开。山晚铭旌去，郊寒骑吹回。三川难可见，应惜庾公才。","dynasty":"唐代","title":"故河南尹岐国公赠工部尚书苏公挽歌二首其二"}
{"author":"岑参","content":"遽闻伤别剑，忽复叹藏舟。灯冷泉中夜，衣寒地下秋。青松吊客泪，丹旐路人愁。徒有清河在，空悲逝水流。","dynasty":"唐代","title":"韩员外夫人清河县君崔氏挽歌二首其二"}
{"author":"岑参","content":"迥风度雨渭城西，细草新花踏作泥。秦女峰头雪未尽，胡公阪上日初低。愁窥白发羞微禄，悔别青山忆旧溪。闻道辋川多胜事，玉壶春酒正堪携。","dynasty":"唐代","title":"首春渭西郊行呈蓝田张二主簿"}
{"author":"岑参","content":"满寺枇杷冬着花，老僧相见具袈裟。汉王城北雪初霁，韩信台西日欲斜。门外不须催五马，林中且听演三车。岂料巴川多胜事，为君书此报京华。","dynasty":"唐代","title":"赴嘉州过城固县寻永安超禅师房"}
{"author":"岑参","content":"五粒松花酒，双溪道士家。唯求缩却地，乡路莫教赊。","dynasty":"唐代","title":"题井陉双溪李道士所居"}
{"author":"岑参","content":"鸣笳叠鼓拥回军，破国平蕃昔未闻。丈夫鹊印摇边月，大将龙旗掣海云。","dynasty":"唐代","title":"献封大夫破播仙凯歌六首其三"}
{"author":"岑参","content":"数株溪柳色依依，深巷斜阳暮鸟飞。门前雪满无人迹，应是先生出未归。","dynasty":"唐代","title":"草堂村寻罗生不遇"}
{"author":"岑参","content":"骊姬北原上，闭骨已千秋。浍水日东注，恶名终不流。献公恣耽惑，视子如仇雠。此事成蔓草，我来逢古丘。蛾眉山月苦，蝉鬓野云愁。欲吊二公子，横汾无轻舟。","dynasty":"唐代","title":"骊姬墓下作"}
{"author":"岑参","content":"常爱张仪楼，西山正相当。千峰带积雪，百里临城墙。烟氛扫晴空，草树映朝光。车马隘百井，里闬盘二江。亚相自登坛，时危安此方。威声振蛮貊，惠化钟华阳。旌节罗广庭，戈铤凛秋霜。阶下貔虎士，幕中鹓鹭行。今我忽登临，顾恩不望乡。知己犹未报，鬓毛飒已苍。时命难自知，功业岂暂忘。蝉鸣秋城夕，鸟去江天长。兵马休战争，风尘尚苍茫。谁当共携手，赖有冬官郎。","dynasty":"唐代","title":"陪狄员外早秋登府西楼因呈院中诸公"}
{"author":"岑参","content":"胡寇尚未尽，大军镇关门。旌旗遍草木，兵马如云屯。圣朝正用武，诸将皆承恩。不见征战功，但闻歌吹喧。儒生有长策，闭口不敢言。昨从关东来，思与故人论。何为廊庙器，至今居外藩。黄霸宁淹留，苍生望腾鶱。卷帘见西岳，仙掌明朝暾。昨夜闻春风，戴胜过后园。各自限官守，何由叙凉温。离忧不可忘，襟背思树萱。","dynasty":"唐代","title":"潼关镇国军句覆使院早春寄王同州"}
{"author":"岑参","content":"江上云气黑，𡷛山昨夜雷。水恶平明飞，雨从嶓冢来。濛濛随风过，萧飒鸣庭槐。隔帘湿衣巾，当暑凉幽斋。曲生住相近，言语阻且乖。卧疾不见人，午时门始开。终日看本草，药苗满前阶。兄弟早有名，甲科皆秀才。二人事慈母，不弱古老莱。昨叹携手迟，未尽平生怀。爱君有佳句，一日吟几回。","dynasty":"唐代","title":"梁州对雨怀曲二秀才便呈曲大判官时疾赠余新诗"}
{"author":"岑参","content":"青衣谁开凿，独在水中央。浮舟一跻攀，侧径缘穹苍。绝顶诣老僧，豁然登上方。诸岭一何小，三江奔茫茫。兰若向西开，峨眉正相当。猿鸟乐钟磬，松萝泛天香。江云入袈裟，山月吐绳床。早知清净理，久乃机心忘。尚以名宦拘，聿来夷獠乡。吾友不可见，郁为尚书郎。早岁爱丹经，留心向青囊。渺渺云智远，幽幽海怀长。胜赏欲与俱，引领遥相望。为政愧无术，分忧幸时康。君子满天朝，老夫忆沧浪。况值庐山远，抽簪归法王。","dynasty":"唐代","title":"上嘉州青衣山中峰题惠净上人幽居寄兵部杨郎中"}
{"author":"岑参","content":"夫子傲常调，诏书下徵求。知君欲谒帝，秣马趋西周。逸足何骎骎，美声实风流。学富赡清词，下笔不能休。君家一何盛，赫奕难为俦。伯父四五人，同时为诸侯。忆昨始相值，值君客贝丘。相看复乘兴，携手到冀州。前日在南县，与君上北楼。野旷不见山，白日落草头。客舍梨花繁，深花隐鸣鸠。南邻新酒熟，有女弹箜篌。醉后或狂歌，酒醒满离忧。主人不相识，此地难淹留。吾庐终南下，堪与王孙游。何当肯相寻，澧上一孤舟。","dynasty":"唐代","title":"冀州客舍酒酣贻王绮寄题南楼"}
{"author":"岑参","content":"池色净天碧，水凉雨凄凄。快风从东南，荷叶翻向西。性本爱鱼鸟，未能返岩溪。中岁徇微官，遂令心赏睽。及兹佐山郡，不异寻幽栖。小吏趋竹径，讼庭侵药畦。胡尘暗河洛，二陕震鼓鼙。故人佐戎轩，逸翮凌云霓。行军在函谷，两度闻莺啼。相看红旗下，饮酒白日低。闻君欲朝天，驷马临道嘶。仰望浮与沈，忽如云与泥。夜眠驿楼月，晓发关城鸡。惆怅西郊暮，乡书对君题。","dynasty":"唐代","title":"虢州郡斋南池幽兴因与阎二侍御道别"}
{"author":"岑参","content":"兵马守西山，中国非得计。不知何代策，空使蜀人弊。八州崖谷深，千里云雪闭。泉浇阁道滑，水冻绳桥脆。战士常苦饥，糗粮不相继。胡兵犹不归，空山积年岁。儒生识损益，言事皆审谛。狄子幕府郎，有谋必康济。胸中悬明镜，照耀无巨细。莫辞冒险艰，可以裨节制。相思江楼夕，愁见月澄霁。","dynasty":"唐代","title":"送狄员外巡按西山军"}
{"author":"岑参","content":"塔势如涌出，孤高耸天宫。登临出世界，磴道盘虚空。突兀压神州，峥嵘如鬼工。四角碍白日，七层摩苍穹。下窥指高鸟，俯听闻惊风。连山若波涛，奔凑似朝东。青槐夹驰道，宫馆何玲珑。秋色从西来，苍然满关中。五陵北原上，万古青濛濛。净理了可悟，胜因夙所宗。誓将挂冠去，觉道资无穷。","dynasty":"唐代","title":"与高适薛据慈恩寺浮图"}
{"author":"岑参","content":"前日解侯印，泛舟归山东。平旦发犍为，逍遥信回风。七月江水大，沧波涨秋空。复有峨眉僧，诵经在舟中。夜泊防虎豹，朝行逼鱼龙。一道鸣迅湍，两边走连峰。猿拂岸花落，鸟啼檐树重。烟霭吴楚连，溯沿湖海通。忆昨在西掖，复曾入南宫。日出朝圣人，端笏陪群公。不意今弃置，何由豁心胸。吾当海上去，且学乘桴翁。","dynasty":"唐代","title":"东归发犍为至泥溪舟中作"}
{"author":"岑参","content":"早知逢世乱，少小谩读书。悔不学弯弓，向东射狂胡。偶从谏官列，谬向丹墀趋。未能匡吾君，虚作一丈夫。抚剑伤世路，哀歌泣良图。功业今已迟，览镜悲白须。平生抱忠义，不敢私微躯。","dynasty":"唐代","title":"行军诗二首其二"}
{"author":"岑参","content":"相府徵墨妙，挥毫天地穷。始知丹青笔，能夺造化功。潇湘在帘间，庐壑横座中。忽疑凤凰池，暗与江海通。粉白湖上云，黛青天际峰。昼日恒见月，孤帆如有风。岩花不飞落，涧草无春冬。担锡香炉缁，钓鱼沧浪翁。如何平津意，尚想尘外踪。富贵心独轻，山林兴弥浓。喧幽趣颇异，出处事不同。请君为苍生，未可追赤松。","dynasty":"唐代","title":"刘相公中书江山画障"}
{"author":"岑参","content":"北风捲地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不煖锦衾薄。将军角弓不得控，都护铁衣冷难着。瀚海阑干百丈冰，愁云黪淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。","dynasty":"唐代","title":"白雪歌送武判官归京"}
{"author":"岑参","content":"青门金锁平旦开，城头日出使车回。青门柳枝正堪折，路傍一日几人别。东出青门路不穷，驿楼官树灞陵东。花扑征衣看似绣，云随去马色疑骢。胡姬酒垆日未午，丝绳玉缸酒如乳。灞头落花没马蹄，昨夜微雨花成泥。黄鹂翅湿飞转低，关东尺书醉懒题。须臾望君不可见，扬鞭飞鞚疾如箭。借问使乎何时来，莫作东飞伯劳西飞燕。","dynasty":"唐代","title":"青门歌送东台张判官"}
{"author":"岑参","content":"上马带吴钩，翩翩度陇头。小来思报国，不是爱封侯。万里乡为梦，三边月作愁。早须清黠虏，无事莫经秋。","dynasty":"唐代","tags":"爱国，离别，赞美，友人，战争","title":"送人赴安西"}
{"author":"岑参","content":"联步趋丹陛，分曹限紫微。晓随天仗入，暮惹御香归。白发悲花落，青云羡鸟飞。圣朝无阙事，自觉谏书稀。","dynasty":"唐代","tags":"唐诗三百首，仕途，感慨","title":"寄左省杜拾遗"}
{"author":"岑参","content":"黑姓蕃王貂鼠裘，葡萄宫锦醉缠头。关西老将能苦战，七十行兵仍未休。","dynasty":"唐代","tags":"边塞，战士","title":"胡歌"}
{"author":"岑参","content":"参尝读佛经，闻有优钵罗花，目所未见。天宝景申岁，参忝大理评事，摄监察御史，恋伊西北庭度支副使。自公多暇，乃刀府庭内，栽树种药，为山凿池。婆娑乎其间，足以寄傲。交河小吏有献此花者，云得之于天山之南。其状异于众草，势巃嵸如冠弁。嶷然上耸，生不傍引，攒花中折，骈叶外包，异香腾风，秀色媚景。因赏而叹曰，尔不生于中土，僻在遐裔，使牡丹价重，芙蓉誉高，惜哉！夫天地无私，阴阳无偏，各遂其生，自物厥性，岂以偏地而不生乎，岂以无人而不芳乎？适此花不遭小吏，终委诸山谷，亦何异怀才之士，未会明主，摈于林薮邪！因感而为歌，歌曰：白山南，赤山北。其间有花人不识，绿茎碧叶好颜色。叶六瓣，花九房。夜掩朝开多异香，何不生彼中国兮生西方。移根在庭，媚我公堂。耻与众草之为伍，何亭亭而独芳。何不为人之所赏兮，深山穷谷委严霜。吾窃悲阳关道路长，曾不得献于君王。","dynasty":"唐代","tags":"写花，抒怀，怀才不遇","title":"优钵罗花歌"}
{"author":"岑参","content":"疲马卧长坂，夕阳下通津。山风吹空林，飒飒如有人。苍旻霁凉雨，石路无飞尘。千念集暮节，万籁悲萧辰。鶗鴂昨夜鸣，蕙草色已陈。况在远行客，自然多苦辛。","dynasty":"唐代","tags":"秋天，山林，写景，悲愁","title":"暮秋山行"}
{"author":"岑参","content":"洞房昨夜春风起，故人尚隔湘江水。枕上片时春梦中，行尽江南数千里。","dynasty":"唐代","tags":"思念","title":"春梦"}
{"author":"岑参","content":"轮台城头夜吹角，轮台城北旄头落。羽书昨夜过渠黎，单于已在金山西。戍楼西望烟尘黑，汉军屯在轮台北。上将拥旄西出征，平明吹笛大军行。四边伐鼓雪海涌，三军大呼阴山动。虏塞兵气连云屯，战场白骨缠草根。剑河风急雪片阔，沙口石冻马蹄脱。(雪片阔一作：云片阔)亚相勤王甘苦辛，誓将报主静边尘。古来青史谁不见，今见功名胜古人。","dynasty":"唐代","tags":"唐诗三百首，赞扬，将士，边塞，战争，生活","title":"轮台歌奉送封大夫出师西征"}
{"author":"岑参","content":"鸡鸣紫陌曙光寒，莺啭皇州春色阑。金阙晓钟开万户，玉阶仙仗拥千官。花迎剑珮星初落，柳拂旌旗露未干。独有凤凰池上客，阳春一曲和皆难。","dynasty":"唐代","tags":"唐诗三百首，唱和","title":"奉和中书舍人贾至早朝大明宫"}
{"author":"岑参","content":"闻说轮台路，连年见雪飞。春风曾不到，汉使亦应稀。白草通疏勒，青山过武威。勤王敢道远，私向梦中归。","dynasty":"唐代","tags":"写景，抒情","title":"发临洮将赴北庭留别"}
{"author":"岑参","content":"匹马西从天外归，扬鞭只共鸟争飞。送君九月交河北，雪里题诗泪满衣。","dynasty":"唐代","tags":"离别","title":"送崔子还京"}
{"author":"岑参","content":"君不见梁孝王脩竹园，颓墙隐辚势仍存。娇娥曼脸成草蔓，罗帷珠帘空竹根。大梁一旦人代改，秋月春风不相待。池中几度雁新来，洲上千年鹤应在。梁园二月梨花飞，却似梁王雪下时。当时置酒延枚叟，肯料平台狐兔走。万事翻覆如浮云，昔人空在今人口。单父古来称宓生，祗今为政有吾兄。輶轩若过梁园道，应傍琴台闻政声。","dynasty":"唐代","title":"梁园歌送河南王说判官"}
{"author":"岑参","content":"燉煌太守才且贤，郡中无事高枕眠。太守到来山出泉，黄砂碛里人种田。燉煌耆旧鬓皓然，愿留太守更五年。城头月出星满天，曲房置酒张锦筵。美人红妆色正鲜，侧垂高髻插金钿。醉坐藏钩红烛前，不知钩在若个边。为君手把珊瑚鞭，射得半段黄金钱，此中乐事亦已偏。","dynasty":"唐代","title":"燉煌太守后庭歌"}
{"author":"岑参","content":"井上桐叶雨，灞亭卷秋风。故人适战胜，匹马归山东。问君今年三十几，能使香名满人耳。君不见三峰直上五千仞，见君文章亦如此。如君兄弟天下稀，雄辞健笔皆若飞。将军金印亸紫绶，御史铁冠重绣衣。乔生作尉别来久，因君为问平安否。魏侯校理复何如，前日人来不得书。陆浑山下佳可赏，蓬阁闲时日应往。自料青云未有期，谁知白发偏能长。垆头青丝白玉瓶，别时相顾酒如倾。摇鞭举袂忽不见，千树万树空蝉鸣。","dynasty":"唐代","title":"送魏升卿"}
{"author":"岑参","content":"关门锁归客，一夜梦还家。月落河上晓，遥闻秦树鸦。长安二月归正好，杜陵树边纯是花。","dynasty":"唐代","title":"宿蒲关东店忆杜陵别业"}
{"author":"岑参","content":"东望望长安，正值日初出。长安不可见，喜见长安日。","dynasty":"唐代","title":"忆长安曲二章寄庞㴶其一"}
{"author":"岑参","content":"长安何处在，只在马蹄下。明日归长安，为君急走马。","dynasty":"唐代","title":"忆长安曲二章寄庞㴶其二"}
{"author":"岑参","content":"江畔梅花白如雪，使我思乡肠欲断。摘得一枝在手中，无人远向金闺说。愿得青鸟衔此花，西飞直送到我家。胡姬正在临窗下，独织留黄浅碧纱。此鸟衔花胡姬前，胡姬见花知我怜。千说万说由不得，一夜抱花空馆眠。","dynasty":"唐代","title":"江行遇梅花之作"}
{"author":"岑参","content":"东海之水化为田，北溟之鱼飞上天。城有时而复，陵有时而迁，理固常矣，人亦其然。观夫陌上豪贵，当年高位，歌钟拂天，鞍马照地，积黄金以自满，矜青云之坐致，高馆招其宾朋，重门叠其车骑。及其高堂倾，曲池平，雀罗空悲其处所，门客肯念其生平？已矣夫！世路崎岖，孰为后图？岂无畴日之光荣，何今人之弃予。彼乘轩而不恤尔后，曾不爱我之羁孤。叹君门兮何深，顾盛时而向隅。揽蕙草以惆怅，步衡门而踟蹰。强学以待，知音不无。思达人之惠顾，庶有望于亨衢。","dynasty":"唐代","title":"感旧赋附歌"}
{"author":"岑参","content":"月落辕门鼓角鸣，千群面缚出蕃城。洗兵鱼海云迎阵，秣马龙堆月照营。","dynasty":"唐代","title":"鼓吹曲辞其四"}
{"author":"岑参","content":"蕃军遥见汉家营，满谷连山遍哭声。万箭千刀一夜杀，平明流血浸空城。","dynasty":"唐代","title":"鼓吹曲辞其五"}
{"author":"岑参","content":"驷马映花枝，人人夹路窥。离心且莫问，春草自应知。不谓青云客，犹思紫禁时。别君能几日，看取鬓成丝。","dynasty":"唐代","title":"稠桑驿喜逢严河南中丞便别（得时字）"}
{"author":"岑参","content":"黜官自西掖，待罪临下阳。空积犬马恋，岂思鹓鹭行。素多江湖意，偶佐山水乡。满院池月静，卷帘溪雨凉。轩窗竹翠湿，案牍荷花香。白鸟上衣桁，青苔生笔床。数公不可见，一别尽相忘。敢恨青琐客，无情华省郎。早年迷进退，晚节悟行藏。他日能相访，嵩南旧草堂。","dynasty":"唐代","title":"初至西虢官舍南池，呈左右省及南宫诸故人"}
{"author":"岑参","content":"万事信苍苍，机心久已忘。无端来出守，不是厌为郎。雨滴芭蕉赤，霜催橘子黄。逢君开口笑，何处有他乡。","dynasty":"唐代","title":"寻阳七郎中宅即事"}
{"author":"岑参","content":"渭上秋雨过，北风何骚骚。天晴诸山出，太白峰最高。主人东溪老，两耳生长毫。远近知百岁，子孙皆二毛。中庭井阑上，一架猕猴桃。石泉饭香粳，酒瓮开新槽。爱兹田中趣，始悟世上劳。我行有胜事，书此寄尔曹。","dynasty":"唐代","title":"太白东溪张老舍即事，寄舍弟侄等"}
{"author":"岑参","content":"早岁即相知，嗟君最后时。青云仍未达，白发欲成丝。小店关门树，长河华岳祠。弘农人吏待，莫使马行迟。","dynasty":"唐代","title":"送王七录事赴虢州"}
{"author":"岑参","content":"西亭系五马，为送故人归。客舍草新出，关门花欲飞。到来逢岁酒，却去换春衣。吏部应相待，如君才调稀。","dynasty":"唐代","title":"陪使君早春西亭送王赞府赴选（得归字）"}
{"author":"岑参","content":"胡寇尚未尽，大军镇关门。旌旗遍草木，兵马如云屯。圣朝正用武，诸将皆承恩。不见征战功，但闻歌吹喧。儒生有长策，闭口不敢言。昨从关东来，思与故人论。何为廊庙器，至今居外藩。黄霸宁淹留，苍生望腾鶱。卷帘见西岳，仙掌明朝暾。昨夜闻春风，戴胜过后园。各自限官守，何由叙凉温。离忧不可忘，襟背思树萱。","dynasty":"唐代","title":"潼关镇国军句覆使院早春寄王同州"}
{"author":"岑参","content":"子真河朔尉，邑里带清漳。春草迎袍色，晴花拂绶香。青山入官舍，黄鸟度宫墙。若到铜台上，应怜魏寝荒。","dynasty":"唐代","title":"送郑少府赴滏阳"}
{"author":"岑参","content":"长桥题柱去，犹是未达时。及乘驷马车，却从桥上归。名共东流水，滔滔无尽期。","dynasty":"唐代","title":"升仙桥"}
{"author":"岑参","content":"春与人相乖，柳青头转白。生平未得意，览镜私自惜。四海犹未安，一身无所适。自从兵戈动，遂觉天地窄。功业悲后时，光阴叹虚掷。却为文章累，幸有开济策。何负当途人，无心矜窘厄。回瞻后来者，皆欲肆轥轹。起草思南宫，寄言忆西掖。时危任舒卷，身退知损益。穷巷草转深，闲门日将夕。桥西暮雨黑，篱外春江碧。昨者初识君，相看俱是客。声华同道术，世业通往昔。早须归天阶，不得安孔席。吾先税归鞅，旧国如咫尺。","dynasty":"唐代","title":"西蜀旅舍春叹，寄朝中故人呈狄评事"}
{"author":"岑参","content":"火山今始见，突兀蒲昌东。赤焰烧虏云，炎氛蒸塞空。不知阴阳炭，何独烧此中？我来严冬时，山下多炎风。人马尽汗流，孰知造化工！","dynasty":"唐代","tags":"写山，写景，言志","title":"经火山"}
{"author":"岑参","content":"明时不爱璧，浪迹东南游。何必世人识，知君轻五侯。采兰度汉水，问绢过荆州。异国有归兴，去乡无客愁。天寒楚塞雨，月净襄阳秋。坐见吾道远，令人看白头。","dynasty":"唐代","title":"送陶铣弃举荆南觐省"}
{"author":"岑参","content":"佐郡已三载，岂能长后时。出关少亲友，赖汝常相随。今旦忽言别，怆然俱泪垂。平生沧洲意，独有青山知。州县不敢说，云霄谁敢期。因怀东谿老，最忆南峰缁。为我多种药，还山应未迟。","dynasty":"唐代","title":"虢州送郑兴宗弟归扶风别庐"}
{"author":"岑参","content":"相如琴台古，人去台亦空。台上寒萧条，至今多悲风。荒台汉时月，色与旧时同。","dynasty":"唐代","title":"司马相如琴台"}
{"author":"岑参","content":"渭上秋雨过，北风何骚骚。天晴诸山出，太白峰最高。主人东溪老，两耳生长毫。远近知百岁，子孙皆二毛。中庭井阑上，一架猕猴桃。石泉饭香粳，酒瓮开新槽。爱兹田中趣，始悟世上劳。我行有胜事，书此寄尔曹。","dynasty":"唐代","title":"太白东溪张老舍即事，寄舍弟侄等"}
{"author":"岑参","content":"勿叹今不第，似君殊未迟。且归沧洲去，相送青门时。望鸟指乡远，问人愁路疑。敝裘沾暮雪，归棹带流澌。严子滩复在，谢公文可追。江皋如有信，莫不寄新诗。","dynasty":"唐代","title":"送严维下第还江东"}
{"author":"岑参","content":"高阁逼诸天，登临近日边。晴开万井树，愁看五陵烟。槛外低秦岭，窗中小渭川。早知清净理，常愿奉金仙。","dynasty":"唐代","tags":"写景，建筑","title":"登总持阁"}
{"author":"岑参","content":"风尘奈汝何，终日独波波。亲老无官养，家贫在外多。醉眼轻白发，春梦渡黄河。相去关城近，何时更肯过。","dynasty":"唐代","title":"阌乡送上官秀才归关西别业"}
{"author":"岑参","content":"传是秦时楼，巍巍至今在。楼南两江水，千古长不改。曾闻昔时人，岁月不相待。","dynasty":"唐代","title":"张仪楼"}
{"author":"岑参","content":"西蜀方携手，南宫忆比肩。平生犹不浅，羁旅转相怜。山店云迎客，江村犬吠船。秋来取一醉，须待月光眠。","dynasty":"唐代","title":"汉川山行呈成少尹"}
{"author":"岑参","content":"北山有芳杜，靡靡花正发。未及得采之，秋风忽吹杀。君不见拂云百丈青松柯，纵使秋风无奈何。四时常作青黛色，可怜杜花不相识。","dynasty":"唐代","title":"感遇"}
{"author":"岑参","content":"勿叹今不第，似君殊未迟。且归沧洲去，相送青门时。望鸟指乡远，问人愁路疑。敝裘沾暮雪，归棹带流澌。严子滩复在，谢公文可追。江皋如有信，莫不寄新诗。","dynasty":"唐代","title":"送严维下第还江东"}
{"author":"岑参","content":"渭上秋雨过，北风何骚骚。天晴诸山出，太白峰最高。主人东溪老，两耳生长毫。远近知百岁，子孙皆二毛。中庭井阑上，一架猕猴桃。石泉饭香粳，酒瓮开新槽。爱兹田中趣，始悟世上劳。我行有胜事，书此寄尔曹。","dynasty":"唐代","title":"太白东溪张老舍即事，寄舍弟侄等"}
{"author":"岑参","content":"昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，莫惜床头沽酒钱。请君有钱向酒家，君不见，蜀葵花。","dynasty":"唐代","tags":"写花，生活，抒怀","title":"蜀葵花歌"}
{"author":"岑参","content":"君不闻胡笳声最悲，紫髯绿眼胡人吹。吹之一曲犹未了，愁杀楼兰征戍儿。凉秋八月萧关道，北风吹断天山草。昆仑山南月欲斜，胡人向月吹胡笳。胡笳怨兮将送君，秦山遥望陇山云。边城夜夜多愁梦，向月胡笳谁喜闻。","dynasty":"唐代","title":"胡笳歌，送颜真卿使赴河陇"}
{"author":"岑参","content":"满寺枇杷冬着花，老僧相见具袈裟。汉王城北雪初霁，韩信台西日欲斜。门外不须催五马，林中且听演三车。岂料巴川多胜事，为君书此报京华。","dynasty":"唐代","title":"赴嘉州过城固县寻永安超禅师房"}
{"author":"岑参","content":"神仙吏姓梅，人吏待君来。渭北草新出，江南花已开。城边宋玉宅，峡口楚王台。不畏无知己，荆州甚爱才。","dynasty":"唐代","title":"送江陵泉少府赴任，便呈卫荆州"}
{"author":"岑参","content":"轮台风物异，地是古单于。三月无青草，千家尽白榆。蕃书文字别，胡俗语音殊。愁见流沙北，天西海一隅。","dynasty":"唐代","title":"轮台即事"}
{"author":"岑参","content":"潘郎腰绶新，霅上县花春。山色低官舍，湖光映吏人。不须嫌邑小，莫即耻家贫。更作东征赋，知君有老亲。","dynasty":"唐代","title":"送李郎尉武康"}
{"author":"岑参","content":"西掖重云开曙晖，北山疏雨点朝衣。千门柳色连青琐，三殿花香入紫微。平明端笏陪鹓列，薄暮垂鞭信马归。官拙自悲头白尽，不如岩下偃荆扉。","dynasty":"唐代","title":"西掖省即事"}
{"author":"岑参","content":"青衣谁开凿，独在水中央。浮舟一跻攀，侧径缘穹苍。绝顶诣老僧，豁然登上方。诸岭一何小，三江奔茫茫。兰若向西开，峨眉正相当。猿鸟乐钟磬，松萝泛天香。江云入袈裟，山月吐绳床。早知清净理，久乃机心忘。尚以名宦拘，聿来夷獠乡。吾友不可见，郁为尚书郎。早岁爱丹经，留心向青囊。渺渺云智远，幽幽海怀长。胜赏欲与俱，引领遥相望。为政愧无术，分忧幸时康。君子满天朝，老夫忆沧浪。况值庐山远，抽簪归法王。","dynasty":"唐代","title":"上嘉州青衣山中峰，题惠净上人幽居，寄兵部"}
{"author":"岑参","content":"老人七十仍沽酒，千壶百瓮花门口。道傍榆荚巧似钱，摘来沽酒君肯否。","dynasty":"唐代","tags":"抒情，生活","title":"戏问花门酒家翁"}
{"author":"岑参","content":"娇歌急管杂青丝，银烛金杯映翠眉。使君地主能相送，河尹天明坐莫辞。春城月出人皆醉，野戍花深马去迟。寄声报尔山翁道，今日河南胜昔时。","dynasty":"唐代","title":"使君席夜送严河南赴长水（得时字）"}
{"author":"岑参","content":"有客至铃下，自言身姓梅。仙人掌里使，黄帝鼎边来。竹影拂棋局，荷香随酒杯。池前堪醉卧，待月未须回。","dynasty":"唐代","title":"喜华阴王少府使到南池宴集"}
{"author":"岑参","content":"夫子傲常调，诏书下徵求。知君欲谒帝，秣马趋西周。逸足何骎骎，美声实风流。学富赡清词，下笔不能休。君家一何盛，赫奕难为俦。伯父四五人，同时为诸侯。忆昨始相值，值君客贝丘。相看复乘兴，携手到冀州。前日在南县，与君上北楼。野旷不见山，白日落草头。客舍梨花繁，深花隐鸣鸠。南邻新酒熟，有女弹箜篌。醉后或狂歌，酒醒满离忧。主人不相识，此地难淹留。吾庐终南下，堪与王孙游。何当肯相寻，澧上一孤舟。","dynasty":"唐代","title":"冀州客舍酒酣贻王绮寄题南楼"}
{"author":"岑参","content":"田中开白室，林下闭玄关。卷迹人方处，无心云自闲。竹深喧暮鸟，花缺露春山。胜事那能说，王孙去未还。","dynasty":"唐代","title":"丘中春卧寄王子"}
{"author":"岑参","content":"结宇依青嶂，开轩对翠畴。树交花两色，溪合水重流。竹径春来扫，兰樽夜不收。逍遥自得意，鼓腹醉中游。","dynasty":"唐代","title":"南溪别业"}
{"author":"岑参","content":"富贵徒言久，乡闾殁后归。锦衣都未着，丹旐忽先飞。哀挽辞秦塞，悲笳出帝畿。遥知九原上，渐觉吊人稀。","dynasty":"唐代","title":"故仆射裴公挽歌三首其三"}
{"author":"岑参","content":"热海亘铁门，火山赫金方。白草磨天涯，湖沙莽茫茫。夫子佐戎幕，其锋利如霜。中岁学兵符，不能守文章。功业须及时，立身有行藏。男儿感忠义，万里忘越乡。孟夏边候迟，胡国草木长。马疾过飞鸟，天穷超夕阳。都护新出师，五月发军装。甲兵二百万，错落黄金光。扬旗拂昆仑，伐鼓震蒲昌。太白引官军，天威临大荒。西望云似蛇，戎夷知丧亡。浑驱大宛马，系取楼兰王。曾到交河城，风土断人肠。寒驿远如点，边烽互相望。赤亭多飘风，鼓怒不可当。有时无人行，沙石乱飘扬。夜静天萧条，鬼哭夹道傍。地上多髑髅，皆是古战场。置酒高馆夕，边城月苍苍。军中宰肥牛，堂上罗羽觞。红泪金烛盘，娇歌艳新妆。望君仰青冥，短翮难可翔。苍然西郊道，握手何慨慷。","dynasty":"唐代","title":"武威送刘单判官赴安西行营，便呈高开府"}
{"author":"岑参","content":"驷马映花枝，人人夹路窥。离心且莫问，春草自应知。不谓青云客，犹思紫禁时。别君能几日，看取鬓成丝。","dynasty":"唐代","title":"稠桑驿喜逢严河南中丞便别（得时字）"}
{"author":"岑参","content":"薛侯故乡处，五老峰西头。归路秦树灭，到乡河水流。看君马首去，满耳蝉声愁。献赋今未售，读书凡几秋。应过伯夷庙，为上关城楼。楼上能相忆，西南指雍州。","dynasty":"唐代","title":"送薛弁归河东"}
{"author":"岑参","content":"酒泉太守能剑舞，高堂置酒夜击鼓。胡笳一曲断人肠，座上相看泪如雨。琵琶长笛曲相和，羌儿胡雏齐唱歌。浑炙犁牛烹野驼，交河美酒归叵罗。三更醉后军中寝，无奈秦山归梦何。","dynasty":"唐代","tags":"宴会，思乡","title":"酒泉太守席上醉后作"}
{"author":"岑参","content":"怜君守一尉，家计复清贫。禄米尝不足，俸钱供与人。城头苏门树，陌上黎阳尘。不是旧相识，声同心自亲。","dynasty":"唐代","title":"题新乡王釜厅壁"}
{"author":"岑参","content":"对酒寂不语，怅然悲送君。明时未得用，白首徒攻文。泽国从一官，沧波几千里。群公满天阙，独去过淮水。旧家富春渚，尝忆卧江楼。自闻君欲行，频望南徐州。穷巷独闭门，寒灯静深屋。北风吹微雪，抱被肯同宿。君行到京口，正是桃花时。舟中饶孤兴，湖上多新诗。潜虬且深蟠，黄鹄举未晚。惜君青云器，努力加餐饭。","dynasty":"唐代","tags":"送别，友人，怀才不遇，祝福","title":"送王大昌龄赴江宁"}
{"author":"岑参","content":"燕雀始欲衔花来，君家种桃花未开。长安二月眼看尽，寄报春风早为催。","dynasty":"唐代","title":"春光戏题赠李侯"}
{"author":"岑参","content":"月落辕门鼓角鸣，千群面缚出蕃城。洗兵鱼海云迎阵，秣马龙堆月照营。","dynasty":"唐代","title":"鼓吹曲辞其四"}
{"author":"岑参","content":"相送欲狂歌，其如此别何。攀辕人共惜，解印日无多。仙掌云重见，关门路再过。双鱼莫不寄，县外是黄河。","dynasty":"唐代","title":"送王录事却归华阴"}
{"author":"岑参","content":"昨日山有信，只今耕种时。遥传杜陵叟，怪我还山迟。独向潭上酌，无人林下期。东谿忆汝处，闲卧对鸬鹚。","dynasty":"唐代","tags":"抒情，思念，兄弟，闲适","title":"还高冠潭口留别舍弟"}
{"author":"岑参","content":"看君尚少年，不第莫凄然。可即疲献赋，山村归种田。野花迎短褐，河柳拂长鞭。置酒聊相送，青门一醉眠。","dynasty":"唐代","title":"送胡象落第归王屋别业"}
{"author":"岑参","content":"敛迹归山田，息心谢时辈。昼还草堂卧，但与双峰对。兴来恣佳游，事惬符胜概。著书高窗下，日夕见城内。曩为世人误，遂负平生爱。久与林壑辞，及来松杉大。偶兹近精庐，屡得名僧会。有时逐樵渔，尽日不冠带。崖口上新月，石门破苍霭。色向群木深，光摇一潭碎。缅怀郑生谷，颇忆严子濑。胜事犹可追，斯人邈千载。","dynasty":"唐代","title":"终南山双峰草堂作"}
{"author":"岑参","content":"水路东连楚，人烟北接巴。山光围一郡，江月照千家。庭树纯栽橘，园畦半种茶。梦魂知忆处，无夜不京华。","dynasty":"唐代","title":"郡斋平望江山"}
{"author":"岑参","content":"前日解侯印，泛舟归山东。平旦发犍为，逍遥信回风。七月江水大，沧波涨秋空。复有峨眉僧，诵经在舟中。夜泊防虎豹，朝行逼鱼龙。一道鸣迅湍，两边走连峰。猿拂岸花落，鸟啼檐树重。烟霭吴楚连，溯沿湖海通。忆昨在西掖，复曾入南宫。日出朝圣人，端笏陪群公。不意今弃置，何由豁心胸。吾当海上去，且学乘桴翁。","dynasty":"唐代","title":"东归发犍为至泥溪舟中作"}
{"author":"岑参","content":"峨眉烟翠新，昨夜秋雨洗。分明峰头树，倒插秋江底。久别二室间，图他五斗米。哀猿不可听，北客欲流涕。","dynasty":"唐代","title":"峨眉东脚临江听猿，怀二室旧庐"}
{"author":"岑参","content":"关门锁归客，一夜梦还家。月落河上晓，遥闻秦树鸦。长安二月归正好，杜陵树边纯是花。","dynasty":"唐代","title":"宿蒲关东店，忆杜陵别业"}
{"author":"岑参","content":"神仙吏姓梅，人吏待君来。渭北草新出，江南花已开。城边宋玉宅，峡口楚王台。不畏无知己，荆州甚爱才。","dynasty":"唐代","title":"送江陵泉少府赴任，便呈卫荆州"}
{"author":"岑参","content":"老人七十仍沽酒，千壶百瓮花门口。道傍榆荚巧似钱，摘来沽酒君肯否。","dynasty":"唐代","tags":"抒情，生活","title":"戏问花门酒家翁"}
{"author":"岑参","content":"璋公不出院，群木闭深居。誓写一切经，欲向万卷馀。挥毫散林鹊，研墨惊池鱼。音翻四句偈，字译五天书。鸣钟竹阴晚，汲水桐花初。雨气润衣钵，香烟泛庭除。此地日清净，诸天应未如。不知将锡杖，早晚蹑空虚。","dynasty":"唐代","title":"观楚国寺璋上人写一切经院，南有曲池深竹"}
{"author":"岑参","content":"九月天山风似刀，城南猎马缩寒毛。将军纵博场场胜，赌得单于貂鼠袍。","dynasty":"唐代","tags":"边塞，写人，将军","title":"赵将军歌"}
{"author":"岑参","content":"关门锁归客，一夜梦还家。月落河上晓，遥闻秦树鸦。长安二月归正好，杜陵树边纯是花。","dynasty":"唐代","title":"宿蒲关东店忆杜陵别业"}
{"author":"岑参","content":"祁乐后来秀，挺身出河东。往年诣骊山，献赋温泉宫。天子不召见，挥鞭遂从戎。前月还长安，囊中金已空。有时忽乘兴，画出江上峰。床头苍梧云，帘下天台松。忽如高堂上，飒飒生清风。五月火云屯，气烧天地红。鸟且不敢飞，子行如转蓬。少华与首阳，隔河势争雄。新月河上出，清光满关中。置酒灞亭别，高歌披心胸。君到故山时，为谢五老翁。","dynasty":"唐代","title":"送祁乐归河东"}
{"author":"岑参","content":"迥风度雨渭城西，细草新花踏作泥。秦女峰头雪未尽，胡公阪上日初低。愁窥白发羞微禄，悔别青山忆旧溪。闻道辋川多胜事，玉壶春酒正堪携。","dynasty":"唐代","title":"首春渭西郊行呈蓝田张二主簿"}
{"author":"岑参","content":"成都与维扬，相去万里地。沧江东流疾，帆去如鸟翅。楚客过此桥，东看尽垂泪。","dynasty":"唐代","title":"万里桥"}
{"author":"岑参","content":"次舍山郭近，解鞍鸣钟时。主人炊新粒，行子充夜饥。关月生首阳，照见华阴祠。苍茫秋山晦，萧瑟寒松悲。久从园庐别，遂与朋知辞。旧壑兰杜晚，归轩今已迟。","dynasty":"唐代","title":"宿华阴东郭客舍忆阎防"}
{"author":"岑参","content":"君住澧水北，我家澧水西。两村辨乔木，五里闻鸣鸡。饮酒溪雨过，弹棋山月低。徒闻蒋生径，尔去谁相携。","dynasty":"唐代","title":"澧头送蒋侯"}
{"author":"岑参","content":"燉煌太守才且贤，郡中无事高枕眠。太守到来山出泉，黄砂碛里人种田。燉煌耆旧鬓皓然，愿留太守更五年。城头月出星满天，曲房置酒张锦筵。美人红妆色正鲜，侧垂高髻插金钿。醉坐藏钩红烛前，不知钩在若个边。为君手把珊瑚鞭，射得半段黄金钱，此中乐事亦已偏。","dynasty":"唐代","title":"燉煌太守后庭歌"}
{"author":"岑参","content":"中峰鍊金客，昨日游人间。叶县凫共去，葛陂龙暂还。春云凑深水，秋雨悬空山。寂寂清溪上，空馀丹灶闲。","dynasty":"唐代","title":"寻少室张山人闻与偃师周明府同入都"}
{"author":"岑参","content":"西原驿路挂城头，客散红亭雨未收。君去试看汾水上，白云犹似汉时秋。","dynasty":"唐代","tags":"送别，友人，怀念，忧国","title":"虢州后亭送李判官使赴晋绛"}
{"author":"岑参","content":"胡地三月半，梨花今始开。因从老僧饭，更上夫人台。清唱云不去，弹弦风飒来。应须一倒载，还似山公回。","dynasty":"唐代","tags":"春天，边塞，生活","title":"登凉州尹台寺"}
{"author":"岑参","content":"青衣谁开凿，独在水中央。浮舟一跻攀，侧径缘穹苍。绝顶诣老僧，豁然登上方。诸岭一何小，三江奔茫茫。兰若向西开，峨眉正相当。猿鸟乐钟磬，松萝泛天香。江云入袈裟，山月吐绳床。早知清净理，久乃机心忘。尚以名宦拘，聿来夷獠乡。吾友不可见，郁为尚书郎。早岁爱丹经，留心向青囊。渺渺云智远，幽幽海怀长。胜赏欲与俱，引领遥相望。为政愧无术，分忧幸时康。君子满天朝，老夫忆沧浪。况值庐山远，抽簪归法王。","dynasty":"唐代","title":"上嘉州青衣山中峰，题惠净上人幽居，寄兵部"}
{"author":"岑参","content":"雷声傍太白，雨在八九峰。东望白阁云，半入紫阁松。胜概纷满目，衡门趣弥浓。幸有数亩田，得延二仲踪。早闻达士语，偶与心相通。误徇一微官，还山愧尘容。钓竿不复把，野碓无人舂。惆怅飞鸟尽，南谿闻夜钟。","dynasty":"唐代","title":"因假归白阁西草堂"}
{"author":"岑参","content":"闻君寻野寺，便宿支公房。溪月冷深殿，江云拥回廊。然灯松林静，煮茗柴门香。胜事不可接，相思幽兴长。","dynasty":"唐代","title":"闻崔十二侍御灌口夜宿报恩寺"}
{"author":"岑参","content":"骊姬北原上，闭骨已千秋。浍水日东注，恶名终不流。献公恣耽惑，视子如仇雠。此事成蔓草，我来逢古丘。蛾眉山月苦，蝉鬓野云愁。欲吊二公子，横汾无轻舟。","dynasty":"唐代","title":"骊姬墓下作"}
{"author":"岑参","content":"相公临戎别帝京，拥麾持节远横行。朝登剑阁云随马，夜渡巴江雨洗兵。山花万朵迎征盖，川柳万条拂去旌。暂到蜀城应计日，须知明主待持衡。","dynasty":"唐代","title":"奉和杜相公发益昌"}
{"author":"岑参","content":"富贵情还在，相逢岂间然。绨袍更有赠，犹荷故人怜。","dynasty":"唐代","title":"尚书念旧，垂赐袍衣，率题绝句献上，以申感谢"}
{"author":"岑参","content":"君不见梁孝王修竹园，颓墙隐辚势仍存。娇娥曼脸成草蔓，罗帷珠帘空竹根。大梁一旦人代改，秋月春风不相待。池中几度雁新来，洲上千年鹤应在。梁园二月梨花飞，却似梁王雪下时。当时置酒延枚叟，肯料平台狐兔走。万事翻覆如浮云，昔人空在今人口。单父古来称宓生，只今为政有吾兄。輶轩若过梁园道，应傍琴台闻政声。","dynasty":"唐代","title":"梁园歌，送河南王说判官"}
{"author":"岑参","content":"剖竹向西蜀，岷峨眇天涯。空深北阙恋，岂惮南路赊。前日登七盘，旷然见三巴。汉水出嶓冢，梁山控褒斜。栈道笼迅湍，行人贯层崖。岩倾劣通马，石窄难容车。深林怯魑魅，洞穴防龙蛇。水种新插秧，山田正烧畬。夜猿啸山雨，曙鸟鸣江花。过午方始饭，经时旋及瓜。数公各游宦，千里皆辞家。言笑忘羁旅，还如在京华。","dynasty":"唐代","title":"与鲜于庶子自梓州，成都少尹自褒城，同行至"}
{"author":"岑参","content":"黎阳城南雪正飞，黎阳渡头人未归。河边酒家堪寄宿，主人小女能缝衣。故人高卧黎阳县，一别三年不相见。邑中雨雪偏著时，隔河东郡人遥羡。邺都唯见古时丘，漳水还如旧日流。城上望乡应不见，朝来好是懒登楼。","dynasty":"唐代","title":"临河客舍呈狄明府兄留题县南楼"}
{"author":"岑参","content":"秦山数点似青黛，渭上一条如白练。京师故人不可见，寄将两眼看飞燕。","dynasty":"唐代","title":"入蒲关先寄秦中故人"}
{"author":"岑参","content":"一驿过一驿，驿骑如星流。平明发咸阳，暮及陇山头。陇水不可听，呜咽令人愁。沙尘扑马汗，雾露凝貂裘。西来谁家子，自道新封侯。前月发安西，路上无停留。都护犹未到，来时在西州。十日过沙碛，终朝风不休。马走碎石中，四蹄皆血流。万里奉王事，一身无所求。也知塞垣苦，岂为妻子谋。山口月欲出，先照关城楼。溪流与松风，静夜相飕飗。别家赖归梦，山塞多离忧。与子且携手，不愁前路修。","dynasty":"唐代","tags":"边塞，战士，生活","title":"初过陇山途中呈宇文判官"}
{"author":"岑参","content":"黄雀始欲衔花来，君家种桃花未开。长安二月眼看尽，寄报春风早为催。","dynasty":"唐代","title":"春兴戏题赠李侯"}
{"author":"岑参","content":"蒙叟悲藏壑，殷宗惜济川。长安非旧日，京兆是新阡。黄霸官犹屈，苍生望已愆。唯馀卿月在，留向杜陵悬。鼓角城中出，坟茔郭外新。雨随思太守，云从送夫人。蒿里埋双剑，松门闭万春。回瞻北堂上，金印已生尘。忆昨明光殿，新承天子恩。剖符移北地，授钺领西门。塞草迎军幕，边云拂使轩。至今闻陇外，戎虏尚亡魂。漫漫澄波阔，沉沉大厦深。秉心常匪席，行义每挥金。汲引窥兰室，招携入翰林。多君有令子，犹注世人心。","dynasty":"唐代","title":"河西太守杜公挽歌四首"}
{"author":"岑参","content":"扁舟沧浪叟，心与沧浪清。不自道乡里，无人知姓名。朝从滩上饭，暮向芦中宿。歌竟还复歌，手持一竿竹。竿头钓丝长丈馀，鼓枻乘流无定居。世人那得识深意，此翁取适非取鱼。","dynasty":"唐代","title":"渔父"}
{"author":"岑参","content":"皤皤岷山老，抱琴鬓苍然。衫袖拂玉徽，为弹三峡泉。此曲弹未半，高堂如空山。石林何飕飗，忽在窗户间。绕指弄呜咽，青丝激潺湲。演漾怨楚云，虚徐韵秋烟。疑兼阳台雨，似杂巫山猿。幽引鬼神听，净令耳目便。楚客肠欲断，湘妃泪斑斑。谁裁青桐枝，縆以朱丝弦。能含古人曲，递与今人传。知音难再逢，惜君方年老。曲终月已落，惆怅东斋眠。","dynasty":"唐代","tags":"写人，知音，惆怅","title":"秋夕听罗山人弹三峡流泉"}
{"author":"岑参","content":"英掾柳家郎，离亭酒瓮香。折腰思汉北，随传过巴阳。江树连官舍，山云到卧床。知君归梦积，去去剑川长。","dynasty":"唐代","title":"送柳录事赴梁州"}
{"author":"岑参","content":"富贵情还在，相逢岂间然。绨袍更有赠，犹荷故人怜。","dynasty":"唐代","title":"尚书念旧，垂赐袍衣，率题绝句献上，以申感谢"}
{"author":"岑参","content":"久客厌江月，罢官思早归。眼看春光老，羞见梨花飞。剑北山居小，巴南音信稀。因君报兵部，愁泪日沾衣。","dynasty":"唐代","title":"送绵州李司马秩满归京，因呈李兵部"}
{"author":"岑参","content":"近县多过客，似君诚亦稀。南楼取凉好，便送故人归。鸟向望中灭，雨侵晴处飞。应须乘月去，且为解征衣。","dynasty":"唐代","title":"南楼送卫凭（得归字）"}
{"author":"岑参","content":"闻欲朝龙阙，应须拂豸冠。风霜随马去，炎暑为君寒。客泪题书落，乡愁对酒宽。先凭报亲友，后月到长安。","dynasty":"唐代","title":"送韦侍御先归京（得宽字）"}
{"author":"岑参","content":"吾悲子云居，寂寞人已去。娟娟西江月，犹照草玄处。精怪喜无人，睢盱藏老树。","dynasty":"唐代","title":"杨雄草玄台"}
{"author":"岑参","content":"渭水东流去，何时到雍州？凭添两行泪，寄向故园流。","dynasty":"唐代","tags":"离别，思乡，写水","title":"西过渭州见渭水思秦川"}
{"author":"岑参","content":"昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，莫惜床头沽酒钱。请君有钱向酒家，君不见，蜀葵花。","dynasty":"唐代","tags":"写花，生活，抒怀","title":"蜀葵花歌"}
{"author":"岑参","content":"一身从远使，万里向安西。汉月垂乡泪，胡沙费马蹄。寻河愁地尽，过碛觉天低。送子军中饮，家书醉里题。","dynasty":"唐代","tags":"边塞，离别，励志，思乡","title":"碛西头送李判官入京"}
{"author":"岑参","content":"塔势如涌出，孤高耸天宫。登临出世界，磴道盘虚空。突兀压神州，峥嵘如鬼工。四角碍白日，七层摩苍穹。下窥指高鸟，俯听闻惊风。连山若波涛，奔凑似朝东。(凑一作：走；似一作：如)青槐夹驰道，宫馆何玲珑。(馆一作：观)秋色从西来，苍然满关中。五陵北原上，万古青濛濛。净理了可悟，胜因夙所宗。誓将挂冠去，觉道资无穷。","dynasty":"唐代","tags":"唐诗三百首，写塔，景点，写景，忧思","title":"与高适薛据同登慈恩寺浮图"}
{"author":"岑参","content":"岸雨过城头，黄鹂上戍楼。塞花飘客泪，边柳挂乡愁。白发悲明镜，青春换敝裘。君从万里使，闻已到瓜州。","dynasty":"唐代","tags":"友情，思乡，边塞，感伤，时光","title":"武威春暮闻宇文判官西使还已到晋昌"}
{"author":"岑参","content":"火山今始见，突兀蒲昌东。赤焰烧虏云，炎氛蒸塞空。不知阴阳炭，何独烧此中？我来严冬时，山下多炎风。人马尽汗流，孰知造化工！","dynasty":"唐代","tags":"写山，写景，言志","title":"经火山"}
{"author":"岑参","content":"浩汗霜风刮天地，温泉火井无生意。泽国龙蛇冻不伸，南山瘦柏消残翠。","dynasty":"唐代","tags":"冬季，边塞，思乡","title":"冬夕"}
{"author":"岑参","content":"一驿过一驿，驿骑如星流。平明发咸阳，暮及陇山头。陇水不可听，呜咽令人愁。沙尘扑马汗，雾露凝貂裘。西来谁家子，自道新封侯。前月发安西，路上无停留。都护犹未到，来时在西州。十日过沙碛，终朝风不休。马走碎石中，四蹄皆血流。万里奉王事，一身无所求。也知塞垣苦，岂为妻子谋。山口月欲出，先照关城楼。溪流与松风，静夜相飕飗。别家赖归梦，山塞多离忧。与子且携手，不愁前路修。","dynasty":"唐代","tags":"边塞，战士，生活","title":"初过陇山途中呈宇文判官"}
{"author":"岑参","content":"君不闻胡笳声最悲？紫髯绿眼胡人吹。吹之一曲犹未了，愁杀楼兰征戍儿。凉秋八月萧关道，北风吹断天山草。昆仑山南月欲斜，胡人向月吹胡笳。胡笳怨兮将送君，秦山遥望陇山云。边城夜夜多愁梦，向月胡笳谁喜闻？","dynasty":"唐代","tags":"生活","title":"胡笳歌送颜真卿使赴河陇"}
{"author":"岑参","content":"三十始一命，宦情多欲阑。自怜无旧业，不敢耻微官。涧水吞樵路，山花醉药栏。只缘五斗米，辜负一渔竿。","dynasty":"唐代","tags":"抒情","title":"初授官题高冠草堂"}
{"author":"岑参","content":"九日黄花酒，登高会昔闻。霜威逐亚相，杀气傍中军。横笛惊征雁，娇歌落塞云。边头幸无事，醉舞荷吾君。","dynasty":"唐代","tags":"重阳节，饮酒，登高，将士，思乡","title":"奉陪封大夫九日登高"}
{"author":"岑参","content":"柳亸莺娇花复殷，红亭绿酒送君还。到来函谷愁中月，归去磻谿梦里山。帘前春色应须惜，世上浮名好是闲。西望乡关肠欲断，对君衫袖泪痕斑。","dynasty":"唐代","title":"暮春虢州东亭送李司马归扶风别庐"}
{"author":"岑参","content":"风尘奈汝何，终日独波波。亲老无官养，家贫在外多。醉眼轻白发，春梦渡黄河。相去关城近，何时更肯过。","dynasty":"唐代","title":"阌乡送上官秀才归关西别业"}
{"author":"岑参","content":"天子念黎庶，诏书换诸侯。仙郎授剖符，华省辍分忧。置酒会前殿，赐钱若山丘。天章降三光，圣泽该九州。吾兄镇河朔，拜命宣皇猷。驷马辞国门，一星东北流。夏云照银印，暑雨随行輈.赤笔仍在箧，炉香惹衣裘。此地邻东溟，孤城吊沧洲。海风掣金戟，导吏呼鸣驺。郊原北连燕，剽劫风未休。鱼盐隘里巷，桑柘盈田畴。为郡岂淹旬，政成应未秋。易俗去猛虎，化人似驯鸥。苍生已望君，黄霸宁久留。","dynasty":"唐代","title":"送颜平原"}
{"author":"岑参","content":"渭北春已老，河西人未归。边城细草出，客馆梨花飞。别后乡梦数，昨来家信稀。凉州三月半，犹未脱寒衣。","dynasty":"唐代","title":"河西春暮忆秦中"}
{"author":"岑参","content":"兵马守西山，中国非得计。不知何代策，空使蜀人弊。八州崖谷深，千里云雪闭。泉浇阁道滑，水冻绳桥脆。战士常苦饥，糗粮不相继。胡兵犹不归，空山积年岁。儒生识损益，言事皆审谛。狄子幕府郎，有谋必康济。胸中悬明镜，照耀无巨细。莫辞冒险艰，可以裨节制。相思江楼夕，愁见月澄霁。","dynasty":"唐代","title":"送狄员外巡按西山军（得霁字）"}
{"author":"岑参","content":"草堂近少室，夜静闻风松。月出潘陵尖，照见十六峰。九月山叶赤，谿云淡秋容。火点伊阳村，烟深嵩角钟。尚子不可见，蒋生难再逢。胜惬只自知，佳趣为谁浓。昨诣山僧期，上到天坛东。向下望雷雨，云间见回龙。夕与人群疏，转爱丘壑中。心澹水木会，兴幽鱼鸟通。稀微了自释，出处乃不同。况本无宦情，誓将依道风。","dynasty":"唐代","title":"自潘陵尖还少室居止，秋夕凭眺"}
{"author":"岑参","content":"热海亘铁门，火山赫金方。白草磨天涯，湖沙莽茫茫。夫子佐戎幕，其锋利如霜。中岁学兵符，不能守文章。功业须及时，立身有行藏。男儿感忠义，万里忘越乡。孟夏边候迟，胡国草木长。马疾过飞鸟，天穷超夕阳。都护新出师，五月发军装。甲兵二百万，错落黄金光。扬旗拂昆仑，伐鼓震蒲昌。太白引官军，天威临大荒。西望云似蛇，戎夷知丧亡。浑驱大宛马，系取楼兰王。曾到交河城，风土断人肠。寒驿远如点，边烽互相望。赤亭多飘风，鼓怒不可当。有时无人行，沙石乱飘扬。夜静天萧条，鬼哭夹道傍。地上多髑髅，皆是古战场。置酒高馆夕，边城月苍苍。军中宰肥牛，堂上罗羽觞。红泪金烛盘，娇歌艳新妆。望君仰青冥，短翮难可翔。苍然西郊道，握手何慨慷。","dynasty":"唐代","title":"武威送刘单判官赴安西行营，便呈高开府"}
{"author":"岑参","content":"闻君寻野寺，便宿支公房。溪月冷深殿，江云拥回廊。然灯松林静，煮茗柴门香。胜事不可接，相思幽兴长。","dynasty":"唐代","title":"闻崔十二"}
{"author":"岑参","content":"次舍山郭近，解鞍鸣钟时。主人炊新粒，行子充夜饥。关月生首阳，照见华阴祠。苍茫秋山晦，萧瑟寒松悲。久从园庐别，遂与朋知辞。旧壑兰杜晚，归轩今已迟。","dynasty":"唐代","title":"宿华阴东郭客舍忆阎防"}
{"author":"岑参","content":"细管杂青丝，千杯倒接z5.军中乘兴出，海上纳凉时。日没鸟飞急，山高云过迟。吾从大夫后，归路拥旌旗。","dynasty":"唐代","title":"陪封大夫宴瀚海亭纳凉（得时字）"}
{"author":"岑参","content":"骊姬北原上，闭骨已千秋。浍水日东注，恶名终不流。献公恣耽惑，视子如仇雠。此事成蔓草，我来逢古丘。蛾眉山月苦，蝉鬓野云愁。欲吊二公子，横汾无轻舟。","dynasty":"唐代","title":"骊姬墓下作（夷吾、重耳墓，隔河相去十三里"}
{"author":"岑参","content":"无事向边外，至今仍不归。三年绝乡信，六月未春衣。客舍洮水聒，孤城胡雁飞。心知别君后，开口笑应稀。","dynasty":"唐代","title":"临洮客舍留别祁四"}
{"author":"岑参","content":"天门街西闻捣帛，一夜愁杀湘南客。长安城中百万家，不知何人吹夜笛。","dynasty":"唐代","title":"秋夜闻笛"}
{"author":"岑参","content":"奉使按胡俗，平明发轮台。暮投交河城，火山赤崔巍。九月尚流汗，炎风吹沙埃。何事阴阳工，不遣雨雪来。吾君方忧边，分阃资大才。昨者新破胡，安西兵马回。铁关控天涯，万里何辽哉。烟尘不敢飞，白草空皑皑。军中日无事，醉舞倾金罍。汉代李将军，微功合可咍。","dynasty":"唐代","title":"使交河郡，郡在火山脚，其地苦热无雨雪，献封大夫"}
{"author":"岑参","content":"沙上见日出，沙上见日没。悔向万里来，功名是何物。","dynasty":"唐代","title":"日没贺延碛作"}
{"author":"岑参","content":"传是秦时楼，巍巍至今在。楼南两江水，千古长不改。曾闻昔时人，岁月不相待。","dynasty":"唐代","title":"张仪楼"}
{"author":"岑参","content":"东望望长安，正值日初出。长安不可见，喜见长安日。长安何处在，只在马蹄下。明日归长安，为君急走马。","dynasty":"唐代","title":"忆长安曲二章寄庞催"}
{"author":"岑参","content":"春与人相乖，柳青头转白。生平未得意，览镜私自惜。四海犹未安，一身无所适。自从兵戈动，遂觉天地窄。功业悲后时，光阴叹虚掷。却为文章累，幸有开济策。何负当途人，无心矜窘厄。回瞻后来者，皆欲肆轥轹。起草思南宫，寄言忆西掖。时危任舒卷，身退知损益。穷巷草转深，闲门日将夕。桥西暮雨黑，篱外春江碧。昨者初识君，相看俱是客。声华同道术，世业通往昔。早须归天阶，不得安孔席。吾先税归鞅，旧国如咫尺。","dynasty":"唐代","title":"西蜀旅舍春叹，寄朝中故人呈狄评事"}
{"author":"岑参","content":"诏置海陵仓，朝推画省郎。还家锦服贵，出使绣衣香。水驿风催舫，江楼月透床。仍怀陆氏橘，归献老亲尝。","dynasty":"唐代","title":"送许员外江外置常平仓"}
{"author":"岑参","content":"万顷浸天色，千寻穷地根。舟移城入树，岸阔水浮村。闲鹭惊箫管，潜虬傍酒樽。暝来呼小吏，列火俨归轩。","dynasty":"唐代","title":"与鄠县群官泛渼陂"}
{"author":"岑参","content":"郭外山色暝，主人林馆秋。疏钟入卧内，片月到床头。遥夜惜已半，清言殊未休。君虽在青琐，心不忘沧洲。","dynasty":"唐代","title":"宿岐州北郭严给事别业"}
{"author":"岑参","content":"前年见君时，见君正泥蟠。去年见君处，见君已风抟。朝趋赤墀前，高视青云端。新登麒麟阁，适脱獬豸冠。刘公领舟楫，汴水扬波澜。万里江海通，九州天地宽。昨夜动使星，今旦送征鞍。老亲在吴郡，令弟双同官。鲈鲙剩堪忆，莼羹殊可餐。既参幕中画，复展膝下欢。因送故人行，试歌行路难。何处路最难，最难在长安。长安多权贵，珂珮声珊珊。儒生直如弦，权贵不须干。斗酒取一醉，孤琴为君弹。临岐欲有赠，持以握中兰。","dynasty":"唐代","title":"送张秘书充刘相公通汴河判官，便赴江外觐省"}
{"author":"岑参","content":"竹里过红桥，花间藉绿苗。池凉醒别酒，山翠拂行镳。凤去妆楼闭，凫飞叶县遥。不逢秦女在，何处听吹箫。","dynasty":"唐代","title":"崔驸马山池重送宇文明府（得苗字）"}
{"author":"岑参","content":"太守拥朱轮，东郊物候新。莺声随坐啸，柳色唤行春。谷口云迎马，溪边水照人。郡中叨佐理，何幸接芳尘。","dynasty":"唐代","title":"陪使君早春东郊游眺（得春字）"}
{"author":"岑参","content":"池色净天碧，水凉雨凄凄。快风从东南，荷叶翻向西。性本爱鱼鸟，未能返岩溪。中岁徇微官，遂令心赏睽。及兹佐山郡，不异寻幽栖。小吏趋竹径，讼庭侵药畦。胡尘暗河洛，二陕震鼓鼙。故人佐戎轩，逸翮凌云霓。行军在函谷，两度闻莺啼。相看红旗下，饮酒白日低。闻君欲朝天，驷马临道嘶。仰望浮与沈，忽如云与泥。夜眠驿楼月，晓发关城鸡。惆怅西郊暮，乡书对君题。","dynasty":"唐代","title":"虢州郡斋南池幽兴因与阎二侍御道别"}
{"author":"岑参","content":"数株溪柳色依依，深巷斜阳暮鸟飞。门前雪满无人迹，应是先生出未归。","dynasty":"唐代","title":"草堂村寻罗生不遇"}
{"author":"岑参","content":"急管更须吹，杯行莫遣迟。酒光红琥珀，江色碧琉璃。日影浮归棹，芦花罥钓丝。山公醉不醉，问取葛强知。","dynasty":"唐代","title":"与鲜于庶子泛汉江"}
{"author":"岑参","content":"兵马守西山，中国非得计。不知何代策，空使蜀人弊。八州崖谷深，千里云雪闭。泉浇阁道滑，水冻绳桥脆。战士常苦饥，糗粮不相继。胡兵犹不归，空山积年岁。儒生识损益，言事皆审谛。狄子幕府郎，有谋必康济。胸中悬明镜，照耀无巨细。莫辞冒险艰，可以裨节制。相思江楼夕，愁见月澄霁。","dynasty":"唐代","title":"送狄员外巡按西山军（得霁字）"}
{"author":"岑参","content":"百尺原头酒色殷，路傍骢马汗斑斑。别君只有相思梦，遮莫千山与万山。","dynasty":"唐代","title":"原头送范侍御（得山字）"}
{"author":"岑参","content":"怜君守一尉，家计复清贫。禄米尝不足，俸钱供与人。城头苏门树，陌上黎阳尘。不是旧相识，声同心自亲。","dynasty":"唐代","title":"题新乡王釜厅壁"}
{"author":"岑参","content":"走马西来欲到天，辞家见月两回圆。今夜不知何处宿，平沙万里绝人烟。","dynasty":"唐代","tags":"边塞，沙漠，军旅，生活","title":"碛中作"}
{"author":"岑参","content":"东郊未解围，忠义似君稀。误落胡尘里，能持汉节归。卷帘山对酒，上马雪沾衣。却向嫖姚幕，翩翩去若飞。","dynasty":"唐代","title":"送裴判官自贼中再归河阳幕府"}
{"author":"岑参","content":"旌节临谿口，寒郊陡觉暄。红亭移酒席，画舸逗江村。云带歌声飏，风飘舞袖翻。花间催秉烛，川上欲黄昏。","dynasty":"唐代","title":"早春陪崔中丞同泛浣花谿宴"}
{"author":"岑参","content":"马汗踏成泥，朝驰几万蹄。雪中行地角，火处宿天倪。塞迥心常怯，乡遥梦亦迷。那知故园月，也到铁关西。","dynasty":"唐代","tags":"边塞，抒怀，怀乡","title":"宿铁关西馆"}
{"author":"岑参","content":"词赋满书囊，胡为在战场。行间脱宝剑，邑里挂铜章。马疾飞千里，凫飞向五凉。遥知竹林下，星使对星郎。","dynasty":"唐代","title":"送李别将摄伊吾令充使赴武威，便寄崔员外"}
{"author":"岑参","content":"昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，莫惜床头沽酒钱。请君有钱向酒家，君不见，蜀葵花。","dynasty":"唐代","tags":"写花，生活，抒怀","title":"蜀葵花歌"}
{"author":"岑参","content":"杜侯实才子，盛名不可及。只曾效一官，今已年四十。是君同时者，已有尚书郎。怜君独未遇，淹泊在他乡。我从京师来，到此喜相见。共论穷途事，不觉泪满面。忆昨癸未岁，吾兄自江东。得君江湖诗，骨气凌谢公。熊生尉淇上，开馆常待客。喜我二人来，欢笑朝复夕。县楼压春岸，戴胜鸣花枝。吾徒在舟中，纵酒兼弹棋。三月犹未还，寒愁满春草。赖蒙瑶华赠，讽咏慰怀抱。","dynasty":"唐代","title":"敬酬杜华淇上见赠，兼呈熊曜"}
{"author":"岑参","content":"太守有能政，遥闻如古人。俸钱尽供客，家计常清贫。酒泉西望玉关道，千山万碛皆白草。辞君走马归长安，忆君倏忽令人老。","dynasty":"唐代","title":"赠酒泉韩太守"}
{"author":"岑参","content":"诏置海陵仓，朝推画省郎。还家锦服贵，出使绣衣香。水驿风催舫，江楼月透床。仍怀陆氏橘，归献老亲尝。","dynasty":"唐代","title":"送许员外江外置常平仓"}
{"author":"岑参","content":"大河南郭外，终日气昏昏。白鸟下公府，青山当县门。故人是邑尉，过客驻征轩。不惮烟波阔，思君一笑言。","dynasty":"唐代","title":"题永乐韦少府厅壁"}
{"author":"岑参","content":"君不见走马川行雪海边，平沙莽莽黄入天。轮台九月风夜吼，一川碎石大如斗，随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜军行戈相拨，风头如刀面如割。马毛带雪汗气蒸，五花连钱旋作冰，幕中草檄砚水凝。虏骑闻之应胆慑，料知短兵不敢接，车师西门伫献捷。","dynasty":"唐代","tags":"唐诗三百首，初中古诗，边塞，送别，写风，写马，赞美，将士","title":"走马川行奉送出师西征/走马川行奉送封大夫出师西征"}
{"author":"岑参","content":"蒙叟悲藏壑，殷宗惜济川。长安非旧日，京兆是新阡。黄霸官犹屈，苍生望已愆。唯馀卿月在，留向杜陵悬。鼓角城中出，坟茔郭外新。雨随思太守，云从送夫人。蒿里埋双剑，松门闭万春。回瞻北堂上，金印已生尘。忆昨明光殿，新承天子恩。剖符移北地，授钺领西门。塞草迎军幕，边云拂使轩。至今闻陇外，戎虏尚亡魂。漫漫澄波阔，沉沉大厦深。秉心常匪席，行义每挥金。汲引窥兰室，招携入翰林。多君有令子，犹注世人心。","dynasty":"唐代","title":"河西太守杜公挽歌四首"}
{"author":"岑参","content":"借问虎贲将，从军凡几年。杀人宝刀缺，走马貂裘穿。山雨醒别酒，关云迎渡船。谢君贤主将，岂忘轮台边。","dynasty":"唐代","title":"送刘郎将归河东（同用边字）"}
{"author":"岑参","content":"南州林莽深，亡命聚其间。杀人无昏晓，尸积填江湾。饿虎衔髑髅，饥乌啄心肝。腥裛滩草死，血流江水殷。夜雨风萧萧，鬼哭连楚山。三江行人绝，万里无征船。唯有白鸟飞，空见秋月圆。罢官自南蜀，假道来兹川。瞻望阳台云，惆怅不敢前。帝乡北近日，泸口南连蛮。何当遇长房，缩地到京关。愿得随琴高，骑鱼向云烟。明主每忧人，节使恒在边。兵革方御寇，尔恶胡不悛。吾窃悲尔徒，此生安得全。","dynasty":"唐代","title":"阻戎泸间群盗"}
{"author":"岑参","content":"按节辞黄阁，登坛恋赤墀。衔恩期报主，授律远行师。野鹊迎金印，郊云拂画旗。叨陪幕中客，敢和出车诗。","dynasty":"唐代","title":"奉和杜相公初发京城作"}
{"author":"岑参","content":"野店临官路，重城压御堤。山开灞水北，雨过杜陵西。归梦秋能作，乡书醉懒题。桥回忽不见，征马尚闻嘶。","dynasty":"唐代","title":"浐水东店送唐子归嵩阳"}
{"author":"岑参","content":"雁塞通盐泽，龙堆接醋沟。孤城天北畔，绝域海西头。秋雪春仍下，朝风夜不休。可知年四十，犹自未封侯。","dynasty":"唐代","title":"北庭作"}
{"author":"岑参","content":"青袍美少年，黄绶一神仙。微子城东面，梁王苑北边。桃花色似马，榆荚小于钱。单父闻相近，家书早为传。","dynasty":"唐代","title":"送楚丘曲少府赴官"}
{"author":"岑参","content":"昨日一花开，今日一花开。今日花正好，昨日花已老。始知人老不如花，可惜落花君莫扫。人生不得长少年，莫惜床头沽酒钱。请君有钱向酒家，君不见，蜀葵花。","dynasty":"唐代","tags":"写花，生活，抒怀","title":"蜀葵花歌"}
{"author":"岑参","content":"峡口秋水壮，沙边且停桡。奔涛振石壁，峰势如动摇。九月芦花新，弥令客心焦。谁念在江岛，故人满天朝。无处豁心胸，忧来醉能销。往来巴山道，三见秋草凋。狄生新相知，才调凌云霄。赋诗析造化，入幕生风飙。把笔判甲兵，战士不敢骄。皆云梁公后，遇鼎还能调。离别倏经时，音尘殊寂寥。何当见夫子，不叹乡关遥。","dynasty":"唐代","title":"青山峡口泊舟怀狄侍御"}
{"author":"岑参","content":"天山有雪常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。交河城边飞鸟绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。","dynasty":"唐代","title":"天山雪歌，送萧治归京"}
{"author":"岑参","content":"无计留君住，应须绊马蹄。红亭莫惜醉，白日眼看低。解带怜高柳，移床爱小溪。此来相见少，正事各东西。","dynasty":"唐代","title":"水亭送刘颙使还归节度"}
{"author":"岑参","content":"未识已先闻，清辞果出群。如逢祢处士，似见鲍参军。梦暗巴山雨，家连汉水云。慈亲思爱子，几度泣沾裙。","dynasty":"唐代","title":"送弘文李校书往汉南拜亲"}
{"author":"岑参","content":"一身从远使，万里向安西。汉月垂乡泪，胡沙费马蹄。寻河愁地尽，过碛觉天低。送子军中饮，家书醉里题。","dynasty":"唐代","tags":"边塞，离别，励志，思乡","title":"碛西头送李判官入京"}
{"author":"岑参","content":"江上云气黑，gg山昨夜雷。水恶平明飞，雨从嶓冢来。濛濛随风过，萧飒鸣庭槐。隔帘湿衣巾，当暑凉幽斋。麹生住相近，言语阻且乖。卧疾不见人，午时门始开。终日看本草，药苗满前阶。兄弟早有名，甲科皆秀才。二人事慈母，不弱古老莱。昨叹携手迟，未尽平生怀。爱君有佳句，一日吟几回。","dynasty":"唐代","title":"梁州对雨怀麹二秀才，便呈麹大判官时疾赠余新诗"}
{"author":"岑参","content":"汉中二良将，今昔各一时。韩信此登坛，尚书复来斯。手把铜虎符，身总丈人师。错落北斗星，照耀黑水湄。英雄若神授，大材济时危。顷岁遇雷云，精神感灵祇.勋业振青史，恩德继鸿私。羌虏昔未平，华阳积僵尸。人烟绝墟落，鬼火依城池。巴汉空水流，褒斜惟鸟飞。自公布德政，此地生光辉。百堵创里闾，千家恤茕嫠。层城重鼓角，甲士如熊罴。坐啸风自调，行春雨仍随。芃芃麦苗长，蔼蔼桑叶肥。浮客相与来，群盗不敢窥。何幸承嘉惠，小年即相知。富贵情易疏，相逢心不移。置酒宴高馆，娇歌杂青丝。锦席绣拂庐，玉盘金屈卮。春景透高戟，江云彗长麾。枥马嘶柳阴，美人映花枝。门传大夫印，世拥上将旗。承家令名扬，许国苦节施。戎幕宁久驻，台阶不应迟。别有弹冠士，希君无见遗。","dynasty":"唐代","title":"过梁州奉赠张尚书大夫公"}
{"author":"岑参","content":"闻君寻野寺，便宿支公房。溪月冷深殿，江云拥回廊。然灯松林静，煮茗柴门香。胜事不可接，相思幽兴长。","dynasty":"唐代","title":"闻崔十二"}
{"author":"岑参","content":"传是秦时楼，巍巍至今在。楼南两江水，千古长不改。曾闻昔时人，岁月不相待。","dynasty":"唐代","title":"张仪楼"}
{"author":"岑参","content":"腊月江上煖，南桥新柳枝。春风触处到，忆得故园时。终日不如意，出门何所之。从人觅颜色，自笑弱男儿。","dynasty":"唐代","title":"江上春叹"}
{"author":"岑参","content":"春池满复宽，晦节耐邀欢。月带虾蟆冷，霜随獬豸寒。水云低锦席，岸柳拂金盘。日暮舟中散，都人夹道看。","dynasty":"唐代","title":"晦日陪侍御泛北池"}
{"author":"岑参","content":"子夜雪华馀，卿家月影初。酒香薰枕席，炉气暖轩除。晚岁宦情薄，行军欢宴疏。相逢剩取醉，身外尽空虚。","dynasty":"唐代","title":"行军雪后月夜宴王卿家"}
{"author":"岑参","content":"井上桐叶雨，灞亭卷秋风。故人适战胜，匹马归山东。问君今年三十几，能使香名满人耳。君不见三峰直上五千仞，见君文章亦如此。如君兄弟天下稀，雄辞健笔皆若飞。将军金印亸紫绶，御史铁冠重绣衣。乔生作尉别来久，因君为问平安否。魏侯校理复何如，前日人来不得书。陆浑山下佳可赏，蓬阁闲时日应往。自料青云未有期，谁知白发偏能长。垆头青丝白玉瓶，别时相顾酒如倾。摇鞭举袂忽不见，千树万树空蝉鸣。","dynasty":"唐代","title":"送魏升卿"}
{"author":"岑参","content":"轮台城头夜吹角，轮台城北旄头落。羽书昨夜过渠黎，单于已在金山西。戍楼西望烟尘黑，汉军屯在轮台北。上将拥旄西出征，平明吹笛大军行。四边伐鼓雪海涌，三军大呼阴山动。虏塞兵气连云屯，战场白骨缠草根。剑河风急雪片阔，沙口石冻马蹄脱。(雪片阔一作：云片阔)亚相勤王甘苦辛，誓将报主静边尘。古来青史谁不见，今见功名胜古人。","dynasty":"唐代","tags":"唐诗三百首，赞扬，将士，边塞，战争，生活","title":"轮台歌奉送封大夫出师西征"}
{"author":"岑参","content":"一尉便垂白，数年唯草玄。出关策匹马，逆旅闻秋蝉。爱客多酒债，罢官无俸钱。知君羁思少，所适主人贤。","dynasty":"唐代","title":"送颜少府投郑陈州"}
{"author":"岑参","content":"初程莫早发，且宿灞桥头。","dynasty":"唐代","title":"句"}
{"author":"岑参","content":"君不闻胡笳声最悲？紫髯绿眼胡人吹。吹之一曲犹未了，愁杀楼兰征戍儿。凉秋八月萧关道，北风吹断天山草。昆仑山南月欲斜，胡人向月吹胡笳。胡笳怨兮将送君，秦山遥望陇山云。边城夜夜多愁梦，向月胡笳谁喜闻？","dynasty":"唐代","tags":"生活","title":"胡笳歌送颜真卿使赴河陇"}
{"author":"岑参","content":"朱唇一点桃花殷，宿妆娇羞偏髻鬟。细看只似阳台女，醉著莫许归巫山。","dynasty":"唐代","title":"醉戏窦子美人"}
{"author":"岑参","content":"送尔姑苏客，沧波秋正凉。橘怀三个去，桂折一枝将。湖上山当舍，天边水是乡。江村人事少，时作捕鱼郎。","dynasty":"唐代","title":"送滕亢擢第归苏州拜亲"}
{"author":"岑参","content":"临池见蝌斗，羡尔乐有馀。不忧网与钓，幸得免为鱼。且愿充文字，登君尺素书。","dynasty":"唐代","title":"南池宴饯辛子，赋得蝌斗子"}
{"author":"岑参","content":"西风传戍鼓，南望见前军。沙碛人愁月，山城犬吠云。别家逢逼岁，出塞独离群。发到阳关白，书今远报君。","dynasty":"唐代","title":"岁暮碛外寄元撝"}
{"author":"岑参","content":"天山雪云常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。交河城边鸟飞绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。","dynasty":"唐代","tags":"赞美，写雪，送别，友情","title":"天山雪歌送萧治归京"}
{"author":"岑参","content":"亭晚人将别，池凉酒未酣。关门劳夕梦，仙掌引归骖。荷叶藏鱼艇，藤花罥客簪。残云收夏暑，新雨带秋岚。失路情无适，离怀思不堪。赖兹庭户里，别有小江潭。","dynasty":"唐代","title":"六月三十日水亭送华阴王少府还县（得潭字）"}
{"author":"岑参","content":"夫子傲常调，诏书下征求。知君欲谒帝，秣马趋西周。逸足何駸駸，美声实风流。学富赡清词，下笔不能休。君家一何盛，赫奕难为俦。伯父四五人，同时为诸侯。忆昨始相值，值君客贝丘。相看复乘兴，携手到冀州。前日在南县，与君上北楼。野旷不见山，白日落草头。客舍梨花繁，深花隐鸣鸠。南邻新酒熟，有女弹箜篌。醉后或狂歌，酒醒满离忧。主人不相识，此地难淹留。吾庐终南下，堪与王孙游。何当肯相寻，澧上一孤舟。","dynasty":"唐代","title":"冀州客舍酒酣贻王绮寄题南楼（时王子欲应制举西上）"}
{"author":"岑参","content":"昨夜宿祈连，今朝过酒泉。黄沙西际海，白草北连天。愁里难消日，归期尚隔年。阳关万里梦，知处杜陵田。","dynasty":"唐代","title":"过酒泉忆杜陵别业"}
{"author":"岑参","content":"旌节临谿口，寒郊陡觉暄。红亭移酒席，画舸逗江村。云带歌声飏，风飘舞袖翻。花间催秉烛，川上欲黄昏。","dynasty":"唐代","title":"早春陪崔中丞同泛浣花谿宴"}
{"author":"岑参","content":"酒泉太守能剑舞，高堂置酒夜击鼓。胡笳一曲断人肠，座上相看泪如雨。琵琶长笛曲相和，羌儿胡雏齐唱歌。浑炙犁牛烹野驼，交河美酒归叵罗。三更醉后军中寝，无奈秦山归梦何。","dynasty":"唐代","tags":"宴会，思乡","title":"酒泉太守席上醉后作"}
{"author":"岑参","content":"胡地苜蓿美，轮台征马肥。大夫讨匈奴，前月西出师。甲兵未得战，降虏来如归。橐驼何连连，穹帐亦累累。阴山烽火灭，剑水羽书稀。却笑霍嫖姚，区区徒尔为。西郊候中军，平沙悬落晖。驿马从西来，双节夹路驰。喜鹊捧金印，蛟龙盘画旗。如公未四十，富贵能及时。直上排青云，傍看疾若飞。前年斩楼兰，去岁平月支。天子日殊宠，朝廷方见推。何幸一书生，忽蒙国士知。侧身佐戎幕，敛衽事边陲。自逐定远侯，亦著短后衣。近来能走马，不弱并州儿。","dynasty":"唐代","tags":"写人，歌颂，言志","title":"北庭西郊候封大夫受降回军献上"}
{"author":"岑参","content":"令德当时重，高门举世推。从夫荣已绝，封邑宠难追。陌上人皆惜，花间鸟亦悲。仙郎看陇月，犹忆画眉时。遽闻伤别剑，忽复叹藏舟。灯冷泉中夜，衣寒地下秋。青松吊客泪，丹旐路人愁。徒有清河在，空悲逝水流。","dynasty":"唐代","title":"韩员外夫人清河县君崔氏挽歌二首"}
{"author":"岑参","content":"夫子素多疾，别来未得书。北庭苦寒地，体内今何如。","dynasty":"唐代","title":"寄韩樽"}
{"author":"岑参","content":"安西美少年，脱剑卸弓弦。不倚将军势，皆称司马贤。秋山城北面，古治郡东边。江上舟中月，遥思李郭仙。","dynasty":"唐代","title":"送郭司马赴伊吾郡请示李明府（郭子是赵节度"}
{"author":"岑参","content":"灞上柳枝黄，垆头酒正香。春流饮去马，暮雨湿行装。驿路通函谷，州城接太行。覃怀人总喜，别驾得王祥。","dynasty":"唐代","title":"送怀州吴别驾"}
{"author":"岑参","content":"有客至铃下，自言身姓梅。仙人掌里使，黄帝鼎边来。竹影拂棋局，荷香随酒杯。池前堪醉卧，待月未须回。","dynasty":"唐代","title":"喜华阴王少府使到南池宴集"}
{"author":"岑参","content":"前年见君时，见君正泥蟠。去年见君处，见君已风抟。朝趋赤墀前，高视青云端。新登麒麟阁，适脱獬豸冠。刘公领舟楫，汴水扬波澜。万里江海通，九州天地宽。昨夜动使星，今旦送征鞍。老亲在吴郡，令弟双同官。鲈鲙剩堪忆，莼羹殊可餐。既参幕中画，复展膝下欢。因送故人行，试歌行路难。何处路最难，最难在长安。长安多权贵，珂珮声珊珊。儒生直如弦，权贵不须干。斗酒取一醉，孤琴为君弹。临岐欲有赠，持以握中兰。","dynasty":"唐代","title":"送张秘书充刘相公通汴河判官，便赴江外觐省"}
{"author":"岑参","content":"驷马映花枝，人人夹路窥。离心且莫问，春草自应知。不谓青云客，犹思紫禁时。别君能几日，看取鬓成丝。","dynasty":"唐代","title":"稠桑驿喜逢严河南中丞便别（得时字）"}
{"author":"岑参","content":"羡他骢马郎，元日谒明光。立处闻天语，朝回惹御香。台寒柏树绿，江暖柳条黄。惜别津亭暮，挥戈忆鲁阳。","dynasty":"唐代","title":"送裴侍御赴岁入京（得阳字）"}
{"author":"岑参","content":"雁塞通盐泽，龙堆接醋沟。孤城天北畔，绝域海西头。秋雪春仍下，朝风夜不休。可知年四十，犹自未封侯。","dynasty":"唐代","title":"北庭作"}
{"author":"岑参","content":"东归不称意，客舍戴胜鸣。腊酒饮未尽，春衫缝已成。长安柳枝春欲来，洛阳梨花在前开。魏侯池馆今尚在，犹有太师歌舞台。君家盛德岂徒然，时人注意在吾贤。莫令别后无佳句，只向垆头空醉眠。","dynasty":"唐代","title":"送魏四落第还乡"}
{"author":"岑参","content":"黄雀始欲衔花来，君家种桃花未开。长安二月眼看尽，寄报春风早为催。","dynasty":"唐代","title":"春兴戏题赠李侯"}
{"author":"岑参","content":"吾悲子云居，寂寞人已去。娟娟西江月，犹照草玄处。精怪喜无人，睢盱藏老树。","dynasty":"唐代","title":"杨雄草玄台"}
{"author":"岑参","content":"龙女何处来，来时乘风雨。祠堂青林下，宛宛如相语。蜀人竞祈恩，捧酒仍击鼓。","dynasty":"唐代","title":"龙女祠"}
{"author":"岑参","content":"云送关西雨，风传渭北秋。孤灯然客梦，寒杵捣乡愁。滩上思严子，山中忆许由。苍生今有望，飞诏下林丘。","dynasty":"唐代","title":"宿关西客舍寄东山严、许二山人时天宝初…见有高道举征"}
{"author":"岑参","content":"北风捲地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不煖锦衾薄。将军角弓不得控，都护铁衣冷难着。瀚海阑干百丈冰，愁云黪淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。","dynasty":"唐代","title":"白雪歌送武判官归京"}
{"author":"岑参","content":"相送欲狂歌，其如此别何。攀辕人共惜，解印日无多。仙掌云重见，关门路再过。双鱼莫不寄，县外是黄河。","dynasty":"唐代","title":"送王录事却归华阴"}
{"author":"岑参","content":"一尉便垂白，数年唯草玄。出关策匹马，逆旅闻秋蝉。爱客多酒债，罢官无俸钱。知君羁思少，所适主人贤。","dynasty":"唐代","title":"送颜少府投郑陈州"}
{"author":"岑参","content":"盛德资邦杰，嘉谟作世程。门瞻驷马贵，时仰八龙名。罢市秦人送，还乡绛老迎。莫埋丞相印，留著付玄成。五府瞻高位，三台丧大贤。礼容还故绛，宠赠冠新田。气歇汾阴鼎，魂飞京兆阡。先时剑已没，陇树久苍然。富贵徒言久，乡闾殁后归。锦衣都未著，丹旐忽先飞。哀挽辞秦塞，悲笳出帝畿。遥知九原上，渐觉吊人稀。","dynasty":"唐代","title":"故仆射裴公挽歌三首"}
{"author":"岑参","content":"卧病穷巷晚，忽惊骢马来。知君京口去，借问几时回。驿舫江风引，乡书海雁催。慈亲应倍喜，爱子在霜台。","dynasty":"唐代","title":"送樊侍御使丹阳便觐"}
{"author":"岑参","content":"鼓角城中出，坟茔郭外新。雨随思太守，云从送夫人。蒿里埋双剑，松门闭万春。回瞻北堂上，金印已生尘。","dynasty":"唐代","title":"河西太守杜公挽歌四首其二"}
{"author":"岑参","content":"祁乐后来秀，挺身出河东。往年诣骊山，献赋温泉宫。天子不召见，挥鞭遂从戎。前月还长安，囊中金已空。有时忽乘兴，画出江上峰。床头苍梧云，帘下天台松。忽如高堂上，飒飒生清风。五月火云屯，气烧天地红。鸟且不敢飞，子行如转蓬。少华与首阳，隔河势争雄。新月河上出，清光满关中。置酒灞亭别，高歌披心胸。君到故山时，为谢五老翁。","dynasty":"唐代","title":"送祁乐归河东"}
{"author":"岑参","content":"君平曾卖卜，卜肆芜已久。至今杖头钱，时时地上有。不知支机石，还在人间否。","dynasty":"唐代","title":"严君平卜肆"}
{"author":"岑参","content":"江上风欲来，泊舟未能发。气昏雨已过，突兀山复出。积浪成高丘，盘涡为嵌窟。云低岸花掩，水涨滩草没。老树蛇蜕皮，崩崖龙退骨。平生抱忠信，艰险殊可忽。","dynasty":"唐代","title":"江上阻风雨"}
{"author":"岑参","content":"此地曾居住，今来宛似归。可怜汾上柳，相见也依依。","dynasty":"唐代","tags":"咏物，柳树，抒怀","title":"题平阳郡汾桥边柳树"}
{"author":"岑参","content":"黄沙碛里客行迷，四望云天直下低。为言地尽天还尽，行到安西更向西。","dynasty":"唐代","tags":"边塞，写景，抒怀","title":"过碛"}
{"author":"岑参","content":"西原驿路挂城头，客散红亭雨未收。君去试看汾水上，白云犹似汉时秋。","dynasty":"唐代","tags":"送别，友人，怀念，忧国","title":"虢州后亭送李判官使赴晋绛"}
{"author":"岑参","content":"晓笛引乡泪，秋冰鸣马蹄。一身虏云外，万里胡天西。终日见征战，连年闻鼓鼙。故山在何处，昨日梦清溪。","dynasty":"唐代","tags":"边塞，羁旅，抒情，思乡","title":"早发焉耆怀终南别业"}
{"author":"岑参","content":"侧闻阴山胡儿语，西头热海水如煮。海上众鸟不敢飞，中有鲤鱼长且肥。岸旁青草长不歇，空中白雪遥旋灭。蒸沙烁石燃虏云，沸浪炎波煎汉月。阴火潜烧天地炉，何事偏烘西一隅？势吞月窟侵太白，气连赤坂通单于。送君一醉天山郭，正见夕阳海边落。柏台霜威寒逼人，热海炎气为之薄。","dynasty":"唐代","tags":"送别，边塞，写景，地名","title":"热海行送崔侍御还京"}
{"author":"岑参","content":"下马登邺城，城空复何见。东风吹野火，暮入飞云殿。城隅南对望陵台，漳水东流不复回。武帝宫中人去尽，年年春色为谁来。","dynasty":"唐代","tags":"登高，写景，怀古","title":"登古邺城"}
{"author":"岑参","content":"盖将军，真丈夫。行年三十执金吾，身长七尺颇有须。玉门关城迥且孤，黄沙万里白草枯。南邻犬戎北接胡，将军到来备不虞。五千甲兵胆力粗，军中无事但欢娱。暖屋绣帘红地炉，织成壁衣花氍毹。灯前侍婢泻玉壶，金铛乱点野酡酥。紫绂金章左右趋，问著只是苍头奴。美人一双闲且都，朱唇翠眉映明矑。清歌一曲世所无，今日喜闻凤将雏。可怜绝胜秦罗敷，使君五马谩踟蹰。野草绣窠紫罗襦，红牙缕马对樗蒱。玉盘纤手撒作卢，众中夸道不曾输。枥上昂昂皆骏驹，桃花叱拨价最殊。骑将猎向城南隅，腊日射杀千年狐。我来塞外按边储，为君取醉酒剩沽。醉争酒盏相喧呼，忽忆咸阳旧酒徒。","dynasty":"唐代","tags":"宴会，写人，将军","title":"玉门关盖将军歌"}
{"author":"岑参","content":"一从弃鱼钓，十载干明王。无由谒天阶，却欲归沧浪。仲秋至东郡，遂见天雨霜。昨夜梦故山，蕙草色已黄。平明辞铁丘，薄暮游大梁。仲秋萧条景，拔剌飞鹅鶬。四郊阴气闭，万里无晶光。长风吹白茅，野火烧枯桑。故人南燕吏，籍籍名更香。聊以玉壶赠，置之君子堂。","dynasty":"唐代","tags":"写景，写人，品格","title":"至大梁却寄匡城主人"}
{"author":"岑参","content":"渭水东流去，何时到雍州？凭添两行泪，寄向故园流。","dynasty":"唐代","tags":"离别，思乡，写水","title":"西过渭州见渭水思秦川"}
{"author":"岑参","content":"那知芳岁晚，坐见寒叶堕。吾不如腐草，翻飞作萤火。","dynasty":"唐代","title":"秋思"}
{"author":"岑参","content":"盛德资邦杰，嘉谟作世程。门瞻驷马贵，时仰八龙名。罢市秦人送，还乡绛老迎。莫埋丞相印，留著付玄成。五府瞻高位，三台丧大贤。礼容还故绛，宠赠冠新田。气歇汾阴鼎，魂飞京兆阡。先时剑已没，陇树久苍然。富贵徒言久，乡闾殁后归。锦衣都未著，丹旐忽先飞。哀挽辞秦塞，悲笳出帝畿。遥知九原上，渐觉吊人稀。","dynasty":"唐代","title":"故仆射裴公挽歌三首"}
{"author":"岑参","content":"忆昨明光殿，新承天子恩。剖符移北地，授钺领西门。塞草迎军幕，边云拂使轩。至今闻陇外，戎虏尚亡魂。","dynasty":"唐代","title":"河西太守杜公挽歌四首其三"}
{"author":"岑参","content":"颜子人叹屈，宦游今未迟。伫闻明主用，岂负青云姿。江柳秋吐叶，山花寒满枝。知君客愁处，月满巴川时。","dynasty":"唐代","title":"送颜评事入京"}
{"author":"岑参","content":"轮台城头夜吹角，轮台城北旄头落。羽书昨夜过渠黎，单于已在金山西。戍楼西望烟尘黑，汉军屯在轮台北。上将拥旄西出征，平明吹笛大军行。四边伐鼓雪海涌，三军大呼阴山动。虏塞兵气连云屯，战场白骨缠草根。剑河风急雪片阔，沙口石冻马蹄脱。(雪片阔一作：云片阔)亚相勤王甘苦辛，誓将报主静边尘。古来青史谁不见，今见功名胜古人。","dynasty":"唐代","tags":"唐诗三百首，赞扬，将士，边塞，战争，生活","title":"轮台歌奉送封大夫出师西征"}
{"author":"岑参","content":"临池见蝌斗，羡尔乐有馀。不忧网与钓，幸得免为鱼。且愿充文字，登君尺素书。","dynasty":"唐代","title":"南池宴饯辛子，赋得蝌斗子"}
{"author":"岑参","content":"胡寇尚未尽，大军镇关门。旌旗遍草木，兵马如云屯。圣朝正用武，诸将皆承恩。不见征战功，但闻歌吹喧。儒生有长策，闭口不敢言。昨从关东来，思与故人论。何为廊庙器，至今居外藩。黄霸宁淹留，苍生望腾鶱。卷帘见西岳，仙掌明朝暾。昨夜闻春风，戴胜过后园。各自限官守，何由叙凉温。离忧不可忘，襟背思树萱。","dynasty":"唐代","title":"潼关镇国军句覆使院早春寄王同州"}
{"author":"岑参","content":"长安雪后似春归，积素凝华连曙晖。色借玉珂迷晓骑，光添银烛晃朝衣。西山落月临天仗，北阙晴云捧禁闱。闻道仙郎歌白雪，由来此曲和人稀。","dynasty":"唐代","title":"和祠部王员外雪后早朝即事"}
{"author":"岑参","content":"峨眉烟翠新，昨夜秋雨洗。分明峰头树，倒插秋江底。久别二室间，图他五斗米。哀猿不可听，北客欲流涕。","dynasty":"唐代","title":"峨眉东脚临江听猿，怀二室旧庐"}
{"author":"岑参","content":"万顷浸天色，千寻穷地根。舟移城入树，岸阔水浮村。闲鹭惊箫管，潜虬傍酒樽。暝来呼小吏，列火俨归轩。","dynasty":"唐代","title":"与鄠县群官泛渼陂"}
{"author":"岑参","content":"卧疾尝晏起，朝来头未梳。见君胜服药，清话病能除。低柳共系马，小池堪钓鱼。观棋不觉暝，月出水亭初。","dynasty":"唐代","title":"虢州卧疾，喜刘判官相过水亭"}
{"author":"岑参","content":"溪水碧于草，潺潺花底流。沙平堪濯足，石浅不胜舟。洗药朝与暮，钓鱼春复秋。兴来从所适，还欲向沧洲。","dynasty":"唐代","title":"终南东溪中作"}
{"author":"岑参","content":"老人七十仍沽酒，千壶百瓮花门口。道傍榆荚巧似钱，摘来沽酒君肯否。","dynasty":"唐代","tags":"抒情，生活","title":"戏问花门酒家翁"}
{"author":"岑参","content":"客厌巴南地，乡邻剑北天。江村片雨外，野寺夕阳边。芋叶藏山径，芦花杂渚田。舟行未可住，乘月且须牵。","dynasty":"唐代","title":"晚发五渡"}
{"author":"岑参","content":"临池见蝌斗，羡尔乐有馀。不忧网与钓，幸得免为鱼。且愿充文字，登君尺素书。","dynasty":"唐代","title":"南池宴饯辛子，赋得蝌斗子"}
{"author":"岑参","content":"遽闻伤别剑，忽复叹藏舟。灯冷泉中夜，衣寒地下秋。青松吊客泪，丹旐路人愁。徒有清河在，空悲逝水流。","dynasty":"唐代","title":"韩员外夫人清河县君崔氏挽歌二首其二"}
{"author":"岑参","content":"夫子素多疾，别来未得书。北庭苦寒地，体内今何如。","dynasty":"唐代","title":"寄韩樽"}
{"author":"岑参","content":"汝不闻秦筝声最苦，五色缠弦十三柱。怨调慢声如欲语，一曲未终日移午。红亭水木不知暑，忽弹黄钟和白纻。清风飒来云不去，闻之酒醒泪如雨。汝归秦兮弹秦声，秦声悲兮聊送汝。","dynasty":"唐代","tags":"送别，抒情，惆怅","title":"秦筝歌送外甥萧正归京"}
{"author":"岑参","content":"夫子不自衍，世人知者稀，来倾阮氏酒，去著老莱衣。渭北草新出，关东花欲飞，楚王犹自惑，片玉且将归。","dynasty":"唐代","tags":"写人，怀才不遇，同情","title":"送崔全被放归都觐省"}
{"author":"岑参","content":"火山今始见，突兀蒲昌东。赤焰烧虏云，炎氛蒸塞空。不知阴阳炭，何独烧此中？我来严冬时，山下多炎风。人马尽汗流，孰知造化工！","dynasty":"唐代","tags":"写山，写景，言志","title":"经火山"}
{"author":"岑参","content":"火山五月行人少，看君马去疾如鸟。都护行营太白西，角声一动胡天晓。","dynasty":"唐代","tags":"送别，惜别，写人","title":"武威送刘判官赴碛西行军"}
{"author":"岑参","content":"池上卧烦暑，不栉复不巾。有时清风来，自谓羲皇人。天晴云归尽，雨洗月色新。公事常不闲，道书日生尘。早年家王屋，五别青萝春。安得还旧山，东谿垂钓纶。","dynasty":"唐代","title":"南池夜宿，思王屋青萝旧斋"}
{"author":"岑参","content":"黑姓蕃王貂鼠裘，葡萄宫锦醉缠头。关西老将能苦战，七十行兵仍未休。","dynasty":"唐代","tags":"边塞，战士","title":"胡歌"}
{"author":"岑参","content":"石上生孤藤，弱蔓依石长。不逢高枝引，未得凌空上。何处堪托身，为君长万丈。","dynasty":"唐代","title":"石上藤（得上字）"}
{"author":"岑参","content":"酒泉太守能剑舞，高堂置酒夜击鼓。胡笳一曲断人肠，座上相看泪如雨。琵琶长笛曲相和，羌儿胡雏齐唱歌。浑炙犁牛烹野驼，交河美酒归叵罗。三更醉后军中寝，无奈秦山归梦何。","dynasty":"唐代","tags":"宴会，思乡","title":"酒泉太守席上醉后作"}
{"author":"岑参","content":"急管杂青丝，玉瓶金屈卮。寒天高堂夜，扑地飞雪时。贺君关西掾，新绶腰下垂。白面皇家郎，逸翮青云姿。明旦之官去，他辰良会稀。惜别冬夜短，务欢杯行迟。季女犹自小，老夫未令归。且看匹马行，不得鸣凤飞。昔岁到冯翊，人烟接京师。曾上月楼头，遥见西岳祠。沙苑逼官舍，莲峰压城池。多暇或自公，读书复弹棋。州县信徒劳，云霄亦可期。应须力为政，聊慰此相思。","dynasty":"唐代","title":"冬宵家会饯李郎司兵赴同州"}
{"author":"岑参","content":"天山有雪常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。交河城边飞鸟绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。","dynasty":"唐代","title":"天山雪歌，送萧治归京"}
{"author":"岑参","content":"奉使按胡俗，平明发轮台。暮投交河城，火山赤崔巍。九月尚流汗，炎风吹沙埃。何事阴阳工，不遣雨雪来。吾君方忧边，分阃资大才。昨者新破胡，安西兵马回。铁关控天涯，万里何辽哉。烟尘不敢飞，白草空皑皑。军中日无事，醉舞倾金罍。汉代李将军，微功合可咍。","dynasty":"唐代","title":"使交河郡，郡在火山脚，其地苦热无雨雪，献封大夫"}
{"author":"岑参","content":"骊姬北原上，闭骨已千秋。浍水日东注，恶名终不流。献公恣耽惑，视子如仇雠。此事成蔓草，我来逢古丘。蛾眉山月苦，蝉鬓野云愁。欲吊二公子，横汾无轻舟。","dynasty":"唐代","title":"骊姬墓下作（夷吾、重耳墓，隔河相去十三里）"}
{"author":"岑参","content":"潘郎腰绶新，霅上县花春。山色低官舍，湖光映吏人。不须嫌邑小，莫即耻家贫。更作东征赋，知君有老亲。","dynasty":"唐代","title":"送李郎尉武康"}
{"author":"岑参","content":"卧病穷巷晚，忽惊骢马来。知君京口去，借问几时回。驿舫江风引，乡书海雁催。慈亲应倍喜，爱子在霜台。","dynasty":"唐代","title":"送樊侍御使丹阳便觐"}
{"author":"岑参","content":"罗敷昔时秦氏女，千载无人空处所。昔时流水至今流，万事皆逐东流去。此水东流无尽期，水声还似旧来时。岸花仍自羞红脸，堤柳犹能学翠眉。春去秋来不相待，水中月色长不改。罗敷养蚕空耳闻，使君五马今何在。九月霜天水正寒，故人西去度征鞍。水底鲤鱼幸无数，愿君别后垂尺素。","dynasty":"唐代","title":"敷水歌，送窦渐入京"}
{"author":"岑参","content":"卧病穷巷晚，忽惊骢马来。知君京口去，借问几时回。驿舫江风引，乡书海雁催。慈亲应倍喜，爱子在霜台。","dynasty":"唐代","title":"送樊侍御使丹阳便觐"}
{"author":"岑参","content":"铁马擐红缨，幡旗出禁城。明王亲授钺，丞相欲专征。玉馔天厨送，金杯御酒倾。剑门乘嶮过，阁道踏空行。山鸟惊吹笛，江猿看洗兵。晓云随去阵，夜月逐行营。南仲今时往，西戎计日平。将心感知己，万里寄悬旌。","dynasty":"唐代","title":"送郭仆射节制剑南"}
{"author":"岑参","content":"有客至铃下，自言身姓梅。仙人掌里使，黄帝鼎边来。竹影拂棋局，荷香随酒杯。池前堪醉卧，待月未须回。","dynasty":"唐代","title":"喜华阴王少府使到南池宴集"}
{"author":"岑参","content":"常爱张仪楼，西山正相当。千峰带积雪，百里临城墙。烟氛扫晴空，草树映朝光。车马隘百井，里閈盘二江。亚相自登坛，时危安此方。威声振蛮貊，惠化钟华阳。旌节罗广庭，戈鋋凛秋霜。阶下貔虎士，幕中鹓鹭行。今我忽登临，顾恩不望乡。知己犹未报，鬓毛飒已苍。时命难自知，功业岂暂忘。蝉鸣秋城夕，鸟去江天长。兵马休战争，风尘尚苍茫。谁当共携手，赖有冬官郎。","dynasty":"唐代","title":"陪狄员外早秋登府西楼，因呈院中诸公"}
{"author":"岑参","content":"地上青草出，经冬今始归。博陵无近信，犹未换春衣。怜汝不忍别，送汝上酒楼。初行莫早发，且宿霸桥头。功名须及早，岁月莫虚掷。早年已工诗，近日兼注易。何时过东洛，早晚度盟津。朝歌城边柳亸地，邯郸道上花扑人。去年四月初，我正在河朔。曾上君家县北楼，楼上分明见恒岳。中山明府待君来，须计行程及早回。到家速觅长安使，待汝书封我自开。","dynasty":"唐代","title":"送郭乂杂言"}
{"author":"岑参","content":"天门街西闻捣帛，一夜愁杀湘南客。长安城中百万家，不知何人吹夜笛。","dynasty":"唐代","title":"秋夜闻笛"}
{"author":"岑参","content":"富贵情还在，相逢岂间然。绨袍更有赠，犹荷故人怜。","dynasty":"唐代","title":"尚书念旧，垂赐袍衣，率题绝句献上，以申感谢"}
{"author":"岑参","content":"火山今始见，突兀蒲昌东。赤焰烧虏云，炎氛蒸塞空。不知阴阳炭，何独烧此中？我来严冬时，山下多炎风。人马尽汗流，孰知造化工！","dynasty":"唐代","tags":"写山，写景，言志","title":"经火山"}
{"author":"岑参","content":"长安何处在，只在马蹄下。明日归长安，为君急走马。","dynasty":"唐代","title":"忆长安曲二章寄庞㴶其二"}
{"author":"岑参","content":"轮台风物异，地是古单于。三月无青草，千家尽白榆。蕃书文字别，胡俗语音殊。愁见流沙北，天西海一隅。","dynasty":"唐代","title":"轮台即事"}
{"author":"岑参","content":"尝读西域传，汉家得轮台。古塞千年空，阴山独崔嵬。二庭近西海，六月秋风来。日暮上北楼，杀气凝不开。大荒无鸟飞，但见白龙塠.旧国眇天末，归心日悠哉。上将新破胡，西郊绝烟埃。边城寂无事，抚剑空徘徊。幸得趋幕中，托身厕群才。早知安边计，未尽平生怀。","dynasty":"唐代","title":"登北庭北楼，呈幕中诸公"}
{"author":"岑参","content":"晓笛引乡泪，秋冰鸣马蹄。一身虏云外，万里胡天西。终日见征战，连年闻鼓鼙。故山在何处，昨日梦清溪。","dynasty":"唐代","tags":"边塞，羁旅，抒情，思乡","title":"早发焉耆怀终南别业"}
{"author":"岑参","content":"五粒松花酒，双谿道士家。唯求缩却地，乡路莫教赊。","dynasty":"唐代","title":"题井陉双谿李道士所居"}
{"author":"岑参","content":"骊姬北原上，闭骨已千秋。浍水日东注，恶名终不流。献公恣耽惑，视子如仇雠。此事成蔓草，我来逢古丘。蛾眉山月苦，蝉鬓野云愁。欲吊二公子，横汾无轻舟。","dynasty":"唐代","title":"骊姬墓下作（夷吾、重耳墓，隔河相去十三里"}
{"author":"岑参","content":"井上桐叶雨，灞亭卷秋风。故人适战胜，匹马归山东。问君今年三十几，能使香名满人耳。君不见三峰直上五千仞，见君文章亦如此。如君兄弟天下稀，雄辞健笔皆若飞。将军金印亸紫绶，御史铁冠重绣衣。乔生作尉别来久，因君为问平安否。魏侯校理复何如，前日人来不得书。陆浑山下佳可赏，蓬阁闲时日应往。自料青云未有期，谁知白发偏能长。垆头青丝白玉瓶，别时相顾酒如倾。摇鞭举袂忽不见，千树万树空蝉鸣。","dynasty":"唐代","title":"送魏升卿擢第归东都，因怀魏校书、陆浑、乔"}
{"author":"岑参","content":"西掖重云开曙晖，北山疏雨点朝衣。千门柳色连青琐，三殿花香入紫微。平明端笏陪鹓列，薄暮垂鞭信马归。官拙自悲头白尽，不如岩下偃荆扉。","dynasty":"唐代","title":"西掖省即事"}
{"author":"岑参","content":"塔势如涌出，孤高耸天宫。登临出世界，磴道盘虚空。突兀压神州，峥嵘如鬼工。四角碍白日，七层摩苍穹。下窥指高鸟，俯听闻惊风。连山若波涛，奔凑似朝东。青槐夹驰道，宫馆何玲珑。秋色从西来，苍然满关中。五陵北原上，万古青濛濛。净理了可悟，胜因夙所宗。誓将挂冠去，觉道资无穷。","dynasty":"唐代","title":"与高适薛据慈恩寺浮图"}
{"author":"岑参","content":"银山碛口风似箭，铁门关西月如练。双双愁泪沾马毛，飒飒胡沙迸人面。丈夫三十未富贵，安能终日守笔砚。","dynasty":"唐代","title":"银山碛西馆"}
{"author":"岑参","content":"溪水碧于草，潺潺花底流。沙平堪濯足，石浅不胜舟。洗药朝与暮，钓鱼春复秋。兴来从所适，还欲向沧洲。","dynasty":"唐代","title":"终南东溪中作"}
{"author":"岑参","content":"匹马西从天外归，扬鞭只共鸟争飞。送君九月交河北，雪里题诗泪满衣。","dynasty":"唐代","tags":"离别","title":"送崔子还京"}
{"author":"岑参","content":"献赋头欲白，还家衣已穿。羞过灞陵树，归种汶阳田。客舍少乡信，床头无酒钱。圣朝徒侧席，济上独遗贤。","dynasty":"唐代","title":"送孟孺卿落第归济阳"}
{"author":"岑参","content":"醉后未能别，待醒方送君。看君走马去，直上天山云。","dynasty":"唐代","title":"醉里送裴子赴镇西"}
{"author":"岑参","content":"对酒寂不语，怅然悲送君。明时未得用，白首徒攻文。泽国从一官，沧波几千里。群公满天阙，独去过淮水。旧家富春渚，尝忆卧江楼。自闻君欲行，频望南徐州。穷巷独闭门，寒灯静深屋。北风吹微雪，抱被肯同宿。君行到京口，正是桃花时。舟中饶孤兴，湖上多新诗。潜虬且深蟠，黄鹄举未晚。惜君青云器，努力加餐饭。","dynasty":"唐代","tags":"送别，友人，怀才不遇，祝福","title":"送王大昌龄赴江宁"}
{"author":"岑参","content":"腊月江上煖，南桥新柳枝。春风触处到，忆得故园时。终日不如意，出门何所之。从人觅颜色，自笑弱男儿。","dynasty":"唐代","title":"江上春叹"}
{"author":"岑参","content":"侧径转青壁，危梁透沧波。汗流出鸟道，胆碎窥龙涡。骤雨暗谿口，归云网松萝。屡闻羌儿笛，厌听巴童歌。江路险复永，梦魂愁更多。圣朝幸典郡，不敢嫌岷峨。","dynasty":"唐代","title":"赴犍为经龙阁道"}
{"author":"岑参","content":"问吉转征鞍，安仁道姓潘。归期明主赐，别酒故人欢。珠箔障炉暖，狐裘耐腊寒。汝南遥倚望，早去及春盘。","dynasty":"唐代","title":"送杨千牛趁岁赴汝南郡觐省便成婚（得寒字）"}
{"author":"岑参","content":"南州林莽深，亡命聚其间。杀人无昏晓，尸积填江湾。饿虎衔髑髅，饥乌啄心肝。腥裛滩草死，血流江水殷。夜雨风萧萧，鬼哭连楚山。三江行人绝，万里无征船。唯有白鸟飞，空见秋月圆。罢官自南蜀，假道来兹川。瞻望阳台云，惆怅不敢前。帝乡北近日，泸口南连蛮。何当遇长房，缩地到京关。愿得随琴高，骑鱼向云烟。明主每忧人，节使恒在边。兵革方御寇，尔恶胡不悛。吾窃悲尔徒，此生安得全。","dynasty":"唐代","title":"阻戎泸间群盗"}
{"author":"岑参","content":"荒楼荒井闭空山，关令乘云去不还。羽盖霓旌何处在，空留药臼向人间。","dynasty":"唐代","title":"题观楼"}
{"author":"岑参","content":"野寺荒台晚，寒天古木悲。空阶有鸟迹，犹似造书时。","dynasty":"唐代","title":"题三会寺苍颉造字台"}
{"author":"岑参","content":"兵马守西山，中国非得计。不知何代策，空使蜀人弊。八州崖谷深，千里云雪闭。泉浇阁道滑，水冻绳桥脆。战士常苦饥，糗粮不相继。胡兵犹不归，空山积年岁。儒生识损益，言事皆审谛。狄子幕府郎，有谋必康济。胸中悬明镜，照耀无巨细。莫辞冒险艰，可以裨节制。相思江楼夕，愁见月澄霁。","dynasty":"唐代","title":"送狄员外巡按西山军（得霁字）"}
{"author":"岑参","content":"诏出未央宫，登坛近总戎。上公周太保，副相汉司空。弓抱关西月，旗翻渭北风。弟兄皆许国，天地荷成功。","dynasty":"唐代","title":"奉送李太保兼御史大夫充渭北节度使（即太尉光弼弟）"}
{"author":"岑参","content":"夫子傲常调，诏书下徵求。知君欲谒帝，秣马趋西周。逸足何骎骎，美声实风流。学富赡清词，下笔不能休。君家一何盛，赫奕难为俦。伯父四五人，同时为诸侯。忆昨始相值，值君客贝丘。相看复乘兴，携手到冀州。前日在南县，与君上北楼。野旷不见山，白日落草头。客舍梨花繁，深花隐鸣鸠。南邻新酒熟，有女弹箜篌。醉后或狂歌，酒醒满离忧。主人不相识，此地难淹留。吾庐终南下，堪与王孙游。何当肯相寻，澧上一孤舟。","dynasty":"唐代","title":"冀州客舍酒酣贻王绮寄题南楼"}
{"author":"岑参","content":"相送欲狂歌，其如此别何。攀辕人共惜，解印日无多。仙掌云重见，关门路再过。双鱼莫不寄，县外是黄河。","dynasty":"唐代","title":"送王录事却归华阴"}
{"author":"岑参","content":"月落辕门鼓角鸣，千群面缚出蕃城。洗兵鱼海云迎阵，秣马龙堆月照营。","dynasty":"唐代","title":"鼓吹曲辞其四"}
{"author":"岑参","content":"中峰鍊金客，昨日游人间。叶县凫共去，葛陂龙暂还。春云凑深水，秋雨悬空山。寂寂清溪上，空馀丹灶闲。","dynasty":"唐代","title":"寻少室张山人闻与偃师周明府同入都"}
{"author":"岑参","content":"暮雨旌旗湿未乾，胡尘白草日光寒。昨夜将军连晓战，蕃军只见马空鞍。","dynasty":"唐代","title":"鼓吹曲辞其六"}
{"author":"岑参","content":"美人舞如莲花旋，世人有眼应未见。高堂满地红氍毹，试舞一曲天下无。此曲胡人传入汉，诸客见之惊且叹。慢脸娇娥纤复秾，轻罗金缕花葱茏。回裾转袖若飞雪，左鋋右鋋生旋风。琵琶横笛和未匝，花门山头黄云合。忽作出塞入塞声，白草胡沙寒飒飒。翻身入破如有神，前见后见回回新。始知诸曲不可比，采莲落梅徒聒耳。世人学舞只是舞，恣态岂能得如此。","dynasty":"唐代","tags":"舞蹈，赞美","title":"田使君美人舞如莲花北鋋歌"}
{"author":"岑参","content":"不知造化初，此山谁开坼。双崖倚天立，万仞从地劈。云飞不到顶，鸟去难过壁。速驾畏岩倾，单行愁路窄。平明地仍黑，停午日暂赤。凛凛三伏寒，巉巉五丁迹。与时忽开闭，作固或顺逆。磅礴跨岷峨，巍蟠限蛮貊。星当觜参分，地处西南僻。陡觉烟景殊，杳将华夏隔。刘氏昔颠覆，公孙曾败绩。始知德不修，恃此险何益。相公总师旅，远近罢金革。杜母来何迟，蜀人应更惜。暂回丹青虑，少用开济策。二友华省郎，俱为幕中客。良筹佐戎律，精理皆硕画。高文出诗骚，奥学穷讨赜。圣朝无外户，寰宇被德泽。四海今一家，徒然剑门石。","dynasty":"唐代","title":"入剑门作，寄杜、杨二郎中，时二公并为杜元帅判官"}
{"author":"岑参","content":"夫子不自衍，世人知者稀，来倾阮氏酒，去著老莱衣。渭北草新出，关东花欲飞，楚王犹自惑，片玉且将归。","dynasty":"唐代","tags":"写人，怀才不遇，同情","title":"送崔全被放归都觐省"}
{"author":"岑参","content":"九月天山风似刀，城南猎马缩寒毛。将军纵博场场胜，赌得单于貂鼠袍。","dynasty":"唐代","tags":"边塞，写人，将军","title":"赵将军歌"}
{"author":"岑参","content":"美人舞如莲花旋，世人有眼应未见。高堂满地红氍毹，试舞一曲天下无。此曲胡人传入汉，诸客见之惊且叹。慢脸娇娥纤复秾，轻罗金缕花葱茏。回裾转袖若飞雪，左鋋右鋋生旋风。琵琶横笛和未匝，花门山头黄云合。忽作出塞入塞声，白草胡沙寒飒飒。翻身入破如有神，前见后见回回新。始知诸曲不可比，采莲落梅徒聒耳。世人学舞只是舞，恣态岂能得如此。","dynasty":"唐代","tags":"舞蹈，赞美","title":"田使君美人舞如莲花北鋋歌"}
{"author":"岑参","content":"三度为郎便白头，一从出守五经秋。莫言圣主长不用，其那苍生应未休。人间岁月如流水，客舍秋风今又起。不知心事向谁论，江上蝉鸣空满耳。","dynasty":"唐代","tags":"抒情，感慨，壮志未酬，孤寂，愁苦","title":"客舍悲秋有怀两省旧游呈幕中诸公"}
{"author":"岑参","content":"天山雪云常不开，千峰万岭雪崔嵬。北风夜卷赤亭口，一夜天山雪更厚。能兼汉月照银山，复逐胡风过铁关。交河城边鸟飞绝，轮台路上马蹄滑。晻霭寒氛万里凝，阑干阴崖千丈冰。将军狐裘卧不暖，都护宝刀冻欲断。正是天山雪下时，送君走马归京师。雪中何以赠君别，惟有青青松树枝。","dynasty":"唐代","tags":"赞美，写雪，送别，友情","title":"天山雪歌送萧治归京"}
{"author":"岑参","content":"白露披梧桐，玄蝉昼夜号。秋风万里动，日暮黄云高。君子佐休明，小人事蓬蒿。所适在鱼鸟，焉能徇锥刀。孤舟向广武，一鸟归成皋。胜概日相与，思君心郁陶。","dynasty":"唐代","tags":"秋天，思念","title":"巩北秋兴寄崔明允"}
{"author":"岑参","content":"暮春别乡树，晚景低津楼，伯夷在首阳，欲往无轻舟。遂登关城望，下见洪河流，自从巨灵开，流血千万秋。行行潘生赋，赫赫曹公谋，川上多往事，凄凉满空洲。","dynasty":"唐代","tags":"登高，怀古，黄河，抒情，感慨","title":"东归晚次潼关怀古"}
{"author":"岑参","content":"汝不闻秦筝声最苦，五色缠弦十三柱。怨调慢声如欲语，一曲未终日移午。红亭水木不知暑，忽弹黄钟和白纻。清风飒来云不去，闻之酒醒泪如雨。汝归秦兮弹秦声，秦声悲兮聊送汝。","dynasty":"唐代","tags":"送别，抒情，惆怅","title":"秦筝歌送外甥萧正归京"}
{"author":"岑参","content":"苜蓿峰边逢立春，胡芦河上泪沾巾。闺中只是空相忆，不见沙场愁杀人。","dynasty":"唐代","tags":"书信，思念，家人","title":"题苜蓿峰寄家人"}
{"author":"岑参","content":"亭高出鸟外，客到与云齐。树点千家小，天围万岭低。残虹挂陕北，急雨过关西。酒榼缘青壁，瓜田傍绿溪。微官何足道，爱客且相携。唯有乡园处，依依望不迷。","dynasty":"唐代","tags":"登山，望远，写景，抒怀","title":"早秋与诸子登虢州西亭观眺"}
{"author":"岑参","content":"昨日山有信，只今耕种时。遥传杜陵叟，怪我还山迟。独向潭上酌，无人林下期。东谿忆汝处，闲卧对鸬鹚。","dynasty":"唐代","tags":"抒情，思念，兄弟，闲适","title":"还高冠潭口留别舍弟"}
{"author":"岑参","content":"敦煌太守才且贤，郡中无事高枕眠。太守到来山出泉，黄砂碛里人种田。敦煌耆旧鬓皓然，愿留太守更五年。城头月出星满天，曲房置酒张锦筵。美人红妆色正鲜，侧垂高髻插金钿。醉坐藏钩红烛前，不知钩在若个边。为君手把珊瑚鞭，射得半段黄金钱，此中乐事亦已偏。","dynasty":"唐代","title":"敦煌太守后庭歌"}
{"author":"岑参","content":"胡地苜蓿美，轮台征马肥。大夫讨匈奴，前月西出师。甲兵未得战，降虏来如归。橐驼何连连，穹帐亦累累。阴山烽火灭，剑水羽书稀。却笑霍嫖姚，区区徒尔为。西郊候中军，平沙悬落晖。驿马从西来，双节夹路驰。喜鹊捧金印，蛟龙盘画旗。如公未四十，富贵能及时。直上排青云，傍看疾若飞。前年斩楼兰，去岁平月支。天子日殊宠，朝廷方见推。何幸一书生，忽蒙国士知。侧身佐戎幕，敛衽事边陲。自逐定远侯，亦著短后衣。近来能走马，不弱并州儿。","dynasty":"唐代","tags":"写人，歌颂，言志","title":"北庭西郊候封大夫受降回军献上"}
{"author":"岑参","content":"昨日山有信，只今耕种时。遥传杜陵叟，怪我还山迟。独向潭上酌，无人林下期。东谿忆汝处，闲卧对鸬鹚。","dynasty":"唐代","tags":"抒情，思念，兄弟，闲适","title":"还高冠潭口留别舍弟"}
{"author":"岑参","content":"高阁逼诸天，登临近日边。晴开万井树，愁看五陵烟。槛外低秦岭，窗中小渭川。早知清净理，常愿奉金仙。","dynasty":"唐代","tags":"写景，建筑","title":"登总持阁"}
{"author":"岑参","content":"万事不可料，叹君在军中。读书破万卷，何事来从戎。曾逐李轻车，西征出太蒙。荷戈月窟外，擐甲昆仑东。两度皆破胡，朝廷轻战功。十年只一命，万里如飘蓬。容鬓老胡尘，衣裘脆边风。忽来轮台下，相见披心胸。饮酒对春草，弹棋闻夜钟。今且还龟兹，臂上悬角弓。平沙向旅馆，匹马随飞鸿。孤城倚大碛，海气迎边空。四月犹自寒，天山雪濛濛。君有贤主将，何谓泣途穷。时来整六翮，一举凌苍穹。","dynasty":"唐代","title":"北庭贻宗学士道别"}
{"author":"岑参","content":"异域阴山外，孤城雪海边。秋来唯有雁，夏尽不闻蝉。雨拂毡墙湿，风摇毳幕羶。轮台万里地，无事历三年。","dynasty":"唐代","tags":"边塞，写景，抒怀，壮志未酬","title":"首秋轮台"}
{"author":"岑参","content":"公府日无事，吾徒只是闲。草根侵柱础，苔色上门关。饮砚时见鸟，卷帘晴对山。新诗吟未足，昨夜梦东还。","dynasty":"唐代","tags":"写景，生活，闲适","title":"敬酬李判官使院即事见呈"}
{"author":"岑参","content":"北山有芳杜，靡靡花正发。未及得采之，秋风忽吹杀。君不见拂云百丈青松柯，纵使秋风无奈何。四时常作青黛色，可怜杜花不相识。","dynasty":"唐代","title":"感遇"}
{"author":"岑参","content":"关树晚苍苍，长安近夕阳。回风醒别酒，细雨湿行装。习战边尘黑，防秋塞草黄。知君市骏马，不是学燕王。","dynasty":"唐代","tags":"送别","title":"虢州送天平何丞入京市马"}
{"author":"岑参","content":"西行殊未已，东望何时还。终日风与雪，连天沙复山。二年领公事，两度过阳关。相忆不可见，别来头已斑。","dynasty":"唐代","tags":"抒情，思乡，愁苦","title":"寄宇文判官"}
{"author":"岑参","content":"胡地三月半，梨花今始开。因从老僧饭，更上夫人台。清唱云不去，弹弦风飒来。应须一倒载，还似山公回。","dynasty":"唐代","tags":"春天，边塞，生活","title":"登凉州尹台寺"}
{"author":"岑参","content":"亭晚人将别，池凉酒未酣。关门劳夕梦，仙掌引归骖。荷叶藏鱼艇，藤花罥客簪。残云收夏暑，新雨带秋岚。失路情无适，离怀思不堪。赖兹庭户里，别有小江潭。","dynasty":"唐代","title":"六月三十日水亭送华阴王少府还县（得潭字）"}
{"author":"岑参","content":"燕支山西酒泉道，北风吹沙卷白草。长安遥在日光边，忆君不见令人老。","dynasty":"唐代","tags":"边塞，写景，思念，友人","title":"过燕支寄杜位"}
{"author":"岑参","content":"都护新灭胡，士马气亦粗。萧条虏尘净，突兀天山孤。","dynasty":"唐代","tags":"边塞，生活，豪迈","title":"灭胡曲"}
{"author":"岑参","content":"对酒寂不语，怅然悲送君。明时未得用，白首徒攻文。泽国从一官，沧波几千里。群公满天阙，独去过淮水。旧家富春渚，尝忆卧江楼。自闻君欲行，频望南徐州。穷巷独闭门，寒灯静深屋。北风吹微雪，抱被肯同宿。君行到京口，正是桃花时。舟中饶孤兴，湖上多新诗。潜虬且深蟠，黄鹄举未晚。惜君青云器，努力加餐饭。","dynasty":"唐代","tags":"送别，友人，怀才不遇，祝福","title":"送王大昌龄赴江宁"}
{"author":"岑参","content":"平旦驱驷马，旷然出五盘。江回两崖斗，日隐群峰攒。苍翠烟景曙，森沉云树寒。松疏露孤驿，花密藏回滩。栈道谿雨滑，畬田原草干。此行为知己，不觉蜀道难。","dynasty":"唐代","tags":"写景，抒情","title":"早上五盘岭"}
{"author":"岑参","content":"火山突兀赤亭口，火山五月火云厚。火云满山凝未开，飞鸟千里不敢来。平明乍逐胡风断，薄暮浑随塞雨回。缭绕斜吞铁关树，氛氲半掩交河戍。迢迢征路火山东，山上孤云随马去。","dynasty":"唐代","tags":"写云，写景，边塞，送别","title":"火山云歌送别"}
{"author":"岑参","content":"偶得鱼鸟趣，复兹水木凉。远峰带雨色，落日摇川光。臼中西山药，袖里淮南方。唯爱隐几时，独游无何乡。","dynasty":"唐代","title":"林卧"}
{"author":"岑参","content":"马汗踏成泥，朝驰几万蹄。雪中行地角，火处宿天倪。塞迥心常怯，乡遥梦亦迷。那知故园月，也到铁关西。","dynasty":"唐代","tags":"边塞，抒怀，怀乡","title":"宿铁关西馆"}
{"author":"岑参","content":"谷口来相访，空斋不见君。涧花然暮雨，潭树暖春云。门径稀人迹，檐峰下鹿群。衣裳与枕席，山霭碧氛氲。","dynasty":"唐代","tags":"写景，访友，抒情，隐居","title":"高冠谷口招郑鄠"}
{"author":"岑参","content":"斗酒渭城边，垆头耐醉眠。梨花千树雪，杨叶万条烟。惜别添壶酒，临岐赠马鞭。看君颍上去，新月到家圆。","dynasty":"唐代","tags":"饮酒，送别，抒情","title":"送杨子"}
{"author":"岑参","content":"黄雀始欲衔花来，君家种桃花未开。长安二月眼看尽，寄报春风早为催。","dynasty":"唐代","title":"春兴戏题赠李侯"}
{"author":"岑参","content":"尝读西域传，汉家得轮台。古塞千年空，阴山独崔嵬。二庭近西海，六月秋风来。日暮上北楼，杀气凝不开。大荒无鸟飞，但见白龙塠.旧国眇天末，归心日悠哉。上将新破胡，西郊绝烟埃。边城寂无事，抚剑空徘徊。幸得趋幕中，托身厕群才。早知安边计，未尽平生怀。","dynasty":"唐代","title":"登北庭北楼，呈幕中诸公"}
{"author":"岑参","content":"汉将承恩西破戎，捷书先奏未央宫。天子预开麟阁待，只今谁数贰师功。官军西出过楼兰，营幕傍临月窟寒。蒲海晓霜凝马尾，葱山夜雪扑旌竿。鸣笳叠鼓拥回军，破国平蕃昔未闻。丈夫鹊印摇边月，大将龙旗掣海云。日落辕门鼓角鸣，千群面缚出蕃城。洗兵鱼海云迎阵，秣马龙堆月照营。蕃军遥见汉家营，满谷连山遍哭声。万箭千刀一夜杀，平明流血浸空城。暮雨旌旗湿未干，胡烟白草日光寒。昨夜将军连晓战，蕃军只见马空鞍。","dynasty":"唐代","tags":"战争，歌颂","title":"乐府杂曲。鼓吹曲辞。凯歌六首"}
{"author":"岑参","content":"君不见函谷关，崩城毁壁至今在。树根草蔓遮古道，空谷千年长不改。寂寞无人空旧山，圣朝无外不须关。白马公孙何处去，青牛老人更不还。苍苔白骨空满地，月与古时长相似。野花不省见行人，山鸟何曾识关吏。故人方乘使者车，吾知郭丹却不如。请君时忆关外客，行到关西多致书。","dynasty":"唐代","title":"函谷关歌，送刘评事使关西"}
{"author":"岑参","content":"夫子不自衍，世人知者稀，来倾阮氏酒，去著老莱衣。渭北草新出，关东花欲飞，楚王犹自惑，片玉且将归。","dynasty":"唐代","tags":"写人，怀才不遇，同情","title":"送崔全被放归都觐省"}
{"author":"岑参","content":"昨夜宿祁连，今朝过酒泉。黄沙西际海，白草北连天。愁里难消日，归期尚隔年。阳关万里梦，知处杜陵田。","dynasty":"唐代","title":"过酒泉，忆杜陵别业"}
{"author":"岑参","content":"暂诣高僧话，来寻野寺孤。岸花藏水碓，溪竹映风炉。顶上巢新鹊，衣中得旧珠。谈禅未得去，辍棹且踟蹰。","dynasty":"唐代","tags":"写人，禅意","title":"晚过盘石寺礼郑和尚"}
{"author":"岑参","content":"扁舟沧浪叟，心与沧浪清。不自道乡里，无人知姓名。朝从滩上饭，暮向芦中宿。歌竟还复歌，手持一竿竹。竿头钓丝长丈馀，鼓枻乘流无定居。世人那得识深意，此翁取适非取鱼。","dynasty":"唐代","title":"渔父"}
{"author":"岑参","content":"客从长安来，驱马邯郸道。伤心丛台下，一带生蔓草。客舍门临漳水边，垂杨下系钓鱼船。邯郸女儿夜沽酒，对客挑灯夸数钱。酩酊醉时日正午，一曲狂歌垆上眠。","dynasty":"唐代","tags":"写景，抒怀，感慨","title":"邯郸客舍歌"}
{"author":"岑参","content":"相如琴台古，人去台亦空。台上寒萧条，至今多悲风。荒台汉时月，色与旧时同。","dynasty":"唐代","title":"司马相如琴台"}
{"author":"岑参","content":"野寺荒台晚，寒天古木悲。空阶有鸟迹，犹似造书时。","dynasty":"唐代","title":"题三会寺苍颉造字台"}
{"author":"岑参","content":"西向轮台万里馀，也知乡信日应疏。陇山鹦鹉能言语，为报家人数寄书。","dynasty":"唐代","title":"赴北庭度陇思家"}
{"author":"岑参","content":"东去长安万里馀，故人何惜一行书。玉关西望堪肠断，况复明朝是岁除。","dynasty":"唐代","title":"玉关寄长安李主簿"}
{"author":"岑参","content":"荒楼荒井闭空山，关令乘云去不还。羽盖霓旌何处在，空留药臼向人间。","dynasty":"唐代","title":"题观楼"}
{"author":"岑参","content":"朱唇一点桃花殷，宿妆娇羞偏髻鬟。细看只似阳台女，醉著莫许归巫山。","dynasty":"唐代","title":"醉戏窦子美人"}
{"author":"岑参","content":"回风度雨渭城西，细草新花踏作泥。秦女峰头雪未尽，胡公陂上日初低。愁窥白发羞微禄，悔别青山忆旧谿.闻道辋川多胜事，玉壶春酒正堪携。","dynasty":"唐代","title":"首春渭西郊行，呈蓝田张二主簿"}
{"author":"岑参","content":"节使横行西出师，鸣弓擐甲羽林儿。台上霜风凌草木，军中杀气傍旌旗。预知汉将宣威日，正是胡尘欲灭时。为报使君多泛菊，更将弦管醉东篱。","dynasty":"唐代","title":"九日使君席奉饯卫中丞赴长水"}
{"author":"岑参","content":"世人见竹不解爱，知君种竹府城内。此君托根幸得地，种来几时闻已大。盛暑翛翛丛色寒，闲宵槭槭叶声干。能清案牍帘下见，宜对琴书窗外看。为君成阴将蔽日，迸笋穿阶踏还出。守节偏凌御史霜，虚心愿比郎官笔。君莫爱南山松树枝，竹色四时也不移。寒天草木黄落尽，犹自青青君始知。","dynasty":"唐代","title":"范公丛竹歌"}
{"author":"岑参","content":"高高亭子郡城西，直上千尺与云齐。盘崖缘壁试攀跻，群山向下飞鸟低。使君五马天半嘶，丝绳玉壶为君提。坐来一望无端倪，红花绿柳莺乱啼，千家万井连回溪。酒行未醉闻暮鸡，点笔操纸为君题。为君题，惜解携。草萋萋，没马蹄。","dynasty":"唐代","tags":"写景，送别，抒情，友情","title":"西亭子送李司马"}
{"author":"韩宗文","content":"万虑中来搅不眠，醉时一觉自陶然。冥冥固已忘天地，岂向杯中觅圣贤。","dynasty":"宋代","title":"醉眠亭三首"}
{"author":"韩宗文","content":"得酒休论饮得仙，醉中遗物为神全。世閒反覆无穷事，吏部难忘抱瓮眠。","dynasty":"宋代","title":"醉眠亭三首"}
{"author":"韩宗文","content":"昔有遗贤世所怜，沧浪亭下醉时眠。松江变酒终难待，却对残灯理短编。","dynasty":"宋代","title":"醉眠亭三首"}
{"author":"周端臣","content":"霭芳阴未解，乍天气、过元宵。讶客神犹寒，吟窗易晓，春色无柳。梅梢。尚留顾藉，滞东风、未肯雪轻飘。知道诗翁欲去，递香要送兰桡。清标。会上丛霄。千里阻、九华遥。料今朝别后，他时有梦，应梦今朝。河桥。柳愁未醒，赠行人、又恐越魂销。留取归来紧马，翠长千缕柔条。","dynasty":"宋代","tags":"送别，柳树","title":"木兰花慢·送人之官九华"}
{"author":"周端臣","content":"华堂帘幕飘香雾。一搦楚腰轻束素。翩跹舞态燕还鹭，绰约妆容花尽妒。樽前谩咏高唐赋巫峡云深留不住。重来花畔倚阑干，愁满阑干无倚处。","dynasty":"宋代","tags":"宋词精选，女子，相思","title":"玉楼春·华堂帘幕飘香雾"}
{"author":"周端臣","content":"无计消除夜漏长，罗衾熏彻旧时香。十分又是凄愁处，雨歇芭蕉小院凉。","dynasty":"宋代","title":"古断肠曲三十首"}
{"author":"周端臣","content":"香凝薇帐春风院，酒涴榴裙夜月楼。閒把花枝思往事，旧欢都变作新愁。","dynasty":"宋代","title":"古断肠曲三十首"}
{"author":"周端臣","content":"团扇多情手尚携，金风庭砌拒霜开。断肠一夜西楼雁，不带书来带恨来。","dynasty":"宋代","title":"古断肠曲三十首"}
{"author":"周端臣","content":"破除艰尽是恩情，却怕恩生怨亦生。思念不休心惑乱，梦惊人语似郎声。","dynasty":"宋代","title":"古断肠曲三十首"}
{"author":"周端臣","content":"井梧和雨下银床，梁燕随风别画堂。二十五声秋漏永，梦回各自耐思量。","dynasty":"宋代","title":"古断肠曲三十首"}
{"author":"周端臣","content":"风色翻成料峭晴，閒期女伴踏青行。怪来昨夜灯花好，却是今朝斗草赢。","dynasty":"宋代","title":"古断肠曲三十首"}
{"author":"周端臣","content":"裛裛罗巾泪粉光，绿琴哀怨调凄凉。芳容自觉随风老，落尽桃花暗断肠。","dynasty":"宋代","title":"古断肠曲三十首"}
{"author":"周端臣","content":"窗下亲裁白苧衣，日长花影上阶迟。不堪杜宇啼春苦，又是去年肠断时。","dynasty":"宋代","title":"古断肠曲三十首"}
{"author":"周端臣","content":"金风几日老庭莎，经下窗棂换碧纱。天气已凉人尚远，晚妆羞戴丽秋花。","dynasty":"宋代","title":"古断肠曲三十首其十九"}
{"author":"周端臣","content":"玉纤无力怯梳头，镜里容颜见自羞。一阵落红帘外雨，十分春是十分愁。","dynasty":"宋代","title":"古断肠曲三十首其二十"}
{"author":"周端臣","content":"旧家院落旧秋风，只有当时人不同。惆怅一窗无用月，为谁凉夜晒梧桐。","dynasty":"宋代","title":"古断肠曲三十首其二十一"}
{"author":"周端臣","content":"脩竹生烟晚逗阴，翠罗香袖怯寒侵。恨同社燕身为客，怕剥秋莲苦在心。","dynasty":"宋代","title":"古断肠曲三十首其二十二"}
{"author":"周端臣","content":"压髻慵簪双凤钗，伤心羞觑合欢鞋。折花暗卜郎音信，旋系罗裙走下阶。","dynasty":"宋代","title":"古断肠曲三十首其二十三"}
{"author":"周端臣","content":"双蛾颦翠恨天涯，睡起蜂黄沁脸霞。燕子日长深院静，东风无力到杨花。","dynasty":"宋代","title":"古断肠曲三十首其二十四"}
{"author":"周端臣","content":"春娇残醉睡初回，索酒扶头强起来。金斗压灰熏笃耨，玉瓶𣂏水养徘徊。","dynasty":"宋代","title":"古断肠曲三十首其二十五"}
{"author":"周端臣","content":"蜂蝶飞飞春事忙，煖风池馆百花香。连花折得青梅子，怕触心酸不敢尝。","dynasty":"宋代","title":"古断肠曲三十首其二十六"}
{"author":"周端臣","content":"吴山越山相对青，中有滚滚长江横。长江谁道不曾改，年来一半沙填平。潮生潮落何时了，万古人间一昏晓。岁岁吴侬来看潮，不知潮送吴侬老。酒楼笙歌喧醉耳，客帆翻覆云涛里。悠悠哀乐永相忘，空江落日秋风起。","dynasty":"宋代","title":"观潮行"}
{"author":"周端臣","content":"苏堤路。正密柳烘烟，嫩莎收雨。野芳竞吐。山如画、隐隐云藏山坞。六桥徙倚。喧处处、行春箫鼓。鸥影外、一片湖光，夷犹彩舟来去。凝想禊饮花前，爱裙幄围香，款留连步。旧踪未改，还曾记、揽结亭边芳树。愁情几许。更多似、一天飞絮。空自有、花畔黄鹂，知人笑语。","dynasty":"宋代","title":"六桥行"}
{"author":"周端臣","content":"四山烟霭未分明。宿雨破新晴。万顷湖光，一堤柳色，人在画图行。清明过了春无几，花事已飘零。莫待斜阳，便寻归棹，家隔两重城。","dynasty":"宋代","title":"少年游（西湖）"}
{"author":"周端臣","content":"青嶂绕，翠堤斜。晴绮散馀霞。一湖春水碧无瑕。可惜画船遮。燕交飞，莺对语。风软香尘凝路。一年春事又杨花。诗酒□韶华。","dynasty":"宋代","title":"喜迁莺令（西湖）"}
{"author":"周端臣","content":"怕听黄昏雨。到黄昏、陡顿潇潇，雨声不住。香冷罗衾愁无寐，难奈凄凄楚楚。暗试把、佳期重数。楼外一行征雁过，更偏来、撩理芳心苦。心自苦，向谁诉。菱花憔悴羞人觑。欢红低翠黯，不似旧家眉妩。目断阳台幽梦阻，孤负朝朝暮暮。怕泪落、瑶筝慵拊。手捻梅花春又近，料人间、别有安排处。云碧袖，为君舞。","dynasty":"宋代","title":"贺新郎（代寄）"}
{"author":"周端臣","content":"问春为谁来、为谁去，匆匆太速。流水落花，夕阳芳草，此恨年年相触。细履名园，闲看嘉树，蔼翠阴成簇。争知也被韶华，换却诗人鬓边绿。小花深院静，旋引清尊，自歌新曲。燕子不归来，风絮乱吹帘竹。误文姬、凝望久，心事想劳频卜。但门掩黄昏，数声啼鴂，又唤起、相思一掬。","dynasty":"宋代","title":"春归怨·问春为谁来"}
{"author":"周端臣","content":"芙蓉苑。记试酒清狂，亸鞭游遍。翠红照眼。凝芳露、洗出青霞一片。垂杨两岸。窥镜底、新妆深浅。应料似、锦帐行春，三千粉春矜艳。邂逅系马堤边，念玉笋轻攀，笑簪同欢。岁华暗换。西风路、几许愁肠凄断。仙城梦黯。还又是、六桥秋晚。凝望处，烟淡云寒，人归雁远。","dynasty":"宋代","title":"六桥行"}
{"author":"周端臣","content":"女修玄鸟开嬴始，附庸于周自非子。由襄寝强三十世，末命昭庄逾崛起。杀降溅血长平坑，返戈尽篡天王城。黩兵不楫恃疆大，物忌太盛终当倾。邯郸卖人识奇货，发谋不惜千金破。窈窕尊前歌舞人，腹中已孕秦家祸。怙势陵威奋馀烈，怨气愁声九州裂。虎暴狼贫天使然，六国未减嬴先减。天道何曾长助强，岂知用柔能胜刚。君不见后来项羽战无敌，却使山河归汉王。","dynasty":"宋代","title":"白虎行"}
{"author":"周端臣","content":"初冬天气暖，小似立春时。万树无多叶，千花试一枝。天红霜有信，星晕雨先期。怕见梅花发，愁怀未辨诗。","dynasty":"宋代","title":"初冬即事"}
{"author":"周端臣","content":"起来袖手怯寒添，冷落文楸掩玉奁。燕子池塘春雨细，杏花庭院晓风尖。酒酲未解便欹枕，香炷初党密下帘。百五数来能几日，黄金柳色已侵帘。","dynasty":"宋代","title":"春日即事"}
{"author":"周端臣","content":"自笑春来从酒狂，信缘无定恣寻芳。杯中似蚁浮来绿，瓮裹如鹅脱下黄。花底枕琴迷洞府，溪边濯足忆沧浪。一从禁阁辞荣后，不复乘云入帝乡。","dynasty":"宋代","title":"春日閒居"}
{"author":"周端臣","content":"一湖春绿染初成，柳色东风二月晴。燕子来时人却别，梨花虽好负清明。","dynasty":"宋代","title":"春月送人"}
{"author":"周端臣","content":"不怀南枝斗粉光，品题应合让苏黄。融成蜂蜡千葩秀，散作龙涎几阵香。立悟瞿昙真面目，坐忘姑射旧梳妆。好风吹堕檀心句，白雪空惊寡和章。","dynasty":"宋代","title":"次韵勿斋蜡梅"}
{"author":"周端臣","content":"条说空嗟萼绿华，俗尘难久驻仙车。数声画角单于塞，一曲山香阿母家。堕砌尚疑妆后粉，点衣犹认唾时花。别来埋没春风面，几度虚窗欢月斜。","dynasty":"宋代","title":"次韵友人悼宠落梅"}
{"author":"周端臣","content":"年年绿桂著花时，黄雪团枝自一奇。林静秋风生处早，山高凉月上来迟。亭边露湿栏犹倚，书畔香清枕屡欹。惆怅淮南无梦到，楚骚歌罢当吟诗。","dynasty":"宋代","title":"次韵张敬之桂花"}
{"author":"周端臣","content":"雨馀村落回，祗有鹊营巢。一迳晓烟合，千林春翠交。断桥斜搭板，破屋倒铺茅。闻说蚕初浴，柴门不敢敲。","dynasty":"宋代","title":"村路"}
{"author":"周端臣","content":"弹压江湖聋市朝，相逢人尽说风骚。诗从南岭吟逾老，名得西山荐益高。半世历官才幕府，午年还国尚郎曹。儿时曾诵先生句，镜裹如今已二毛。","dynasty":"宋代","title":"代上刘郎中"}
{"author":"周端臣","content":"登顿来忘倦，閒常到亦难。西风摇短鬓，落日倚危栏。山回江湖小，秋高天地宽。故园何处是，空遣客眸酸。","dynasty":"宋代","title":"登驼巘岭"}
{"author":"周端臣","content":"党籍碑成国步屯，忠臣埋没瘴乡尘。兴衰未必皆关数，治乱由来实来人。雷昔震陵天已怒，石今漫减世尤珍。九原难叫诸贤起，一掬伤心泪染布。","dynasty":"宋代","title":"读党籍碑"}
{"author":"周端臣","content":"二月芳草碧，江南新燕来。掀兹良岁时，佳人安在哉。佳人弃我去，杳在天之涯。天涯望不极，业愁结中怀。翠觞不成欢，玉琴有馀哀。西湖春事深，林花为谁开。折花无所赠，三嗅空徘徊。楼前东流水，湛湛生绿苔。去波日千里，还绕姑苏台。凭水寄我思，旦暮肠九回。","dynasty":"宋代","title":"二月芳草碧寄吴中故人"}
{"author":"周端臣","content":"晴日西郊按物华，东风寒峭帽檐斜。江梅已辨调羹事，交割春光与杏花。","dynasty":"宋代","title":"二月五日西郊口占"}
{"author":"周端臣","content":"生平愧彼苍，得饱非耘种。自揆蔑寸长，居然叨薄俸。朅来桂玉地，幸了藜藿奉。日昨访芸居，见我如伯仲。剧谈辟幽荒，妙论洗沉痛。呼童张樽罍，芳醪启春瓮。乃约屏膻荤，初筵俱清供。珠樱映翠荚，光色交浮动。佳境喜渐入，恺之未痴惷。属厌荐春萌，隽永咀秋葑。黄独忽登俎，味借蜂蜜重，翻怜少陵翁，山雪入吟讽。早韭晚菘辈，吾家所售用。列品不自珍，而与朋友共。琱盘放手空，适口颇恣从。日暮雨催返，虚窗结清梦。寄语五侯鲭，从兹勿劳送。","dynasty":"宋代","title":"奉谢芸居清供之招"}
{"author":"周端臣","content":"髻云须滑亸鸾钗，清减羞临玉镜台。蛱蝶也知人寂寞，一双飞过杏墙来。","dynasty":"宋代","title":"古断肠曲三十首"}
{"author":"周端臣","content":"催花一霎雨依微，芳迳泥香草色萋。可是一春天气冷，牡丹开了未莺啼。","dynasty":"宋代","title":"古断肠曲三十首"}
{"author":"周端臣","content":"被拥娇寒晓梦春，起来无事翠眉颦。金瓶拈得双青杏，掐破中心见个人。","dynasty":"宋代","title":"古断肠曲三十首"}
{"author":"周端臣","content":"竹叶裙纱摺摺香，荷风占断晚西凉。年来欢事愁边减，别后秋更梦外长。","dynasty":"宋代","title":"古断肠曲三十首"}
{"author":"周端臣","content":"西园昨夜，又一番、阑风伏雨。清晨按行处。有新绿照人，乱红迷路。归吟窗底，但瓶几留连春住。窥晴小蝶翩翩，等间飞来似相妒。迟暮。家山信杳，奈锦字难凭，清梦无据。春尽江头，啼鹃最凄苦。蔷薇几度花开，误风前、翠樽谁举。也应念、留滞周南，思归未赋。","dynasty":"宋代","title":"清夜游（越调）"}
{"author":"周端臣","content":"玉纎无力怯梳头，镜裹容颜见自羞。一阵落红帘外雨，十分春是十分愁。","dynasty":"宋代","title":"古断肠曲三十首"}
{"author":"周端臣","content":"修竹生烟晚逗阴，翠罗香袖怯寒侵。恨同社燕身为客，怕剥秋莲苦在心。","dynasty":"宋代","title":"古断肠曲三十首"}
{"author":"周端臣","content":"双娥颦翠恨天涯，睡起蜂黄心脸霞。燕子日长深院静，东风无力到杨花。","dynasty":"宋代","title":"古断肠曲三十首"}
{"author":"周端臣","content":"蜂蝶飞飞春事忙，暖风池馆百花香。连花折得青梅子，怕触心酸不敢赏。","dynasty":"宋代","title":"古断肠曲三十首"}
{"author":"周端臣","content":"楝花筛雪糁苍苔，人未归来燕已来。满眼春惊连日老，两眉愁是几时开。","dynasty":"宋代","title":"古断肠曲三十首"}
{"author":"周端臣","content":"依旧斜阳燕子楼，共谁把酒话閒愁。韦娘去后西风老，烂漫黄花满院秋。","dynasty":"宋代","title":"古断肠曲三十首"}
{"author":"周端臣","content":"弹罢瑶筝歇雁行，月移花影上回廊。离情不奈秋萧索，更著寒螀管夜长。","dynasty":"宋代","title":"古断肠曲三十首"}
{"author":"周端臣","content":"小雨班班湿画栏，一番重做杏花寒。春衫拈起还慵著，却忆天涯客袂单。","dynasty":"宋代","title":"古断肠曲三十首"}
{"author":"周端臣","content":"短墙摧倒树欹斜，碧斋开满地花。马鬣就荒无认处，墓臆碑在野人家。","dynasty":"宋代","title":"古坟诗"}
{"author":"周端臣","content":"籀文漫减藓花残，胆怯旁人不敢看。飞去暗防风雨夜，握来光射斗牛寒。曾成歃血诸侯约，肯受无鱼下客弹。宝匣秘藏英气在，提携终拟斩楼兰。","dynasty":"宋代","title":"古剑"}
{"author":"周端臣","content":"紫陌笙歌簇禁烟，几年无此好晴天。画桥日晚游人醉，花插满头扶上船。","dynasty":"宋代","title":"寒食湖提"}
{"author":"周端臣","content":"丹楼碧阁面山开，绿树红芳绕水栽。多少好春閒过却，主人无暇不曾来。","dynasty":"宋代","title":"湖山园"}
{"author":"周端臣","content":"别却吴姬旧酒垆，扁舟吹笛过平湖。晚云又是商量雨，遮得秋山一半无。","dynasty":"宋代","title":"湖上归"}
{"author":"周端臣","content":"湖天初过雨，晴意有无间。春水半侵路，晓云多碍山。酒烦村店暖，诗就野亭删。风静无啼鸟，垂杨树树閒。","dynasty":"宋代","title":"湖天"}
{"author":"周端臣","content":"忽然杨柳几丝风，零落桃花数片红。满面好春吟不得，一园蝴蝶过墙东。","dynasty":"宋代","title":"邻园晚步"}
{"author":"周端臣","content":"猿不闻呼僧已归，翠烟依旧锁崔嵬。水今流向人寰去，山昔飞从佛国来。古径夏寒风落木，苍崖阴润雨生苔。客缨自喜无尘濯，歌罢沧浪饮一杯。","dynasty":"宋代","title":"灵隐山前即事"}
{"author":"周端臣","content":"万竹苍寒拥寺门，寺牌金字御书存。荣华肯信当年事，仪制空留后世恩。影阁有灯尘网暗，殡宫无月土花昏。见梅不敢轻攀折，恐是春风水际魂。","dynasty":"宋代","title":"刘寺坟园"}
{"author":"周端臣","content":"西风不管鹊巢寒，成阵飘来响更乾。最是山房秋思客，梦回疑作雨声看。","dynasty":"宋代","title":"落叶"}
{"author":"周端臣","content":"燮燮霜经不自持，半随流水半沾泥。归巢便觉栖禽冷，觅穴空教返蚁迷。风径学花飞上下，夜窗疑雨洒东西。满阶不听家僮扫，拟把新诗逐片题。","dynasty":"宋代","title":"落叶"}
{"author":"周端臣","content":"拚却杖头沽酒物，湖边博得木犀花。西风可是无拘束，一路吹香直到家。","dynasty":"宋代","title":"卖木犀花"}
{"author":"周端臣","content":"孟冬多风霜，草木俱披靡。老柳叶才脱，拂拂新萌起。冻梅如枯榛，班班亦含蕊。寒暑运四时，成此岁功美。孰知四时间，独有春不死。","dynasty":"宋代","title":"孟冬多风霜"}
{"author":"周端臣","content":"花底烧香深闭门，宫鸦栖了已黄昏。君王未识无人妒，虽不承恩却感恩。","dynasty":"宋代","title":"内人烧香图"}
{"author":"周端臣","content":"一洒斑斑小雨晴，杖藜随意散幽情。不论城市山林地，才有梅花处便清。","dynasty":"宋代","title":"偶成"}
{"author":"周端臣","content":"卖船穿僻径，坟古最幽深。山近风常冷，松蟋昼亦阴。来时无速骑，归路有鸣禽。寄语城居者，何人肯访寻。","dynasty":"宋代","title":"裴坟"}
{"author":"周端臣","content":"奇石烂横道，兹山信多姿。江湖酾两股，一泓乃孤危。相傅龙所家，或恐神获持。腥风转霮{上雨下对}，险崖对立淋漓。惜无纬萧勇，控此抱宝痴。山僧作屋意，惨澹生幽思。胡为金缪影，颠倒眩俗儿。坐来百念失，苍官导前驰。招提果深登，履痕恍前期。咄哉少肉山，著此高颧师。端能致遨游，绝唱相娱嬉。过溪亦何事，相送了不疑。渠能缚禅律，因来数须眉。我爱秦郎记，字压头陀碑。月林只夜夜，人物自一时。贤愚尽蚁封，来者吾得知。","dynasty":"宋代","title":"仆以绍熙壬子中夏二十有五日始跻风篁控龙井"}
{"author":"周端臣","content":"九折崎岖入杳冥，苍崖中断见云生。著身高处不知险，回首省时方始惊。半岭雷奔空石堕，满山花发晓霞明。世间岂是无平地，何事吾侬爱此行。","dynasty":"宋代","title":"栖霞岭"}
{"author":"周端臣","content":"楼外垂杨啼晓鸦，楼中倦客醉思家。东风不管春将半，一夜清寒勒杏花。","dynasty":"宋代","title":"遣兴寄徐抱独"}
{"author":"周端臣","content":"谁把工夫巧铸成，铜青依绿绿毛轻。自归骚客文房后，无复王孙金弹惊。沙觜莫追荐苇暖，灰心聊吐蕙兰清。回头却笑江湖伴，多少遭烹为不鸣。","dynasty":"宋代","title":"青铜香鸭诗"}
{"author":"周端臣","content":"谁家园裹一声莺，啼向春风似有情。惊趣起少年治兴，插花沽酒醉清明。","dynasty":"宋代","title":"清明湖上"}
{"author":"周端臣","content":"山夹寒云晚不收，蘋花洲渚雁声秋。西湖处士无消息，落日丹枫处处愁。","dynasty":"宋代","title":"秋晚孤山"}
{"author":"周端臣","content":"一抹凉烟晓未收，露篱疏雨湿牵牛。不知天上秋多少，昨夜西风到小楼。","dynasty":"宋代","title":"秋晓"}
{"author":"周端臣","content":"一酌野泉香，翛然俗虑忘。静听山鸟话，如笑世人忙。近水苔常湿，无风树亦凉。老僧閒似我，清坐到斜阳。","dynasty":"宋代","title":"书冷泉亭壁"}
{"author":"周端臣","content":"千载墦间偶得存，傅从鼻祖到云孙。土痕蚀处形摹薄，苔色侵来款识昏。制样想应规象鼎，验图只合配犧尊。赠君博古斋中去，书傅閒时细讨论。","dynasty":"宋代","title":"送牛首炉与人"}
{"author":"周端臣","content":"浮世功名总是虚，从然轩冕又何如。趁无日发来侵镜，好卖青山去荷锄。贤圣一丘无用土，英雄几板可疑书。生涯傥了寒暄计，独抱遗经亦有馀。","dynasty":"宋代","title":"送人失官归"}
{"author":"周端臣","content":"欹枕萧斋酒易醒，夜来愁杀庾兰成。一窗明月人无寐，满地落花春薄情。隔屋有山云气冷，傍檐多竹马声清。如君得此闲居趣，未羡人间利禄荣。","dynasty":"宋代","title":"宿刘仲悦山斋"}
{"author":"周端臣","content":"百媚千娇出浴时，君王凝盼转魂迷。香肌犹恐红绡重，可忍他年践马蹄。","dynasty":"宋代","title":"题真妃出浴图"}
{"author":"周端臣","content":"悟琴如悟道，神閒若无营。在心不在指，以意非以声。锵尔风篁韵，泠然天籁鸣。曲终各一笑，相对坎亏成。","dynasty":"宋代","title":"听无悔琴"}
{"author":"周端臣","content":"天地英灵在，江湖名姓香。良田书满屋，乐事酒盈觞。字画堪追晋，诗刊欲遍唐。音容今已矣，老我倍凄凉。","dynasty":"宋代","title":"挽芸居二首"}
{"author":"周端臣","content":"犹忆归淮甸，何期陷敌尘。祗闻残破惨，未得死生真。梦不谙长路，书难附便人。吞声无限泪，一滴一伤神。","dynasty":"宋代","title":"闻滁阳失守忆表兄"}
{"author":"周端臣","content":"毋忽咫尺水，中恐有伏龙。毋忽寻丈山，中恐有毒蟲。是以古君子，不敢欺盲聋。审密言语间，戒谨闇室中。几微怠所防，敌国起奴重。事固不可忽，理亦不可穷。周室八百年，成于垂钓翁。","dynasty":"宋代","title":"毋忽诗"}
{"author":"周端臣","content":"太虚运元气，万物皆凭倚。物或有所违，气亦随而否。肉蠹则生蟲，木蠹则生蚁。嗟哉政亦然，于焉起奸宄。蠹久不可为，气靡物自毁。但得元气存，不患蠹不死。","dynasty":"宋代","title":"物蠹"}
{"author":"周端臣","content":"西京少年儿，生长豪贵族。光浮两脸红，春留双鬓绿。常骑大宛马，多佩于阗玉。明珠博美姬，黄金酬丽曲。朝从咸阳游，莫向长陵宿。朱门人候归，夜夜然红烛。","dynasty":"宋代","title":"西京少年行"}
{"author":"周端臣","content":"花从天下落人间，北客来稀路阻难。胜味忽惊藜苋腹，春风肠断五台山。","dynasty":"宋代","title":"谢人惠天花"}
{"author":"周端臣","content":"侧侧梅寒恋客衣，市楼灯比旧年稀。酒徒歌伴凋零尽，独自吟诗月下归。","dynasty":"宋代","title":"夜归"}
{"author":"周端臣","content":"觅来雏鹤养经年，认得呼名傍客前。放去几随云过海，归来一片雪翻天。翎梳修竹林间日，影照寒梅涧下泉。眷恋轩墀应有谓，主人风骨是神仙。","dynasty":"宋代","title":"咏鹤"}
{"author":"周端臣","content":"国典斯为重，亲耕示不轻。诏涓正月吉，躬率百僚行。奉礼仪修献，司农哭具呈。储胥严武备，卤簿肃文明。北阕班春早，东郊贺雨晴。青坛晨气润，紫陌晓寒清。玄武移天仗，钩陈出帝城。停云依别殿，翔鸟避行营。十二苍龙驾，三千日虎兵。园花迎翠辇，田柳拂霓旌。少皋陈圭瓒，先农荐特牲。绀辕萦黛耜，苍佩映朱弦。俯讲三推礼，祗勤万乘情。艰难均土庶，次第及公卿。海寓瞻秋稔，山川庆礼成。岂惟知稼穑，况乃奉粢盛。祈岁稽豳雅，因时访舜耕。顾严天下劝，非侈国人荣。芸史观先烈，桑枢欢晚生。何当蒇熙事，夷夏颂隆平。","dynasty":"宋代","title":"游籍田"}
{"author":"周端臣","content":"枕流亭下路，两岁下曾来。今日偶重别，夕阳犹未回。池乾无水放，地暖有花开。后约如能继，多应为控梅。","dynasty":"宋代","title":"游下竺枕流亭"}
{"author":"周端臣","content":"择胜前朝锡雅名，不多花木四时荣。楼当列岫仍临水，地此诸园最傍城。池暖锦鳞冬亦泳，洞寒丹鹤晓先鸣。宗王信是神仙侣，创得蓬壶小样成。","dynasty":"宋代","title":"游秀府择胜园"}
{"author":"周端臣","content":"小院春寒月到迟，闭门閒课上元诗。南来父老消磨尽，耳畔无人说旧时。","dynasty":"宋代","title":"元夕"}
{"author":"周端臣","content":"晴湖水落葑田乾，白鸟飞来立晚寒。杨柳不知秋已远，尚摇疏翠拂栏干。","dynasty":"宋代","title":"早冬湖上"}
{"author":"周端臣","content":"欹倒几株梅，黏枝半是苔。相傅前代种，曾历太平来。山冷雪犹在，春深花始开。乱离无酒卖，嚼蕊当衔杯。","dynasty":"宋代","title":"真州梅"}
{"author":"周端臣","content":"朱门茅屋偶为邻，北阮那怜南阮贫。却是梅花无世态，隔墙分送一枝春。","dynasty":"宋代","title":"朱门"}
{"author":"周端臣","content":"攲倒几株梅，黏枝半是苔。相传前代种，曾历太平来。山冷雪犹在，春深花始开。乱离无酒买，嚼蕊当衔杯。","dynasty":"宋代","title":"真州梅"}
{"author":"周端臣","content":"虚室似僧房，蒲团倚竹床。半窗红日影，一阵紫兰香。诵熟閒居赋，书成急就章。数朝门不出，过却几春光。","dynasty":"宋代","title":"虚室"}
{"author":"周端臣","content":"地比诸园小，池从前代开。犹馀乔木在，曾见上皇来。幽径埋黄叶，空庭老绿苔。荒寒吟思怯，落日独徘徊。","dynasty":"宋代","title":"富景园诗"}
{"author":"周端臣","content":"诗思閒逾健，仪容老更清。遽闻身染患，不见子成名。易箦终婚娶，求棺达死生。典刑无复睹，空有泪如倾。","dynasty":"宋代","title":"挽芸居二首其二"}
{"author":"周端臣","content":"雨馀村落迥，祇有鹊营巢。一径晓烟合，千林春翠交。断桥斜搭板，破屋倒铺茅。闻说蚕初浴，柴门不敢敲。","dynasty":"宋代","title":"村路"}
{"author":"周端臣","content":"一笑江楼把酒杯，阑干倚遍重徘徊。风生别浦潮回去，云暗前山雨过来。秋冷丹枫先叶坠，节迟黄菊未花开。凭高引领还兴感，昨日谁登戏马台。","dynasty":"宋代","title":"重阳后一日偕翁宾旸张敬之江楼分韵得台字"}
{"author":"周端臣","content":"弹压江湖耸市朝，相逢人尽说风骚。诗从南岳吟逾老，名得西山荐益高。半世历官才幕府，午年还国尚郎曹。儿时曾诵先生句，镜里如今已二毛。","dynasty":"宋代","title":"代上刘郎中"}
{"author":"周端臣","content":"籀文漫灭藓花残，胆怯旁人不敢看。飞去暗防风雨夜，握来光射斗牛寒。曾成歃血诸侯约，肯受无鱼下客弹。宝匣秘藏英气在，提携终拟斩楼兰。","dynasty":"宋代","title":"古剑"}
{"author":"周端臣","content":"浮世功名总是虚，纵然轩冕又何如。趁无白发来侵镜，好买青山去荷锄。贤圣一丘无用土，英雄几板可疑书。生涯傥了寒暄计，独抱遗经亦有馀。","dynasty":"宋代","title":"送人失官归"}
{"author":"周端臣","content":"条脱空嗟萼绿华，俗尘难久驻仙车。数声画角单于塞，一曲山香阿母家。堕砌尚疑妆后粉，点衣犹认唾时花。别来埋没春风面，几度虚窗叹月斜。","dynasty":"宋代","title":"次韵友人悼宠落梅"}
{"author":"周端臣","content":"燮燮霜红不自持，半随流水半沾泥。归巢便觉栖禽冷，觅穴空教返蚁迷。风径学花飞上下，夜窗疑雨洒东西。满阶不听家僮扫，拟把新诗逐片题。","dynasty":"宋代","title":"落叶"}
{"author":"周端臣","content":"武陵梦觉艳妆空，回首芳姿迥不同。萼绿仙留苍玉佩，蕊珠人在碧霞宫。素腮褪粉啼春雨，翠袖笼寒怯晓风。惆怅涌金池上路，阑杆倚遍夕阳中。","dynasty":"宋代","title":"碧桃"}
{"author":"周端臣","content":"自笑春来纵酒狂，信缘无定恣寻芳。杯中似蚁浮来绿，瓮里如鹅脱下黄。花底枕琴迷洞府，溪边濯足忆沧浪。一从禁阁辞荣后，不复乘云入帝乡。","dynasty":"宋代","title":"春日閒居"}
{"author":"周端臣","content":"攲枕萧斋酒易醒，夜来愁杀庾兰成。一窗明月人无寐，满地落花春薄情。隔屋有山云气冷，傍檐多竹鸟声清。如君得此闲居趣，未羡人间利禄荣。","dynasty":"宋代","title":"宿刘仲悦山斋"}
{"author":"周端臣","content":"谁家园里一声莺，啼向春风似有情。惊起少年游冶兴，插花沽酒醉清明。","dynasty":"宋代","title":"清明湖上"}
{"author":"周端臣","content":"花从天上落人间，北客来稀路阻难。胜味忽惊藜苋腹，春风肠断五台山。","dynasty":"宋代","title":"谢人惠天花"}
{"author":"周端臣","content":"一庵自隐古城边，不是山林不市廛。落月半窗霜满屋，卧听宰相去朝天。","dynasty":"宋代","title":"题叶靖逸东庵"}
{"author":"周端臣","content":"女脩玄鸟开嬴始，附庸于周自非子。由襄寖强三十世，末命昭庄踰崛起。杀降溅血长平坑，返戈尽篡天王城。黩兵不戢恃彊大，物忌太盛终当倾。邯郸贾人识奇货，发谋不惜千金破。窈窕尊前歌舞人，腹中已孕秦家祸。怙势陵威奋馀烈，怨气愁声九州裂。虎暴狼贪天使然，六国未灭嬴先灭。天道何曾长助彊，岂知用柔能胜刚。君不见后来项羽战无敌，却使山河归汉王。","dynasty":"宋代","title":"白虎行"}
{"author":"周端臣","content":"君不见司马子长志横秋，少年足迹不肯休。胸中盘屈奇伟气，笔力直与造化侔。又不见杜陵子美夸壮游，一身几走半九州。吟怀吐纳天地秀，作为篇章光斗牛。君今去去几千里，匣剑囊书赴知己。知己从来素有情，投机之会趋功名。功名岂有作能致，莫辞跋涉长江行。长江四月南风起，武昌鱼饮秦淮水。南风不久又西风，食鱼休忘鲈鱼美。天涯别梦思城东，何日一樽重与同。草桥夜醉月明下，桃关晴吟春色中。不堪蜀魄相催去，却怜樯燕相留住。一片离情去住间，正是游人肠断处。荆湖右道分南北，势与中原岂悬隔。五湖膏血互吞噬，万里烟尘入谋画。莫如子长子美但能事文章，蚤归来献平戎策。","dynasty":"宋代","title":"送翁宾旸之荆湖"}
{"author":"周端臣","content":"髻云松滑亸鸾钗，清减羞临玉镜台。蛱蝶也知人寂寞，一双飞过杏墙来。","dynasty":"宋代","title":"古断肠曲三十首其一"}
{"author":"周端臣","content":"催花一霎雨依微，芳径泥香草色萋。可是一春天气冷，牡丹开了未莺啼。","dynasty":"宋代","title":"古断肠曲三十首其二"}
{"author":"周端臣","content":"条风窗户柳阴阴，云碧春衫熨水沉。花里小栏人不到，流莺啼起去年心。","dynasty":"宋代","title":"古断肠曲三十首其五"}
{"author":"周端臣","content":"梦破巫山生色屏，锦囊情薄歇馀馨。关河春晚无消息，肠断楼前杨柳青。","dynasty":"宋代","title":"古断肠曲三十首其六"}
{"author":"周端臣","content":"一筛凉雨歇亭皋，菡萏无香可得消。玉簟怯秋眠未稳，阿谁楼上夜吹箫。","dynasty":"宋代","title":"古断肠曲三十首其九"}
{"author":"周端臣","content":"破除难尽是恩情，却怕恩生怨亦生。思念不休心惑乱，梦惊人语似郎声。","dynasty":"宋代","title":"古断肠曲三十首其十一"}
{"author":"周端臣","content":"一股金花擘断钗，两行玉箸界香腮。近来自觉冰肌瘦，柳绿春衫放窄裁。","dynasty":"宋代","title":"古断肠曲三十首其十二"}
{"author":"周端臣","content":"锦屏残睡思忡忡，心绪无聊酒易中。柳院藓厅慵不到，斑鸠啼煖落花风。","dynasty":"宋代","title":"古断肠曲三十首其十四"}
{"author":"周端臣","content":"花庭梨雪叠香痕，燕子归来亦断魂。懊恼一场春不管，月明空自立黄昏。","dynasty":"宋代","title":"古断肠曲三十首其十六"}
{"author":"仇远","content":"柳浪六桥春碧，香尘十里花风。好是烂游浓醉后，画□阑干见小红。红明绿暗中。旧约涌金门道，纱笼毕竟相逢。只恐入城归路杂，便转头树北云东。侯门深几重。","dynasty":"宋代","title":"破阵子"}
{"author":"仇远","content":"藏莺院静，浮鸭池荒。绿阴不减红芳。高卧虚堂。南风时送微凉。游鞯践香未遍，怪青春、别我堂堂。闲里好，有故书盈箧，新酒盈缸。只怕吴霜侵鬓，叹春深铜雀，空老周郎。弱絮沾泥，如今梦冷平康。翻思旧游踪迹，认断云、低度横塘。离恨满，甚月明、偏照小窗。","dynasty":"宋代","title":"声声慢"}
{"author":"仇远","content":"三叠曲，四愁诗。心事少人知。西风未老燕迟归。巢冷半干泥。流红句，回文字。除燕知，谁能记。一声恰到画楼西。云压小鸿低。","dynasty":"宋代","title":"燕归来"}
{"author":"仇远","content":"红紫妆林绿满池，游丝飞絮两依依。正当谷雨弄晴时。射鸭矮阑苍藓滑，画眉小槛晚花迟。一年弹指又春归。","dynasty":"宋代","title":"浣溪沙"}
{"author":"仇远","content":"沧岛云连，绿瀛秋入，暮景欲沈洲屿。无浪无风天地白，听得潮生人语。擎空孤柱。翠倚高阁凭虚，中流苍碧迷烟雾。惟见广寒门外，青无重数。遥想贝阙珠宫，琼林玉树。不知还是何处。倩谁问、凌波轻步。谩凝睇、乘鸾秦女。想庭曲、霓裳正舞。莫须长笛吹愁去。怕唤起鱼龙，三更喷作前山雨。","dynasty":"宋代","title":"八犯玉交枝（招宝山观月上）"}
{"author":"仇远","content":"昏昏惨惨窗映月，索索飒飒风吹叶。青童开门忽惊笑，昨夜庭心一寸雪。东方日出雪渐融，檐花滴滴皆春风。山村布被正酣卧，愁杀门前卖炭翁。","dynasty":"宋代","title":"晓雪"}
{"author":"仇远","content":"王山翔凤集东庐，花竹园池可隐居。奕代文声传学馆，大书义字式门闾。壎箎雅奏和为贵，樽俎清言乐有余。车笠重逢当一笑，白眉青眼尚如初。一塘分雨百泉流，喜作山房信宿留。骑马傍门知不厌，坐床索酒合应羞。生平仲举延徐穉，老去文渊忆少游。雾豹直疑斑已露，翩翩入谷有鸣驺。","dynasty":"宋代","title":"顷溧水归登官塘汤汉章义门"}
{"author":"仇远","content":"四月时。五月时。柳絮无风不肯飞。卷帘看燕归。雨凄凄。草凄凄。及早关门睡起迟。省人多少诗。","dynasty":"宋代","title":"越山青"}
{"author":"仇远","content":"踏青归后，小步西园。翠袖薄、新篁难倚，绿窗润、弱絮轻粘。春风急，暮雨凄然。早听啼鹃。忆昔几度湖边。款曲花前。约俊客、同倾凿落，看游女、同上秋千。春无主，落日低烟。芳草年年。","dynasty":"宋代","title":"两同心"}
{"author":"仇远","content":"飞尘入建章，乐事难重见。白发故宫娃，闲说沈香宴。霓裳秋梦寒，□及黏冰片。萤火起庭莎，犹忆轻罗扇。","dynasty":"宋代","title":"生查子"}
{"author":"仇远","content":"五山翔凤集东庐，花竹园池可隐居。奕代文声传学馆，大书义字式门闾。埙篪雅奏和为贵，樽俎清言乐有馀。车笠重逢当一笑，白眉青眼尚如初。","dynasty":"宋代","title":"顷溧水归登官塘汤汉章义门"}
{"author":"仇远","content":"一塘分雨百泉流，喜作山房信宿留。骑马傍门知不厌，坐床索酒合应羞。生平仲举延徐稚，老去文渊忆少游。雾豹直疑斑已露，翩翩入谷有鸣驺。","dynasty":"宋代","title":"顷溧水归登官塘汤汉章义门其二"}
{"author":"仇远","content":"懒学羊裘汉子陵，亦非解印晋渊明。好山好水恒相对，浮利浮名不愿争。诗酒每寻朋友共，田园都付子孙耕。野心真与閒云似，却笑孤云出岫轻。","dynasty":"宋代","title":"书与士瞻上人十首其三"}
{"author":"仇远","content":"驿路梅花漠漠寒，绒衫絮帽出长安。悬知客久归心切，自觉交深别语难。春入西江随马去，山留残雪待人看。青原白鹭如相问，十载湖滨只钓竿。","dynasty":"宋代","title":"送刘竹间归庐陵"}
{"author":"仇远","content":"边尘未定苦无谋，年少金多绝不忧。野战已酣红帕首，涂歌犹醉锦缠头。蛾贪银烛那知死，月恋金尊不照愁。亦欲避秦高隐去，桃花源上觅渔舟。","dynasty":"宋代","title":"兵间有歌舞者"}
{"author":"仇远","content":"騕袅龙媒去未还，独骑款段客长安。青黄谁采沟中断，黑白当从局外看。尊俎风流陈日月，山林人物古衣冠。桂花满袖王孙远，空倚天风十二阑。","dynasty":"宋代","title":"再答元父"}
{"author":"仇远","content":"攲枕闻春雨，闭门见绿阴。可人歌扇底，犹有惜春心。","dynasty":"宋代","title":"题扇其五张德远"}
{"author":"仇远","content":"一竿千百叶，凤尾翠交加。曾向仙坛种，和风扫落花。","dynasty":"宋代","title":"题赵希贤所藏墨竹其一"}
{"author":"仇远","content":"谁谓籊籊竿，乃不如劲草。北风动地来，直节未易倒。","dynasty":"宋代","title":"题画竹其一"}
{"author":"仇远","content":"净洗碧娟娟，颜色如少年。窗前风收雨，阶下笋行鞭。","dynasty":"宋代","title":"题画竹其二"}
{"author":"仇远","content":"仆云月未落，或谓夜过半。晓眠我正浓，漫漫何时旦。","dynasty":"宋代","title":"五更其一"}
{"author":"仇远","content":"一官振饥荒，一官覆水旱。州里多应酬，田家少愁叹。","dynasty":"宋代","title":"枕上其三"}
{"author":"仇远","content":"山色空濛寒食雨，杨花零乱溧阳楼。老人岂有伤春事，酒后情怀似感秋。","dynasty":"宋代","title":"寒食雨三首其一"}
{"author":"仇远","content":"不为鲈鱼也合归，山中鸡黍正秋肥。东篱菊在家来好，莫学渊明较是非。","dynasty":"宋代","title":"思归寄张仲达崔进之其二"}
{"author":"仇远","content":"閒官长日无公事，静室焚香读好书。饮水饭蔬差可乐，妻儿休叹食无鱼。","dynasty":"宋代","title":"偶作寄李良甫其一"}
{"author":"仇远","content":"山中有云难寄君，庭下鸣蛙殊聒人。他时寻我江湖上，不是玄真即季真。","dynasty":"宋代","title":"偶作寄李良甫其二"}
{"author":"仇远","content":"貌得人间真乘黄，曹将军后有韦郎。奚官牵挽犹西望，似忆春风苜蓿长。","dynasty":"宋代","title":"题汤松年画卷其一"}
{"author":"仇远","content":"紫蜡团心栗玉松，荼蘼香色似同宗。因思弄蕊攀条处，花刺勾人晓露浓。","dynasty":"宋代","title":"题汤松年画卷其二"}
{"author":"仇远","content":"赤叶冈头送客行，峰回路转石桥横。小春天气晴偏好，禾稼新收麦又耕。","dynasty":"宋代","title":"送客湖桥其一"}
{"author":"仇远","content":"晓厩惊呼我马瘖，塞翁一笑欲何如。西郊或有閒迎送，却向东家借蹇驴。","dynasty":"宋代","title":"马毙三首其一"}
{"author":"仇远","content":"子女生来愿有家，耕桑随分各生涯。谁知我辈钟情处，看过桃花看藕花。","dynasty":"宋代","title":"忆桐庐二女"}
{"author":"仇远","content":"靴尖蹴城城未颓，马箠填河河未满。十岁健儿下马行，两足胡为自长短。","dynasty":"宋代","title":"听杜将军帐下儿歌其二"}
{"author":"仇远","content":"一春无况懒游山，风景依然三月三。十里杨花深似雪，马蹄无路入江南。","dynasty":"宋代","title":"上巳感怀"}
{"author":"仇远","content":"锦石倾攲玉树荒，雪儿无语恋斜阳。百年花鸟春风梦，不是钱塘是汴梁。","dynasty":"宋代","title":"题赵松云迷禽竹石图"}
{"author":"仇远","content":"良工苦思可心降，底事文禽不解双。欲采芳华波浪阔，芙蓉朵朵隔秋江。","dynasty":"宋代","title":"赵子昂陈仲美合作水凫小景"}
{"author":"仇远","content":"新竹修修绿覆墙，读书门外亦阴凉。道人清福不肯受，却入西山看夕阳。","dynasty":"宋代","title":"閒居十咏其七"}
{"author":"仇远","content":"翠袖佳人倚暮寒，双禽踏破玉阑干。空山月落春风换，直作罗浮梦里看。","dynasty":"宋代","title":"閒居十咏其八"}
{"author":"仇远","content":"茶瓯纱帽惯迎宾，不是诗人即道人。细雨斜风君莫出，绿云门外有红尘。","dynasty":"宋代","title":"閒居十咏其九"}
{"author":"仇远","content":"怀人耿不寐，一夕三四起。江东暮云合，渺渺隔秋水。遗我诗两章，意古音粹美。敢谓义熙馀，及见黄初体。君閒耻食粟，我出惭为米。流品夐不同，黄河贯清济。","dynasty":"宋代","title":"答陈宗道见寄其二"}
{"author":"仇远","content":"古交色不变，百鍊如精金。一别又三月，书札乖嗣音。相望隔一水，离忧盈中襟。秋阳不能骄，秋雨不能淫。会面不可期，月明千里心。","dynasty":"宋代","title":"和张仲实见寄其二"}
{"author":"仇远","content":"干禄非良图，好遁实素抱。昔为驾壑松，今作出山草。茫茫海岳隔，冉冉齿发老。渊明书甲子，拾遗历天宝。迷涂谅未远，贵在知几早。","dynasty":"宋代","title":"和金沙蒋文海韵其一"}
{"author":"仇远","content":"金渊文学掾，旅食经岁年。石田薄有收，尽足裨俸钱。丝毫了无补，教养愧前贤。竹添讲堂后，柳栽泮水边。匏花粲篱落，藻带舞漪涟。土龙欲致雨，何能起云烟。革带孔渐移，老癯非学仙。木居士何者，求福真徒然。","dynasty":"宋代","title":"学舍自吟"}
{"author":"仇远","content":"昔寓南国居，日与荛牧处。今营西郭居，官梅映窗户。砚山如可博，尺度先画堵。此计当勇决，结构须快睹。伐藤断长蛇，卧石凛伏虎。山厨富笋蕨，客至当脩脯。野芳散红紫，粲粲五杂组。放怀山水窟，脱迹名利罟。平泉绿野堂，盛事追往古。愿学樵夫拜，相从丈人偻。应笑趋炎人，奴颜八风舞。","dynasty":"宋代","title":"次韵萧饶州见寄其二"}
{"author":"仇远","content":"淳祐六十翁，生遇时节好。朝游渔樵社，晚入诗酒保。不为名利缚，刚被花月恼。时发少年狂，未省身已老。强歌无馀欢，闻者笑绝倒。齿发渐凋疏，形容顿枯槁。平生千金躯，岂不自爱宝。幸然本根在，收敛尚及早。何必大药资，尪羸多寿考。也无政事堂，也无沙门岛。","dynasty":"宋代","title":"寄史贵质"}
{"author":"仇远","content":"儒官少公事，閒坐如家居。闭户听风雨，重读架上书。岂无借书瓻，小酌勿用沽。岂无苜蓿盘，园丁送嘉蔬。溪童把钓竿，时得径寸鱼。采薇拾橡栗，视此已有馀。怀哉天地恩，不弃无用儒。舍此将何之，狂士多迷途。终不如归田，一蓑溪上锄。","dynasty":"宋代","title":"风雨不出"}
{"author":"仇远","content":"腹无贮酒肠，小饮辄大醉。醉馀嗽即作，痰唾连涕泗。酒亦有何好，上策当自治。无钱赊不来，不饮特易事。何如饭疏食，饱矣曲肱睡。莫笑我独醒，中有至乐地。","dynasty":"宋代","title":"戒饮"}
{"author":"仇远","content":"少年挟英气，闻鸡慕刘祖。老来卧蜗牛，风雨懒出户。酒空薪炭尽，景况讵堪睹。自叹衫袖短，岂曰不善舞。","dynasty":"宋代","title":"和子野其一"}
{"author":"仇远","content":"此日始生日，避喧作溪行。出门阻风雪，仆瘁马亦惊。归卧春一窗，隔窗听雪声。拥衾守药鼎，客至慵出迎。颜色日已老，何由得青精。未能歌雪儿，聊复呼曲生。梦中游西园，一壶梅下倾。","dynasty":"宋代","title":"和子野其二"}
{"author":"仇远","content":"迢迢渰水上，有亭曰寒光。水天散鸥鹭，四望山苍苍。向来于湖翁，诗词题屋枋。几思一遨游，岁月飞羽忙。闻有白龙寺，石塔标铁梁。老僧颇能吟，年来曾游方。须乘未归前，秋晴呼野航。","dynasty":"宋代","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧其二"}
{"author":"仇远","content":"乔木足秋声，红叶表秋色。因之念湖山，恨不生羽翼。形留神已驰，游倦交渐息。西邻夜砧发，东邻晓机织。我亦有敝庐，松菊暗荆棘。北山百年墓，苔竹手所植。今长尺若干，霜雪颇自力。西风龙蛇蛰，暗雨山林黑。东望会言归，免我长相忆。","dynasty":"宋代","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧其九"}
{"author":"仇远","content":"未仕每愿仕，既仕复思归。了知归来是，宜悟求仕非。干禄本为贫，元非慕轻肥。已昧好为戒，复贻素餐讥。时艰士失业，十家九寒饥。岂无禹稷思，力薄愿乃违。吾门可罗雀，载酒人来稀。下考劣已书，归心疾如飞。眷言长途马，老矣思脱鞿。昼短歌意长，式微兮式微。","dynasty":"宋代","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧其十一"}
{"author":"仇远","content":"游子悲凛秋，秋尽行当冬。雨露变霜雪，寒色日以浓。岂无紫绮裘，绽裂谁与缝。不如早还家，山林专素封。扫松栖霞岭，结茆慧日峰。山南与山北，春风入修筇。时止可以止，道隆从而隆。抱膝且长吟，吾其师卧龙。","dynasty":"宋代","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧其十三"}
{"author":"仇远","content":"有客送苔梅，来自马塍里。斜枝巧盘折，的皪数十蕊。意欲媚春风，宁免少屈己。独怜铁石肠，竟作柔绕指。他乡忽一见，少慰空谷喜。何当解其缚，条直有妙理。幸不入俗眼，入俗梅亦耻。","dynasty":"宋代","title":"盆梅"}
{"author":"仇远","content":"秋阳皓皓人皆苦，安得清风扫残暑。河流欲断泉脉乾，一望高田变焦土。洮湖白龙迎入城，行道烧香入亭午。青天已响阿香车，平地未见商羊舞。昔时曾说雨催诗，今朝还要诗催雨。愿龙速降神力澍甘霖，万落千村熟禾黍。","dynasty":"宋代","title":"七月丙辰迎土山龙王入郛"}
{"author":"仇远","content":"坡翁昔年五十二，翰林侍读为学士。溪翁年德与坡同，官职胡为未相似。我道閒人胜贵人，傥来轩冕溪云比。翁今田园濑水上，颇胜求田阳羡里。翁今有弟夜雨对床乐，颇胜卯君怀远驿中有感秋风起。有时笔床茶灶泛洮湖，柳外梅边从徙倚。诗筒经卷静工夫，光景流连一弹指。不论众醉与独醒，不问此非并彼是。客来不必及时事，有酒且斟无即止。从今笑傲五百年，铜狄铜驼皆敝屣。小山老桂敷秋香，下弦月照西风凉。今夕如此好风月，胡不招邀坡翁霞佩同颉颃。翁今放舟何所适，新诗漫表长相忆。舟中不可久留兮，盍早归来共赋碧云餐白石。","dynasty":"宋代","title":"寄南仲"}
{"author":"仇远","content":"步出上东门，肺肺东门柳。彼美窈窕娘，惜为荡子妇。中堂裁衣裳，刀尺常在手。之子未归家，何以奉箕帚。为君长相思，踯躅岁云久。思君头易白，惜无百年寿。谁能学仙人，辟谷但饮酒。","dynasty":"宋代","title":"步出上东门"}
{"author":"仇远","content":"桓将军，军城南。牛将军，军城北。他军只有八千人，卒急临洮攻未得。","dynasty":"宋代","title":"听杜将军帐下儿歌其一"}
{"author":"仇远","content":"花姨夜捣守宫血，染就南枝花貌别。宿酲未解春正酣，一片晴霞消冻雪。莫道有人疑作杏，老眼频看亦生缬。东阑更有萼绿华，精神标致尤清绝。先生焚香读书处，把酒花前相暖热。群蜂知香不知色，一枝肯许儿童折。两株横卧处士桥，梦中归踏孤山月。","dynasty":"宋代","title":"东园赏红梅"}
{"author":"仇远","content":"城中十日雪，山中三尺深。我从吴都来，颇畏寒见侵。亦念子在野，相从讵无心。缅怀梁园游，岂不胜竹林？落落岁寒友，历历瑶华音。重期春日和，飞盖西园阴。","dynasty":"宋代","title":"武陵胜集得林字"}
{"author":"仇远","content":"听尽西窗风雨。又听东邻砧杵。犹自立危阑，阑外青山无语。何处。何处。一树乱鸦啼暮。","dynasty":"宋代","title":"如梦令其六"}
{"author":"仇远","content":"中酒情怀，怨春羞见桃花面。王孙别去草萋萋，十里青如染。不恨梨云梦远。恨只恨、盟深交浅。一般孤闷，两下相思，黄昏依黯。楼依斜阳，翠鸾不到音书远。绿窗空对绣鸳鸯，□缕凭谁剪。知在新亭旧院。杜鹃啼、东风意懒。便归来后，也过清明，花飞春减。","dynasty":"宋代","title":"烛影摇红次韵"}
{"author":"仇远","content":"寒泉如线。莎石绵云软。十里梅花香一片。不记入山深浅。谩留两袖春风。罗浮旧梦成空。独对阑干明月，教人犹忆山中。","dynasty":"宋代","title":"清平乐其一"}
{"author":"仇远","content":"花雾湿，黯黯覆庭芜。十二阑干空见月，谁教凉影伴人孤。素被带香铺。情荏苒，金屋又笙竽。天际有云难载鹤，墙东无树可啼乌。春梦绕西湖。","dynasty":"宋代","title":"梦江南"}
{"author":"仇远","content":"豆蔻枝头冷蝶飞。荼蘼花里老莺啼。懒留春住听春归。北海芳尊谁共醉，东山游屐近应稀。小窗寒草送春时。","dynasty":"宋代","title":"浣溪沙其四"}
{"author":"仇远","content":"楚塞残星几点，关山明月三年。长亭犹有竹如椽。可惜中郎不见。折柳新愁未歇，落梅旧梦谁圆。何人吹向内门前。一片鹧鸪清怨。","dynasty":"宋代","title":"西江月其二"}
{"author":"仇远","content":"一番春暮。恼人更下潇潇雨。花片纷纷。燕子人家都是春。莫留春住。问春归去家何处。春与人期。春未归时人未归。","dynasty":"宋代","title":"减字木兰花其三"}
{"author":"仇远","content":"瑶琴欲把相思谱。殷勤难写相思语。人在碧苕滨。相思烟水深。鳞波流碎月。荏苒年芳歇。何处寄相思。白蘋秋一枝。","dynasty":"宋代","title":"菩萨蛮其二"}
{"author":"仇远","content":"雍雍阳鸟，其居朔方。朅来江南，雪霜备尝。意不耐暑，虑尔早亡。乃安水土，羽毛无伤。仰羡鹓雏，俯趋鹜行。负影只立，何如还乡。秋风日高，稻粱已黄。且谋一饱，勿思翱翔。","dynasty":"宋代","title":"养雁"}
{"author":"仇远","content":"割蒲分坐具，贮瀑入军持。","dynasty":"宋代","title":"句其四"}
{"author":"仇远","content":"风雨不出户，儿孙共读书。","dynasty":"宋代","title":"句其五"}
{"author":"仇远","content":"凄风浩荡散茶烟，小雨霏微湿座毡。肯信今年寒信早，老夫布褐未装绵。","dynasty":"宋代","title":"立冬即事二首"}
{"author":"仇远","content":"一自仪秦去，从衡直到今。士级贫失节，交以利知心。乍可昏求火，何堪昼见金。狂澜回已倒，独幸有山林。","dynasty":"宋代","title":"利交"}
{"author":"仇远","content":"步屧春风白马桥，车沟泥滑路迢遥。眼前未识千红紫，但见新黄上柳条。","dynasty":"宋代","title":"溧水道中"}
{"author":"仇远","content":"五峰合沓拥东庐，泉落芳塘旱不枯。空凿秦淮三百里，六朝王气几曾无。","dynasty":"宋代","title":"溧水道中"}
{"author":"仇远","content":"至宝忽横道，峰峦高复低。数尖灵壁石，一曲武夷溪。黛色春浮玉，黄流雨曳泥。遥知千载下，名与岘山齐。","dynasty":"宋代","title":"廉公子家藏元石名武夷春雨"}
{"author":"仇远","content":"凉风撼庭竹，起舞如翠蛟。乳叶打窗来，卷尽破屋茅。飞云行太空，万竅争怒号。烦暑一扫净，解我心郁陶。","dynasty":"宋代","title":"凉风"}
{"author":"仇远","content":"严城鼓角送钟声，顷刻三更四五更。却是邻家鸡唱准，不差消息已天明。","dynasty":"宋代","title":"邻家晓鸡"}
{"author":"仇远","content":"凤浦鸳湖西有坟，此茔寂寞海边村。落花红雨鬼仙句，淡月黄昏酒圣魂。有锸已随棺槨化，无碑空信艾刍言。螟蛉蜾蠃今何在，起为先生酹一尊。","dynasty":"宋代","title":"刘伶墓"}
{"author":"仇远","content":"鹖冠高挂九松巅，去结三茅香火缘。相国向犹为道士，将门今又出神仙。坐看红日生沧岛，吟寄青衣入洞天。跨鹤归来云舍近，西风井邑只依然。","dynasty":"宋代","title":"刘悦心入道三茅观"}
{"author":"仇远","content":"夹山峥嵘相对起，贯以盈盈衣带水。白云深坞碧筱合，华屋盘纡苍树里。二三隐者古衣冠，鱼酒招邀极欢喜。维舟岸曲信宿留，惜别依依行复止。东南风顺帆上桅，一转瞬间行十里。人生交契无故新，他日停云从此始。","dynasty":"宋代","title":"留饮筱坞承隐君山庄"}
{"author":"仇远","content":"骤雨忽终日，高田知有秋。斜风驱溽暑，平地作交流。屋漏忙移坐，泥深懒出游。美哉今夕睡，凉意已浮浮。","dynasty":"宋代","title":"六月雨"}
{"author":"仇远","content":"淡墨英英妙写真，一花一叶一精神。繁香曾入庐山梦，遗佩如行湘水春。小白凝珠还胜雪，轻黄承袜不生尘。老僧嬾作浮华想，空谷犹疑见似人。","dynasty":"宋代","title":"鲁庵尊师以彝斋白描四芗命作韵语"}
{"author":"仇远","content":"乾坤那可问，至痛老臣心。甘抱白日没，不知沧海深。忠魂随上下，义骨肯浮沈。草木长淮泪，秋风起莫阴。","dynasty":"宋代","title":"陆君实挽诗"}
{"author":"仇远","content":"养成花魄是轻阴，风露凄凄已满林。到底难磨秋富贵，一庭香粟万黄金。","dynasty":"宋代","title":"落桂"}
{"author":"仇远","content":"晓廏，塞翁一笑欲何如。西郊或有閒迎送，却向东家借蹇驴。","dynasty":"宋代","title":"马斃三首"}
{"author":"仇远","content":"苦无驰骤但加餐，马性由来不耐閒。官满马亡归去好，且骑白犊看青山。","dynasty":"宋代","title":"马斃三首"}
{"author":"仇远","content":"我无筋力汝难骑，埋汝郊原有敝帷。二尺箯舆元自稳，不劳鞭策强驱驰。","dynasty":"宋代","title":"马斃三首"}
{"author":"仇远","content":"驴鸣有何好，晋人多爱之。胡不大堤上，隔花听马嘶。胡不茅屋下，带月听荒鸡。我疑古之狂，矫世本尚奇。蜡屐柳下锻，结髦剑首吹。端是味无味，以待知者知。满腔浩然气，抑郁无所施。引颈一长鸣，万里风云悲。敢问驷与骢，立仗夫何为。","dynasty":"宋代","title":"漫兴"}
{"author":"仇远","content":"为怕缁尘染素衣，冻痕封蕊放春迟。月来忽送阑干影，春到不分南北枝。啼梦翠禽依树宿，断魂玉笛隔花吹。任他万片随风去，须有青青呀底时。梦想幽芳无处寻，相逢依旧岁寒心。要看叶底玲珑玉，休折枝头蓓蕾金。清晓风霜和艳冷，黄昏庭院觉香深。扬州一树春多少，殢得何郎瘦不禁。","dynasty":"宋代","title":"梅花"}
{"author":"仇远","content":"缃梅眩晨霞，素梅迷暮雨。一翁着花间，冰霜殊皎洁。蜂蝶犹未知，香味老逾烈。梦中识归涂，踏遍孤山月。","dynasty":"宋代","title":"梅梦"}
{"author":"仇远","content":"昔贤曾梦笔，梦墨定何如。应使山中隐，重研世上书。磨人惊老大，饮汁笑空疏。长短无庸较，三螺已有余。","dynasty":"宋代","title":"梦得墨四片一差短戏呈廷玉"}
{"author":"仇远","content":"秋风嫋嫋雨潇潇，兀兀郊居出市遥。未欠三杯通大道，且欣九日是明朝。篱边旧菊犹豫堪摘，天末新鸿不可招。莫恨登高无脚力，强搘湘竹造山椒。","dynasty":"宋代","title":"明朝"}
{"author":"仇远","content":"凿山疏水出长江，王气如何可厌禳。后五百年依旧在，空教晋帝笑秦皇。","dynasty":"宋代","title":"秣陵"}
{"author":"仇远","content":"龟脊羊肠九里汀，芫花灿灿麦青青。此生不踏江东道，将谓金陵即秣陵。","dynasty":"宋代","title":"秣陵"}
{"author":"仇远","content":"东风擅红紫，颜色分重轻。爱此柰子花，娇艳何盈盈。未开足标致，紫绵灿垂缨。开繁臙脂褪，徐娘老而贞。俗称为海红，结实叶底頳。来禽难为弟，海棠难为兄。我评此三花，同出而异名。一枝插铜壶，坐翫心目明。安得剑南樵，素缣为写生。","dynasty":"宋代","title":"柰花似海棠林檎但叶小异"}
{"author":"仇远","content":"秋声浩荡夜凄凉，却喜田家熟稻粮。千里江湖随薄宦，满城风雨近重阳。菊花渐拆青青蕊，桂树独飘粟粟香。幸是催租人未至，尊前聊为足成章。","dynasty":"宋代","title":"南仲以潘老句约赋"}
{"author":"仇远","content":"诗人作事例迂疏，才见佳山拟卜居。湖海归来余一锸，买山生计竟何如。","dynasty":"宋代","title":"偶见"}
{"author":"仇远","content":"诗囊剑术走风尘，要买桑麻二顷春。可笑田连阡陌者，元非识字读书人。","dynasty":"宋代","title":"偶见"}
{"author":"仇远","content":"元亭真止酒，昭文不鼓琴。文章成小伎，道德负初心。故友凋零尽，中年感慨深。从来麋鹿性，只是爱山林。","dynasty":"宋代","title":"偶作"}
{"author":"仇远","content":"岁岁今宵乞巧楼，疏星如弈月如钩。莫将寒信侵房屋，肯把閒情问女牛。儿笑无书空曬腹，妇言有酒可浇愁。鹊慵竟失河桥约，尽日喳喳古树头。","dynasty":"宋代","title":"七夕"}
{"author":"仇远","content":"秋阳皜皜人皆苦，安得清风扫残暑。河流欲断泉脉乾，一望高田变焦土。洮湖白龙迎入城，行道烧香人亭午。青天已响阿香车，平地未见商羊舞。昔时曾说雨催诗，今朝还要诗催雨。愿龙速降神力澍甘霖，万落千村熟禾黍。","dynasty":"宋代","title":"七月丙辰迎土山龙王入郛"}
{"author":"仇远","content":"紫薇红槿外，忽见此花娇。纵被秋阳暴，何愁香雪消。梦回云冉冉，春远夜寥寥。魂隔梧桐雨，时吹玉笛招。","dynasty":"宋代","title":"七月梨花"}
{"author":"仇远","content":"客至当饮酒，醉此金粟堆。秋风何时到，丛树参差开。馨香逆人鼻，蓓蕾藏圣胎。攀枝折其荣，落穗浮酒杯。后夜有佳月，弄影须徘徊。红袖歌未终，画角毋庸催。","dynasty":"宋代","title":"钱儒珍家赏桂"}
{"author":"仇远","content":"衮衮岁年晚，冥冥车马尘。饥乌方畏雪，冻草已矜春。乡老知谁健，儒官自古贫。明朝除夜近，市井悄无人。","dynasty":"宋代","title":"遣意"}
{"author":"仇远","content":"抖擞老精神，飘蓬又一春。敢言惟有我，每恨不如人。文字须称韵，功名莫认真。青铜杖头在，留与买乌薪。","dynasty":"宋代","title":"遣意"}
{"author":"仇远","content":"宦游今倦矣，岁晚意何如。腊雪不到地，春风先满闾。邻翁寒乞炭，溪女晓供鱼。多有梅花处，吾将卜隐居。","dynasty":"宋代","title":"遣意"}
{"author":"仇远","content":"秦女吹箫蹑彩霞，孤茔幽馆掩梨花。龙盘金写崇真字，犹是宁王赐嗣华。","dynasty":"宋代","title":"清正庵"}
{"author":"仇远","content":"淡月江南树，香奇影亦奇。春前十二月，雪后两三枝。冷蕊疏堪数，孤根稳不移。西湖老仙宅，清梦夜何其。","dynasty":"宋代","title":"窗外梅方开"}
{"author":"仇远","content":"黄昏忽上云，西窗竟无月。烛花自盈枝，可玩不可折。天风吹钟声，急急吹烛灭。可惜窗下书，少读三四叶。","dynasty":"宋代","title":"窗下"}
{"author":"仇远","content":"春风吹柳枝，柳枝拂短墙。春风吹桃叶，桃叶浮烟江。春风薄情不可当，鸣鸠乳燕相颉颃。春日长，春夜短，雪花扑帐春不暖。","dynasty":"宋代","title":"春风谣"}
{"author":"仇远","content":"苎萝山下花藏路。只许流莺来去。吹落梨花无数。香雪迷官渡。浣纱溪浅人何许。空对碧云凝暮。归去春愁如雾。奈五更风雨。","dynasty":"宋代","title":"桃园忆故人"}
{"author":"仇远","content":"漠漠河桥柳外，愔愔门巷镫初。笙歌饮散醉相扶。明月伴人归去。娃馆深藏云木，女墙斜掠烟芜。水天空阔见西湖。鹤立夜寒多处。","dynasty":"宋代","title":"西江月"}
{"author":"仇远","content":"敛双蛾、冷雨立毡车，离思上青枫。想天阶辞辇，长门分镜，征骑西东。应被婵娟早误，谁遣出深宫。鸾袖不堪绾，前事成空。独掩琵琶无语，恨主恩太薄，泪脸弹红。又争如汉月，深夜照帘栊。草青青、年年归梦，算北来、应自有征鸿。还堪笑，玉关何事，不锁春风。","dynasty":"宋代","title":"八声甘州"}
{"author":"仇远","content":"碧溪湾，疏竹外，正小春天气。绿珠羞涩，半吐椒红可人意。月香传瘦影，露脸凝清泪。笑倡条冶叶，怕冷尚贪睡。马行迟，雪未霁。还忆前村里。青禽啁哳，疑是当时梦初起。旧愁归塞管，远恨潇湘水。望江南，故人家万里。","dynasty":"宋代","title":"早梅芳近"}
{"author":"仇远","content":"丹心只有杜陵知，愁读伤春五首诗。传语龟年休度曲，江南正是落花时。","dynasty":"宋代","title":"丹心"}
{"author":"仇远","content":"初秋当望夜，平楚带斜曛。暑气能昏月，砧声不隔云。华灯浮白水，老衲诵冥文。漫说中元节，儒书惜未闻。","dynasty":"宋代","title":"中元"}
{"author":"仇远","content":"疾风驱急雨，残暑扫除空。因识炎凉态，都来顷刻中。纸窗嫌有隙，纨扇笑无功。儿读秋声赋，令人忆醉翁。","dynasty":"宋代","title":"处暑后风雨"}
{"author":"仇远","content":"细雨生寒未有霜，庭前木叶半青黄。小春此去无多日，何处梅花一绽香。","dynasty":"宋代","title":"立冬即事二首"}
{"author":"仇远","content":"去岁今朝六月六，暮雨倾盆风拔木。今岁公宇醮祈晴，昼日当空生暑溽。羽士宣词官吏拜，灯烛荧煌香馥郁。须臾黑云西北来，如盖如轮覆厅屋。电驱霹雳掣金蛇，檐溜奔腾泻银竹。帏屏掀开旛幢飞，卷尽香灰吹灭烛。天威震怒莫敢喘，谢罪怔营虞褻渎。少焉雨止凉飕飕，天气如秋失中伏。四郊大田多黍苗，一片潇湘接湖洑。村夫中庭涕泗下，归闻野老吞声哭。只恐戢戢生鱼头，何止广文饭不足。天心仁爱子勿忧，府公移文行振粟。古言大雨不为灾，云雨须臾手翻覆。","dynasty":"宋代","title":"州厅设醮即事"}
{"author":"仇远","content":"少时闻箫白玉台，一曲未终丹凤来。金濑空明秋水浅，妙音久不闻蓬莱。吴下老伶燕中回，能以北腔歌落梅。红尘筝笛耳一洗，便觉箜篌愤抑琵琶哀。朱方臞仙古音律，宫长羽短随剪裁。小春梅柳参差开，肯待羯鼓花奴催。我辈钟情忘尔汝，浊醪妙理惟醱醅。晚风吹寒夕阳下，有酒不饮令人咍。今人青眼映山水，古人白骨生莓苔，不如相聚常衔杯。呜呼五公七相安在哉，不如相聚常衔杯。","dynasty":"宋代","title":"竹素山房小饮南徐唐正方善歌吴伶以长箫和之"}
{"author":"仇远","content":"一湾新绿护茅庐，草细泥忪已可锄。野老但知分社酒，地官宁复进农书。莺花眼界人烟外，蚕麦生涯谷雨余。我爱赋归陶令尹，柳边时见小蓝舆。","dynasty":"宋代","title":"春日田园杂兴"}
{"author":"仇远","content":"连作湖山五日游，沙鸥惯识木兰舟。清风寒日荒城晚，燕子梨花细雨愁。赐火恩荣皆旧梦，禁烟风景似初秋。风丝龙竹繁华意，犹为西林落日留。","dynasty":"宋代","title":"次胡苇杭韵"}
{"author":"仇远","content":"曾识清明上巳时，嬾能游冶步芳菲。梨花半落雨初过，杜宇不鸣春自归。双冢年深人祭少，孤山日晚客来稀。江南尚有余寒在，莫倚东风褪絮衣。","dynasty":"宋代","title":"次胡苇杭韵"}
{"author":"仇远","content":"{函水换丨}山渺渺点青螺，古濑澄澄似绛河。尘世不知秋过半，水乡但觉月明多。轻舟傲兀鱼龙窟，夹岸横陈早晚禾。一笑跃身烟雾表，醉归何恤夜行诃。","dynasty":"宋代","title":"次日归舟和南仲"}
{"author":"仇远","content":"贫是儒家事，生平畏四知。灯花空送喜，瓶粟不供炊。湖海心终在，田园计未迟。愿同华山叟，驴背倒能骑。","dynasty":"宋代","title":"次西和韵"}
{"author":"仇远","content":"爱山如爱士，交友竟忘年。未老先辞禄，能閒始是仙。清谈真药石，雅志乐林泉。笑看衡门外，随风柳絮颠。","dynasty":"宋代","title":"次萧饶州韵"}
{"author":"仇远","content":"谦谦贤在守，止止乐閒居。健笔凌三谢，高风继二疏。家犹传故笏，梦不到安车。何处溪山好，相从结草庐。","dynasty":"宋代","title":"次萧饶州韵"}
{"author":"仇远","content":"寓舍已三迁，闲官又一年。酒杯时乐圣，茶碗欲通仙。爱笋从穿壁，浇花自汲泉。谁能问前代，刘蹶与秦颠。","dynasty":"宋代","title":"次萧饶州韵"}
{"author":"仇远","content":"数椽西郭外，元不与村居。官冷谋升斗，头童怯比疏。莫愁书费纸，肯叹出无车。也胜焦徵士，蜗牛卧雪庐。","dynasty":"宋代","title":"次萧饶州韵"}
{"author":"仇远","content":"春早风驱雪，天寒竹映门。灯前终夜读，笈内故书存。尚觉文章贵，那矜齿爵尊。向平愁未了，女嫁与儿昏。","dynasty":"宋代","title":"次彦功韵"}
{"author":"仇远","content":"虎林城中正月半，十万人家灯灿烂。溧阳风景方放灯，通宵不禁人游翫。大雪深寒万木僵，家家冷坐无薪炭。典钱买竹又买灯，糠油结冻点灯暗。豪民张灯唤歌舞，鼓笛喧轰夜忘旦。忽闻买丝造海船，府檄专令豪户办。仓皇且救火燃眉，纵有华灯何暇看。老夫掩关拥炉坐，一盏青灯置书案。良辰乐事怅难并，顷刻欢声作愁叹。苏公买灯状，陈子题灯诗。痴儿騃女知不知，月明月暗反覆手，且愿麦熟休王师。","dynasty":"宋代","title":"元夜叹"}
{"author":"仇远","content":"七不有堪一不成，閒云自恨出山轻。柳枝骆马爱心断，莼菜鲈鱼归兴生。薄宦栖栖留泮水，故人渺渺隔台城。对床风雨何时卜，共翦青灯话以明。","dynasty":"宋代","title":"寄戚子云"}
{"author":"仇远","content":"飒飒秋风起白榆，山前吹彻小单于。行人便作边城听，忘却杭州是故都。","dynasty":"宋代","title":"朝天门城角"}
{"author":"仇远","content":"西风吹发冷飕飕，赖有多情帽裹头。九日已知成昨夜，绿樽聊复集清流。山房霜菊偏能耐，客路云萍故自浮。欲识岁寒心皎洁，一方月色十分秋。","dynasty":"宋代","title":"十日与侯伯用谢元焘诸友汎菊得头字"}
{"author":"仇远","content":"明星未高，繁霜已萧。娟娟落月，犹挂茅屋。我马遑遑，我车仆仆。晨入缁林，坐阅梵牍。字奇义奥，了不可读。空元无象，奚事耳目。简书期程，轩冕桎梏。顾影自哂，未能免俗。名教真乐，言语谷粟。何时式微，知足不辱。","dynasty":"宋代","title":"晨入东寺阅藏行香"}
{"author":"仇远","content":"野步上西门，宽平又一村。疏篱围古井，密树拥高坟。家有田园乐，氓知守令尊。因思兴废事，变灭似秋云。","dynasty":"宋代","title":"舍北野步"}
{"author":"仇远","content":"久矣相期物外游，长风吹不断闲愁。两山翼翼青如舞，霜鬓颾颾白始休。蕉鹿梦回天地枕，莼鲈兴到水云舟。旧藏方镜明如月，看去看来又一秋。","dynasty":"宋代","title":"答胡苇杭"}
{"author":"仇远","content":"溪转峰回一径平，田头白水照人清。寺因何氏封山姓，客把坡诗证地名。萝月长随行道影，杉风犹带读书声。云津桥下潺湲急，僧濯袈裟客濯缨。","dynasty":"宋代","title":"何山"}
{"author":"仇远","content":"楚山晴雨未分明，淡锁苍筠晓更清。浑是一江秋色染，只疑无处著秋声。","dynasty":"宋代","title":"题烟竹图"}
{"author":"仇远","content":"秋阳皜皜人皆苦，安得清风扫残暑。河流欲断泉脉乾，一望高田变焦土。洮湖白龙迎入城，行道烧香人亭午。青天已响阿香车，平地未见商羊舞。昔时曾说雨催诗，今朝还要诗催雨。愿龙速降神力澍甘霖，万落千村熟禾黍。","dynasty":"宋代","title":"七月丙辰迎土山龙王入郛"}
{"author":"仇远","content":"缃梅眩晨霞，素梅迷暮雨。一翁着花间，冰霜殊皎洁。蜂蝶犹未知，香味老逾烈。梦中识归涂，踏遍孤山月。","dynasty":"宋代","title":"梅梦"}
{"author":"仇远","content":"迢迢渰水上，有亭曰寒光。水天散鸥鹭，四望山苍苍。向来于湖翁，诗词题屋枋。几思一遨游，岁月飞羽忙。闻有白龙寺，石塔标铁梁。老僧颇能吟，年来曾游方。须乘未归前，秋晴呼野航。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"春风吹柳枝，柳枝拂短墙。春风吹桃叶，桃叶浮烟江。春风薄情不可当，鸣鸠乳燕相颉颃。春日长，春夜短，雪花扑帐春不暖。","dynasty":"宋代","title":"春风谣"}
{"author":"仇远","content":"禁酤限十日，亡何能几何。流光徒荏苒，老眼自挼莎。江浙归心切，山林醒眼多。富家忧劝率，役后欲重科。","dynasty":"宋代","title":"三叠其一"}
{"author":"仇远","content":"荆溪滔滔向东注，长桥束之川后怒。英风飒爽白昼昏，此是孝侯斩蛟处。客船逆上帆下樯，何如悬水泝吕梁。百稿攒石双橹健，进退咫尺千丈强。我来偶值冻雨作，且近孝侯祠下泊。平生忠孝侯所知，世途更似风波恶。","dynasty":"宋代","title":"荆溪桥"}
{"author":"仇远","content":"东壁谁家夜捣砧。荆江流滞客偏闻。三三五五潇湘雁，飞尽南云入北云。人独自，月黄昏。青镫红蕊落缤纷。野篁谩白秋萧索，无雨无风也闭门。","dynasty":"宋代","title":"思佳客"}
{"author":"仇远","content":"驴鸣有何好，晋人多爱之。胡不大堤上，隔花听马嘶。胡不茅屋下，带月听荒鸡。我疑古之狂，矫世本尚奇。蜡屐柳下锻，结髦剑首吹。端是味无味，以待知者知。满腔浩然气，抑郁无所施。引颈一长鸣，万里风云悲。敢问驷与骢，立仗夫何为。","dynasty":"宋代","title":"漫兴"}
{"author":"仇远","content":"黄帽棕鞋，出门一步为行客。几时寒食。岸岸梨花白。马首山多，雨外青无色。谁禁得。残鹃孤驿。扑地春云黑。","dynasty":"宋代","title":"点绛唇·黄帽棕鞋"}
{"author":"仇远","content":"小袖啼红，残茸唾碧，深愁如织。闲愁不断，冉冉舞丝千尺。倚修筠、袖笼浅寒，望人在水西云北。想绿杨影里，兰舟轻舣，赤阑桥侧。游剧归来，恨汗湿酥融，步悭袜窄。兰情蕙盼，付与栖鸾消息。奈无情、风雨做愁，帐镫闪闪春寂寂。梦相思、一枕巫山，更画楼吹笛。","dynasty":"宋代","title":"琐窗寒·小袖啼红"}
{"author":"仇远","content":"三贤品坐一枰棋，日永官閒对紫薇。好袖玉堂挥翰手，不争胜负是知几。","dynasty":"宋代","title":"三学士图"}
{"author":"仇远","content":"今日我重九，无钱对菊花。昨夜雨鸣渠，既雨晴亦佳。出郭望西郊，山林迹示赊。顾忧斯人饥，僵仆乱如麻。渊明胡不归，吾居已及瓜。岂无一尊酒，谁敢负年华。聊为山水行，玩奇石路斜。门生与儿子，邀我至田家。留连向暮归，烂醉是生涯。","dynasty":"宋代","title":"郊行集句"}
{"author":"仇远","content":"双鹤翩翩溧水阳，红尘不染素衣裳。一归华表饮风露，一住沧州谋稻粱。湖海波涛多起伏，争食那能效鸡鹜。戛然长唳楚天宽，有日相从逐鸿鹄。","dynasty":"宋代","title":"送存博教授回虎林"}
{"author":"仇远","content":"赤叶冈头送客行，峰回路转石桥横。小春天气晴偏好，禾稼新收麦又耕。","dynasty":"宋代","title":"送客湖桥其一"}
{"author":"仇远","content":"禁酤限十日，忘何能几何。流光徒荏苒，老眼自挼莎。江浙归心切，山林醒眼多。富家忧劝率，役后欲重科。","dynasty":"宋代","title":"三叠"}
{"author":"仇远","content":"杖藜久不到西坡，苔上梅花积渐多。野屋荒凉谁管领，酒尊期会竟蹉跎。韶光二月已强半，乐事一生能几何。赖有邻园春可折，洗瓶斜插在行窝。","dynasty":"宋代","title":"忆西坡梅"}
{"author":"仇远","content":"靴尖蹴城城未颓，马箠填河河未满。十岁健儿下马行，两足胡为自长短。","dynasty":"宋代","title":"听杜将军帐下儿歌其二"}
{"author":"仇远","content":"采薇采薇，西山之西。薇死复生，不生夷齐。陟彼西山，我心悲兮。","dynasty":"宋代","title":"采薇吟"}
{"author":"仇远","content":"奇木有古意，爱古人亦奇。嘉禾老君观，毗陵烈帝祠。二桧栋梁物，俱逐劫火移。朅来溧城西，见此铁石姿。灵狸肯荐骨，死豹仍留皮。拿空有爪龙，踞地无角螭。三株两失叶，檐溜伤南枝。僵立万雪霜，坐更几邻仪。我将护赤栏，甃以苍石墀。深根直不朽，雅操坚自持。栋梁与薪槱，待用各有时。罔俾孤山树，专美坡仙诗。","dynasty":"宋代","title":"西庙古桧和卞南仲韵"}
{"author":"仇远","content":"浓云忽雨散秋声，屋壁斜捎沟浍盈。一阵西南风截断，月华且让夕阳明。","dynasty":"宋代","title":"晚晴"}
{"author":"仇远","content":"初平兄弟总神仙，化石为羊入上天。万里相期云上下，一江不隔水渊潫。对床夜雨吟诗烛，归櫂春风载酒船。此是人生真乐事，岸花汀草意无边。","dynasty":"宋代","title":"吴成季尊师与其弟元初会于维扬即还金陵成季"}
{"author":"仇远","content":"四壁寒蛩已可怜，一庭风露转凄然。杜陵便是归来早，也有荒閒负郭田。","dynasty":"宋代","title":"寄周吉卿"}
{"author":"仇远","content":"明朝交白露，此夜起金风。灯下倚孤枕，篱根语百虫。梧桐何处落，杼轴几家空。客意惊秋半，炎凉信转蓬。","dynasty":"宋代","title":"秋感其一"}
{"author":"仇远","content":"苔笺醉草调清平。鸦墨湿浮云。霓裳步冷，琼箫声断，旧梦关心。小乔不恋周郎老，翠被折秋痕。那堪门外，黄花红叶，细雨更深。","dynasty":"宋代","title":"眼儿媚"}
{"author":"仇远","content":"跨马入城去，驱鸡上屋飞。閒官差可乐，徒步未为非。杜老平明出，山公倒载归。晚汀沙水阔，野鹜得相依。","dynasty":"宋代","title":"跨马"}
{"author":"仇远","content":"年过耳顺欲何如，臂膝酸寒齿发疏。千里驱驰还倦矣，数椽卜筑合归与。山衔落日谁能系，海涨平田自可锄。寄语虎林诸道伴，江湖处处有鲈鱼。","dynasty":"宋代","title":"怀盛元仁"}
{"author":"仇远","content":"乾坤那可问，至痛老臣心。甘抱白日没，不知沧海深。忠魂随上下，义骨肯浮沈。草木长淮泪，秋风起莫阴。","dynasty":"宋代","title":"陆君实挽诗"}
{"author":"仇远","content":"素禽敏疾出扶余，六翮双拳胆气麄。海外天鹅能独击，云间后鹘敢齐驱。{扌雙}身直上非无见，恋主归来不待呼。渭水鹰扬亦如何，好将粉墨写成图。","dynasty":"宋代","title":"白海青"}
{"author":"仇远","content":"结亭孤绝处，登眺不辞劳。万木俯在下，一峰如此高。山围湖面小，藤络树根牢。挥手红尘表，天风欲跨鳌。","dynasty":"宋代","title":"圆通峰顶"}
{"author":"仇远","content":"世事枰棋入角危，有人袖手只攒眉。路通巴蜀那须檄，马立澶渊更要诗。公竟醉耶从汝笑，树犹如此信吾衰。传闻双珥消兵气，犹把葵心向郁仪。","dynasty":"宋代","title":"和两山二首"}
{"author":"仇远","content":"边尘未定苦无谋，年少金多绝不忧。野战已酣红帕首，涂歌犹醉锦缠头。蛾贪银烛那知死，月恋金尊不照愁。亦欲避秦高隐去，桃花源上觅渔舟。","dynasty":"宋代","title":"兵间有歌舞者"}
{"author":"仇远","content":"文学本閒官，长年愧素餐。出门还自笑，行路有何难。风日幽怀畅，江山望眼宽。六朝遗迹在，随喜一游观。","dynasty":"宋代","title":"之金陵"}
{"author":"仇远","content":"官冷谁能送酒钱，江乡节物倍萧然。容颜一日老一日，人事一年经一年。野仆竹舆侵晓出，病妻布被抱愁眠。甘心归隐青岩下，閒共残农理废田。","dynasty":"宋代","title":"至日怀罗国宾"}
{"author":"仇远","content":"梨花李花白斗白，桃花杏花红映红。疏篱曲径锦步障，间以巨竹青玲珑。独木为桥人不渡，柴扉欲锁春风住。岂知野禽浪蜂蝶，时复衔花过墙去。春波涨绿春日晴，柳下扣门嵇喜迎。池边亭上少盘礴，坐床拂噗呼麴生。冷官况逢寒食节，客味凄凉那可说。残杯冷炙何处无，乐意生香聊自悦。清明天气晴更佳，山林川谷多莺花。后庭遗曲少人唱，踏歌椎鼓争喧哗。笑折一枝花入手，树犹如此人能久。六朝旧事付东流，醉翁之意不在酒。","dynasty":"宋代","title":"寒食游陈园"}
{"author":"仇远","content":"五山翔凤集东庐，花竹园池可隐居。奕代文声传学馆，大书义字式门闾。埙篪雅奏和为贵，樽俎清言乐有馀。车笠重逢当一笑，白眉青眼尚如初。","dynasty":"宋代","title":"顷溧水归登官塘汤汉章义门"}
{"author":"仇远","content":"凉露湿秋芜。空庭啼蟪蛄。紫苔衣、犹护金铺。疏箔翠眉人不见，流水急，泣鳏鱼。恨草倩谁锄。西风吹鬓疏。问刘郎、别後何如。纵有桃花千万树，也不似，旧玄都。","dynasty":"宋代","title":"糖多令/唐多令"}
{"author":"仇远","content":"九仙山晓。雾冥冥、一鹤飞来华表。衔得红云花岛。双蒂仙桃小。破罂旋汲香泉，短鑺闲锄春草。愁种愁深多少。头白鸳鸯老。","dynasty":"宋代","title":"望仙楼"}
{"author":"仇远","content":"我师文靖公，一传子朱子。佩服中庸书，静中识根柢。秋月湛冰壶，莹彻无瑕滓。延平建精舍，盛德宜世祀。君往坐臯比，文行成粹美。秋风送书船，南上二千里。讶君来何暮，衿佩争倒屣。鸣道铎方振，问字酒已俟。九京如可作，文靖公亦喜。予友有黄功，昔分教於此。颇知文风盛，十室九儒士。是行若登仙，剑气炯青紫。只恐席未温，思归慕园绮。","dynasty":"宋代","title":"送虞师宪赴延平书院山长"}
{"author":"仇远","content":"山中有云难寄君，庭下鸣蛙殊聒人。他时寻我江湖上，不是玄真即季真。","dynasty":"宋代","title":"偶作寄李良甫其二"}
{"author":"仇远","content":"远从溧里上潼川，渚宿岩栖约半年。老子情怀原不浅，扁舟风景浩无边。故乡兵后几人在，明月秋中何处圆。母氏悬悬兄弟望，顺流及早理归船。","dynasty":"宋代","title":"又送程公礼侍父归蜀用方万里韵"}
{"author":"仇远","content":"城中十日雪，山中三尺深。我从吴都来，颇畏寒见侵。亦念子在野，相从讵无心。缅怀梁园游，岂不胜竹林？落落岁寒友，历历瑶华音。重期春日和，飞盖西园阴。","dynasty":"宋代","title":"武陵胜集得林字"}
{"author":"仇远","content":"{函水换丨}山渺渺点青螺，古濑澄澄似绛河。尘世不知秋过半，水乡但觉月明多。轻舟傲兀鱼龙窟，夹岸横陈早晚禾。一笑跃身烟雾表，醉归何恤夜行诃。","dynasty":"宋代","title":"次日归舟和南仲"}
{"author":"仇远","content":"乐岁欣逢节序新，公堂称兕集嘉宾。衣冠尚想江东旧，芹藻初回泮水春。无事聊为文字饮，相看总是看成人。且须饱喫圭田饭，朝市山林各致身。","dynasty":"宋代","title":"君子堂小集"}
{"author":"仇远","content":"老树枯苔雪乍晴，饥乌飞集噤无声。蒺藜沙上花开早，且让春风与燕莺。","dynasty":"宋代","title":"题李成寒雅图"}
{"author":"仇远","content":"一溪流水数家村，短栎长松映荜门。不是花通辋川口，只疑路隔武陵源。小桥瘦马行春色，远浦青山带雨痕。楼观玲珑云缥缈，须知画里别乾坤。","dynasty":"宋代","title":"题赵千里溪山春游图"}
{"author":"仇远","content":"未仕每愿仕，既仕复思归。了知归来是，宜悟求仕非。干禄本为贫，元非慕轻肥。已昧好为戒，复贻素餐讥。时艰士失业，十家九寒饥。岂无禹稷思，力薄愿乃违。吾门可罗雀，载酒人来稀。下考劣已书，归心痴如飞。眷言长途马，老矣思脱鞿。昼短歌意长，式微兮式微。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"玲珑千丈崖，高处倚蓬莱。山月照得白，天风吹不开。渴龙栖古井，病鹤下苍苔。祇有麻衣叟，时时把易来。","dynasty":"宋代","title":"石窗"}
{"author":"仇远","content":"楚山晴雨未分明，淡锁苍筠晓更清。浑是一江秋色染，只疑无处著秋声。","dynasty":"宋代","title":"题烟竹图"}
{"author":"仇远","content":"翠翘玉搔头，湘妃赴蓬岛。如何谱骚人，不收此香草。","dynasty":"宋代","title":"小斋四花·水仙"}
{"author":"仇远","content":"盛服拜清夜，中庭朝太阴。凡来仰天者，俱有爱君心。目断山河影，耳闻钟磬音。还光俄顷易，涕泗漫沾襟。","dynasty":"宋代","title":"四月十六夜月蚀"}
{"author":"仇远","content":"一望四十里，瀰漫白浸天。何年围此水，为我垦成田。风使帆船疾，云和竹苇连。末流溪转狭，浮沫带蛟涎。","dynasty":"宋代","title":"三更汎舟谢达"}
{"author":"仇远","content":"依篱叠堑作人家，西日还将苇箔遮。窗户莫嫌秋色淡，紫苏红苋老生花。","dynasty":"宋代","title":"村舍即事"}
{"author":"仇远","content":"子女生来愿有家，耕桑随分各生涯。谁知我辈钟情处，看过桃花看藕花。","dynasty":"宋代","title":"忆桐庐二女"}
{"author":"仇远","content":"丹心只有杜陵知，愁读伤春五首诗。传语龟年休度曲，江南正是落花时。","dynasty":"宋代","title":"丹心"}
{"author":"仇远","content":"新竹修修绿覆墙，读书门外亦阴凉。道人清福不肯受，却入西山看夕阳。","dynasty":"宋代","title":"閒居十咏其七"}
{"author":"仇远","content":"山翁醉如泥，夜半方醒然。既莫省宇宙，况复知岁年。閒愁置度外，大道在目前。日饮岂不佳，第恐无酒钱。","dynasty":"宋代","title":"夜醉"}
{"author":"仇远","content":"我月太古色，我琴太古音。色见音声求，焉能知我心。月到茅亭夜亭午，据梧坐看胎仙舞。本无圆缺无亏盈，心迹双清游太古。笑渠空向广寒游，记得霓裳羽衣谱。","dynasty":"宋代","title":"月琴吟赠程禹仲"}
{"author":"仇远","content":"黄帽棕鞋，出门一步为行客。几时寒食。岸岸梨花白。马首山多，雨外青无色。谁禁得。残鹃孤驿。扑地春云黑。","dynasty":"宋代","title":"点绛唇·黄帽棕鞋"}
{"author":"仇远","content":"不待风霜剪碧林，柳阴忽见一梭金。似传西帝宸游信，空惹东窗梦觉心。暂辍笙歌聊试听，既无桃杏莫须吟。旧交燕子归何处，好倩宾鸿为嗣音。","dynasty":"宋代","title":"和西仲秋日闻莺诗"}
{"author":"仇远","content":"钗云垂耳未胜冠，私语别青鸾。露帐银床，海棠睡足，偏称晚来看。一年一梦青楼曲，香浅被池寒。却听西风，小窗残雨，红叶满长安。","dynasty":"宋代","title":"少年游·钗云垂耳未胜冠"}
{"author":"仇远","content":"山村道人今老矣，徒有虚名落人耳。梦中谁记版筑夫，画像虽多终不似。偶来招隐九锁山，隐侯试笔开生颜。须眉口鼻宛相肖，只今置之泉石间。闻君尤工画山水，万壑千林生笔底。可能更扫隐居图，布袜青鞋侣樵子。","dynasty":"宋代","title":"谢秋涧沈君瑞为予写真"}
{"author":"仇远","content":"诗囊剑术走风尘，要买桑麻二顷春。可笑田连阡陌者，元非识字读书人。","dynasty":"宋代","title":"偶见"}
{"author":"仇远","content":"渚莲香贮一房秋。秋叶上人头。年光鬓影偷换，堪叹不堪留。人渺渺，事休休。恨悠悠。莼鲈不梦，也□归舟。家住沧洲。","dynasty":"宋代","title":"诉衷情"}
{"author":"仇远","content":"边城未定苦无谋，年少金多绝不忧。野战已酣红帕首，涂歌犹醉锦缠头。蛾贪银烛那知死，月恋金尊不照愁。亦欲避秦高隐去，桃花源上觅渔舟。","dynasty":"宋代","title":"兵间有歌舞者"}
{"author":"仇远","content":"芦苇周遭旧楮糊，就中穴地砌砖炉。儒酸官冷浑相称，草卧毡眠本不拘。窗外十分西日照，帘间半点北风无。一瓶雪水煎茶熟，清气真能压武夫。","dynasty":"宋代","title":"冬日小斋即事"}
{"author":"仇远","content":"骥尾流光不可追，山中小草合知非。腊余四日春先到，官满三年客早归。暗雨随风茅屋漏，荒城争米燎盆稀。明朝又赴公筵贺，灯下醒眠懒解衣。","dynasty":"宋代","title":"岁穷早睡"}
{"author":"仇远","content":"黄纸红旗事已休，莫思入谷有鸣驺。天开东壁图书府，人立西湖烟雨楼。林浅易寻和靖隐，菊荒空忆魏公游。客来把玩新题扇，半似钟繇半似欧。","dynasty":"宋代","title":"赠金荪壁"}
{"author":"仇远","content":"久欲脱尘网，未有辟谷方。释然山中游，世虑可暂忘。鸥鹭亦知几，深入菰蒲藏。卧舟放中流，吾不如渔郎。","dynasty":"宋代","title":"句"}
{"author":"仇远","content":"寒泉如线。莎石绵云软。十里梅花香一片。不记入山深浅。谩留两袖春风。罗浮旧梦成空。独对阑干明月，教人犹忆山中。","dynasty":"宋代","title":"清平乐"}
{"author":"仇远","content":"山房閒伴白云栖，琴不须弹听者稀。北道主人新拜号，西湖隐士旧传衣。粤亡未合鸱夷去，蜀远难随杜宇归。亦欲共君联石鼎，龙头豕腹怕相识。","dynasty":"宋代","title":"酬邓山房尊师"}
{"author":"仇远","content":"小立画桥西畔，仙车蓦送香风。多情问我太匆匆。疑是当年小宋。须识蓬山不远，梨云路杳无踪。觉来斜月隔帘栊。不是相逢是梦。","dynasty":"宋代","title":"西江月"}
{"author":"仇远","content":"淫雨喧中夜，羁人积隐忧。葵倾那有日，麦腐欲无秋。小市浑如洗，前溪漫不流。林鸠兼垤鹳，聒聒几时休。","dynasty":"宋代","title":"潦雨排闷二首"}
{"author":"仇远","content":"绮帷高揭。风动流苏结。兴在夜凉多处，兰烬短、半明灭。醉彻。香未绝。紫箫声乍歇。声入碧云堆里，还起舞、桂花月。","dynasty":"宋代","title":"霜天晓角"}
{"author":"仇远","content":"花姨夜擣守宫血，染就南枝花貌别。宿酲未解春正酣，一片晴霞消冻雪。莫道有人疑作杏，老眼频看亦生缬。东阑更有萼绿华，精神标致尤清绝。先生焚香读书处，把酒花前相暖热。群峰知香不知色，一枝肯许儿童折。两株横卧处士桥，梦中归踏孤山月。","dynasty":"宋代","title":"东园赏红梅"}
{"author":"仇远","content":"楚塞残星几点，关山明月三年。长亭犹有竹如椽，可惜中郎不见。折柳新愁未歇，落梅旧梦谁圆。何人吹向内门前。一片鹧鸪清怨。","dynasty":"宋代","title":"西江月"}
{"author":"仇远","content":"攲枕闻春雨，闭门见绿阴。可人歌扇底，犹有惜春心。","dynasty":"宋代","title":"题扇其五张德远"}
{"author":"仇远","content":"瓦霜砖日合寒晴，最爱幽窗远市声。懒去著书追管葛，闲来读易玩周程。劳心未必能齐物，寡欲才堪论养生。蓍久不神何用卜，了知身世遯而亨。开遍梅花腊渐残，又传新历岁更端。书生爱日惟愁晚，稚子敲冰不怕寒。酒压蚁篘醅可拨，诗题蜡纸墨难干。宦游得似家居乐，一枕三竿梦寐安。","dynasty":"宋代","title":"和姜景星"}
{"author":"仇远","content":"早起方誇甲子晴，夜分忽又似盆倾。黑云冉冉连灯暗，白浪滔滔与岸平。芹未出泥先有燕，花都委地尚无莺。东桥沙觜多舟楫，直下荆溪不待撑。","dynasty":"宋代","title":"喜晴复雨"}
{"author":"仇远","content":"风雨萧萧白昼昏，肃襟受此一凉恩。丘园不作轩裳梦，陵谷空遗斧凿痕。乍可扣舷歌楚泽，何堪抱瑟立齐门。有时散步西原上，共醉田家老瓦盆。","dynasty":"宋代","title":"和范爱竹三首"}
{"author":"仇远","content":"鹖冠高挂九松巅，去结三茅香火缘。相国向犹为道士，将门今又出神仙。坐看红日生沧岛，吟寄青衣入洞天。跨鹤归来云舍近，西风井邑只依然。","dynasty":"宋代","title":"刘悦心入道三茅观"}
{"author":"仇远","content":"藏莺院静，浮鸭池荒。绿阴不减红芳。高卧虚堂。南风时送微凉。游鞯践香未遍，怪青春、别我堂堂。闲里好，有故书盈箧，新酒盈缸。只怕吴霜侵鬓，叹春深铜雀，空老周郎。弱絮沾泥，如今梦冷平康。翻思旧游踪迹，认断云、低度横塘。离恨满，甚月明、偏照小窗。","dynasty":"宋代","title":"声声慢"}
{"author":"仇远","content":"世态炎凉不足忧，吾生赢得日优游。九日忽惊枫叶落，百年几见菊花秋。忘形诗酒新丰客，满目溪山古溧州。闻道市桥骑马滑，山公归醉得无愁。","dynasty":"宋代","title":"追和陈去非宣和甲辰重九韵"}
{"author":"仇远","content":"渊明白发满头生，肯赋閒情未老成。自笑冷官租屋住，每因来使出郊迎。横经空忝先生号，解印仍呼处士名。惟有溪干隐君子，知予的的愿归耕。","dynasty":"宋代","title":"子野雪后寄和却寄廷玉"}
{"author":"仇远","content":"琴书笔砚伴閒身，斗室依然不觉贫。野犬自来能吠雪，土牛此去且迎春。一毡辗转衾无絮，四壁凄凉甑有尘。昨夜东风先破冻，江梅冷眼笑何人。","dynasty":"宋代","title":"子野雪后寄和却寄廷玉"}
{"author":"仇远","content":"平明跨马晚方归，偃仰行窝早见几。余子祗宜床下卧，诗人顿觉眼中稀。堂堂白璧埋黄壤，冉冉缁尘染素衣。得酒便须开口笑，雪畦紫芋胜秋肥。","dynasty":"宋代","title":"子野雪后寄和却寄廷玉"}
{"author":"仇远","content":"素琴挂壁已多时，政尔难逢种子期。腹有精神方学道，面无尘土始言诗。山童隔壁沽村醖，田叟登门送墓碑。小市饥氓争糴米，青州太守可能知。","dynasty":"宋代","title":"子野雪后寄和却寄廷玉"}
{"author":"仇远","content":"金渊岂爱我，我自爱金渊。似蜜醪尤美，如珠米更圆。攜家逾八口，窃禄又三年。书册盈归箧，毋嫌载月船。","dynasty":"宋代","title":"自爱"}
{"author":"仇远","content":"休言五十九年非，本自无知底用疑。已往方来俱梦境，是非元不较毫厘。","dynasty":"宋代","title":"自叹"}
{"author":"仇远","content":"谒客登门不敢嗔，强颜应按暂时亲。一官本自如冰冷，更有依冰借暖人。","dynasty":"宋代","title":"自笑"}
{"author":"仇远","content":"幽径秋阴合，青渠草色深。肯教木叶落，直见夕阳沉。独客逢来雁，新寒集远砧。芙蓉花似锦，有意媚高林。","dynasty":"宋代","title":"棕庄"}
{"author":"仇远","content":"金渊醇酒贱，足可醉亡何。日觉醒时少，其如饮不多。人生间调笑，俗事暗消磨。此意神仙会，山童亦解歌。","dynasty":"宋代","title":"醉歌三首"}
{"author":"仇远","content":"貌得人间真乘黄，曹将军后有韦郎。奚官牵挽犹西望，似忆春风芷蓿长。","dynasty":"宋代","title":"题汤松年画卷"}
{"author":"仇远","content":"为怕缁尘染素衣，冻痕封蕊放春迟。月来忽送阑干影，春到不分南北枝。啼梦翠禽依树宿，断魂玉笛隔花吹。任他万片随风去，须有青青呀底时。梦想幽芳无处寻，相逢依旧岁寒心。要看叶底玲珑玉，休折枝头蓓蕾金。清晓风霜和艳冷，黄昏庭院觉香深。扬州一树春多少，殢得何郎瘦不禁。","dynasty":"宋代","title":"梅花"}
{"author":"仇远","content":"期修玩事在杭州，月夕那知常滞留。纵有侯芭常载酒，惜无李白共登楼。蛩催织妇贫非懒，云掩霜娥老似羞。应笑山翁痴守待，满身风露冷貂裘。","dynasty":"宋代","title":"中秋待月不见其一"}
{"author":"仇远","content":"渚莲香贮一房秋。秋叶上人头。年光鬓影偷换，堪叹不堪留。人渺渺，事休休。恨悠悠。莼鲈不梦，也□归舟。家住沧洲。","dynasty":"宋代","title":"诉衷情"}
{"author":"仇远","content":"一望四十里，瀰漫白浸天。何年围此水，为我垦成田。风使帆船疾，云和竹苇连。末流溪转狭，浮沫带蛟涎。","dynasty":"宋代","title":"三更汎舟谢达"}
{"author":"仇远","content":"鸟雀喧秋未肯栖，狂风吹树影离披。屋边尚有斜阳在，更看山人一局棋。","dynasty":"宋代","title":"閒十咏"}
{"author":"仇远","content":"我师文靖公，一传子朱子。佩服中庸书，静中识根柢。秋月湛冰壶，莹彻无瑕滓。延平建精舍，盛德宜世祀。君往坐臯比，文行成粹美。秋风送书船，南上二千里。讶君来何暮，衿佩争倒屣。鸣道铎方振，问字酒已俟。九京如可作，文靖公亦喜。予友有黄功，昔分教於此。颇知文风盛，十室九儒士。是行若登仙，剑气炯青紫。只恐席未温，思归慕园绮。","dynasty":"宋代","title":"送虞师宪赴延平书院山长"}
{"author":"仇远","content":"柳浪六桥春碧，香尘十里花风。好是烂游浓醉后，画□阑干见小红。红明绿暗中。旧约涌金门道，纱笼毕竟相逢。只恐入城归路杂，便转头树北云东。侯门深几重。","dynasty":"宋代","title":"破阵子"}
{"author":"仇远","content":"山中有云难寄君，庭下鸣蛙殊聒人。他时寻我江湖上，不是玄真即季真。","dynasty":"宋代","title":"偶作寄李良甫其二"}
{"author":"仇远","content":"广文饭少甑生尘，老去衰颜酒借春。吟癖何曾医不得，古来清瘦是诗人。","dynasty":"宋代","title":"和岳国华"}
{"author":"仇远","content":"暮云春树江东远，十年软红尘井。雨屋酣歌，月楼醉倚，还倩天风吹醒。青镫耿耿。算除却渊明，谁怜孤影。自卷荷衣，石床高卧翠微冷。山空但觉昼永。旧游花柳梦，不忍重省。燕子梁空，鸡儿巷静，休说长安风景。丹台路迥。怎见得玄都，□□芳径。共理瑶笙，凤凰花外听。","dynasty":"宋代","title":"台城路（寄子发）"}
{"author":"仇远","content":"渐无南渡旧衣冠，尚有西湖风雨寒。凤鸟不来山寂寂，鸱夷何在海漫漫。荒陵樵采官犹禁，故苑烟花客自看。惟恨余杭门外柳，长年不了送征鞍。","dynasty":"宋代","title":"凤凰山故宫"}
{"author":"仇远","content":"萍水偶相逢，金渊客路中。帆船明日发，尊酒几时同。穷达无先后，交游贵始终。湖堤梅柳外，有约舣疏篷。","dynasty":"宋代","title":"赠别叶子启郭祥卿"}
{"author":"仇远","content":"开遍梅花腊渐残，又传新历岁更端。书生爱日惟愁晚，稚子敲冰不怕寒。酒压蚁篘醅可拨，诗题蜡纸墨难乾。宦游得似家居乐，一枕三竿梦寐安。","dynasty":"宋代","title":"和姜景星其二"}
{"author":"仇远","content":"久矣相期物外游，长风吹不断闲愁。两山翼翼青如舞，霜鬓颾颾白始休。蕉鹿梦回天地枕，莼鲈兴到水云舟。旧藏方镜明如月，看去看来又一秋。","dynasty":"宋代","title":"答胡苇杭"}
{"author":"仇远","content":"淫雨喧中夜，羁人积隐忧。葵倾那有日，麦腐欲无秋。小市浑如洗，前溪漫不流。林鸠兼垤鹳，聒聒几时休。","dynasty":"宋代","title":"潦雨排闷二首"}
{"author":"仇远","content":"穷乡何处觅新丰，身世悠悠醉梦中。未学伏波尸马革，且随甫里问龟蒙。檐头喜有桑榆日，兵后那无草木风。亦欲飞神游八极，扁舟坦卧不须篷。","dynasty":"宋代","title":"和两山二首"}
{"author":"仇远","content":"沧岛云连，绿瀛秋入，暮景欲沈洲屿。无浪无风天地白，听得潮生人语。擎空孤柱。翠倚高阁凭虚，中流苍碧迷烟雾。惟见广寒门外，青无重数。遥想贝阙珠宫，琼林玉树。不知还是何处。倩谁问、凌波轻步。谩凝睇、乘鸾秦女。想庭曲、霓裳正舞。莫须长笛吹愁去。怕唤起鱼龙，三更喷作前山雨。","dynasty":"宋代","title":"八犯玉交枝（招宝山观月上）"}
{"author":"仇远","content":"步出上车门，肺肺东门柳。彼美窈窕娘，惜为荡子妇。中堂裁衣裳，刀尺常在手。之子未归家，何以奉箕帚。为君长相思，踯躅岁云久。思君头易白，惜无百年寿。谁能学仙人，辟谷但饮酒。","dynasty":"宋代","title":"步出上车门"}
{"author":"仇远","content":"葛岭苏堤昼寂然，东风吹我过湖船。江山信美无人会，儿女情多只自怜。柳色染匀春淡荡，杨花落尽日暄妍。麦秋天气浑如此，却笑征衫未脱绵。","dynasty":"宋代","title":"晦日攜幼湖上"}
{"author":"仇远","content":"红锦旧同心。西池上、曾与系青禽。记山水写情，秋桐促轸，鸳鸯萦恨，春绣停针。常叹好风妨画扇，明月坠瑶簪。短梦易残，一声长笛，新愁无限，何处孤砧。香奁依然在，但鸾镜、孤影渺渺难寻。雨后胭脂，应想粉蚀尘侵。怅去帆渐杳，鱼鳞浪浅，远笺难寄，鸿尾云深。回首高楼，不堪烟雨平林。","dynasty":"宋代","title":"风流子"}
{"author":"仇远","content":"斜堤高柳绿连天，且系閒人书画船。花事已空三月后，湖光还似十年前。洛阳园囿惟诗在，江左英雄托酒传。亦欲扣舷歌小海，恐惊沙上白鸥眠。","dynasty":"宋代","title":"同陈彦国汎湖"}
{"author":"仇远","content":"八十一年身，栖迟客馆贫。登门曾有我，铭墓竟何人。醉梦高楼月，悲歌故国春。可能函玉骨，归葬练溪滨。","dynasty":"宋代","title":"怀方严州"}
{"author":"仇远","content":"素琴挂壁已多时，政尔难逢种子期。腹有精神方学道，面无尘土始言诗。山童隔壁沽村醖，田叟登门送墓碑。小市饥氓争糴米，青州太守可能知。","dynasty":"宋代","title":"子野雪后寄和却寄廷玉"}
{"author":"仇远","content":"绮疏人独。记芙蓉院宇，玉箫同宿。尚隐约、屏窄山多，□衾暖浪浮，帐香云扑。步袜蹁然，又何处、秦筝金屋。□柔簪易折，破镜难留，断缕难续。斜阳谩穷倦目。甚天寒袖薄，犹倚修竹。待听雨、闲说前期，奈心在江南，人在江北。老却休文，自笑我、腰围如束。莫思量，寻花傍柳，旧时杜曲。","dynasty":"宋代","title":"解连环"}
{"author":"仇远","content":"渐无南渡旧衣冠，尚有西湖风雨寒。凤鸟不来山寂寂，鸱夷何在海漫漫。荒陵樵采官犹禁，故苑烟花客自看。惟恨余杭门外柳，长年不了送征鞍。","dynasty":"宋代","title":"凤凰山故宫"}
{"author":"仇远","content":"高卷书帘雨气寒，螺屏拥髻赴沧湾。去天一握屋上屋，斜日几重山外山。地展画图增暮景，风吹笑语落人间。栖鸦已寂归云急，却怪云犹未得閒。","dynasty":"宋代","title":"题王师尹宜晚楼"}
{"author":"仇远","content":"素衣喜不污缁尘，贞女江头见似人。桃李门墙零落尽，江南犹有一枝春。","dynasty":"宋代","title":"题赵信国墨梅后书宋广平赋"}
{"author":"仇远","content":"谢家池馆占花中。微雨湿春风。艳红修碧，浓香疏影，浮动帘栊。娇蛾聚翠寻春梦，衣上泪痕重。闲窗愁对，金笼鹦鹉，彩带芙蓉。","dynasty":"宋代","title":"眼儿媚"}
{"author":"仇远","content":"东卢山下义门中，弘开讲席招蜀翁。主人择客又择主，童蒙求我我求童。俊杰识时审出处，道义结交全始终。惟应上墓似庞老，便合移家随葛公。","dynasty":"宋代","title":"送李介甫赴官塘汤氏馆"}
{"author":"仇远","content":"菜色青肥麦渐黄，雨多泥滑野畦荒。官田昨夜方车水，早起看来又渺茫。","dynasty":"宋代","title":"多雨"}
{"author":"仇远","content":"笑把青藜杖，远游黄鹤城。雨消战伐气，春生弦诵声。相从未有约，久别难为情。东望思渺渺，江长秋月明。","dynasty":"宋代","title":"寄鄂渚王子文教授"}
{"author":"仇远","content":"肯向金渊暂泊舟，相逢衮衮别方休。移宫换羽周郎顾，咏月吟风太白游。床上无金犹好客，尊中有酒可消愁。明朝又作台城客，细看青山似洛州。","dynasty":"宋代","title":"送张叔夏游金陵"}
{"author":"仇远","content":"东壁谁家夜捣砧。荆江流滞客偏闻。三三五五潇湘雁，飞尽南云入北云。人独自，月黄昏。青镫红蕊落缤纷。野篁谩白秋萧索，无雨无风也闭门。","dynasty":"宋代","title":"思佳客"}
{"author":"仇远","content":"知君豹隐白云村，杖履春风忽过门。独立幸无妻子累，老成喜有典型存。冰悬古树花尤雋，雪涨寒江水不浑。冷落十年灯火读，何时窗下约重温。","dynasty":"宋代","title":"和吴东升"}
{"author":"仇远","content":"一笑相逢李伯时，树阴匝地绿云低。林梢落日犹余丈，天下好山多在西。我醉欲归须客送，君装已趣尚鹃啼。明朝定有新诗句，且让溪翁向上题。","dynasty":"宋代","title":"与子野过永仙观循西城以归邂逅李戒甫夕山西"}
{"author":"仇远","content":"辛苦移家向溧州，微官只为斗升谋。寻思终是西湖好，且与山僧野老游。","dynasty":"宋代","title":"言怀"}
{"author":"仇远","content":"梅霖寒似麦秋天，风葛凄凄未脱绵。金弹落地卢橘熟，红裙委地石榴鲜。汨罗遗恨空千载，濑水閒居尚一年。蒲酒相邀须径醉，归寻枕席付高眠。","dynasty":"宋代","title":"雨坐"}
{"author":"仇远","content":"为贫干寸禄，匏系欲归难。雁字谁能寄，鸥盟久已寒。自怜秦博士，何似卫伶官。终觉家居乐，高眠一枕安。","dynasty":"宋代","title":"三叠其二"}
{"author":"仇远","content":"西湖春碧净无泥，画舫朱帘傍岸移。寒食清明初过后，杏花杨柳乍晴时。后从西日催歌鼓，莫放东风转酒旗。只恐明朝成雨去，暗惊浓绿上高枝。","dynasty":"宋代","title":"同段吉甫汎湖"}
{"author":"仇远","content":"楚山晴雨未分明，淡锁苍筠晓更清。浑是一江秋色染，只疑无处著秋声。","dynasty":"宋代","title":"题烟竹图"}
{"author":"仇远","content":"使者星明犯斗牛，归槎稳放绛河秋。茂陵可是无仙分，不载丹砂载石榴。","dynasty":"宋代","title":"博望"}
{"author":"仇远","content":"云头灰冷，金彝熏透茜罗衫。可人犹带，紫陌青门，珠泪斑斑。自恨移根无宿土，红姿减、绿意阑珊。有谁知我，花明眼暗，如雾中看。","dynasty":"宋代","title":"极相思"}
{"author":"仇远","content":"短绿抽堤草，芳信未许花知。尚留冻梗冰枝。藓石雪消迟。方塘水浅鸳鸯冷，沙际水翼相依。拾翠约，踏青期。终是乐游稀。相思。江南远，渔汀渺渺，还又是、梅花谢时。有多少、旧愁新恨，纵罗虬、妙曲风流，怎比红儿。何时再得，画鷁摇春，丰乐楼西。","dynasty":"宋代","title":"塞翁吟·短绿抽堤草"}
{"author":"仇远","content":"峨峨紫阳山，翼翼素王宫。中藏朱子书，颇有邹鲁风。在昔三十年，我尝游其中。一溪练带如，环以千翠峰。朝岚与夕霏，四景日不同。惜哉屐齿折，我舟遽云东。子今振木铎，出为斯文宗。诸生列馆下，待问如撞钟。明经别同异，析理开愚蒙。独坐三鱣堂，教思传无穷。庠序足真乐，诗书有近功。行当自此升，岂曰难为容。平生韩孟交，云龙阻相从。愿言寿道体，有书附鳞鸿。","dynasty":"宋代","title":"送杨志行赴徽州教授"}
{"author":"仇远","content":"绿芜红叶照秋明，白雁孤飞我独行。谁识草堂穷杜老，江南江北正关情。","dynasty":"宋代","title":"题五牧蒋氏所藏阎次平小景"}
{"author":"仇远","content":"竹筇轻健草鞋宽，野外消磨半日閒。病叶已霜犹蛮树，片云欲雨又归山。灯分寺塔晴偏见，水隔渔家夜不关。愧我莫如霜上鹭，霎时飞去便飞还。","dynasty":"宋代","title":"奉寄田上人"}
{"author":"仇远","content":"明星未高，繁霜已萧。娟娟落月，犹挂茅屋。我马遑遑，我车仆仆。晨入缁林，坐阅梵牍。字奇义奥，了不可读。空元无象，奚事耳目。简书期程，轩冕桎梏。顾影自哂，未能免俗。名教真乐，言语谷粟。何时式微，知足不辱。","dynasty":"宋代","title":"晨入东寺阅藏行香"}
{"author":"仇远","content":"人到中年万事慵，我今况是六旬翁。归心已薄西湖水，余力重修古泮宫。官里简书尤可畏，案头笔砚岂无功。迩来士习殊轻陗，愿与醇儒振义风。","dynasty":"宋代","title":"答赵源仲"}
{"author":"仇远","content":"本为当时国本安，白云满袖出商颜。山中终是通人迹，不似围棋在橘间。","dynasty":"宋代","title":"四皓图"}
{"author":"仇远","content":"夹山峥嵘相对起，贯以盈盈衣带水。白云深坞碧筱合，华屋盘纡苍树里。二三隐者古衣冠，鱼酒招邀极欢喜。维舟岸曲信宿留，惜别依依行复止。东南风顺帆上桅，一转瞬间行十里。人生交契无故新，他日停云从此始。","dynasty":"宋代","title":"留饮筱坞承隐君山庄"}
{"author":"仇远","content":"风雨萧萧白昼昏，肃襟受此一凉恩。丘园不作轩裳梦，陵谷空遗斧凿痕。乍可扣舷歌楚泽，何堪抱瑟立齐门。有时散步西原上，共醉田家老瓦盆。","dynasty":"宋代","title":"和范爱竹三首"}
{"author":"仇远","content":"几年不寄子公书，忽向燕南遗鲤鱼。天远地遥归未得，男婚女嫁事何如。壮游自致青云上，漫仕谁怜白发余。西浙林泉俱可隐，毋忘旧约共閒居。","dynasty":"宋代","title":"寄邓善之"}
{"author":"仇远","content":"俯瞰秦淮水，前瞻鲁泮宫。明知倚阑者，不是钓鱼翁。古石稜稜长，春潮脉脉通。状元真宰相，千古一吴公。","dynasty":"宋代","title":"钓鳌台"}
{"author":"仇远","content":"一鸡一鸡鸣，梦觉天未晓。谁较夜短长，我睡不可少。","dynasty":"宋代","title":"五更"}
{"author":"仇远","content":"此日始生日，避喧作溪行。出门阻风雪，仆瘁马亦惊。归卧春一窗，隔窗听雪声。拥衾守药鼎，客至慵出迎。颜色日已老，何由得青精。未能歌雪儿，聊复呼曲生。梦中游西园，一壶梅下倾。","dynasty":"宋代","title":"和子野其二"}
{"author":"仇远","content":"曾同野灶煮溪鱼，别鹤归迟信息疏。不是山中无楮叶，寻常嬾寄入城书。","dynasty":"宋代","title":"怀向古"}
{"author":"仇远","content":"借榻青安恰一年，年穷何事复谋迁。官閒空绾文章印，水浅难移书画船。稚子欢呼新入屋，老夫叹息早归田。人生聚散如凫雁，极目江湖万里天。","dynasty":"宋代","title":"岁晏迁居"}
{"author":"仇远","content":"月堕觚棱寒鹊起。露拭秋空清似水。西风昨起过江南，红叶黄芜三四里。香莼先近幽人齿。断杵偏来征客耳。沧洲无路迷将归，□叠楚山□梦里。","dynasty":"宋代","title":"木兰花令"}
{"author":"仇远","content":"中夜月初上，照我东床明。我心本无事，展转寐不成。仰观乌鹊飞，俯听蛩螿鸣。念适从何来，衣食非素营。三年然后归，儿女各长成。婚嫁愿早毕，吾其师向平。","dynasty":"宋代","title":"夜半见月"}
{"author":"仇远","content":"閒寻石涧列云扉，树影生凉怯苧衣。静碧轩窗聊寄傲，软红尘土竟忘归。满倾竹叶春霞滑，轻折蕉花晓露晞。禅意法乘俱莫问，且谈旧事更依依。","dynasty":"宋代","title":"蛇山"}
{"author":"仇远","content":"六十本下寿，皤然成秃翁。击舟贞女濑，窃禄素王宫。暮随太守车，朝迓御史骢。我马劣难骑，却与无马同。老病厌徒步，足力亦易穷。将以马易牛，归耕田园中。圣人有遗训，吾不如老农。","dynasty":"宋代","title":"下寿"}
{"author":"仇远","content":"溧尉唐时本小官，诗人争笑孟酸寒。我来莫道儒官冷，今古酸寒只一般。","dynasty":"宋代","title":"言怀"}
{"author":"仇远","content":"舞褥行云衬步，歌纨片月生怀。歌残舞罢花困软，凝情犹小徘徊。髻滑频扶堕珥，裙低略露弓奚。当日凝香清燕，惯听八拍三台。谢娘荀令都□老，匆匆好梦惊回。闲指青衫旧泪，空连半股鸾钗。","dynasty":"宋代","title":"何满子/河满子"}
{"author":"仇远","content":"昏昏惨惨窗映月，索索飒飒风吹叶。青童开门忽惊笑，昨夜庭心一寸雪。东方日出雪渐融，檐花滴滴皆春风。山村布被正酣卧，愁杀门前卖炭翁。","dynasty":"宋代","title":"晓雪"}
{"author":"仇远","content":"纷纷鸡鹜一冥鸿，全放全收旦暮同。各为稻粱飞不起，偶然相聚小池中。","dynasty":"宋代","title":"题画"}
{"author":"仇远","content":"琴书笔砚伴閒身，斗室依然不觉贫。野犬自来能吠雪，土牛此去且迎春。一毡辗转衾无絮，四壁凄凉甑有尘。昨夜东风先破冻，江梅冷眼笑何人。","dynasty":"宋代","title":"子野雪后寄和却寄廷玉"}
{"author":"仇远","content":"仙人初翦水，欲下复迟迟。半夜忽自落，东风竟不知。无香黏客袖，有意补春枝。却忆江南柳，飘绵送子时。","dynasty":"宋代","title":"雪花"}
{"author":"仇远","content":"莺花韦曲旧时游，老去閒情已五休。却笑东风无检束，又随飞絮过南楼。","dynasty":"宋代","title":"閒十咏"}
{"author":"仇远","content":"花雾湿，黯黯覆庭芜。十二阑干空见月，谁教凉影伴人孤。素被带香铺。情荏苒，金屋又笙竽。天际有云难载鹤，墙东无树可啼乌。春梦绕西湖。","dynasty":"宋代","title":"梦江南"}
{"author":"仇远","content":"贫是儒家事，生平畏四知。灯花空送喜，瓶粟不供炊。湖海心终在，田园计未迟。愿同华山叟，驴背倒能骑。","dynasty":"宋代","title":"次西和韵"}
{"author":"仇远","content":"西望宽平倦眼开，风收云翳扫烟埃。谁能白日卷帘坐，尽看青山排闼来。合沓断冈如引蔓，盘陀大石不生苔。此中林壑多仙迹，何必吹箫更楚台。","dynasty":"宋代","title":"寓舍在青安门外由是出郊不数里群山献状如游"}
{"author":"仇远","content":"芍药小纱窗。唾碧茸长。粉香犹涴旧时妆。玉佩丁东仙步远，好处难忘。草草赋高唐。终是荒凉。凉蟾飞入合欢床。争得花阴重邂逅，才不思量。","dynasty":"宋代","title":"浪淘沙"}
{"author":"仇远","content":"至人本天游，上古惟野处。如何种菊者，亦胜封千户。万锺且唾去，况复问阿堵。先生东陵侯，成败久目睹。几程上金台，一节绾铜虎。肯从赤松游，餐芝擘麟脯。温故穷丹铅，投閒弃圭组。自是横江鲸，终然辞网罟。独醒笑众醉，此举冠千古。二疏三高后，欲数指难偻。毋烦北山移，猿鹤当起舞。昔寓南国居，日与荛牧处。今营西郭居，官梅映窗户。砚山如可博，尺度先画堵。此计当勇決，结构须快睹。伐藤断长蛇，卧石凜伏虎。山厨富笋蕨，客至当修脯。野芳散红紫，粲粲五杂组。放怀山水窟，脱迹名利罟。平泉绿野堂，盛事追往古。愿学樵夫拜，相从丈人偻。应笑趋炎人，奴颜八风舞。","dynasty":"宋代","title":"次韵萧饶州见寄"}
{"author":"仇远","content":"两两鸣鸠语画檐，雨馀芳草欲生烟。瓮头酒熟常留客，象外诗成颇类仙。扬子有才犹执戟，渊明无事合归田。地偏时事人传少，收拾琴书且醉眠。","dynasty":"宋代","title":"雨馀"}
{"author":"仇远","content":"鸟雀喧秋未肯栖，狂风吹树影离披。屋边尚有斜阳在，更看山人一局棋。","dynasty":"宋代","title":"閒十咏"}
{"author":"仇远","content":"村径桑麻合，扶筇信所之。绿阴晴冉冉，白日步迟迟。野茧粘高树，山雌入破篱。岂无款段马，常是小儿骑。","dynasty":"宋代","title":"閒步"}
{"author":"仇远","content":"东卢山下义门中，弘开讲席招蜀翁。主人择客又择主，童蒙求我我求童。俊杰识时审出处，道义结交全始终。惟应上墓似庞老，便合移家随葛公。","dynasty":"宋代","title":"送李介甫赴官塘汤氏馆"}
{"author":"仇远","content":"伤春情味酒频中。困倚小屏风。宝钗斜插，懒来梳洗，懒出帘栊。云鬟?鬌娇无力，此醉不禁重。分明彷佛，未央杨柳，太液芙蓉。","dynasty":"宋代","title":"眼儿媚·伤春情味酒频中"}
{"author":"仇远","content":"难寻华表与丰碑，三尺坟台山四围。翁仲多年苍佩剥，子孙寒食纸钱稀。瘦藤拔地长蛇走，灌木维垣野鼠肥。远也久违乡族去，忍将椒酒酹斜晖。","dynasty":"宋代","title":"拜霞屿待制伯祖墓下"}
{"author":"仇远","content":"儒官少公事，閒坐如家居。闭户听风雨，重读架上书。岂无借书瓻，小酌勿用沽。岂无苜蓿盘，园丁送嘉蔬。溪童把钓竿，时得径寸鱼。采薇拾橡栗，视此已有馀。怀哉天地恩，不弃无用儒。舍此将何之，狂士多迷途。终不如归田，一蓑溪上锄。","dynasty":"宋代","title":"风雨不出"}
{"author":"仇远","content":"月堕觚棱寒鹊起。露拭秋空清似水。西风昨起过江南，红叶黄芜三四里。香莼先近幽人齿。断杵偏来征客耳。沧洲无路迷将归，□叠楚山□梦里。","dynasty":"宋代","title":"木兰花令"}
{"author":"仇远","content":"兰佩蓉裳似倦游，东隅虽失尚堪收。君骑潄玉亭前马，我舣投金濑上舟。八品一官俱独冷，两州千里隔三秋。南溟鲲化君能事，甘分西湖侣白鸥。","dynasty":"宋代","title":"送许君起赴余干教授二首"}
{"author":"仇远","content":"一溪流水数家村，短栎长松映荜门。不是花通辋川口，只疑路隔武陵源。小桥瘦马行春色，远浦青山带雨痕。楼观玲珑云缥缈，须知画里别乾坤。","dynasty":"宋代","title":"题赵千里溪山春游图"}
{"author":"仇远","content":"非雨非雷势可乘，柔枝弱叶力难胜。疾于健将追奔马，豪似吟仙赋大鹏。柱砥潜移黄蚁穴，山屏尽启白云縢。直须少霁飞廉怒，水落圩田谷再登。","dynasty":"宋代","title":"和仲祥大风韵其二"}
{"author":"仇远","content":"豪气年来渐埽除，箪瓢自乐守臞儒。江头尽醉唐朝士，泽畔行吟楚大夫。万里鹍鹏何必羡，一官蟣虱不如无。葛巾草履从人笑，莫问青衫似叶枯。","dynasty":"宋代","title":"书与士瞻上人十首"}
{"author":"仇远","content":"我本迂疏落拓人，满头霜雪满怀春。登山有屐身恒健，挂壁无弦趣更真。往岁郊官殊漫浪，老来学佛离贪嗔。却怜卫鹤齐鸡辈，空费心机不庇身。","dynasty":"宋代","title":"书与士瞻上人十首"}
{"author":"仇远","content":"苍烟迷古道，白水满平畴。落雁湘湖月，孤砧粤树秋。壮心消蜡屐，老泪入貂裘。市饮成凄断，何人识马周。","dynasty":"宋代","title":"渡越"}
{"author":"仇远","content":"少时闻箫白玉台，一曲未终丹凤来。金濑空明秋水浅，妙音久不闻蓬莱。吴下老伶燕中回，能以北腔歌落梅。红尘筝笛耳一洗，便觉箜篌愤抑琵琶哀。朱方臞仙古音律，宫长羽短随剪裁。小春梅柳参差开，肯待羯鼓花奴催。我辈钟情忘尔汝，浊醪妙理惟醱醅。晚风吹寒夕阳下，有酒不饮令人咍。今人青眼映山水，古人白骨生莓苔，不如相聚常衔杯。呜呼五公七相安在哉，不如相聚常衔杯。","dynasty":"宋代","title":"竹素山房小饮南徐唐正方善歌吴伶以长箫和之"}
{"author":"仇远","content":"不谓村园见此花，娇红数朵眩晴霞。可怜国色天香种，竟落田夫野老家。略具杯盘供笋蕨，已拚杖屦污泥沙。莫愁乳鹿衔春去，自有蓬蒿尽力遮。","dynasty":"宋代","title":"北村吴园雨中赏牡丹主人留饮"}
{"author":"仇远","content":"长昼清和时，惟有睡乡美。宰予边孝先，毋乃今我是。门外有客来，推枕矍然起。请啜一杯茶，万事且不理。","dynasty":"宋代","title":"客来惊睡"}
{"author":"仇远","content":"令巍巍、一段风流。看情性、忒温柔。记得河桥曾识面，雨凝晴、欲问还羞。沈吟半晌，蝉敧舞鬓、莺涩歌喉。到黄昏饮散，□虽未语，心已相留。纱窗低转，红袖同携，随花归去秦楼。酒力难禁花易软，聚眉峰、点点清愁。瞋人笑语，朦胧娇眼，?鬌扶头。醒来时、月转西厢，隔窗犹听箜篌。","dynasty":"宋代","title":"合欢带"}
{"author":"仇远","content":"素衣喜不污缁尘，贞女江头见似人。桃李门墙零落尽，江南犹有一枝春。","dynasty":"宋代","title":"题赵信国墨梅后书宋广平赋"}
{"author":"仇远","content":"寓舍已三迁，闲官又一年。酒杯时乐圣，茶碗欲通仙。爱笋从穿壁，浇花自汲泉。谁能问前代，刘蹶与秦颠。","dynasty":"宋代","title":"次萧饶州韵"}
{"author":"仇远","content":"騕褭龙媒去未还，独骑款段客长安。青黄谁采沟中断，黑白当从局外看。尊俎风流陈日月，山林人物古衣冠。桂花满袖王孙远，空倚天风十二阑。","dynasty":"宋代","title":"再答元父"}
{"author":"仇远","content":"三门当驿道，四壁启僧房。颇有千竿竹，能令六月凉。撞钟山鹳起，煮茗石罂香。岸曲盘涡急，人言古濑阳。","dynasty":"宋代","title":"广教寺"}
{"author":"仇远","content":"昏昏惨惨窗映月，索索飒飒风吹叶。青童开门忽惊笑，昨夜庭心一寸雪。东方日出雪渐融，檐花滴滴皆春风。山村布被正酣卧，愁杀门前卖炭翁。","dynasty":"宋代","title":"晓雪"}
{"author":"仇远","content":"同室过百指，一官寝四年。幸无乞米帖，何取买山钱。止酒陶元亮，思归孟浩然。乾鱼兼菜把，颇胜酌贪泉。","dynasty":"宋代","title":"同室"}
{"author":"仇远","content":"閒官閒不尽，晓出古城阴。斗柄已插地，秋声将满林。故园三亩宅，落月几家砧。为报柴桑令，予今亦委心。","dynasty":"宋代","title":"晓出西城"}
{"author":"仇远","content":"愁云歇雨，净洗一奁秋霁。枝上鹊、欲栖还起。曲阑人独倚。持杯酌月，月未醉、笑人先醉。忘醉倚、木犀花睡。满衣花影碎。","dynasty":"宋代","title":"睡花阴令"}
{"author":"仇远","content":"客居真易过，凡事不如仪。惟有閒寻睡，浑无趣作诗。晚晴行数步，日午酌三卮。系马庭阶下，人多借去骑。","dynasty":"宋代","title":"醉歌三首"}
{"author":"仇远","content":"清狂歌窈窕，微醉困瞢腾。酒薄多疑水，官閒一似僧。已知灯即火，不愿谷为陵。百事俱能了，惟余饮未能。","dynasty":"宋代","title":"醉歌三首"}
{"author":"仇远","content":"家家酒似池，日日醉如泥。海燕聊为客，杜鹃何苦啼。狂那知帽落，归不为花迷。信笔成诗句，苔笺小草题。","dynasty":"宋代","title":"醉闻杜宇"}
{"author":"仇远","content":"几日冥迷醉梦中，西来衣袖里春风。杜鹃未歇鸟声碎，芍药已开花信空。差胜跨驴愁杜老，尽教骑马笑山公。卑官安得金貂换，尚有杖头三百铜。","dynasty":"宋代","title":"醉闻杜宇"}
{"author":"仇远","content":"众人皆醉我独醒，众人皆醒我独醉。先生何苦与世违，醒醉之中有深意。或云酒是腐肠药，沉湎淫泆无不至。或云酒是忘忧物，醉乡别有一天地。左拍五柳先生肩，右把三闾大夫臂。醉时元自惺惺着，醒来亦自齁齁睡。独醒独醉岂多得，众醉众醒堪一喟。醉者自醉醒自醒，卿法吾情各行志。溧江美酒差可恋，说醉论醒姑且置。公不见昔人有云，且食蛤蜊那知许事。","dynasty":"宋代","title":"醉醒吟"}
{"author":"仇远","content":"半生三宿此招提，眼底交游更有谁？顾恺漫留金粟影，杜陵忍赋玉华诗。旋烹紫笋犹含箨，自摘青茶未展旗。听彻洞箫清不寐，月明正照古松枝。","dynasty":"宋代","title":"宿集庆寺"}
{"author":"仇远","content":"落落霜馀树，疏疏晓后星。经年才契阔，故友半凋零。有梦怀风采，何人作墓铭。老孤无限泪，空望浙山青。","dynasty":"宋代","title":"闻杨大受凌吉叟吴次山诸友讣音有感二首其一"}
{"author":"仇远","content":"村径桑麻合，扶筇信所之。绿阴晴冉冉，白日步迟迟。野茧粘高树，山雌入破篱。岂无款段马，常是小儿骑。","dynasty":"宋代","title":"閒步"}
{"author":"仇远","content":"明朝交白露，此夜起金风。灯下倚孤枕，篱根语百虫。梧桐何处落，杼轴几家空。客意惊秋半，炎凉信转蓬。","dynasty":"宋代","title":"秋感其一"}
{"author":"仇远","content":"旅食无生计，卑栖奈若何。饭惟供脱粟，衣未补香莎。户外履常满，床头金不多。老为文学掾，一似旧恩科。","dynasty":"宋代","title":"和子野四首其一"}
{"author":"仇远","content":"葛家女儿十四五，不向深闺学针缕。遍身绣出蛟螭文，赤手交持太阿舞。红罗帕兮锦缠头，口吐长安游侠语。侧身捷如飞鸟轻，瞋目勇如独鹘举。云窗雾阁岂无情，终欠娇娆太粗武。黄堂张燕灯烛光，两耳喧喧厌歌鼓。人言葛氏善舞剑，曾向梨园奉尊俎。短衣结束当筵呈，壮士增雄懦夫沮。我怜健妇胜丈夫，却欲骄兵如处女。安得成军如娘子，直气端能捷秦楚。只愁逢著裴将军，公孙大娘汗成雨。","dynasty":"宋代","title":"葛雄女子舞剑歌"}
{"author":"仇远","content":"未仕每愿仕，既仕复思归。了知归来是，宜悟求仕非。干禄本为贫，元非慕轻肥。已昧好为戒，复贻素餐讥。时艰士失业，十家九寒饥。岂无禹稷思，力薄愿乃违。吾门可罗雀，载酒人来稀。下考劣已书，归心疾如飞。眷言长途马，老矣思脱鞿。昼短歌意长，式微兮式微。","dynasty":"宋代","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧其十一"}
{"author":"仇远","content":"夜半雨忽止，老夫心顿觉。最怜儿女弱，难受雪霜寒。泽国无来棹，台城有去鞍。西村归未卜，此日敢求安。","dynasty":"宋代","title":"雨止"}
{"author":"仇远","content":"谢砌诸郎入寄奴，机云忘祖亦忘吴。一门一品如今有，三世三忠自古无。","dynasty":"宋代","title":"赵子昂陈仲美合作水凫小景"}
{"author":"仇远","content":"五峰合沓拥东庐，泉落芳塘旱不枯。空凿秦淮三百里，六朝王气几曾无。","dynasty":"宋代","title":"溧水道中"}
{"author":"仇远","content":"朋酒朝朝乐，乡心夜夜愁。朱云难作吏，宋玉易悲秋。陵谷何曾改，田园未可求。南来几鸿雁，亦为稻粱谋。","dynasty":"宋代","title":"朋酒"}
{"author":"仇远","content":"渚莲香贮一房秋。秋叶上人头。年光鬓影偷换，堪叹不堪留。人渺渺，事休休。恨悠悠。莼鲈不梦，也□归舟。家住沧洲。","dynasty":"宋代","title":"诉衷情"}
{"author":"仇远","content":"晓厩惊呼我马瘖，塞翁一笑欲何如。西郊或有閒迎送，却向东家借蹇驴。","dynasty":"宋代","title":"马毙三首其一"}
{"author":"仇远","content":"纷纷鸡鹜一冥鸿，全放全收旦暮同。各为稻粱飞不起，偶然相聚小池中。","dynasty":"宋代","title":"题画"}
{"author":"仇远","content":"双鹤翩翩溧水阳，红尘不染素衣裳。一归华表饮风露，一住沧州谋稻粱。湖海波涛多起伏，争食那能效鸡鹜。戛然长唳楚天宽，有日相从逐鸿鹄。","dynasty":"宋代","title":"送存博教授回虎林"}
{"author":"仇远","content":"白岭溪上野田平，黄陇山前竹树清。已许数椽容小住，余英爱我爱余英。","dynasty":"宋代","title":"言怀"}
{"author":"仇远","content":"博士先毡卧冷斋，有朋喜自远方来。腊前一信春先到，陇首数枝梅已开。少忍少荒须辟谷，尚迟酒禁且衔杯。山中茅屋不归去，空想秋风暗绿苔。","dynasty":"宋代","title":"至日用张伯举韵"}
{"author":"仇远","content":"四郊皆积水，鸣雁一何多。随处沙头宿，常时月下过。弟兄求口食，羁旅困风波。寄语支更者，芦深有网罗。","dynasty":"宋代","title":"雁"}
{"author":"仇远","content":"海塘三十里，此屋独巍然。有浪方知水，无云总是天。苔痕封石柱，帆影下楼船。閒忆童男女，悠悠去几年。","dynasty":"宋代","title":"镇海亭"}
{"author":"仇远","content":"亭榭凌空眼界宽，得闲来处独凭阑。春浮练水蒸城润，雪被黄山入座寒。古树巢寒群鸟散，荒池沙满碎薸乾。白去在望归期定，不见青油护牡丹。","dynasty":"宋代","title":"新安郡圃"}
{"author":"仇远","content":"夜雨溪头泊客船，檐花沟溜亦涓涓。灯前诗酒留三宿，纸上功名付百年。寒雁叫霜投木末，晴云扶日出山巅。欲归苦被微官缚，不得相从酌冷泉。","dynasty":"宋代","title":"和张辅之赠别"}
{"author":"仇远","content":"片云凝墨，看荷花才湿，依然无雨。水槛空明人少到，恰恰幽禽相语。曲几横陈，长琴高挂，自奏南风谱。俄闻刀尺，隔窗人翦霜苎。因念西子湖边，闹红一舸，曾宿鸳鸯浦。翠羽不传沧岛信，日暮闲情□与。懒拂鸾笺，懒拈象管，秀句同谁赋。孤鸿程杳，夕阳低下平楚。","dynasty":"宋代","title":"酹江月"}
{"author":"仇远","content":"筑室东臯野水滨，室中生白坐生春。了知空洞元无物，须信清明自有神。幽径草花聊适趣，閒窗笔砚不留尘。酒经丹诀非吾事，万卷书藏一老身。","dynasty":"宋代","title":"集虚书院"}
{"author":"仇远","content":"秋风嫋嫋雨潇潇，兀兀郊居出市遥。未欠三杯通大道，且欣九日是明朝。篱边旧菊犹豫堪摘，天末新鸿不可招。莫恨登高无脚力，强搘湘竹造山椒。","dynasty":"宋代","title":"明朝"}
{"author":"仇远","content":"天借重阳一日晴，因过竹院远寻僧。翠屏晚对无人共，画栋朝飞与客登。旋摘菊花浮腊醖，待分贝叶读秋灯。余生有暇须行乐，漫向松冈叹废陵。","dynasty":"宋代","title":"九日诸友屏峰上方登高得登字"}
{"author":"仇远","content":"苍烟迷古道，白水满平畴。落雁湘湖月，孤砧粤树秋。壮心消蜡屐，老泪入貂裘。市饮成凄断，何人识马周。","dynasty":"宋代","title":"渡越"}
{"author":"仇远","content":"琴书笔砚伴閒身，斗室依然不觉贫。野犬自来能吠雪，土牛此去且迎春。一毡辗转衾无絮，四壁凄凉甑有尘。昨夜东风先破冻，江梅冷眼笑何人。","dynasty":"宋代","title":"子野雪后寄和却寄廷玉"}
{"author":"仇远","content":"八十一年亡，哀哉老紫阳。佳儿方戒道，小妾漫专房。每忆先生被，常怀太守章。桐江诗万首，端可及龟堂。","dynasty":"宋代","title":"怀方严州"}
{"author":"仇远","content":"凉露湿秋芜。空庭啼蟪蛄。紫苔衣、犹护金铺。疏箔翠眉人不见，流水急，泣鳏鱼。恨草倩谁锄。西风吹鬓疏。问刘郎、别後何如。纵有桃花千万树，也不似，旧玄都。","dynasty":"宋代","title":"糖多令/唐多令"}
{"author":"仇远","content":"四郊皆积水，鸣雁一何多。随处沙头宿，常时月下过。弟兄求口食，羁旅困风波。寄语支更者，芦深有网罗。","dynasty":"宋代","title":"雁"}
{"author":"仇远","content":"王山翔凤集东庐，花竹园池可隐居。奕代文声传学馆，大书义字式门闾。壎箎雅奏和为贵，樽俎清言乐有余。车笠重逢当一笑，白眉青眼尚如初。一塘分雨百泉流，喜作山房信宿留。骑马傍门知不厌，坐床索酒合应羞。生平仲举延徐穉，老去文渊忆少游。雾豹直疑斑已露，翩翩入谷有鸣驺。","dynasty":"宋代","title":"顷溧水归登官塘汤汉章义门"}
{"author":"仇远","content":"一片灵台月，圆明适中规。谁知相对者，曾悟未磨时。去垢元来净，观空了不疑。水边閒独立，照见白须眉。","dynasty":"宋代","title":"为如镜净上人赋"}
{"author":"仇远","content":"中秋才一宿，此夜已圆明。星斗何曾见，云烟不敢生。黄花千万粟，白发两三茎。愁听东南角，奔腾风雨声。","dynasty":"宋代","title":"八月十四夜月下闻秋声"}
{"author":"仇远","content":"业风宦海足波澜，常忆西湖南北山。熟处肯忘生处乐，别时虽易见时难。奉亲还舍君先得，投檄归田我未閒。漫说桃源人迹绝，故园松菊半荒残。","dynasty":"宋代","title":"予自存博解印归乡心日夜相趣古人有名山川处"}
{"author":"仇远","content":"独径苍苔引瘦筇，墙阴修竹碧玲珑。青山犹见及坡老，小雨何须问社公。云冷石藏烹茗雪，日长门掩落花风。定知神扈题梁字，不与当时劫火同。","dynasty":"宋代","title":"游智果寺"}
{"author":"仇远","content":"雁声多处水瀰茫，西渰东湖足稻粱。才过芦汀好栖宿，几曾一一到潇湘。","dynasty":"宋代","title":"雁多"}
{"author":"仇远","content":"一尘不染俗难干，百事无能心自閒。我道老僧痴未绝，有时采菊见南山。","dynasty":"宋代","title":"赠珪上人"}
{"author":"仇远","content":"沧岛云连，绿瀛秋入，暮景欲沈洲屿。无浪无风天地白，听得潮生人语。擎空孤柱。翠倚高阁凭虚，中流苍碧迷烟雾。惟见广寒门外，青无重数。遥想贝阙珠宫，琼林玉树。不知还是何处。倩谁问、凌波轻步。谩凝睇、乘鸾秦女。想庭曲、霓裳正舞。莫须长笛吹愁去。怕唤起鱼龙，三更喷作前山雨。","dynasty":"宋代","title":"八犯玉交枝（招宝山观月上）"}
{"author":"仇远","content":"一琴一鹤小生涯，陋巷深居几岁华。为爱西湖来卜隐，却怜东野又移家。荒城雨滑难骑马，小市天明已卖花。阿母抱孙閒指点，疏林尽处是栖霞。","dynasty":"宋代","title":"卜居白龟池上"}
{"author":"仇远","content":"诗人作事例迂疏，才见佳山拟卜居。湖海归来余一锸，买山生计竟何如。","dynasty":"宋代","title":"偶见"}
{"author":"仇远","content":"东壁谁家夜捣砧。荆江流滞客偏闲。三三五五潇湘雁，飞尽南云入北云。人独自，月黄昏。青镫红蕊落缤纷。野篁谩白秋萧索，无风无雨也闭门。","dynasty":"宋代","title":"思佳客·东壁谁家夜捣砧"}
{"author":"仇远","content":"楚塞残星几点，关山明月三年。长亭犹有竹如椽。可惜中郎不见。折柳新愁未歇，落梅旧梦谁圆。何人吹向内门前。一片鹧鸪清怨。","dynasty":"宋代","title":"西江月·楚塞残星几点"}
{"author":"仇远","content":"隔岸修筠拂细澜，风香雨色昼阴寒。遥知新买栖霞地，坡上应添竹数竿。","dynasty":"宋代","title":"言怀"}
{"author":"仇远","content":"东风已扫九衢埃，何事飚轮去复回。秋信苹洲凉渐迫，人家蓬户昼难开。低由受水祥禾偃，乱石飞空巨木摧。见说长淮旱无雨，蜚蝗几欲渡江来。","dynasty":"宋代","title":"二十五日东风少定辛丑夜西风再作"}
{"author":"仇远","content":"从来春雪有人嫌，六出虽工亦漫然。客舍无毡浑可事，炉无薪炭褐无绵。","dynasty":"宋代","title":"正月辛酉大雪三首"}
{"author":"仇远","content":"万家大县旧留都，一派中江入太湖。缩项鱼肥人鱠玉，长腰米贵客量珠。府分南北寒芜合，桥直东西夜市无。却是旗亭浮蚁美，杖头能费几青蚨。","dynasty":"宋代","title":"题溧阳市"}
{"author":"仇远","content":"犹记春风庭院，桃花初识刘郎。绿腰传得旧官腔。自向花前学唱。锦瑟空寻小袖，翠衾尚带余香。一番拈起一思量。又是桃花月上。","dynasty":"宋代","title":"西江月"}
{"author":"仇远","content":"金渊醇酒贱，足可醉亡何。日觉醒时少，其如饮不多。人生间调笑，俗事暗消磨。此意神仙会，山童亦解歌。","dynasty":"宋代","title":"醉歌三首"}
{"author":"仇远","content":"少时闻箫白玉台，一曲未终丹凤来。金濑空明秋水浅，妙音久不闻蓬莱。吴下老伶燕中回，能以北腔歌落梅。红尘筝笛耳一洗，便觉箜篌愤抑琵琶哀。朱方臞仙古音律，宫长羽短随剪裁。小春梅柳参差开，肯待羯鼓花奴催。我辈钟情忘尔汝，浊醪妙理惟醱醅。晚风吹寒夕阳下，有酒不饮令人咍。今人青眼映山水，古人白骨生莓苔，不如相聚常衔杯。呜呼五公七相安在哉，不如相聚常衔杯。","dynasty":"宋代","title":"竹素山房小饮南徐唐正方善歌吴伶以长箫和之"}
{"author":"仇远","content":"漠漠河桥柳外，愔愔门巷镫初。笙歌饮散醉相扶。明月伴人归去。娃馆深藏云木，女墙斜掠烟芜。水天空阔见西湖。鹤立夜寒多处。","dynasty":"宋代","title":"西江月"}
{"author":"仇远","content":"檇李城边送客船，梅花一别又三年。清风朗月思元度，骏马名姬羡谪仙。湖海倦游予白发，园林真乐子青毡。楚生卜宅平生志，归日相从学力田。","dynasty":"宋代","title":"寄陈仲麟"}
{"author":"仇远","content":"我爱孟东野，君师田子方。放舟游濑水，飞舄返华阳。有酒须同酌，真情不可忘。仙源桥下径，何日共徜徉。","dynasty":"宋代","title":"送田道士归茅阜"}
{"author":"仇远","content":"赤叶冈头送客行，峰回路转石桥横。小春天气晴偏好，禾稼新收麦又耕。","dynasty":"宋代","title":"送客湖桥其一"}
{"author":"仇远","content":"梅癯竹润楚兰馨，相约凌波作四清。最爱此君秋一片，湘江烟火晓初晴。","dynasty":"宋代","title":"花竹图"}
{"author":"仇远","content":"三门当驿道，四壁启僧房。颇有千竿竹，能令六月凉。撞钟山鹳起，煮茗石罂香。岸曲盘涡急，人言古濑阳。","dynasty":"宋代","title":"广教寺"}
{"author":"仇远","content":"上人家海上，喜从名山游。昔闻三茅君，隐在千峰头。霜寒草木瘦，岁晚泉石幽。不见梁丘伯，使我心悠悠。","dynasty":"宋代","title":"畅师同玉上人游茅草"}
{"author":"仇远","content":"忆得甲辰重九日，宣和遗恨几番秋。蒋陵依旧西风在，一度黄花一度愁。","dynasty":"宋代","title":"读陈去非九日诗"}
{"author":"仇远","content":"在昔金渊池，烟花锦不如。衣冠尊史祖，山水识灵胥。富岁人多赖，前修日以疏。洪崖仙可问，愿乞雪精驴。","dynasty":"宋代","title":"三叠"}
{"author":"仇远","content":"花姨夜捣守宫血，染就南枝花貌别。宿酲未解春正酣，一片晴霞消冻雪。莫道有人疑作杏，老眼频看亦生缬。东阑更有萼绿华，精神标致尤清绝。先生焚香读书处，把酒花前相暖热。群蜂知香不知色，一枝肯许儿童折。两株横卧处士桥，梦中归踏孤山月。","dynasty":"宋代","title":"东园赏红梅"}
{"author":"仇远","content":"待月东扉外，一枝明烛残。谁将丹桂子，种在碧云端。病叶依窗湿，饥鸿集渚寒。婵娟为雨妒，怊怅又更阑。","dynasty":"宋代","title":"再和卞仲祥"}
{"author":"仇远","content":"梅霖寒似麦秋天，风葛凄凄未脱绵。金弹落地卢橘熟，红裙委地石榴鲜。汨罗遗恨空千载，濑水閒居尚一年。蒲酒相邀须径醉，归寻枕席付高眠。","dynasty":"宋代","title":"雨坐"}
{"author":"仇远","content":"直节老欲枯，初篁瘦而劲。祖孙知几传，不改君子性。","dynasty":"宋代","title":"题画竹"}
{"author":"仇远","content":"一桥夭矫界双湖，野径沿流到佛庐。石塔残灯犹闪烁，相家乔木已萧疏。苔封古井晴逾滑，骨冷荒山草不除。长水法师痴□甚，□根人定欲何如。","dynasty":"宋代","title":"真如寺"}
{"author":"仇远","content":"游子悲凛秋，秋尽行当冬。雨露变霜雪，寒色日以浓。岂无紫绮裘，绽裂谁与缝。不如早还家，山林专素封。扫松栖霞岭，结茆慧日峰。山南与山北，春风入修筇。时止可以止，道隆从而隆。抱膝且长吟，吾其师卧龙。","dynasty":"宋代","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧其十三"}
{"author":"仇远","content":"步屧春风白马桥，车沟泥滑路迢遥。眼前未识千红紫，但见新黄上柳条。","dynasty":"宋代","title":"溧水道中"}
{"author":"仇远","content":"野步上西门，宽平又一村。疏篱围古井，密树拥高坟。家有田园乐，氓知守令尊。因思兴废事，变灭似秋云。","dynasty":"宋代","title":"舍北野步"}
{"author":"仇远","content":"武林春早，乘兴试问，孤山枝南枝北。见说椒红，初破芳苞犹绿。罗浮梦熟。记曾有、幽禽同宿。依稀是、缟衣楚楚，佳人空谷。娇小春意未足。甚娇羞，怕入玉堂金屋。误学宫妆，粉额蜂黄轻扑。江空岁晚，最难是、旧交松竹。忒幽独。笛倚画楼西曲。","dynasty":"宋代","title":"雪狮儿·武林春早"}
{"author":"仇远","content":"云头灰冷，金彝熏透茜罗衫。可人犹带，紫陌青门，珠泪斑斑。自恨移根无宿土，红姿减、绿意阑珊。有谁知我，花明眼暗，如雾中看。","dynasty":"宋代","title":"极相思"}
{"author":"仇远","content":"斲窗黏纸著方床，四面虚明取向阳。毡席坐来终日暖，皮帘揭动北风凉。挂瓶水满梅花活，折鼎汤鸣芋子香。布被蒙头昼眠熟，不知门外雪洋洋。","dynasty":"宋代","title":"题小阁"}
{"author":"仇远","content":"一从妻子累心身，役役劳劳春复春。苦被长贫难择禄，宁甘渐老不如人。广文冷坐非无饭，张翰思归岂为莼。莫问当初弧矢事，只今笔砚亦生尘。","dynasty":"宋代","title":"授时历以丁未为一岁"}
{"author":"仇远","content":"旧时长见挥毫处，修竹幽兰取次分。欲把一竿苕水上，鸥波千顷看秋云。","dynasty":"宋代","title":"题赵松云竹石幽兰"}
{"author":"仇远","content":"年年待月引壶觞，坐对中庭玉一方。静夜忽惊云作雨，索居空使客思乡。荒鸡声续檐花滴，蝴蝶梦回岩桂香。何处高楼见山阔，快予吹笛据胡床。","dynasty":"宋代","title":"中秋待月不见"}
{"author":"仇远","content":"未仕每愿仕，既仕复思归。了知归来是，宜悟求仕非。干禄本为贫，元非慕轻肥。已昧好为戒，复贻素餐讥。时艰士失业，十家九寒饥。岂无禹稷思，力薄愿乃违。吾门可罗雀，载酒人来稀。下考劣已书，归心疾如飞。眷言长途马，老矣思脱鞿。昼短歌意长，式微兮式微。","dynasty":"宋代","title":"予久客思归以秋光都似宦情薄山色不如归意浓为韵言志约金溧诸友共赋寄钱唐亲旧其十一"}
{"author":"仇远","content":"山行龟背路羊肠，伏虎禅师古道场。老木阴中安御座，白云堆里抚僧床。勺泉清澈涵秋味，尖塔孤撑界夕阳。笑月亭空人影散，松风和雨动天簧。","dynasty":"宋代","title":"道场山"}
{"author":"仇远","content":"疏疏密密，漠漠纷纷，乍舞风无力。残砖断础，才转眼、化作方圭圆璧。非花非絮，似骋巧、先投窗隙。立小楼、不见青山，万里鸟飞无迹。休邻冻梗冰苔，算飞入园林，都是春色。年华婉娩，谁信道、老却梁园词客。踏青近也，且一白、何消三白。把一白、分与梅花，要点寿阳妆额。","dynasty":"宋代","title":"瑶花慢（雪）"}
{"author":"仇远","content":"吴侬曾在山村住，听得村中老人语。六月祈雨不祈晴，十月祈晴不祈雨。今年三伏雨水多，官吏祈晴救禾黍。祈晴得晴虽可喜，农夫车水方劳苦。汗流如浆面如铁，但要田乾那畏暑。黑云一片来何忙，心怕雨作身愿凉。安得长风为吹散，乍可赤体当秋阳。东桥西桥日荒荒，南圩北圩水茫茫。中熟下熟亦足饱，尽胜淮头争捕蝗。","dynasty":"宋代","title":"村中语"}
{"author":"仇远","content":"一自仪秦去，从衡直到今。士级贫失节，交以利知心。乍可昏求火，何堪昼见金。狂澜回已倒，独幸有山林。","dynasty":"宋代","title":"利交"}
{"author":"仇远","content":"风雨萧萧白昼昏，肃襟受此一凉恩。丘园不作轩裳梦，陵谷空遗斧凿痕。乍可扣舷歌楚泽，何堪抱瑟立齐门。有时散步西原上，共醉田家老瓦盆。","dynasty":"宋代","title":"和范爱竹三首"}
{"author":"仇远","content":"白下长干住几年，西风入梦即飘然。断桥梅柳全非旧，古刹钟鱼大胜前。万里岂宜常作客，一箪且可稳栖禅。沧江东去风波恶，亦欲湖山结数椽。","dynasty":"宋代","title":"庆孝僧自金陵回虎林"}
{"author":"仇远","content":"竹树号风似说禅，青灯布被抱愁眠。东坡三过我一宿，尽是人生清净缘。","dynasty":"宋代","title":"宿本觉寺"}
{"author":"仇远","content":"兰佩蓉裳似倦游，东隅虽失尚堪收。君骑潄玉亭前马，我舣投金濑上舟。八品一官俱独冷，两州千里隔三秋。南溟鲲化君能事，甘分西湖侣白鸥。","dynasty":"宋代","title":"送许君起赴余干教授二首"}
{"author":"仇远","content":"不知何树叶，红润极鲜明。一片风吹落，几番霜染成。止啼诚诳语，题字亦閒情。把玩真堪惜，攜归予绣枰。","dynasty":"宋代","title":"树叶"}
{"author":"仇远","content":"园林摇落夜，静独奈秋何。黄叶下不止，青苔埽更多。回风喧地籁，浓露洗天河。怀楚思无极，长箫按九歌。","dynasty":"宋代","title":"寄潘怀古"}
{"author":"仇远","content":"花姨夜擣守宫血，染就南枝花貌别。宿酲未解春正酣，一片晴霞消冻雪。莫道有人疑作杏，老眼频看亦生缬。东阑更有萼绿华，精神标致尤清绝。先生焚香读书处，把酒花前相暖热。群峰知香不知色，一枝肯许儿童折。两株横卧处士桥，梦中归踏孤山月。","dynasty":"宋代","title":"东园赏红梅"}
{"author":"仇远","content":"五山翔凤集东庐，花竹园池可隐居。奕代文声传学馆，大书义字式门闾。埙篪雅奏和为贵，樽俎清言乐有馀。车笠重逢当一笑，白眉青眼尚如初。","dynasty":"宋代","title":"顷溧水归登官塘汤汉章义门"}
{"author":"仇远","content":"锦石倾攲玉树荒，雪儿无语恋斜阳。百年花鸟春风梦，不是钱塘是汴梁。","dynasty":"宋代","title":"题赵松云迷禽竹石图"}
{"author":"仇远","content":"我思南山阳，谷神何绵绵。松下笑相别，惚恍忘岁年。寄我犹龙经，文字入幽玄。终期白石顶，击竹歌游仙。","dynasty":"宋代","title":"怀白石社尊师道坚"}
{"author":"仇远","content":"雪溪渔隐者，郊岛是前身。乍见犹疑傲，相逢不说贫。鹤招穷处士，梅伴老诗人。时共论文酒，衰颜少借春。","dynasty":"宋代","title":"再叠其四"}
{"author":"仇远","content":"几日冥迷醉梦中，西来衣袖里春风。杜鹃未歇鸟声碎，芍药已开花信空。差胜跨驴愁杜老，尽教骑马笑山公。卑官安得金貂换，尚有杖头三百铜。","dynasty":"宋代","title":"醉闻杜宇"}
{"author":"仇远","content":"四月时。五月时。柳絮无风不肯飞。卷帘看燕归。雨凄凄。草凄凄。及早关门睡起迟。省人多少诗。","dynasty":"宋代","title":"越山青"}
{"author":"仇远","content":"一从妻子累心身，役役劳劳春复春。苦被长贫难择禄，宁甘渐老不如人。广文冷坐非无饭，张翰思归岂为莼。莫问当初弧矢事，只今笔砚亦生尘。","dynasty":"宋代","title":"授时历以丁未为一岁"}
{"author":"仇远","content":"英英天上云，洞洞天下谷。皎皎谷中人，精神皎如玉。卷舒一何心，怡悦亦自足。朝采孚丹砂，夕气被林麓。岂无茯苓芝，随春入锄斸。自是长生苗，根本元不俗。三千年桃花，八千岁椿木。不如采药归，枕石伴云宿。","dynasty":"宋代","title":"为金陵宗人赋云谷诗"}
{"author":"仇远","content":"劲节稜稜瘦且坚，形模界尺出天然。山翁甚爱资扶老，村衲无知误削圆。偏称深衣同此矩，漫夸长笛大如椽。有时閒为吟诗出，徙倚中庭月一砖。","dynasty":"宋代","title":"方竹杖"}
{"author":"仇远","content":"几年不寄子公书，忽向燕南遗鲤鱼。天远地遥归未得，男婚女嫁事何如。壮游自致青云上，漫仕谁怜白发余。西浙林泉俱可隐，毋忘旧约共閒居。","dynasty":"宋代","title":"寄邓善之"}
{"author":"仇远","content":"期修翫事在杭州，月夕那知常滞留。纵有侯芭常载酒，惜无李白共登楼。蛩催纤妇贫非懒，云掩霜娥老似羞。应笑山翁痴守待，满身风露冷貂裘。","dynasty":"宋代","title":"中秋待月不见"}
{"author":"仇远","content":"荆溪滔滔向东注，长桥束之川后怒。英风飒爽白昼昏，此是孝侯斩蛟处。客船逆上帆下樯，何如悬水泝吕梁。百稿攒石双橹健，进退咫尺千丈强。我来偶值冻雨作，且近孝侯祠下泊。平生忠孝侯所知，世途更似风波恶。","dynasty":"宋代","title":"荆溪桥"}
{"author":"仇远","content":"薄葺田园溧泽边，乡心常梦蜀山川。梨花知几逢寒食，麦饭谁能洒墓田。矍铄老翁轻客路，扶攜稚子上江船。东还莫为亲朋恋，自古云安有杜鹃。","dynasty":"宋代","title":"送程子方归蜀"}
{"author":"仇远","content":"敛双蛾、冷雨立毡车，离思上青枫。想天阶辞辇，长门分镜，征骑西东。应被婵娟早误，谁遣出深宫。鸾袖不堪绾，前事成空。独掩琵琶无语，恨主恩太薄，泪脸弹红。又争如汉月，深夜照帘栊。草青青、年年归梦，算北来、应自有征鸿。还堪笑，玉关何事，不锁春风。","dynasty":"宋代","title":"八声甘州"}
{"author":"仇远","content":"开遍梅花腊渐残，又传新历岁更端。书生爱日惟愁晚，稚子敲冰不怕寒。酒压蚁篘醅可拨，诗题蜡纸墨难乾。宦游得似家居乐，一枕三竿梦寐安。","dynasty":"宋代","title":"和姜景星其二"}
{"author":"仇远","content":"去郭十五里，翼然屏风山。上有看经院，创始升元间。山涧易生云，竹嫩未作斑。登高佛阁小，四面青回环。空门事弥多，永日僧不閒。归径路委蛇，班荆履孱颜。信美难久留，道远足力悭。遥知故山月，问我何时还。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"笑把青藜杖，远游黄鹤城。雨消战伐气，春生弦诵声。相从未有约，久别难为情。东望思渺渺，江长秋月明。","dynasty":"宋代","title":"寄鄂渚王子文教授"}
{"author":"仇远","content":"听尽西窗风雨。又听东邻砧杵。犹自立危阑，阑外青山无语。何处。何处。一树乱鸦啼暮。","dynasty":"宋代","title":"如梦令"}
{"author":"仇远","content":"浙间笔工麻粟多，精艺惟数冯应科。吴升姚恺已难得，陸震杨鼎肩相摩。我游金渊饭不足，破砚生苔尘满目。毛锥自笑不中书，白发纷纷老而秃。中山博士子墨卿，贻书荐至杨茂林。里儒大半习刀笔，耳闻竽瑟谁知音。善刀而藏归勿出，博士校书行有日。定当致汝数百枚，东坡有云北方无此笔。","dynasty":"宋代","title":"赠溧水杨老"}
{"author":"仇远","content":"霜醉秋花锦覆堤。西风一舸小桥西。闲将窗下红兰梦，写入江南白苎词。芳绪断，旧游非。空遗香墨湿乌丝。碧云冉冉无穷恨，只有山阳短笛知。","dynasty":"宋代","title":"思佳客"}
{"author":"仇远","content":"雁鸣鹤亦鸣，不待鸡戒旦。平生善利心，一鸣思过半。","dynasty":"宋代","title":"五更"}
{"author":"仇远","content":"亨涂即畏涂，暮境欲何如。索米多贫士，钞诗欠小胥。自缘乡梦熟，顿与世情疏。会约逃名者，山间倒跨驴。","dynasty":"宋代","title":"和子野四首其三"}
{"author":"仇远","content":"雪溪渔隐者，郊岛是前身。乍见犹疑傲，相逢不说贫。鹤招穷处士，梅伴老诗人。时共论文酒，衰颜少借春。","dynasty":"宋代","title":"再叠其四"}
{"author":"仇远","content":"禁酤限十日，亡何能几何。流光徒荏苒，老眼自挼莎。江浙归心切，山林醒眼多。富家忧劝率，役后欲重科。","dynasty":"宋代","title":"三叠其一"}
{"author":"仇远","content":"为贫干寸禄，匏系欲归难。雁字谁能寄，鸥盟久已寒。自怜秦博士，何似卫伶官。终觉家居乐，高眠一枕安。","dynasty":"宋代","title":"三叠其二"}
{"author":"仇远","content":"在昔金渊地，烟花锦不如。衣冠尊史祖，山水识灵胥。富岁人多赖，前修日以疏。洪崖仙可问，愿乞雪精驴。","dynasty":"宋代","title":"三叠其三"}
{"author":"仇远","content":"饱吃芹宫饭，饥寒未迫身。公侯方重老，妻子莫忧贫。踪迹新丰客，心期画邑人。皇荂歌一曲，聊以和阳春。","dynasty":"宋代","title":"三叠其四"}
{"author":"仇远","content":"谦谦贤太守，止止乐閒居。健笔凌三谢，高风继二疏。家犹传故笏，梦不到安车。何处溪山好，相从结草庐。","dynasty":"宋代","title":"次萧饶州韵其二"}
{"author":"仇远","content":"朋酒朝朝乐，乡心夜夜愁。朱云难作吏，宋玉易悲秋。陵谷何曾改，田园未可求。南来几鸿雁，亦为稻粱谋。","dynasty":"宋代","title":"朋酒"}
{"author":"仇远","content":"宦游今倦矣，岁晚意何如。腊雪不到地，春风先满闾。邻翁寒乞炭，溪女晓供鱼。多有梅花处，吾将卜隐居。","dynasty":"宋代","title":"遣意其三"}
{"author":"仇远","content":"今夕知何夕，此声非恶声。窗前疑月色，枕上误天明。未必皆三唱，惟应只四更。姑苏城外寺，此际已钟鸣。","dynasty":"宋代","title":"闻鸡"}
{"author":"仇远","content":"红紫委尘土，绿窗清昼长。安知两三竹，风已作秋凉。","dynasty":"宋代","title":"题扇"}
{"author":"仇远","content":"风帘猎猎傍檐斜，问酒来投野老家。佳节已逢重九日，东篱未见两三花。科头坐石从吹帽，拭眼看山似隔纱。七里冈前归路闇，月悬破镜忆秦嘉。","dynasty":"宋代","title":"九日次程公明韵"}
{"author":"仇远","content":"槜李城边送客船，梅花一别又三年。清风朗月思元度，骏马名姬羡谪仙。湖海倦游予白发，园林真乐子青毡。楚生卜宅平生志，归日相从学力田。","dynasty":"宋代","title":"寄陈仲麟"}
{"author":"仇远","content":"晓厩惊呼我马瘖，塞翁一笑欲何如。西郊或有閒迎送，却向东家借蹇驴。","dynasty":"宋代","title":"马毙三首其一"}
{"author":"仇远","content":"割蒲分坐具，貯瀑入军持。","dynasty":"宋代","title":"句"}
{"author":"仇远","content":"西湖春碧净无泥，画舫朱帘傍岸移。寒食清明初过后，杏花杨柳乍晴时。后从西日催歌鼓，莫放东风转酒旗。只恐明朝成雨去，暗惊浓绿上高枝。","dynasty":"宋代","title":"同段吉甫汎湖"}
{"author":"仇远","content":"略彴横溪曲。映带短莎修竹。傍岸谁家屋。爱水护遥碧，林拥深绿。呼布谷。东里西邻才一簇。社鼓初鸣春酒熟。长衫方帽，翁醉扶黄犊。断霞倦鹊，未晚先争宿。门外月明山六六。","dynasty":"宋代","title":"归田乐"}
{"author":"仇远","content":"抖擞老精神，飘蓬又一春。敢言惟有我，每恨不如人。文字须称韵，功名莫认真。青铜杖头在，留与买乌薪。","dynasty":"宋代","title":"遣意"}
{"author":"仇远","content":"趁晴明日拟登高，十里龙山肯惮劳。但愿有钱堪对菊，莫愁无手可持螯。虱官只合辞归去，鼠腹安能赋老饕。行见白衣人送酒，已拚痛饮读离骚。","dynasty":"宋代","title":"九月八日持螯"}
{"author":"仇远","content":"两两鸣鸠语画檐，雨余芳草欲生烟。翁头酒熟常留客，象外诗成颇类仙。扬子有才犹执戟，渊明无事合归田。地偏时事人传少，收拾琴书且醉眠。","dynasty":"宋代","title":"雨余"}
{"author":"仇远","content":"广文饭少甑生尘，老去衰颜酒借春。吟癖何曾医不得，古来清瘦是诗人。","dynasty":"宋代","title":"和岳国华"}
{"author":"仇远","content":"荆溪滔滔向东注，长桥束之川后怒。英风飒爽白昼昏，此是孝侯斩蛟处。客船逆上帆下樯，何如悬水泝吕梁。百稿攒石双橹健，进退咫尺千丈强。我来偶值冻雨作，且近孝侯祠下泊。平生忠孝侯所知，世途更似风波恶。","dynasty":"宋代","title":"荆溪桥"}
{"author":"仇远","content":"楚塞残星几点，关山明月三年。长亭犹有竹如椽，可惜中郎不见。折柳新愁未歇，落梅旧梦谁圆。何人吹向内门前。一片鹧鸪清怨。","dynasty":"宋代","title":"西江月"}
{"author":"仇远","content":"秋声浩荡夜凄凉，却喜田家熟稻粮。千里江湖随薄宦，满城风雨近重阳。菊花渐拆青青蕊，桂树独飘粟粟香。幸是催租人未至，尊前聊为足成章。","dynasty":"宋代","title":"南仲以潘老句约赋"}
{"author":"仇远","content":"艾纳护春香，横枝偃霜月。绝怜玉妃面，化作铁汉骨。","dynasty":"宋代","title":"小斋四花·梅"}
{"author":"仇远","content":"薄薄梳妆细扫眉。鬟鸦双叠岭云低。对人浓笑问归期。荀令老来香已减，谢娘别后梦应迷。一番心事只春知。","dynasty":"宋代","title":"浣溪沙"}
{"author":"仇远","content":"菜色青肥麦渐黄，雨多泥滑野畦荒。官田昨夜方车水，早起看来又渺茫。","dynasty":"宋代","title":"多雨"}
{"author":"仇远","content":"谷雨宜晴花乱开，一壶春色聚书斋。园林此后无车马，竹杖芒鞋政自佳。","dynasty":"宋代","title":"书斋"}
{"author":"仇远","content":"风雨不出户，儿孙共读书。","dynasty":"宋代","title":"句"}
{"author":"仇远","content":"客居真易过，凡事不如仪。惟有閒寻睡，浑无趣作诗。晚晴行数步，日午酌三卮。系马庭阶下，人多借去骑。","dynasty":"宋代","title":"醉歌三首"}
{"author":"仇远","content":"风雪飘萧季子裘，大江西泝过荆州。洲家无计归葱肆，岁晚何人付麦舟。长子应门宽后虑，轻帆入峡及春游。明年归趁海花发，共醉{鱼畺}仙旧酒楼。","dynasty":"宋代","title":"送程子方归蜀"}
{"author":"仇远","content":"年过耳顺欲何如，臂膝酸寒齿发疏。千里驱驰还倦矣，数椽卜筑合归与。山衔落日谁能系，海涨平田自可锄。寄语虎林诸道伴，江湖处处有鲈鱼。","dynasty":"宋代","title":"怀盛元仁"}
{"author":"仇远","content":"丞相当年握笔时，封胡羯末总佳儿。后来家有无穷事，便是天仙也不知。","dynasty":"宋代","title":"赵子昂陈仲美合作水凫小景"}
{"author":"仇远","content":"未仕每愿仕，既仕复思归。了知归来是，宜悟求仕非。干禄本为贫，元非慕轻肥。已昧好为戒，复贻素餐讥。时艰士失业，十家九寒饥。岂无禹稷思，力薄愿乃违。吾门可罗雀，载酒人来稀。下考劣已书，归心痴如飞。眷言长途马，老矣思脱鞿。昼短歌意长，式微兮式微。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"素月出东岭，照我白玉床。床上何所有，累累书一囊。诘曲科斗文，读之不成章。君车自翱翔，驾景朝紫皇。苍苔满石匣，瑶书空秘藏。仙人百尺台，吹竹引凤凰。凤兮来不来，虚此明月光。","dynasty":"宋代","title":"素月出东岭"}
{"author":"仇远","content":"俯瞰秦淮水，前瞻鲁泮宫。明知倚阑者，不是钓鱼翁。古石稜稜长，春潮脉脉通。状元真宰相，千古一吴公。","dynasty":"宋代","title":"钓鳌台"}
{"author":"仇远","content":"小楷青州三绝碑，复还范氏事尤奇。不知百世闻风者，更有何人似伯夷。","dynasty":"宋代","title":"范文正公黄素小楷昌黎伯夷颂盖在青社时所书"}
{"author":"仇远","content":"閒骑羸马出，远饯绣衣行。爱此川原迥，欣然风日晴。隔篱梅半落，断陇麦初生。每恨微官缚，茅山负夙盟。","dynasty":"宋代","title":"正月二十四日送廉使出郊"}
{"author":"仇远","content":"客居真易过，凡事不如仪。惟有閒寻睡，浑无趣作诗。晚晴行数步，日午酌三卮。系马庭阶下，人多借去骑。","dynasty":"宋代","title":"醉歌三首"}
{"author":"仇远","content":"岚雾濛濛晓未收，青红窗户失飞楼。雨添芳草侵官道，水涨浮萍入御舟。苏小只传身后曲，江淹曾赋别时愁。杏花风急清明近，已觉新寒似麦秋。","dynasty":"宋代","title":"湖上"}
{"author":"仇远","content":"炉藏火尚红，雪映窗已白。梦游无色界，不知身是客。","dynasty":"宋代","title":"五更"}
{"author":"仇远","content":"鸦墨斜行印粉香。倚楼凝望过鸿将。寸心天远，月冷梦浮湘。题恨谩留诗叶小，合欢空恋舞衣长。旧愁千斛，深浅倩谁量。","dynasty":"宋代","title":"琴调相思引"}
{"author":"仇远","content":"晓廏，塞翁一笑欲何如。西郊或有閒迎送，却向东家借蹇驴。","dynasty":"宋代","title":"马斃三首"}
{"author":"仇远","content":"一鸡一鸡鸣，梦觉天未晓。谁较夜短长，我睡不可少。","dynasty":"宋代","title":"五更"}
{"author":"仇远","content":"沧岛云连，绿瀛秋入，暮景欲沈洲屿。无浪无风天地白，听得潮生人语。擎空孤柱。翠倚高阁凭虚，中流苍碧迷烟雾。惟见广寒门外，青无重数。遥想贝阙珠宫，琼林玉树。不知还是何处。倩谁问、凌波轻步。谩凝睇、乘鸾秦女。想庭曲、霓裳正舞。莫须长笛吹愁去。怕唤起鱼龙，三更喷作前山雨。","dynasty":"宋代","title":"八犯玉交枝（招宝山观月上）"}
{"author":"仇远","content":"流莺啼怨粉，嫩寒著柳，语尚困东风。问荒垣旧藓，烟雨何时，溅泪瘗危红。□愁不尽，对乱花、芳草茸茸。嗟绮尘、漂零无定，绡幕燕巢空。匆匆。玉銮声杳，绣屋香消，谩精神入梦。记旧家、定场声价，曾冠深宫。香魂仿佛留环佩，正淡月、春雾朦朦。花影底，长年恨锁云容。","dynasty":"宋代","title":"渡江云"}
{"author":"仇远","content":"长昼清和时，惟有睡乡美。宰予边孝先，毋乃今我是。门外有客来，推枕矍然起。请啜一杯茶，万事且不理。","dynasty":"宋代","title":"客来惊睡"}
{"author":"仇远","content":"月照空梁几梦中，扁然环佩下天风。十年不到澄江上，一櫂能来濑水东。湖海交游今渐少，英豪见识略相同。旧时东野吟诗处，何日攜壶酹此翁。","dynasty":"宋代","title":"江阴何仲礼相访和答"}
{"author":"仇远","content":"蟠桃结实许谁偷，笑作承华殿里游。紫辇不留青鸟去，小儿空识茂陵秋。","dynasty":"宋代","title":"王母图"}
{"author":"仇远","content":"腹无貯酒肠，小饮辄大醉。醉馀嗽即作，痰唾连涕泗。酒亦有何好，上策当自治。无钱赊不来，不饮特易事。何如饭疏食，饱矣曲肱睡。莫笑我独醒，中有至乐地。","dynasty":"宋代","title":"戒饮"}
{"author":"仇远","content":"愁云歇雨，净洗一奁秋霁。枝上鹊、欲栖还起。曲阑人独倚。持杯酌月，月未醉、笑人先醉。忘醉倚、木犀花睡。满衣花影碎。","dynasty":"宋代","title":"睡花阴令"}
{"author":"仇远","content":"二花香更烈，不与一花同。曾记和云折，惟愁着雨空。旧游明月窟，古意小山丛。十日中秋过，浑疑秋未中。","dynasty":"宋代","title":"八月二十三日三溪书房赏桂二花"}
{"author":"仇远","content":"望极秋空无片云，前山历历见遥岑。新鸿渐到边城静，旧雨不来汀草深。仙李有时曾入梦，伯桃死后少知心。如君真是忘机者，海上鸥盟便可寻。","dynasty":"宋代","title":"约山中友"}
{"author":"仇远","content":"晓星低射疏棂，殢寒却枕还慵起。炊烟逗屋，隔房人语，镫前行李。霜滑平桥，雾迷衰草，时闻流水。怅雕鞍独拥，清寒满袖，入斜月、空山里。谩把鞭梢暗指。酒旗边、柴门又闭。分水点墨，因风欲寄，梅花万里。宝帐春慵，梦中肯信，有人憔悴。待归来、别倚新腔，换却泪毫愁纸。","dynasty":"宋代","title":"水龙吟"}
{"author":"仇远","content":"月转参旗横，梅花梦方熟。罗浮山忽来，毋乃地脉缩。","dynasty":"宋代","title":"五更"}
{"author":"仇远","content":"早起方誇甲子晴，夜分忽又似盆倾。黑云冉冉连灯暗，白浪滔滔与岸平。芹未出泥先有燕，花都委地尚无莺。东桥沙觜多舟楫，直下荆溪不待撑。","dynasty":"宋代","title":"喜晴复雨"}
{"author":"仇远","content":"春早风驱雪，天寒竹映门。灯前终夜读，笈内故书存。尚觉文章贵，那矜齿爵尊。向平愁未了，女嫁与儿昏。","dynasty":"宋代","title":"次彦功韵"}
{"author":"仇远","content":"水西云北。锦苞泫露无颜色。夜寒花外眠双鶒。莫唱江南，谁是鹧鸪客。薄情青女司花籍。粉愁红怨啼螀急。月明倦听山阳笛。渺渺征鸿，千里楚天碧。","dynasty":"宋代","title":"醉落魄"}
{"author":"仇远","content":"令巍巍、一段风流。看情性、忒温柔。记得河桥曾识面，雨凝晴、欲问还羞。沈吟半晌，蝉敧舞鬓、莺涩歌喉。到黄昏饮散，□虽未语，心已相留。纱窗低转，红袖同携，随花归去秦楼。酒力难禁花易软，聚眉峰、点点清愁。瞋人笑语，朦胧娇眼，?鬌扶头。醒来时、月转西厢，隔窗犹听箜篌。","dynasty":"宋代","title":"合欢带"}
{"author":"仇远","content":"少年挟英气，闻鸡慕刘祖。老来卧蜗牛，风雨懒出户。酒空薪炭尽，景况讵堪睹。自叹衫袖短，岂曰不善舞。","dynasty":"宋代","title":"和子野其一"}
{"author":"仇远","content":"世态炎凉不足忧，吾生赢得日优游。九日忽惊枫叶落，百年几见菊花秋。忘形诗酒新丰客，满目溪山古溧州。闻道市桥骑马滑，山公归醉得无愁。","dynasty":"宋代","title":"追和陈去非宣和甲辰重九韵"}
{"author":"仇远","content":"望极秋空无片云，前山历历见遥岑。新鸿渐到边城静，旧雨不来汀草深。仙李有时曾入梦，伯桃死后少知心。如君真是忘机者，海上鸥盟便可寻。","dynasty":"宋代","title":"约山中友"}
{"author":"仇远","content":"红霞飞尽玄云同，深山大泽生春风。震雷一声蛰户启，老龙夭矫生苍穹。忆曾舣舟垂虹外，舟子传呼黑龙挂。须臾急雨暗吴淞，昔见真龙今见画。江南久旱草木空，湖水陡落如秋冬。苍生望霓心颙颙，阿香唤起隆中龙。","dynasty":"宋代","title":"题沈子和德冲画龙"}
{"author":"仇远","content":"王孙遗迹在桐乡，留意当年翰墨香。回首西风多感慨，不辞援笔赋嵇康。","dynasty":"宋代","title":"题赵仲穆山水二首"}
{"author":"仇远","content":"郊居守岁若为情，一岁中间百事经。建业长男方入拜，桐江小女又归宁。蒙头被暖先高卧，婪尾杯空且独醒。席上梅花开胜雪，寒香尽足慰飘零。","dynasty":"宋代","title":"岁除志喜"}
{"author":"仇远","content":"梅癯竹润楚兰馨，相约凌波作四清。最爱此君秋一片，湘江烟火晓初晴。","dynasty":"宋代","title":"花竹图"}
{"author":"仇远","content":"锦石倾欹玉树荒，雪儿无语恋斜阳。百年花鸟春风梦，不是钱塘是汴梁。","dynasty":"宋代","title":"题赵松云迷禽竹石图"}
{"author":"仇远","content":"家山小为离支留，征斾催行莫待秋。应有矮奴骑竹马，相随迓吏拜兰舟。舜山如画当楼见，楚水浮香绕郡流。念我有亲头雪白，云龙追逐恨无由。","dynasty":"宋代","title":"送王仙麓使君赴道州暂归三山"}
{"author":"仇远","content":"红锦旧同心。西池上、曾与系青禽。记山水写情，秋桐促轸，鸳鸯萦恨，春绣停针。常叹好风妨画扇，明月坠瑶簪。短梦易残，一声长笛，新愁无限，何处孤砧。香奁依然在，但鸾镜、孤影渺渺难寻。雨后胭脂，应想粉蚀尘侵。怅去帆渐杳，鱼鳞浪浅，远笺难寄，鸿尾云深。回首高楼，不堪烟雨平林。","dynasty":"宋代","title":"风流子"}
{"author":"仇远","content":"五峰合沓拥东庐，泉落芳塘旱不枯。空凿秦淮三百里，六朝王气几曾无。","dynasty":"宋代","title":"溧水道中"}
{"author":"仇远","content":"抱膝坐终日，澹然忘是非。纵令官未满，已与世相违。古道平芜合，谁家新燕归。年荒烟火歇，空老一山薇。","dynasty":"宋代","title":"抱膝"}
{"author":"仇远","content":"一从妻子累心身，役役劳劳春复春。苦被长贫难择禄，宁甘渐老不如人。广文冷坐非无饭，张翰思归岂为莼。莫问当初弧矢事，只今笔砚亦生尘。","dynasty":"宋代","title":"授时历以丁未为一岁"}
{"author":"仇远","content":"一自仪秦去，从衡直到今。士级贫失节，交以利知心。乍可昏求火，何堪昼见金。狂澜回已倒，独幸有山林。","dynasty":"宋代","title":"利交"}
{"author":"仇远","content":"博士先毡卧冷斋，有朋喜自远方来。腊前一信春先到，陇首数枝梅已开。少忍少荒须辟谷，尚迟酒禁且衔杯。山中茅屋不归去，空想秋风暗绿苔。","dynasty":"宋代","title":"至日用张伯举韵"}
{"author":"仇远","content":"淡墨英英妙写真，一花一叶一精神。繁香曾入庐山梦，遗佩如行湘水春。小白凝珠还胜雪，轻黄承袜不生尘。老僧嬾作浮华想，空谷犹疑见似人。","dynasty":"宋代","title":"鲁庵尊师以彝斋白描四芗命作韵语"}
{"author":"仇远","content":"绿芜红叶照秋明，白雁孤飞我独行。谁识草堂穷杜老，江南江北正关情。","dynasty":"宋代","title":"题五牧蒋氏所藏阎次平小景"}
{"author":"仇远","content":"久欲脱尘网，未有辟谷方。释然山中游，世虑可暂忘。鸥鹭亦知几，深入菰蒲藏。卧舟放中流，吾不如渔郎。","dynasty":"宋代","title":"句"}
{"author":"仇远","content":"晓入蓬莱岛。松下锄瑶草。贪看碧桃花。误游金母家。一酌洼尊露。醉失归来路。不见董双成。隔花闻笛声。","dynasty":"宋代","title":"醉公子"}
{"author":"仇远","content":"水轩寒最早，偏称冷官居。老态重衾薄，秋声四壁虚。霜前蛩渐少，雨后叶全疏。渔叟顽如铁，鹑衣晓捕鱼。","dynasty":"宋代","title":"题水轩"}
{"author":"仇远","content":"两两鸣鸠语画檐，雨余芳草欲生烟。翁头酒熟常留客，象外诗成颇类仙。扬子有才犹执戟，渊明无事合归田。地偏时事人传少，收拾琴书且醉眠。","dynasty":"宋代","title":"雨余"}
{"author":"仇远","content":"燕燕楼空帘意静。露叶如啼，红沁胭脂井。浅约深盟期未定。木犀风里鸳鸯径。楚岫秦眉相入映。私倚云阑，淡月笼花顶。今夕兰釭空吊影。绣衾罗荐余香冷。","dynasty":"宋代","title":"蝶恋花"}
{"author":"仇远","content":"山林空入梦，诗酒未忘怀。老兴自不浅，卿言亦大佳。封侯无骨相，学道有心斋。安乐行窝在，栖栖且避乖。","dynasty":"宋代","title":"和友人韵"}
{"author":"仇远","content":"至人本天游，上古惟野处。如何种菊者，亦胜封千户。万锺且唾去，况复问阿堵。先生东陵侯，成败久目睹。几程上金台，一节绾铜虎。肯从赤松游，餐芝擘麟脯。温故穷丹铅，投閒弃圭组。自是横江鲸，终然辞网罟。独醒笑众醉，此举冠千古。二疏三高后，欲数指难偻。毋烦北山移，猿鹤当起舞。昔寓南国居，日与荛牧处。今营西郭居，官梅映窗户。砚山如可博，尺度先画堵。此计当勇決，结构须快睹。伐藤断长蛇，卧石凜伏虎。山厨富笋蕨，客至当修脯。野芳散红紫，粲粲五杂组。放怀山水窟，脱迹名利罟。平泉绿野堂，盛事追往古。愿学樵夫拜，相从丈人偻。应笑趋炎人，奴颜八风舞。","dynasty":"宋代","title":"次韵萧饶州见寄"}
{"author":"仇远","content":"期修玩事在杭州，月夕那知常滞留。纵有侯芭常载酒，惜无李白共登楼。蛩催织妇贫非懒，云掩霜娥老似羞。应笑山翁痴守待，满身风露冷貂裘。","dynasty":"宋代","title":"中秋待月不见其一"}
{"author":"仇远","content":"敛双蛾、冷雨立毡车，离思上青枫。想天阶辞辇，长门分镜，征骑西东。应被婵娟早误，谁遣出深宫。鸾袖不堪绾，前事成空。独掩琵琶无语，恨主恩太薄，泪脸弹红。又争如汉月，深夜照帘栊。草青青、年年归梦，算北来、应自有征鸿。还堪笑，玉关何事，不锁春风。","dynasty":"宋代","title":"八声甘州"}
{"author":"仇远","content":"仆云月未落，或谓夜过半。晓眠我正浓，漫漫何时旦。","dynasty":"宋代","title":"五更"}
{"author":"仇远","content":"秋阳皓皓人皆苦，安得清风扫残暑。河流欲断泉脉乾，一望高田变焦土。洮湖白龙迎入城，行道烧香入亭午。青天已响阿香车，平地未见商羊舞。昔时曾说雨催诗，今朝还要诗催雨。愿龙速降神力澍甘霖，万落千村熟禾黍。","dynasty":"宋代","title":"七月丙辰迎土山龙王入郛"}
{"author":"仇远","content":"苍烟迷古道，白水满平畴。落雁湘湖月，孤砧粤树秋。壮心消蜡屐，老泪入貂裘。市饮成凄断，何人识马周。","dynasty":"宋代","title":"渡越"}
{"author":"仇远","content":"仇山村叟始生辰，六袠平头又见春。检历今年交一岁，乘槎有日到三神。文章翰墨聊从好，富贵功名莫认真。且醉市桥新熟酒，红梅花插白纶巾。","dynasty":"宋代","title":"授时历以丁未为一岁"}
{"author":"仇远","content":"三年尘土白须眉，拟向西湖濯客衣。林下杜鹃犹劝去，海边鸥鸟亦知几。及瓜将得葵丘代，存菊须寻栗里归。见说中山屠博士，乡心也趁白云飞。","dynasty":"宋代","title":"寄屠存博"}
{"author":"仇远","content":"今日我重九，无钱对菊花。昨夜雨鸣渠，既雨晴亦佳。出郭望西郊，山林迹示赊。顾忧斯人饥，僵仆乱如麻。渊明胡不归，吾居已及瓜。岂无一尊酒，谁敢负年华。聊为山水行，玩奇石路斜。门生与儿子，邀我至田家。留连向暮归，烂醉是生涯。","dynasty":"宋代","title":"郊行集句"}
{"author":"仇远","content":"劲节棱棱瘦且坚，形模界尺出天然。山翁甚爱资扶老，村衲无知误削圆。偏称深衣同此矩，漫誇长笛大如椽。有时閒为吟诗出，徙倚中庭月一砖。","dynasty":"宋代","title":"方竹杖"}
{"author":"仇远","content":"吴城久卜居，归梦只西湖。花木四时有，尘埃一点无。看经常戒酒，得句少催租。尽日坐相对，壁间莲社图。","dynasty":"宋代","title":"寄题如镜上人房"}
{"author":"仇远","content":"去郭十五里，翼然屏风山。上有看经院，创始升元间。山涧易生云，竹嫩未作斑。登高佛阁小，四面青回环。空门事弥多，永日僧不閒。归径路委蛇，班荆履孱颜。信美难久留，道远足力悭。遥知故山月，问我何时还。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"眼波横秀。乍睡起、茸窗倦绣。甚脉脉、阑干凭晓，一握乱丝如柳。最恼人、微雨慳晴，飞红满地春风骤。记帕折香绡，簪敲凉玉，小约清明前后。昨梦行云何处，应只在、春城迷酒。对溪桃羞语，海棠贪困，莺声唤醒愁仍旧。劝花休瘦。看钗盟再合，秋千小院同携手。回文锦字，寄与知他信否。","dynasty":"宋代","title":"薄幸"}
{"author":"仇远","content":"游子悲凜秋，秋尽行当冬。雨露变霜雪，寒色日以浓。岂无紫绮裘，绽裂谁与缝。不如早还家，山林专素封。扫松栖霞岭，结茆慧日峰。山南与山北，春风入修筇。时止可以止，道隆从而隆。抱膝且长吟，吾其师卧龙。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"海塘三十里，此屋独巍然。有浪方知水，无云总是天。苔痕封石柱，帆影下楼船。閒忆童男女，悠悠去几年。","dynasty":"宋代","title":"镇海亭"}
{"author":"仇远","content":"楼倚寒城，隔岸江山见东越。望远红千尺，游丝起舞，空青一段，斜阳明灭。孤树秋声歇。霜枝袅、尚留病叶。阑干外、带郭人家，蜂房几盘折。我独逍遥，乘虚凭远，天风醒毛发。问西窗停烛，谁吟巴雨，连床鼓瑟，谁弹湘月。消得青鸾下，分明是、绛台紫阙。何时约、姑射仙人，试手回翦雪。","dynasty":"宋代","title":"一寸金"}
{"author":"仇远","content":"愁多怯长夜，况乃众病归。何待六十年，老矣当知非。","dynasty":"宋代","title":"五更"}
{"author":"仇远","content":"貌得人间真乘黄，曹将军后有韦郎。奚官牵挽犹西望，似忆春风芷蓿长。","dynasty":"宋代","title":"题汤松年画卷"}
{"author":"仇远","content":"三生杜牧。惯识小红楼上宿。压帽花斜。醉跨门前白鼻?。归来寻睡。懒拨熏炉温素被。两袖香尘。肯信春风老得人。","dynasty":"宋代","title":"减字木兰花·三生杜牧"}
{"author":"仇远","content":"梅边当江南信。醉语无恁准。斜阳丹叶一帘秋。燕去鸿来，相忆几时休。","dynasty":"宋代","title":"荐金蕉"}
{"author":"仇远","content":"儒官冷落似村居，蒲艾葵榴色色无。却有一尊春酿在，醉眠犹胜楚三闾。","dynasty":"宋代","title":"酒边"}
{"author":"仇远","content":"淳祐六十翁，生遇时节好。朝游渔樵社，晚入诗酒保。不为名利缚，刚被花月恼。时发少年狂，未省身已老。强歌无馀欢，闻者笑绝倒。齿发渐凋疏，形容顿枯槁。平生千金躯，岂不自爱宝。幸然本根在，收敛尚及早。何必大药资，尪羸多寿考。也无政事堂，也无沙门岛。","dynasty":"宋代","title":"寄史贵质"}
{"author":"仇远","content":"曾识清明上巳时，嬾能游冶步芳菲。梨花半落雨初过，杜宇不鸣春自归。双冢年深人祭少，孤山日晚客来稀。江南尚有余寒在，莫倚东风褪絮衣。","dynasty":"宋代","title":"次胡苇杭韵"}
{"author":"仇远","content":"登览欣逢胜日闲，苍松九里费跻攀。行过绿水尽头路，步入白云生处山。猿鸟尚能知异境，仙凡原不隔重关。几时拂袖逃尘网，野衲村樵共往还。","dynasty":"宋代","title":"游天竺二首"}
{"author":"仇远","content":"豆蔻枝头冷蝶飞。荼コ花里老莺啼。懒留春住听春归。北海芳尊谁共醉，东山游屐近应稀。小窗寒草送春时。","dynasty":"宋代","title":"浣溪沙"}
{"author":"仇远","content":"绮疏人独。记芙蓉院宇，玉箫同宿。尚隐约、屏窄山多，□衾暖浪浮，帐香云扑。步袜蹁然，又何处、秦筝金屋。□柔簪易折，破镜难留，断缕难续。斜阳谩穷倦目。甚天寒袖薄，犹倚修竹。待听雨、闲说前期，奈心在江南，人在江北。老却休文，自笑我、腰围如束。莫思量，寻花傍柳，旧时杜曲。","dynasty":"宋代","title":"解连环"}
{"author":"仇远","content":"边尘未定苦无谋，年少金多绝不忧。野战已酣红帕首，涂歌犹醉锦缠头。蛾贪银烛那知死，月恋金尊不照愁。亦欲避秦高隐去，桃花源上觅渔舟。","dynasty":"宋代","title":"兵间有歌舞者"}
{"author":"仇远","content":"羸骖聊代步，按辔且徐行。凹凸惊前路，驱驰羡后生。晓回天尚闇，路滑雨初晴。得似肩舆稳，归来醉不惊。","dynasty":"宋代","title":"代步"}
{"author":"仇远","content":"淫雨喧中夜，羁人积隐忧。葵倾那有日，麦腐欲无秋。小市浑如洗，前溪漫不流。林鸠兼垤鹳，聒聒几时休。","dynasty":"宋代","title":"潦雨排闷二首其一"}
{"author":"仇远","content":"八十一年前，科名已袖然。依刘王粲檄，入洛贺循船。受禅碑谁上，閒情赋自传。江山英气歇，堪恨亦堪怜。","dynasty":"宋代","title":"怀方严州其一"}
{"author":"仇远","content":"八十一年终，堪嗟旅衬穷。胸中元耿耿，身外竟空空。白首太玄草，紫阳虚谷翁。平生有遗恨，五马未乘骢。","dynasty":"宋代","title":"怀方严州其二"}
{"author":"仇远","content":"八十一年休，云何不首丘。岂无商女恨，肯作贾胡留。书籍从人卖，田园有子收。乌聊山在望，风雪去悠悠。","dynasty":"宋代","title":"怀方严州其五"}
{"author":"仇远","content":"仙人初剪水，欲下复迟迟。半夜忽自落，东风竟不知。无香黏客袖，有意补春枝。却忆江南柳，飘绵送子时。","dynasty":"宋代","title":"雪花"}
{"author":"仇远","content":"玲珑千丈崖，高处倚蓬莱。山月照得白，天风吹不开。渴龙栖古井，病鹤下苍苔。祇有麻衣叟，时时把易来。","dynasty":"宋代","title":"石窗"}
{"author":"仇远","content":"元亮真止酒，昭文不鼓琴。文章成小伎，道德负初心。故友凋零尽，中年感慨深。从来麋鹿性，只是爱山林。","dynasty":"宋代","title":"偶作"}
{"author":"仇远","content":"驲骑中宵至，圜扉彻晓空。天恩何旷荡，春意亦冲融。灯火千家市，弦歌一亩宫。明知和气聚，瑞雪舞东风。","dynasty":"宋代","title":"元夕恩霈即事"}
{"author":"仇远","content":"槜李城边送客船，梅花一别又三年。清风朗月思元度，骏马名姬羡谪仙。湖海倦游予白发，园林真乐子青毡。楚生卜宅平生志，归日相从学力田。","dynasty":"宋代","title":"寄陈仲麟"}
{"author":"仇远","content":"征商廉干不言钱，异事同寮又一年。美誉正香金濑曲，归心已在冶城边。家传簪笏青溪谱，风送旌旗上水船。小草相依行有日，莫须掺别重凄然。","dynasty":"宋代","title":"送陈壮甫税使归金陵"}
{"author":"仇远","content":"溪山隔岸好，风雨过桥危。何似高楼上，停云且赋诗。","dynasty":"宋代","title":"题扇"}
{"author":"仇远","content":"中酒情怀，怨春羞见桃花面。王孙别去草萋萋，十里青如染。不恨梨云梦远。恨只恨、盟深交浅。一般孤闷，两下相思，黄昏依黯。楼依斜阳，翠鸾不到音书远。绿窗空对绣鸳鸯，□缕凭谁翦。知在新亭旧院。杜鹃啼、东风意懒。便归来後，也过清明，花飞春减。","dynasty":"宋代","title":"烛影摇红·中酒情怀"}
{"author":"仇远","content":"但病酒。愁对清明时候。不为吟诗应也瘦。坐久衣痕皱。曾约花间携手。空忆洛阳耆旧。道不相逢还却又。海棠开厮句。","dynasty":"宋代","title":"谒金门"}
{"author":"仇远","content":"眼溜秋潢脸晕霞。宝钗斜压两盘鸦。分明认得萧郎是，佯凭阑干唤卖花。","dynasty":"宋代","title":"小秦王"}
{"author":"仇远","content":"形影自相问，追随六十年。冷官真漫尔，归梦亦蘧然。但觉寒风暖，难令素发玄。可能学陶令，家去有园田。","dynasty":"宋代","title":"相影"}
{"author":"仇远","content":"净洗碧娟娟，颜色如少年。窗前风收雨，阶下笋行鞭。","dynasty":"宋代","title":"题画竹其二"}
{"author":"仇远","content":"仙馆幽深竹覆墙，风传石鼎煮茶香。门前老树高如盖，乞与樵夫话晚凉。","dynasty":"宋代","title":"东观徐炼师松隐丹房"}
{"author":"仇远","content":"穷冬霜霰集，行路古今难。举眼看浮世，何人耐岁寒。弃瓢将止酒，脱冕拟休官。一室能容膝，吾生亦易安。","dynasty":"宋代","title":"和子野四首"}
{"author":"仇远","content":"家住银塘东复东。赤阑桥下笑相逢。春风豆蔻抽新绿，夜雨茱萸湿老红。鸥鸟散，水天空。绮窗昨夜已无踪。月昏云淡沙汀小，帘影重重花影中。","dynasty":"宋代","title":"思佳客·家住银塘东复东"}
{"author":"仇远","content":"宰相当此时，已入待漏院。我辈独何人，拥被犹困倦。","dynasty":"宋代","title":"五更"}
{"author":"仇远","content":"风收细雨断梅天，昼永身閒但欲眠。木枕桃笙真有味，广文不用欢无毡。","dynasty":"宋代","title":"书斋壁"}
{"author":"仇远","content":"先朝日近侍明光，步武駸駸政事堂。玉宇承恩沾湛露，金渊遗爱托甘棠。江山此去分风月，门户从来凜雪霜。虎兕枭狐宜敛迹，丈夫原不畏豪强。","dynasty":"宋代","title":"送郭君贤使君赴建德任"}
{"author":"仇远","content":"晓厩惊呼我马瘖，塞翁一笑欲何如。西郊或有閒迎送，却向东家借蹇驴。","dynasty":"宋代","title":"马毙三首其一"}
{"author":"仇远","content":"诗人作事例迂疏，才见佳山拟卜居。湖海归来余一锸，买山生计竟何如。","dynasty":"宋代","title":"偶见"}
{"author":"仇远","content":"急雨涨潮头。越树吴城势拍浮。海鹤一声苍竹裂，扁舟。轻载行云压水流。独倚最高楼。回首屏山叠叠秋。江上数峰人不见，沙鸥。曾识西风独客愁。","dynasty":"宋代","title":"南乡子"}
{"author":"仇远","content":"鞾尖蹴城城未颓，马箠填河河未瞒。十岁健儿下马行，两足胡为自长短。","dynasty":"宋代","title":"听杜将军帐下儿歌"}
{"author":"仇远","content":"人寄天地间，官爵寄所寄。所寄本傥来，得丧亦常事。何哉浅丈夫，以此芥胸次。达人视为轻，譬彼摴蒲戏。役满须过更，代者乃未至。故乡隔太湖，一舸归甚易。秋高山骨露，始见松竹翠。依依古梅村，是中有深意。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"懒学羊裘汉子陵，亦非解印晋渊明。好山好水恒相对，浮利浮名不愿争。诗酒每寻朋友共，田园都付子孙耕。野心真与閒云似，却笑孤云出岫轻。","dynasty":"宋代","title":"书与士瞻上人十首其三"}
{"author":"仇远","content":"秋风悲，梧桐知不知。渴虹挟雨吸河汉，嘹嘹数雁天四垂。雁急不成字，远向潇湘飞。铜盘露下夜如水，宋玉新自巫山归。","dynasty":"宋代","title":"秋日曲"}
{"author":"仇远","content":"望极秋空无片云，前山历历见遥岑。新鸿渐到边城静，旧雨不来汀草深。仙李有时曾入梦，伯桃死后少知心。如君真是忘机者，海上鸥盟便可寻。","dynasty":"宋代","title":"约山中友"}
{"author":"仇远","content":"紫蜡团心栗玉忪，荼下蘼香色似同宗。因思弄蕊攀条处，花刺勾人晓露浓。","dynasty":"宋代","title":"题汤松年画卷"}
{"author":"仇远","content":"春风吹柳枝，柳枝拂短墙。春风吹桃叶，桃叶浮烟江。春风薄情不可当，鸣鸠乳燕相颉颃。春日长，春夜短，雪花扑帐春不暖。","dynasty":"宋代","title":"春风谣"}
{"author":"仇远","content":"锦石倾攲玉树荒，雪儿无语恋斜阳。百年花鸟春风梦，不是钱塘是汴梁。","dynasty":"宋代","title":"题赵松云迷禽竹石图"}
{"author":"仇远","content":"非雨非雷势可乘，柔枝弱叶力难胜。疾于健将追奔马，豪似吟仙赋大鹏。柱砥潜移黄蚁穴，山屏尽启白云縢。直须少霁飞廉怒，水落圩田谷再登。","dynasty":"宋代","title":"和仲祥大风韵其二"}
{"author":"仇远","content":"我无筋力汝难骑，埋汝郊原有敝帷。二尺箯舆元自稳，不劳鞭策强驱驰。","dynasty":"宋代","title":"马斃三首"}
{"author":"仇远","content":"抖擞老精神，飘蓬又一春。敢言惟有我，每恨不如人。文字须称韵，功名莫认真。青铜杖头在，留与买乌薪。","dynasty":"宋代","title":"遣意"}
{"author":"仇远","content":"浮玉乘壶香似桂，流金方絮滑如苔。报投且致相思意，酬唱须寻应猝才。君喜旌幢开使府，我贪花竹作春台。明年准拟游招隐，莫放遮山绣幕来。","dynasty":"宋代","title":"润州许使君寄饷新酿以流金笺为贽且供诗藁"}
{"author":"仇远","content":"瑶琴欲把相思谱。殷勤难写相思语。人在碧苕滨。相思烟水深。鳞波流碎月。荏苒年芳歇。何处寄相思。白蘋秋一枝。","dynasty":"宋代","title":"菩萨蛮其二"}
{"author":"仇远","content":"月转参旗横，梅花梦方熟。罗浮山忽来，毋乃地脉缩。","dynasty":"宋代","title":"五更"}
{"author":"仇远","content":"夹山峥嵘相对起，贯以盈盈衣带水。白云深坞碧筱合，华屋盘纡苍树里。二三隐者古衣冠，鱼酒招邀极欢喜。维舟岸曲信宿留，惜别依依行复止。东南风顺帆上桅，一转瞬间行十里。人生交契无故新，他日停云从此始。","dynasty":"宋代","title":"留饮筱坞承隐君山庄"}
{"author":"仇远","content":"脂雨东流，觉春去、绿阴如幄。尝记得、桃花碧径，自怜幽独。日暮碧云空冉冉，摘花小袖犹依竹。望江南、草色欲连天，人江北。谁共翦，西窗烛。谁共度，西园曲。甚采香情懒，楚骚谁续。海远休寻双燕信，夜长争忍孤鸾宿。夹缃签、曾有旧题诗，镫前读。","dynasty":"宋代","title":"满江红"}
{"author":"仇远","content":"旧时长见挥毫处，修竹幽兰取次分。欲把一竿苕水上，鸥波千顷看秋云。","dynasty":"宋代","title":"题赵松云竹石幽兰"}
{"author":"仇远","content":"霜醉秋花锦覆堤。西风一舸小桥西。闲将窗下红兰梦，写入江南白苎词。芳绪断，旧游非。空遗香墨湿乌丝。碧云冉冉无穷恨，只有山阳短笛知。","dynasty":"宋代","title":"思佳客"}
{"author":"仇远","content":"郊居守岁若为情，一岁中间百事经。建业长男方入拜，桐江小女又归宁。蒙头被暖先高卧，婪尾杯空且独醒。席上梅花开胜雪，寒香尽足慰飘零。","dynasty":"宋代","title":"岁除志喜"}
{"author":"仇远","content":"秋空不肯明，风雨满荒城。田父遮我说，重九最喜晴。此日晴色好，大田足西成。一冬暖如春，絮炭价亦轻。我虽将去官，於人独无情。去年冶城叟。采菊餐其英。今兹隔存殁，使我心怔营。出门怅谁语，卮酒当自倾。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"霜纨如月胜吴纱，彷佛蟾宫路未赊。涤暑自宜斟瑞露，凭虚谁肯乞飞霞。荒城蔓草生萤火，古濑西风起浪花。梦里仇山归未得，竹篱茅屋趁溪斜。","dynasty":"宋代","title":"秋怀和子野其一"}
{"author":"仇远","content":"秋风悲，梧桐知不知。渴虹挟雨吸河汉，嘹嘹数雁天四垂。雁急不成字，远向潇湘飞。铜盘露下夜如水，宋玉新自巫山归。","dynasty":"宋代","title":"秋日曲"}
{"author":"仇远","content":"素禽敏疾出扶余，六翮双拳胆气麄。海外天鹅能独击，云间后鹘敢齐驱。{扌雙}身直上非无见，恋主归来不待呼。渭水鹰扬亦如何，好将粉墨写成图。","dynasty":"宋代","title":"白海青"}
{"author":"仇远","content":"双桂峥嵘万竹间，云枝露粟缀高寒。轩窗日日吹香过，冠盖时时载酒看。月里曾舂金杵臼，雨余乱点石棋盘。乘槎仙子清如鹤，一曲霓裳舞素鸾。","dynasty":"宋代","title":"永仙观赏桂刘君佐黄景岩治酒"}
{"author":"仇远","content":"盛服拜清夜，中庭朝太阴。凡来仰天者，俱有爱君心。目断山河影，耳闻钟磬音。还光俄顷易，涕泗漫沾襟。","dynasty":"宋代","title":"四月十六夜月蚀"}
{"author":"仇远","content":"千里平阑，水天低处山无数。断城孤树。城外人来去。欲问青鸾，杳杳随烟雾。空怀古。巴山何处。自翦镫听雨。","dynasty":"宋代","title":"点绛唇"}
{"author":"仇远","content":"梅霖寒似麦秋天，风葛凄凄未脱绵。金弹落地卢橘熟，红裙委地石榴鲜。汨罗遗恨空千载，濑水閒居尚一年。蒲酒相邀须径醉，归寻枕席付高眠。","dynasty":"宋代","title":"雨坐"}
{"author":"仇远","content":"众人皆醉我独醒，众人皆醒我独醉。先生何苦与世违，醒醉之中有深意。或云酒是腐肠药，沉湎淫泆无不至。或云酒是忘忧物，醉乡别有一天地。左拍五柳先生肩，右把三闾大夫臂。醉时元自惺惺着，醒来亦自齁齁睡。独醒独醉岂多得，众醉众醒堪一喟。醉者自醉醒自醒，卿法吾情各行志。溧江美酒差可恋，说醉论醒姑且置。公不见昔人有云，且食蛤蜊那知许事。","dynasty":"宋代","title":"醉醒吟"}
{"author":"仇远","content":"朝辞二竺寺，暮宿三茅峰。红树落一叶，白云深几重。远游喜无雨，清兴尤宜冬。遥知天坛上，会与仙人逢。","dynasty":"宋代","title":"畅师同玉上人游茅草"}
{"author":"仇远","content":"特特问花消息。结果剩红残白。芍药可人怜，相约荼留客。消得。消得。犹有一分春色。","dynasty":"宋代","title":"如梦令·特特问花消息"}
{"author":"仇远","content":"两两鸣鸠语画檐，雨余芳草欲生烟。翁头酒熟常留客，象外诗成颇类仙。扬子有才犹执戟，渊明无事合归田。地偏时事人传少，收拾琴书且醉眠。","dynasty":"宋代","title":"雨余"}
{"author":"仇远","content":"借榻青安恰一年，年穷何事复谋迁。官閒空绾文章印，水浅难移书画船。稚子欢呼新入屋，老夫叹息早归田。人生聚散如凫雁，极目江湖万里天。","dynasty":"宋代","title":"岁晏迁居"}
{"author":"仇远","content":"郡邑山川我旧游，归舟千里十年秋。相逢若问村翁信，贞女沙头狎白鸥。","dynasty":"宋代","title":"寄京口诸友"}
{"author":"仇远","content":"閒骑羸马出，远饯绣衣行。爱此川原迥，欣然风日晴。隔篱梅半落，断陇麦初生。每恨微官缚，茅山负夙盟。","dynasty":"宋代","title":"正月二十四日送廉使出郊"}
{"author":"仇远","content":"苏仙行部溧州时，曾赋黄冠白鸟诗。八十炼师犹健在，自锄松下取苓芝。","dynasty":"宋代","title":"东观徐炼师松隐丹房"}
{"author":"仇远","content":"坐清昼。记步幄行春，短亭呼酒。怅湔裙香远，波痕尚依旧。赤阑桥下桃花观，寒勒花枝瘦。转回廊、古瓦生松，暗泉鸣甃。山雨夜来骤。便绿涨平堤，云横远岫。细认沙头，还见有落红否。杨花自趁东风去，空白鸳鸯首。劝游人、莫把骄骢系柳。","dynasty":"宋代","title":"探芳信（和草窗西湖春感词）"}
{"author":"仇远","content":"桃花坊陌散香红。捎鞭骤玉骢。官河柳带结春风。高楼小燕空。山晻霭，草蒙茸。江南春正浓。王孙家在画桥东。相寻无路通。","dynasty":"宋代","title":"阮郎归"}
{"author":"仇远","content":"秋高天阔雁南翔，游子愀然思故乡。重阳正当风雨近，三径故应松菊荒。酒酣耳热狂无益，江空目短愁何长。青山在望有晴日，我欲振衣千仞冈。","dynasty":"宋代","title":"秋日怀吾子行"}
{"author":"仇远","content":"一梦续一梦，梦短寒衣长。颠倒无首尾，哀乐迷存亡。枕上忽自笑，历历见未尝。至人本无梦，有梦其何伤。鱼旐农夫喜，熊罴男子祥。吾年过不惑，梦觉久已忘。未来尚暧昧，既往恐思量。不知邯郸道，几番熟黄粱。","dynasty":"宋代","title":"续梦"}
{"author":"仇远","content":"半生豪气学元龙，湖海惟知敬数公。徒有贞心招隐逸，恨无巨眼识英雄。天衢骑马衣冠异，雨屋鸣鸡杼轴空。西崦东屯何日了，定应愁老浣花翁。","dynasty":"宋代","title":"和范爱竹三首"}
{"author":"仇远","content":"八十一年前，科名已袖然。依刘王粲檄，入洛贺循船。受禅碑谁上，閒情赋自传。江山英气歇，堪恨亦堪怜。","dynasty":"宋代","title":"怀方严州其一"}
{"author":"仇远","content":"偶然行过溪桥，正自不值一笑。三人必有我师，不笑不足为道。","dynasty":"宋代","title":"李待诏虎溪三笑图"}
{"author":"仇远","content":"雪云无罅霁无期，勾引春光入泮池。师道幸为文学掾，尧夫喜见太平时。典衣沽酒从儿笑，闭户吟诗只子知。甚欲相随强歌舞，却怜多病觉衰迟。","dynasty":"宋代","title":"生日和洪山甫见赠韵"}
{"author":"仇远","content":"步出上东门，肺肺东门柳。彼美窈窕娘，惜为荡子妇。中堂裁衣裳，刀尺常在手。之子未归家，何以奉箕帚。为君长相思，踯躅岁云久。思君头易白，惜无百年寿。谁能学仙人，辟谷但饮酒。","dynasty":"宋代","title":"步出上东门"}
{"author":"仇远","content":"三载金渊入幙宾，转当繁剧转精神。高堂多有承颜乐，巨室都无切齿人。此日吏民争卧辙，他时事业继埋轮。语儿溪上沧浪水，有约征衣共浣尘。","dynasty":"宋代","title":"送张巨川归崇德"}
{"author":"仇远","content":"四壁寒蛩已可怜，一庭风露转凄然。杜陵便是归来早，也有荒閒负郭田。","dynasty":"宋代","title":"寄周吉卿"}
{"author":"仇远","content":"古交色不变，百鍊如精金。一别又三月，书札乖嗣音。相望隔一水，离忧盈中襟。秋阳不能骄，秋雨不能淫。会面不可期，月明千里心。","dynasty":"宋代","title":"和张仲实见寄其二"}
{"author":"仇远","content":"子女生来愿有家，耕桑随分各生涯。谁知我辈钟情处，看过桃花看藕花。","dynasty":"宋代","title":"忆桐庐二女"}
{"author":"仇远","content":"边尘未定苦无谋，年少金多绝不忧。野战已酣红帕首，涂歌犹醉锦缠头。蛾贪银烛那知死，月恋金尊不照愁。亦欲避秦高隐去，桃花源上觅渔舟。","dynasty":"宋代","title":"兵间有歌舞者"}
{"author":"仇远","content":"爱青山、去红尘远，清清谁似巢许。白云窗冷灯花小，夜静对床听雨。愁不语。念锦屋瑶筝，却伴闲云住。莲心尚苦。谩自折兰苕，答书蕉叶，都是断肠句。鸥沙外，还笑失群鸳鸯。凄凉烟水深处。碧笺空寄江南弄，鸦墨乱无行数。梅半树。怅未识、佳人日暮情谁与。何时辇路。共系柳游鞯，印苔金屐，湖曲步春去。","dynasty":"宋代","title":"摸鱼儿·爱青山"}
{"author":"仇远","content":"骤雨忽终日，高田知有秋。斜风驱溽暑，平地作交流。屋漏忙移坐，泥深懒出游。美哉今夕睡，凉意已浮浮。","dynasty":"宋代","title":"六月雨"}
{"author":"仇远","content":"一帘迟日忽开晴，侧近园池得散行。尽胜草堂穷处士，有花有酒作清明。","dynasty":"宋代","title":"喜晴"}
{"author":"仇远","content":"云头灰冷，金彝熏透茜罗衫。可人犹带，紫陌青门，珠泪斑斑。自恨移根无宿土，红姿减、绿意阑珊。有谁知我，花明眼暗，如雾中看。","dynasty":"宋代","title":"极相思"}
{"author":"仇远","content":"蕙雪销迟气压灯，偶然素被共姜肱。老来顿悟妻儿累，却羡山中有发僧。","dynasty":"宋代","title":"宿范譓卿书房"}
{"author":"仇远","content":"草玄亭前老侯芭，赠我鞓红三朵花。一春风雨伤麦麻，天香何事来山家。且劝花王一杯酒，更祝花王千万寿。洛阳名苑今在否，未必开花大如斗。有花可赏不负春，红紫转眼俱成尘。酣歌谁识李翰林，酒楼柳絮愁杀人。","dynasty":"宋代","title":"应平叔送牡丹"}
{"author":"仇远","content":"乾坤那可问，至痛老臣心。甘抱白日没，不知沧海深。忠魂随上下，义骨肯浮沈。草木长淮泪，秋风起莫阴。","dynasty":"宋代","title":"陆君实挽诗"}
{"author":"仇远","content":"非雨非雷势可乘，柔枝弱叶力难胜。疾于健将追奔马，豪似吟仙赋大鹏。柱砥潜移黄蚁穴，山屏尽启白云縢。直须少霁飞廉怒，水落圩田谷再登。","dynasty":"宋代","title":"和仲祥大风韵其二"}
{"author":"仇远","content":"芦苇周遭旧楮糊，就中穴地砌砖炉。儒酸官冷浑相称，草卧毡眠本不拘。窗外十分西日照，帘间半点北风无。一瓶雪水煎茶熟，清气真能压武夫。","dynasty":"宋代","title":"冬日小斋即事"}
{"author":"仇远","content":"广平铁石清便赋，信国水墨横斜枝。总是平生和卢手，更凭谁写简斋诗。","dynasty":"宋代","title":"题赵信国墨梅后书宋广平赋"}
{"author":"仇远","content":"我昔南徐讲席分，知君肥遯白云村。草深能使芝兰没，木落方推竹柏尊。试问上书投魏阙，何如解组守衡门。西风吹醒槐安梦，斜日悠悠半隐垣。","dynasty":"宋代","title":"和费廷玉"}
{"author":"仇远","content":"金渊宝地阅金经，朝夕追随骢马行。激濁扬清真御史，即温听厉老先生。衣冠文物今无几，车笠交游最有情。早愿明时相司马，他年洛社会耆英。","dynasty":"宋代","title":"呈王直卿御史"}
{"author":"仇远","content":"高堂有亲今老矣，孝子晨昏奉甘旨。伤哉贫也敢辞劳，百里迢迢亲负米。后来列鼎坐重裀，积粟万钟不逮亲。古言周急不继富，为母请粟非无人。","dynasty":"宋代","title":"题季路负米图"}
{"author":"仇远","content":"雪云无罅霁无期，勾引春光入泮池。师道幸为文学掾，尧夫喜见太平时。典衣沽酒从儿笑，闭户吟诗只子知。甚欲相随强歌舞，却怜多病觉衰迟。","dynasty":"宋代","title":"生日和洪山甫见赠韵"}
{"author":"仇远","content":"八十一年身，栖迟客馆贫。登门曾有我，铭墓竟何人。醉梦高楼月，悲歌故国春。可能函玉骨，归葬练溪滨。","dynasty":"宋代","title":"怀方严州"}
{"author":"仇远","content":"正忧蕴蕴与隆隆，怪得连朝起大风。酷日从今宜敛暑，大王自古解称雄。中庭老树吹将折，破屋重茅卷已空。可是南溟茝欲化，爰居先避鲁门东。","dynasty":"宋代","title":"和仲祥大风韵其一"}
{"author":"仇远","content":"深院萧萧梧叶雨。知道秋来，不见秋来处。云压小桥人不渡。黄芦苦竹愁如雾。四壁秋声谁更赋。人只留春，不解留春住。秋又欲归天又暮。斜阳红影随鸦去。","dynasty":"宋代","title":"蝶恋花·深院萧萧梧叶雨"}
{"author":"仇远","content":"三秋此夕恰平分，城市人家半闭门。正忆紫云吹玉笛，忽惊皓月照金樽。宦情素薄鸿初到，诗兴方浓雨又昏。不是桂花香自慰，倚栏无语易销魂。","dynasty":"宋代","title":"中秋月出复雨有怀叶子文汤明叔"}
{"author":"仇远","content":"在昔金渊池，烟花锦不如。衣冠尊史祖，山水识灵胥。富岁人多赖，前修日以疏。洪崖仙可问，愿乞雪精驴。","dynasty":"宋代","title":"三叠"}
{"author":"仇远","content":"去郭十五里，翼然屏风山。上有看经院，创始升元间。山涧易生云，竹嫩未作斑。登高佛阁小，四面青回环。空门事弥多，永日僧不閒。归径路委蛇，班荆履孱颜。信美难久留，道远足力悭。遥知故山月，问我何时还。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"金渊宝地阅金经，朝夕追随骢马行。激濁扬清真御史，即温听厉老先生。衣冠文物今无几，车笠交游最有情。早愿明时相司马，他年洛社会耆英。","dynasty":"宋代","title":"呈王直卿御史"}
{"author":"仇远","content":"一尘不染俗难干，百事无能心自閒。我道老僧痴未绝，有时采菊见南山。","dynasty":"宋代","title":"赠珪上人"}
{"author":"仇远","content":"酌彼溪店酒，醉向舟中眠。舟人待月出，急急乘晚牵。前山见瓦屋，小彴横沙田。回首六百载，我思唐谪仙。","dynasty":"宋代","title":"黄渚舟中"}
{"author":"仇远","content":"王孙遗迹在桐乡，留意当年翰墨香。回首西风多感慨，不辞援笔赋嵇康。","dynasty":"宋代","title":"题赵仲穆山水二首"}
{"author":"仇远","content":"野步上西门，宽平又一村。疏篱围古井，密树拥高坟。家有田园乐，氓知守令尊。因思兴废事，变灭似秋云。","dynasty":"宋代","title":"舍北野步"}
{"author":"仇远","content":"对庭芜黯淡，院柳萧疏，还又深秋。正一星镫暗，更一声雁过，一点萤流。合成一片离思，都在小红楼。想扑地阴云，人愁不尽，替与天愁。酸风未应□，雨簌簌潇潇，欲下还收。忆绣帏贪睡，任花梢晨影，移上帘钩。被池半卷红浪，衣冷覆熏篝。怎忘得江南，风流庾信空白头。","dynasty":"宋代","title":"忆旧游"}
{"author":"仇远","content":"朝辞二竺寺，暮宿三茅峰。红树落一叶，白云深几重。远游喜无雨，清兴尤宜冬。遥知天坛上，会与仙人逢。","dynasty":"宋代","title":"畅师同玉上人游茅草"}
{"author":"仇远","content":"翠鸾不隔巫山路。无人肯指行云处。徙倚最高楼。秋波春望愁。先来愁似雾。更下丝丝雨。芳径溅香泥。苔花滑马蹄。","dynasty":"宋代","title":"菩萨蛮"}
{"author":"仇远","content":"干禄非良图，好遯实素抱。昔为驾壑松，今作出山草。茫茫海岳隔，冉冉齿发老。渊时书甲子，拾遗历天宝。迷涂谅未远，贵在知几早。","dynasty":"宋代","title":"和金沙蒋文海韵"}
{"author":"仇远","content":"步出上车门，肺肺东门柳。彼美窈窕娘，惜为荡子妇。中堂裁衣裳，刀尺常在手。之子未归家，何以奉箕帚。为君长相思，踯躅岁云久。思君头易白，惜无百年寿。谁能学仙人，辟谷但饮酒。","dynasty":"宋代","title":"步出上车门"}
{"author":"仇远","content":"懒向南园拜石兄，肯寻村叟傍溪行。黄云覆亩金穰熟，白露横江红叶明。彭泽归来辞内景，康衢击壤曲中声。一丁不识多牛者，应笑书田事笔耕。","dynasty":"宋代","title":"初冬郊行"}
{"author":"仇远","content":"衮衮岁年晚，冥冥车马尘。饥乌方畏雪，冻草已矜春。乡老知谁健，儒官自古贫。明朝除夜近，市井悄无人。","dynasty":"宋代","title":"遣意"}
{"author":"仇远","content":"裹饭无因绝往还，惟应帖子报平安。山公马向花前放，岐伯书从枕上看。贸易近来多北药，支持强欲著南冠。有时泥醉西园月，只欠梅花共倚阑。","dynasty":"宋代","title":"问赵元父病"}
{"author":"仇远","content":"莺花韦曲旧时游，老去閒情已五休。却笑东风无检束，又随飞絮过南楼。","dynasty":"宋代","title":"閒十咏"}
{"author":"仇远","content":"昔寓南国居，日与荛牧处。今营西郭居，官梅映窗户。砚山如可博，尺度先画堵。此计当勇决，结构须快睹。伐藤断长蛇，卧石凛伏虎。山厨富笋蕨，客至当脩脯。野芳散红紫，粲粲五杂组。放怀山水窟，脱迹名利罟。平泉绿野堂，盛事追往古。愿学樵夫拜，相从丈人偻。应笑趋炎人，奴颜八风舞。","dynasty":"宋代","title":"次韵萧饶州见寄其二"}
{"author":"仇远","content":"世态炎凉不足忧，吾生赢得日优游。九日忽惊枫叶落，百年几见菊花秋。忘形诗酒新丰客，满目溪山古溧州。闻道市桥骑马滑，山公归醉得无愁。","dynasty":"宋代","title":"追和陈去非宣和甲辰重九韵"}
{"author":"仇远","content":"早起方誇甲子晴，夜分忽又似盆倾。黑云冉冉连灯暗，白浪滔滔与岸平。芹未出泥先有燕，花都委地尚无莺。东桥沙觜多舟楫，直下荆溪不待撑。","dynasty":"宋代","title":"喜晴复雨"}
{"author":"仇远","content":"坏垣荒径入蒿莱，不惹康衢半点埃。赏静偏怜雏笋长，趁凉自引瘦筇来。杯馀漱齿呼新茗，石上题诗剥古苔。试问依檐双老桧，何如列柏在乌台。","dynasty":"宋代","title":"与子野过永仙观循西城以归邂逅李戒甫夕山西爽诗料满目子野明发诗来予次韵其一"}
{"author":"仇远","content":"正忧蕴蕴与隆隆，怪得连朝起大风。酷日从今宜敛暑，大王自古解称雄。中庭老树吹将折，破屋重茅卷已空。可是南溟茝欲化，爰居先避鲁门东。","dynasty":"宋代","title":"和仲祥大风韵其一"}
{"author":"仇远","content":"非雨非雷势可乘，柔枝弱叶力难胜。疾于健将追奔马，豪似吟仙赋大鹏。柱砥潜移黄蚁穴，山屏尽启白云縢。直须少霁飞廉怒，水落圩田谷再登。","dynasty":"宋代","title":"和仲祥大风韵其二"}
{"author":"仇远","content":"七不能堪一不成，閒云自恨出山轻。柳枝骆马爱心断，莼菜鲈鱼归兴生。薄宦栖栖留泮水，故人渺渺隔台城。对床风雨何时卜，共剪青灯话到明。","dynasty":"宋代","title":"寄戚子云"}
{"author":"仇远","content":"高捲书帘雨气寒，螺屏拥髻赴沧湾。去天一握屋上屋，斜日几重山外山。地展画图增暮景，风吹笑语落人间。栖鸦已寂归云急，却怪云犹未得閒。","dynasty":"宋代","title":"题王师尹宜晚楼"}
{"author":"仇远","content":"河鼓天孙各老成，无愁可解任秋声。痴儿笑月羞眉曲，稚女穿针斗眼明。夜半且分瓜果供，天中岂识别离情。未能免俗消光景，醉卧西风梦亦清。","dynasty":"宋代","title":"七夕其一"}
{"author":"仇远","content":"期修玩事在杭州，月夕那知常滞留。纵有侯芭常载酒，惜无李白共登楼。蛩催织妇贫非懒，云掩霜娥老似羞。应笑山翁痴守待，满身风露冷貂裘。","dynasty":"宋代","title":"中秋待月不见其一"}
{"author":"仇远","content":"秋风袅袅雨潇潇，兀兀郊居出市遥。未欠三杯通大道，且欣九日是明朝。篱边旧菊犹堪摘，天末新鸿不可招。莫恨登高无脚力，强支湘竹造山椒。","dynasty":"宋代","title":"明朝"}
{"author":"仇远","content":"𠙶山渺渺点青螺，古濑澄澄似绛河。尘世不知秋过半，水乡但觉月明多。轻舟傲兀鱼龙窟，夹岸横陈早晚禾。一笑跃身烟雾表，醉归何恤夜行诃。","dynasty":"宋代","title":"次日归舟和南仲"}
{"author":"仇远","content":"飞仙又向别峰游，竹下閒房且小留。满鬓朔风吹客帽，倚阑落日在渔舟。梅花路冷难寻冢，葑草田荒半作洲。独往独来沙鸟怪，山空木短使人愁。","dynasty":"宋代","title":"同杨心卿过孤山访静传不遇自游和靖祠下明日"}
{"author":"仇远","content":"端阳正是独醒时，閒坐难忘一酒卮。有客似怜官况冷，山童日午送戎葵。","dynasty":"宋代","title":"酒边"}
{"author":"仇远","content":"城中十日雪，山中三尺深。我从吴都来，颇畏寒见侵。亦念子在野，相从讵无心。缅怀梁园游，岂不胜竹林？落落岁寒友，历历瑶华音。重期春日和，飞盖西园阴。","dynasty":"宋代","title":"武陵胜集得林字"}
{"author":"仇远","content":"此枝绿阴繁，枝上子如豆。一花褎然见，香襞苔藓透。虽同梨云梦，亦出桃李右。矜骄若自惜，终觉老而瘦。昔占百花先，今处百花后。春风少年场，尤当敬耆旧。","dynasty":"宋代","title":"小园梅已绿阴忽见一花甚香"}
{"author":"仇远","content":"步屧春风白马桥，车沟泥滑路迢遥。眼前未识千红紫，但见新黄上柳条。","dynasty":"宋代","title":"溧水道中"}
{"author":"仇远","content":"一笑相逢李伯时，树阴匝地绿云低。林梢落日犹余丈，天下好山多在西。我醉欲归须客送，君装已趣尚鹃啼。明朝定有新诗句，且让溪翁向上题。","dynasty":"宋代","title":"与子野过永仙观循西城以归邂逅李戒甫夕山西"}
{"author":"仇远","content":"晓廏，塞翁一笑欲何如。西郊或有閒迎送，却向东家借蹇驴。","dynasty":"宋代","title":"马斃三首"}
{"author":"仇远","content":"谢家庭下玉，化此青琅玕。风标夐不俗，谁谓骨相寒。","dynasty":"宋代","title":"题赵希贤所藏墨竹"}
{"author":"仇远","content":"岸柳丝丝青尚浅。渐春归吴苑。缭垣不隔花屏，爱翠深红远。瞥地飞来何处燕。小乌衣新翦。想芹短、未出香泥，波面时时点。","dynasty":"宋代","title":"忆闷令"}
{"author":"仇远","content":"跨马入城去，驱鸡上屋飞。閒官差可乐，徒步未为非。杜老平明出，山公倒载归。晚汀沙水阔，野鹜得相依。","dynasty":"宋代","title":"跨马"}
{"author":"仇远","content":"炉藏火尚红，雪映窗已白。梦游无色界，不知身是客。","dynasty":"宋代","title":"五更"}
{"author":"仇远","content":"槜李城边送客船，梅花一别又三年。清风朗月思元度，骏马名姬羡谪仙。湖海倦游予白发，园林真乐子青毡。楚生卜宅平生志，归日相从学力田。","dynasty":"宋代","title":"寄陈仲麟"}
{"author":"仇远","content":"缃梅眩晨霞，素梅迷暮雨。一翁着花间，冰霜殊皎洁。蜂蝶犹未知，香味老逾烈。梦中识归涂，踏遍孤山月。","dynasty":"宋代","title":"梅梦"}
{"author":"仇远","content":"去岁今朝六月六，暮雨倾盆风拔木。今岁公宇醮祈晴，昼日当空生暑溽。羽士宣词官吏拜，灯烛荧煌香馥郁。须臾黑云西北来，如盖如轮覆厅屋。电驱霹雳掣金蛇，檐溜奔腾泻银竹。帏屏掀开旛幢飞，卷尽香灰吹灭烛。天威震怒莫敢喘，谢罪怔营虞褻渎。少焉雨止凉飕飕，天气如秋失中伏。四郊大田多黍苗，一片潇湘接湖洑。村夫中庭涕泗下，归闻野老吞声哭。只恐戢戢生鱼头，何止广文饭不足。天心仁爱子勿忧，府公移文行振粟。古言大雨不为灾，云雨须臾手翻覆。","dynasty":"宋代","title":"州厅设醮即事"}
{"author":"仇远","content":"红锦旧同心。西池上、曾与系青禽。记山水写情，秋桐促轸，鸳鸯萦恨，春绣停针。常叹好风妨画扇，明月坠瑶簪。短梦易残，一声长笛，新愁无限，何处孤砧。香奁依然在，但鸾镜、孤影渺渺难寻。雨后胭脂，应想粉蚀尘侵。怅去帆渐杳，鱼鳞浪浅，远笺难寄，鸿尾云深。回首高楼，不堪烟雨平林。","dynasty":"宋代","title":"风流子"}
{"author":"仇远","content":"一官振饥荒，一官覆水旱。州里多应酬，田家少愁叹。","dynasty":"宋代","title":"枕上"}
{"author":"仇远","content":"霜晴泛渚狎轻鸥，人物欣逢古太丘。乔木故家犹昨日，寒花老圃正清秋。尊开北海心先醉，烛尽西窗话不休。笑我一身閒未得，又随新雨上归舟。","dynasty":"宋代","title":"陈明远书塾与蒋平仲张伯成清话"}
{"author":"仇远","content":"老景存三乐，浮生付六如。是非忘马指，憎爱任乌胥。故里仍饥馑，清流例阔疏。有人风雪外，诗在断桥驴。","dynasty":"宋代","title":"再叠"}
{"author":"仇远","content":"赤脚踏层冰，素蟾浴清水。可怜偷桃儿，竟以寒饿死。木瓢挂空壁，蠹册堆破几。有子如矮奴，踉啮入城市。","dynasty":"宋代","title":"过岳公故居"}
{"author":"仇远","content":"登览欣逢胜日闲，苍松九里费跻攀。行过绿水尽头路，步入白云生处山。猿鸟尚能知异境，仙凡原不隔重关。几时拂袖逃尘网，野衲村樵共往还。","dynasty":"宋代","title":"游天竺二首"}
{"author":"仇远","content":"亨涂即畏涂，暮境欲何如。索米多贫士，钞诗欠小胥。自缘乡梦熟，顿与世情疏。会约逃名者，山间倒跨驴。","dynasty":"宋代","title":"和子野四首其三"}
{"author":"仇远","content":"秋声浩荡夜凄凉，却喜田家熟稻粮。千里江湖随薄宦，满城风雨近重阳。菊花渐拆青青蕊，桂树独飘粟粟香。幸是催租人未至，尊前聊为足成章。","dynasty":"宋代","title":"南仲以潘老句约赋"}
{"author":"仇远","content":"缤纷万片打窗来，蓦趁斜风舞却回。可怪今春寒特甚，梅花一半未曾开。","dynasty":"宋代","title":"正月辛酉大雪三首"}
{"author":"仇远","content":"庐山石桥天下奇，奔湍赴壑潜冯夷。倚阑俯瞰毛发竦，品题曾读坡仙诗。画师笔斡造化窟，岂必夜半夸娥移。蜀天茫茫千万里，仿佛猿声亦如此。何当谱入朱丝弦，水底鱼龙应洗耳。","dynasty":"宋代","title":"题王师尹所藏三峡图"}
{"author":"仇远","content":"笑人狗走鹿斯奔，父子瓜畦手自耘。不愿青黄施断木，且将苍白看浮云。山巾聊友华阳鹤，野饭时羹古涧芹。显宦何如廉贾好，茜卮千石鮆千斤。","dynasty":"宋代","title":"和费廷玉"}
{"author":"仇远","content":"騕褭龙媒去未还，独骑款段客长安。青黄谁采沟中断，黑白当从局外看。尊俎风流陈日月，山林人物古衣冠。桂花满袖王孙远，空倚天风十二阑。","dynasty":"宋代","title":"再答元父"}
{"author":"仇远","content":"焚香读易乐閒居，参订先天太极图。人道三分程氏传，较他汉上有差殊。","dynasty":"宋代","title":"夜和陈道士韵"}
{"author":"仇远","content":"只隔山中一日程，书船暂泊溧阳城。儒冠喜见贤翁季，道眼相看老弟兄。酒量吞江凉更阔，蝉声送客晚争鸣。青衫肯为琵琶湿，笑向天涯看月明。","dynasty":"宋代","title":"屠存博教授赴溧水任留饮寓舍"}
{"author":"仇远","content":"了知五十九年非，景薄崦嵫合见几。夜半虽当泉脉动，腊前未见雪花飞。客程鸿雁駸駸老，家养鸡豚处处肥。千日及瓜今过半，未知何日定言归。","dynasty":"宋代","title":"至后"}
{"author":"仇远","content":"八十一年身，栖迟客馆贫。登门曾有我，铭墓竟何人。醉梦高楼月，悲歌故国春。可能函玉骨，归葬练溪滨。","dynasty":"宋代","title":"怀方严州"}
{"author":"仇远","content":"万家大县旧留都，一派中江入太湖。缩项鱼肥人鱠玉，长腰米贵客量珠。府分南北寒芜合，桥直东西夜市无。却是旗亭浮蚁美，杖头能费几青蚨。","dynasty":"宋代","title":"题溧阳市"}
{"author":"仇远","content":"山中有云难寄君，庭下鸣蛙殊聒人。他时寻我江湖上，不是玄真即季真。","dynasty":"宋代","title":"偶作寄李良甫其二"}
{"author":"仇远","content":"一湾新绿护茅庐，草细泥忪已可锄。野老但知分社酒，地官宁复进农书。莺花眼界人烟外，蚕麦生涯谷雨余。我爱赋归陶令尹，柳边时见小蓝舆。","dynasty":"宋代","title":"春日田园杂兴"}
{"author":"仇远","content":"夜来听雨梦仇溪，梦觉招邀客赋诗。我自不分客冷热，子须能别酒淳漓。江头风顺鲈鱼到，天外春归杜宇知。十日菊花元不减，恰如六月见蒲葵。","dynasty":"宋代","title":"萧饶州见寄次韵"}
{"author":"仇远","content":"西湖一曲百泉通，漠漠青山绕梵宫。故国园林秋色净，明朝风雨桂花空。银笙玉笛清歌外，画舫珠帘落照中。人物风光两相称，儿童遮莫笑山翁。","dynasty":"宋代","title":"秋日西湖园亭"}
{"author":"仇远","content":"犹记春风庭院，桃花初识刘郎。绿腰传得旧官腔。自向花前学唱。锦瑟空寻小袖，翠衾尚带余香。一番拈起一思量。又是桃花月上。","dynasty":"宋代","title":"西江月"}
{"author":"仇远","content":"别作一家春，故畹已禾黍。黄香从何来，谁为东风主。","dynasty":"宋代","title":"小斋四花·蜡梅"}
{"author":"仇远","content":"净洗碧娟娟，颜色如少年。窗前风收雨，阶下笋行鞭。","dynasty":"宋代","title":"题画竹其二"}
{"author":"仇远","content":"金渊文学掾，旅食经岁年。石田薄有收，尽足裨俸钱。丝毫了无补，教养愧前贤。竹添讲堂后，柳栽泮水边。匏花粲篱落，藻带舞漪涟。土龙欲致雨，何能起云烟。革带孔渐移，老癯非学仙。木居士何者，求福真徒然。","dynasty":"宋代","title":"学舍自吟"}
{"author":"仇远","content":"笑把青藜杖，远游黄鹤城。雨消战伐气，春生弦诵声。相从未有约，久别难为情。东望思渺渺，江长秋月明。","dynasty":"宋代","title":"寄鄂渚王子文教授"}
{"author":"仇远","content":"特特问花消息。结果剩红残白。芍药可人怜，相约荼留客。消得。消得。犹有一分春色。","dynasty":"宋代","title":"如梦令·特特问花消息"}
{"author":"仇远","content":"桓将军，军城南。牛将军，军城北。他军只有八千人，卒急临洮攻未得。","dynasty":"宋代","title":"听杜将军帐下儿歌其一"}
{"author":"仇远","content":"莞簟轻轻卷，藤床故故移。暑尘无避处，客舍有凉时。开帐迎风易，钩帘看雨宜。绿阴更清绝，旧竹长新枝。","dynasty":"宋代","title":"移床诗"}
{"author":"仇远","content":"九仙山晓。雾冥冥、一鹤飞来华表。衔得红云花岛。双蒂仙桃小。破罂旋汲香泉，短鑺闲锄春草。愁种愁深多少。头白鸳鸯老。","dynasty":"宋代","title":"望仙楼"}
{"author":"仇远","content":"不待风霜剪碧林，柳阴忽见一梭金。似传西帝宸游信，空惹东窗梦觉心。暂辍笙歌聊试听，既无桃杏莫须吟。旧交燕子归何处，好倩宾鸿为嗣音。","dynasty":"宋代","title":"和西仲秋日闻莺诗"}
{"author":"仇远","content":"东风擅红紫，颜色分重轻。爱此柰子花，娇艳何盈盈。未开足标致，紫绵灿垂缨。开繁臙脂褪，徐娘老而贞。俗称为海红，结实叶底頳。来禽难为弟，海棠难为兄。我评此三花，同出而异名。一枝插铜壶，坐翫心目明。安得剑南樵，素缣为写生。","dynasty":"宋代","title":"柰花似海棠林檎但叶小异"}
{"author":"仇远","content":"仇山村叟始生辰，六帙平头又见春。检历今年交一岁，乘槎有日到三神。文章翰墨聊从好，富贵功名莫认真。且醉市桥新熟酒，红梅花插白纶巾。","dynasty":"宋代","title":"授时历以丁未为一岁其一"}
{"author":"仇远","content":"龙君鼎鼎出云关，分祀仙宫佛刹间。两月更无涓滴雨，问君何日可还山。","dynasty":"宋代","title":"纪事"}
{"author":"仇远","content":"西窗隐几读南华，颇悟亡羊与战蜗。住久不知身是客，归休谁谓女无家。向阳野竹先抽笋，待雪官梅欲试花。我爱睡乡真乐地，底须频吃玉川茶。","dynasty":"宋代","title":"寄子野"}
{"author":"仇远","content":"红紫委尘土，绿窗清昼长。安知两三竹，风已作秋凉。","dynasty":"宋代","title":"题扇"}
{"author":"仇远","content":"桃花坊陌散香红。捎鞭骤玉骢。官河柳带结春风。高楼小燕空。山晻霭，草蒙茸。江南春正浓。王孙家在画桥东。相寻无路通。","dynasty":"宋代","title":"阮郎归"}
{"author":"仇远","content":"晴绵欺雪，扑扑红楼锦幄。小蜻蜓载水花泊。犹记横波浅笑，香云深约。甚可怪、匆匆忘却。寻芳人老，那得心情问著。雁程不到怨无托。还又月笛幽院，风镫疏箔。谩傍竹、寒笼翠薄。","dynasty":"宋代","title":"凤凰阁"}
{"author":"仇远","content":"苔笺醉草调清平。鸦墨湿浮云。霓裳步冷，琼箫声断，旧梦关心。小乔不恋周郎老，翠被折秋痕。那堪门外，黄花红叶，细雨更深。","dynasty":"宋代","title":"眼儿媚"}
{"author":"仇远","content":"我无筋力汝难骑，埋汝郊原有敝帷。二尺箯舆元自稳，不劳鞭策强驱驰。","dynasty":"宋代","title":"马斃三首"}
{"author":"仇远","content":"不谓村园见此花，娇红数朵眩晴霞。可怜国色天香种，竟落田夫野老家。略具杯盘供笋蕨，已拚杖屦污泥沙。莫愁乳鹿衔春去，自有蓬蒿尽力遮。","dynasty":"宋代","title":"北村吴园雨中赏牡丹主人留饮"}
{"author":"仇远","content":"楚塞残星几点，关山明月三年。长亭犹有竹如椽，可惜中郎不见。折柳新愁未歇，落梅旧梦谁圆。何人吹向内门前。一片鹧鸪清怨。","dynasty":"宋代","title":"西江月"}
{"author":"仇远","content":"閒官长日无公事，静室焚香读好书。饮水饭蔬差可乐，妻儿休叹食无鱼。","dynasty":"宋代","title":"偶作寄李良甫其一"}
{"author":"仇远","content":"少长皆吾友，相期满百龄。生分青白眼，死隔短长亭。蕉本身为幻，藤床梦是醒。中山醇酒在，且醉学刘伶。","dynasty":"宋代","title":"闻杨大受凌吉叟吴次山诸友讣音有感二首"}
{"author":"仇远","content":"中酒情怀，怨春羞见桃花面。王孙别去草萋萋，十里青如染。不恨梨云梦远。恨只恨、盟深交浅。一般孤闷，两下相思，黄昏依黯。楼依斜阳，翠鸾不到音书远。绿窗空对绣鸳鸯，□缕凭谁剪。知在新亭旧院。杜鹃啼、东风意懒。便归来后，也过清明，花飞春减。","dynasty":"宋代","title":"烛影摇红次韵"}
{"author":"仇远","content":"不知何树叶，红润极鲜明。一片风吹落，几番霜染成。止啼诚诳语，题字亦閒情。把玩真堪惜，攜归予绣枰。","dynasty":"宋代","title":"树叶"}
{"author":"仇远","content":"翠袖佳人倚莫寒，双禽踏破玉阑干。空山月落春风换，直作罗浮梦里看。","dynasty":"宋代","title":"閒十咏"}
{"author":"仇远","content":"莺花韦曲旧时游，老去閒情已五休。却笑东风无检束，又随飞絮过南楼。","dynasty":"宋代","title":"閒十咏"}
{"author":"仇远","content":"艾纳护春香，横枝偃霜月。绝怜玉妃面，化作铁汉骨。","dynasty":"宋代","title":"小斋四花·梅"}
{"author":"仇远","content":"山行龟背路羊肠，伏虎禅师古道场。老木阴中安御座，白云堆里抚僧床。勺泉清澈涵秋味，尖塔孤撑界夕阳。笑月亭空人影散，松风和雨动天簧。","dynasty":"宋代","title":"道场山"}
{"author":"仇远","content":"在昔金渊池，烟花锦不如。衣冠尊史祖，山水识灵胥。富岁人多赖，前修日以疏。洪崖仙可问，愿乞雪精驴。","dynasty":"宋代","title":"三叠"}
{"author":"仇远","content":"略彴横溪曲。映带短莎修竹。傍岸谁家屋。爱水护遥碧，林拥深绿。呼布谷。东里西邻才一簇。社鼓初鸣春酒熟。长衫方帽，翁醉扶黄犊。断霞倦鹊，未晚先争宿。门外月明山六六。","dynasty":"宋代","title":"归田乐"}
{"author":"仇远","content":"桃花坊陌散香红。捎鞭骤玉骢。官河柳带结春风。高楼小燕空。山晻霭，草蒙茸。江南春正浓。王孙家在画桥东。相寻无路通。","dynasty":"宋代","title":"阮郎归"}
{"author":"仇远","content":"丞相当年握笔时，封胡羯末总佳儿。后来家有无穷事，便是天仙也不知。","dynasty":"宋代","title":"赵子昂陈仲美合作水凫小景"}
{"author":"仇远","content":"一尘不染俗难干，百事无能心自閒。我道老僧痴未绝，有时采菊见南山。","dynasty":"宋代","title":"赠珪上人"}
{"author":"仇远","content":"秋高天阔雁南翔，游子愀然思故乡。重阳正当风雨近，三径故应松菊荒。酒酣耳热狂无益，江空目短愁何长。青山在望有晴日，我欲振衣千仞冈。","dynasty":"宋代","title":"秋日怀吾子行"}
{"author":"仇远","content":"钗云垂耳未胜冠，私语别青鸾。露帐银床，海棠睡足，偏称晚来看。一年一梦青楼曲，香浅被池寒。却听西风，小窗残雨，红叶满长安。","dynasty":"宋代","title":"少年游·钗云垂耳未胜冠"}
{"author":"仇远","content":"肠结锥可解，眉皱熨可伸。独不禁子规，日日啼春心。春风醉行客，门外芳草深。芳草已无路，行行又何处。东园花柳多，贱妾不复顾。秋胡夫不夫，买臣妇不妇。人心匪金石，悔不随郎去。","dynasty":"宋代","title":"相随曲"}
{"author":"仇远","content":"直节豸献角，低枝鸾振羽。古色镇苍然，非烟亦非雨。","dynasty":"宋代","title":"题赵希贤所藏墨竹"}
{"author":"仇远","content":"凭高宜晚更宜秋，下马归来即倚楼。纳纳乾坤双老眼，滔滔江汉一扁舟。满城明月空吴苑，隔岸青山认越州。李白酒豪高适笔，当时人物总风流。","dynasty":"宋代","title":"题李公略示高郎中吴山观月图"}
{"author":"仇远","content":"避喧迁出郭，岁晚尚担簦。隔室大於斗，长途滑似冰。岂无问字酒，共守读书灯。老病须微禄，归田恨未能。","dynasty":"宋代","title":"除夜新居"}
{"author":"仇远","content":"夕晴殊可喜，小作川原游。水岸菰蒋合，野田鸿雁留。云烟易得晚，城市那知秋。落叶塞破屋，逃亡令我愁。","dynasty":"宋代","title":"黄渚舟中"}
{"author":"仇远","content":"缃梅眩晨霞，素梅迷暮雨。一翁着花间，冰霜殊皎洁。蜂蝶犹未知，香味老逾烈。梦中识归涂，踏遍孤山月。","dynasty":"宋代","title":"梅梦"}
{"author":"仇远","content":"越王城下草青青，眺远须登第几层。白发山僧閒指点，斜阳古木是诸陵。","dynasty":"宋代","title":"登宾林应天塔"}
{"author":"仇远","content":"老来足力觉全衰，一日山行两日疲。归去蹇驴须买得，山中出入不嫌迟。","dynasty":"宋代","title":"寄周吉卿"}
{"author":"仇远","content":"钗头缀玉虫，耿耿东窗晓。京洛少年游，犹恨归来早。寒食正梨花，古道多芳草。今夜试青镫，依旧春花小。","dynasty":"宋代","title":"生查子"}
{"author":"仇远","content":"素禽敏疾出扶余，六翮双拳胆气麄。海外天鹅能独击，云间后鹘敢齐驱。{扌雙}身直上非无见，恋主归来不待呼。渭水鹰扬亦如何，好将粉墨写成图。","dynasty":"宋代","title":"白海青"}
{"author":"仇远","content":"落落霜余树，疏疏晓后星。经年才契阔，故友半凋零。有梦怀风采，何人作墓铭。老孤无限泪，空望浙山青。","dynasty":"宋代","title":"闻杨大受凌吉叟吴次山诸友讣音有感二首"}
{"author":"仇远","content":"翠鸾不隔巫山路。无人肯指行云处。徙倚最高楼。秋波春望愁。先来愁似雾。更下丝丝雨。芳径溅香泥。苔花滑马蹄。","dynasty":"宋代","title":"菩萨蛮"}
{"author":"仇远","content":"宦游今倦矣，岁晚意何如。腊雪不到地，春风先满闾。邻翁寒乞炭，溪女晓供鱼。多有梅花处，吾将卜隐居。","dynasty":"宋代","title":"遣意"}
{"author":"仇远","content":"丞相当年握笔时，封胡羯末总佳儿。后来家有无穷事，便是天仙也不知。","dynasty":"宋代","title":"赵子昂陈仲美合作水凫小景"}
{"author":"仇远","content":"鸦墨斜行印粉香。倚楼凝望过鸿将。寸心天远，月冷梦浮湘。题恨谩留诗叶小，合欢空恋舞衣长。旧愁千斛，深浅倩谁量。","dynasty":"宋代","title":"琴调相思引"}
{"author":"仇远","content":"秋声浩荡夜凄凉，却喜田家熟稻粮。千里江湖随薄宦，满城风雨近重阳。菊花渐拆青青蕊，桂树独飘粟粟香。幸是催租人未至，尊前聊为足成章。","dynasty":"宋代","title":"南仲以潘老句约赋"}
{"author":"仇远","content":"月明如白日。遮径花阴密密。未见黄云衬袜来，空伴花阴立。疑是碧瑶台，不放彩鸾飞出。隐隐隔花清漏急。一巾红露剩攥黯黯覆庭芜。十二阑干空见月，谁教凉影伴人孤。素被带香铺。情荏苒，金屋又笙竽。天际有云难载鹤，墙东无树可啼乌。春梦绕西湖。","dynasty":"宋代","title":"阳台怨"}
{"author":"仇远","content":"苔笺醉草调清平。鸦墨湿浮云。霓裳步冷，琼箫声断，旧梦关心。小乔不恋周郎老，翠被折秋痕。那堪门外，黄花红叶，细雨更深。","dynasty":"宋代","title":"眼儿媚"}
{"author":"仇远","content":"暮云春树江东远，十年软红尘井。雨屋酣歌，月楼醉倚，还倩天风吹醒。青镫耿耿。算除却渊明，谁怜孤影。自卷荷衣，石床高卧翠微冷。山空但觉昼永。旧游花柳梦，不忍重省。燕子梁空，鸡儿巷静，休说长安风景。丹台路迥。怎见得玄都，□□芳径。共理瑶笙，凤凰花外听。","dynasty":"宋代","title":"台城路（寄子发）"}
{"author":"仇远","content":"野鹤清高六翮轻，孤云万里去冥冥。汉科合应茂才选，唐士曾书遗教经。好趁江南诸老在，尽看蓟北众山青。锦衣归日春风满，期醉沙堤双玉瓶。","dynasty":"宋代","title":"书与士瞻上人十首"}
{"author":"仇远","content":"骥尾流光不可追，山中小草合知非。腊余四日春先到，官满三年客早归。暗雨随风茅屋漏，荒城争米燎盆稀。明朝又赴公筵贺，灯下醒眠懒解衣。","dynasty":"宋代","title":"岁穷早睡"}
{"author":"仇远","content":"海塘三十里，此屋独巍然。有浪方知水，无云总是天。苔痕封石柱，帆影下楼船。閒忆童男女，悠悠去几年。","dynasty":"宋代","title":"镇海亭"}
{"author":"仇远","content":"十二阑干和露倚。银潢淡、玉蟾如洗。万籁无声，纤云不染。目断楚天千里。自把黄花闲数蕊。空招隐、湘君山鬼。古剑埋光，孤灯倒影，咄咄树犹如此。","dynasty":"宋代","title":"夜行船·十二阑干和露倚"}
{"author":"仇远","content":"吾友卞南仲，别我何匆匆。家有六男儿，乃与不死同。阿祥更颖出，亹亹有父风。翰墨既潇洒，文字犹研穷。西园盖常飞，北海樽屡空。霜寒濑水浅，蛟龙若为容。我将归西湖，春风入修筇。期子梅花下，一酹孤山翁。","dynasty":"宋代","title":"和卞仲祥"}
{"author":"仇远","content":"三径归来秋早。门外金铺谁扫。东篱不种闲花草。恼乱西风未了。霜华侵鬓渊明老。南山晓。啼红怨绿骎骎少。自采落英黄小。","dynasty":"宋代","title":"秋蕊香"}
{"author":"仇远","content":"抱膝坐终日，澹然忘是非。纵令官未满，已与世相违。古道平芜合，谁家新燕归。年荒烟火歇，空老一山薇。","dynasty":"宋代","title":"抱膝"}
{"author":"仇远","content":"萤火惟知夜，灯花不待春。","dynasty":"宋代","title":"句"}
{"author":"仇远","content":"八十一年休，云何不首丘。岂无商女恨，肯作贾胡留。书籍从人卖，田园有子收。乌聊山在望，风雪去悠悠。","dynasty":"宋代","title":"怀方严州其五"}
{"author":"仇远","content":"藏莺院静，浮鸭池荒。绿阴不减红芳。高卧虚堂。南风时送微凉。游鞯践香未遍，怪青春、别我堂堂。闲里好，有故书盈箧，新酒盈缸。只怕吴霜侵鬓，叹春深铜雀，空老周郎。弱絮沾泥，如今梦冷平康。翻思旧游踪迹，认断云、低度横塘。离恨满，甚月明、偏照小窗。","dynasty":"宋代","title":"声声慢"}
{"author":"仇远","content":"西风吹发冷飕飕，赖有多情帽裹头。九日已知成昨夜，绿樽聊复集清流。山房霜菊偏能耐，客路云萍故自浮。欲识岁寒心皎洁，一方月色十分秋。","dynasty":"宋代","title":"十日与侯伯用谢元焘诸友汎菊得头字"}
{"author":"仇远","content":"风雪飘萧季子裘，大江西溯过荆州。浑家无计归葱肆，岁晚何人付麦舟。长子应门宽后虑，轻帆入峡及春游。明年归趁梅花发，共醉䲔仙旧酒楼。","dynasty":"宋代","title":"送程子方归蜀其二"}
{"author":"仇远","content":"君子堂西屋数间，但能容膝敢求安。悄无人迹如深井，惯听秋声是冷官。系马阶前慵夜秣，种蔬墙下助朝餐。携来书卷犹堪读，好共青灯了岁寒。","dynasty":"宋代","title":"秋晚斋居其一"}
{"author":"仇远","content":"校官既与庙官同，胡不移家在泮宫。暮四朝三嫌有累，岁糜月费愧无功。致身馆阁须公等，曝背庭除任老翁。却喜北窗新植竹，行看玉立向南风。","dynasty":"宋代","title":"秋晚斋居其二"}
{"author":"仇远","content":"乾坤身世一蘧庐，南北东西总可居。此去三年韩博士，向来四壁马相如。移文早遣仆徵米，攲枕夜听儿读书。驾驷乘骢非我事，不如醉兀小肩舆。","dynasty":"宋代","title":"秋晚斋居其三"}
{"author":"仇远","content":"开遍梅花腊渐残，又传新历岁更端。书生爱日惟愁晚，稚子敲冰不怕寒。酒压蚁篘醅可拨，诗题蜡纸墨难乾。宦游得似家居乐，一枕三竿梦寐安。","dynasty":"宋代","title":"和姜景星其二"}
{"author":"仇远","content":"劲节棱棱瘦且坚，形模界尺出天然。山翁甚爱资扶老，村衲无知误削圆。偏称深衣同此矩，漫誇长笛大如椽。有时閒为吟诗出，徙倚中庭月一砖。","dynasty":"宋代","title":"方竹杖"}
{"author":"仇远","content":"仇山村叟始生辰，六帙平头又见春。检历今年交一岁，乘槎有日到三神。文章翰墨聊从好，富贵功名莫认真。且醉市桥新熟酒，红梅花插白纶巾。","dynasty":"宋代","title":"授时历以丁未为一岁其一"}
{"author":"仇远","content":"霜纨如月胜吴纱，彷佛蟾宫路未赊。涤暑自宜斟瑞露，凭虚谁肯乞飞霞。荒城蔓草生萤火，古濑西风起浪花。梦里仇山归未得，竹篱茅屋趁溪斜。","dynasty":"宋代","title":"秋怀和子野其一"}
{"author":"仇远","content":"自笑酸寒老孟郊，厌看俗事聚牛毛。故乡甚爱鲈鱼美，冷掾何嫌马骨高。少日宦情原淡泊，凉风客鬓转刁骚。荷衣槐笏徒拘束，不似芒鞋白纻袍。","dynasty":"宋代","title":"秋怀和子野其二"}
{"author":"仇远","content":"高卷书帘雨气寒，螺屏拥髻赴沧湾。去天一握屋上屋，斜日几重山外山。地展画图增暮景，风吹笑语落人间。栖鸦已寂归云急，却怪云犹未得閒。","dynasty":"宋代","title":"题王师尹宜晚楼"}
{"author":"仇远","content":"秋风悲，梧桐知不知。渴虹挟雨吸河汉，嘹嘹数雁天四垂。雁急不成字，远向潇湘飞。铜盘露下夜如水，宋玉新自巫山归。","dynasty":"宋代","title":"秋日曲"}
{"author":"仇远","content":"中酒情怀，怨春羞见桃花面。王孙别去草萋萋，十里青如染。不恨梨云梦远。恨只恨、盟深交浅。一般孤闷，两下相思，黄昏依黯。楼依斜阳，翠鸾不到音书远。绿窗空对绣鸳鸯，□缕凭谁翦。知在新亭旧院。杜鹃啼、东风意懒。便归来後，也过清明，花飞春减。","dynasty":"宋代","title":"烛影摇红·中酒情怀"}
{"author":"仇远","content":"年年待月引壶觞，坐对中庭玉一方。静夜忽惊云作雨，索居空使客思乡。荒鸡声续檐花滴，蝴蝶梦回岩桂香。何处高楼见山阔，快予吹笛据胡床。","dynasty":"宋代","title":"中秋待月不见"}
{"author":"仇远","content":"驴鸣有何好，晋人多爱之。胡不大堤上，隔花听马嘶。胡不茅屋下，带月听荒鸡。我疑古之狂，矫世本尚奇。蜡屐柳下锻，结髦剑首吹。端是味无味，以待知者知。满腔浩然气，抑郁无所施。引颈一长鸣，万里风云悲。敢问驷与骢，立仗夫何为。","dynasty":"宋代","title":"漫兴"}
{"author":"仇远","content":"梨花白白柳条青，闭阁焚香奈雨声。闻道清明明日是，江南风土只宜晴。","dynasty":"宋代","title":"寒食雨三首"}
{"author":"仇远","content":"九仙山晓。雾冥冥、一鹤飞来华表。衔得红云花岛。双蒂仙桃小。破罂旋汲香泉，短鑺闲锄春草。愁种愁深多少。头白鸳鸯老。","dynasty":"宋代","title":"望仙楼"}
{"author":"仇远","content":"笔砚生涯独善身，一区花竹四时春。无求莫问朝廷事，有耻难交市井人。帘外乌衣飞上下，窗前蜂蕊结轮囷。鉴如居士东邻住，肯借霜豪为写真。","dynasty":"宋代","title":"书与士瞻上人十首"}
{"author":"仇远","content":"半生豪气学元龙，湖海惟知敬数公。徒有贞心招隐逸，恨无巨眼识英雄。天衢骑马衣冠异，雨屋鸣鸡杼轴空。西崦东屯何日了，定应愁老浣花翁。","dynasty":"宋代","title":"和范爱竹三首"}
{"author":"仇远","content":"閒寻石涧列云扉，树影生凉怯苧衣。静碧轩窗聊寄傲，软红尘土竟忘归。满倾竹叶春霞滑，轻折蕉花晓露晞。禅意法乘俱莫问，且谈旧事更依依。","dynasty":"宋代","title":"蛇山"}
{"author":"仇远","content":"群阴剥尽一阳回，霜日烘晴宿雾开。闭户读书差自乐，载肴问字莫须来。荣枯易了观芸草，冷暖相忘付酒杯。得似山居酬应少，昼长閒坐看寒梅。","dynasty":"宋代","title":"至日怀罗国宾"}
{"author":"仇远","content":"水拍长堤没软沙。菰蒲深处钓鱼家。罾头免得黏风絮，船尾依然带落花。","dynasty":"宋代","title":"小秦王"}
{"author":"仇远","content":"听尽西窗风雨。又听东邻砧杵。犹自立危阑，阑外青山无语。何处。何处。一树乱鸦啼暮。","dynasty":"宋代","title":"如梦令·听尽西窗风雨"}
{"author":"仇远","content":"楚塞残星几点，关山明月三年。长亭犹有竹如椽。可惜中郎不见。折柳新愁未歇，落梅旧梦谁圆。何人吹向内门前。一片鹧鸪清怨。","dynasty":"宋代","title":"西江月其二"}
{"author":"仇远","content":"凭高欲验晓云黄，东际红光见太阳。便觉池芹春滟滟，俄惊檐竹画琅琅。君师百拜恩难报，文史三冬志未偿。吾道千钧悬一缕，愿同绣线日添长。","dynasty":"宋代","title":"至后"}
{"author":"仇远","content":"莞簟轻轻卷，藤床故故移。暑尘无避处，客舍有凉时。开帐迎风易，钩帘看雨宜。绿阴更清绝，旧竹长新枝。","dynasty":"宋代","title":"移床诗"}
{"author":"仇远","content":"两两鸣鸠语画檐，雨余芳草欲生烟。翁头酒熟常留客，象外诗成颇类仙。扬子有才犹执戟，渊明无事合归田。地偏时事人传少，收拾琴书且醉眠。","dynasty":"宋代","title":"雨余"}
{"author":"仇远","content":"一从妻子累心身，役役劳劳春复春。苦被长贫难择禄，宁甘渐老不如人。广文冷坐非无饭，张翰思归岂为莼。莫问当初弧矢事，只今笔砚亦生尘。","dynasty":"宋代","title":"授时历以丁未为一岁"}
{"author":"仇远","content":"风雨不出户，儿孙共读书。","dynasty":"宋代","title":"句"}
{"author":"仇远","content":"沧岛云连，绿瀛秋入，暮景欲沈洲屿。无浪无风天地白，听得潮生人语。擎空孤柱。翠倚高阁凭虚，中流苍碧迷烟雾。惟见广寒门外，青无重数。遥想贝阙珠宫，琼林玉树。不知还是何处。倩谁问、凌波轻步。谩凝睇、乘鸾秦女。想庭曲、霓裳正舞。莫须长笛吹愁去。怕唤起鱼龙，三更喷作前山雨。","dynasty":"宋代","title":"八犯玉交枝（招宝山观月上）"}
{"author":"仇远","content":"风吹衿帽不知寒，款段奚奴冻亦顽。缩项鳊鱼无可钓，归鞭遥指鹿门山。","dynasty":"宋代","title":"题孟浩然图"}
{"author":"仇远","content":"行遍山巅又水涯，尚无红叶与黄花。长松夹道六七里，小墅通村十数家。竺国云深僧寂寞，草堂洞古石嵯牙。野翁共醉官垆酒，扶醉归来已暮鸦。","dynasty":"宋代","title":"游天竺二首"}
{"author":"仇远","content":"诸老俱尘土，令予双泪流。几年能再见，一气故应休。江左衣冠尽，人间翰墨留。空山茅屋底，野史属谁修。","dynasty":"宋代","title":"方万里史敬舆陈孝先龚圣予胡穆仲相继沦没令"}
{"author":"仇远","content":"从来春雪有人嫌，六出虽工亦漫然。客舍无毡浑可事，炉无薪炭褐无绵。","dynasty":"宋代","title":"正月辛酉大雪三首"}
{"author":"仇远","content":"未仕每愿仕，既仕复思归。了知归来是，宜悟求仕非。干禄本为贫，元非慕轻肥。已昧好为戒，复贻素餐讥。时艰士失业，十家九寒饥。岂无禹稷思，力薄愿乃违。吾门可罗雀，载酒人来稀。下考劣已书，归心痴如飞。眷言长途马，老矣思脱鞿。昼短歌意长，式微兮式微。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"霜晴泛渚狎轻鸥，人物欣逢古太丘。乔木故家犹昨日，寒花老圃正清秋。尊开北海心先醉，烛尽西窗话不休。笑我一身閒未得，又随新雨上归舟。","dynasty":"宋代","title":"陈明远书塾与蒋平仲张伯成清话"}
{"author":"仇远","content":"月明如白日。遮径花阴密密。未见黄云衬袜来，空伴花阴立。疑是碧瑶台，不放彩鸾飞出。隐隐隔花清漏急。一巾红露剩攥黯黯覆庭芜。十二阑干空见月，谁教凉影伴人孤。素被带香铺。情荏苒，金屋又笙竽。天际有云难载鹤，墙东无树可啼乌。春梦绕西湖。","dynasty":"宋代","title":"阳台怨"}
{"author":"仇远","content":"斲窗黏纸著方床，四面虚明取向阳。毡席坐来终日暖，皮帘揭动北风凉。挂瓶水满梅花活，折鼎汤鸣芋子香。布被蒙头昼眠熟，不知门外雪洋洋。","dynasty":"宋代","title":"题小阁"}
{"author":"仇远","content":"校官既与庙官同，胡不移家在泮宫。暮四朝三嫌有累，岁糜月费愧无功。致身馆阁须公等，曝背庭除任老翁。却喜北窗新植竹，行看玉立向南风。","dynasty":"宋代","title":"秋晚斋居其二"}
{"author":"仇远","content":"赤脚踏层冰，素蟾浴清水。可怜偷桃儿，竟以寒饿死。木瓢挂空壁，蠹册堆破几。有子如矮奴，踉啮入城市。","dynasty":"宋代","title":"过岳公故居"}
{"author":"仇远","content":"菜色青肥麦渐黄，雨多泥滑野畦荒。官田昨夜方车水，早起看来又渺茫。","dynasty":"宋代","title":"多雨"}
{"author":"仇远","content":"山水未游遍，其如归梦何。独怜黄渚月，相隔白沤波。秋尽那无雁，霜迟尚有荷。终期共灯火，插架异书多。","dynasty":"宋代","title":"寄陈南翔张伯成主宾"}
{"author":"仇远","content":"曾同野灶煮溪鱼，别鹤归迟信息疏。不是山中无楮叶，寻常嬾寄入城书。","dynasty":"宋代","title":"怀向古"}
{"author":"仇远","content":"依篱叠堑作人家，西日还将苇箔遮。窗户莫嫌秋色淡，紫苏红苋老生花。","dynasty":"宋代","title":"村舍即事"}
{"author":"仇远","content":"鸡鸣夜过半，霜气入孤衾。岁时将脱屣，邻家方擣砧。","dynasty":"宋代","title":"枕上"}
{"author":"仇远","content":"疾风驱急雨，残暑扫除空。因识炎凉态，都来顷刻中。纸窗嫌有隙，纨扇笑无功。儿读秋声赋，令人忆醉翁。","dynasty":"宋代","title":"处暑后风雨"}
{"author":"仇远","content":"貌得人间真乘黄，曹将军后有韦郎。奚官牵挽犹西望，似忆春风苜蓿长。","dynasty":"宋代","title":"题汤松年画卷其一"}
{"author":"仇远","content":"我非章句儒，亦非渔樵徒。少年逞粗豪，提笔赋两都。老尚著儒冠，却悔识之无。既难栖山林，又倦游江湖。一官仅供口，康济不在吾。秋风方戒寒，正道日荒芜。行矣且归耘，雨田聊自娱。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"薄薄梳妆细扫眉。鬟鸦双叠岭云低。对人浓笑问归期。荀令老来香已减，谢娘别后梦应迷。一番心事只春知。","dynasty":"宋代","title":"浣溪沙"}
{"author":"仇远","content":"少日登山屐，中年上水船。黄花犹自绿，白发若为玄。但觉杯行速，那知帽影偏。南峰深秀处，回首重潸然。","dynasty":"宋代","title":"怀张似之"}
{"author":"仇远","content":"乔木足秋声，红叶表秋色。因之念湖山，恨不生羽翼。形留神已驰，游倦交渐息。西邻夜砧发，东邻晓机织。我亦有敝庐，松菊暗荆棘。北山百年墓，苔竹手所植。今长尺若干，霜雪颇自力。西风龙蛇蛰，暗雨山林黑。东望会言归，免我长相忆。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"割蒲分坐具，贮瀑入军持。","dynasty":"宋代","title":"句其四"}
{"author":"仇远","content":"劲节棱棱瘦且坚，形模界尺出天然。山翁甚爱资扶老，村衲无知误削圆。偏称深衣同此矩，漫誇长笛大如椽。有时閒为吟诗出，徙倚中庭月一砖。","dynasty":"宋代","title":"方竹杖"}
{"author":"仇远","content":"卜宅溪南远市喧，一经教子守田园。邵平未老瓜先熟，靖节能閒菊自存。无白丁来多酿酒，放青山入别开门。朝衣曾侍天香满，得似荷衣带露痕。","dynasty":"宋代","title":"过介卿溪南隐居"}
{"author":"仇远","content":"去郭十五里，翼然屏风山。上有看经院，创始升元间。山涧易生云，竹嫩未作斑。登高佛阁小，四面青回环。空门事弥多，永日僧不閒。归径路委蛇，班荆履孱颜。信美难久留，道远足力悭。遥知故山月，问我何时还。","dynasty":"宋代","title":"予久客思归以秋光都似宦情薄山色不如归意浓"}
{"author":"仇远","content":"此大武者，二十八蹄。茂树之下，丰草萋萋。牧童且嬉，夕阳未西。何如桃林，归去来兮。","dynasty":"宋代","title":"题徐寿画牛"}
{"author":"仇远","content":"仙人朝去莫知还，野色风光一草庵。少室何妨高索价，莫教轻指作终南。","dynasty":"宋代","title":"题马秀卿郊墅"}
{"author":"仇远","content":"黄花丹叶绀草。染恨西园晓。梦度秦楼，孤鸿云影倒。连环旧约忘了。应记□、绿珠娇小。莫翦回文，玉关人未老。","dynasty":"宋代","title":"清商怨"}
{"author":"仇远","content":"籸盆夹道明，爆竹小儿惊。但听窗前雪，不知楼上更。流年双羽急，深夜一鸡鸣。浅醉和衣睡，明朝要贺正。","dynasty":"宋代","title":"除夜新居"}
{"author":"仇远","content":"秦川公子谪仙人，布袍落魄余一身。锦囊香歇玉箫断，庾郎白发徒伤春。金台掉头不肯住，欲把钓竿东海去。故乡入梦忽归来，井邑依依铁炉步。碧池槐叶玄都桃，眼空旧雨秋萧颾。太湖风月数万顷，扁舟乘兴寻三高。西北高楼一杯酒，与子长歌折杨柳。江山信美盍便留，莼菜鲈鱼随处有。","dynasty":"宋代","title":"赠张玉田"}
{"author":"仇远","content":"古今一理是纲常，范笔韩文妙发扬。公卧首阳原不死，春风岁岁蕨薇香。","dynasty":"宋代","title":"范文正公黄素小楷昌黎伯夷颂盖在青社时所书"}
{"author":"仇远","content":"良工苦思可心降，底事文禽不解双。欲采芳华波浪阔，芙蓉朵朵隔秋江。","dynasty":"宋代","title":"赵子昂陈仲美合作水凫小景"}
{"author":"仇远","content":"明星未高，繁霜已萧。娟娟落月，犹挂茅屋。我马遑遑，我车仆仆。晨入缁林，坐阅梵牍。字奇义奥，了不可读。空元无象，奚事耳目。简书期程，轩冕桎梏。顾影自哂，未能免俗。名教真乐，言语谷粟。何时式微，知足不辱。","dynasty":"宋代","title":"晨入东寺阅藏行香"}
{"author":"仇远","content":"雁声多处水瀰茫，西渰东湖足稻粱。才过芦汀好栖宿，几曾一一到潇湘。","dynasty":"宋代","title":"雁多"}
{"author":"仇远","content":"知君标格眼前稀，暂别令人入梦思。铗有可弹何必叹，书如肯借本非痴。且看平子归田赋，更和渊明述酒诗。我劝山中多种漆，收功莫恨十年迟。","dynasty":"宋代","title":"和子野郊居见寄"}
{"author":"仇远","content":"豆花小白槿花红，野屋篱门处处同。无限春风桃李占，却将颜色媚秋风。","dynasty":"宋代","title":"野篱"}
{"author":"仇远","content":"宿雨涨溪流，江南四月秋。市无粮得糶，田有麦难收。官况全然冷，民饥绝可忧。沙鸥应笑我，何日放归舟。","dynasty":"宋代","title":"潦雨排闷二首"}
{"author":"仇远","content":"土冈之西，竹树之下。板屋三间，娱此隐者。埘有肥鸡，廏有羸马。岂无佳菊，采不盈把。且漉我酒，放浪林野。莫不饮食，知味者寡。","dynasty":"宋代","title":"野饮"}
{"author":"仇远","content":"湖光门外草连空，万壑千崖紫翠丛。纵未便能营隐墅，也须先画作屏风。","dynasty":"宋代","title":"言怀"}
{"author":"仇远","content":"去岁今朝六月六，暮雨倾盆风拔木。今岁公宇醮祈晴，昼日当空生暑溽。羽士宣词官吏拜，灯烛荧煌香馥郁。须臾黑云西北来，如盖如轮覆厅屋。电驱霹雳掣金蛇，檐溜奔腾泻银竹。帏屏掀开旛幢飞，卷尽香灰吹灭烛。天威震怒莫敢喘，谢罪怔营虞褻渎。少焉雨止凉飕飕，天气如秋失中伏。四郊大田多黍苗，一片潇湘接湖洑。村夫中庭涕泗下，归闻野老吞声哭。只恐戢戢生鱼头，何止广文饭不足。天心仁爱子勿忧，府公移文行振粟。古言大雨不为灾，云雨须臾手翻覆。","dynasty":"宋代","title":"州厅设醮即事"}
{"author":"仇远","content":"云中鸡犬随淮南，手攀桂树歌小山。鸿宾秘书在玉枕，有高尚者还童颜。卯金家世学仙子，半生游山磨屐齿。懒耕白云种瑶草，南去持竿钓湘水。天风环佩沧江东，鄱云溧雨分邻封。浮丘洪崖未之见，拥肿鞅掌常相从。拂衣浩然有归志，湘滨已卜诛茅地。寸田尺宅可治生，骑鹤缠腰非易事。不如且向金莲游，濯足万里黄河流。上界神仙足官府，山中宰相轻公侯。人生得意无南北，蝇利蜗名等鸡肋。道人一粲据槁梧，世间万事槐安国。","dynasty":"宋代","title":"送刘炼师归"}
{"author":"仇远","content":"筑室东臯野水滨，室中生白坐生春。了知空洞元无物，须信清明自有神。幽径草花聊适趣，閒窗笔砚不留尘。酒经丹诀非吾事，万卷书藏一老身。","dynasty":"宋代","title":"集虚书院"}
{"author":"仇远","content":"鸦墨鸳茸暗小窗。栀花时递淡中香。何须华屋艳红妆。栊月凉筛金琐碎，床琴清写玉丁当。风车闲倚在回廊。","dynasty":"宋代","title":"浣溪沙"}
{"author":"仇远","content":"秋风袅袅雨潇潇，兀兀郊居出市遥。未欠三杯通大道，且欣九日是明朝。篱边旧菊犹堪摘，天末新鸿不可招。莫恨登高无脚力，强支湘竹造山椒。","dynasty":"宋代","title":"明朝"}
{"author":"仇远","content":"阳和昨夜到梅边，喜得春风一信传。同舍团栾齐贺岁，异乡飘泊又经年。梦中归路忘舟楫，客里生涯倚俸钱。纸帐布衾差稳睡，不愁独冷坐无毡。","dynasty":"宋代","title":"至后"}
{"author":"仇远","content":"金渊多宝地，此地殊幽深。一锡得安稳，岂必栖山林。临池照佛面，见竹空人心。江枫千百年，时作海潮音。","dynasty":"宋代","title":"报恩寺权公方丈"}
{"author":"仇远","content":"水仙分地葬诗人，一片荒山野火焚。荐菊有亭今作圃，埽松无地漫留坟。蜗牛负壳黏碑石，老鹳攜雏入陇云。欲把长箫歌楚些，却怜度曲不如君。","dynasty":"宋代","title":"拜孙花翁墓下"}
{"author":"仇远","content":"不谓村园见此花，娇红数朵眩晴霞。可怜国色天香种，竟落田夫野老家。略具杯盘供笋蕨，已拚杖屦污泥沙。莫愁乳鹿衔春去，自有蓬蒿尽力遮。","dynasty":"宋代","title":"北村吴园雨中赏牡丹主人留饮"}
{"author":"仇远","content":"先朝日近侍明光，步武駸駸政事堂。玉宇承恩沾湛露，金渊遗爱托甘棠。江山此去分风月，门户从来凜雪霜。虎兕枭狐宜敛迹，丈夫原不畏豪强。","dynasty":"宋代","title":"送郭君贤使君赴建德任"}
{"author":"仇远","content":"听尽西窗风雨。又听东邻砧杵。犹自立危阑，阑外青山无语。何处。何处。一树乱鸦啼暮。","dynasty":"宋代","title":"如梦令其六"}
{"author":"仇远","content":"燕燕楼空帘意静。露叶如啼，红沁胭脂井。浅约深盟期未定。木犀风里鸳鸯径。楚岫秦眉相入映。私倚云阑，淡月笼花顶。今夕兰釭空吊影。绣衾罗荐余香冷。","dynasty":"宋代","title":"蝶恋花"}
{"author":"仇远","content":"淳佑六十翁，生遇时节好。朝游渔樵社，晚入诗酒保。不为名利缚，刚被花月恼。时发少年狂，未省身已老。强歌无余懽，闻者笑绝倒。齿发渐凋疎，形容屯枯槁。平生千金驱，岂不自爱宝。幸然本根在，收敛尚及早。何必大药资，尪羸多寿考。也无政事堂，也无沙门岛。","dynasty":"宋代","title":"寄史贵质"}
{"author":"仇远","content":"结亭孤绝处，登眺不辞劳。万木俯在下，一峰如此高。山围湖面小，藤络树根牢。挥手红尘表，天风欲跨鳌。","dynasty":"宋代","title":"圆通峰顶"}
{"author":"仇远","content":"奇木有古意，爱古人亦奇。嘉禾老君观，毗陵烈帝祠。二桧栋梁物，俱逐劫火移。朅来溧城西，见此铁石姿。灵狸肯荐骨，死豹仍留皮。拿空有爪龙，踞地无角螭。三株两失叶，檐溜伤南枝。僵立万雪霜，坐更几邻仪。我将护赤栏，甃以苍石墀。深根直不朽，雅操坚自持。栋梁与薪槱，待用各有时。罔俾孤山树，专美坡仙诗。","dynasty":"宋代","title":"西庙古桧和卞南仲韵"}
{"author":"仇远","content":"苔色排檐绿上阶，诜诜衿佩集虚斋。耳根厌听閒风雨，惟有读书声最佳。","dynasty":"宋代","title":"书斋壁"}
{"author":"仇远","content":"花姨夜擣守宫血，染就南枝花貌别。宿酲未解春正酣，一片晴霞消冻雪。莫道有人疑作杏，老眼频看亦生缬。东阑更有萼绿华，精神标致尤清绝。先生焚香读书处，把酒花前相暖热。群峰知香不知色，一枝肯许儿童折。两株横卧处士桥，梦中归踏孤山月。","dynasty":"宋代","title":"东园赏红梅"}
{"author":"仇远","content":"半生豪气学元龙，湖海惟知敬数公。徒有贞心招隐逸，恨无巨眼识英雄。天衢骑马衣冠异，雨屋鸣鸡杼轴空。西崦东屯何日了，定应愁老浣花翁。","dynasty":"宋代","title":"和范爱竹三首"}
{"author":"仇远","content":"有客送苔梅，来自马塍里。斜枝巧盘折，的皪数十蕊。意欲媚春风，宁免少屈己。独怜铁石肠，竟作柔绕指。他乡忽一见，少慰空谷喜。何当解其缚，条直有妙理。幸不入俗眼，入俗梅亦耻。","dynasty":"宋代","title":"盆梅"}
{"author":"仇远","content":"王孙遗迹在桐乡，留意当年翰墨香。回首西风多感慨，不辞援笔赋嵇康。","dynasty":"宋代","title":"题赵仲穆山水二首"}
{"author":"仇远","content":"归去来兮意趣长，幽居远隔水云乡。花粘石几吟诗笔，风度溪房煮药香。把酒有时思太白，下车何日见元方。云萍暂聚还分散，可是先生铁石肠。","dynasty":"宋代","title":"和子野郊居见寄其三"}
{"author":"仇远","content":"秦女吹箫蹑彩霞，孤茔幽馆掩梨花。龙盘金写崇真字，犹是宁王赐嗣华。","dynasty":"宋代","title":"清正庵"}
{"author":"仇远","content":"监官州牧趣修围，里正喧呼急报饥。店舍无烟鸡犬静，山村桃李已空枝。","dynasty":"宋代","title":"寒食雨三首"}
{"author":"仇远","content":"桃柳参差出短墙，小楼突兀看湖光。出门便与青山对，读易能消白日长。砚石洗来如玉润，药苗晒得似茶香。邻僧亦有通文者，常把诗来恼漫郎。","dynasty":"宋代","title":"元友山新山新居"}
{"author":"仇远","content":"金渊文学掾，旅食经岁年。石田薄有收，尽足裨俸钱。丝毫了无补，教养愧前贤。竹添讲堂后，柳栽泮水边。匏花粲篱落，藻带舞漪涟。土龙欲致雨，何能起云烟。革带孔渐移，老癯非学仙。木居士何者，求福真徒然。","dynasty":"宋代","title":"学舍自吟"}
{"author":"仇远","content":"槜李城边送客船，梅花一别又三年。清风朗月思元度，骏马名姬羡谪仙。湖海倦游予白发，园林真乐子青毡。楚生卜宅平生志，归日相从学力田。","dynasty":"宋代","title":"寄陈仲麟"}
{"author":"仇远","content":"五山翔凤集东庐，花竹园池可隐居。奕代文声传学馆，大书义字式门闾。埙篪雅奏和为贵，樽俎清言乐有馀。车笠重逢当一笑，白眉青眼尚如初。","dynasty":"宋代","title":"顷溧水归登官塘汤汉章义门"}
{"author":"仇远","content":"花姨夜捣守宫血，染就南枝花貌别。宿酲未解春正酣，一片晴霞消冻雪。莫道有人疑作杏，老眼频看亦生缬。东阑更有萼绿华，精神标致尤清绝。先生焚香读书处，把酒花前相暖热。群蜂知香不知色，一枝肯许儿童折。两株横卧处士桥，梦中归踏孤山月。","dynasty":"宋代","title":"东园赏红梅"}
{"author":"仇远","content":"去岁今朝六月六，暮雨倾盆风拔木。今岁公宇醮祈晴，昼日当空生暑溽。羽士宣词官吏拜，灯烛荧煌香馥郁。须臾黑云西北来，如盖如轮覆厅屋。电驱霹雳掣金蛇，檐溜奔腾泻银竹。帏屏掀开旛幢飞，卷尽香灰吹灭烛。天威震怒莫敢喘，谢罪怔营虞褻渎。少焉雨止凉飕飕，天气如秋失中伏。四郊大田多黍苗，一片潇湘接湖洑。村夫中庭涕泗下，归闻野老吞声哭。只恐戢戢生鱼头，何止广文饭不足。天心仁爱子勿忧，府公移文行振粟。古言大雨不为灾，云雨须臾手翻覆。","dynasty":"宋代","title":"州厅设醮即事"}
{"author":"仇远","content":"柳浪六桥春碧，香尘十里花风。好是烂游浓醉后，画□阑干见小红。红明绿暗中。旧约涌金门道，纱笼毕竟相逢。只恐入城归路杂，便转头树北云东。侯门深几重。","dynasty":"宋代","title":"破阵子"}
{"author":"仇远","content":"翠袖笼香醒宿酒，银屏汲水沦新茶。几处杜鹃啼暮雨，来禽空老一春花。","dynasty":"宋代","title":"八拍蛮"}
{"author":"仇远","content":"归去来兮意趣长，幽居远隔水云乡。花粘石几吟诗笔，风度溪房煮药香。把酒有时思太白，下车何日见元方。云萍暂聚还分散，可是先生铁石肠。","dynasty":"宋代","title":"和子野郊居见寄其三"}
{"author":"仇远","content":"郊居守岁若为情，一岁中间百事经。建业长男方入拜，桐江小女又归宁。蒙头被暖先高卧，婪尾杯空且独醒。席上梅花开胜雪，寒香尽足慰飘零。","dynasty":"宋代","title":"岁除志喜"}
{"author":"仇远","content":"两两鸣鸠语画檐，雨馀芳草欲生烟。瓮头酒熟常留客，象外诗成颇类仙。扬子有才犹执戟，渊明无事合归田。地偏时事人传少，收拾琴书且醉眠。","dynasty":"宋代","title":"雨馀"}
