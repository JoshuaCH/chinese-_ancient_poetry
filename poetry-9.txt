{"author":"白圻","content":"登登山北路，面面对斜阳。云宿溪松暗，风吹晚稻香。空山无酒馆，古驿有茶洋。小憩思民隐，惊秋鬓欲霜。","dynasty":"明代","title":"小憩"}
{"author":"白圻","content":"双旌出海东，烟浪有无中。尊酒船头月，诗篇笔底风。溪深通地脉，峰巧夺天工。千里游从久，应知客况同。","dynasty":"明代","title":"白沙驿再次陆宪副韵"}
{"author":"白圻","content":"华亭尽道使君贤，尊酒清江送客船。渺渺白波添宿雨，离离碧树带晴烟。上书久拟三千牍，献绩先归尺五天。明到玉京秋未老，绣衣骢马著先鞭。","dynasty":"明代","title":"送汪大尹考绩"}
{"author":"白圻","content":"除书赫奕出明光，简命星郎牧武昌。北路风烟连宛洛，西郊形胜控雍梁。春波迥见三湘净，甘雨新添六月凉。珠履行台无一事，柳车花鹢问农桑。","dynasty":"明代","title":"送冒有恒守武昌"}
{"author":"白圻","content":"荣捧麟符出帝京，汉中千里得专城。云横栈道侵天碧，江泻巴陵漱石清。地辖三方归统制，山围四境足农耕。承平好展匡时略，不使文翁独擅名。","dynasty":"明代","title":"江亭饯别赠袁太守德宏"}
{"author":"白圻","content":"去日尝登太白楼，重临画槛挹寒流。丹山有路通瀛海，黄菊多情傲晚秋。千里烟波迷客思，满江风雨动乡愁。酒酣极目天涯暮，远浦人归一叶舟。","dynasty":"明代","title":"太白楼次林兵部利瞻韵"}
{"author":"白圻","content":"丽水南来接丽峰，虬龙腾偃霭重重。铁崖万仞当空立，白练千寻傍午舂。山腹云深迷望眼，溪头雨过漫行踪。乘危历险非耽赏，王事旬宣在靖共。","dynasty":"明代","title":"宣平道中"}
{"author":"白圻","content":"夕阳高柳石桥斜，春燕衔泥掠远沙。叠嶂笼烟晴亦雨，长江浴日浪生花。百年行役真成梦，满道尪羸重可嗟。溪上人家逢谷雨，又闻租吏索新茶。","dynasty":"明代","title":"登台院和荅彭宪副作"}
{"author":"白圻","content":"为爱东山一登眺，谢公游处事多违。奕棋人去亭空在，洗屐池閒草自辉。明月每依江水落，白云时逐野僧归。风流千古悲陈迹，独倚高楼送夕晖。","dynasty":"明代","title":"登东山"}
{"author":"白圻","content":"山外楼台倚大荒，山中岁月静禅堂。诗从左辖吟西寺，酒向东邻过短墙。古树寒云迷去辙，空阶夜雨对焚香。不须到处栽桃李，已有甘棠荫此方。","dynasty":"明代","title":"松云庵次韵赠李方伯惟诚"}
{"author":"白圻","content":"画船湖上拥旌旄，幽赏凭将永日消。万顷晴烟疑接海，一篙新浪欲平桥。轻风拂旆家家酒，甘雨随车处处苗。迟暮归来过村市，野人争唱太平谣。","dynasty":"明代","title":"鸳鸯湖次彭济物宪副"}
{"author":"白圻","content":"新涨晴江树杪船，隔年归路远依然。灯开夜市山楼畔，吏报邮签水驿边。未息蛮烟愁鬓改，易通鱼札喜家便。更怜臈后多残雪，荔子才殷桔柚悬。","dynasty":"明代","title":"水口驿次韵"}
{"author":"白圻","content":"平寇归来蜀道长，江天落日正苍茫。乾坤勋业名长在，鸥鹭心机世两忘。枫岭地晴丝冉冉，兰溪风静水浪浪。云庄亭上诗千首，不羡裴公绿野堂。","dynasty":"明代","title":"倚韵答林见素都宪"}
{"author":"白圻","content":"重向金山续旧游，山形依旧屹中流。鸦群翻树瓮城晚，雁字挂空瓜步秋。此处十年曾话别，明朝两地复生愁。长江万古东流急，归渡何人识岸头。","dynasty":"明代","title":"镇江别家兄"}
{"author":"白圻","content":"中宵不寐数严更，梅影横斜伴月明。庭院风来寒正峭，池塘雨后水初平。斋心对越臣工肃，客思能忘岁序惊。晓色氤氲天驾返，禁庭遥忆庆仪成。","dynasty":"明代","title":"斋居"}
{"author":"白圻","content":"绿樽清话倚残灯，把卷题诗取次增。海味分甘尝远客，春茶旋煮出高僧。风吹湖面秋千顷，月落山腰雪几层。信宿分襟情不尽，梵宫高处拟重登。","dynasty":"明代","title":"夜集吴兴天宁寺"}
{"author":"白圻","content":"别酒淋漓泻玉觞，江亭腊破早梅芳。天连烟草离情迥，雁度寒云去路长。秋月曾看明两浙，春风又见转南阳。元和聚散寻常事，独有同年谊不忘。","dynasty":"明代","title":"别邵二泉方伯"}
{"author":"白圻","content":"萧萧官署坐黄昏，故国风光到海门。吴地月明山吐影，越江秋半水收痕。他乡叙旧知新事，残夜论诗对酒尊。尔我悠然情未已，一声寒角断吟魂。","dynasty":"明代","title":"与友人夜酌"}
{"author":"白圻","content":"晴日看山影未穷，竹林迢递小溪东。草铺横野新春雨，莺啭垂杨过午风。杯酒不须怜我老，笑歌方幸与君同。疏钟急柝归途晚，灯火前村隐树红。","dynasty":"明代","title":"游永宁寺次巡抚邓中丞韵"}
{"author":"白圻","content":"深树春鸠语，小亭春昼长。竹床初睡起，风引落花香。","dynasty":"明代","title":"独坐"}
{"author":"白圻","content":"波动鱼儿戏，风翻莲叶香。偶来成独步，花雾湿衣裳。","dynasty":"明代","title":"池上"}
{"author":"白圻","content":"徙倚天光树影中，微吟莫放酒杯空。韶华老去池亭在，閒看东风舞落红。","dynasty":"明代","title":"云南司水亭次韵"}
{"author":"白圻","content":"使君兄弟独多情，千里相携到石城。不尽连床风雨话，清江一棹又南行。","dynasty":"明代","title":"送方与济"}
{"author":"白圻","content":"野寺同过酒漫倾，梅花月色照离情。孤舟暂系春江曲，愁看绿波芳草生。","dynasty":"明代","title":"甘露寺别家兄"}
{"author":"白圻","content":"飞觞泛水集群贤，文采风流自往年。静里披图怀胜事，一川新绿锁轻烟。","dynasty":"明代","title":"兰亭修褉图"}
{"author":"白圻","content":"山路萦纡白昼长，青青涧草弄幽香。风光莫讶春逾半，阴谷梅花尚未芳。","dynasty":"明代","title":"宁海道中"}
{"author":"白圻","content":"元冥一出百卉摧，冻天裂地施寒威。西湖老树含春姿，鲜葩皎月争光辉。清香暗从风外来，怯寒蜂蝶空疑猜。结实垂金饱霖雨，调羹止渴非凡材。孤山仙子诗兴浓，厌看桃李娇春风。冲寒折雪揽芳洁，豪吟意气凌苍空。十载论交良燕喜，此日分襟隔湘水。明岁仍期折一枝，寄与衡阳旧知己。","dynasty":"明代","title":"题陈哲太守万玉图"}
{"author":"白圻","content":"龙江风静潮初落，枫叶芦花秋漠漠。船头击鼓催发船，为君起舞劝君酌。怜君独擅八斗才，夙承家学继抡魁。纳忠一疏昭日月，谪官三载留尘埃。清朝选拔采廷论，碧海神虬岂终困。省寺回翔几十年，超陟内台持帝宪。惭予仰德如斗山，敢云契谊同金兰。二子从君辱陶冶，耳提面命开蒙顽。使旌摇曳西江路，天子恩威两宣布。礼乐三年笔底翻，甲兵数万胸中富。大敷文教畅武功，帝曰汝来匡朕躬。唐虞治道在古学，朝夕岩廊沃圣衷。","dynasty":"明代","title":"送中丞王阳明抚镇江右"}
{"author":"白圻","content":"边星昨夜欃枪伏，边草萋萋自抽绿。大将功成士马閒，天子临轩再推毂。龙盘虎据留都重，阃外元戎维汝用。拥旄仗钺出长安，鹰扬气势烟云动。承平最久誇江东，百年不见狼烟红。公来镇静民物丰，日长豹幄悬雕弓。天颜咫尺降丝纶，海不杨波尘不惊。宣威久赖股肱力，折冲正倚卿威名。杨公才艺何超卓，两岁三迁恩宠渥。石头城外送君行，愁见江天云漠漠。青春祖道槐阴秾，纷纷冠盖生英风。高牙玉节趋王命，方叔召虎今惟公。","dynasty":"明代","title":"赠都督杨希仁赴召"}
{"author":"耿介","content":"曙色照行旌，鸣鞭出凤城。三年风雨意，两地别离情。露白秋江远，烟消枫树晴。奇书中秘在，须早侍承明。","dynasty":"清代","title":"都门送周亦大同年"}
{"author":"耿介","content":"茶洋六月放舟还，水竹千重咫尺间。龙抱石根翻急濑，天凭溪力割青山。人烟几处闻新哭，柳色经年忆旧攀。争似澄江垂钓叟，一竿无语伴鸥闲。","dynasty":"清代","title":"由南平至闽"}
{"author":"耿介","content":"古道于今叹《式微》，临歧执手更依依。山灵似有留行意，一片停云久不飞。","dynasty":"清代","title":"嵩阳书院送窦敏修先生"}
{"author":"耿介","content":"江城霁夕晖，层阁凌百尺。冠盖会群公，对此秋月白。岂敢耽欢娱，良时亦足惜。下见江水深，澄涵一天碧。细火通渔艇，连樯聚商舶。潜鳞吹波澜，宿鹭依沙碛。为政无烦苛，民物各自适。冉冉江上枫，青青岭头柏。愿将孤月轮，皎洁比心迹。","dynasty":"清代","title":"八月十六夜宴盱江楼得白字"}
{"author":"陈翊","content":"青春光凤苑，细草遍龙池。曲渚交蘋叶，回塘惹柳枝。因风初苒苒，覆岸欲离离。色带金堤静，阴连玉树移。日光浮靃靡，波影动参差。岂比生幽远，芳馨众不知。","dynasty":"唐代","title":"龙池春草"}
{"author":"陈翊","content":"水开长镜引诸峦，春洞花深落翠寒。醉向丝萝惊自醒，与君清耳听松湍。","dynasty":"唐代","title":"郊行示友人"}
{"author":"陈翊","content":"橘花香覆白蘋洲，江引轻帆入远游。千里云天风雨夕，忆君不敢再登楼。","dynasty":"唐代","title":"送别萧二"}
{"author":"陈翊","content":"水屋入花屿，春山来画图。片帆齐远树，落日半平芜。风紧溪声急，桥危岸势孤。薄游无一事，幽鸟唤提壶。","dynasty":"唐代","title":"短篷"}
{"author":"陈翊","content":"虚空玲珑别有天，晦明每被物情迁。几番黄叶送秋色，屡对青灯分夜烟。隙小风尖鸣淅沥，纸轻雪急响清圆。更阑人静疑无月，且与梅花借月眠。","dynasty":"唐代","title":"寒窗赋"}
{"author":"陈翊","content":"碧树笼秋池，锦帐迎风开。水光曳倒影，矮菊纷舆台。春风木芍药，是花岂云来。淡妆绝脂粉，独秀墙之隈。仿佛秦与虢，上马犹徘徊。持以赠美有，斜插乌云堆。","dynasty":"唐代","title":"和元耘轩赋木蕖来字韵"}
{"author":"陈翊","content":"日暮成孤泊，栖迟得小安。雪融沙觜露，云拂雁翎寒。过橹冰痕薄，通村水汊宽。诗情如废井，剩觉起微澜。","dynasty":"唐代","title":"甲申仲冬侍亲由行在所还毗陵舟泊村渚"}
{"author":"陈翊","content":"短筇穿秋云，杳蔼杂雨意。林梢响脱叶，虹影挟夕霁。安栖一枝禅，静寄三径地。青薜蟠弱龙，紫栗缩寒蝟。游息屏百营，偃仰得佳睡。靖惟天地间，岁月脱如蜕。三彭伐一真，六凿纷小智能。居然蜗战欠，在处牛穿鼻。驱驰赤白丸，百年等儿戏。岂知闲中天，意到即超诣。灯光续佛照，石响清夜气。愿言住庵人，万事付衲被。食肉尸陀林，渠自有正味。但怀不退转，便到佛地位。请参诗中禅，一语当千倡。","dynasty":"唐代","title":"借榻竹庵"}
{"author":"陈翊","content":"客梦正无凭，喧呼睡不能。月移篷背雪，人远岸头灯。樯影浮寒水，篙声碎断冰。狸奴浑未觉，余煖恋青绫。","dynasty":"唐代","title":"晓行"}
{"author":"陈翊","content":"小阁暮云远，乱山黄叶稀。斗低天轴动，霜冷月魂飞。爱客樽常满，寻诗带减围。庭乌绕高树，游子亦思归。","dynasty":"唐代","title":"夜坐即事遣兴"}
{"author":"陈翊","content":"虚室玲珑别有天，晦明每被物情迁。几番黄叶送秋色，屡对青灯分夜烟。隙小风尖鸣淅沥，纸轻雪急响清圆。更阑人静疑无月，且与梅花借月眠。","dynasty":"宋代","title":"寒窗赋"}
{"author":"陈翊","content":"井邑白云间，严城远带山。沙墟阴欲暮，郊色淡方闲。孤径回榕岸，层峦破枳关。寥寥分远望，暂得一开颜。","dynasty":"唐代","title":"登城楼作"}
{"author":"陈翊","content":"华台陈桂席，密榭宴清真。柏叶犹霜气，桃花似汉津。青尊照深夕，绿绮映芳春。欲忆相逢后，无言岭海人。","dynasty":"唐代","title":"宴柏台"}
{"author":"陈翊","content":"草色照双扉，轩车到客稀。苔衣香屐迹，花绶少尘飞。薄望怜池净，开畦爱雨肥。相过忘日昃，坐待白云归。","dynasty":"唐代","title":"过马侍中亭"}
{"author":"陈翊","content":"爱酒时称僻，高情自不凡。向人方白眼，违俗有青岩。云际开三径，烟中挂一帆。相期同岁晚，闲兴与松杉。","dynasty":"唐代","title":"寄邵校书楚苌"}
{"author":"成瑞","content":"远嶂危峰翠作堆，羊肠一径辟林隈。云过壁石清奇现，峡束河流曲折来。秋色天然成画本，滩声到处走惊雷。南行渐出沙山口，遥望连城万井开。","dynasty":"清代","title":"铁关谷在喀喇沙尔哈尔阿满台南"}
{"author":"成瑞","content":"秋高月冷晓风斜，路近灵山望眼赊。叠巘浮青迷鸟道，三峰泻玉镇龙沙。空潭碧蓄源头水，老树红酣雪后花。安待飞仙同举袂，登巅一览赤城霞。","dynasty":"清代","title":"望博克达山"}
{"author":"成瑞","content":"追随绛帐仅崇朝，欲别依依木垒桥。瑞雪一天辉路冕，祥风千里送星轺。春生塞外讴歌遍，路入秦中景色饶。小草移根应有日，向荣长愿附松乔。","dynasty":"清代","title":"木垒河遇雪呈富海砜夫子告别"}
{"author":"成瑞","content":"天际青山隐隐横，一溪流水碧无声。晓风残月平沙路，黄叶堆中信马行。","dynasty":"清代","title":"策达雅尔早行"}
{"author":"成瑞","content":"天山一脉西北肇，万里东来青未了。伊吾之北月支南，千寻耸峙烟霞绕。天功设险人力通，鸟道羊肠深且杳。初循涧腹入峡口，渐陟峰腰依木杪。登巅陡觉众山低，穿云俯瞰雄关小。崖悬坡滑石嶙峋，栏回路曲松环绕。七十二盘冰雪凝，三百六旬晴霁少。霏微空翠湿人衣，料峭余寒破春晓。我来一步一惊喜，暂解征鞍憩岭表。凭高回首风景殊，怀古思乡心悄悄。","dynasty":"清代","title":"度天山"}
{"author":"萧意","content":"自从别銮殿，长门几度春。不知金屋里，更贮若为人。","dynasty":"唐代","title":"长门失宠"}
{"author":"蔡元厉","content":"洞府神仙此是家，麻姑曾驻五云车。峰前三尺寒泉水，犹有白莲开旧花。","dynasty":"宋代","title":"彩云轩"}
{"author":"蔡元厉","content":"琳馆松扉白昼扃，参鸾人去已冥冥。天开远画楼台古，地得遗丹草木灵。万壑野云晴酿雨，一池秋水夜涵星。麻姑仙驭今何在，槛外孤峰晚更青。","dynasty":"宋代","title":"孤青峰"}
{"author":"蔡元厉","content":"仙客相从往玉都，轩前惟见老松枯。春来试问梁间燕，还是当时旧履无。","dynasty":"宋代","title":"遗履轩"}
{"author":"蔡元厉","content":"身在逍遥境，开庵寓此身。红尘不到处，白日独閒人。月满云月夜，花留玉洞春。坐中无俗客，猿鹤故相亲。","dynasty":"宋代","title":"赠逍遥子"}
{"author":"蔡元厉","content":"琳馆松扉白昼扃，骖鸾人去已冥冥。天开远画楼台古，地得遗丹草木灵。万壑野云晴酿雨，一池秋水夜涵星。麻姑仙驭今何在，槛外孤峰晚更青。","dynasty":"宋代","title":"孤青峰"}
{"author":"崔旸","content":"蒙裾复辑履，饥民卧道旁。不食问几日，欲语泪千行。去年河水涨，河西秋稼伤。严冬寒且饥，老幼多死亡。残喘延至春，乞食来此方。昨日过朱门，瓜牙如虎狼。今朝叩蓬户，十家九绝粮。命已悬旦夕，恨不死故乡。低头不复语，面目色凄凉。欲救无寸柄，徘徊空断肠。","dynasty":"清代","title":"饥民行"}
{"author":"丁申","content":"萧萧落木下孤洲，叠叠穷山豁一州。枫叶江浔帆影碎，梅花城郭笛声愁。归耕游卒争刑马，垦废贫黎合买牛。休养此邦诚不易，长官匪止俸钱筹。","dynasty":"清代","title":"秋日严州城下用放翁初秋有感韵"}
{"author":"范迈","content":"自从谪落下人间，六十馀年一瞬看。白玉楼前秋夜月，朝真依旧傍阑干。","dynasty":"元代","title":"绝笔"}
{"author":"邓素庵","content":"菜根有味美如脂，要识希文未遇时。铁杵磨针难却易，飞鸿休放此心驰。","dynasty":"明代","title":"柬塾师二绝其一"}
{"author":"邓素庵","content":"凤雏应喜际昌期，文教何殊丰镐时。养就腾霄双彩翮，嗈嗈飞上碧梧枝。","dynasty":"明代","title":"柬塾师二绝其二"}
{"author":"陈涣","content":"炊饼担头挑取去，白衣补上喝将来。","dynasty":"宋代","title":"句"}
{"author":"翁卷","content":"绿遍山原白满川，子规声里雨如烟。乡村四月闲人少，才了蚕桑又插田。","dynasty":"宋代","tags":"古诗三百首，小学古诗，乡村，劳动，生活，古诗里的十二个月","title":"乡村四月"}
{"author":"翁卷","content":"吟楼影在湖波上，吟景长从望处生。叠石拟成幽嶂色，种松移得远滩声。多谙经品曾因病，却著荷衣欲避名。闻说近来心更静，案头惟有一琴横。","dynasty":"宋代","title":"鲍使君闲居"}
{"author":"翁卷","content":"未得桥开锁，去船难自由。渚禽飞入竹，山叶下随流。忽见秋风喜，还成早岁愁。卧闻舟子说，明日到衢州。","dynasty":"宋代","title":"泊舟龙游"}
{"author":"翁卷","content":"玄根布灵叶，妙化无常人。结兹清阳气，挺我空洞神。炼度得长生，列籍齐众真。登宾玉皇家，执侍罗星嫔。欻往宴十洲，飞客成相亲。茫茫尘中区，荒秽何足邻。","dynasty":"宋代","title":"步虚词"}
{"author":"翁卷","content":"八十余年寿，孀居备苦辛。成家无别物，有子作诗人。远客移书吊，新坟得佛邻。秋堂挂遗像，癯若在时身。","dynasty":"宋代","title":"陈西老母氏挽词"}
{"author":"翁卷","content":"木犀香残菊花拆，多少秋风吹陇陌。我行欲遍江西州，最后方作筠阳客。筠阳之州水中隔，古来称是神仙宅。今君住此将二年，应识神仙李八伯。","dynasty":"宋代","title":"呈余伯皋"}
{"author":"翁卷","content":"千葩开欲休，独客思悠悠。江水能相隔，春风不共游。数篇诗未答，一幅信重收。多少怀君意，莺声高树头。","dynasty":"宋代","title":"酬杜子野"}
{"author":"翁卷","content":"常忧别时数，每苦欢事疎。矧兹同心人，契阔三月余。昨日携瘦藤，往访林间庐。差池不一见，出门恨何如。今晨苍童来。赠言委璠玙。吟玩弗忍释，绚彩摇襟裾。子有供世才，胡为未展舒。我无资身策，合守贫贱居。积疴因疲薾，焉得愁闷除。殷勤荷久要，尚肯念到予。南枝早梅白，古涧寒流虚。明当复相寻，行游带琴书。嚼花饮芳泉，哦诗更踌躇。","dynasty":"宋代","title":"酬友人"}
{"author":"翁卷","content":"初晴残湿在，众树碧光鲜。幽鹭窥泉立，闲童跨犊眠。依山知有寺，过水恨无船。石路是谁作，姓名岩上镌。","dynasty":"宋代","title":"初晴道中"}
{"author":"翁卷","content":"步步蹑飞云，初疑梦里身。村鸡数声远，山舍几家邻。不雨溪长急，非春树亦新。自从开此岭，便有客行人。","dynasty":"宋代","title":"处州苍岭"}
{"author":"翁卷","content":"武陵诸腾状，如列在檐前。一郭楼台日，数村桑柘烟。鸟啼春满谷，秧绿水平田。中有渔樵影，吾诗咏不全。","dynasty":"宋代","title":"题武义赵提干林亭"}
{"author":"翁卷","content":"偶种得成阴，修修过别林。月寒双鸽睡，风静一蝉吟。映地添苔碧，临池觉水深。贫居来客少，赖尔慰人心。","dynasty":"宋代","title":"题竹"}
{"author":"翁卷","content":"相见即相亲，吟坛得几人。扁舟当是日，胜赏共閒身。山雨曾添碧，湖风不动尘。晚来渔唱起，处处藕花新。","dynasty":"宋代","title":"同徐道晖赵紫芝泛湖"}
{"author":"翁卷","content":"满寺是秋风，吹开黄菊丛。重林无日到，此地若山中。罢磬孤僧出，看碑两客同。相传化龙事，神怪理难通。","dynasty":"宋代","title":"同赵灵芝杜子野游豫章总持寺"}
{"author":"翁卷","content":"卷中风雅句，名匠亦难如。远邑亲微禄，他乡过旧庐。程途多见菊，行李半担书。未信文明代，无人荐子虚。","dynasty":"宋代","title":"晚秋送徐玑赴龙溪丞因过泉南旧里"}
{"author":"翁卷","content":"一处西风一处愁，又逢鸣雁在沧洲。芙蓉不分秋萧索，斗拆繁红满树头。","dynasty":"宋代","title":"西风"}
{"author":"翁卷","content":"为官三载余，所得是清虚。学就金丹法，修成玉检书。乍归人客满，久出竹林疎。怪我吟髭白，相欢相见初。","dynasty":"宋代","title":"喜蒋德瞻远里"}
{"author":"翁卷","content":"独对晓来晴，天过时景物清。梅花分地落，井气隔帘生。曾是吟招隐，何时遂耦耕。萧疎头上发，已白二三茎。","dynasty":"宋代","title":"晓对"}
{"author":"翁卷","content":"檐多山鸟啼，山外玉为溪。林树若又长，塔峰应更低。数僧归似客，一佛坏方泥。宴坐当时事，廊碑具刻题。","dynasty":"宋代","title":"信州草衣寺"}
{"author":"翁卷","content":"病倦令人懒欲吟，偶因行药过墙阴。烟生园柳暮鸦集，水涸池塘秋草侵。有口不须谈世事，无机惟合卧山林。西风飒飒吹毛骨，且看满园花似金。","dynasty":"宋代","title":"行药作"}
{"author":"翁卷","content":"秋净日晖晖，间行风满衣。寻僧虽不遇，折得菊花归。","dynasty":"宋代","title":"寻僧"}
{"author":"翁卷","content":"包家门外柳垂垂，摇荡春风满雁池。为是城中最佳处，每经过此立多时。","dynasty":"宋代","title":"雁池作"}
{"author":"翁卷","content":"蓬户掩还开，幽居称不才。移松连峤上，买石带溪苔。药信仙方服，衣从古样裁。本无官可弃，何用赋归来。","dynasty":"宋代","title":"幽居"}
{"author":"翁卷","content":"旭日升太虚，流光到萌芽。旁有五云气，焕烂含精华。所愿服食之，跻身眇长霞。带我清冷佩，飞我欻忽车。宁为世间游，世道纷以拿。三山不足期，千龄讵云赊。悟彼劳生人，无异芳春花。","dynasty":"宋代","title":"游仙篇"}
{"author":"翁卷","content":"花石与林庐，皆非俗者居。铺沙为径软，因竹夹篱疎。留客同家食，教儿诵古书。常言治生意，只欲似樵渔。","dynasty":"宋代","title":"友人林居"}
{"author":"翁卷","content":"贪得无厌者，庆难共此居。炉中姹女药，案上老君书。花竹庭阶洁，负烟户牖虚。道人随分外，安坐不求余。","dynasty":"宋代","title":"玉隆宫周道士自足轩"}
{"author":"翁卷","content":"突兀禅宫何代余，闲同衲客听钟鱼。身如野鹤栖无定，愁似顽藤拘不除。旧隐定多新长竹，远交全乏近来书。炉香碗茗晴窗睛，数轴楞伽屡展舒。","dynasty":"宋代","title":"寓南昌僧舍"}
{"author":"翁卷","content":"借问经行处，群仙第几家。晴檐鸣雪滴，虚砌影梅花。香爇何年柏，芽煎未社茶。道人三四辈，相对诵南华。","dynasty":"宋代","title":"岳麓宫道房"}
{"author":"翁卷","content":"陇上穷年不辍耕，风吹纠笠自翾轻。攒眉且复看天醉，枵腹谁能与命争。李实於今难仲子，柳条何似问先生。不须远觅王官谷，雁荡峰头云自横。","dynasty":"宋代","title":"赠□□先生"}
{"author":"翁卷","content":"日日湖波畔，群鸥相共闲。全家皆好佛，独坐或看山。晒药嫌云在，留僧带月还。有时乘小艇，忽入到城间。","dynasty":"宋代","title":"赠鲍居士"}
{"author":"翁卷","content":"嫁时衣尚著，忽自欲通仙。终日常持呪，经年只饮泉。瘦形非是病，怪语却如颠。金母还知尔，招邀归洞天。","dynasty":"宋代","title":"赠不食姑"}
{"author":"翁卷","content":"一拂清风一袖云，紫阳容貌鹤精神。诗因道进言辞别，丹得师传火候真。庐岳峰前吟瀑布，浑仪图上礼星辰。我来暂作闲人歇，多谢仙翁相访频。","dynasty":"宋代","title":"赠陈管辖"}
{"author":"翁卷","content":"问今年八十，退院久清闲。白雪髭慵剃，青松户早关。取泉来煮茗，与客话游山。弟子何僧是，缁衣多往还。","dynasty":"宋代","title":"赠东庵约公"}
{"author":"翁卷","content":"燕本昔如此，清名千载垂。谁将囊米施，自拾束薪炊。柳影连山阁，湖波浸竹篱。朝昏无别事，只是欲吟诗。","dynasty":"宋代","title":"赠葛天民"}
{"author":"翁卷","content":"行遍东南地，曾看江水源。袖藏勾漏药，身是老君孙。去住云相似，枯荣事不论。九华峰最碧，相对旧柴门。","dynasty":"宋代","title":"赠九华李丹士"}
{"author":"翁卷","content":"灵境康庐上，师曾此处家。今游在京国，谁为管烟霞。觅句行逢鹤，持经坐对花。笑予非酒户，相劝满鸥茶。","dynasty":"宋代","title":"赠刘高士"}
{"author":"翁卷","content":"病来形转瘦，老忘出家年。对客多无语，贪闲懒赴缘。一斋能过日，几世已修禅。住傍观音阁，门前有井泉。","dynasty":"宋代","title":"赠普觉院道上人"}
{"author":"翁卷","content":"立谈飞絮中，相遇在吴宫。以我为生拙，怜君失计同。醉酣花落月，吟苦竹摇风。自作庐山记，幽奇欲遍穷。","dynasty":"宋代","title":"赠孙季蕃"}
{"author":"翁卷","content":"识君戎马际，今叉十年余。环海才安息，先生便隐居。清风三亩宅，白日一床书。长是閒门掩，邻僧亦不如。","dynasty":"宋代","title":"赠滕处士"}
{"author":"翁卷","content":"松边自掩扉，卖药罢方归。教客认仙草，笑人求紫衣。惜琴眠处放，玩易语时稀。风说沅砂贱，闲身去欲飞。","dynasty":"宋代","title":"赠熊鍊师"}
{"author":"翁卷","content":"暂得共论文，依然纵踪分。春来若为况，避远不相闻。一路水兼石，万重山隔云。何由比明月，到处可逢君。","dynasty":"宋代","title":"赠张韩伯"}
{"author":"翁卷","content":"离亭一分手，便送钓船行。虽是暂相别，那能忘此情。花飞春已老，云散晚方晴。诗句空吟得，无人可共评。","dynasty":"宋代","title":"舟行寄赵端行"}
{"author":"翁卷","content":"志以古人期，今人焉得知。学非无用处，命自不逢时。华省官如梦，闲居谤亦随。丧君於此日，师友最相悲。","dynasty":"宋代","title":"周南仲挽词"}
{"author":"翁卷","content":"城隅古谢村，博士草堂存。唯见烟霞起，全无市井喧。鹊来巢木末，龟出戏蒲根。消得吟诗客，凭栏看几番。","dynasty":"宋代","title":"周氏东山草堂"}
{"author":"翁卷","content":"悟了无生妙，归空若故乡。竹房三尺像，石榻一炉香。坏衲犹悬树，新松忽过墙。僧中留不得，几日为凄凉。","dynasty":"宋代","title":"悼雪庵"}
{"author":"翁卷","content":"赋得拙疏性，合令纵迹赊。相亲惟野客，所论是诗家。听雨眠僧屋，看云立钓槎。秋来有新句，多半为黄花。","dynasty":"宋代","title":"即事言怀"}
{"author":"翁卷","content":"不奈滴檐声，风回昨夜晴。一阶春草碧，几片落花轻。知分贫堪乐，无营梦亦清。看君话幽隐，如我愿逃名。","dynasty":"宋代","title":"春日和刘明"}
{"author":"翁卷","content":"为官三载馀，所得是清虚。学就金丹法，修成玉检书。乍归人客满，久出竹林疏。怪我吟髭白，相欢相见初。","dynasty":"宋代","title":"喜蒋德瞻还里"}
{"author":"翁卷","content":"兴兵又罢兵，策士耻无名。闲见秋风起，犹生万里情。借窗临水歇，沽酒对花倾。示我新诗卷，如编众玉成。","dynasty":"宋代","title":"赠张亦"}
{"author":"翁卷","content":"君向零陵日，分携又雪天。地遥行几郡，官小度三年。兰芷芳条洁，潇湘翠色连。从来苦吟思，归赋若多篇。","dynasty":"宋代","title":"送徐灵渊永州司理"}
{"author":"翁卷","content":"幽兴苦相引，水边行复行。不知今夜月，曾动几人情。光逼流萤断，寒侵宿鸟惊。欲归犹未忍，清露滴三更。","dynasty":"宋代","title":"中秋步月"}
{"author":"翁卷","content":"闻说居官处，千峰近九疑。合流皆楚水，高石半唐碑。香草寒犹绿，清猿夜更悲。其中多隐者，君去得逢谁。","dynasty":"宋代","title":"寄永州徐三掾曹"}
{"author":"翁卷","content":"八十馀年寿，孀居备苦辛。成家无别物，有子作诗人。远客移书吊，新坟得佛邻。秋堂挂遗像，癯若在时身。","dynasty":"宋代","title":"陈西老母氏挽词"}
{"author":"翁卷","content":"武陵诸胜状，如列在檐前。一郭楼台日，数村桑柘烟。鸟啼春满谷，秧绿水平田。中有渔樵影，吾诗咏不全。","dynasty":"宋代","title":"题武义赵提干林亭"}
{"author":"翁卷","content":"止携书一箧，长日坐空林。每见僧家事，便生静者心。虚亭云片泊，仄径树根侵。去郭无多地，閒来相对吟。","dynasty":"宋代","title":"读书山寺寄问城间诸友"}
{"author":"翁卷","content":"初晴馀湿在，树树碧光鲜。饥鹭窥泉立，顽童跨犊眠。依山知有寺，过水恨无船。砌石新成路，芳名石上镌。","dynasty":"宋代","title":"初晴道中"}
{"author":"翁卷","content":"仙境康庐最，高人此处家。今游住京国，谁代管烟霞。觅句行逢鹤，持经坐对花。快谈方未已，起看玉绳斜。","dynasty":"宋代","title":"赠刘高士"}
{"author":"翁卷","content":"莫怪繁霜满鬓侵，半年长路几关心。还家点检家中物，依旧清风在竹林。","dynasty":"宋代","title":"还家夜同赵端行分韵赋"}
{"author":"翁卷","content":"手织白纻纤且长，生著宜热熟宜凉。以比妾心齐素洁，制成游子远衣裳。君心相厚未相薄，衣来还得称君目。愿君服之无弃捐，映君颜貌长如玉。","dynasty":"宋代","title":"寄衣词"}
{"author":"翁卷","content":"一天秋色冷晴湾，无数峰峦远近间。闲上山来看野水，忽于水底见青山。","dynasty":"宋代","title":"野望"}
{"author":"翁卷","content":"已是穷侵骨，何期早丧身。分明上天意，磨折苦吟人。花色连晴昼，莺声在近邻。谁怜三尺像，犹带瘦精神。","dynasty":"宋代","title":"哭徐山民"}
{"author":"翁卷","content":"独立高城四望低，望中无物不堪题。欲知春事几深浅，芳草青青犹未齐。","dynasty":"宋代","title":"春登南昌城"}
{"author":"翁卷","content":"不奈滴檐声，风囘昨夜晴。一阶春草碧，几片落花轻。知分贫堪乐，无营梦亦清。看君话幽隐，如我愿逃名。","dynasty":"宋代","title":"春日和刘明远"}
{"author":"翁卷","content":"疑是梨花发，满园惊乍看。不能为腊瑞，空自作春寒。远遁营巢鹊，深埋吐叶兰。从教艳阳晒，流去作波澜。","dynasty":"宋代","title":"春雪"}
{"author":"翁卷","content":"一轴黄庭看不厌，诗囊茶器每随身。三年在任同仙隐，一日还家只旧贫。种得溪蒲生似发，教成野鹤舞如人。出门便是登山路，更要遥山翠色匀。","dynasty":"宋代","title":"次徐灵渊韵赠赵灵艇"}
{"author":"翁卷","content":"接得诗来胜接书，忆君情思豁然舒。却看城里谁家竹，又锁湖边旧住庐。曾有退之怜贾岛，岂无得意荐相如。欲知别后予纵迹，只向此江閒钓鱼。","dynasty":"宋代","title":"次韵葛天民"}
{"author":"翁卷","content":"忆向城南共说诗，山民与我定相随。如今独来还独往，此恨除君人不知。","dynasty":"宋代","title":"悼旧呈赵紫芝"}
{"author":"翁卷","content":"悟了无生妙，归空若故乡。竹房三尺像，石榻一炉香。坏衲犹悬树，新松忽过墙。僧中留不得，几日为凄凉。","dynasty":"宋代","title":"悼雪庵禅师"}
{"author":"翁卷","content":"孤高不受埃，老怪昔谁栽。仙魄乘槎去，龙身带雪来。数枝寒照水，一点净沾苔。头白狂诗客，花时屡往囘。","dynasty":"宋代","title":"道上人房老梅"}
{"author":"翁卷","content":"局居厌纷丛，荡志寻岖嵚。拂衣出城隅，杖策循湖阴。何年彼真仙，遗宫寄幽岑。连树窈蒙密，灵洞疑虚沈。攀条承藓飙，立石弄澄深。眺睐增殊欢，超忽涓烦襟。美人逝云远，青草畴与吟。感昔兴重嗟，会意良在今。山公悦崇资，嵇氏陶清音。保真道无违，逐欲情易淫。顾乏安期资，华鬓能不侵。虽非尚子贤，傥遂毕娶心。","dynasty":"宋代","title":"登飞霞山作"}
{"author":"翁卷","content":"湖水添时宿雨时，野禽无处不春声。万株杨柳青如昨，全是东风染得成。","dynasty":"宋代","title":"东湖行"}
{"author":"翁卷","content":"两鬓樵风一面尘，采桑桑上露沾身。相逢却道空辛苦，抽得丝来还别人。","dynasty":"宋代","title":"东阳路傍蚕妇"}
{"author":"翁卷","content":"未委海潮水，往来何不閒。轻烟分近郭，积雪盖遥山。渔舸汀鸿外，僧廊岛树间。晚寒难独立，吟竟小诗还。","dynasty":"宋代","title":"冬日登富览亭"}
{"author":"翁卷","content":"已知超众相，假质任成灰。房是他僧住，门无旧客来。冰乾半池水，花落一根梅。犹是疑行脚，何年见却囘。","dynasty":"宋代","title":"冬日过道上人旧房"}
{"author":"翁卷","content":"乱峰千叠拂云霓，辐合坑崖立似梯。曾向括州州里望，众山却是此山低。","dynasty":"宋代","title":"冯公岭"}
{"author":"翁卷","content":"天下两黄檗，此中山是真。碑看前代刻，僧值故乡人。一宿禅房雨，经时客路尘。将行更瞻礼，十二祖师身。","dynasty":"宋代","title":"福州黄檗寺"}
{"author":"翁卷","content":"一夜满林星月白，且无云气亦无雷。平明忽见溪流急，知是他山落雨来。","dynasty":"宋代","title":"山雨"}
{"author":"翁卷","content":"翩翩长袖光闪银，绣罗帐密流香尘。歌分四时舞一色，渌觞传处驰金轮。急竹繁丝互催逼，吴娘娇浓玉无力。呵星唤月留夜长，十二围屏暖山色。","dynasty":"宋代","title":"白紵词"}
{"author":"翁卷","content":"山多猿鸟群，永日绝嚣氛。一涧水流出，几房僧共闻。拄筇黏落趺，拂石动寒云。谁昔来营此，寻碑看记文。","dynasty":"宋代","title":"宝冠寺"}
{"author":"翁卷","content":"古道今不见，今交非古情。交情亦何难，难逢双目明。青松生青山，真节莫与并。植之廛郭旁，流俗多所轻。远道岂易行，出门悔吝生。君看天上云，何心更营营。勿言贫未安，安贫存令名。","dynasty":"宋代","title":"古道"}
{"author":"翁卷","content":"频年经虎害，人望使君来。地重分旄节，州清管钓台。凉天星象动，吉日印符开。帝擢平津策，曾知有用才。","dynasty":"宋代","title":"关陈郎中棅知严州"}
{"author":"翁卷","content":"才看艳蕾破春晴，又见飞花点点轻。纵是闲花自开落，东风毕竟亦无情。","dynasty":"宋代","title":"观落花"}
{"author":"翁卷","content":"不跨三州地，苏州水最多。昔年僧为说，今日自经过。亡国岂无恨，渔人休更歌。洞庭山一抹，翠霭白云和。","dynasty":"宋代","title":"过太湖"}
{"author":"翁卷","content":"一夕鸣雨来，秋容变俄顷。湖山属初霁，风烟带微冷。侍臣设芳筵，开楼玩澄景。怀我林下人，招携共观省。碧草铺近洲，白云冒遥岭。依衡兰杜香，仿佛潇湘净。抚化篇忽成，达生累全屏。即是造物游，何必神仙境。","dynasty":"宋代","title":"和陈待制秋日湖楼宴集篇"}
{"author":"翁卷","content":"莫怪每霜满鬓侵，半年长路几关心。还家点检家中物，依旧清风在竹林。","dynasty":"宋代","title":"还家夜同赵端行分韵赋"}
{"author":"翁卷","content":"省饮不成醉，牢愁将奈何。晚烟云半杂，春雪雨相和。巷湿人行少，空寒雁叫多。凭栏思无极，怀古谩悲歌。","dynasty":"宋代","title":"即事"}
{"author":"翁卷","content":"赋得拙疎性，合令纵踪赊。相亲惟野客，所论是诗家。听雨眠僧屋，看云立钓槎。秋来有新句，多半为黄花。","dynasty":"宋代","title":"即事言怀"}
{"author":"翁卷","content":"数载不相见，师应长闭关。香烟前代寺，秋色五峰山。棋进僧谁敌，琴余鹤共閒。几时重过我，吟话此林间。","dynasty":"宋代","title":"寄从善上人"}
{"author":"翁卷","content":"常日已清癯，那兼疾未除。传来五字好，吟了半年余。铁柱仙人观，梅花处士庐。江湖正相隔，岁晚更愁予。","dynasty":"宋代","title":"寄葛天民"}
{"author":"翁卷","content":"每到友朋相会地，未尝一日不思君。小诗曾托乡僧寄，善政因逢故客闻。山上仙踪丹鼎在，郭边溪色市桥分。公余若起吟游兴，游处多应儿白云。","dynasty":"宋代","title":"寄筠州张录事"}
{"author":"翁卷","content":"只隔烟霞数里间，本期还往共幽闲。宁知逸羽飞相背，我入山来群出山。","dynasty":"宋代","title":"寄山人徐灵晖"}
{"author":"翁卷","content":"若非殊俗好，那肯爱幽居。深么无来客，空山自读书。树蝉经雨少，门柳望秋疎。相忆何时去，闲园共尔锄。","dynasty":"宋代","title":"寄山友徐灵晖"}
{"author":"翁卷","content":"想当清夜醮，带月叩仙钟。指上雷霆诀，庵前虎豹踪。药收阳地草，薪采故枝松。拟即寻师去，茅峰叠几重。","dynasty":"宋代","title":"寄沈洞主"}
{"author":"翁卷","content":"手织白紵纤且长，生着宜热熟宜凉。以比妾心齐素洁，制成游子远衣裳。君心相厚未相薄，衣来还得称君目。愿君服之无弃捐，映君颜貌长如玉。","dynasty":"宋代","title":"寄衣词"}
{"author":"翁卷","content":"闻说居官睡，千峰近九疑。合流皆楚水，高石半唐碑。香草寒犹录，清猿夜更悲。其中多隐者，君去得逢谁。","dynasty":"宋代","title":"寄永州徐三掾曹"}
{"author":"翁卷","content":"秋气日凄清，秋衣纫未成。在家犹不乐，行路若为情。几处好山色，暮天群雁声。分明相忆梦，夜夜出江城。","dynasty":"宋代","title":"寄远人"}
{"author":"翁卷","content":"荆吴中隔万山遥，那得相逢话寂寥。长忆梅花好时节，访君船泊古枫桥。","dynasty":"宋代","title":"寄张季思"}
{"author":"翁卷","content":"若向筠州去，惟消一日宽。又无他事阻，自欲访君难。露下秋山洁，鸿飞楚水寒。近诗凡几首，专传写来看。","dynasty":"宋代","title":"寄张直翁"}
{"author":"翁卷","content":"千山落叶深，高树不藏禽。游子在何处，故人劳此心。闲灯妨远梦，寒雨乱愁吟。僧奭曾相约，花时共一寻。","dynasty":"宋代","title":"寄赵灵秀"}
{"author":"翁卷","content":"长流当下流，铁翁此为州。前代多名迹，闲人欲遍游。夕阳波上寺，明月戍边楼。一曲渔家笛，生予无限愁。","dynasty":"宋代","title":"京口即事"}
{"author":"翁卷","content":"分石同僧坐，看松见鹤来。","dynasty":"宋代","title":"句"}
{"author":"翁卷","content":"独自卷帘楼上望。","dynasty":"宋代","title":"句"}
{"author":"翁卷","content":"前时官上归，感怆失灵晖。不料三年后，俱随万化非。塔峰长入座，池色自临扉。无复乘闲屐，观棋访衲衣。","dynasty":"宋代","title":"哭徐玑"}
{"author":"翁卷","content":"衰颜怕被青铜见，病骨堪同瘦鹤群。出久并荒幽径菊，未归长忆满山云。春风岂识吟人恨，夜雨频於客舍闻。万柳百花好时节，别君愁绪乱纷纷。","dynasty":"宋代","title":"留别南昌诸友"}
{"author":"翁卷","content":"羁游虽不闲，幽思亦相关。今日经行处，他宵梦寐间。松江云在水，茂苑树成山。况复多吟客，令人懒欲还。","dynasty":"宋代","title":"留别吴中诸士友"}
{"author":"翁卷","content":"几日溪篷下，低垂困水程。喜因山县泊，略向岸汀行。闻笛生羁思，看松减宦情。遥知此夜月，必照故山明。","dynasty":"宋代","title":"旅泊"}
{"author":"翁卷","content":"一枕庄生梦，囘来日未衙。自煎砂井水，更煮岳僧茶。宿雨消花气，惊雷长荻芽。故山沧海角，遥念在春华。","dynasty":"宋代","title":"梦回"}
{"author":"翁卷","content":"客愁无定迹，几处冒风埃。逢得家乡便，凭将信息囘。海烟蛮树湿，秋雨瘴花开。旧日越王国，吾今身再来。","dynasty":"宋代","title":"闽中秋思"}
{"author":"翁卷","content":"朝朝风景添，吾病亦开帘。洗药花前晒，传方壁上黏。力还省语，身老更看髯。昨日林僧至，茶杯始一拈。","dynasty":"宋代","title":"暮春病归"}
{"author":"翁卷","content":"树树有佳阴，山蝉不住吟。掬来南涧水，清若主人心。屋上云飞冷，篱根藓积深。留诗在岩壁，明日更相寻。","dynasty":"宋代","title":"南涧寻韩仲止不遇"}
{"author":"翁卷","content":"半川寒日满村烟，红树青林古岸边。渔子不知何处去，渚禽飞藩拗罾船。","dynasty":"宋代","title":"南塘即事"}
{"author":"翁卷","content":"芙蓉峰入天，寺与此峰连。得见是冬月，要来从昔年。寒潭盛塔影，古木带厨烟。偶值高僧出，禅床坐默然。","dynasty":"宋代","title":"能仁寺"}
{"author":"翁卷","content":"绿树何稠叠，清风稍羡余。枕萦云片片，帘透雨疎疎。修笕通泉壑，残碑出野锄。丘陵知几变，耕稼学陶渔。","dynasty":"宋代","title":"偶题"}
{"author":"翁卷","content":"不管秋天阴复晴，秋怀何处不凄清。江城几夜无佳月，亦有新诗对雨成。","dynasty":"宋代","title":"秋怀"}
{"author":"翁卷","content":"每日看山山上立，满山风日又秋来。贫家岁计惟收菊，幽径时常不扫苔。新得酒方思欲试，旧存吟轴见还开。凉天在处清如水，能赋惭无宋玉才。","dynasty":"宋代","title":"秋居寄西里君"}
{"author":"翁卷","content":"闲居观物化，几叶又飞东。清氯全归月，寒声半是风。病多怜骨瘦，吟苦笑身穷。折得邻家菊，还思靖节翁。","dynasty":"宋代","title":"秋日闲居呈赵端行"}
{"author":"翁卷","content":"山中凡事幸相宜，第一红尘免上衣。寻药每同丹客去，拾薪多趁牧儿归。鸣泉潄石寒蒲洁，宿雾蒸泥早蕨肥。不奈邻峰学禅伴，时时来此叩岩扉。","dynasty":"宋代","title":"山中"}
{"author":"翁卷","content":"岩崖产灵药，等閒人顾稀。采掇获所愿，跻登倦忘归。沃叶带露滋，深根涵土肌。妍光媚幽笈，芳气盈我衣。濯以清涧泉，曝之太阳晖。制治拟如法，服食从所宜。除疴养天和，仙方岂吾欺，协彼古修意，庶用延将衰。将衰偿得延，万事焉足为。","dynasty":"宋代","title":"山中采药"}
{"author":"翁卷","content":"行遍江村未有梅，一花忽向暖枝开。黄蜂何处知消息，便解寻香隔舍来。","dynasty":"宋代","title":"舍外早梅"}
{"author":"翁卷","content":"山到极深处，石门为地名，岚蒸空寺坏，雪压小庵清。果落群猿拾，林昏独虎行。一僧何所得，高从若无情。","dynasty":"宋代","title":"石门庵"}
{"author":"翁卷","content":"清游从此起，过处必须看。背日山梅瘦，随潮海鸭寒。平途迷望阔，峻岭痴行难。听得居人语，今年冬又残。","dynasty":"宋代","title":"寿昌道中"}
{"author":"翁卷","content":"百事已无机，空林不掩扉。蜂沾朝露出，鹤带晚云归。石老苔为貌，松寒薜作衣。山翁与渔父，相过转依依。","dynasty":"宋代","title":"书隐者所居"}
{"author":"翁卷","content":"涉夏思已深，感秋念愈迫。思念皆为谁，为彼远行客。客行曷辰休，怅望朝复夕。出门虚有待，命驾焉所适。邈邈阻前欢，悠悠抱今戚。中庭一株橘，嘉实转金碧。爰意花开时，花边语离析。惜此不忍餐，留之候君摘。拟君君未来，囘肠更如折。何当乘梦时，傥遂徽容觌。","dynasty":"宋代","title":"思远客"}
{"author":"翁卷","content":"州带福星明，君今指去程。乱山秋雨后，一路野蝉鸣。时静军书少，人閒官况清。归来话风土，尽识荔枝名。","dynasty":"宋代","title":"送包释可抚机"}
{"author":"翁卷","content":"买得秋风棹，江行不问程。谁知书判笔，中有惠慈情。旧治川僧说，新衔楚吏迎。名山皆在望，应费好诗评。","dynasty":"宋代","title":"送曹西士宰建昌"}
{"author":"翁卷","content":"昔时陶令弹琴县，今日君为主簿官。地胜不嫌清俸薄，政公还得众人欢。江分九脉潮常到，岳沓千峰夏亦寒。闲客欲游游未得，画成图轴乞予看。","dynasty":"宋代","title":"送陈嘉父为彭泽主簿"}
{"author":"翁卷","content":"三洞耸奇秀，双溪泻澄鲜。上有婺女光，照耀无穷年。储灵复产异，人物相比肩。君虽生后来，识与先辈连。如筠挺修直，似玉抱贞坚。策名甲科上，初仕瓯海边。孰云簿领闲，文案方满前。敏手信无敌，虚怀常坦然。驾言指归期，通邑皆拳拳。乃知为政者，何苦用心偏。良才世所稀，华职当骤迁。愿君养盛业，益使芳雀传。明晨潮信来，挂席从中川。","dynasty":"宋代","title":"送戴汉老"}
{"author":"翁卷","content":"不耻身为令，惟存济物心。离家春雨足，入境夏苗深。吉字水初识，洞岩仙可寻。知君修净化，白日只弹琴。","dynasty":"宋代","title":"送吉水包长官"}
{"author":"翁卷","content":"八百里重湖，长涵太古波。君山云出少，梦泽雨来多。才子今方去，名楼必屡过。楚辞休要学，易得怨伤和。","dynasty":"宋代","title":"送蒋德瞻节推"}
{"author":"翁卷","content":"客中仍送客，羸病若为心。沿路万千景，费君多少吟。出门梅雨滑，浮棹浙河深。莫放旅愁起，闻蝉思旧林。","dynasty":"宋代","title":"送刘成道"}
{"author":"翁卷","content":"束发同执经，交分人莫如。我愚百无成，蹭蹬空林居。君文最奇崛，二十魁荐书。青衫何太晚，警捕殊区区。是月蝉始鸣，秀色连郊墟。俶装趋海邑，指期当憩车。老大恋亲友，暂别犹欷嘘。况此一分手，归期三载余。积雨山川晦，新晴氛雾除。殷勤送客吟，掺执行子裾。愿言乘高风，矫翮凌太虚。","dynasty":"宋代","title":"送刘几道"}
{"author":"翁卷","content":"湖波长浩荡，苑绿遍幽奇。皆是全吴地，今非昔代时。鸱夷无旧舸，泰伯有新祠。吟苦曾游客，因君动远思。","dynasty":"宋代","title":"送卢主簿归吴"}
{"author":"翁卷","content":"旧贡包茅地，中存古意长。去程逢岳雪，上事带春阳，雾结硃砂气，波流白芷香。大夫祠寂寞，烦与奠椒浆。","dynasty":"宋代","title":"送人赴沅州任"}
{"author":"翁卷","content":"暂游行李少，几日到天台。船带落潮发，月从前浦来。花源香不断，药地绿成堆。莫学他刘阮，经年忘却囘。","dynasty":"宋代","title":"送人游天台"}
{"author":"翁卷","content":"一锡出林去，风霜前路寒。自言缘事了，方得此身安。飘叶随禅步，饥食傍野餐。旧房惟有佛，开着任人看。","dynasty":"宋代","title":"送奭公抄化"}
{"author":"翁卷","content":"逢君亦姓翁，莫即是吾宗。远自刺桐里，来看孤屿峰。虽云相识晚，宛若故情浓。囘首秋风路，闽山复几重。","dynasty":"宋代","title":"送翁应叟"}
{"author":"翁卷","content":"君向零陵日，分携又雪天。地遥行几郡，官小度三年。兰芷芳条洁，潇湘翠色连。从来苦吟思，归赋若多篇。","dynasty":"宋代","title":"送徐灵渊永州司量"}
{"author":"翁卷","content":"早年通法后，已是立朝身。更道明经好，须为擢第人。马寒村驿暮，灯暖帝城春。花气多时节，高门有贺宾。","dynasty":"宋代","title":"送徐评事赴省试"}
{"author":"翁卷","content":"君到云间日，应分二陆名。县图山色少，井味海潮并。剡局三年印，春风半月程。野人因买鹤，曾向此中行。","dynasty":"宋代","title":"送薛子舒赴华亭船官"}
{"author":"翁卷","content":"三考今批足，应无愧此心。只将零月俸，买得一张琴。归处路犹远，到时冬必深。邑丞诗极好，闲暇可相寻。","dynasty":"宋代","title":"送姚主簿归龙溪"}
{"author":"翁卷","content":"英英桥门彦，声动翰墨场。已就冲天翼，如何复低翔。兹辰首征途，言寻八桂乡。远士望模式，会府钦才良。莫以琼树姿，怨彼霜霰妨。委顺要达识，沮挫知坚刚。改序逢清和，飞花点行装。登涉山川异，经从道路长。听猿过南岳，采芷沿三湘。应怀古骚人，搦笔为篇章。行藏义在需，通塞时靡常。大器且自惜，晚成亦何伤。蓬瀛几仙伴，伫子归班行。","dynasty":"宋代","title":"送叶任道"}
{"author":"翁卷","content":"历历渡遥程，仙山向赤城。同为忆家者，岂不羡君行。岁晚梅花白，天寒楚塞清。野人诗一首，相送莫言轻。","dynasty":"宋代","title":"送于君锡节推"}
{"author":"翁卷","content":"随行惟一琴，前路足幽寻。今夜维舟处，何村隔树林。鸿声秋浦冷，雨气海山深。若问三年政，知君尽此心。","dynasty":"宋代","title":"送赵明叔明府"}
{"author":"翁卷","content":"休思孤屿峰，且往看吴中。一片太湖色，远涵秋气空。藕塘南北棹，芦港去来鸿。入幕多僚属，惟君事不同。","dynasty":"宋代","title":"送赵嗣勋"}
{"author":"翁卷","content":"当时一万言，亲擢自临轩。况有从前例，难辞不次恩。下峰云带寺，震泽水浮村。多少闻名者，争来识状元。","dynasty":"宋代","title":"送赵嗣勋签书昭庆军幕"}
{"author":"翁卷","content":"非惟篇翰奇，吏道更深知。山水六朝地，登临三考时。泥沙多旧物，风日少全碑。正属黄花发，愁闻有别离。","dynasty":"宋代","title":"送赵紫芝为江东从事"}
{"author":"翁卷","content":"魁名人共说，直节世间闻。远地今崇学，诸生久待君。三湘鸿不到，五岭路初分。闲日登临作，应题赠屈文。","dynasty":"宋代","title":"送周子静桂阳教官"}
{"author":"翁卷","content":"一宿此禅宫，身同落发翁。深窗难得月，老屋易生风。灯冷纱光淡，香残印篆空。独怜吟思苦，妨却梦西东。","dynasty":"宋代","title":"宿寺"}
{"author":"翁卷","content":"已谒龙君庙，明朝早过湖。傍沙船尽泊，经火地多枯。秋至错星易，空长楚月孤。萧条村戍内，更点有如无。","dynasty":"宋代","title":"宿邬子寨下"}
{"author":"翁卷","content":"寥寥钟磬音，永日在空林。多见僧家事，深便静者心。虚亭云片泊，侧径石根侵。此去城间远，君应懒出寻。","dynasty":"宋代","title":"太平山读书奉寄城间诸友"}
{"author":"翁卷","content":"此桧何时种，相传是独孤。年深成古物，名重入州图。老节坚难蠹，皴皮裂似枯。托根列帝庙，应不虑樵夫。","dynasty":"宋代","title":"题常州独孤桧"}
{"author":"翁卷","content":"不知何代寺，寺向一溪分。幽磴稀来往，闲僧绝风闻。尘昏金佛相，藓断石碑文。渔子并樵客，炉烟此处焚。","dynasty":"宋代","title":"题定慧寺"}
{"author":"翁卷","content":"一池寒水绿粼粼，池上初梅白未匀。谁念酒旗飞动处，唐朝曾住作诗人。","dynasty":"宋代","title":"题东池"}
{"author":"翁卷","content":"名与金山并，僧言景更幽。寺无双屿近，地占一江浮。曾是龙为宅，还疑蜃吐楼。他乡远归者，望此得停舟。","dynasty":"宋代","title":"题江心寺"}
{"author":"翁卷","content":"结亭纳虚豁，崔嵬进南山。南山有佳致，白云多往还。繁英粲秋篱，幽芳复相关。浊醪对之饮，超引神虑闲。至乐岂外求，妙象非言间。妙哉靖节风，千载君能攀。","dynasty":"宋代","title":"题林遂之真意亭"}
{"author":"翁卷","content":"应有列仙至，观当灵洞安。月萝春长蔓，风竹暮生寒。印下鬼神役，鼎交龙虎欢。寻常应缘外，多把异收看。","dynasty":"宋代","title":"题王法师房"}
{"author":"贡良","content":"草堂堪避暑，侵晓散晴霞。载得西湖水，来看六月花。不因君子泽，那称野人家。狂醉时相过，香风透碧纱。","dynasty":"清代","title":"盆荷送主人姜恒斋"}
{"author":"贡良","content":"有酒消寒夜，无肴佐客庖。新愁逼岁暮，往事忆知交。剪烛听长漏，围炉煮小槽。醉看寒月上，春信到梅梢。","dynasty":"清代","title":"寒夜邀冶夫对饮"}
{"author":"贡良","content":"西风消息近天涯，卧看银河影半斜。良夜几人同对月，虚堂斗酒尚为家。豫因避暑多栽竹，偶为消閒学种瓜。秋一江南凉露重，墙阴开遍女儿花。","dynasty":"清代","title":"七夕斗酒堂食瓜"}
{"author":"贡良","content":"稻香菱熟自年年，君是山中快活仙。白眼几人今醉矣，青山千载故依然。蛟龙得势云垂地，海马腾空面接天。翘首行吟归歌晚，不胜秋思夕阳边。","dynasty":"清代","title":"秋日过赵氏山庄"}
{"author":"贡良","content":"寒云叠叠水重重，木落空山敛瘦容。九品莲台登绝顶，十分秋色到高峰。纪游已入幽人画，览胜还寻旧日踪。醉插茱萸归忽晚，前川月满露华浓。","dynasty":"清代","title":"九日饮砂山莲花峰"}
{"author":"贡良","content":"棹歌初发独凄清，何事孤舟又远行。碧水凝寒澄石涧，暮云带面压山城。乡心江上莼鲈味，秋思楼头砧杵声。此际倦怀难自遣，诗筒酒盏伴征程。","dynasty":"清代","title":"舟行即事"}
{"author":"贡良","content":"胜集何妨信宿留，名园载酒正堪游。停云三径当良夜，插菊东篱忆去秋。细雨漫寻芳草梦，嫩寒欲上杏花楼。板桥新涨春波绿，拟买扁舟泛莫愁。","dynasty":"清代","title":"学圃探梅雨阻斋中同陶大补梅，王十一木杠作"}
{"author":"贡良","content":"薄寒阵阵雨丝斜，寂寞江头红蓼花。可奈风光秋欲老，剧怜生计醉为家。小楼独遣愁千斛，远梦时怀水一涯。倘忆东篱元亮酒，相逢应共看新葩。","dynasty":"清代","title":"暮秋雨窗即事寄王木杠"}
{"author":"贡良","content":"芙塘曲曲泛舟轻，又逐西风一夜游。恰称蓬窗开侧面，尚留凉月照当头。芙蓉城外秋涛冷，席帽山前征雁愁。竟日持杯同唱和，归来还约醉东楼。","dynasty":"清代","title":"八月十八蓉江舟中次姜冶夫韵"}
{"author":"贡良","content":"听鹤闲居事事幽，年来诗帖与君酬。春风有恨云千里，夜雨无声梦一楼。山谷雪残梅渐破，池塘草满水争流。可怜相别还相忆，乘兴携琴慰我愁。","dynasty":"清代","title":"对雨怀友"}
{"author":"贡良","content":"名园依水多修竹，琤琤响戛琅玕玉。此君一日不可无，令人相对捐尘俗。犹忆春初过学圃，参差竞长纤如琢。龙孙脱颖势于霄，森森日上林书屋。我今避暑来林间，清光疑入湘江曲。淡烟漠漠滴空翠，细雨涓涓飘嫩绿。主人不异太守贤，渭川千亩新篁足。何当移赠两三竿，终朝坐我筼筜谷。","dynasty":"清代","title":"学圃新竹歌"}
{"author":"戴祥云","content":"当年妙手步云时，析得桂林第一枝。出宰闽中蚕绩著，三山旧尹万家思。","dynasty":"清代","title":"曹仁宪谨荣寿其一七言截句"}
{"author":"戴祥云","content":"笙歌鼎沸九霞觞，化雨春风五载长。一念清操玉比洁，口碑载道永难忘。","dynasty":"清代","title":"曹仁宪谨荣寿其二七言截句"}
{"author":"戴祥云","content":"甘棠荫被入人深，塾课观风振士林。如此栽培桃李树，淡江到处绿成阴。","dynasty":"清代","title":"曹仁宪谨荣寿其三七言截句"}
{"author":"戴祥云","content":"洛邑耆英队里仙，我公继起胜当年。欣逢岳降崧生日，遥作诗歌庆寿筵。","dynasty":"清代","title":"曹仁宪谨荣寿其四七言截句"}
{"author":"范液","content":"长吟太息问皇天，神通由来也已偏。一名国士皆贫病，但是裨兵总有钱。","dynasty":"唐代","title":"自咏"}
{"author":"高颐","content":"方师凿破天地髓，碧龙吹出冰霜寒。一泓清澄绝泥滓，万窍号勋无波澜。倒海翻江俱是幻，贮风留月得真观。我来酌饮冷彻骨，飘飘此身在霄汉。惠山之泉甘如饴，但随茗碗争新奇。廉泉让水名匪欺，祗以贤者为品题。此泉源流本曹溪，名之以定实亦宜。尝试以手测其涯，雨不泛溢旱不亏。莫言此乏蜿蜒姿，虫行蛭动皆可疑。咫尺中间涵世界，寂然心印本无碍。不与儿童搅水浑，留照须眉长自在。","dynasty":"宋代","title":"定泉井"}
{"author":"高颐","content":"石龛金佛一千身，不到支提孰识真。仿佛钟声鸣翠阜，晶荧灯焰下苍旻。平生梦想烟霞际，今日来游鬓发新。踏破禅林秋月皎，水云间淡入精神。","dynasty":"宋代","title":"支提禅寺"}
{"author":"顾云","content":"带露含烟处处垂，绽黄摇绿嫩参差。长堤未见风飘絮，广陌初怜日映丝。斜傍画筵偷舞态，低临妆阁学愁眉。离亭不放到春暮，折尽拂檐千万枝。闲花野草总争新，眉皱丝干独不匀。乞取东风残气力，莫教虚度一年春。","dynasty":"唐代","title":"咏柳二首"}
{"author":"顾云","content":"杜甫歌诗吟不足，可怜曹霸丹青曲。直言弟子韩干马，画马无骨但有肉。今日披图见笔迹，始知甫也真凡目。秦王学士居武功，六印名家声价雄。乃孙屈迹宁百里，好奇学古有祖风。竹厅斜日弈棋散，延我直入书斋中。屹然六幅古屏上，欻见胡人牵入天厩之神龙。麟鬐凤臆真相似，秋竹惨惨披两耳。轻匀杏蕊糁皮毛，细捻银丝插鬃尾。思量动步应千里，谁见初离渥洼水？眼前只欠燕雪飞，蹄下如闻朔风起。朱崖谪掾从亡殁，更有何人鉴奇物。当时若遇燕昭王，肯把千金买枯骨。","dynasty":"唐代","title":"苏君厅观韩干马障歌"}
{"author":"顾云","content":"槛前溪夺秋空色，百丈潭心数砂砾。松筠条条长碧苔，苔色碧于溪水碧。波回梳开孔雀尾，根细贴著盘陀石。拨浪轻拈出少时，一髻浓烟三四尺。山光日华乱相射，静缕蓝鬐匀襞积。试把临流抖擞看，琉璃珠子泪双滴。如看玉女洗头处，解破云鬟收未得。即是仙宫欲制六铢衣，染丝未倩鲛人织。采之不敢盈筐箧，苦怕龙神河伯惜。琼苏玉盐烂漫煮，咽入丹田续灵液。会待功成插翅飞，蓬莱顶上寻仙客。","dynasty":"唐代","title":"苔歌"}
{"author":"顾云","content":"九华太守行春罢，高绛红筵压花榭。四面繁英拂槛开，帖雪团霞坠枝亚。空中焰若烧蓝天，万里滑静无纤烟。弦索紧快管声脆，急曲碎拍声相连。主人怜才多倾兴，许客酣歌露真性。春酎香浓枝盏黏，一醉有时三日病。鼋潭鳞粉解不去，鸦岭蕊花浇不醒。肺枯似著炉鞲煽，脑热如遭锤凿钉。蒙溪先生梁公孙，忽然示我十轴文。展开一卷读一首，四顾特地无涯垠。又开一轴读一帙，酒病豁若风驱云。文锋斡破造化窟，心刃掘出兴亡根。经疾史恙万片恨，墨炙笔针如有神。呵叱潘陆鄙琐屑，提挈扬孟归孔门。时时说及开元理，家风飒飒吹人耳。吴兢纂出升平源，十事分明铺在纸。裔孙才业今如此，谁人为奏明天子？銮驾何当猎左冯，神鹰一掷望千里。戏操狂翰涴蛮笺，傍人莫笑我率然。","dynasty":"唐代","title":"池阳醉歌赠匡庐处士姚岩杰"}
{"author":"顾云","content":"祥云皓鹤盘碧空，乔松稍稍韵微风。绛节影来，朱幡响丁东，相公清斋朝蕊宫。太上符箓龙蛇踪，散花天女侍香童。隔烟遥望见云水，弹璈吹凤清珑珑。丹砂黄金世可度，愿启一言告仙翁。道门弟子山中客，长向山中礼空碧。九色真龙上汉时，愿把霓幢引烟策。","dynasty":"唐代","title":"华清词"}
{"author":"顾云","content":"蛮岭高，蛮海阔，去舸回艘投此歇。一夜舟人得梦间，草草相呼一时发。飓风忽起云颠狂，波涛摆掣鱼龙僵。海神怕急上岸走，山燕股栗入石藏。金蛇飞状霍闪过，白日倒挂银绳长。轰轰砢砢雷车转，霹雳一声天地战。风定云开始望看，万里青山分两片。车遥遥，马阗阗，平如砥，直如弦。云南八国万部落，皆知此路来朝天。耿恭拜出井底水，广利刺开山上泉。若论终古济物意，二将之功皆小焉。","dynasty":"唐代","title":"天威行"}
{"author":"顾云","content":"三十六里西川地，围绕城郭峨天横。一家人率一口甓，版筑才兴城已成。役夫登登无倦色，馔饱觞酣方暂息。不假神龟出指踪，尽凭心匠为筹画。画阁团团真铁瓮，堵阔巉岩齐石壁。风吹四面旌旗动，火焰相烧满天赤。散花楼晚挂残虹，濯锦秋江澄倒碧。西川父老贺子孙，从兹始是中华人。","dynasty":"唐代","title":"筑城篇"}
{"author":"顾云","content":"青蝇被扇扇离席，——顾云白泽遭钉钉在门。——罗隐","dynasty":"唐代","title":"与罗隐互谑"}
{"author":"顾云","content":"闲花野草总争新，眉皱丝乾独不匀。乞取东风残气力，莫教虚度一年春。","dynasty":"唐代","title":"咏柳二首其二"}
{"author":"戴韫玉","content":"目送洪都去，临分最怆神。夷犹江上棹，珍重客中身。汲古绠非短，量才尺自均。芙蓉虽入幕，只恐旅愁新。","dynasty":"清代","title":"送外君赴江西金学使幕"}
{"author":"戴韫玉","content":"野花横略彴，片影自娟娟。雁剪分波月，鱼惊晒网船。好山当野岸，怪石遏流泉。眺望空濛里，时生薜荔烟。","dynasty":"清代","title":"旅魂入梦忽得雁剪分波月鱼惊晒网船二句为足成之"}
{"author":"戴韫玉","content":"城南相送暮寒凝，苦爱风流咏絮能。璃匣关情随画舫，珠帘飞梦绕红镫。裁书不惜鱼频寄，拔宅谁将鼠共升。此别京华多韵事，蓝田日暖泮春冰。","dynasty":"清代","title":"送张氏表妹之京师"}
{"author":"戴韫玉","content":"转眼残红覆水浔，可怜结子未成阴。沿流不是轻阴薄，春雨春风力不禁。","dynasty":"清代","title":"桃花残后慨然有作"}
{"author":"戴韫玉","content":"忽传恩诏出丹墀，出守浔江路险巘。十载劳民心似水，一身去国鬓如丝。浪花荡漾朱旗卷，帆影翩跹碧橹移。谪宦情深湓浦月，登楼梦逐岭头枝。俸钱散去谋生拙，乡井句留饮饯迟。达命不须嗟李广，望尘无复避元规。影形固是周旋久，寒燠难期童仆知。红泪纵横愁远道，白云缱绻忆当时。自怜识字原非福，为说投荒更足悲。翘首天涯转征旆，行厨洗手进琼枝。","dynasty":"清代","title":"家大人改官浔州恭赋送别"}
{"author":"樊珣","content":"忆长安，十月时，华清士马相驰。万国来朝汉阙，五陵共猎秦祠。昼夜歌钟不歇，山河四塞京师。","dynasty":"唐代","title":"忆长安。十月"}
{"author":"樊珣","content":"江南仲夏天，时雨下如川。卢橘垂金弹，甘蕉吐白莲。","dynasty":"唐代","title":"状江南。仲夏"}
{"author":"陆畅","content":"怪得北风急，前庭如月辉。天人宁许巧，剪水作花飞。","dynasty":"唐代","tags":"写风","title":"惊雪"}
{"author":"陆畅","content":"宝扇持来入禁宫，本教花下动香风。姮娥须逐彩云降，不可通宵在月中。","dynasty":"唐代","title":"扇"}
{"author":"陆畅","content":"剑阁门西第一峰，道陵成道有高踪。行人若上升仙处，须拨白云三四重。","dynasty":"唐代","title":"题自然观"}
{"author":"陆畅","content":"楼压黄河山满坐，风清水凉谁忍卧。人定军州禁漏传，不妨秋月城头过。一别朱门三四春，再来应笑尚风尘。昨宵唯有楼前月，识是谢公诗酒人。","dynasty":"唐代","title":"宿陕府北楼奉酬崔大夫二首"}
{"author":"陆畅","content":"来从千山万山里，归向千山万山去。山中白云千万重，却望人间不知处。","dynasty":"唐代","title":"送李山人归山"}
{"author":"陆畅","content":"落日早蝉急，客心闻更愁。一声来枕上，梦里故园秋。","dynasty":"唐代","title":"闻早蝉"}
{"author":"陆畅","content":"灵山蓄云彩，纷郁出清晨。望树繁花白，看峰小雪新。映松张盖影，依涧布鱼鳞。高似从龙处，低如触石频。浓光藏半岫，浅色类飘尘。玉叶开天际，遥怜占早春。","dynasty":"唐代","title":"山出云"}
{"author":"陆畅","content":"云安公主贵，出嫁五侯家。天母亲调粉，日兄怜赐花。催铺百子帐，待障七香车。借问妆成未，东方欲晓霞。","dynasty":"唐代","title":"云安公主下降奉诏作催妆诗"}
{"author":"陆畅","content":"连骑出都门，秋蝉噪高柳。落日辞故人，自醉不关酒。","dynasty":"唐代","title":"别刘端公"}
{"author":"陆畅","content":"野性平生惟爱月，新晴半夜睹蝉娟。起来自擘纱窗破，恰漏清光落枕前。","dynasty":"唐代","title":"新晴爱月（一作山斋玩月）"}
{"author":"陆畅","content":"天上琼花不避秋，今宵织女嫁牵牛。万人惟待乘鸾出，乞巧齐登明月楼。少妆银粉饰金钿，端正天花贵自然。闻道禁中时节异，九秋香满镜台前。","dynasty":"唐代","title":"云安公主出降杂咏催妆二首"}
{"author":"陆畅","content":"白玉为竿丁字成，黄金绣带短长轻。强遮天上花颜色，不隔云中语笑声。","dynasty":"唐代","title":"坐障"}
{"author":"陆畅","content":"劳将素手卷虾须，琼室流光更缀珠。玉漏报来过半夜，可怜潘岳立踟蹰。","dynasty":"唐代","title":"帘"}
{"author":"陆畅","content":"甃玉编金次第平，花纹隐起踏无声。几重便上华堂里，得见天人吹凤笙。","dynasty":"唐代","title":"阶"}
{"author":"陆畅","content":"九重深浅人不知，金殿玉楼倚朝日。一夜城中新雨晴，御沟流得宫花出。","dynasty":"唐代","title":"长安新晴"}
{"author":"陆畅","content":"万里烟萝锦帐间，云迎水送度蓝关。七盘九折难行处，尽是龚黄界外山。","dynasty":"唐代","title":"出蓝田关寄董使君"}
{"author":"陆畅","content":"临坛付法十三春，家本长城若下人。芸阁少年应不识，南山钞主是前身。","dynasty":"唐代","title":"题悟公禅堂"}
{"author":"陆畅","content":"粉面仙郎选圣朝，偶逢秦女学吹箫。须教翡翠闻王母，不奈乌鸢噪鹊桥。","dynasty":"唐代","title":"解内人嘲（一作酬宫人）"}
{"author":"陆畅","content":"不值分流二江水，定应犹得且同行。三千里外情人别，更被子规啼数声。","dynasty":"唐代","title":"成都赠别席夔"}
{"author":"陆畅","content":"城外无尘水间松，秋天木落见山容。共寻萧史江亭去，一望终南紫阁峰。","dynasty":"唐代","title":"游城东王驸马亭"}
{"author":"陆畅","content":"我种东峰千叶莲，此峰毛女始求仙。今朝暗算当时事，已是人间七万年。","dynasty":"唐代","title":"望毛女峰"}
{"author":"陆畅","content":"共出丘门岁九霜，相逢凄怆对离觞。荆南为报韦从事，一宿同眠御史床。","dynasty":"唐代","title":"陕州逢窦巩同宿，寄江陵韦协律"}
{"author":"陆畅","content":"徐城洪尽到淮头，月里山河见泗州。闻道泗滨清庙磬，雅声今在谢家楼。","dynasty":"唐代","title":"夜到泗州酬崔使君"}
{"author":"陆畅","content":"六星宫里一星归，行到金钩近紫微。侍史别来经岁月，今宵应梦护香衣。","dynasty":"唐代","title":"送崔员外使回入京金钩驿逢因赠"}
{"author":"陆畅","content":"红椒花落桂花开，万里同游俱未回。莫厌客中频送客，思乡独上望乡台。","dynasty":"唐代","title":"成都送别费冠卿"}
{"author":"陆畅","content":"商洛秦时四老翁，人传羽化此山空。若无仙眼何由见，总在庙前花洞中。","dynasty":"唐代","title":"题商山庙"}
{"author":"陆畅","content":"四面青山是四邻，烟霞成伴草成茵。年年洞口桃花发，不记曾经迷几人。","dynasty":"唐代","title":"题独孤少府园林"}
{"author":"陆畅","content":"逸翮暂时成落羽，将归太白赏灵踪。须寻最近碧霄处，拟倩和云买一峰。","dynasty":"唐代","title":"送独孤秀才下第归太白山"}
{"author":"陆畅","content":"献玉频年命未通，穷秋成病悟真空。笑看朝市趋名者，不病那知在病中。","dynasty":"唐代","title":"下第后病中"}
{"author":"陆畅","content":"留得莲花偈付谁，独携金策欲归时。江南无限萧家寺，曾与白云何处期。","dynasty":"唐代","title":"送深上人归江南"}
{"author":"陆畅","content":"桃红李白觉春归，强步闲庭力尚微。从困不扶灵寿杖，恐惊花里早莺飞。","dynasty":"唐代","title":"疾愈步庭花"}
{"author":"陆畅","content":"九折岩边下马行，江亭暂歇听江声。白云绿树不关我，枉与樵人乐一生。","dynasty":"唐代","title":"筹笔店江亭"}
{"author":"陆畅","content":"十日广陵城里住，听君花下抚金徽。新声指上怀中纸，莫怪潜偷数曲归。","dynasty":"唐代","title":"赠贺若少府"}
{"author":"陆畅","content":"年少风流七品官，朱衣白马冶游盘。负心不报春光主，几处偷看红牡丹。","dynasty":"唐代","title":"太子刘舍人邀看花"}
{"author":"陆畅","content":"锦窠花朵灯丛醉，翠叶眉稠裛露垂。莫引美人来架下，恐惊红片落燕支。","dynasty":"唐代","title":"蔷薇花"}
{"author":"陆畅","content":"蜀道易，易于履平地。（《蜀道易》）蝉噪入云树，风开无主花。（《崔谏议林亭》）","dynasty":"唐代","title":"句"}
{"author":"陆畅","content":"少妆银粉饰金钿，端正天花贵自然。闻道禁中时节异，九秋香满镜台前。","dynasty":"唐代","title":"云安公主出降杂咏催妆二首其二"}
{"author":"陆畅","content":"劳将素手捲虾须，琼室流光更缀珠。玉漏报来过半夜，可怜潘岳立踟蹰。","dynasty":"唐代","title":"帘"}
{"author":"陆畅","content":"一别朱门三四春，再来应笑尚风尘。昨宵唯有楼前月，识是谢公诗酒人。","dynasty":"唐代","title":"宿陕府北楼奉酬崔大夫二首其二"}
{"author":"陆畅","content":"楼压黄河山满坐，风清水凉谁忍卧。人定军州禁漏传，不妨秋月城头过。","dynasty":"唐代","title":"宿陕府北楼奉酬崔大夫二首其一"}
{"author":"徐瑞","content":"多事春风，年年绿遍江南草。罗裙色好。莫把相如恼。梦入瑶台，搔背麻姑爪。还惊觉。杜鹃啼早。一夜相思老。","dynasty":"宋代","title":"点绛唇"}
{"author":"徐瑞","content":"多事春风，年年绿遍江南草。罗裙色好。莫把相如恼。梦入瑶台，搔背麻姑爪。还惊觉。杜鹃啼早。一夜相思老。","dynasty":"宋代","title":"点绛唇·多事春风"}
{"author":"徐瑞","content":"俗论行地不足闻，相从松下慰离群。喜师一吸西江水，许我平分华秋云。更向锋前来妙倍，莫于纸上泥陈文。纯阳石薜黄龙去，肥瘦何曾彼此分。","dynasty":"宋代","title":"壁侍者来访作此赠之"}
{"author":"徐瑞","content":"阶庭皆秀发，念汝独孰庞。处事怯藏勇，临机智若憨。痛渠二竖恶，何日片心降。砚度凝尘满，依然在北窗。","dynasty":"宋代","title":"除夜器仲孙概"}
{"author":"徐瑞","content":"我老那堪哭，吞声泪一襟。应门差慰眼，伏枕独伤心。白壁归黄壤，孤坟寄古林。凄凉重泣痛，临绝有遗音。","dynasty":"宋代","title":"除夜器仲孙概"}
{"author":"徐瑞","content":"老去空惊岁月遒，桑榆虽晚尚堪疏。发霜任自桃花笑，客间虽凭燕语留。胜地有缘频入梦，清吟无与独登楼。故人家住沧洲上，岁夜相思欲泛舟。","dynasty":"宋代","title":"春日感与有怀芳洲"}
{"author":"徐瑞","content":"丰姿明玉树，清伦泻秋泉。雾豹文何泽，风莺息自仙。超然由静悟，妙处可言傅。倘遂卜类顾，游从不计年。","dynasty":"宋代","title":"次刘东仲见寄咏"}
{"author":"徐瑞","content":"想见从来种种迂，读书采药灌园疏。看山不厌风期别，与世相忘机事疏。正自未妨悄徉饮，足知不作子公书。诗名莫落江湖去，怕有人来书子庐。","dynasty":"宋代","title":"次韵陈心田郊居即事二首"}
{"author":"徐瑞","content":"五老亭亭翠塞门，烟霏云气湿前轩。浮华安有千年宝，至洁何如一尺浑。晓瀑分寒归茗枕，春江党绿八藤樽。君时已是胧三折，为我探囊试合昏。","dynasty":"宋代","title":"次韵陈心田郊居即事二首"}
{"author":"徐瑞","content":"瘦竹相随立，轻坚九节青。川平云澹澹，风定树亭亭。汨没悲流俗，驱驰累有形。揜关差有味，危坐玩义经。","dynasty":"宋代","title":"次韵呈仲退见贻"}
{"author":"徐瑞","content":"吾生汩汩何所就，只送流光添南丝。起寻诸老已半鬼，回首十年无百诗。刻意文章终害道，无心世路任多岐。便须擘画三千岁，不住青城即武夷。","dynasty":"宋代","title":"余自子至丁酉十年之间诗不及百首而困穷流落"}
{"author":"徐瑞","content":"出门小天下，知子欲昌诗。庐阜孤云眼，芝山夜雨思。勿轻千里别，动是隔年期。万一逾淮去，线忘橘颂词。","dynasty":"宋代","title":"与陈善从"}
{"author":"徐瑞","content":"隐隐滃绿雾，盈盈积玉斋。浓香欲醉客，妙质不争春。已是围林晚，那堪风雨频。先生如有素，终日澹相亲。","dynasty":"宋代","title":"雨中对酴醾"}
{"author":"徐瑞","content":"夫君汗漫路万里，翰墨游戏诗百篇。高歌不觉屡丰节，画定似曾亲执鞭。奇探马迁作史意，老气杜陵出峡年。何当囊笔挪杖屡，与君题篇名山川。","dynasty":"宋代","title":"元日题仲退漫游四后"}
{"author":"徐瑞","content":"记别秋风裹，闻归禁火初。深惭聊尔耳，久阙问何如。梅雪西湖鹤，潮风东海鱼。经行入诗否，早晚叩精庐。","dynasty":"宋代","title":"月礀自杭归以诗问讯"}
{"author":"徐瑞","content":"一去山中廿二年，重来有约意茫然。穷居笑我顽同石，文事多君彩印根。今日开山作宗祖，向来弹铗等风烟。馀龄胜喜游从乐，更结青鸟白鹤缘。","dynasty":"宋代","title":"月湾癖地山中诛芭归隐怡如赋诗次韵赞决"}
{"author":"徐瑞","content":"作意归来孰谓非，挹芳有地复何疑。迟留固是全交道，勇退方知识事宜。尚用侍郎书户契，肯求节度卖山赀。风流莫遗诸儿觉，共被同行又一奇。","dynasty":"宋代","title":"月湾癖地山中诛芭归隐怡如赋诗次韵赞决"}
{"author":"徐瑞","content":"学道如撑上峡船，蹉跎富贵与神仙。对床独记听风雨，讲席何堪数岁年。少日朋侪随化尽，晚涂老病有谁搂。故人厚间今何似，筋力虽衰尚服田。","dynasty":"宋代","title":"月湾以路学正摄番江长收租长洲有怀朽纯赋诗"}
{"author":"徐瑞","content":"鹅塘阻趁登山屐，庐阜端随下水船。况是故人当送远，不乘清兴待何年。英雄埋没龙长卧，道学榛芜鹿自眠。访古归来春意动，倚峰要了看山峰。","dynasty":"宋代","title":"月湾约游鹅塘不果再约送南翁北上共了庐阜之"}
{"author":"徐瑞","content":"芝山相识廿年前，我齿如冰子发玄。颜说顿惊俱丑老，光阴自叹只流连。近来酒渴应刚刚，此去诗篇莫浪舟。夜直玉堂明月冷，迦光还是照高楼。","dynasty":"宋代","title":"赠别彭东阜"}
{"author":"徐瑞","content":"敲门惊怪有此客，清似金茎秋露盘。名骥已超千里疾，老松甘卧故山寒。共商今古须致极，远朔风骚不作难。从此频频相料理，案头苜蓿对兰干。","dynasty":"宋代","title":"正月十五日月湾偕胡茂元来访别后用月湾韵寄"}
{"author":"徐瑞","content":"悉君远韵众辟易，崖仙清致莫谁何。二士共谈孰古谊，一夫谊醉许高哥。人疑桑下留何久，我喜峰前悟已多。会见渔樵成保社，与衣先自买青蓑。","dynasty":"宋代","title":"仲春留周氏馆中与仲爱怡如剧论句日而后返二"}
{"author":"徐瑞","content":"契阔难逢笑口开，溪云山雨首频回。未能千橘为身计，尚笑三槐待子栽。我道从来高勇退，君诗况自耻嗟来。有新可养人生乐，拚取馀年学老莱。","dynasty":"宋代","title":"仲退示芳洲半居律诗三首并示和章次韵芳洲一"}
{"author":"徐瑞","content":"老子文章与尚狂，看花可复梦名场。谁耿用意平生苦，欲俟知音来世长。郢俗但能听下里，骚人更待赋高唐。年来颇欲焚吾砚，蓑笠田间百念忘。","dynasty":"宋代","title":"仲退示芳洲半居律诗三首并示和章次韵芳洲一"}
{"author":"徐瑞","content":"翟公莫厌雀罗门，杜老甘居独树村。谔谔固应贤唯唯，昭昭元不似昏昏。穷居有分行吾意，君子观人论所存。未必钟期旷千载，兴来一再抚桐孙。","dynasty":"宋代","title":"仲退示芳洲半居律诗三首并示和章次韵芳洲一"}
{"author":"徐瑞","content":"五年三到此，门迳怪频移。绝壁何年树，空廓异代碑。微润生古濑，浮翠拥修眉，煮茗谈时事，山僧总未知。","dynasty":"宋代","title":"重过钟潭寺月湾有诗次韵"}
{"author":"徐瑞","content":"岁岁春风面，年年山泽儒。不知老将至，但有醉如愚。残雪明罔阜，新晴乐鸟乌。身安即如愿，何必间清湖。","dynasty":"宋代","title":"子元日"}
{"author":"徐瑞","content":"闭阁焚香一欠伸，晴窗如镜暖如春。平生自有会心处，后世岂无知我人。漫拄蟲鱼消白日，莫缘炙独或天真。客来指点墙东柏，雪压风欺色转新。","dynasty":"宋代","title":"自省"}
{"author":"徐瑞","content":"岁月惊虚掷，风霜信饱更。蚤知穷有命，惟以饮留名。人事宜藏拙，天工亦恶盈。浩歌因起舞，月到纸窗明。","dynasty":"宋代","title":"醉中作"}
{"author":"徐瑞","content":"别去惊离索，重来更剧谈。送人还有砚，住世却无庵。白鹤千年化，黄粱万枕酣。区中缘未毕，一见一回惭。","dynasty":"宋代","title":"无庵道人赠砚报之以诗"}
{"author":"徐瑞","content":"点槸今谁妙，波戈古莫稽。要令识阵马，不是厌家鸡。邺瓦玄云湿，溪藤暮雨凄。愧无鹅可换，万一付归奚。","dynasty":"宋代","title":"求余敬可字与小儿习不至"}
{"author":"徐瑞","content":"记别秋风里，闻归禁火初。深惭聊尔耳，久阙问何如。梅雪西湖鹤，潮风东海鱼。经行入诗否，早晚叩精庐。","dynasty":"宋代","title":"月涧自杭归以诗问讯"}
{"author":"徐瑞","content":"四海谁知己，江涛正渺然。山林聊偃息，岁月易流连。行李清霜晓，荒祠落木天。留题不尽意，感激尚君贤。","dynasty":"宋代","title":"次韵景文社屋留题"}
{"author":"徐瑞","content":"我祖徐从事，君家马自然。何曾绝伦谊，皆得列神仙。四百金丹字，参同鼎器篇。能通言外意，即此是单传。","dynasty":"宋代","title":"马可卿弃家学道衲衣椎髻飘然有物外之思赋二诗为赠其二"}
{"author":"徐瑞","content":"地偏寡迎送，书至慰蹉跎。此世知音少，吾生可悔多。虚怀忘宠辱，遇物任谁何。未了山中约，期君难重过。","dynasty":"宋代","title":"次韵芳洲见寄"}
{"author":"徐瑞","content":"诗道贵和平，由来写性情。要知冲口出，绝胜撚髭成。理到辞须达，神超韵自清。无人融此趣，庭户绿阴生。","dynasty":"宋代","title":"夏日读陶韦诗偶成"}
{"author":"徐瑞","content":"此士睽违久，流年倏忽更。词章如水进，谈笑喜风生。无以小害大，当期实胜名。传家有师法，晦木定春荣。","dynasty":"宋代","title":"吴长裕惠诗次韵为赠"}
{"author":"徐瑞","content":"阶庭皆秀发，念汝独敦庞。处事怯藏勇，临机智若戆。痛渠二竖恶，何日片心降。砚席凝尘满，依然在北窗。","dynasty":"宋代","title":"除夜哭仲孙概其一"}
{"author":"徐瑞","content":"湛湛秋潭静，沉沉夜璧光。敛之不盈握，舒则可包荒。今古事无尽，乾坤梦正长。炉香清昼永，物我两俱忘。","dynasty":"宋代","title":"用月湾咏寄题江仪仲心远堂"}
{"author":"徐瑞","content":"俗论卑卑不足闻，相从松下慰离群。喜师一吸西江水，许我平分华岳云。更向锋前来妙悟，莫于纸上泥陈文。纯阳石薜黄龙老，肥瘦何曾彼此分。","dynasty":"宋代","title":"壁侍者来访作此赠之"}
{"author":"徐瑞","content":"天秋分袂后，扰扰似年时。竟负梅花约，空哦春树诗。断崖粘冻雪，碎石洋流嘶。怅望湾头路，扁舟乐泳思。","dynasty":"宋代","title":"次韵呈仲退见贻"}
{"author":"徐瑞","content":"久雨书闱坐，初晴竹伴行。远林更旧绿，流水带新声。随境皆天趣，无心任世情。芒田公独乐，吟啸了浮生。","dynasty":"宋代","title":"次韵东皋雨后行"}
{"author":"徐瑞","content":"地偏寡迎送，书至慰蹉跎。此世知音少，吾生可悔多。虚怀忘宠辱，遇物任谁何。未了山中约，期君难重过。","dynasty":"宋代","title":"次韵芳州见寄"}
{"author":"徐瑞","content":"坎阳为心亦为月，妙质一点何玲珑。君看灵光湛止水，塾与明镜行秋空。万古娟娟不改色，百年忽忽俱成翁。盈虚如彼莫消长，试参此语将无同。","dynasty":"宋代","title":"次韵寄题李氏月心精舍"}
{"author":"徐瑞","content":"马固龟画未是易，龙文鸟章岂其书。能穷有象有数外，始识无声无臭初。身从浩劫得所赋，神游太虚以为居。吾人寻古寻悟此，以后观今非古兴。","dynasty":"宋代","title":"次韵寄题严氏寻古斋"}
{"author":"徐瑞","content":"万缘戡破等飞烟，习气消除得圣颠。扑满无情又佚老，鸱夷有味可留年。美人渺渺空动梦，吾道悠悠莫间天。上界从来足官府，山林自好更求仙。","dynasty":"宋代","title":"次韵金壁夫见寄"}
{"author":"徐瑞","content":"四海谁知已，江涛正渺然。山林聊偃息，岁月易流连。行李清霜晓，荒祠落木天。留题不尽意，感激尚君贤。","dynasty":"宋代","title":"次韵景文社屋留题"}
{"author":"徐瑞","content":"年来与世亦婴儿，众欲纷纷看朵颐。简策只留遗事在，英雄空有大名垂。斲轮老去谁堪付，弹铗归业未觉迟。少约林泉今白发，不偿素顾待何时。","dynasty":"宋代","title":"次韵月湾午坐偶成"}
{"author":"徐瑞","content":"雨馀春意足，睡起晓光悬。众卉自开落，吾心无丑妍。扫空方是道，下语已非禅。隐几翛然久，疏林起淡烟。","dynasty":"宋代","title":"次韵仲退赋牡丹韵诗中有欲将倾国色故恼在家"}
{"author":"徐瑞","content":"门前老树繁秋英，浓香醉客我独醒。空山无人境寂寂，萧萧如水风冥冥。清標自是欠花谰，远韵差堪著酒经。君家刚猛两荒经，且挹危露培修龄。","dynasty":"宋代","title":"次韵仲退木犀一首"}
{"author":"徐瑞","content":"松根坐稳逢元日，云外诗来寄此翁。入眼辛盘春意绿，多情蜜炬晓光红。儿孙拜舞欢声治，节物暄妍往日同。欲忆少年角柏酒，舟船到手吸长虹。","dynasty":"宋代","title":"次韵仲退元日"}
{"author":"徐瑞","content":"上元曾记昔年游，歌曲如山浩莫收。公子喜陪苍玉佩，佳人笑指水晶球。一天星斗飘仙乐，万顷芙蓉簇彩楼。风雪与谁堪说梦，酒兰惊觉在吾州。","dynasty":"宋代","title":"次韵仲退元日"}
{"author":"徐瑞","content":"南岭财赠太古色，青湘窈窕千尺深。山川绝胜宜宾客，兄弟相望惬素心。共看骅骝夸汗血，从知朝市远云林。高堂白发能无念，可是朝朝候鹊音。","dynasty":"宋代","title":"从弟楚玉来言将有湘阴这之役兰玉见寓衡阳甚"}
{"author":"徐瑞","content":"城郭春深午梦醒，觉来玄思独冥冥。静中逢笑渠非我，醉裹浑忘影答形。有客不傅皇极数，何人独爱太玄经。古今此意谁能会，雨暗长堤草树青。","dynasty":"宋代","title":"丛已二月寓城与赵希文"}
{"author":"徐瑞","content":"见说移居只载书，高人从此要县车。看松此崦风吹面，种豆南山月满钥。拙主不能争子所，凝心尚自学吾庐。辟人辟世将焉择，独立西风且影疏。","dynasty":"宋代","title":"东绿翁既居山中而瑞方葺敞庐瑞用前韵"}
{"author":"徐瑞","content":"两僮自足负琴书，载具何劳远借车。客至未妨投辖饮，地荒正好带经鉏。欲从隐者归盘谷，尚念先人有敝庐，择胜怀居竟谁是，定知是哲笑迂疏。","dynasty":"宋代","title":"东绿翁叔祖得园池之胜於万山深处将拔宅而居"}
{"author":"徐瑞","content":"子敬因成駮，曹兴偶画蝇。初非有意作，意以绝伦称。铸错吾何恨，求全古所惩。中年思烂熟，巧力不须矜。","dynasty":"宋代","title":"读画史"}
{"author":"徐瑞","content":"文章圣外无谁语，独立苍茫只屡爱。从渠高眼空四海，自古名家能几人。爱鸟怒蟹言何浅，画虎雕龙技漫新。吾道澹成终伉永，莫矜盛气怨私贫。","dynasty":"宋代","title":"读仲退和胡秀才诗有感斯文用韵"}
{"author":"徐瑞","content":"坎止流行信此身，只凭诗酒过残春。地偏自觉日成趣，道在何妨岁食贫。且养金丹娱晚境，难将白发事时人。但馀未了名山债，竹杖芒鞋入梦频。","dynasty":"宋代","title":"对酒"}
{"author":"徐瑞","content":"半岁无画界我胸，短蓬念汝过残冬。官情但可京口酒，客梦应随浮玉钟。弃从向来缘底事，妍妆今日为谁容。画来胜喜归期近，伴我清吟倚老松。","dynasty":"宋代","title":"二月廿九日收宗玉弟京口画还家有日喜而赋诗"}
{"author":"徐瑞","content":"前修零落典刑空，堆笔须君持古风。敢意严诗编杜集，但希颜沪黜出公。区中随顺何妨道，物外倦狂更有功。安得相摧登贷岳，天门夜看海涛红。","dynasty":"宋代","title":"芳洲寄示和章且及方外学再叠奉谢"}
{"author":"徐瑞","content":"辟俗过逢少，离居感慨多。岂伊泉石胜，奈此简书何。风雪日如此，乾坤理则那。邻翁能贳酒，一笑且酣歌。","dynasty":"宋代","title":"庚寅正月十六日携家入山大雪弥旬止既月叔祖"}
{"author":"徐瑞","content":"骨肉终青眼，一林有素缘。偶来成许日，此聚岂非天。悟解由灾疾，迟留费岁年。东负方作恶，万事付佳眠。","dynasty":"宋代","title":"庚寅正月十六日携家入山大雪弥旬止既月叔祖"}
{"author":"徐瑞","content":"占气频翘首，青牛忽度关。相看双眼碧，剧论寸心丹。时俗容迟钝，交情见往还。盟言天为听，万一莫辞难。","dynasty":"宋代","title":"故友汤景文别六年乃十月甘一寻我松下临别见"}
{"author":"徐瑞","content":"归来便觉此身尊，傲世犹嫌习气存。已是半生走风雨，但持一笑信乾坤。贫閒且复逃空谷，自衒终羞倚市门。择胜绿阴生午寂，坐听禽语对清樽。","dynasty":"宋代","title":"归来"}
{"author":"徐瑞","content":"世味居然如嚼晚，贫间独爱故丘瓜。寸心自欲期千载，一理端能贯百家。为山功夫在进篑，穷源消息间乘槎。此去相从须有日，裂牍聊当寄梅花。","dynasty":"宋代","title":"胡和聊用所赠王复翁韵见寄叠韵奉谢"}
{"author":"徐瑞","content":"秋入郊原四望空，石梁老树立西风。文章子不减班掾，丘壑吾能过庚公。池上纷纷成底事，尊前兀兀有奇功。山中芋粟今朝熟，万一寻盟榾柮红。","dynasty":"宋代","title":"寄芳洲先生"}
{"author":"徐瑞","content":"山村老子知何似，想见庞眉鹤骨清。千里相望劳远梦，六年不见耿深情。云归山翠沾衣湿，雨过湖光照眼明。最是湖山图画长，输公吟啸了平生。","dynasty":"宋代","title":"寄山村仇公"}
{"author":"徐瑞","content":"北李骨朽呼不起，老石珍藏凝可耿。松身镜面徒外美，屡纹玉质知谁傅。古今尝览那复有，举世缪经何由湔。一螺点溱倘寄我，会见枯笔生春烟。","dynasty":"宋代","title":"寄徐逢原求墨"}
{"author":"徐瑞","content":"独梦云千里，清愁雨一林。江山空有约，桃李易成阴。自是乖幽赏，何由话苦心。兴来当迳造，剪烟夜堂夜。","dynasty":"宋代","title":"寄周南翁用月湾寒食韵"}
{"author":"徐瑞","content":"日长独坐耿相思，每报平安慰我饥。举动岂知遭齿舌，送迎谁念用符多。转丸鸣镝应无滞，纲锦绿旆未是疾。更著加餐题纸背，晚成在子莫尤迟。","dynasty":"宋代","title":"寄宗玉弟"}
{"author":"徐瑞","content":"秋风吹破木绵裘，一棹东游与未休。幼学古人徒自好，遗经深义不能钧。槐黄满路君宜往，发白盈簪我亦羞。共饮番江不相识，富阳砚下欲聊舟。","dynasty":"宋代","title":"江道可用前韵见属再叠谢之"}
{"author":"徐瑞","content":"光阴迅速一百六，老境侵寻五十三。千里怀人黯风雨，五更归梦到松称。丹米火足心兵息，茗碗香浓舌本廿。次第尽償芒竹债，结茅归老此山南。","dynasty":"宋代","title":"客中清明"}
{"author":"徐瑞","content":"世途阴隘任崖颠，万古人心只一天。桂攮何须分老嫩，蜜甜自是透中边。多君歌啸酬风月，顾我呻吟了岁年。何日相对讨幽事，松醪满意泛觥船。","dynasty":"宋代","title":"李俊民寄诗一首次韵答之"}
{"author":"徐瑞","content":"囊锦汉时两度傅，箧藏中袭墨尤鲜。高情应怪诗邮断，末路那禁俗累缠。过客谈君吟转妙，闭门笑我病堪娄。擘牋漫寄西风去，唤起乡盟三十年。","dynasty":"宋代","title":"李俊民三十年前凡两寄诗时困于世故俱不克和"}
{"author":"徐瑞","content":"老树围修竹，清流浸白沙。沿山石磊块，隔岸路丫叉。渐渐乡音别，迢迢去意賖。沦茶谁氏女，鬒发堕乌鸦。","dynasty":"宋代","title":"李田道中"}
{"author":"徐瑞","content":"扁舟驻寒濑，轻策到临泉。僧说黄巢事，碑鑱庆历年。幽花荒甃晚，落木古城烟。兴废俱陈迹，相看一茫然。","dynasty":"宋代","title":"临泉寺"}
{"author":"徐瑞","content":"永嘉诸老不可作，史傅纷纭孰与评。一字不轻严兗铖，千年如见审槿衡。常尤此道无人识，忽得公诗老眼明。雪手焚香三读龙，小楼坐对晚山横。","dynasty":"宋代","title":"刘元辅寄咏史六十首赋此为谢"}
{"author":"徐瑞","content":"美人渺渺隔秋水，六年不见心茫茫。麦昴黍低各自媚，鹤长镐短庸何伤。荷钥未未素业在，读忆具来真味长。是间盒仄不称意，待晴摧酒登重罔。","dynasty":"宋代","title":"留汪子明"}
{"author":"徐瑞","content":"去去休惊俗，循循且任真。端能一宿觉，不负百年身。有种谷斯熟，深根树自春。向来陈处士，还带华阳巾。","dynasty":"宋代","title":"马可卿弃家学道衲衣椎髻飘然有物外之思赋二"}
{"author":"徐瑞","content":"我祖徐从事，君家马自然。何曾绝伦谊，皆得列神仙。四百金丹字，参同鼎器篇。能通言外意，即此民单传。","dynasty":"宋代","title":"马可卿弃家学道衲衣椎髻飘然有物外之思赋二"}
{"author":"徐瑞","content":"才力千钧弩，襟期百尺楼。吾生能几见，异世有同流。起起悲前梦，堂堂閟一丘。衰荣动州里，外此复何求。","dynasty":"宋代","title":"梅山周公挽章"}
{"author":"徐瑞","content":"东阁游从久，西州恸哭频。感君孰古谊，待我异他人。对酒言独在，看山迹山陈。惟应旧宾客，相对一沾巾。","dynasty":"宋代","title":"梅山周公挽章"}
{"author":"徐瑞","content":"不见此山四十载，岩石相看亦粲然。顾我丹心今不改，信渠铁面晚独坚。人生出处无非数，文运昌明自属天。尚恨山灵知我浅，小楼呼酒对婵娟。","dynasty":"宋代","title":"梅岩"}
{"author":"徐瑞","content":"门前老树饱风霜，封植良勒不可忘。累世衣冠流泽远，百年基绪庆源长。秘松怒长堪藏屋，新旬初抽已过墙。珍重先人有遗训，读书馀力及耕桑。","dynasty":"宋代","title":"门外意行有感画示二孙"}
{"author":"徐瑞","content":"陶公恒得法外意，张颠独悟书中神。口耳不到方是妙，言动可拟皆非真。寒泉冷冷出空谷，幽鸟主请鸣阳春。政索解人不可得，举似俗子翻成嗔。","dynasty":"宋代","title":"偶题"}
{"author":"徐瑞","content":"沉沉秋夜静，轻策步中庭。止酒天真澹，烹茶世梦醒。风枝绕惊鹊，露草度流萤。物化犹如此，浮生可得停。","dynasty":"宋代","title":"秋夜"}
{"author":"徐瑞","content":"点{左黑有南}今谁妙，波戈古莫稽。要令识陈马，不是厌家难。邺瓦玄云湿，溪藤暮雨凄。婢无鹅可换，万一付归奚。","dynasty":"宋代","title":"求余敬可字与小儿习不至"}
{"author":"徐瑞","content":"调埃野马谩劳形，远相高標愧此生。已许过从陪杖屡，敢辞来往涉途程。幔亭山色长如画，破衲秋风自有情。更待焚香参太极，朱统端为发奇声。","dynasty":"宋代","title":"壬寅和谢拙逸寄芳洲韵"}
{"author":"徐瑞","content":"天风吹我上崔鬼，冻面渍尘亦快哉。止水泓澄金镜净，远峰罗列画屏开。幽奇定有神仙到，阴怪从教俗子咍。莫道此中无胜概，会看变化起风雷。","dynasty":"宋代","title":"闰八月望日登青阳峰观可玉所得天池之胜"}
{"author":"徐瑞","content":"天高地下物林林，生化无过阳与阴。谁向一中窥穷妙，君于静处见几深。蟾鸟有象明生镜，桐梓何情音在琴。正好小留论此事，可堪杜宇促归吟。","dynasty":"宋代","title":"三月廿夜同徐月齐读参同契次所赠诗韵以谢"}
{"author":"徐瑞","content":"涉世头将白，耽诗貌欲枯。晨斋参玉版，夜渴饮冰台。咄咄知今是，樽樽婢故吾。穷通端有命，一笑视不芜。","dynasty":"宋代","title":"涉世"}
{"author":"徐瑞","content":"渺渺箜篌梦，茫茫石镜缘。断弦终莫续，浮沫更堪怜。湿土新阡雨，啼鸦老树烟。一声邻笛起，凄咽泪如泉。","dynasty":"宋代","title":"十月已酉西山讫事悼亡二首"}
{"author":"徐瑞","content":"我已空诸幻，君今断后缘。圆明应顿悟，成坏不须怜。玉宇行孤明，冰溪破冥烟。儿曹修非荐，再拜酹寒泉。","dynasty":"宋代","title":"十月已酉西山讫事悼亡二首"}
{"author":"徐瑞","content":"古林居士詹山老，鹤骨山清出秀眉。已卯相逢芹泮日，成申共酹菊花枝。年华迅若东流去，道貌岿然太古遗。不恨文溪不同会，续貂独得寄篇诗。","dynasty":"宋代","title":"石林董先生年八十七厚斋詹先生年八十四会于"}
{"author":"徐瑞","content":"汉朝最贵文学掾，况遇明是早及瓜。乡国无年工取友，诗书累世克承家。斜飞聊展天南翼，逸兴应随海上槎。闻说秦人遗中在，更寻渔父问桃花。","dynasty":"宋代","title":"送表弟王复翁赴武陵教论"}
{"author":"徐瑞","content":"礼服悠悠岁月深，归来城郭岂堪寻。葬防不背先师训，居颖能知前辈心。古骚桃花劳远梦，征途柳色动新吟。秋负偿有南飞雁，莫惜频频一寄首。","dynasty":"宋代","title":"送从祖还黄州桃花镇寓居"}
{"author":"徐瑞","content":"天门振铎声弥远，越上横经任更专。颇怪风云纡宦辙，故因山水著名贤。圩田秋足先生饭，海月春浮坐客氈。闻有世南遗墨在，归鸿人一寄林泉。","dynasty":"宋代","title":"送凌霁云赴馀姚州学正"}
{"author":"徐瑞","content":"生来畏别不堪闻，十四年中三送君。挂席压平彭进浪，载家喜见太行云。对扬入掌丝纶宠，纪颂行看金石文。独有鹅塘遗意在，一摩须早乞江濆。","dynasty":"宋代","title":"送南翁待制北上"}
{"author":"徐瑞","content":"识面三年久，论心此日同。相从方款款，索去又匆匆。宇宙尘机息，江湖老眼空。南枝春信早，归路载东风。","dynasty":"宋代","title":"送姚圣可归旴江"}
{"author":"徐瑞","content":"未了区中事，先留方外盟。仙才虽有数，大器岂无成。白发高堂梦，青山故国情。君归相慰藉，未及水初生。","dynasty":"宋代","title":"送姚圣可归旴江"}
{"author":"徐瑞","content":"夫征妇孕判居行，夫没儿存妇节清。不背所天终此义，信知有欲甚于生。芳名真足留千载，百伪无如仗一诚。定益何人敢年笔，春秋万古明昭明。","dynasty":"宋代","title":"题节妇凭氏傅后用南翁韵"}
{"author":"徐瑞","content":"书向愁边著，诗添病后吟。不成千古事，空费一生心。华发江湖晚，青灯风云深。钟期那可铸，斋网断纹琴。","dynasty":"宋代","title":"题旧藁"}
{"author":"徐瑞","content":"文章虎豹皮，標格雪霜枝。孤立天所赋，一清人得知。勿论千户等，可忍十年饥。会得个中趣，何须汗漫期。","dynasty":"宋代","title":"题王朝英修竹斋"}
{"author":"徐瑞","content":"山水监味谁能识，铎裹宫声未勿听。正惜无人继风雅，忽傅佳句到林击。云开江岳撑千仞，春入雷江涨四溟。遥相清吟得天趣，窗前草色自青青。","dynasty":"宋代","title":"题周南甫草窗吟卷后"}
{"author":"徐瑞","content":"七里滩光照客裘，双台登览意难休。当时蔑视麒鏖楦，季汉反成党锢钧。山水何心供吊古，奸雄有面肯包羞，摩挲苍峭追陈迹，四十四年重泛舟。","dynasty":"宋代","title":"王辛甫示朱敬堂钓台诗卷次韵"}
{"author":"徐瑞","content":"别云惊离宗，重来列剧谈。送人还有砚，住世俗无庵。白鹤千年化，黄粱万枕酣。区中缘未毕，一见一回惭。","dynasty":"宋代","title":"无庵道人赠砚报之以诗"}
{"author":"徐瑞","content":"此士瞪违久，流年倏忽更。词章如水进，谈笑喜风生。无以小害大，当期实胜名。傅家有师法，晦木定春荣。","dynasty":"宋代","title":"吴长裕惠诗次韵为赠"}
{"author":"徐瑞","content":"为爱山宜隐，从教世莫知。虚心观象纬，戏墨出蛟螭。诗卷今馀事，丹炉彼一时。宜山子姚子，千地共风期。","dynasty":"宋代","title":"吴义甫号宜山以星躔推贱庚并遗以诗次韵奉谢"}
{"author":"徐瑞","content":"天星闻地化为石，盘石即是星之精。观天必识以续家，相地始知流峙情。豹林将军累世韵，龙罔文章千载名。古人妙中非浪漫，发块幽微在此行。","dynasty":"宋代","title":"吾族盘石将挟堪与家出游索诗送行"}
{"author":"徐瑞","content":"望逐飞云去，天低落景黄。江湖流不尽，宇宙事何长。帆影行空阔，渔歌出莽苍。沙平秋草远，鸥鹭未相忘。","dynasty":"宋代","title":"溪上晚眺"}
{"author":"徐瑞","content":"诗道贵和平，由来写性情。要知冲口出，绝胜撚髭成。理到辞须达，神超韵自清。无人融此趣，庭户绿阴生。","dynasty":"宋代","title":"夏日读陶章诗偶成"}
{"author":"徐瑞","content":"溪堂相望一百里，音问相疏十五年。眼底浮华俱已矣，篱东老菊独依然。登临不减青山兴，陶写独怀白石编。待得秋风稍凉冷，方台深处扣真云。","dynasty":"宋代","title":"夏五寄赵菊东"}
{"author":"徐瑞","content":"去国羁怀恶，开帆眼界新。同为万里客，犹是一乡人。浪说王孙富，谁怜郭解贫。江妃应笑有，从此素衣尘。","dynasty":"宋代","title":"夏五有旨徙豪右郡邑以吾家充数与章正卿同泊"}
{"author":"徐瑞","content":"鸣呼二子遂如此，里半凄凉谁与归。生养死藏情永痛，霤号野哭涕徒挥。久悲前辈子无岁，今叹期文事转非。独到青灯哦楚些，西风猎猎飓帘衣。","dynasty":"宋代","title":"许季高怡如相继而逝仲退有诗悼之亦复次韵"}
{"author":"徐瑞","content":"虚堂宴坐万缘空，疏竹冷冷度晚风。政自悠悠随世运，无论蜮至天天公。病来茗枕成奇崇，老去蒲团现仪功。忽忆乐平吴直学，八年不茯地炉经。","dynasty":"宋代","title":"用前韵寄仲退"}
{"author":"徐瑞","content":"湛湛秋潭静，沉沉夜壁光。歛之不盈握，舒则可包荒。今古事无尽，乾坤梦正长。炉香清昼水，物我两俱忘。","dynasty":"宋代","title":"用月湾咏寄题江仲心远堂"}
{"author":"徐瑞","content":"薄俗难谐只自知，百年几见费心思。平生饱叔深怜我，后代扬云不来时。春雨情怀惟有酒，男儿负月但供诗。汀洲草长东风软，一笑旗亭又语离。","dynasty":"宋代","title":"用仲退韵别周南翁"}
{"author":"徐瑞","content":"早年厌俗不免俗，老去求间未遂间。学道已轮先得髓，读书空婢代窥班。逍遥我欲游尘外，屈曲渠能自世间。目断汉庐烟树老，悠悠白鸟独飞还。","dynasty":"宋代","title":"用仲退韵寄芳洲"}
{"author":"徐瑞","content":"独听松风度九夏，两发无情生二毛。渠侬翰墨流声远，老我山林畜眼高。往日归从不知乐，只今说梦竟徒劳。男儿肯受人拘束，相见频频赋大力。","dynasty":"宋代","title":"余与仲退读书山间壬至子无一日相拾已丑仲退"}
{"author":"陈羽","content":"海畔风吹冻泥裂，枯桐叶落枝梢折。横笛闻声不见人，红旗直上天山雪。","dynasty":"唐代","tags":"边塞，行军","title":"从军行"}
{"author":"陈羽","content":"舜欲省蛮陬，南巡非逸游。九山沉白日，二女泣沧洲。目极楚云断，恨连湘水流。至今闻鼓瑟，咽绝不胜愁。","dynasty":"唐代","title":"湘妃怨"}
{"author":"陈羽","content":"汉江天外东流去，巴塞连山万里秋。节过重阳人病起，一枝残菊不胜愁。","dynasty":"唐代","title":"九月十日即事"}
{"author":"陈羽","content":"相思长相思，相思无限极。相思苦相思，相思损容色。容色真可惜，相思不可彻。日日长相思，相思肠断绝。肠断绝，泪还续，闲人莫作相思曲。","dynasty":"唐代","title":"长相思"}
{"author":"陈羽","content":"水隔群物远，夜深风起频。霜中千树橘，月下五湖人。听鹤忽忘寝，见山如得邻。明年还到此，共看洞庭春。","dynasty":"唐代","title":"春园即事"}
{"author":"陈羽","content":"银烛煌煌半醉人，娇歌宛转动朱唇。繁花落尽春风里，绣被郎官不负春。","dynasty":"唐代","title":"同韦中丞花下夜饮赠歌人"}
{"author":"陈羽","content":"姑苏城畔千年木，刻作夫差庙里神。冠盖寂寥尘满室，不知箫鼓乐何人。","dynasty":"唐代","title":"经夫差庙"}
{"author":"陈羽","content":"霜落寒空月上楼，月中歌吹满扬州。相看醉舞倡楼月，不觉隋家陵树秋。","dynasty":"唐代","title":"广陵秋夜对月即事"}
{"author":"陈羽","content":"乌巾年少归何处，一片彩霞仙洞中。惆怅别时花似雪，行人不肯醉春风。","dynasty":"唐代","title":"送李德舆归穿石洞山居"}
{"author":"陈羽","content":"溪上春晴聊看竹，谁言驿使此相逢。担簦蹑屐仍多病，笑杀云间陆士龙。","dynasty":"唐代","title":"若耶溪逢陆澧"}
{"author":"陈羽","content":"小雪已晴芦叶暗，长波乍急鹤声嘶。孤舟一夜宿流水，眼看山头月落溪。","dynasty":"唐代","title":"夜泊荆溪"}
{"author":"陈羽","content":"吴王旧国水烟空，香径无人兰叶红。春色似怜歌舞地，年年先发馆娃宫。","dynasty":"唐代","title":"吴城览古"}
{"author":"陈羽","content":"犍为城下牂牁路，空冢滩西贾客舟。此夜可怜江上月，夷歌铜鼓不胜愁。","dynasty":"唐代","title":"犍为城下夜泊闻夷歌"}
{"author":"陈羽","content":"风光满路旗幡出，林下高人待使君。笑藉紫兰相向醉，野花千树落纷纷。","dynasty":"唐代","title":"和王中丞使君春日过高评事幽居"}
{"author":"陈羽","content":"节应中和天地晴，繁弦叠鼓动高城。汉家分刺诸侯贵，一曲阳春江水清。","dynasty":"唐代","title":"和王中丞中和日"}
{"author":"陈羽","content":"池上凉台五月凉，百花开尽水芝香。黄金买酒邀诗客，醉倒檐前青玉床。","dynasty":"唐代","title":"夏日宴九华池赠主人"}
{"author":"陈羽","content":"九衢日暖树苍苍，万里吴人忆水乡。汉主未曾亲羽猎，不知将底谏君王。","dynasty":"唐代","title":"长安早春言志"}
{"author":"陈羽","content":"天山西北居延海，沙塞重重不见春。肠断帝乡遥望日，节旄零落汉家臣。","dynasty":"唐代","title":"读苏属国传"}
{"author":"陈羽","content":"惆怅人间多别离，梅花满眼独行时。无家度日多为客，欲共山僧何处期。","dynasty":"唐代","title":"南山别僧"}
{"author":"陈羽","content":"云盖秋松幽洞近，水穿危石乱山深。门前自有千竿竹，免向人家看竹林。虽有柴门长不关，片云高木共身闲。犹嫌住久人知处，见欲移居更上山。","dynasty":"唐代","title":"戏题山居二首"}
{"author":"陈羽","content":"青山高处上不易，白云深处行亦难。留君不宿对秋月，莫厌山空泉石寒。","dynasty":"唐代","title":"山中秋夜喜周士闲见过"}
{"author":"陈羽","content":"众草穿沙芳色齐，蹋莎行草过春溪。闲云相引上山去，人到山头云却低。","dynasty":"唐代","title":"过栎阳山谿"}
{"author":"陈羽","content":"忆昔吴王争霸日，歌钟满地上高台。三千宫女看花处，人尽台崩花自开。","dynasty":"唐代","title":"姑苏台怀古"}
{"author":"陈羽","content":"相共游梁今独还，异乡摇落忆空山。信陵死后无公子，徒向夷门学抱关。","dynasty":"唐代","title":"将归旧山留别"}
{"author":"陈羽","content":"初访西城礼少君，独行深入洞天云。风吹青桂寒花落，香绕仙坛处处闻。","dynasty":"唐代","title":"游洞灵观"}
{"author":"陈羽","content":"江上烟消汉水清，王师大破绿林兵。干戈用尽人成血，韩信空传壮士名。","dynasty":"唐代","title":"旅次沔阳，闻克复，而用师者穷兵黩武，因书简之"}
{"author":"陈羽","content":"西去兰陵家不远，到家还及采兰时。新年送客我为客，惆怅门前黄柳丝。","dynasty":"唐代","title":"送辛吉甫常州觐省"}
{"author":"陈羽","content":"西过流沙归路长，一生遗迹在东方。空堂寂寞闭灯影，风动四山松柏香。","dynasty":"唐代","title":"题舞花山大师遗居"}
{"author":"陈羽","content":"五陵春色泛花枝，心醉花前远别离。落羽耻为关右客，成名空羡里中儿。都门雨歇愁分处，山店灯残梦到时。家住洞庭多钓伴，因来相贺话相思。","dynasty":"唐代","title":"送友人及第归江东"}
{"author":"陈羽","content":"凤凰城里花时别，玄武江边月下逢。客舍莫辞先买酒，相门曾忝共登龙。迎风骚屑千家竹，隔水悠扬午夜钟。明日又行西蜀路，不堪天际远山重。","dynasty":"唐代","title":"梓州与温商夜别（一作夜别温商梓州）"}
{"author":"陈羽","content":"九重门锁禁城秋，月过南宫渐映楼。紫陌夜深槐露滴，碧空云尽火星流。风清刻漏传三殿，甲第歌钟乐五侯。楚客病来乡思苦，寂寥灯下不胜愁。","dynasty":"唐代","title":"长安卧病秋夜言怀"}
{"author":"陈羽","content":"春色华阳国，秦人此别离。驿楼横水影，乡路入花枝。日暖莺飞好，山晴马去迟。剑门当石隘，栈阁入云危。独鹤心千里，贫交酒一卮。桂条攀偃蹇，兰叶藉参差。旅梦惊蝴蝶，残芳怨子规。碧霄今夜月，惆怅上峨嵋。","dynasty":"唐代","title":"西蜀送许中庸归秦赴举"}
{"author":"陈羽","content":"宛宛如丝柳，含黄一望新。未成沟上暗，且向日边春。袅娜方遮水，低迷欲醉人。托空芳郁郁，逐溜影鳞鳞。弄水滋宵露，垂枝染夕尘。夹堤连太液，还似映天津。","dynasty":"唐代","title":"小苑春望宫池柳色（一作御沟新柳）"}
{"author":"陈羽","content":"镜里秋宵望，湖平月彩深。圆光珠入浦，浮照鹊惊林。澹动光还碎，婵娟影不沉。远时生岸曲，空处落波心。迥彻轮初满，孤明魄未侵。桂枝如可折，何惜夜登临。","dynasty":"唐代","title":"中秋夜临镜湖望月"}
{"author":"陈羽","content":"江上翁开门，开门向衰草。只知愁子孙，不觉生涯老。江上草茎枯，茎枯叶复焦。那堪芳意尽，夜夜没寒潮。","dynasty":"唐代","title":"江上愁思二首"}
{"author":"陈羽","content":"十年劳远别，一笑喜相逢。又上青山去，青山千万重。","dynasty":"唐代","title":"送灵一上人"}
{"author":"陈羽","content":"分命诸侯重，葳蕤绣服香。八蛮治险阻，千骑蹋繁霜。山断旌旗出，天晴剑珮光。还将小戴礼，远出化南方。","dynasty":"唐代","title":"送戴端公赴容州"}
{"author":"陈羽","content":"离堂悲楚调，君奏豫章行。愁处雪花白，梦中江水清。扣船歌月色，避浪宿猿声。还作经年别，相思湖草生。","dynasty":"唐代","title":"送殷华之洪州"}
{"author":"陈羽","content":"东风吹暖气，消散入晴天。渐变池塘色，欲生杨柳烟。蒙茸花向月，潦倒客经年。乡思应愁望，江湖春水连。","dynasty":"唐代","title":"春日晴原野望"}
{"author":"陈羽","content":"二妃怨处云沉沉，二妃哭处湘水深。商人酒滴庙前草，萧飒风生斑竹林。","dynasty":"唐代","title":"琴曲歌辞。湘妃怨"}
{"author":"陈羽","content":"汉武清斋读鼎书，内官扶上画云车。坛上月明宫殿闭，仰看星斗礼空虚。","dynasty":"唐代","title":"杂歌谣辞。步虚词"}
{"author":"陈羽","content":"金羁白面郎，何处蹋青来。马娇郎半醉，躞蹀望楼台。似见楼上人，玲珑窗户开。隔花闻一笑，落日不知回。","dynasty":"唐代","title":"公子行"}
{"author":"陈羽","content":"十三学绣罗衣裳，自怜红袖闻馨香。人言此是嫁时服，含笑不刺双鸳鸯。郎年十九髭未生，拜官天下闻郎名。车马骈阗贺门馆，自然不失为公卿。是时妾家犹未贫，兄弟出入双车轮。繁华全盛两相敌，与郎年少为婚姻。郎家居近御沟水，豪门客尽蹑珠履。雕盘酒器常不干，晓入中厨妾先起。姑嫜严肃有规矩，小姑娇憨意难取。朝参暮拜白玉堂，绣衣著尽黄金缕。妾貌渐衰郎渐薄，时时强笑意索寞。知郎本来无岁寒，几回掩泪看花落。妾年四十丝满头，郎年五十封公侯。男儿全盛日忘旧，银床羽帐空飕飗.庭花红遍蝴蝶飞，看郎佩玉下朝时。归来略略不相顾，却令侍婢生光辉。郎恨妇人易衰老，妾亦恨深不忍道。看郎强健能几时，年过六十还枯槁。","dynasty":"唐代","title":"古意"}
{"author":"陈羽","content":"九霄心在劳相问，四十年间岂足惊。风动自然云出岫，高僧不用笑浮生。","dynasty":"唐代","title":"酬幽居闲上人喜及第后见赠"}
{"author":"陈羽","content":"天竺沙门洛下逢，请为同社笑相容。支颐忽望碧云里，心爱嵩山第几重。","dynasty":"唐代","title":"洛下赠彻公"}
{"author":"陈羽","content":"翩翩绛旐寒流上，行引东归万里魂。几处州人临水哭，共看遗草有王言。","dynasty":"唐代","title":"观朱舍人归葬吴中"}
{"author":"陈羽","content":"路入千山愁自知，雪花撩乱压松枝。世人并道离别苦，谁信山僧轻别离。","dynasty":"唐代","title":"题清镜寺留别"}
{"author":"陈羽","content":"凉叶萧萧生远风，晓鸦飞度望春宫。越人归去一摇首，肠断马嘶秋水东。","dynasty":"唐代","title":"早秋浐水送人归越"}
{"author":"陈羽","content":"鹤唳天边秋水空，荻花芦叶起西风。今夜渡江何处宿，会稽山在月明中。","dynasty":"唐代","title":"小江驿送陆侍御归湖上山"}
{"author":"陈羽","content":"驿使向天西，巡羌复入氐。玉关晴有雪，砂碛雨无泥。落泪军中笛，惊眠塞上鸡。逢春乡思苦，万里草萋萋。","dynasty":"唐代","title":"冬晚送友人使西蕃"}
{"author":"陈羽","content":"秋灯点点淮阴市，楚客联樯宿淮水。夜深风起鱼鳖腥，韩信祠堂明月里。","dynasty":"唐代","title":"宿淮阴作"}
{"author":"陈羽","content":"处处看山不可行，野花相向笑无成。长嫌为客过州县，渐被时人识姓名。","dynasty":"唐代","title":"春日南山行"}
{"author":"陈羽","content":"汉武清斋读鼎书，太官扶上画云车。坛上月明宫殿闭，仰看星斗礼空虚。楼殿层层阿母家，昆仑山顶驻红霞。笙歌出见穆天子，相引笑看琪树花。","dynasty":"唐代","title":"步虚词二首"}
{"author":"陈羽","content":"襄阳城郭春风起，汉水东流去不还。孟子死来江树老，烟霞犹在鹿门山。","dynasty":"唐代","title":"襄阳过孟浩然旧居"}
{"author":"陈羽","content":"嵩山归路绕天坛，雪影松声满谷寒。君见九龙潭上月，莫辞清夜访袁安。","dynasty":"唐代","title":"送友人游嵩山"}
{"author":"陈羽","content":"洞里春晴花正开，看花出洞几时回。殷勤好去武陵客，莫引世人相逐来。","dynasty":"唐代","title":"伏翼西洞送夏方庆"}
{"author":"陈羽","content":"或棹孤舟或杖藜，寻常适意钓长溪。草堂竹径在何处，落日孤烟寒渚西。","dynasty":"唐代","title":"赠人"}
{"author":"陈羽","content":"稚子新能编笋笠，山妻旧解补荷衣。秋山隔岸清猿叫，湖水当门白鸟飞。（见《锦绣万花谷》）","dynasty":"唐代","title":"句"}
{"author":"陈羽","content":"犍为城下{牛羊}牱路，空冢滩西贾客舟。此夜可怜江上月，夷歌铜鼓不胜愁。","dynasty":"宋代","title":"城下闻夷歌"}
{"author":"陈羽","content":"东风吹暖气，消散入晴天。渐变池塘色，欲生杨柳烟。","dynasty":"宋代","title":"春暖"}
{"author":"陈羽","content":"忆昔吴王争霸日，歌谣满耳上苏台。三千宫女看花处，人静台空花自开。","dynasty":"宋代","title":"姑苏台览古"}
{"author":"陈羽","content":"东风吹煖气，消散入晴天。渐变池塘色，欲生杨柳烟。蒙茸花向月，潦倒客经年。乡思应愁望，江湖春水连。","dynasty":"唐代","title":"春日晴原野望"}
{"author":"陈羽","content":"圆月吐青□，萧寥天宇宽。凝光与空□，虚寂两无端。露重草衣湿，□□竹泉寒。欲持高洁意，长此共林峦。","dynasty":"唐代","title":"五言秋夜南间寺江尚院玩月一首"}
{"author":"陈羽","content":"凤皇城里花时别，玄武江边月下逢。客舍莫辞先买酒，相门曾忝共登龙。迎风骚屑千家竹，隔水悠扬午夜钟。明日又行西蜀路，不堪天际远山重。","dynasty":"唐代","title":"梓州与温商夜别"}
{"author":"陈羽","content":"江上翁开门，开门向衰草。只知愁子孙，不觉生涯老。","dynasty":"唐代","title":"江上愁思二首其一"}
{"author":"陈羽","content":"江上草茎枯，茎枯叶复焦。那堪芳意尽，夜夜没寒潮。","dynasty":"唐代","title":"江上愁思二首其二"}
{"author":"陈羽","content":"虽有柴门长不关，片云高木共身闲。犹嫌住久人知处，见欲移居更上山。","dynasty":"唐代","title":"戏题山居二首其二"}
{"author":"陈羽","content":"曾寄中天第一峰，新辞石室与岩松。归舟独宿寒江上，夜半遥听云外钟。","dynasty":"唐代","title":"七言宿西台江寄别南间寺一首"}
{"author":"陈羽","content":"二妃怨处云沈沈，二妃哭处湘水深。商人酒滴庙前草，萧索风生斑竹林。","dynasty":"唐代","title":"湘君祠"}
{"author":"陈羽","content":"楼殿层层阿母家，昆崙山顶驻红霞。笙歌出见穆天子，相引笑看琪树花。","dynasty":"唐代","title":"步虚词二首其二"}
{"author":"陈羽","content":"空学西天客，冥然生意长。夏高云纳愁近坛凉。月半生空处，孤灯宿上方。欲离夕字想，何法御心王。","dynasty":"唐代","title":"五言宿妙喜寺赠远公一首"}
{"author":"陈羽","content":"犍为城下䍧牱路，空冢滩西贾客舟。此夜可怜江上月，夷歌铜鼓不胜愁。","dynasty":"宋代","title":"城下闻夷歌"}
{"author":"戴寅","content":"孤馆残镫尽，矬窗落月斜。河声犹在枕，客梦已还家。身世悲蓬转，风霜感鬓华。六千归路远，强半尚天涯。","dynasty":"清代","title":"旅夜"}
{"author":"戴寅","content":"无端风雨满山楼，楼外长江忽倒流。海气乍沉瓜步树，潮声暗送秣陵秋。六朝割据僧粗记，一发中原我欲愁。往事伤心还极目，侧身天地叹浮沤。","dynasty":"清代","title":"多景楼感怀"}
{"author":"戴寅","content":"荒难催客梦，侵晓踏征尘。岭路余千折，山车祇一输。帽檐低碍树，潭影倒句人。莫向东山去，山灵笑此身。","dynasty":"清代","title":"鹰澶道中"}
{"author":"马令","content":"我皇盛文物，道化天地先。鞭挞走神鬼，玉帛礼山川。忽下袁州使，来游紫洞前。青羊得处所，白鹤□时年。虔恳飞龙记，昭彰化鸟篇。□风半山水，□气总云烟。光抱升中日，霞明五色天。山横翠微外，室在绿潭边。缇幕灰初庪，焚林火欲然。年光著草树，春色换山泉。伊水来何日，嵩岩去几千。山疑小天下，人是会神仙。叶令乘凫入，浮丘驾鹤旋。麻姑几年岁，三见海成田。","dynasty":"唐代","title":"早春陪敕使麻先生祭岳"}
{"author":"赵长卿","content":"十载仰高明，一见心相许。来日孤舟西水门，风饱征帆腹。后夜起相思，明月清江曲。若见秋风寒雁来，能寄音书否。","dynasty":"宋代","tags":"抒情，羁旅，愁苦","title":"卜算子·十载仰高明"}
{"author":"赵长卿","content":"过尽征鸿来尽燕，故园消息茫然。一春憔悴有谁怜。怀家寒食夜，中酒落花天。见说江头春浪渺，殷勤欲送归船。别来此处最萦牵。短篷南浦雨，疏柳断桥烟。","dynasty":"宋代","tags":"宋词三百首，羁旅，写鸟，思乡","title":"临江仙·暮春"}
{"author":"赵长卿","content":"斜点银釭，高擎莲炬，夜深不耐微风。重重帘幕，掩映堂中。香渐远、长烟袅穟，光不定、寒影摇红。偏奇处、当庭月暗，吐焰为虹。红裳呈艳，丽娥一见，无奈狂踪。试烦他纤手，卷上纱笼。开正好、银花照夜，堆不尽、金粟凝空。丁宁语、频将好事，来报主人公。","dynasty":"宋代","tags":"婉约，咏物，写灯","title":"潇湘夜雨·灯词"}
{"author":"赵长卿","content":"落了丹枫残了菊，秋色苦无多。谁唤西风泣泪罗，吹恨入星河。碧枝头金粟闹，曾乖翠云窝。重柔檀英忆两娥。无奈冷香何。","dynasty":"宋代","title":"武陵春"}
{"author":"赵长卿","content":"今夕知何夕，秋色正平分。＿娥此际、底事越样好精神。已是天高气肃，那是清风洒洒，万里没纤云。把酒临风饮，酒面起红鳞。歌一曲舞一曲，捧金樽。从他妄想，老兔憔悴正纷纷。我为桂花拚醉，明日扶头不起，颠倒白纶巾。天若知人意，夜雨莫倾盆。","dynasty":"宋代","title":"水调歌头（中秋）"}
{"author":"赵长卿","content":"笙歌间错华筵启。喜新春新岁。菜传纤手青丝细。和气入、东风里。幡儿胜儿都姑媂。戴得更忔戏。愿新春已后，吉吉利利。百事都如意。","dynasty":"宋代","title":"探春令（早春）"}
{"author":"赵长卿","content":"和风暖日小层楼。人闲春事幽。杏花深处一声鸠。花飞水自流。寻旧梦，续扬州。眉山相对愁。忆曾和泪送行舟。清江古渡头。","dynasty":"宋代","title":"阮郎归（咏春）"}
{"author":"赵长卿","content":"年年为客遍天涯。梦迟归路赊。无端星月浸窗纱。一枝寒影斜。肠未断，鬓先华。新来瘦转加。角声吹彻小梅花。夜长人忆家。","dynasty":"宋代","tags":"羁旅，思乡，梅花","title":"阮郎归·客中见梅"}
{"author":"赵长卿","content":"烛消红，窗送白。冷落一衾寒色。鸦唤起，马＿行。月来衣上明。酒香唇，妆印臂。忆共人人睡魂蝶乱，梦鸾孤。知他睡也无。","dynasty":"宋代","tags":"婉约，恋情，思念","title":"更漏子·烛消红"}
{"author":"赵长卿","content":"霁霭迷空晓未收。羁馆残灯，永夜悲秋。梧桐叶上三更雨，别是人间一段愁。睡又不成梦又休。多愁多病，当甚风流。真情一点苦萦人，才下眉尖，恰上心头。","dynasty":"宋代","title":"一剪梅（秋雨感悲）"}
{"author":"赵长卿","content":"天外浓云云外雨，雨声初上檐牙。红蕖应褪洗妆花。晚凉如有意，霫霫到山家。为唤山童多索酒，金锺细酌流霞。晕生玉颊酒潮斜。闲中无宠辱，醉里是生涯。","dynasty":"宋代","title":"临江仙·天外浓云云外雨"}
{"author":"赵长卿","content":"先来客路足伤悲。那更话别离。玉骢也解，知人欲去，骧首频嘶。马蹄动是三千里，後会莫相违。切须更把，丁香珍重，待我重期。","dynasty":"宋代","title":"眼儿媚·先来客路足伤悲"}
{"author":"赵长卿","content":"居士年来病酒。肉食百不宜口。蒲合与波薐，更着同蒿葱韭。亲手。亲手。分送卧龙诗友。","dynasty":"宋代","title":"如梦令·居士年来病酒"}
{"author":"赵长卿","content":"别恨眉尖无数。后夜王孙何处。歌馆与妆楼，目断行云.凝伫。凝伫。忆泪千行红雨。","dynasty":"宋代","title":"如梦令·别恨眉尖无数"}
{"author":"赵长卿","content":"南楼风物一番新。春暮畀斯民。岂但仁人恺弟，更兼政事如神。人生最贵，荣登五马，千里蒙恩。祗恐促归廊庙，去思有脚阳春。","dynasty":"宋代","title":"朝中措·南楼风物一番新"}
{"author":"赵长卿","content":"桂华蟾魄，到中秋、祗有人闻一六。浩渺清风因唤起，千里吹飞鸿鹄。碧落翻花，瑶空隐瑞，声节琅玕筑。板怀玉燕，此时嘉梦重育。始信名在丹台，曈方八百，子已三千熟。麟脯灵瓜那更有，琼斝神仙醽醁。秋水春山，柳腰花面，一醉霓裳曲。长生清净，自然何用辟谷。","dynasty":"宋代","title":"念奴娇·桂华蟾魄"}
{"author":"赵长卿","content":"梅喜先春，雁惊未腊。于门瑞气浮周匝。正当月应上弦时，长庚梦与良辰合。螺水恩浓，旴江德洽。寿杯劝处燃红蜡。明年此际祝遐龄，贺宾一一趋东阁。","dynasty":"宋代","title":"柳长春/踏莎行"}
{"author":"赵长卿","content":"商颷轻透。动帘幕飞梧，乱飘庭甃。瑞气氤氲，沈檀初爇，烟喷宝台金兽。黄花美酒。天教占得，先他时候。诞元老，庆有声，此夕降生华胄。欢笑。宜称寿。弦管鼎沸，宫商方频奏。满捧瑶卮，华堂歌舞，拍转金钗斜溜。朱颜绿鬓，殷勤深愿，镇长如旧。叹滨海，道难留，指日荣迁飞骤。","dynasty":"宋代","title":"喜迁莺·商颷轻透"}
{"author":"赵长卿","content":"晴雪楼台，试灯帘幕，适是元宵。罗绮娇春，帝城风景，今夜应饶。争知我系如匏，便月良天任教。早闭柴门，从他箫鼓，细打轻敲。","dynasty":"宋代","title":"柳梢青·晴雪楼台"}
{"author":"赵长卿","content":"流水奏鸣琴，风月净、天无星斗。翠岚堆里，苍岩深处，满林霜腻，暗香冻了，那禁频嗅。马上再三回首。因记省、去年时候。十分全似，那人风韵，柔腰弄影，冰腮退粉，做成清瘦。","dynasty":"宋代","title":"辊绣球"}
{"author":"赵长卿","content":"落魄东吴二十春。风流诗句得清新。今年却恨花星照，再见温卿与远真。分楚佩，染巫云。赤绳结得短花茵。若非京口初相识，安得毗陵作故人。","dynasty":"宋代","title":"鹧鸪天·落魄东吴二十春"}
{"author":"赵长卿","content":"绿树转鸣禽。已是春深。杨花庭院日阴阴。帘外飞来双语燕，不寄归音。旧事懒追寻。空惹芳心。天涯消息远沈沈。记得年时中酒後，直至而今。","dynasty":"宋代","title":"浪淘沙·绿树转鸣禽"}
{"author":"赵长卿","content":"一夜中庭拂翠条。碧纱窗外雨、长凉飙。潮来涨水恰平桥。添清景，疏韵响、入芭蕉。坐久篆香消。多情人去后、信音遥。即今消瘦沈郎腰。悲秋切，虚过了、可怜宵。","dynasty":"宋代","title":"小重山"}
{"author":"赵长卿","content":"风软寒轻，暗香飘、扑面无限清楚。乍淡乍浓，应想前村，定是早梅初吐。马儿行过坡儿下，危桥外、竹梢疏处。半斜露。花花蕊蕊，灿然满树。一晌看花凝伫。因念我西园，玉英真素。最是系心，婉娩精神，伴得水云仙侣。断肠没奈人千里，无计向、钗头频觑。泪如雨。那堪又还日暮。","dynasty":"宋代","title":"花心动客中见梅寄暖香书院"}
{"author":"赵长卿","content":"年年长见傲寒林。压群英。有馀清。曾被芳心，红日恼诗情。玉质暗香无限意，偏婉娩，尽轻盈。今年潇洒照歧亭。更芳馨。也峥嵘。无奈多情，终是惜飘零。谁与东君收拾取，怕风雨，挫瑶琼。","dynasty":"宋代","title":"江神子梅"}
{"author":"赵长卿","content":"天涯目断江南路。见芳草，迷风絮。绿暗花梢春几许。小桃寂寞，海棠零乱，飞尽胭脂雨。子规声里山城暮。月挂西南梦回处。满抱离愁推不去。双眉百皱，寸肠千缕，若事凭鳞羽。","dynasty":"宋代","title":"青玉案春暮"}
{"author":"赵长卿","content":"春事犹馀十日，吴蚕早已三眠。多情忍对落花前。酴醾飘暖雪，荷叶媚晴天。香淡无心浸酒，绿浮可意邀船。时光堪恨也堪怜。单衣三月暮，歌扇一番圆。","dynasty":"宋代","title":"临江仙暮春"}
{"author":"赵长卿","content":"夜雨如倾，满溪添涨桃花水。落红铺地。枝上堆浓翠。去年如今，常伴酴醾醉。今年里。离家千里。独猛东风泪。","dynasty":"宋代","title":"点绛唇其四春雨"}
{"author":"赵长卿","content":"花飞飞。柳依依。帘卷东风日正迟。社前双燕归。药栏东，药栏西。记得当时素手携。弯弯月似眉。","dynasty":"宋代","title":"长相思春浓"}
{"author":"赵长卿","content":"笙歌间错华筵启。喜新春新岁。菜传纤手青丝细。和气入、东风里。幡儿胜儿都姑媂。戴得更忔戏。愿新春已后，吉吉利利。百事都如意。","dynasty":"宋代","title":"探春令早春"}
{"author":"赵长卿","content":"银蟾光满，弄馀辉、冷浸江梅无力。缓引柔条浮素蕊，横在闲窗虚壁。染纸挥毫，粉涂墨晕，不似今端的。天然造化，别是一般，清瘦踪迹。今夜翠葆堂深，梦回风定，因月才相识。先自离愁，那更被、晓角残更催逼。曙色将分，轻阴移尽，过眼难寻觅。江南图上，画工应为描得。","dynasty":"宋代","title":"念奴娇其一梅影"}
{"author":"赵长卿","content":"春水满江南，三月多芳草。幽鸟衔将远恨来，一一都啼了。不学鸳鸯老。回首临平道。人道长眉似远山，山不似长眉好。","dynasty":"宋代","title":"卜算子春景"}
{"author":"赵长卿","content":"竹飐斜梢，荷倾馀沥，晚风初到南池。雨收池上，高柳乱蝉嘶。冉冉莲香满院，夕阳映、红浸庭闱。凉生到，碧瓜破玉，白酒酌玻璃。思量，浮世事，枯荣辱宠，欢喜忧悲。算劳心劳力，得甚便宜。粗有田园笑傲，拣些个、朋友追随。好时景，莫教挫过，撞著醉如泥。","dynasty":"宋代","title":"满庭芳其一荷花"}
{"author":"赵长卿","content":"乱叠青钱荷叶小。浓绿阴阴，学语雏莺巧。小树飞花芳径草。堆红衬碧于中好。梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。","dynasty":"宋代","title":"蝶恋花初夏"}
{"author":"赵长卿","content":"彩云飞尽楚天空。碧溶溶。一帘风。吹起荷花，香雾喷人浓。明月凄凉多少恨，恨难许，我情钟。相思魂梦几时穷。洞房中。忆从容。须信别来，应也敛眉峰。好景良宵添怅望，无计与，一樽同。","dynasty":"宋代","title":"江神子/江城子夜凉对景"}
{"author":"赵长卿","content":"帘幕清风洒洒，园林绿荫垂垂。楝花开遍麦秋时。雨深芳草渡，蝴蝶正慵飞。憔悴三春心事，风流一弄金衣。韶光老尽起深思。日长庭院里，徙倚听催归。","dynasty":"宋代","title":"临江仙初夏"}
{"author":"赵长卿","content":"西风苹末起。动院落清秋，新凉如水。纤歌遏云际。正美人翻曲，阳春轻丽。兰衣玉佩。拥南斗、光中一醉。有邦人、万口同声，赞叹我公恺悌。百里。年丰谷稔，事简刑清，颂声盈耳。鹏程九万，摩空展、垂天翼。定丹书飞下，彤墀归去，秘略家传小试。看封留、亘古功名，未容退避。","dynasty":"宋代","title":"瑞鹤仙张宰生辰"}
{"author":"赵长卿","content":"今夕知何夕，秋色正平分。嫦娥此际，底事越样好精神。已是天高气肃，那更清风洒洒，万里没纤云。把酒临风饮，酒面起红鳞。歌一曲，舞一曲，捧金樽。从他妄想，老兔憔悴正纷纷。我为桂花拚醉，明日扶头不起，颠倒白纶巾。天若知人意，夜雨莫倾盆。","dynasty":"宋代","title":"水调歌头中秋"}
{"author":"赵长卿","content":"伤离恨别。愁肠又似丁香结。不应斗顿音书绝。烟水连天，何处认红叶。残更数尽银缸灭。边城画角声呜咽。罗衾泪滴相思血。花影移来，摇碎半窗月。","dynasty":"宋代","title":"醉落魄/一斛珠初夜感怀"}
{"author":"赵长卿","content":"枫叶白蘋秋未老，晚风吹泛轻艎。青山沥沥水茫茫。情随流水远，恨逐暮山长。一点相思千点泪，眼前无限情伤。佳人犹自捧离觞。阳关休唱彻，唱彻断人肠。","dynasty":"宋代","title":"醉落魄/一斛珠其二秋日有感"}
{"author":"赵长卿","content":"一夜西风响翠条。碧纱窗外雨，长凉飙。朝来绿涨水平桥。添清景，疏韵入芭蕉。坐久篆烟销。多情人去后，信音遥。即今消瘦沈郎腰。悲秋切，虚度可人宵。","dynasty":"宋代","title":"小重山秋雨"}
{"author":"赵长卿","content":"柳林羃羃暮烟斜。秋水浅平沙。楼外碧天无际，紫山断处横霞。星稀渐觉，东檐隐月，凉到窗纱。多少伤怀往事，隔溪灯火人家。","dynasty":"宋代","title":"朝中措其一"}
{"author":"赵长卿","content":"征帆一缕转弯斜。惊鹭起汀沙。点点随风逆上，满江飞破残霞。楼前光景，楼心红粉，蝉翼轻纱。却忆钱塘江上，曲栏横槛他家。","dynasty":"宋代","title":"蝶恋花其二和"}
{"author":"赵长卿","content":"此日知何日，他乡忆故乡。乱山深处过重阳。走马吹花、无复少年狂。黄菊擎枝重，红茱湿露香。扁舟随雁过潇湘。遥想莱庭、应恨不同觞。","dynasty":"宋代","title":"南歌子道中直重九"}
{"author":"赵长卿","content":"老去悲秋人转瘦。更异乡重九。人意自凄凉，只有茱萸，岁岁香依旧。登高无奈空搔首。落照归鸦后。六代旧江山，满眼兴亡，一洗黄花酒。","dynasty":"宋代","title":"醉花阴建康重九"}
{"author":"赵长卿","content":"晚色沈沈，雨声寂莫，夜寒初冻云头。晓来阶砌，一捻冷光浮。目断江天霭霭，低迷映、绿竹修修。多才客，高吟柳絮，还更上层楼。烹茶，新试水，人间清楚，物外遨游。胜似他、销金暖帐情柔。细看流风回舞，终日价、浅酌轻讴。醺醺地，美人翻曲，消尽古今愁。","dynasty":"宋代","title":"满庭芳十月念六日大雪，作此呈社人"}
{"author":"赵长卿","content":"晚来无奈伤心处。见红叶、随风舞。解鞍还向乱山深，黄昏后、不成情绪。先来离恨，打叠不下，天气还凄楚。风儿住后云来去。装撰些儿雨。无眠托首对孤灯，好语向谁分付。从来烦恼，吓得胆碎，此度难担负。","dynasty":"宋代","title":"御街行夜雨"}
{"author":"赵长卿","content":"片片空中剪水，巧妆春色，照耀江湖。渐觉花球转柳，荚阵飞榆。散银杯、时时逐马。翻缟带、一一随车。遍帘隅。寒生冰箸，光剖明珠。应须。浅斟低唱，毡垂红帐，兽爇金炉。更向高楼，纵观吟醉谢娘扶。静时闻、竹声岩谷，漫不见、禽影江湖。尽踌躇。歌阑宝玉，赋就相如。","dynasty":"宋代","title":"玉蝴蝶雪词"}
{"author":"赵长卿","content":"千林落叶声声悲。听凄惨、江皋雁飞。难似玉肌，总惊花貌，压倒芳菲。香心吐尽因谁。料调鼎、工夫易期。休唱阳关，莫歌白雪，雨泪沾衣。","dynasty":"宋代","title":"柳梢青东园醉作梅词"}
{"author":"赵长卿","content":"背日犹馀残雪，向阳初绽红梅。腊寒那事更相宜。醉了还醒又醉。堪笑多愁早老，管他闲是闲非。对花酌酒两忘机。唱个哩啰啰哩。","dynasty":"宋代","title":"西江月雪江见红梅对酒"}
{"author":"赵长卿","content":"娇马频嘶。晓霜浓、寒色侵衣。凤帷私语处，翻成离怨不胜悲。更与叮咛祝后期。素约谐心事，重来了、比看相思。如何见得，明年春事浓时。稳乘金腰袅，来烂醉、玉东西。","dynasty":"宋代","title":"别怨霜寒"}
{"author":"赵长卿","content":"危楼横枕清江上，两岸碧山如画。夕烟羃羃，晚灯点点，楼台新夜。明月当天，白沙流水，冷光连野。浸栏干万顷，琉璃软皱，打鱼艇、相高下。何处一声羌管，是谁家、倚楼人也。多情对景，无言有恨，欲歌还罢。把酒临筵，阿谁知我，此怀难写。忍思量后夜，芳容不似，暗尘随马。","dynasty":"宋代","title":"水龙吟仙源居士有武林之行，因与一二友携酒赏月，饮于县桥之中，乃即事为之词"}
{"author":"赵长卿","content":"离愁晚如织，托酒与消磨。奈何酒薄愁重，越醉越愁多。忍对碧天好夜，皓月流光无际，光影转庭柯。有恨空垂泪，无语但悲歌。因凝想，从别后，蹙双蛾。春来底事，孤负紫袖与红靴。速整雕鞍归去，著意浅斟低唱，细看小婆娑。万蕊千花里，一任玉颜酡。","dynasty":"宋代","title":"水调歌头元日客宁都"}
{"author":"赵长卿","content":"㬠曾著意斟量过，天下事、无穷尽。贪荣贪富，朝思夕计，空劳方寸。蹑足封王，功名盖世，谁如韩信。更堆金积玉，石崇豪侈，当时望、倾西晋。长乐宫中一叹，又何须累累悬印。坠楼效死，轻车东市，头膏血刃。尤物虚名，于身何补，一齐休问。遇当歌临酒，舒眉展眼，且随缘分。","dynasty":"宋代","title":"水龙吟自遣"}
{"author":"赵长卿","content":"灯前忍见啼红面。别酒频斟劝。愁蛾敛翠不胜情。报道看看天色、待平明。殷勤重把阳关唱。休要教人望。出门犹自尚叮咛。厮养频催恰好、趁凉行。","dynasty":"宋代","title":"渔家傲其二送别"}
{"author":"赵长卿","content":"骄马花骢。柳陌经从。小春天、十里和风。个人家住，曲巷墙东。好轩窗，好体面，好仪容。烛灺歌慵。斜月朦胧。夜新寒、斗帐香浓。梦回画角，云雨匆匆。恨相逢，恨分散，恨情钟。","dynasty":"宋代","title":"行香子马上有感"}
{"author":"赵长卿","content":"宝篆烟消香已残。蝉娟月色浸栏干。歌喉不作寻常唱，酒令从他各自还。传杯手，莫教闲。醉红潮脸媚酡颜。相携共学骖鸾侣，却笑卢郎旧约寒。","dynasty":"宋代","title":"鹧鸪天其二月夜诸院饮酒行令"}
{"author":"赵长卿","content":"夜久笙箫吹彻，更深星斗还稀。醉拈裙带写新诗。锁窗风露，烛灺月明时。水调悠扬声美，幽情彼此心知。古香烟断彩云归。满倾蕉叶，齐唱传花枝。","dynasty":"宋代","title":"水龙吟其三"}
{"author":"赵长卿","content":"帕子分香，罗巾拭泪，别来时、未觅凄惶。上得船儿来了，刬地凄凉。可惜花前月里，却成水远山长。做成恩爱，如今赢得，万里千乡。情知这场寂寞，不干你事，伤我穷忙。不道是、久长活路，终要称量。我则匆匆归去，知你且、种种随娘。下梢睚彻，有时共你风光。","dynasty":"宋代","title":"雨中花慢"}
{"author":"赵长卿","content":"堆枕冠儿翡翠钗。蒙金领子满絣鞋。于中沈净好情怀。新浴晚凉梳洗罢，半娇微笑下堂来。莲花因甚未曾开。","dynasty":"宋代","title":"浣溪沙其三"}
{"author":"赵长卿","content":"人在梦云楼上别，残灯影里迟留。依稀绿惨更红羞。露痕双脸湿，山样两眉愁。几幅片帆天际去，云涛烟浪悠悠。今宵独立古江头。水腥鱼菜市，风碎荻花舟。","dynasty":"宋代","title":"临江仙"}
{"author":"赵长卿","content":"窈窕绣帏深。窈窕娉婷。梅花初试晚妆新。那更娇痴年纪小，冰雪精神。举措忒轻盈。歌彻新声。柔肠魂断不堪听。但恐巫山留不住，飞作行云。","dynasty":"宋代","title":"浪淘沙令"}
{"author":"赵长卿","content":"居士年来懒散。凡事只从宽简。身外更无求，祗要夏凉冬暖。美满。美满。得过何须积趱。","dynasty":"宋代","title":"如梦令"}
{"author":"赵长卿","content":"别恨眉尖无数。后夜王孙何处。歌馆与妆楼，目断行云凝伫。凝伫。凝伫。忆泪千行红雨。","dynasty":"宋代","title":"如梦令其二"}
{"author":"赵长卿","content":"商飙轻透。动帘幕飞梧，乱飘庭甃。瑞气氤氲，沈檀初爇，烟喷宝台金兽。黄花美酒。天教占得，先他时候。诞元老，庆有声，此夕降生华胄。欢笑。宜称寿。弦管鼎沸，宫商方频奏。满捧瑶卮，华堂歌舞，拍转金钗斜溜。朱颜绿鬓，殷勤深愿，镇长如旧。叹滨海，道难留，指日荣迁飞骤。","dynasty":"宋代","title":"喜迁莺上魏安抚"}
{"author":"赵长卿","content":"齿颊带馀香，謦咳总成珠玉。剪碎袖罗花片，点金觥春绿。玉鱼花露自清凉，涓涓在郎腹。犹胜望梅消渴，对文君眉蹙。","dynasty":"宋代","title":"好事近"}
{"author":"赵长卿","content":"牡丹已过酴醾谢，飞尽繁花。浓翠啼鸦。绿水桥边卖酒家。年时携手寻春去，满引流霞。往事堪嗟。犹喜潘郎鬓未华。","dynasty":"宋代","title":"丑奴儿其八春残"}
{"author":"赵长卿","content":"竹外半窥娇面。真个出尘体段。没处可偷怜，空恁眼穿肠断。休恋。休恋。只是与伊分浅。","dynasty":"宋代","title":"如梦令"}
{"author":"赵长卿","content":"楚楚窄衣裳。腰身占却，多少风光。共说春来春去事，凄凉。懒对菱花晕晓妆。闲立近红芳。游蜂戏蝶，误采真香。何事不归巫峡去，思量。故来尘世断人肠。","dynasty":"宋代","title":"南乡子"}
{"author":"赵长卿","content":"春山已蹙眉峰绿。春心骀荡难拘束。惆怅为春伤。惜花心更狂。对花深有意。且向花前醉。花作有情香。与人相久长。","dynasty":"宋代","title":"菩萨蛮"}
{"author":"赵长卿","content":"灯乍灭。忽见一天明月。恰舞霓裳歌未歇。露寒回绛阙。羽服明晖玉雪。笑语轻参环玦。香泽恼人情不彻。夜长窗自白。","dynasty":"宋代","title":"谒金门（和德远）"}
{"author":"赵长卿","content":"坐看销金暖帐中。羔儿酒美兽煤红。浅斟低唱好家风。爱客东君多解事，晚妆新与画眉峰。便须催唤出房栊。","dynasty":"宋代","title":"浣溪沙"}
{"author":"赵长卿","content":"堆枕冠儿悲翠钗。蒙金领子满絣鞋。于中沈净好情怀。新浴晚凉梳洗罢，半娇微笑下堂来。莲花因甚未曾开。","dynasty":"宋代","title":"浣溪沙"}
{"author":"赵长卿","content":"绿盖红幢笼碧水。鱼跳处、浪痕匀碎。惜别殷勤，留连无计，歌声与、泪和柔脆。一叶扁舟烟浪里。曲滩头、此情无际。窈窕眉山，暮霞红处，雨云想、翠峰十二。","dynasty":"宋代","title":"夜行船（送张希舜归南城）"}
{"author":"赵长卿","content":"阳关唱彻。断尽离肠声哽咽。酒已三巡。今夜王孙是路人。此情难说。莫负等闲风与月。欲问归期。来戴钗头艾虎儿。","dynasty":"宋代","title":"减字木兰花"}
{"author":"赵长卿","content":"半窗斜月。茅店萧条灯已灭。床下蛩声。声动凄凉不忍听。终宵无寐。覆去翻来真个是。屈指归期。应是梅花烂熳时。","dynasty":"宋代","title":"减字木兰花"}
{"author":"赵长卿","content":"黄昏时候，诮不语、心如醉。无眠凝想，别来绣阁，多应憔悴。上了灯儿，知是睡哩坐哩。蓦思归计。又还是重屈指。从今已后，睽离千万，且休容易。这底凄惶，你看是谁不是。","dynasty":"宋代","title":"品令"}
{"author":"赵长卿","content":"甜言软语。长记那时，萧娘叮嘱。清管危弦，前欢难断，鳞鸿无据。纷纷眼底浮花，拈弄动、几多思虑。千结丁香，且须珍重，休胡分付。","dynasty":"宋代","title":"柳梢青"}
{"author":"赵长卿","content":"隔江一带春山好。平林新绿春光老。休去倚阑干。飞红不忍看。东流何处去。便是归舟路。芳草外斜阳。行人更断肠。","dynasty":"宋代","title":"菩萨蛮"}
{"author":"赵长卿","content":"敛愁眉。恨依依。肠断关情怨别离。云中过雁悲。痴因谁。病因谁。屈指无言忖后期。此时人怎知。","dynasty":"宋代","title":"长相思"}
{"author":"赵长卿","content":"潇洒仙源。夭桃秾李，曾对华筵。歌媚惊尘，舞弯低月，满劝金船。鉴湖烟水连天。政归棹、红妆斗妍。花雾香中，人询居士，切莫多传。","dynasty":"宋代","title":"柳梢青"}
{"author":"赵长卿","content":"不羡八千椿，不羡三偷桃客。也不羡他龟鹤，一总为凡物。羡君恰似老人星，长明无休息。好与中兴贤主，立维城勋绩。","dynasty":"宋代","title":"好事近（驾德远·贺生辰）"}
{"author":"赵长卿","content":"南楼风物一番新。春幕＿斯民。岂但仁人恺弟，更兼政事如神。人生最贵，荣登五马，千里蒙恩。只恐促归廊庙，去思有脚阳春。","dynasty":"宋代","title":"朝中措（上钱知郡、符主管、朱知录三首）"}
{"author":"赵长卿","content":"文章学业继家声。名誉压群英。早岁掀腾膴仕，如公富贵难并。定膺丹诏，朱轮迅召，陶冶苍生。自是盐梅姿质，伫看大手调羹。","dynasty":"宋代","title":"朝中措"}
{"author":"赵长卿","content":"先生德行冠南丰。锦绣作心胸。暂屈徒劳州县，文章后进宗工。督邮纲纪，才高幕府，雅望尤崇。此去定膺光宠，且须满醉西东。","dynasty":"宋代","title":"朝中措"}
{"author":"赵长卿","content":"江上一江楼，楼上远山横翠。还更腰金骑鹤，引竹西歌吹。寿君春酒遣双壶，满引见深意。肯向龟荷香里，唤侬来同醉。","dynasty":"宋代","title":"好事近"}
{"author":"赵长卿","content":"剑水霭欢声，喜庆间生人杰。一段葱葱佳气，扇熏风时节。今朝银艾佐琴堂，争把寿香祐。去去凤皇池上，见龟巢连叶。","dynasty":"宋代","title":"好事近"}
{"author":"赵长卿","content":"又是新逢三五夜，瑞气霭氤氲。万点灯和月色新。桃李倍添春。花县主人情思好，行乐逐良辰。满引千钟酒又醇。歌韵动梁尘。","dynasty":"宋代","title":"武陵春（上马宰）"}
{"author":"赵长卿","content":"天祐炎图生国瑞，蓝田暂屈英僚。始知文宿降璇霄。中元前五日，七夕后三朝。江斅风流临此政，少年潇洒奇标。行看峻擢相熙朝。功名前稷契，寿算等松乔。","dynasty":"宋代","title":"临江仙（上祝丞）"}
{"author":"赵长卿","content":"商飚轻透。动帘幕飞梧，乱飘庭＿。瑞气氤氲，沈檀初爇，烟喷宝台金兽。黄花美酒。天教占得，先他时候。诞元老，庆有声，此夕降生华胄。欢笑。宜称寿。弦管鼎沸，宫商方频奏。满捧瑶卮，华堂歌舞，拍转金钗斜溜。朱颜绿鬓，殷勤深愿，镇长如旧。叹滨海，道难留，指日荣迁飞骤。","dynasty":"宋代","title":"喜迁莺（上魏安抚）"}
{"author":"赵长卿","content":"云峰初敛，秋容如洗，庭院金风初扇。葱葱佳气霭侯门，信天上、麒麟乍见。祝君此去，飞黄腾踏，日侍凝旒邃冕和羹调味早归来，坐看取、蓬莱清浅。","dynasty":"宋代","title":"鹊桥仙（上张宣机）"}
{"author":"赵长卿","content":"世谛人多错。阿谁将、虚名微利，放教轻著。万事莫非前定了，选甚微如饮酌。算徒诧、龙韬豹略。纵使龙头安尺木，更从教、豹变生三角。浑是梦，恍如昨。吾庐自笑常虚廓。对残编、磨穿枯砚，生涯微薄。负郭田园能有几，随分安负守约。要不改、箪瓢颜乐。西掖北扉终须到，且嘲风咏月常相谑。更要甚，万金药。","dynasty":"宋代","title":"贺新郎"}
{"author":"赵长卿","content":"茅斋无客至。冰砚冻寒泚。南枝喜入新诗里。恼人频嚼蕊。因思去腊江头醉。倚动客兴伤春意。经年自叹人如寄。光阴如捻指。光阴如捻指。","dynasty":"宋代","title":"东坡引"}
{"author":"赵长卿","content":"乍凉淅淅风生幕。人独在、朱栏翠阁。吹箫信杳炉香薄。眉上新愁又觉。从前事、拟将拚却。梦不断、花梢柳萼。一杯睡起谁同酌。斜日阴阴转角。","dynasty":"宋代","title":"杏花天"}
{"author":"赵长卿","content":"槐阴密处啭黄鹂。午日正长时。一番过雨，绿荷池面，冷浸琉璃。红尘不到华堂里，纤楚对蛾眉。笑偎人道，新词觅个，美底腔儿。","dynasty":"宋代","title":"眼儿媚"}
{"author":"赵长卿","content":"当年策马过钱塘。曲径小平康。繁红酽白，娇莺姹燕，争唤何郎。而今又客东风里，浑不似寻常。只愁别后，月房云洞，啼损红妆。","dynasty":"宋代","title":"眼儿媚"}
{"author":"赵长卿","content":"暇日泛舟，游客有叹居士发白者。未竟，忽见临江倚楼人，因思向来有感作此绿水澄江得胜游。浪平风软称轻舟。樽前我易伤前事，柳外人谁独倚楼。空感慨，惜风流。风流赢得谩多愁。愁多著甚销磨得，莫怪安仁鬓早秋。","dynasty":"宋代","title":"鹧鸪天"}
{"author":"赵长卿","content":"一曲清歌金缕衣。巧佼心事有谁知。自从别后难相见，空解题红寄好诗。忆携手，过阶墀。月笼化影半明时。玉钗头上轻轻颤，摇落头豆蔻枝。","dynasty":"宋代","title":"鹧鸪天（偶有鳞翼之便，书以寄文卿）"}
{"author":"赵长卿","content":"龟甲炉烟轻袅。帘栊静、乳莺啼晓。拂掠新妆，时宜头面，绣草冠儿小。衫子揉蓝初著了。身材称、就中恰好。手捻双纨，菱花重照，带朵宜男草。","dynasty":"宋代","title":"夜行船（咏美人）"}
{"author":"赵长卿","content":"疏帘乍卷孜孜看，冰玉精神。体白停匀。端的于人不薄情。更无背约和燋燥，各表真诚。才得相亲。切莫分张向别人。","dynasty":"宋代","title":"采桑子（寓意）"}
{"author":"赵长卿","content":"闲上西楼供远望。一曲新声，巧媚谁家唱。独倚危栏听半饷。长江快泻澄无浪。清泪恰同春水涨。拭尽重流，触事如何向。不觉黄昏灯已上。旧愁还是新愁样。","dynasty":"宋代","title":"蝶恋花（登楼晚望，闻歌声清婉而作此）"}
{"author":"赵长卿","content":"叶底蜂衙催日晚。向晚匀妆，巧画宫眉浅。翠幕无风香自远。金船酌酒须教满。未说别离魂已断。雨幌云屏，只恐良宵短。心事不随飞絮乱。宦情肯把恩情换。","dynasty":"宋代","title":"蝶恋花（宁都半岁归家，欲别去而意终不决也）"}
{"author":"赵长卿","content":"睡觉扶头听晓钟。隔帘花雾湿香红。翠摇钿砌梧桐影，暖透罗襦芍药风。闲对影，记曾逢。画眉临镜霎时间。相思已有无穷恨。忍见孤鸾宿镜中。","dynasty":"宋代","title":"鹧鸪天（晨起，忽见大镜，睹物思人，有感而作）"}
{"author":"赵长卿","content":"精神俊雅，更那堪、天与风流标格。罗绮丛中偏艳冶，偷处教人怜惜。目剪秋波，指纤春笋，新样冠儿直。高唐云雨，甚人有分消得。忔戏笑里含羞，回眸低盼，此意谁能识。密约幽欢空怅望，何日能谐端的。玳席歌余，兰堂香散，此际愁如织。人归空对，晚阴庭树横碧。","dynasty":"宋代","title":"念奴娇（席上即事）"}
{"author":"赵长卿","content":"无言屈指也。算年年底事，长为旅也。凄惶受尽也。把良辰美景，总成虚也。自嗟叹也。这情怀、如何诉也。谩愁明怕暗，单栖独宿，怎生禁也。闲也。有时临镜，渐觉形容，日销减也。光阴换也。空辜负、少年也。念仙源深处，暖香小院，赢得群花怨也。是亏他见了，多教骂几句也。","dynasty":"宋代","title":"瑞鹤仙（归宁都，因成，寄时香诸院）"}
{"author":"赵长卿","content":"无非无是。好个闲居士。衣食不求人，又识得、三文两字。不贪不伪，一味乐天真，三径里。四时花，随分堪游戏。学些沓拖，也似没意志。诗酒度流年，熟谙得、无争三昧。风波岐路，成败霎时间，你富贵。你荣华，我自关门睡。","dynasty":"宋代","title":"蓦山溪（遣怀）"}
{"author":"赵长卿","content":"东门杨柳空盈路。繁得征鞍能驻不。暗绿枝头新过雨。柔丝千尺，乳莺百啭，似怨行人去。行人去后知何处。去向天边＿鹓鹭。瑶管琼台多雅趣。花砖稳上，玉阶阔步，肯念人尘土。","dynasty":"宋代","title":"青玉案（德远归越因作此饯行）"}
{"author":"赵长卿","content":"雨声破晓催行桨。拍拍溪流长。绿杨绕岸水痕斜。恰似画桥西畔、那人家。人家楼阁临江渚。应是停歌舞。珠帘整日不闲钩。目断征帆、犹未识归舟。","dynasty":"宋代","title":"虞美人（江乡对景）"}
{"author":"赵长卿","content":"灯前忍见红面。别酒频斟劝。愁蛾敛翠不胜情。报道看看天色、待平明。殷勤重把阳关唱。休要教人望。出门犹自尚叮咛。厮养频催恰好、趁凉行。","dynasty":"宋代","title":"虞美人（送别）"}
{"author":"赵长卿","content":"客里情怀谁可表。凄凉举目知多少。强饮强歌还强笑。心悄悄。从头彻底思量了。当日相逢非草草。果然恩爱成烦恼。稳整征鞍归去好。重厮守。相期待与同偕老。","dynasty":"宋代","title":"渔家傲（旅中远思）"}
{"author":"赵长卿","content":"露华清。天气爽、新秋已觉凉生。朱户小窗，坐来低按秦筝。几多妖艳，都总是、白雪余声。那更、玉肌肤韵胜，体段轻盈。照人双眼偏明，况周郎、自来多病多情。把酒为伊，再三著意须听。销魂无语，一任侧耳与心倾。是我不卿卿，更有谁可卿卿。","dynasty":"宋代","title":"夏云峰（初秋有作）"}
{"author":"赵长卿","content":"别恨眉尖无数。后夜王孙何处。歌馆与妆楼，目断行云凝伫。凝伫。忆泪千行红雨。","dynasty":"宋代","title":"如梦令"}
{"author":"赵长卿","content":"去年元夜，正钱塘，看天街灯烛。闹蛾儿转处，熙熙语笑，百万红妆女。今年肯把轻辜负。列荧煌千炬。趁闲身未老，良辰美景，款醉新歌舞。","dynasty":"宋代","title":"探春令（元夕）"}
{"author":"赵长卿","content":"事为之词危楼横枕清江上，两岸碧山如画。夕烟幂幂，晚灯点点，楼台新夜。明月当天，白沙流水，冷光连野。浸栏干万顷，琉璃软皱，打渔艇、相高下。何处一声羌管，是谁家、倚楼人也。多情对景，无言有恨，欲歌还罢。把酒临筵，阿谁知我，此怀难写。忍思量后夜，芳容不似，暗尘随马。","dynasty":"宋代","title":"水龙吟"}
{"author":"赵长卿","content":"据炉肃坐，听瓶笙、别有天然宫徵。纸帐屏山浑不俗，写出江南烟水。檠短灯青，灰闲香软，所欠惟梅矣。风飞无定，数声时颤窗纸。试问夜已何其，呼童起看，月上东墙未。天外忽闻征雁过，还把音书来寄。短简埋烟，轻蓑鸣雨，已办征船计。放教归去，故乡江上鱼美。","dynasty":"宋代","title":"念奴娇（夜寒有感）"}
{"author":"赵长卿","content":"十里春风杨柳路，年年带雨披云。柔条万缕不胜情。还将无意眼，识遍有心人。饿损宫腰终不似，效颦总是难成。只愁秋色入高林。残蝉和落叶，此际不堪论。","dynasty":"宋代","title":"临江仙（杨柳）"}
{"author":"赵长卿","content":"骄马花骢。柳陌经从。小春天、十里和风。个人家住，曲巷墙东。好轩窗，好体面，好仪容。烛灺歌慵。斜月朦胧。夜新寒、斗帐香浓。梦回画角，云雨匆匆。恨相逢，恨分散，恨情钟。","dynasty":"宋代","title":"行香子（马上有感）"}
{"author":"赵长卿","content":"月转水晶盘。楼上初闻一鼓残。又是去年天气好，栏干。风动梅梢玉斗寒。无奈壮情阑。对酒如何欲强欢。谁道破愁须仗酒，君看。酒到愁多破亦难。","dynasty":"宋代","title":"南乡子"}
{"author":"赵长卿","content":"闲理丝簧听好音。西楼剪烛夜深深。半嗔半喜此时心。暖语温存无恙语，韵开香靥笑吟吟。别来烦恼到如今。","dynasty":"宋代","title":"浣溪沙"}
{"author":"赵长卿","content":"壶天冰雪，消尽虚堂暑。多谢故人风，送花香传小树。香风初过，一曲断肠声，如怨诉。诉闲愁，落落琵琶语。江边马上，弹指成千古。泪眼与啼妆，叹风流、只今何处。芳心役损，触事起悲酸，招玉素。拨檀槽，整理金衣缕。","dynasty":"宋代","title":"蓦山溪（午坐壶天冰雪，风传琵琶，有感而作赵长卿）"}
{"author":"赵长卿","content":"当时得意两心齐。绮窗西。共于飞。拂掠宫妆，长与画新眉。一自别来烟水阔，愁易积，梦还稀。相逢恰似旧家时。恨依依。语低低。多少关情，冷暖有谁知。只此定应谐素愿，但指日，约鸾栖。","dynasty":"宋代","title":"江神子（述情）"}
{"author":"赵长卿","content":"当歌临酒恨难穷。酒不似愁浓。风帆正起归与兴，岸东西、芳草茸茸。楚梦乍回，吴音初听，谁念我孤踪。藏春小院暖融融。眼色与心通。乌云有意重梳掠，便安排、金屋房栊。云雨厚因，鸳鸯宿债，作个好家风。","dynasty":"宋代","title":"一丛花（和张子野）"}
{"author":"赵长卿","content":"宝奁常见晓妆时。面药香融傅口脂。扰扰亲曾撩绿鬓，纤纤巧与画新眉。浓欢已散西风远，忆泪无多为你垂。各自从今好消遣，莫将红叶浪题诗。","dynasty":"宋代","title":"瑞鹧鸪（遣情）"}
{"author":"赵长卿","content":"小窗闲适。云髻亸肩，香肌偎膝。玉局无尘，明琼欲碎，春纤同掷。不争百万呼卢，赌今夜、鸳帷痛惜。好忍马儿，若还输了，当甚则剧。","dynasty":"宋代","title":"柳梢青"}
{"author":"赵长卿","content":"梅萼和霜晓，梨花带雪春。玉肌琼艳本无尘。肯把铅华容易、污天真。汤饼尝初罢，罗巾拭转新。几回贪耍失黄昏。月里归来无处、觅精神。","dynasty":"宋代","title":"南歌子"}
{"author":"赵长卿","content":"人在梦云楼上别，残灯影里迟留。依稀绿惨更红羞。露痕双脸湿，山样两眉愁。几幅片帆天际去，云痕双脸湿，山样两眉愁。几幅片帆天际去，云涛烟浪悠悠。今宵独立古江头。水腥鱼菜市，风碎荻花舟。","dynasty":"宋代","title":"临江仙"}
{"author":"赵长卿","content":"画角声沈卷暮霞。寒生促索锦屏遮。沈檀半爇髻堆鸦。蝴蝶梦回余烛影，子规啼处隔窗纱。夜深明月浸梨花。","dynasty":"宋代","title":"浣溪沙"}
{"author":"赵长卿","content":"最苦是离愁。行坐里、只在心头。待要作个巫山梦，孤衾展转，无眠到晓，和梦都休。梦里也无由。谁敢望、真个绸缪。暂时不见浑闲事，只愁柳絮杨花，自来摆荡难留。","dynasty":"宋代","title":"摊破丑奴儿"}
{"author":"赵长卿","content":"一味风流一味香。十分浓艳十分妆。自然娇态自然芳。楼上好风楼下水，雪前栏槛竹前窗。也宜单著也宜双。","dynasty":"宋代","title":"浣溪沙"}
{"author":"赵长卿","content":"恻恻笙竽万籁风。阳关叠遍酒尊空。相逢草草别匆匆。满眼泪珠和雨洒，一襟愁绪抵秋浓。相思今夜五云东。","dynasty":"宋代","title":"浣溪沙"}
{"author":"赵长卿","content":"凋墙风定，绮窗烛灺，沈吟独坐。料雪霜深处，司花神女，暗里焚百和。恼人一阵香初过。把清愁薰破。更那堪得，冰姿玉貌，痛与惜则个。","dynasty":"宋代","title":"探春令"}
{"author":"赵长卿","content":"杨花飞尽莺声涩。杜娟唤得春归急。病酒起来迟。娇慵懒画眉。宝奁金鸭冷。重唤烧香饼。著意炼龙涎。纤纤手逴烟。","dynasty":"宋代","title":"菩萨蛮·杨花飞尽莺声涩"}
{"author":"赵长卿","content":"银蟾光满，弄馀辉、冷浸江梅无力。缓引柔条浮素蕊，横在闲窗虚壁。染纸挥毫，粉涂墨晕，不似今端的。天然造化，别是一般，清瘦踪迹。今夜翠葆堂深，梦回风定，因月才相识。先自离愁，那更被、晓角残更催逼。曙色将分，轻阴移尽，过眼难寻觅。江南图上，画工应为描得。","dynasty":"宋代","title":"念奴娇其一梅影"}
{"author":"赵长卿","content":"云霁山横，翠涛拥起千重恨。砌成愁闷。那更梅花褪。凤管云笙，无不萦方寸。叮咛问。泪痕羞愠。界破香腮粉。","dynasty":"宋代","title":"点绛唇·云霁山横"}
{"author":"赵长卿","content":"恻恻笙竽万籁风。阳关叠遍酒尊空。相逢草草别匆匆。满眼泪珠和雨洒，一襟愁绪抵秋浓。相思今夜五云东。","dynasty":"宋代","title":"浣溪沙"}
{"author":"赵长卿","content":"懊恼平生，奈天赋、恩情太薄。二三岁、看伊受尽，眼尖眉角。记得当初低耳畔，是谁先有于飞约。惟到今、划地误盟言，还先恶。天眼见，人难度。天易感，人难托。人心险，天又怎生捉摸。莫问傍人非与是，手儿但把心儿托。便不成、厮守许多时，乾休却。","dynasty":"宋代","title":"满江红·懊恼平生"}
{"author":"赵长卿","content":"风又雨。满地残红无数。花不能言莺解语。晓来啼更苦。把酒东皋日暮。抵死留春春去。拟倩杨花寻去处。杨花无定据。","dynasty":"宋代","title":"谒金门（暮春）"}
{"author":"赵长卿","content":"雪压前村曲径迷。万山寒立玉参差。孤舟独钓一蓑归。别坞时听风折竹，断桥闲看水流澌。一枝冻蕊出疏篱。","dynasty":"宋代","title":"浣溪沙（赋梅）"}
{"author":"赵长卿","content":"当日相逢，枕衾清夜纱窗冷。翠梅低映。汗湿香腮粉。美满风情，结下无穷恨。凭谁问。此心难尽。说与他争信。","dynasty":"宋代","title":"点绛唇"}
{"author":"赵长卿","content":"春水满江南，三月多芳草。幽鸟衔将远恨来，一一都啼了。不学鸳鸯老。回首临平道。人道长眉似远山，山不似长眉好。","dynasty":"宋代","title":"卜算子春景"}
{"author":"赵长卿","content":"天祐炎图生国瑞，蓝田暂屈英僚。始知文宿降璇霄。中元前五日，七夕后三朝。江斅风流临此政，少年潇洒奇标。行看峻擢相熙朝。功名前稷契，寿算等松乔。","dynasty":"宋代","title":"临江仙（上祝丞）"}
{"author":"赵长卿","content":"淡烟轻霭濛濛，望中乍歇凝晴昼。才惊一霎催花，还又随风过了。清带梨梢，晕含桃脸，添春多少。向海棠点点，香红染遍，分明是、胭脂透。无奈芳心滴碎，阻游人、踏青携手。檐头线断，空中丝乱，才晴却又。帘幕闲垂处，轻风送、一番寒峭。正留君不住，潇潇更下黄昏後。","dynasty":"宋代","title":"水龙吟·淡烟轻霭濛濛"}
{"author":"赵长卿","content":"一种春光，占断东君惜。算秾李、昭华争并得。粉腻酥融娇欲滴。端的尊前，旧曾相识。向夜阑、酒醒霜浓寒又力。但只与、冰姿添夜色。绣幕银屏人寂寂。只许刘郎，暗传消息。","dynasty":"宋代","title":"侍香金童"}
{"author":"赵长卿","content":"蓼岸西风，小舟江上渔歌唱。倚栏凝想。幂幂云垂帐。好事因循，寂寞闲惆怅。如何向。又来心上。空向高亭望。","dynasty":"宋代","title":"点绛唇·蓼岸西风"}
{"author":"赵长卿","content":"冷彻蓬壶，翠幢鼎鼎生香。十顷琉璃，望中无限清凉。遮风掩日，高低衬、密护红妆。阴阴湖里，羡他双浴鸳鸯。猛忆西湖，当年一梦难忘。折得曾将盖雨，归思如狂。水云千里，不堪更、回首思量。而今把酒，为伊沈醉何妨。","dynasty":"宋代","title":"新荷叶（咏荷）"}
{"author":"赵长卿","content":"冰檐垂箸，雪花飞絮，时方严肃。向寻常摇曳，凡花野草，怎生敢夸红绿。江梅孤洁无拘束。只温然如玉。自一般天赋，风流清秀，总不同粗俗。","dynasty":"宋代","title":"探春令（赏梅十首）"}
{"author":"赵长卿","content":"新晴水暖藕花红。烘人暑意晚来浓。共携纤手桥东路，杨柳青青一径风。深翠里，艳香中。双鸾初下蕊珠宫。月笼粉面三更露，凉透萧萧一梦中。","dynasty":"宋代","title":"鹧鸪天（夜钓月桥赏荷花）"}
{"author":"赵长卿","content":"清江平淡，暗香潇洒，满林风露。渐枝上、也学杨花柳絮。轻逐春归去。东君著意勤遮护。总留他不住。幸西园别有，能言花貌，委曲关心愫。","dynasty":"宋代","title":"探春令"}
{"author":"赵长卿","content":"讲柳谈花，我从来口快，忺说他家。眼前见了，无限楚女吴娃。千停万稳，较量来、终不如他。便做得，宫仪院体，歌谈不带烟花。从前万事堪夸。爱拈笺弄管，锦字敧斜。新来与人臑著，不许胡巴。嚎懑谩惹，料福缘、浅似他些。谁为我，传诗递曲，殷勤题上窗纱。","dynasty":"宋代","title":"汉宫春·讲柳谈花"}
{"author":"赵长卿","content":"海棠花半落。正蕙圃风生，兰亭香扑。青英暝池阁。任翻红飞絮，游丝穿幕。情怀易著。奈宿酲、情绪正恶。叹韶光渐改，年华荏苒，旧欢如许。追念凭肩盟誓，枕臂私言，尽成离索。记得忘却。当时事，那时约。怕灯前月下，得见则个，厌厌只待窥著。问新来、为谁萦牵，又还瘦削。","dynasty":"宋代","title":"瑞鹤仙·海棠花半落"}
{"author":"赵长卿","content":"雪花飞歇。好向前村折。行至断桥斜处，寒蕊瘦、不禁雪。韵绝。香更绝。归来人共说。最爱夜堂深迥，疏影占、半窗月。","dynasty":"宋代","title":"霜天晓角（和梅）"}
{"author":"赵长卿","content":"当歌临酒恨难穷。酒不似愁浓。风帆正起归与兴，岸东西、芳草茸茸。楚梦乍回，吴音初听，谁念我孤踪。藏春小院暖融融。眼色与心通。乌云有意重梳掠，便安排、金屋房栊。云雨厚因，鸳鸯宿债，作个好家风。","dynasty":"宋代","title":"一丛花（和张子野）"}
{"author":"赵长卿","content":"雨过西湖绿涨平。环湖密柳暗藏莺。麦秋天气似清明。对策有人新切直，逢春不日尽施行。遍舟未用速归程。","dynasty":"宋代","title":"浣溪沙（呈赵状元）"}
{"author":"赵长卿","content":"晚妆才罢，见栊丝匀玉，一团娇秀。趁得年光，长是向、金谷无花时候。不比莺莺，不关燕燕，不似章台柳。清凉无汗，雪肌潇洒难偶。好是斜月黄昏，瑶阶钿砌，百媚初含酒。恼杀多情香喷喷，双靥盈盈回首。倾国倾城，千金莫惜，兰蕙应难友。沈郎拚了，为花一味销瘦。","dynasty":"宋代","title":"念奴娇（碧含笑）"}
{"author":"赵长卿","content":"败荷擎沼面，红叶舞林梢，光阴何速。碧天静如水，金风透帘幕，露清蝉伏。追思往事，念当年、悲伤宋玉。渐危楼向晚，魂销处、倚遍阑干曲。凝目。一霎微雨，塞鸿声断，酒病相续。无情赏处，金井梧，东篱菊。渐兰桡归去，银蟾满夜，水村烟渡怎宿。负伊家、万愁千恨，甚时是足。","dynasty":"宋代","title":"瑞鹤仙·败荷擎沼面"}
{"author":"赵长卿","content":"天外浓云云外雨，雨声初上檐牙。红蕖应褪洗妆花。晚凉如有意，霫霫到山家。为唤山童多索酒，金锺细酌流霞。晕生玉颊酒潮斜。闲中无宠辱，醉里是生涯。","dynasty":"宋代","title":"临江仙·天外浓云云外雨"}
{"author":"赵长卿","content":"先来客路足伤悲。那更话别离。玉骢也解，知人欲去，骧首频嘶。马蹄动是三千里，後会莫相违。切须更把，丁香珍重，待我重期。","dynasty":"宋代","title":"眼儿媚·先来客路足伤悲"}
{"author":"赵长卿","content":"梅喜先春，雁惊未腊。于门瑞气浮周匝。正当月应上弦时，长庚梦与良辰合。螺水恩浓，旴江德洽。寿杯劝处燃红蜡。明年此际祝遐龄，贺宾一一趋东阁。","dynasty":"宋代","title":"柳长春/踏莎行"}
{"author":"赵长卿","content":"伤离恨别。愁肠又似丁香结。不应斗顿音书绝。烟水连天，何处认红叶。残更数尽银缸灭。边城画角声呜咽。罗衾泪滴相思血。花影移来，摇碎半窗月。","dynasty":"宋代","title":"醉落魄（初夜感怀）"}
{"author":"赵长卿","content":"骄马花骢。柳陌经从。小春天、十里和风。个人家住，曲巷墙东。好轩窗，好体面，好仪容。烛灺歌慵。斜月朦胧。夜新寒、斗帐香浓。梦回画角，云雨匆匆。恨相逢，恨分散，恨情钟。","dynasty":"宋代","title":"行香子·骄马花骢"}
{"author":"赵长卿","content":"天涯目断江南路。见芳草，迷风絮。绿暗花梢春几许。小桃寂寞，海棠零乱，飞尽胭脂雨。子规声里山城暮。月挂西南梦回处。满抱离愁推不去。双眉百皱，寸肠千缕，若事凭鳞羽。","dynasty":"宋代","title":"青玉案·天涯目断江南路"}
{"author":"赵长卿","content":"敛愁眉。恨依依。肠断关情怨别离。云中过雁悲。痴因谁。病因谁。屈指无言忖后期。此时人怎知。","dynasty":"宋代","title":"长相思"}
{"author":"赵长卿","content":"宿霭凝阴，天气未晴，峭寒勒住群葩。倚栏无语，羞辜负年华。柳媚梢头翠眼，桃蒸原上红霞。可堪那、尽日狂风荡荡，细雨斜斜。东君底事，无奈薄幸，著意残害莺花。惟是我，惜春情重，说奈咨磋。故与殷勤索酒，更将油幕高遮。对花欢笑，从教风雨，著醉酬他。","dynasty":"宋代","title":"雨中花慢·宿霭凝阴"}
{"author":"赵长卿","content":"征帆一楼转弯斜。惊鹭起汀沙。点点随风逆上，满江飞破残霞。楼前光景，楼心红粉，蝉翼轻纱。却忆钱塘江上，曲栏横槛他家。","dynasty":"宋代","title":"朝中措（和）"}
{"author":"赵长卿","content":"龟纱隔雾，绣帘钩月，那时曾见。照影儿、觑了千回百转。素艳明於练。柔肠堆满相思愿。更重看几遍。是天然不用，施朱栊翠，羞损桃花面。","dynasty":"宋代","title":"探春令"}
{"author":"赵长卿","content":"宝篆烟消香已残。婵娟月色浸栏干。歌喉不作寻常唱，酒令从他各自还。传杯手，莫教闲。醉红潮脸媚酡颜。相携共学骖鸾侣，却笑庐郎旧约寒。","dynasty":"宋代","title":"鹧鸪天（月夜诸院饮酒行令）"}
{"author":"赵长卿","content":"又是新逢三五夜，瑞气霭氤氲。万点灯和月色新。桃李倍添春。花县主人情思好，行乐逐良辰。满引千钟酒又醇。歌韵动梁尘。","dynasty":"宋代","title":"武陵春（上马宰）"}
{"author":"赵长卿","content":"小溪清浅照孤芳。蕊珠娘。暗传香。春染粉容，清丽传宫妆。金缕翠蝉曾记得，花密密、过凋墙。而今冷落水云乡。念平康。转情伤，梦断巫云，空恨楚襄王。冰雪肌肤消瘦损，愁满地、对斜阳。","dynasty":"宋代","title":"江神子（忆梅花）"}
{"author":"赵长卿","content":"雪霁山横，翠涛拥起千重恨。砌成愁闷。那更梅花褪。凤管云笙，无不萦方寸。叮咛问。泪痕羞＿。界破香腮粉。","dynasty":"宋代","title":"点绛唇（对景有感）"}
{"author":"赵长卿","content":"寒食风霜最可人。梨花榆火一时新。心头眼底总宜春。薄暮归吟芳草路，落红深处鹧鸪声。东风疏雨唤愁生。","dynasty":"宋代","title":"浣溪沙（春深）"}
{"author":"赵长卿","content":"题于壁正金风无露。玉宇生凉，楚郊无暑。催起行人，恰槐黄时序。万里晴霄，几人争睹，快鹏抟一举。明月圆时，素秋中夜，凌云新赋。那更渊源，词锋轻锐，笔阵纵横，学通今古。誉望飞腾，是麟宗文虎。魁荐归来，华堂香里，与管弦为主。待看明年，彤墀射策，鳌头独步。","dynasty":"宋代","title":"醉蓬莱·正金风无露"}
{"author":"赵长卿","content":"千林落叶声声悲。听凄惨、江皋雁飞。难似玉肌，总惊花貌，压倒芳菲。香心吐尽因谁。料调鼎、工夫易期。休唱阳关，莫歌白雪，雨泪沾衣。","dynasty":"宋代","title":"柳梢青东园醉作梅词"}
{"author":"赵长卿","content":"长忆当初，是他见我心先有。一钩才下，便引得鱼儿开口。好是重门深院，寂寞黄昏后。厮觑著、一面儿酒。试撋就。便把我、得人意处，闵子里、施纤手。云情雨意，似十二巫山旧。更向枕前言约，许我长相守。忄欠人也，犹自眉头皱。","dynasty":"宋代","title":"簇水"}
{"author":"赵长卿","content":"乱叠青钱荷叶小。浓绿阴阴，学语雏莺巧。小树飞花芳径草。堆红衬碧於中好。梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。","dynasty":"宋代","title":"蝶恋花（初夏）"}
{"author":"赵长卿","content":"满城风雨，又是重阳近。黄菊媚清秋，倚东篱、商量开尽。红萸白酒，景物一年年，人渐远，梦还稀，赢得无穷恨。钗分镜破，一一关方寸。强醉欲消除，醉魂醒、凄凉越闷。鸳鸯宿债，偿了恶因缘，当时事，只今愁，斑尽安仁鬓。","dynasty":"宋代","title":"蓦山溪（忆古人诗云“满城风雨近重阳”因成此词）"}
{"author":"赵长卿","content":"枫叶白蘋秋未老，晚风吹泛轻艎。青山沥沥水茫茫。情随流水远，恨逐暮山长。一点相思千点泪，眼前无限情伤。佳人犹自捧离觞。阳关休唱彻，唱彻断人肠。","dynasty":"宋代","title":"醉落魄/一斛珠其二秋日有感"}
{"author":"赵长卿","content":"画角声沈卷暮霞。寒生促索锦屏遮。沈檀半爇髻堆鸦。蝴蝶梦回余烛影，子规啼处隔窗纱。夜深明月浸梨花。","dynasty":"宋代","title":"浣溪沙"}
{"author":"赵长卿","content":"潇洒仙源。夭桃秾李，曾对华筵。歌媚惊尘，舞弯低月，满劝金船。鉴湖烟水连天。政归棹、红妆斗妍。花雾香中，人询居士，切莫多传。","dynasty":"宋代","title":"柳梢青"}
{"author":"赵长卿","content":"风又雨。满地残红无数。花不能言莺解语。晓来啼更苦。把酒东皋日暮。抵死留春春去。拟倩杨花寻去处。杨花无定据。","dynasty":"宋代","title":"谒金门（暮春）"}
{"author":"赵长卿","content":"浓芳满地，秀色连天，和烟带雨萋萋。几许芳心，还解报得春晖。当时谢郎梦里，似殷勤、传与新诗。却为甚、动长门怨感，南浦伤离。追想天涯行客，应解拥车轮，步步相随。惆怅如丝，正是欲断肠时。凭高望中不见，路悠悠、南北东西。春去也，怨王孙、犹自未归。","dynasty":"宋代","title":"胜胜慢（草词）"}
{"author":"赵长卿","content":"老去悲秋人转瘦。更异乡重九。人意自凄凉，只有茱萸，岁岁香依旧。登高无奈空搔首。落照归鸦后。六代旧江山，满眼兴亡，一洗黄花酒。","dynasty":"宋代","title":"醉花阴建康重九"}
{"author":"赵长卿","content":"暇日泛舟，游客有叹居士发白者。未竟，忽见临江倚楼人，因思向来有感作此绿水澄江得胜游。浪平风软称轻舟。樽前我易伤前事，柳外人谁独倚楼。空感慨，惜风流。风流赢得谩多愁。愁多著甚销磨得，莫怪安仁鬓早秋。","dynasty":"宋代","title":"鹧鸪天"}
{"author":"赵长卿","content":"帘卷露花容。几度相逢。他知我意欲相通。偏奈天教多阻间，积恨何穷。云雨杳无踪。愁怕东风。时闻语笑恣欢浓。惟有俺咱真分浅，往事成空。","dynasty":"宋代","title":"浪淘沙"}
{"author":"赵长卿","content":"西风明月临台榭。准拟中秋夜。一年等待到而今。为甚今宵陡顿、却无情。姮娥应怨孤眠苦。取次为云雨。素蟾特地暗中圆。未放清光容易、到仙源。","dynasty":"宋代","title":"虞美人·西风明月临台榭"}
{"author":"赵长卿","content":"小亭烟柳水溶溶。野花白白红红。恼人池上晚来风。吹损春容。又是清明天气，记当年、小院相逢。凭栏幽思几千重。残杏香中。","dynasty":"宋代","title":"画堂春（长新亭小饮）"}
{"author":"赵长卿","content":"老去悲秋人转瘦。更异乡重九。人意自凄凉，只有茱萸，岁岁香依旧。登高无奈空搔首。落照归鸦后。六代旧江山，满眼兴亡，一洗黄花酒。","dynasty":"宋代","title":"醉花阴（建康重九）"}
{"author":"赵长卿","content":"玉龙声杳，正瑶台曲舞，香山初彻。褪粉掐酥千万颗，满地平铺银雪。草褥香茵，苔钱买住，留待黄昏月。有人妆罢，对花凝伫愁绝。休更恨落羞开，东君情分，自古多离别。好把芳心收拾取，与个和羹人说。摆脱风尘，消停酸苦，终有成时节。浮花浪蕊，到头不是生活。","dynasty":"宋代","title":"念奴娇（落梅）"}
{"author":"赵长卿","content":"桂华蟾魄，到中秋、祗有人闻一六。浩渺清风因唤起，千里吹飞鸿鹄。碧落翻花，瑶空隐瑞，声节琅玕筑。板怀玉燕，此时嘉梦重育。始信名在丹台，曈方八百，子已三千熟。麟脯灵瓜那更有，琼斝神仙醽醁。秋水春山，柳腰花面，一醉霓裳曲。长生清净，自然何用辟谷。","dynasty":"宋代","title":"念奴娇·桂华蟾魄"}
{"author":"赵长卿","content":"讲柳谈花，我从来口快，忺说他家。眼前见了，无限楚女吴娃。千停万稳，较量来、终不如他。便做得，宫仪院体，歌谈不带烟花。从前万事堪夸。爱拈笺弄管，锦字敧斜。新来与人臑著，不许胡巴。嚎懑谩惹，料福缘、浅似他些。谁为我，传诗递曲，殷勤题上窗纱。","dynasty":"宋代","title":"汉宫春·讲柳谈花"}
{"author":"赵长卿","content":"题于壁正金风无露。玉宇生凉，楚郊无暑。催起行人，恰槐黄时序。万里晴霄，几人争睹，快鹏抟一举。明月圆时，素秋中夜，凌云新赋。那更渊源，词锋轻锐，笔阵纵横，学通今古。誉望飞腾，是麟宗文虎。魁荐归来，华堂香里，与管弦为主。待看明年，彤墀射策，鳌头独步。","dynasty":"宋代","title":"醉蓬莱"}
{"author":"赵长卿","content":"窈窕绣帏深。窈窕娉婷。梅花初试晚妆新。那更娇痴年纪小，冰雪精神。举措忒轻盈。歌彻新声。柔肠魂断不堪听。但恐巫山留不住，飞作行云。","dynasty":"宋代","title":"浪淘沙令"}
{"author":"赵长卿","content":"文章学业继家声。名誉压群英。早岁掀腾膴仕，如公富贵难并。定膺丹诏，朱轮迅召，陶冶苍生。自是盐梅姿质，伫看大手调羹。","dynasty":"宋代","title":"朝中措"}
{"author":"赵长卿","content":"枫叶白苹秋未老，晚风吹泛轻舶。青山沥沥水茫茫。情随流水远，恨逐暮山长。一点相思千点泪，眼前无限情伤，佳人犹自捧离觞。阳关休唱彻，唱彻断人肠。","dynasty":"宋代","title":"临江仙（秋日有感）"}
{"author":"赵长卿","content":"柳莺啼晓梦初惊。香雾入帘清。胭脂淡注宫妆雅，似文君、犹带春酲。芳心婉娩，媚容绰约，桃李总消声。相如春思正索索。无奈惜花情。曲栏小槛幽深处，与殷勤、遮护娉婷。姚黄魏紫，十分颜色，终不似轻盈。","dynasty":"宋代","title":"一丛花（杏花）"}
{"author":"赵长卿","content":"夜来一夜东风暖。春到桃腮柳眼。对景可堪肠断。强把愁眉展。花期惹起归期念。前事从头忖遍。凝想水遥山远。空结相思怨。","dynasty":"宋代","title":"桃源忆故人（初春）"}
{"author":"赵长卿","content":"乱叠青钱荷叶小。浓绿阴阴，学语雏莺巧。小树飞花芳径草。堆红衬碧于中好。梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。","dynasty":"宋代","title":"蝶恋花初夏"}
{"author":"赵长卿","content":"玉妃整佩，绛节参差御。一笑唤春回，正江南、天寒岁暮。孤标独立，占断世间香，云屋冷，雪篱深，长记西湖路。人间尘土，不是留花处。羌管一声催，碎琼瑶、纷纷似雨。枝头著子，聊与世调羹，功就后，盍归休，还记来时不。","dynasty":"宋代","title":"蓦山溪（和曹元宠赋梅韵）"}
{"author":"赵长卿","content":"帕子分香，罗巾拭泪，别来时、未觅凄惶。上得船儿来了，刬地凄凉。可惜花前月里，却成水远山长。做成恩爱，如今赢得，万里千乡。情知这场寂寞，不干你事，伤我穷忙。不道是、久长活路，终要称量。我则匆匆归去，知你且、种种随娘。下梢睚彻，有时共你风光。","dynasty":"宋代","title":"雨中花慢"}
{"author":"赵长卿","content":"隔江一带春山好。平林新绿春光老。休去倚阑干。飞红不忍看。东流何处去。便是归舟路。芳草外斜阳。行人更断肠。","dynasty":"宋代","title":"菩萨蛮"}
{"author":"赵长卿","content":"秋容眼界。随寓浑堪爱。远岫连天横淡霭。望断孤鸿飞外。夕阳红树林坰。重重锦障横陈。一段江南景色，倩谁为下丹青。","dynasty":"宋代","title":"清平乐·秋容眼界"}
{"author":"赵长卿","content":"树影将圆，林梢不动。汗珠挹透纱衣重。荷风忽送雨飞来，晚凉习习生幽梦。珠箔高钩，瑶琴闲弄。移樽邀取婵娟共。今宵拚著醉眠呵，夜香闻早添金凤。","dynasty":"宋代","title":"踏莎行（夜凉）"}
{"author":"赵长卿","content":"秋容眼界。随寓浑堪爱。远岫连天横淡霭。望断孤鸿飞外。夕阳红树林坰。重重锦障横陈。一段江南景色，倩谁为下丹青。","dynasty":"宋代","title":"清平乐·秋容眼界"}
{"author":"赵长卿","content":"小窗闲适。云髻亸肩，香肌偎膝。玉局无尘，明琼欲碎，春纤同掷。不争百万呼卢，赌今夜、鸳帷痛惜。好忍马儿，若还输了，当甚则剧。","dynasty":"宋代","title":"柳梢青"}
{"author":"赵长卿","content":"瓦湿鸳鸯，夜深霜重江风冷。月华明映。清浸梅梢粉。漏断寒浓，惹起当年恨。君休问。雁飞欲尽。没个南来信。","dynasty":"宋代","title":"点绛唇（夜饮青云楼，闻更漏近，如在脚底，因思向事，追念故作）"}
{"author":"赵长卿","content":"危楼横枕清江上，两岸碧山如画。夕烟羃羃，晚灯点点，楼台新夜。明月当天，白沙流水，冷光连野。浸栏干万顷，琉璃软皱，打鱼艇、相高下。何处一声羌管，是谁家、倚楼人也。多情对景，无言有恨，欲歌还罢。把酒临筵，阿谁知我，此怀难写。忍思量后夜，芳容不似，暗尘随马。","dynasty":"宋代","title":"水龙吟仙源居士有武林之行，因与一二友携酒赏月，饮于县桥之中，乃即事为之词"}
{"author":"赵长卿","content":"贪痴无了日，人事没休期。白驹遇隙，百岁能得几多时。自古腰金结绶，著意经营辛苦，回首不胜悲。名未能安稳，身已致倾危。空剜刻，休巧诈，莫心欺。须知天定，只见高冢与新碑。我已从头识破，赢得当歌临酒，欢笑且随宜。较甚荣和辱，争甚是和非。","dynasty":"宋代","title":"水调歌头（遣怀）"}
{"author":"赵长卿","content":"冰澌池面。柳摇金线，春光无限。问梅花底事，收香藏蕊，到此方舒展。百花头上俱休管。且惊开俗眼。看绿阴结子，成功调鼎，有甚迟和晚。","dynasty":"宋代","title":"探春令"}
{"author":"赵长卿","content":"银蟾光满，弄馀辉、冷浸江梅无力。缓引柔条浮素蕊，横在闲窗虚壁。染纸挥毫，粉涂墨晕，不似今端的。天然造化，别是一般，清瘦踪迹。今夜翠葆堂深，梦回风定，因月才相识。先自离愁，那更被、晓角残更催逼。曙色将分，轻阴移尽，过眼难寻觅。江南图上，画工应为描得。","dynasty":"宋代","title":"念奴娇其一梅影"}
{"author":"赵长卿","content":"竹飐斜梢，荷倾馀沥，晚风初到南池。雨收池上，高柳乱蝉嘶。冉冉莲香满院，夕阳映、红浸庭闱。凉生到，碧瓜破玉，白酒酌玻璃。思量，浮世事，枯荣辱宠，欢喜忧悲。算劳心劳力，得甚便宜。粗有田园笑傲，拣些个、朋友追随。好时景，莫教挫过，撞著醉如泥。","dynasty":"宋代","title":"满庭芳其一荷花"}
{"author":"赵长卿","content":"初过菊花天，饯送月宫仙客。丹桂拒霜浓淡，映眉间黄色。红裙歌夜饮离觞，努力赴劲敌。惟愿捷书来到，道一声都得。","dynasty":"宋代","title":"好事近（秋残）"}
{"author":"赵长卿","content":"玉容应不羡梅妆。檀心特地赛炉香。半藏密叶墙头女，勾引酡颜马上郎。樽乏酒，且倾囊。蟹螯糟熟似黏霜。一年光景浑如梦，可惜人生忙处忙。","dynasty":"宋代","title":"鹧鸪天"}
{"author":"赵长卿","content":"帘卷露花容。几度相逢。他知我意欲相通。偏奈天教多阻间，积恨何穷。云雨杳无踪。愁怕东风。时闻语笑恣欢浓。惟有俺咱真分浅，往事成空。","dynasty":"宋代","title":"浪淘沙"}
{"author":"赵长卿","content":"西风苹末起。动院落清秋，新凉如水。纤歌遏云际。正美人翻曲，阳春轻丽。兰衣玉佩。拥南斗、光中一醉。有邦人、万口同声，赞叹我公恺悌。百里。年丰谷稔，事简刑清，颂声盈耳。鹏程九万，摩空展、垂天翼。定丹书飞下，彤墀归去，秘略家传小试。看封留、亘古功名，未容退避。","dynasty":"宋代","title":"瑞鹤仙（张宰生辰）"}
{"author":"赵长卿","content":"合儿幽静处，围炉面小窗。好是斗头儿坐，梅烟炷、返魂香。对火怯夜冷，猛饮消漏长。饮罢且收拾睡，斜月照、满帘霜。","dynasty":"宋代","title":"霜天晓角·合儿幽静处"}
{"author":"赵长卿","content":"记临岐，销黯处。离恨惨歌舞。恰是江梅，开遍小春暮。断肠一曲金衣，两行玉＿，酒阑后、欲行难去。恶情绪。因念锦幄香奁，别来负情素。冷落深闺，知解怨人否。料应宝瑟慵弹，露华懒传，对鸾镜、终朝凝伫。","dynasty":"宋代","title":"祝英台近（武陵寄暖红诸院）"}
{"author":"赵长卿","content":"镂玉裁琼莫比香。娉婷枝上殢春光。风流别有千般韵，割舍昏沈入醉乡。蜂共蝶，尽乾忙。檀心知未肯寻常。从来诗苦人消瘦，乞与幽窗富锦囊。","dynasty":"宋代","title":"鹧鸪天·镂玉裁琼莫比香"}
{"author":"赵长卿","content":"夜久笙箫吹彻，更深星斗还稀。醉拈裙带写新诗。锁窗风露，烛灺月明时。水调悠扬声美，幽情彼此心知。古香烟断彩云归。满倾蕉叶，齐唱传花枝。","dynasty":"宋代","title":"临江仙（夜坐更深，烛尽月明，饮兴未阑，再酌，命诸姬唱一词）"}
{"author":"赵长卿","content":"洗尽铅华不著妆。一般真色自生香。飘飘何处凌波女，故故相迎马上郎。寻谱谍，发诗囊。绝胜梅萼嫁冰霜。故山寒食依然在，句引东坡旅兴忙。","dynasty":"宋代","title":"鹧鸪天"}
{"author":"赵长卿","content":"隔江一带春山好。平林新绿春光老。休去倚阑干。飞红不忍看。东流何处去。便是归舟路。芳草外斜阳。行人更断肠。","dynasty":"宋代","title":"菩萨蛮"}
{"author":"赵长卿","content":"云暗天低。枫林凋翠，寒雁声悲。茅店儿前，竹篱笆后，初见横枝。盈盈粉面香肌。记月榭、当年见伊。有恨难传，无肠可断，立马多时。","dynasty":"宋代","tags":"婉约，咏物，梅花，抒怀","title":"柳梢青·过何郎石见早梅"}
{"author":"赵长卿","content":"负你千行泪。大都来、一寸心儿，万般萦系。似恁愁烦那里洎。故自三年二岁。为你后、甘心憔悴。终待说、山盟海誓。这恩情、到此非容易。拚做个，久长计。紧要事须评议。怕人人、蓦地知时，怎生处置。毒害心肠袄知是。怕你生烦到底。便莫待、将人轻弃。不是我多疑你。被傍人、赚后失圈＿。经一事，长一智。","dynasty":"宋代","title":"贺新郎"}
{"author":"赵长卿","content":"云暗天低。枫林凋翠，寒雁声悲。茅店儿前，竹篱笆后，初见横枝。盈盈粉面香肌。记月榭、当年见伊。有恨难传，无肠可断，立马多时。","dynasty":"宋代","tags":"婉约，咏物，梅花，抒怀","title":"柳梢青·过何郎石见早梅"}
{"author":"赵长卿","content":"一钩新月照西楼。清夜思悠悠。那堪更被，征鸿嘹唳，绊惹离愁。倚栏不语情如醉，都总寄眉头。从前只为，惜他伶俐，举措风流。","dynasty":"宋代","title":"眼儿媚（霜夜对月）"}
{"author":"赵长卿","content":"夜来一夜东风暖。春到桃腮柳眼。对景可堪肠断。强把愁眉展。花期惹起归期念。前事从头忖遍。凝想水遥山远。空结相思怨。","dynasty":"宋代","title":"桃源忆故人（初春）"}
{"author":"赵长卿","content":"于壁。坐前数妓乞词而歌，以劝大白。因有所感，再和前韵。秋景柳林幂幂暮烟斜。秋水浅平沙。楼外碧天无际，紫山断处横霞。星稀渐觉，东檐隐月，凉到窗纱。多少伤怀往事，隔溪灯火人家。","dynasty":"宋代","title":"朝中措"}
{"author":"赵长卿","content":"薄雾轻阴酿晓寒。起来宿酒尚酡颜。柳莺何事苦关关。新恨旧愁俱唤起，当年紫袖看弓弯。泪和梅雨两潸潸。","dynasty":"宋代","title":"浣溪沙（初夏有感）"}
{"author":"赵长卿","content":"春水满江南，三月多芳草。幽鸟衔将远恨来，一一都啼了。不学鸳鸯老。回首临平道。人道长眉似远山，山不似长眉好。","dynasty":"宋代","title":"卜算子（春景）"}
{"author":"赵长卿","content":"执手送行人，水满荷花浦。旧恨新愁不忍论，泪压潇潇雨。行计已匆匆，无计留伊住。一点相思万里心，谁怕关山阻。","dynasty":"宋代","title":"卜算子（夏日送吴主簿）"}
{"author":"赵长卿","content":"闲路踏花来，闲逐清和去。来去虽然总是闲，有多少伤心处。红碧好池塘，朱绿深庭户。随分山歌社舞中，且乐陶陶趣。","dynasty":"宋代","title":"卜算子（四明别周德远）"}
{"author":"赵长卿","content":"见浴兰才罢，拂掠新妆，巧梳云髻。初试生衣，恰三裁贴体。艾虎宜男，朱符辟恶，好储祥纳吉。金凤钗头，应时戴了，千般忔戏。那更殷勤，再三祝愿。斗巧合欢，彩丝缠臂。刻玉香蒲，泛金觥迎醉。午日熏风，楚词高咏，度遏云声脆。赤口白舌，从今消灭，诸余可意。","dynasty":"宋代","title":"醉蓬莱（端午）"}
{"author":"赵长卿","content":"东门杨柳空盈路。系得征鞍能驻不。暗绿枝头新过雨。柔丝千尺，乳莺百啭，似怨行人去。行人去後如何处。去向天边簉鵷鹭。瑶管琼台多雅趣。花砖稳上，玉阶阔步，肯念人尘土。","dynasty":"宋代","title":"青玉案·东门杨柳空盈路"}
{"author":"赵长卿","content":"夜久笙箫吹彻，更深星斗还稀。醉拈裙带写新诗。锁窗风露，烛灺月明时。水调悠扬声美，幽情彼此心知。古香烟断彩云归。满倾蕉叶，齐唱传花枝。","dynasty":"宋代","title":"水龙吟其三"}
{"author":"赵长卿","content":"日彤彤，风荡荡。帘外柳花飞扬。红有限，绿无穷。雨晴芳径中。肠寸结。萦离别。还是去年时节。春暮也，子规啼。伤春三月时。","dynasty":"宋代","title":"更漏子（暮春）"}
{"author":"赵长卿","content":"事为之词危楼横枕清江上，两岸碧山如画。夕烟幂幂，晚灯点点，楼台新夜。明月当天，白沙流水，冷光连野。浸栏干万顷，琉璃软皱，打渔艇、相高下。何处一声羌管，是谁家、倚楼人也。多情对景，无言有恨，欲歌还罢。把酒临筵，阿谁知我，此怀难写。忍思量后夜，芳容不似，暗尘随马。","dynasty":"宋代","title":"水龙吟"}
{"author":"赵长卿","content":"离愁晚如织，托酒与消磨。奈何酒薄愁重，越醉越愁多。忍对碧天好夜，皓月流光无际，光影转庭柯。有恨空垂泪，无语但悲歌。因凝想，从别后，蹙双蛾。春来底事，孤负紫袖与红靴。速整雕鞍归去，著意浅斟低唱，细看小婆娑。万蕊千花里，一任玉颜酡。","dynasty":"宋代","title":"水调歌头（元日客宁都）"}
{"author":"赵长卿","content":"夜久笙箫吹彻，更深星斗还稀。醉拈裙带写新诗。锁窗风露，烛灺月明时。水调悠扬声美，幽情彼此心知。古香烟断彩云归。满倾蕉叶，齐唱传花枝。","dynasty":"宋代","title":"临江仙·夜久笙箫吹彻"}
{"author":"赵长卿","content":"轻暖轻寒，赏花天气春将半。柳摇金线。求友莺相唤。玉腕蛾眉，意眼频频眄。歌喉软。玉卮受劝。一醉应相拚。","dynasty":"宋代","title":"点绛唇（春半）"}
{"author":"赵长卿","content":"镂玉裁琼学靓妆。不须沈水自然香。好随梅蕊妆宫额，肯似桃花误阮郎。羞傅粉，贱香囊。何劳傲雪与凌霜。新来句引无情眼，拼为东风一晌忙。","dynasty":"宋代","title":"鹧鸪天·镂玉裁琼学靓妆"}
{"author":"赵长卿","content":"㬠曾著意斟量过，天下事、无穷尽。贪荣贪富，朝思夕计，空劳方寸。蹑足封王，功名盖世，谁如韩信。更堆金积玉，石崇豪侈，当时望、倾西晋。长乐宫中一叹，又何须累累悬印。坠楼效死，轻车东市，头膏血刃。尤物虚名，于身何补，一齐休问。遇当歌临酒，舒眉展眼，且随缘分。","dynasty":"宋代","title":"水龙吟自遣"}
{"author":"赵长卿","content":"玉妃整佩，绛节参差御。一笑唤春回，正江南、天寒岁暮。孤标独立，占断世间香，云屋冷，雪篱深，长记西湖路。人间尘土，不是留花处。羌管一声催，碎琼瑶、纷纷似雨。枝头著子，聊与世调羹，功就后，盍归休，还记来时不。","dynasty":"宋代","title":"蓦山溪（和曹元宠赋梅韵）"}
{"author":"赵长卿","content":"去年社日东风里。向三径、开桃李。脆管危弦随意起。绿阴红影，暖香繁蕊，伴我醺醺醉。今年社日空垂泪。客舍看花甚情意。江上危楼愁独倚。欲将心事，巧凭来燕，说与人憔悴。","dynasty":"宋代","title":"青玉案（社日客居）"}
{"author":"赵长卿","content":"蓼岸西风，小舟江上渔歌唱。倚栏凝想。幂幂云垂帐。好事因循，寂寞闲惆怅。如何向。又来心上。空向高亭望。","dynasty":"宋代","title":"点绛唇"}
{"author":"赵长卿","content":"绰约肌肤巧样妆。风流元自有清香。未应传粉疑平叔，却笑荷花似六郎。浮蚁瓷，入诗囊。学人消瘦怯风霜。午窗一枕庄周梦，甘作花心粉蝶忙。","dynasty":"宋代","title":"鹧鸪天"}
{"author":"赵长卿","content":"不羡八千椿，不羡三偷桃客。也不羡他龟鹤，一总为凡物。羡君恰似老人星，长明无休息。好与中兴贤主，立维城勋绩。","dynasty":"宋代","title":"好事近（驾德远·贺生辰）"}
{"author":"赵长卿","content":"南枝消息杳然间。寂寞倚雕栏。紫腰艳艳，青腰袅袅，风月俱闲。佳人环佩玉瓓珊。作恶探花还。玉纤捻粟，樱唇呵粉，愁点眉弯。","dynasty":"宋代","title":"眼儿媚"}
{"author":"赵长卿","content":"竹颭斜梢，荷倾馀沥，晚风初到南池。雨收池上，高柳乱蝉嘶。冉冉莲香满院，夕阳映、红浸庭闱。凉生到，碧瓜破玉，白酒酌玻璃。思量，浮世事，枯荣辱宠，欢喜忧悲。算劳心劳力，得甚便宜。粗有田园笑傲，拣些个、朋友追随。好时景，莫教挫过，撞著醉如泥。","dynasty":"宋代","title":"满庭芳·竹颭斜梢"}
{"author":"赵长卿","content":"谡谡东风作雨寒。无言独自凭栏干。绿肥红瘦春归去，恨逼愁侵酒怎宽。追往事，惜花残。残花往事总相关。风光台上伤心处，此意人休作等闲。","dynasty":"宋代","title":"鹧鸪天（春残）"}
{"author":"赵长卿","content":"年年长见傲寒林。压群英。有余清。曾被芳心，红日恼诗情。玉质暗香无限意，偏婉娩，尽轻盈。今年潇洒照岐亭。更芳馨。也峥嵘。无奈多情，终是惜飘零。谁与东君收拾取，怕风雨，挫瑶琼。","dynasty":"宋代","title":"江神子/江城子"}
{"author":"赵长卿","content":"清和时候。底事休交瘦。满酌流霞看舞袖。步步锦裀红皱。六么舞到虚催。几多深意徘徊。拚了明朝中酒，为伊更饮琼杯。","dynasty":"宋代","title":"清平乐（初夏舞宴）"}
{"author":"赵长卿","content":"先生德行冠南丰。锦绣作心胸。暂屈徒劳州县，文章后进宗工。督邮纲纪，才高幕府，雅望尤崇。此去定膺光宠，且须满醉西东。","dynasty":"宋代","title":"朝中措"}
{"author":"赵长卿","content":"帘幕清风洒洒，园林绿荫垂垂。楝花开遍麦秋时。雨深芳草渡，蝴蝶正慵飞。憔悴三春心事，风流一弄金衣。韶光老尽起深思。日长庭院里，徙倚听催归。","dynasty":"宋代","title":"临江仙初夏"}
{"author":"赵长卿","content":"剑水霭欢声，喜庆间生人杰。一段葱葱佳气，扇熏风时节。今朝银艾佐琴堂，争把寿香祐。去去凤皇池上，见龟巢连叶。","dynasty":"宋代","title":"好事近"}
{"author":"赵长卿","content":"露挹新荷扑鼻香。恼人更漏响浪浪。柳梳斜月上纱窗。小醉耳边私语好，五云楼阁羡刘郎。酒阑烛暗断回肠。","dynasty":"宋代","title":"浣溪沙（夜凉小饮）"}
{"author":"赵长卿","content":"一夜西风响翠条。碧纱窗外雨，长凉飙。朝来绿涨水平桥。添清景，疏韵入芭蕉。坐久篆烟销。多情人去后，信音遥。即今消瘦沈郎腰。悲秋切，虚度可人宵。","dynasty":"宋代","title":"小重山（秋雨）"}
{"author":"赵长卿","content":"花飞飞。柳依依。帘掷东风日正迟。社前双燕归。药栏东，药栏西。记得当时素手携。弯弯月似眉。","dynasty":"宋代","title":"长相思·花飞飞"}
{"author":"赵长卿","content":"远岫螺头湿翠，流霞赪尾疏明。断虹斜界雨新晴。烟村灯火晚，江浦画难成。我向其间泛叶，终朝露渚风汀。老来心事最关情。不堪三弄笛，吹作断肠声。","dynasty":"宋代","title":"临江仙"}
{"author":"赵长卿","content":"梅花枝上东风软。朝来吹散真香远。雅淡有馀清。客心和泪倾。美人临别夜。月晃灯初灺。玉枕小屏山。眉尖曾细看。","dynasty":"宋代","title":"菩萨蛮·梅花枝上东风软"}
{"author":"赵长卿","content":"娇马频嘶。晓霜浓、寒色侵衣。凤帷私语处，翻成离怨不胜悲。更与叮咛祝後期。素约谐心事，重来了、比看相思。如何见得，明年春事浓时。稳乘金腰袅，来烂醉、玉东西。","dynasty":"宋代","title":"别怨·娇马频嘶"}
{"author":"赵长卿","content":"娇马频嘶。晓霜浓、寒色侵衣。凤帷私语处，翻成离怨不胜悲。更与叮咛祝后期。素约谐心事，重来了、比看相思。如何见得，明年春事浓时。稳每次金腰＿，来烂醉、玉东西。","dynasty":"宋代","title":"别怨（霜寒）"}
{"author":"赵长卿","content":"竹颭斜梢，荷倾馀沥，晚风初到南池。雨收池上，高柳乱蝉嘶。冉冉莲香满院，夕阳映、红浸庭闱。凉生到，碧瓜破玉，白酒酌玻璃。思量，浮世事，枯荣辱宠，欢喜忧悲。算劳心劳力，得甚便宜。粗有田园笑傲，拣些个、朋友追随。好时景，莫教挫过，撞著醉如泥。","dynasty":"宋代","title":"满庭芳·竹颭斜梢"}
{"author":"赵长卿","content":"枝上杨花糁玉尘。晚风扶起处，雪轻盈。扑人点点细无声。谁能惜，撩乱满江城。忍泪未须倾。十年追往事，叹流莺。晓来雨过转伤情。铺池绿，遗恨寄浮萍。","dynasty":"宋代","title":"小重山（杨花）"}
{"author":"赵长卿","content":"浓芳满地，秀色连天，和烟带雨萋萋。几许芳心，还解报得春晖。当时谢郎梦里，似殷勤、传与新诗。却为甚、动长门怨感，南浦伤离。追想天涯行客，应解拥车轮，步步相随。惆怅如丝，正是欲断肠时。凭高望中不见，路悠悠、南北东西。春去也，怨王孙、犹自未归。","dynasty":"宋代","title":"胜胜慢（草词）"}
{"author":"赵长卿","content":"小春天气。未唱阳关心已醉。红蓼秋容。后会何时得再逢。归朝好事。仰看皇州扬雨露。百里恩波。拟欲留公无奈何。","dynasty":"宋代","title":"减字木兰花（冬日饮别赵德远）"}
{"author":"赵长卿","content":"枫叶白苹秋未老，晚风吹泛轻舶。青山沥沥水茫茫。情随流水远，恨逐暮山长。一点相思千点泪，眼前无限情伤，佳人犹自捧离觞。阳关休唱彻，唱彻断人肠。","dynasty":"宋代","title":"临江仙（秋日有感）"}
{"author":"赵长卿","content":"银蟾光满，弄馀辉、冷浸江梅无力。缓引柔条浮素蕊，横在闲窗虚壁。染纸挥毫，粉涂墨晕，不似今端的。天然造化，别是一般，清瘦踪迹。今夜翠葆堂深，梦回风定，因月才相识。先自离愁，那更被、晓角残更催逼。曙色将分，轻阴移尽，过眼难寻觅。江南图上，画工应为描得。","dynasty":"宋代","title":"念奴娇其一梅影"}
{"author":"赵长卿","content":"云暗天低。枫林凋翠，寒雁声悲。茅店儿前，竹篱笆后，初见横枝。盈盈粉面香肌。记月榭、当年见伊。有恨难传，无肠可断，立马多时。","dynasty":"宋代","tags":"婉约，咏物，梅花，抒怀","title":"柳梢青·过何郎石见早梅"}
{"author":"赵长卿","content":"雨洗长空，风清云路，又还毕备佳期。夜凉如水，一似去秋时。渺渺银河浪静，星桥外、香霭馡馡。霞轺举，鸾骖鹊驭，稳稳过飞梯。经年，成间阻，相逢无语，应喜应悲。怕玉绳低处，依旧睽离。和我愁肠万缕，嫦娥怨、底事来迟。广寒殿，春风桂魄，首与慰相思。","dynasty":"宋代","title":"满庭芳·雨洗长空"}
{"author":"赵长卿","content":"落魄东吴二十春。风流诗句得清新。今年却恨花星照，再见温卿与远真。分楚佩，染巫云。赤绳结得短花茵。若非京口初相识，安得毗陵作故人。","dynasty":"宋代","title":"鹧鸪天·落魄东吴二十春"}
{"author":"赵长卿","content":"碧水浸芙蓉，秋风楚岸。三岁光阴转头换。且留都骑，未许匆匆分散。更持杯酒殷勤劝。休作等闲，别离人看。且对笙歌醉须拚。如君才调，掌得玉堂词翰。定应不久劳州县。","dynasty":"宋代","title":"感皇恩（送林县尉）"}
{"author":"赵长卿","content":"帕子分香，罗巾拭泪，别来时、未觅凄惶。上得船儿来了，刬地凄凉。可惜花前月里，却成水远山长。做成恩爱，如今赢得，万里千乡。情知这场寂寞，不干你事，伤我穷忙。不道是、久长活路，终要称量。我则匆匆归去，知你且、种种随娘。下梢睚彻，有时共你风光。","dynasty":"宋代","title":"雨中花慢"}
{"author":"赵长卿","content":"乱叠青钱荷叶小。浓绿阴阴，学语雏莺巧。小树飞花芳径草。堆红衬碧於中好。梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。","dynasty":"宋代","title":"蝶恋花·乱叠青钱荷叶小"}
{"author":"赵长卿","content":"云亸宫鬟，淡黄衫子轻香透。晚凉时候。睡起新妆就。冰枕生寒，玉浸纤纤手。沈吟久。眉山敛秀。爱道奴家瘦。","dynasty":"宋代","title":"点绛唇"}
{"author":"赵长卿","content":"江上一江楼，楼上远山横翠。还更腰金骑鹤，引竹西歌吹。寿君春酒遣双壶，满引见深意。肯向龟荷香里，唤侬来同醉。","dynasty":"宋代","title":"好事近"}
{"author":"赵长卿","content":"桂华蟾魄，到中秋、祗有人闻一六。浩渺清风因唤起，千里吹飞鸿鹄。碧落翻花，瑶空隐瑞，声节琅玕筑。板怀玉燕，此时嘉梦重育。始信名在丹台，曈方八百，子已三千熟。麟脯灵瓜那更有，琼斝神仙醽醁。秋水春山，柳腰花面，一醉霓裳曲。长生清净，自然何用辟谷。","dynasty":"宋代","title":"念奴娇·桂华蟾魄"}
{"author":"赵长卿","content":"夕阳低尽，望楚天空阔，稀星帘幕。暮霭横江烟万缕，照水参差楼阁。两两三三，楼前归鹭，飞过栏干角。霜风何事，绕檐吹动寂寞。消散我已忘机，而今百念，灰了心头火。对酒当歌浑冷淡，一任他懑嗔恶。松竹园林，柳梧庭院，自有人间乐。闲云休问，去来本是无著。","dynasty":"宋代","title":"念奴娇（小饮江亭有作）"}
{"author":"赵长卿","content":"檀心刻玉几千重。开处对房栊。黄昏淡月笼艳，香与酒争浓。宜轻素，鄙轻红。思无穷。化工著意，南南北北，一种东风。","dynasty":"宋代","title":"诉衷情（重台梅）"}
{"author":"赵长卿","content":"去年岩桂花香里，著意非常。月在东厢。酒与繁华一色黄。今年杯酒流连处，银烛交光。往事难忘。待把真诚问阿郎。","dynasty":"宋代","title":"采桑子（岩桂）"}
{"author":"赵长卿","content":"当时巧笑记相逢。玉梅枝上玲珑。酒杯流处已愁浓。寒雁横空。去程无记更从容。到归来好事匆匆。一时分付不言中。此恨难穷。","dynasty":"宋代","title":"画堂春"}
{"author":"赵长卿","content":"天涯目断江南路。见芳草，迷风絮。绿暗花梢春几许。小桃寂寞，海棠零乱，飞尽胭脂雨。子规声里山城暮。月挂西南梦回处。满抱离愁推不去。双眉百皱，寸肠千缕，若事凭鳞羽。","dynasty":"宋代","title":"青玉案·天涯目断江南路"}
{"author":"赵长卿","content":"天祐炎图生国瑞，蓝田暂屈英僚。始知文宿降璇霄。中元前五日，七夕后三朝。江斅风流临此政，少年潇洒奇标。行看峻擢相熙朝。功名前稷契，寿算等松乔。","dynasty":"宋代","title":"临江仙（上祝丞）"}
{"author":"赵长卿","content":"芍药开残春已尽。红浅香干，蝶子迷花阵。阵是清和人正困。行云散后空留恨。小字金书频与问。意曲心诚，未必他能信。千结柔肠愁寸寸。钿钗几日重相近。","dynasty":"宋代","title":"蝶恋花（暮春）"}
{"author":"赵长卿","content":"十载仰高明，一见心相许。来日孤舟西水门，风饱征帆腹。后夜起相思，明月清江曲。若见秋风寒雁来，能寄音书否。","dynasty":"宋代","tags":"抒情，羁旅，愁苦","title":"卜算子·十载仰高明"}
{"author":"赵长卿","content":"风软寒轻，暗香飘、扑面无限清楚。乍淡乍浓，应想前村，定是早梅初吐。马儿行过坡儿下，危桥外、竹梢疏处。半斜露。花花蕊蕊，灿然满树。一晌看花凝伫。因念我西园，玉英真素。最是系心，婉娩精神，伴得水云仙侣。断肠没奈人千里，无计向、钗头频觑。泪如雨。那堪又还日暮。","dynasty":"宋代","title":"花心动客中见梅寄暖香书院"}
{"author":"赵长卿","content":"风卷霜林叶叶飞。雁横寒影一行低。淡烟衰草不胜诗。白酒已篘浮蚁熟，黄鸡未老藁头肥。问侬不醉待何时。","dynasty":"宋代","title":"浣溪沙"}
{"author":"赵长卿","content":"梁上双双海燕归。故人应不寄新诗。柳梧阴里高还下，帘幕中间去复回。追盛事，忆乌衣。王家巷陌日沈西。兴亡无限惊心语，说向时人总不知。","dynasty":"宋代","title":"鹧鸪天（咏燕）"}
{"author":"赵长卿","content":"春色烘衣暖，宫梅破鼻香。尽驱和气入兰堂。又是轻云微雨、下巫阳。酒带欢情重，醺醺气味长。晚来拂拭略梳妆。笑指一钩新月、上回廊。","dynasty":"宋代","title":"南歌子（早春）"}
{"author":"赵长卿","content":"雪压前村曲径迷。万山寒立玉参差。孤舟独钓一蓑归。别坞时听风折竹，断桥闲看水流澌。一枝冻蕊出疏篱。","dynasty":"宋代","title":"浣溪沙（赋梅）"}
{"author":"赵长卿","content":"梅黄又见纤纤雨。客里情怀两眉聚。何处烟村啼杜宇。劝人归去，早思家转，听得声声苦。利名萦绊何时住。恼乱愁肠成万缕。满眼兴亡知几许。不如寻个，老松石畔，作个柴门户。","dynasty":"宋代","title":"青玉案（残春）"}
{"author":"赵长卿","content":"爆竹声飞，屠苏香钿，华堂歌舞催春。百年消息，经半已凌人。念我功名冷落，又重是、一岁还新。惊心事，安仁华鬓，年少已逡巡。明知生似寄，何须苦苦，役慕蹄轮。最难忘、通经好学沈沦。况是读书万卷，辜负他、此志难伸。从今去，灯窗勉进，云路岂无因。","dynasty":"宋代","title":"满庭芳·爆竹声飞"}
{"author":"赵长卿","content":"笙歌间错华筵启。喜新春新岁。菜传纤手青丝细。和气入、东风里。幡儿胜儿都姑媂。戴得更忔戏。愿新春已后，吉吉利利。百事都如意。","dynasty":"宋代","title":"探春令·笙歌间错华筵启"}
{"author":"赵长卿","content":"又是新逢三五夜，瑞气霭氤氲。万点灯和月色新。桃李倍添春。花县主人情思好，行乐逐良辰。满引千钟酒又醇。歌韵动梁尘。","dynasty":"宋代","title":"武陵春（上马宰）"}
{"author":"赵长卿","content":"绿盖红幢笼碧水。鱼跳处、浪痕匀碎。惜别殷勤，留连无计，歌声与、泪和柔脆。一叶扁舟烟浪里。曲滩头、此情无际。窈窕眉山，暮霞红处，雨云想、翠峰十二。","dynasty":"宋代","title":"夜行船（送张希舜归南城）"}
{"author":"赵长卿","content":"何处一声鸣橹。惊起满川寒鹭。一著画难成，雪霁乱山无数。且住。且住。数遍溪南烟树。","dynasty":"宋代","title":"如梦令（汉上晚步）"}
{"author":"赵长卿","content":"前山减翠。疏竹度轻风，日移金影碎。还又年华暮，看看是、新春至。那更堪、有个人人，似花似玉，温柔伶俐。准拟。恩情忔戏。拈弄上、则人难比。我也埋根竖柱，你也争些气。大家一捺头地。美中更美。厮守定、共伊百岁。","dynasty":"宋代","title":"有有令（岁残）"}
{"author":"赵长卿","content":"轻暖轻寒，赏花天气春将半。柳摇金线。求友莺相唤。玉腕蛾眉，意眼频频眄。歌喉软。玉卮受劝。一醉应相拚。","dynasty":"宋代","title":"点绛唇（春半）"}
{"author":"赵长卿","content":"清和时候。底事休交瘦。满酌流霞看舞袖。步步锦裀红皱。六么舞到虚催。几多深意徘徊。拚了明朝中酒，为伊更饮琼杯。","dynasty":"宋代","title":"清平乐（初夏舞宴）"}
{"author":"赵长卿","content":"风软寒轻，暗香飘、扑面无限清楚。乍淡乍浓，应想前村，定是早梅初吐。马儿行过坡儿下，危桥外、竹梢疏处。半斜露。花花蕊蕊，灿然满树。一饷看花凝伫。因念我西园，玉英真素。最是系心，婉娩精神，伴得水云仙侣。断肠没奈人千里，无计向、钗头频觑。泪如雨。那堪又还日暮。","dynasty":"宋代","title":"花心动·风软寒轻"}
{"author":"赵长卿","content":"敛愁眉。恨依依。肠断关情怨别离。云中过雁悲。痴因谁。病因谁。屈指无言忖后期。此时人怎知。","dynasty":"宋代","title":"长相思"}
{"author":"赵长卿","content":"文章学业继家声。名誉压群英。早岁掀腾膴仕，如公富贵难并。定膺丹诏，朱轮迅召，陶冶苍生。自是盐梅姿质，伫看大手调羹。","dynasty":"宋代","title":"朝中措"}
{"author":"赵长卿","content":"晚来无奈伤心处。见红叶、随风舞。解鞍还向乱山深，黄昏后、不成情绪。先来离恨，打叠不下，天气还凄楚。风儿住后云来去。装撰些儿雨。无眠托首对孤灯，好语向谁分付。从来烦恼，吓得胆碎，此度难担负。","dynasty":"宋代","title":"御街行（夜雨）"}
{"author":"赵长卿","content":"梅雪飘香，杏花开艳燃春昼。铜驼烟淡晓风轻，摇曳青青柳。海燕归来未久。向雕梁、初成对偶。日长人困，绿水池塘，清明时候。帘幕低垂，麝煤烟喷黄金兽。天涯人去杳无凭，不念东阳瘦。眉上新愁压旧。要消遣、除非殢酒。酒醒人静，月满南楼，相思还又。","dynasty":"宋代","title":"烛影摇红·梅雪飘香"}
{"author":"赵长卿","content":"稳唱巧翻新曲，灵犀密意潜通。荷花香染晚来风。相对恍然如梦。有恨眉尖皱碧，多情酒晕生红。此愁不是闲浓。应为仙源倾动。","dynasty":"宋代","title":"西江月（夏日有感）"}
{"author":"赵长卿","content":"雪压前村曲径迷。万山寒立玉参差。孤舟独钓一蓑归。别坞时听风折竹，断桥闲看水流澌。一枝冻蕊出疏篱。","dynasty":"宋代","title":"浣溪沙（赋梅）"}
{"author":"赵长卿","content":"帘卷轻风怜小春。荷枯菊悴正愁人。江梅喜见一枝新。料得主人偏爱惜，也应冰雪好精神。故园桃李莫生嗔。","dynasty":"宋代","title":"浣溪沙（宠姬小春）"}
{"author":"赵长卿","content":"齿颊带余香，罄咳总成珠玉。剪碎袖罗花片，点金觥春绿。玉鱼花露自清凉、涓涓在郎腹。犹胜望梅消渴，对文君眉蹙。","dynasty":"宋代","title":"好事近"}
{"author":"赵长卿","content":"落魄东吴二十春。风流诗句得清新。今年却恨花星照，再见温卿与远真。分楚佩，染巫云。赤绳结得短花茵。若非京口初相识，安得毗陵作故人。","dynasty":"宋代","title":"鹧鸪天·落魄东吴二十春"}
{"author":"赵长卿","content":"淡烟轻霭＿＿，望中乍歇凝晴昼。才惊一霎催花，还又随风过了。清带梨梢，晕含桃脸，添春多少。向海棠点点，香红染遍，分明是、胭脂透。无奈芳心滴碎，阻游人、踏青携手。檐头线断，空中丝乱，才晴却又。帘幕闲垂处，轻风送、一番寒峭。正留君不住，潇潇更下黄昏后。","dynasty":"宋代","title":"水龙吟（雨词）"}
{"author":"赵长卿","content":"花前月下曾鸳鸯。分散两情伤。临行祝付真意，臂间皓齿留香。还更毒，又何妨。尽成疮。疮儿见在，痕儿见在，见后思量。","dynasty":"宋代","title":"诉衷情"}
{"author":"赵长卿","content":"今夕知何夕，秋色正平分。嫦娥此际，底事越样好精神。已是天高气肃，那更清风洒洒，万里没纤云。把酒临风饮，酒面起红鳞。歌一曲，舞一曲，捧金樽。从他妄想，老兔憔悴正纷纷。我为桂花醉，明日扶头不起，颠倒白纶巾。天若知人意，夜雨莫倾盆。","dynasty":"宋代","title":"水调歌头·今夕知何夕"}
{"author":"赵长卿","content":"夜来暖趁海棠时。脸边匀透胭脂。乱红娇影困垂垂。睡损杨妃。多少肉温香润，朱唇绿鬓相偎。晚风何苦过台西。断送春归。","dynasty":"宋代","title":"画堂春（赏海棠）"}
{"author":"赵长卿","content":"檀心刻玉几千重。开处对房栊。黄昏淡月笼艳，香与酒争浓。宜轻素，鄙轻红。思无穷。化工著意，南南北北，一种东风。","dynasty":"宋代","title":"诉衷情（重台梅）"}
{"author":"赵长卿","content":"薄雾轻阴酿晓寒。起来宿酒尚酡颜。柳莺何事苦关关。新恨旧愁俱唤起，当年紫袖看弓弯。泪和梅雨两潸潸。","dynasty":"宋代","title":"浣溪沙（初夏有感）"}
{"author":"赵长卿","content":"凋墙风定，绮窗烛灺，沈吟独坐。料雪霜深处，司花神女，暗里焚百和。恼人一阵香初过。把清愁薰破。更那堪得，冰姿玉貌，痛与惜则个。","dynasty":"宋代","title":"探春令"}
{"author":"赵长卿","content":"此日知何日，他乡忆故乡。乱山深处过重阳。走马吹花、无复少年狂。黄菊擎枝重，红茱湿露香。扁舟随雁过潇湘。遥想莱庭、应恨不同觞。","dynasty":"宋代","title":"南歌子道中直重九"}
{"author":"赵长卿","content":"堆枕冠儿翡翠钗。蒙金领子满絣鞋。于中沈净好情怀。新浴晚凉梳洗罢，半娇微笑下堂来。莲花因甚未曾开。","dynasty":"宋代","title":"浣溪沙其三"}
{"author":"赵长卿","content":"阳关唱彻。断尽离肠声哽咽。酒已三巡。今夜王孙是路人。此情难说。莫负等闲风与月。欲问归期。来戴钗头艾虎儿。","dynasty":"宋代","title":"减字木兰花"}
{"author":"赵长卿","content":"笙歌间错华筵启。喜新春新岁。菜传纤手青丝细。和气入、东风里。幡儿胜儿都姑媂。戴得更忔戏。愿新春已后，吉吉利利。百事都如意。","dynasty":"宋代","title":"探春令·笙歌间错华筵启"}
{"author":"赵长卿","content":"叶底蜂衙催日晚。向晚匀妆，巧画宫眉浅。翠幕无风香自远。金船酌酒须教满。未说别离魂已断。雨幌云屏，只恐良宵短。心事不随飞絮乱。宦情肯把恩情换。","dynasty":"宋代","title":"蝶恋花（宁都半岁归家，欲别去而意终不决也）"}
{"author":"赵长卿","content":"金兽喷香瑞霭氛。夜凉如水酒醺醺。照人娇眼媚生春。我自愁多魂已断，不禁楚雨带巫云。人情又是一番新。","dynasty":"宋代","title":"浣溪沙"}
{"author":"赵长卿","content":"蕊嫩花房无限好，东风一样春工。百年欢笑酒樽同。笙吹雏凤语，裙染石榴红。且向五云深处住，锦衾绣幌从容。如何即是出樊笼。蓬莱人少到，云雨事难穷。","dynasty":"宋代","title":"临江仙（笙妓梦云，对居士忽有翦发齐眉修道之语）"}
{"author":"赵长卿","content":"露挹新荷扑鼻香。恼人更漏响浪浪。柳梳斜月上纱窗。小醉耳边私语好，五云楼阁羡刘郎。酒阑烛暗断回肠。","dynasty":"宋代","title":"浣溪沙（夜凉小饮）"}
{"author":"赵长卿","content":"不愤江梅喷暗香。春前腊后正凄凉。霜风雪月忍思量。斜倚幽林如有恨，玉鳞飞后转堪伤。时人那解惜孤芳。","dynasty":"宋代","title":"浣溪沙（早春）"}
{"author":"赵长卿","content":"宝篆烟消香已残。婵娟月色浸栏干。歌喉不作寻常唱，酒令从他各自还。传杯手，莫教闲。醉红潮脸媚酡颜。相携共学骖鸾侣，却笑庐郎旧约寒。","dynasty":"宋代","title":"鹧鸪天（月夜诸院饮酒行令）"}
{"author":"赵长卿","content":"千林落叶声声悲。听凄惨、江皋雁飞。难似玉肌，总惊花貌，压倒芳菲。香心吐尽因谁。料调鼎、工夫易期。休唱阳关，莫歌白雪，雨泪沾衣。","dynasty":"宋代","title":"柳梢青（东园醉作梅词）"}
{"author":"赵长卿","content":"冰澌池面。柳摇金线，春光无限。问梅花底事，收香藏蕊，到此方舒展。百花头上俱休管。且惊开俗眼。看绿阴结子，成功调鼎，有甚迟和晚。","dynasty":"宋代","title":"探春令"}
{"author":"赵长卿","content":"一曲清歌金缕衣。巧佼心事有谁知。自从别后难相见，空解题红寄好诗。忆携手，过阶墀。月笼化影半明时。玉钗头上轻轻颤，摇落头豆蔻枝。","dynasty":"宋代","title":"鹧鸪天（偶有鳞翼之便，书以寄文卿）"}
{"author":"赵长卿","content":"春睡足。帘卷翠屏山曲。芳草沿阶横地轴。垂杨相映绿。暗忆旧欢难续。又是禁烟传烛。陌上踏青新结束。秋千谁共促。","dynasty":"宋代","title":"谒金门"}
{"author":"赵长卿","content":"无非无是。好个闲居士。衣食不求人，又识得、三文两字。不贪不伪，一味乐天真，三径里。四时花，随分堪游戏。学些沓拖，也似没意志。诗酒度流年，熟谙得、无争三昧。风波岐路，成败霎时间，你富贵。你荣华，我自关门睡。","dynasty":"宋代","title":"蓦山溪（遣怀）"}
{"author":"赵长卿","content":"蓼岸西风，小舟江上渔歌唱。倚栏凝想。幂幂云垂帐。好事因循，寂寞闲惆怅。如何向。又来心上。空向高亭望。","dynasty":"宋代","title":"点绛唇·蓼岸西风"}
{"author":"赵长卿","content":"春事犹余十日，吴蚕早已三眠。多情忍对落花前。酴醿飘暖雪，荷叶媚晴天。香淡无心浸酒，绿浮可意邀船。时光堪恨也堪怜。单衣三月暮，歌扇一番圆。","dynasty":"宋代","title":"临江仙（暮春）"}
{"author":"赵长卿","content":"冷彻蓬壶，翠幢鼎鼎生香。十顷琉璃，望中无限清凉。遮风掩日，高低衬、密护红妆。阴阴湖里，羡他双浴鸳鸯。猛忆西湖，当年一梦难忘。折得曾将盖雨，归思如狂。水云千里，不堪更、回首思量。而今把酒，为伊沈醉何妨。","dynasty":"宋代","title":"新荷叶（咏荷）"}
{"author":"赵长卿","content":"帘幕清风洒洒，园林绿荫垂垂。楝花开遍麦秋时。雨深芳草渡，蝴蝶正慵飞。憔悴三春心事，风流一弄金衣。韶光老尽起深思。日长庭院里，从倚听催归。","dynasty":"宋代","title":"临江仙（初夏）"}
{"author":"赵长卿","content":"兰枯菊槁。是返魂香入，江南春早。谷静林幽人不见，梦与梨花颠倒。雪刻檀心，玉匀丰颊，妆趁严钟晓。海山么凤，绿衣何处飞绕。竹外孤袅一枝，古今解道，只有东坡老。莫倚广平心似铁，闲把珠玑挥扫。桃李舆台，冰霜宾客，月地还凄悄。暗香消尽，和羹心事谁表。","dynasty":"宋代","title":"念奴娇（梅）"}
{"author":"赵长卿","content":"阶前春草乱愁芽。尘暗绿窗纱。钗盟镜约知何限，最断肠、湓浦琵琶。南渚送船，西城折柳，遗恨在天涯。夜来魂梦到侬家。一笑脸如霞。莺啼燕恨西窗下，问何事、潘鬓先华。钟动五更，魂归千里，残角怨梅花。","dynasty":"宋代","title":"一丛花（暮春送别）"}
{"author":"赵长卿","content":"桃杏舒红。迟迟暖日，媚景芳浓。紫燕穿帘，香泥著地，未乳巢空。千山万水重重。烟雨里、王维画中。芳草斜阳，无人江渡，蓑笠渔翁。","dynasty":"宋代","title":"柳梢青（春词）"}
{"author":"赵长卿","content":"暑风吹雨仙源过，深院静，凉於水。莲花郎面，翠幢红粉，烘人香细。别院新番，曲成初按，词清声脆奈难堪羞涩，朦忪病眼，无心听、笙簧美。还记当年此际。叹飘零、萍踪千里。楚云寂寞，吴歌凄切，成何情意。因念而今，水乡潇洒，风亭高致。对花前可是，十分蒙斗，肯辜欢醉。","dynasty":"宋代","title":"鼓笛慢（甲申五月仙源试新水。雨过丝生荷香袭人，因感而赋此词。时病眼）"}
{"author":"赵长卿","content":"竹飐斜梢，荷倾余沥，晚风初到南池。雨收池上，高柳乱蝉嘶。冉冉莲香满院，夕阳映、红浸庭闱。凉生到，碧瓜破玉，白酒酌玻璃。思量，浮世事，枯荣辱宠，欢喜忧悲。算劳心劳力，得甚便宜。粗有田园笑傲，拣些个、朋友追随。好时景，莫教挫过，撞著醉如泥。","dynasty":"宋代","title":"满庭芳（荷花）"}
{"author":"赵长卿","content":"二乔姊妹新妆了。照水盈盈笑。多情相约五湖游。似向群花丛里、骋风流。丁香枝上千千结。怨惹相思切。争如特地嫁薰风。吐尽芳心点点、绛唇红。","dynasty":"宋代","title":"虞美人（双莲）"}
{"author":"赵长卿","content":"乱叠青钱荷叶小。浓绿阴阴，学语雏莺巧。小树飞花芳径草。堆红衬碧於中好。梅子弄黄枝上早。春已归时，戏蝶游蜂少。细把新词才和了。鸡声已唤纱窗晓。","dynasty":"宋代","title":"蝶恋花（初夏）"}
{"author":"赵长卿","content":"稳唱巧翻新曲，灵犀密意潜通。荷花香染晚来风。相对恍然如梦。有恨眉尖皱碧，多情酒晕生红。此愁不是闲浓。应为仙源倾动。","dynasty":"宋代","title":"西江月（夏日有感）"}
{"author":"赵长卿","content":"千林落叶声声悲。听凄惨、江皋雁飞。难似玉肌，总惊花貌，压倒芳菲。香心吐尽因谁。料调鼎、工夫易期。休唱阳关，莫歌白雪，雨泪沾衣。","dynasty":"宋代","title":"柳梢青东园醉作梅词"}
{"author":"赵长卿","content":"负你千行泪。大都来、一寸心儿，万般萦系。似恁愁烦那里洎。故自三年二岁。为你后、甘心憔悴。终待说、山盟海誓。这恩情、到此非容易。拚做个，久长计。紧要事须评议。怕人人、蓦地知时，怎生处置。毒害心肠袄知是。怕你生烦到底。便莫待、将人轻弃。不是我多疑你。被傍人、赚后失圈＿。经一事，长一智。","dynasty":"宋代","title":"贺新郎"}
{"author":"赵长卿","content":"槐阴密处啭黄鹂。午日正长时。一番过雨，绿荷池面，冷浸琉璃。红尘不到华堂里，纤楚对蛾眉。笑偎人道，新词觅个，美底腔儿。","dynasty":"宋代","title":"眼儿媚"}
{"author":"赵长卿","content":"老去悲秋人转瘦。更异乡重九。人意自凄凉，只有茱萸，岁岁香依旧。登高无奈空搔首。落照归鸦后。六代旧江山，满眼兴亡，一洗黄花酒。","dynasty":"宋代","title":"醉花阴（建康重九）"}
{"author":"赵长卿","content":"把酒相劳苦，月色耀天章。冰轮碾破寒碧，飞入酒樽凉。击节词人妙句，吸此清辉万丈，肺腑亦生光。揽袂欲仙举，逸兴共天长。日边客，幕中俊，坐间狂。浩歌清啸，恍然云海渺茫茫。唤醒谪仙苏二，何事常愁客少，更恐被云妨。月与人长好，广大醉为乡。","dynasty":"宋代","title":"水调歌头（赏月）"}
{"author":"赵长卿","content":"新晴水暖藕花红。烘人暑意晚来浓。共携纤手桥东路，杨柳青青一径风。深翠里，艳香中。双鸾初下蕊珠宫。月笼粉面三更露，凉透萧萧一梦中。","dynasty":"宋代","title":"鹧鸪天（夜钓月桥赏荷花）"}
{"author":"赵长卿","content":"天涯目断江南路。见芳草、迷风絮。绿暗花梢春几许。小桃寂寞，海棠零乱，飞尽胭脂雨。子规声里山城暮。月挂西南梦回处。满抱离愁推不去。双眉百皱，寸肠千缕，若事凭鳞羽。","dynasty":"宋代","title":"青玉案（春暮）"}
{"author":"赵长卿","content":"风卷霜林叶叶飞。雁横寒影一行低。淡烟衰草不胜诗。白酒已篘浮蚁熟，黄鸡未老藁头肥。问侬不醉待何时。","dynasty":"宋代","title":"浣溪沙"}
{"author":"赵长卿","content":"人随社节去匆匆。此恨几时穷。阳台寂寞，巫山凄惨，云雨成空。芭蕉密处窗儿下，冷落旧香中。黄昏静也，蛩声满院，明月清风。","dynasty":"宋代","title":"眼儿媚（东院适人乞词，醉中书于裙带三首赵长卿）"}
{"author":"赵长卿","content":"笙歌间错华筵启。喜新春新岁。菜传纤手青丝细。和气入、东风里。幡儿胜儿都姑媂。戴得更忔戏。愿新春已后，吉吉利利。百事都如意。","dynasty":"宋代","title":"探春令早春"}
{"author":"赵长卿","content":"啼鸟喃喃，恨春归去春谁管。日和风暖。绿暗壮举庭院。还忆当年，绮席新相见。人已远。水流云散。空结多情怨。","dynasty":"宋代","title":"点绛唇（春暮）"}
{"author":"赵长卿","content":"数声回雁。几番疏雨，东风回暖。甚今年、立得春来晚。过人日、方相见。缕金幡胜教先办。著工夫裁剪。到那时睹当，须教滴惜，称得梅妆面。","dynasty":"宋代","title":"探春令（立春）"}
{"author":"赵长卿","content":"把酒相劳苦，月色耀天章。冰轮碾破寒碧，飞入酒樽凉。击节词人妙句，吸此清辉万丈，肺腑亦生光。揽袂欲仙举，逸兴共天长。日边客，幕中俊，坐间狂。浩歌清啸，恍然云海渺茫茫。唤醒谪仙苏二，何事常愁客少，更恐被云妨。月与人长好，广大醉为乡。","dynasty":"宋代","title":"水调歌头（赏月）"}
{"author":"赵长卿","content":"一种春光，占断东君惜。算秾李、昭华争并得。粉腻酥融娇欲滴。端的尊前，旧曾相识。向夜阑、酒醒霜浓寒又力。但只与、冰姿添夜色。绣幕银屏人寂寂。只许刘郎，暗传消息。","dynasty":"宋代","title":"侍香金童"}
{"author":"赵长卿","content":"阳关唱彻。断尽离肠声哽咽。酒已三巡。今夜王孙是路人。此情难说。莫负等闲风与月。欲问归期。来戴钗头艾虎儿。","dynasty":"宋代","title":"减字木兰花"}
{"author":"赵长卿","content":"南楼风物一番新。春幕＿斯民。岂但仁人恺弟，更兼政事如神。人生最贵，荣登五马，千里蒙恩。只恐促归廊庙，去思有脚阳春。","dynasty":"宋代","title":"朝中措（上钱知郡、符主管、朱知录三首）"}
{"author":"赵长卿","content":"恻恻笙竽万籁风。阳关叠遍酒尊空。相逢草草别匆匆。满眼泪珠和雨洒，一襟愁绪抵秋浓。相思今夜五云东。","dynasty":"宋代","title":"浣溪沙"}
{"author":"赵长卿","content":"日彤彤，风荡荡。帘外柳花飞扬。红有限，绿无穷。雨晴芳径中。肠寸结。萦离别。还是去年时节。春暮也，子规啼。伤春三月时。","dynasty":"宋代","title":"更漏子（暮春）"}
{"author":"赵长卿","content":"竹飐斜梢，荷倾余沥，晚风初到南池。雨收池上，高柳乱蝉嘶。冉冉莲香满院，夕阳映、红浸庭闱。凉生到，碧瓜破玉，白酒酌玻璃。思量，浮世事，枯荣辱宠，欢喜忧悲。算劳心劳力，得甚便宜。粗有田园笑傲，拣些个、朋友追随。好时景，莫教挫过，撞著醉如泥。","dynasty":"宋代","title":"满庭芳（荷花）"}
{"author":"赵长卿","content":"今夕知何夕，秋色正平分。嫦娥此际，底事越样好精神。已是天高气肃，那更清风洒洒，万里没纤云。把酒临风饮，酒面起红鳞。歌一曲，舞一曲，捧金樽。从他妄想，老兔憔悴正纷纷。我为桂花拚醉，明日扶头不起，颠倒白纶巾。天若知人意，夜雨莫倾盆。","dynasty":"宋代","title":"水调歌头中秋"}
{"author":"赵长卿","content":"密叶阴阴翠幄深。梅黄弄雨正频频。榴花照眼一枝新。缑岭有人今毓粹，飞凫不日＿严宸。一樽敬寿太夫人。","dynasty":"宋代","title":"浣溪沙（为王参议寿）"}
{"author":"赵长卿","content":"一夜中庭拂翠条。碧纱窗外雨、长凉飙。潮来涨水恰平桥。添清景，疏韵响、入芭蕉。坐久篆香消。多情人去后、信音遥。即今消瘦沈郎腰。悲秋切，虚过了、可怜宵。","dynasty":"宋代","title":"小重山"}
{"author":"赵长卿","content":"杨花飞尽莺声涩。杜娟唤得春归急。病酒起来迟。娇慵懒画眉。宝奁金鸭冷。重唤烧香饼。著意炼龙涎。纤纤手逴烟。","dynasty":"宋代","title":"菩萨蛮·杨花飞尽莺声涩"}
{"author":"赵长卿","content":"夜雨如倾，满溪添涨桃花水。落红铺地。枝上堆浓翠。去年如今，常伴酴醿醉。今年里。离家千里。独猛东风泪。","dynasty":"宋代","title":"点绛唇（春雨）"}
{"author":"赵长卿","content":"懊恼平生，奈天赋、恩情太薄。二三岁、看伊受尽，眼尖眉角。记得当初低耳畔，是谁先有于飞约。惟到今、划地误盟言，还先恶。天眼见，人难托。天易感，人难吒。人心险，天又怎生捉摸。莫问傍人非与是，手儿但把心儿托。便不成、厮守许多时，干休却。","dynasty":"宋代","title":"满江红"}
{"author":"赵长卿","content":"宝篆烟消香已残。婵娟月色浸栏干。歌喉不作寻常唱，酒令从他各自还。传杯手，莫教闲。醉红潮脸媚酡颜。相携共学骖鸾侣，却笑庐郎旧约寒。","dynasty":"宋代","title":"鹧鸪天（月夜诸院饮酒行令）"}
{"author":"赵长卿","content":"当歌临酒恨难穷。酒不似愁浓。风帆正起归与兴，岸东西、芳草茸茸。楚梦乍回，吴音初听，谁念我孤踪。藏春小院暖融融。眼色与心通。乌云有意重梳掠，便安排、金屋房栊。云雨厚因，鸳鸯宿债，作个好家风。","dynasty":"宋代","title":"一丛花（和张子野）"}
{"author":"赵长卿","content":"隔江一带春山好。平林新绿春光老。休去倚阑干。飞红不忍看。东流何处去。便是归舟路。芳草外斜阳。行人更断肠。","dynasty":"宋代","title":"菩萨蛮"}
{"author":"赵长卿","content":"烟姿玉骨尘埃外，看自有神仙格。花中越样风流，曾是名标清客。月夜香魂，雪天孤艳，可堪怜惜。向枝间且作，东风第一，和羹事、期他日。闻道春归未识。问伊家、却知消息。当时恼杀林逋，空绕团栾千百。横管轻吹处，余香散、阿谁偏得。寿阳宫、应有佳人，待与点、新妆额。","dynasty":"宋代","title":"水龙吟（梅词）"}
{"author":"赵长卿","content":"西风明月临台榭。准拟中秋夜。一年等待到而今。为甚今宵陡顿、却无情。姮娥应怨孤眠苦。取次为云雨。素蟾特地暗中圆。未放清光容易、到仙源。","dynasty":"宋代","title":"虞美人·西风明月临台榭"}
{"author":"赵长卿","content":"柳老抛绵春已深。夹衣初试晓寒轻。别离无奈此时情。先自愁怀容易感，不堪闻底子规声。西楼料得数回程。","dynasty":"宋代","title":"浣溪沙（春暮）"}
{"author":"赵长卿","content":"天教占得如簧，巧声乍啭千娇媚。金衣衬著，风流模样，於中可是。红杏香中，绿杨阴处，多应饶你。向黄昏、苦苦娇啼怨别，那堪更、东风起。别有诗肠鼓吹。未关他、等闲俗耳。双柑斗酒，当时曾是，高人留意。南国春归，上阳花落，止添憔悴。念啼声欲碎，何人解作留春计。","dynasty":"宋代","title":"水龙吟（莺词）"}
{"author":"赵长卿","content":"南楼风物一番新。春暮畀斯民。岂但仁人恺弟，更兼政事如神。人生最贵，荣登五马，千里蒙恩。祗恐促归廊庙，去思有脚阳春。","dynasty":"宋代","title":"朝中措·南楼风物一番新"}
{"author":"赵长卿","content":"香来不歇。谁把南枝折。的砾疏花初破，都因是、夜来雪。清绝。十分绝。孤标难细说。独立野塘清浅，谁作伴、空夜月。","dynasty":"宋代","title":"霜天晓角（咏梅）"}
{"author":"赵长卿","content":"春睡足。帘卷翠屏山曲。芳草沿阶横地轴。垂杨相映绿。暗忆旧欢难续。又是禁烟传烛。陌上踏青新结束。秋千谁共促。","dynasty":"宋代","title":"谒金门"}
{"author":"赵长卿","content":"寒食风霜最可人。梨花榆火一时新。心头眼底总宜春。薄暮归吟芳草路，落红深处鹧鸪声。东风疏雨唤愁生。","dynasty":"宋代","title":"浣溪沙（春深）"}
{"author":"赵长卿","content":"别恨眉尖无数。后夜王孙何处。歌馆与妆楼，目断行云.凝伫。凝伫。忆泪千行红雨。","dynasty":"宋代","title":"如梦令·别恨眉尖无数"}
{"author":"赵长卿","content":"题于壁正金风无露。玉宇生凉，楚郊无暑。催起行人，恰槐黄时序。万里晴霄，几人争睹，快鹏抟一举。明月圆时，素秋中夜，凌云新赋。那更渊源，词锋轻锐，笔阵纵横，学通今古。誉望飞腾，是麟宗文虎。魁荐归来，华堂香里，与管弦为主。待看明年，彤墀射策，鳌头独步。","dynasty":"宋代","title":"醉蓬莱·正金风无露"}
{"author":"赵长卿","content":"湖光乘雨碧连天。绕堤映、草色芊芊。舞风杨柳欲撕绵。依依起翠烟还是春风客路，对花时、空负婵娟。暮寒楼阁碧云间。罗袖成斑。","dynasty":"宋代","title":"画堂春（辇下游西湖有感）"}
{"author":"赵长卿","content":"夜久笙箫吹彻，更深星斗还稀。醉拈裙带写新诗。锁窗风露，烛灺月明时。水调悠扬声美，幽情彼此心知。古香烟断彩云归。满倾蕉叶，齐唱传花枝。","dynasty":"宋代","title":"临江仙（夜坐更深，烛尽月明，饮兴未阑，再酌，命诸姬唱一词）"}
{"author":"赵长卿","content":"题于壁正金风无露。玉宇生凉，楚郊无暑。催起行人，恰槐黄时序。万里晴霄，几人争睹，快鹏抟一举。明月圆时，素秋中夜，凌云新赋。那更渊源，词锋轻锐，笔阵纵横，学通今古。誉望飞腾，是麟宗文虎。魁荐归来，华堂香里，与管弦为主。待看明年，彤墀射策，鳌头独步。","dynasty":"宋代","title":"醉蓬莱"}
{"author":"赵长卿","content":"今夜雨。扫尽一番袢暑。宛似潇潇鸣远浦。短蓬何日去。自漉床头玉醑。清兴有谁知否。反笑功名能几许。槐宫非浪语。","dynasty":"宋代","title":"谒金门（一雨扫烦暑，自漉玉友，醉余因次韵赵长卿）"}
{"author":"赵长卿","content":"此日知何日，他乡忆故乡。乱山深处过重阳。走马吹花无复、少年狂。黄菊擎枝重，红茱湿路香。扁舟随雁过潇湘。遥想莱庭应恨、不同觞。","dynasty":"宋代","title":"南歌子（道中直重九）"}
{"author":"赵长卿","content":"老去悲秋人转瘦。更异乡重九。人意自凄凉，只有茱萸，岁岁香依旧。登高无奈空搔首。落照归鸦后。六代旧江山，满眼兴亡，一洗黄花酒。","dynasty":"宋代","title":"醉花阴（建康重九）"}
{"author":"赵长卿","content":"枫叶白苹秋未老，晚风吹泛轻舶。青山沥沥水茫茫。情随流水远，恨逐暮山长。一点相思千点泪，眼前无限情伤，佳人犹自捧离觞。阳关休唱彻，唱彻断人肠。","dynasty":"宋代","title":"临江仙（秋日有感）"}
{"author":"赵长卿","content":"初过菊花天，饯送月宫仙客。丹桂拒霜浓淡，映眉间黄色。红裙歌夜饮离觞，努力赴劲敌。惟愿捷书来到，道一声都得。","dynasty":"宋代","title":"好事近（秋残）"}
{"author":"赵长卿","content":"牡丹已过酴醿谢，飞尽繁花。浓翠啼鸦。绿水桥边卖酒家。年时携手寻春去，满引流霞。往事堪嗟。犹喜潘郎鬓未华。","dynasty":"宋代","title":"丑奴儿（春残）"}
{"author":"赵长卿","content":"去年社日东风里。向三径、开桃李。脆管危弦随意起。绿阴红影，暖香繁蕊，伴我醺醺醉。今年社日空垂泪。客舍看花甚情意。江上危楼愁独倚。欲将心事，巧凭来燕，说与人憔悴。","dynasty":"宋代","title":"青玉案（社日客居）"}
{"author":"赵长卿","content":"金垂烟重，雪扬风轻，东风惯得多娇。秀色依依，偏应绿水朱楼。腰肢先来太瘦，更眉尖、惹得闲愁。牵情处，是张郎年少，一种风流。别后长堤目断，空记得当时，马上墙头。细雨轻烟，何处夕系扁舟。叮咛再须折赠，劝狂风、休挽长条。春未老，到成阴、终待共游。","dynasty":"宋代","title":"胜胜慢（柳词）"}
{"author":"赵长卿","content":"寒食风霜最可人。梨花榆火一时新。心头眼底总宜春。薄暮归吟芳草路，落红深处鹧鸪声。东风疏雨唤愁生。","dynasty":"宋代","title":"浣溪沙（春深）"}
{"author":"赵长卿","content":"不愤江梅喷暗香。春前腊后正凄凉。霜风雪月忍思量。斜倚幽林如有恨，玉鳞飞后转堪伤。时人那解惜孤芳。","dynasty":"宋代","title":"浣溪沙（早春）"}
{"author":"赵长卿","content":"檀心刻玉几千重。开处对房栊。黄昏淡月笼艳，香与酒争浓。宜轻素，鄙轻红。思无穷。化工著意，南南北北，一种东风。","dynasty":"宋代","title":"诉衷情（重台梅）"}
{"author":"赵长卿","content":"溪桥山路。竹篱茅舍，凄凉风雨。被摧残沮挫，精神依旧，无奈相思苦。东君故与收拾取。忍教他尘土。向绿窗绣户，朱栏歇、雨孱风瘦，雪欺霜妒，时光牢落。怎奈向、天与孤高出众，一任傍人恶。凡花且莫相嘲谑。尽强伊寂寞。便饶他、百计千方做就，酝藉如何学。","dynasty":"宋代","title":"探春令"}
{"author":"赵长卿","content":"绿尽烧痕芳草遍。不暖不寒，切莫辜良宴。罨画屏风开羽扇。薄罗衫子仙衣练。晚雨小池添水面。戏跃赪鳞，又向波心见。持酒伊听声宛转。樽前唱彻昭阳怨。","dynasty":"宋代","title":"蝶恋花（春残）"}
{"author":"赵长卿","content":"密雨随风，昨来一夜檐声溜。奈何孱愁。官路梅花瘦。赋得多情，怕到春时候。如今一病非因酒。试问君知否。","dynasty":"宋代","title":"点绛唇（春寒）"}
{"author":"赵长卿","content":"小春时候，见早梅吐玉，裁琼妆白。点点枝头光照眼，恼损柔肠情客。暗里芳心，出群标致，经岁成疏隔。如今风韵，何人依旧冰雪。冷艳潇洒天然，香姿肯易许，游蜂狂蝶。夜半黄昏担带了，多少清风明月。宋玉虽悲，元超虽恨，见了千愁歇。东君还许，有情取次攀折。","dynasty":"宋代","title":"念奴娇（梅）"}
{"author":"赵长卿","content":"风软寒轻，暗香飘、扑面无限清楚。乍淡乍浓，应想前村，定是早梅初吐。马儿行过坡儿下，危桥外、竹梢疏处。半斜露。花花蕊蕊，灿然满树。一饷看花凝伫。因念我西园，玉英真素。最是系心，婉娩精神，伴得水云仙侣。断肠没奈人千里，无计向、钗头频觑。泪如雨。那堪又还日暮。","dynasty":"宋代","title":"花心动（客中见梅寄暖香书院）"}
{"author":"赵长卿","content":"春色烘衣暖，宫梅破鼻香。尽驱和气入兰堂。又是轻云微雨、下巫阳。酒带欢情重，醺醺气味长。晚来拂拭略梳妆。笑指一钩新月、上回廊。","dynasty":"宋代","title":"南歌子（早春）"}
{"author":"赵长卿","content":"宿雨新晴天色好。秾李夭桃，一霎都开了。燕子归来深院悄。柳绵铺迳无人扫。咫尺莺花还又老。绿入闲阶，只有青青草。参揣前期谁可表。此情不语知多少。","dynasty":"宋代","title":"蝶恋花（春深）"}
{"author":"赵长卿","content":"天涯目断江南路。见芳草、迷风絮。绿暗花梢春几许。小桃寂寞，海棠零乱，飞尽胭脂雨。子规声里山城暮。月挂西南梦回处。满抱离愁推不去。双眉百皱，寸肠千缕，若事凭鳞羽。","dynasty":"宋代","title":"青玉案（春暮）"}
{"author":"赵长卿","content":"晓来雨霁。弱柳摇新翠。丽日媚东风，正不暖不寒天气。幽禽弄舌，花上诉春光，高一饷，低一饷，清喨圆还碎。那知时势。春亦元无意。草木自敷荣，似人生、功名富贵。我咱谙分，随有亦随无，不妒富，不憎贫，歌酒闲游戏。","dynasty":"宋代","title":"蓦山溪（早春）"}
{"author":"赵长卿","content":"冰塘浅绿生芳草。枝上青梅小。柳眉愁黛为谁开。似向东君、喜见故人来。碧桃销恨犹堪爱。妃子今何在。风光小院酒尊同。向晚一钩新月、落花风。","dynasty":"宋代","title":"虞美人（深春）"}
{"author":"赵长卿","content":"晚色沈沈，雨声寂寞，夜寒初冻云头。晓来阶砌，一捻冷光浮。目断江天霭霭，低迷映、绿竹修修。多才客，高吟柳絮，还更上层楼。烹茶，新试水，人间清楚，物外遨游。胜似他、销金暖帐情柔。细看流风回舞，终日价、浅酌轻讴。醺醺地，美人翻曲，消尽古今愁。","dynasty":"宋代","title":"满庭芳（十月念六日大雪，作此呈社人·冬景）"}
{"author":"赵长卿","content":"树头红叶飞都尽，景物凄凉。秀出群芳。又见江梅浅淡妆。也啰，真个是、可人香。兰魂蕙魄应羞死，独占风光。梦断高堂。月送疏枝过女墙。也啰，真个是、可人香。","dynasty":"宋代","title":"摊破丑奴儿（梅词）"}
{"author":"赵长卿","content":"贪痴无了日，人事没休期。白驹遇隙，百岁能得几多时。自古腰金结绶，著意经营辛苦，回首不胜悲。名未能安稳，身已致倾危。空剜刻，休巧诈，莫心欺。须知天定，只见高冢与新碑。我已从头识破，赢得当歌临酒，欢笑且随宜。较甚荣和辱，争甚是和非。","dynasty":"宋代","title":"水调歌头（遣怀）"}
{"author":"赵长卿","content":"千林落叶声声悲。听凄惨、江皋雁飞。难似玉肌，总惊花貌，压倒芳菲。香心吐尽因谁。料调鼎、工夫易期。休唱阳关，莫歌白雪，雨泪沾衣。","dynasty":"宋代","title":"柳梢青（东园醉作梅词）"}
{"author":"赵长卿","content":"宝篆龙煤烧欲残。细听铜漏已更阑。纱窗斜月移梅影，特地笼灯仔细看。幽梦断，旧盟寒。那时屈曲小屏山。风光得似而今不，肯把花枝作等闲。","dynasty":"宋代","title":"鹧鸪天（腊夜）"}
{"author":"赵长卿","content":"忆为梅花醉不醒。断桥流水去无声。鹭翘沙嘴亦多情。疏影卧波波不动，暗香浮月月微明。高楼羌管未须横。","dynasty":"宋代","title":"浣溪沙（腊梅）"}
{"author":"赵长卿","content":"把酒相劳苦，月色耀天章。冰轮碾破寒碧，飞入酒樽凉。击节词人妙句，吸此清辉万丈，肺腑亦生光。揽袂欲仙举，逸兴共天长。日边客，幕中俊，坐间狂。浩歌清啸，恍然云海渺茫茫。唤醒谪仙苏二，何事常愁客少，更恐被云妨。月与人长好，广大醉为乡。","dynasty":"宋代","title":"水调歌头（赏月）"}
{"author":"赵长卿","content":"蕊嫩花房无限好，东风一样春工。百年欢笑酒樽同。笙吹雏凤语，裙染石榴红。且向五云深处住，锦衾绣幌从容。如何即是出樊笼。蓬莱人少到，云雨事难穷。","dynasty":"宋代","title":"临江仙（笙妓梦云，对居士忽有翦发齐眉修道之语）"}
{"author":"赵长卿","content":"元约三年。文卿不忍舍主，厥母不容与议，坚索之去。今失于一农夫，常常寄声，或片纸数字问讯。仙源有感，遂和其韵破靥盈盈巧笑，举杯滟滟迎逢。慧心端有谢娘风。烛花香雾，娇困面微红。别恨彩笺虽寄，清歌浅酌难同。梦回楚馆雨云空。相思春暮，愁满绿芜中。","dynasty":"宋代","title":"临江仙"}
{"author":"赵长卿","content":"长忆当初，是他见我心先有。一钩才下，便引得鱼儿开口。好是重门深院，寂寞黄昏后。厮觑著、一面儿酒。试撋就。便把我、得人意处，闵子里、施纤手。云情雨意，似十二巫山旧。更向枕前言约，许我长相守。忄欠人也，犹自眉头皱。","dynasty":"宋代","title":"簇水"}
{"author":"赵长卿","content":"帊子分香，罗巾拭泪，别来时、未觅凄惶。上得船儿来了，划地凄凉。可惜花前月里，却成水远山长。做成恩爱，如今赢得，万里千乡。情知这场寂寞，不干你事，伤我穷忙。不道是、久长活路，终要称量。我则匆匆归去，知你且、种种随娘。下梢睚彻。有时共你风光。","dynasty":"宋代","title":"雨中花慢"}
{"author":"赵长卿","content":"宝篆烟消香已残。婵娟月色浸栏干。歌喉不作寻常唱，酒令从他各自还。传杯手，莫教闲。醉红潮脸媚酡颜。相携共学骖鸾侣，却笑庐郎旧约寒。","dynasty":"宋代","title":"鹧鸪天（月夜诸院饮酒行令）"}
{"author":"赵长卿","content":"人随社节去匆匆。此恨几时穷。阳台寂寞，巫山凄惨，云雨成空。芭蕉密处窗儿下，冷落旧香中。黄昏静也，蛩声满院，明月清风。","dynasty":"宋代","title":"眼儿媚（东院适人乞词，醉中书于裙带三首赵长卿）"}
{"author":"赵长卿","content":"金兽喷香瑞霭氛。夜凉如水酒醺醺。照人娇眼媚生春。我自愁多魂已断，不禁楚雨带巫云。人情又是一番新。","dynasty":"宋代","title":"浣溪沙"}
{"author":"赵长卿","content":"云亸宫鬟，淡黄衫子轻香透。晚凉时候。睡起新妆就。冰枕生寒，玉浸纤纤手。沈吟久。眉山敛秀。爱道奴家瘦。","dynasty":"宋代","title":"点绛唇"}
{"author":"赵长卿","content":"帘卷露花容。几度相逢。他知我意欲相通。偏奈天教多阻间，积恨何穷。云雨杳无踪。愁怕东风。时闻语笑恣欢浓。惟有俺咱真分浅，往事成空。","dynasty":"宋代","title":"浪淘沙"}
{"author":"赵长卿","content":"玉楼初见念奴娇。无处不妖娆。眼传密意，樽前烛外，怎不魂消。西风明月相逢夜，枕簟正凉宵。殢人记得，叮咛残漏，且慢明朝。","dynasty":"宋代","title":"眼儿媚·玉楼初见念奴娇"}
{"author":"赵长卿","content":"远岫螺头湿翠，流霞赪尾疏明。断虹斜界雨新晴。烟村灯火晚，江浦画难成。我向其间泛叶，终朝露渚风汀。老来心事最关情。不堪三弄笛，吹作断肠声。","dynasty":"宋代","title":"临江仙"}
{"author":"赵长卿","content":"去年岩桂花香里，著意非常。月在东厢。酒与繁华一色黄。今年杯酒流连处，银烛交光。往事难忘。待把真诚问阿郎。","dynasty":"宋代","title":"采桑子（岩桂）"}
{"author":"赵长卿","content":"当时巧笑记相逢。玉梅枝上玲珑。酒杯流处已愁浓。寒雁横空。去程无记更从容。到归来好事匆匆。一时分付不言中。此恨难穷。","dynasty":"宋代","title":"画堂春"}
{"author":"赵长卿","content":"南枝消息杳然间。寂寞倚雕栏。紫腰艳艳，青腰袅袅，风月俱闲。佳人环佩玉瓓珊。作恶探花还。玉纤捻粟，樱唇呵粉，愁点眉弯。","dynasty":"宋代","title":"眼儿媚"}
{"author":"赵长卿","content":"日高犹恋珊瑚枕。羞红不忿花如锦。双燕运芹泥。燕归人未归。纵饶梳洗罢。朱户何曾跨。寂寞小房栊。回文和泪封。","dynasty":"宋代","title":"菩萨蛮"}
{"author":"赵长卿","content":"春睡足。帘卷翠屏山曲。芳草沿阶横地轴。垂杨相映绿。暗忆旧欢难续。又是禁烟传烛。陌上踏青新结束。秋千谁共促。","dynasty":"宋代","title":"谒金门"}
{"author":"赵长卿","content":"一种春光，占断东君惜。算秾李、昭华争并得。粉腻酥融娇欲滴。端的尊前，旧曾相识。向夜阑、酒醒霜浓寒又力。但只与、冰姿添夜色。绣幕银屏人寂寂。只许刘郎，暗传消息。","dynasty":"宋代","title":"侍香金童"}
{"author":"赵长卿","content":"新晴庭户春阴薄。东风不度重帘幕。第几小兰房。雏莺初弄黄。悄寒春未透。不解寻花柳。只恐渐春深。愁生求友心。","dynasty":"宋代","title":"菩萨蛮"}
{"author":"赵长卿","content":"紫箫声断。窗底春愁乱。试著春衫羞自看。窄似年时一半。一春长病厌厌。新来愁病重添。香冷倦熏金鸭，日高不卷珠帘。","dynasty":"宋代","title":"清平乐"}
{"author":"赵长卿","content":"齿颊带余香，罄咳总成珠玉。剪碎袖罗花片，点金觥春绿。玉鱼花露自清凉、涓涓在郎腹。犹胜望梅消渴，对文君眉蹙。","dynasty":"宋代","title":"好事近"}
{"author":"赵长卿","content":"好事客。宫商内、吟得风清月白。主人幸有豪家意，后堂煞有春色。花压金翘俏相映，酒满玉纤无力。你若待我些儿酒，尽吃得、尽吃得。","dynasty":"宋代","title":"品令"}
{"author":"程琼","content":"苦惜年光恋幻身，白头私擅梦边春。儿家酬酒凄然问，可有齐眉耦齿人。","dynasty":"清代","title":"题彭祖张苍像"}
{"author":"程琼","content":"艳淑如斯例作尘，相逢可即昔时人。愿将彼骨吹成土，持葬儿今屡转身。","dynasty":"清代","title":"集古今宫闺德容兼备者若干人题其上"}
{"author":"程琼","content":"何自有情因色有，何缘造色为情生。如环情色成千古，艳艳荧荧画不成。","dynasty":"清代","title":"释牡丹亭传奇色情难坏意"}
{"author":"程琼","content":"风流嘉庆古难均，共命同心异别亲。应恨块泥将打破，谁能再塑管夫人。","dynasty":"清代","title":"有疾豫别玉勾词客"}
{"author":"程琼","content":"日日薰香礼觉王，不任操作不缝裳。谁知鹿苑无生诀，未及龙宫不死方。","dynasty":"清代","title":"卧病坐乐轩"}
{"author":"程琼","content":"为痛宁馨转自伤，相随却恨我无娘。更谁看等千金重，只我佳人断绣肠。","dynasty":"清代","title":"疾作梦母氏孙淑人挈儿来兹不复梦矣"}
{"author":"程琼","content":"千春万载此沈埋，坐乐轩中只暂挨。岂可便无题额处，相烦亲署小眠斋。","dynasty":"清代","title":"属玉勾生椁外题小眠斋三字"}
{"author":"方维则","content":"小院何空寂，相依独此君。雪深愁易折，风急不堪闻。白石移花影，青苔拥籀文。楼头残月上，空翠落纷纷。","dynasty":"清代","title":"题竹"}
{"author":"姚合","content":"卧来扶不起，唯向主人嘶。惆怅东郊道，秋来雨作泥。","dynasty":"唐代","tags":"写马，励志","title":"老马"}
{"author":"姚合","content":"不自识疏鄙，终年住在城。过门无马迹，满宅是蝉声。带病吟虽苦，休官梦已清。何当学禅观，依止古先生？","dynasty":"唐代","tags":"初夏，生活","title":"闲居"}
{"author":"姚合","content":"愁云残腊下阳台，混却乾坤六出开。与月交光呈瑞色，共花争艳傍寒梅。飞随郢客歌声远，散逐宫娥舞袖回。其那知音不相见，剡溪乘兴为君来。","dynasty":"唐代","title":"咏雪"}
{"author":"姚合","content":"今朝一百五，出户雨初晴。舞爱双飞蝶，歌闻百啭莺。江深青草岸，花满白云城。为政多孱懦，应无酷吏名。出城烟火少，况复是今朝。闲坐将谁语，临觞只自谣。阶前春藓遍，衣上落花飘。伎乐州人戏，使君心寂寥。","dynasty":"唐代","title":"寒食二首（一作张籍诗）"}
{"author":"姚合","content":"半年留醉待花开，晓去迎春夜始回。风暖慢行寻曲水，天晴远望立高台。亦知无处将诗请，唯得终朝把酒催。今日柳条全弄色，游人相伴看春来。","dynasty":"唐代","title":"迎春"}
{"author":"姚合","content":"秋蟾流异彩，斋洁上坛行。天近星辰大，山深世界清。仙飙石上起，海日夜中明。何计长来此，闲眠过一生。","dynasty":"唐代","tags":"秋天，愿望","title":"秋夜月中登天坛"}
{"author":"姚合","content":"将军作镇古汧州，水腻山春节气柔。清夜满城丝管散，行人不信是边头。箭利弓调四镇兵，蕃人不敢近东行。沿边千里浑无事，唯见平安火入城。","dynasty":"唐代","tags":"边塞，写景，赞扬","title":"穷边词二首"}
{"author":"姚合","content":"客行野田间，比屋皆闭户。借问屋中人，尽去作商贾。官家不税商，税农服作苦。居人尽东西，道路侵垄亩。采玉上山颠，探珠入水府。边兵索衣食，此物同泥土。古来一人耕，三人食犹饥。如今千万家，无一把锄犁。我仓常空虚，我田生蒺藜。上天不雨粟，何由活烝黎。","dynasty":"唐代","tags":"忧国忧民，同情，农民","title":"庄居野行"}
{"author":"姚合","content":"闲人只是爱春光，迎得春来喜欲狂。买酒怕迟教走马，看花嫌远自移床。娇莺语足方离树，戏蝶飞高始过墙。颠倒醉眠三数日，人间百事不思量。","dynasty":"唐代","title":"赏春"}
{"author":"姚合","content":"有相无相身，唯师说始真。修篁半庭影，清磬几僧邻。古壁丹青落，虚檐鸟雀驯。伊余求了义，羸马往来频。","dynasty":"唐代","title":"过钦上人院"}
{"author":"姚合","content":"凤凰楼下醉醺醺，晚出东门蝉渐闻。不使乡人治驿路，却将家累宿山云。闲时采药随僧去，每月请钱共客分。县吏若非三载满，自知无计更寻君。","dynasty":"唐代","title":"送河中杨少府宴崔驸马宅"}
{"author":"姚合","content":"水石随缘岂计程，东吴相遇别西京。夜禅月下袈裟湿，晓上山巅锡杖鸣。念我为官应易老，羡师依佛学无生。越中多有前朝寺，处处铁钟石磬声。","dynasty":"唐代","title":"送文著上人游越"}
{"author":"姚合","content":"清晨相访立门前，麻履方袍一少年。懒读经文求作佛，愿攻诗句觅升仙。芳春山影花连寺，独夜潮声月满船。今日送行偏惜别，共师文字有因缘。","dynasty":"唐代","title":"送无可上人游越（一作送无可住越州）"}
{"author":"姚合","content":"饯客未归城，东来驺骑迎。千山嵩岳峭，百县洛阳清。朔雁和云度，川风吹雨晴。藓庭公事暇，应只独吟行。","dynasty":"唐代","title":"送洛阳张员外"}
{"author":"姚合","content":"萧关路绝久，石堠亦为尘。护塞空兵帐，和戎在使臣。风沙去国远，雨雪换衣频。若问凉州事，凉州多汉人。","dynasty":"唐代","title":"送少府田中丞入西蕃"}
{"author":"姚合","content":"送客客为谁，朱门处士稀。唯修曾子行，不著老莱衣。古寺随僧饭，空林共鸟归。壶中驻年药，烧得献庭闱。","dynasty":"唐代","title":"送王龟处士"}
{"author":"姚合","content":"贵是鴒原在紫微，荣逢知己领黄扉。人间盛事今全得，江上政声复欲归。风起满城山果落，雨馀穿宅水禽飞。昔年尝作毗陵客，石峭泉清天下稀。","dynasty":"唐代","title":"送崔郎中赴常州"}
{"author":"姚合","content":"诏书飞下五云间，才子分符不等闲。驿路算程多是水，州图管地少于山。江头斑竹寻应遍，洞里丹砂自采还。清净化人人自理，终朝无事更相关。","dynasty":"唐代","title":"送林使君赴邵州"}
{"author":"姚合","content":"独向山中觅紫芝，山人勾引住多时。摘花浸酒春愁尽，烧竹煎茶夜卧迟。泉落林梢多碎滴，松生石底足旁枝。明朝却欲归城市，问我来期总不知。","dynasty":"唐代","title":"送别友人（一作别友人山居）"}
{"author":"姚合","content":"饯席离人起，贪程醉不眠。风沙移道路，仆马识山川。塞树花开小，关城雪下偏。胡尘今已尽，应便促朝天。","dynasty":"唐代","title":"送李琮归灵州觐省"}
{"author":"姚合","content":"掷笔不作尉，戎衣从嫖姚。严冬入都门，仆马气益豪。沂州右镇雄，士勇旌旗高。洛东无忧虞，半夜开虎牢。丈夫贵功勋，不贵爵禄饶。仰眠作书生，衣食何由销。任生非常才，临事胆不摇。必当展长画，逆波斩鲸鳌。九陌尘土黑，话别立远郊。孟坚勒燕然，岂独在汉朝。","dynasty":"唐代","title":"送任畹评事赴沂海"}
{"author":"姚合","content":"授钺儒生贵，倾朝赴饯筵。麾幢官在省，礼乐将临边。代马龙相杂，汾河海暗连。远戎移帐幕，高鸟避旌旃。天下屯兵处，皇威破虏年。防秋嫌垒近，入塞必身先。中外恩重叠，科名岁接连。散材无所用，老向琐闱眠。","dynasty":"唐代","title":"送狄尚书镇太原"}
{"author":"姚合","content":"报功严祀典，宠诏下明庭。酒气飘林岭，香烟入杳冥。乐清三奏备，词直百神听。衣拂云霞湿，诗通水石灵。何因逐驺骑，暂得到岩扃。","dynasty":"唐代","title":"送杨尚书祭西岳"}
{"author":"姚合","content":"酬恩不顾名，走马觉身轻。迢递河边路，苍茫塞上城。沙寒无宿雁，虏近少闲兵。饮罢挥鞭去，旁人意气生。","dynasty":"唐代","title":"送李侍御过夏州（一作送李廓侍郎）"}
{"author":"姚合","content":"天子念疲民，分忧辍侍臣。红旗高起焰，绿野静无尘。阙下亲知别，江南惠化新。朝昏即千里，且愿话逡巡。","dynasty":"唐代","title":"送李起居赴池州"}
{"author":"姚合","content":"殷勤莫遽起，四坐悉同袍。世上诗难得，林中酒更高。隋堤傍杨柳，楚驿在波涛。别后书频寄，无辞费笔毫。","dynasty":"唐代","title":"送刘詹事赴寿州"}
{"author":"姚合","content":"杭人遮道路，垂泣浙江前。谯国迎舟舰，行歌汴水边。周旋君量远，交代我才偏。寒日严旌戟，晴风出管弦。一杯诚淡薄，四坐愿留连。异政承殊泽，应为天下先。","dynasty":"唐代","title":"送裴大夫赴亳州"}
{"author":"姚合","content":"饯幕俨征轩，行军归大藩。山程度函谷，水驿到夷门。晓日诗情远，春风酒色浑。逡巡何足贵，所贵尽残樽。","dynasty":"唐代","title":"送徐州韦仅行军"}
{"author":"姚合","content":"三十年来天下名，衔恩东守阖闾城。初经咸谷眠山驿，渐入梁园问水程。霁日满江寒浪静，春风绕郭白蘋生。虎丘野寺吴中少，谁伴吟诗月里行。州城全是故吴宫，香径难寻古藓中。云水计程千里远，轩车送别九衢空。鹤声高下听无尽，潮色朝昏望不同。太守吟诗人自理，小斋闲卧白蘋风。","dynasty":"唐代","title":"送刘禹锡郎中赴苏州"}
{"author":"姚合","content":"上国羞长选，戎装贵所从。山田依法种，兵食及时供。水气诗书软，岚烟笔砚浓。几时无事扰，相见得从容。","dynasty":"唐代","title":"送贾谟赴共城营田"}
{"author":"姚合","content":"见说为官处，烟霞思不穷。夜猿啼户外，瀑水落厨中。名药人难识，仙山路易通。还应施静化，谁复与君同。","dynasty":"唐代","title":"送裴宰君"}
{"author":"姚合","content":"失意寻归路，亲知不复过。家山去城远，日月在船多。楚塞数逢雁，浙江长有波。秋风别乡老，还听鹿鸣歌。","dynasty":"唐代","title":"送顾非熊下第归越"}
{"author":"姚合","content":"春色三千里，愁人意未开。木梢穿栈出，雨势隔江来。荒馆因花宿，深山羡客回。相如何物在，应只有琴台。","dynasty":"唐代","title":"送雍陶游蜀"}
{"author":"姚合","content":"满座诗人吟送酒，离城此会亦应稀。春风下第时称屈，秋卷呈亲自束归。日晚山花当马落，天阴水鸟傍船飞。江边道路多苔藓，尘土无由得上衣。","dynasty":"唐代","title":"送崔约下第归扬州"}
{"author":"姚合","content":"不道弓箭字，罢官唯醉眠。何人荐筹策，走马逐旌旃。阵变孤虚外，功成语笑前。从今巂州路，无复有烽烟。","dynasty":"唐代","title":"送李廓侍御赴西川行营"}
{"author":"姚合","content":"却縠诗书将，衔恩赴梓州。绕身垂印绶，护马执戈矛。剑阁和铭峭，巴江带字流。从来皆惜别，此别复何愁。","dynasty":"唐代","title":"送杨尚书赴东川"}
{"author":"姚合","content":"上将得良策，恩威作长城。如今并州北，不见有胡兵。晋野雨初足，汾河波亦清。所从古无比，意气送君行。","dynasty":"唐代","title":"送邢郎中赴太原"}
{"author":"姚合","content":"我梦何曾应，看君渡浐川。自无仙掌分，非是圣心偏。径草多生药，庭花半落泉。人间有此郡，况在凤城边。","dynasty":"唐代","title":"送裴中丞赴华州"}
{"author":"姚合","content":"赤府从军美，儒衣结束轻。凉飙下山寺，晓浪满关城。闲坐饶诗景，高眠长道情。将军不战术，计日立功名。","dynasty":"唐代","title":"送徐员外赴河中从事"}
{"author":"姚合","content":"吟诗掷酒船，仙掌白楼前。从事关中贵，主人天下贤。此生无了日，终岁踏离筵。何计因归去，深山恣意眠。","dynasty":"唐代","title":"送殷尧藩侍御赴同州"}
{"author":"姚合","content":"仆射陂前郡，清高越四邻。丹霄凤诏下，太守虎符新。雾湿关城月，花香驿路尘。连枝相庭树，岁岁一家春。","dynasty":"唐代","title":"送崔中丞赴郑州"}
{"author":"姚合","content":"炎天木叶焦，晓夕绝凉飙。念子独归县，何人不在朝。市连风浪动，帆彻海门遥。饮尽樽中酒，同年同寂寥。","dynasty":"唐代","title":"送丁端公赴河阴"}
{"author":"姚合","content":"儒有登坛贵，何人得此功。红旗烧密雪，白马踏长风。斧钺来天上，诗书理汉中。方知百胜略，应不在弯弓。","dynasty":"唐代","title":"送郑尚书赴兴元"}
{"author":"姚合","content":"长年离别情，百盏酒须倾。诗外应无思，人间半是行。路遥嘶白马，林断出红旌。功业今应立，淮西有劲兵。","dynasty":"唐代","title":"送田使君赴蔡州"}
{"author":"姚合","content":"一钵与三衣，经行远近随。出家还养母，持律复能诗。春雪离京厚，晨钟近塞迟。亦知莲府客，夜坐喜同师。","dynasty":"唐代","title":"送无可上人游边"}
{"author":"姚合","content":"出处难相见，同城似异乡。点兵寻户籍，烧药试仙方。事校千般别，心还一种忙。黄金如化得，相寄亦何妨。","dynasty":"唐代","title":"寄杜师义"}
{"author":"姚合","content":"微俸还同请，唯君独自闲。地偏无驿路，药贱管仙山。月色生松里，泉声在石间。吟诗复饮酒，何事更相关。","dynasty":"唐代","title":"寄陆浑县尉李景先"}
{"author":"姚合","content":"诗新得意恣狂疏，挥手终朝力有馀。今到诗家浑手战，欲题名字倩人书。","dynasty":"唐代","title":"寄酬卢侍御"}
{"author":"姚合","content":"年长方慕道，金丹事参差。故园归未得，秋风思难持。蹇拙公府弃，朴静高人知。以我齐杖屦，昏旭讵相离。吟诗红叶寺，对酒黄菊篱。所赏未及毕，后游良有期。粲粲华省步，屑屑旅客姿。未同山中去，固当殊路岐。","dynasty":"唐代","title":"寄主客张郎中"}
{"author":"姚合","content":"岁满休为吏，吟诗著白衣。爱山闲卧久，在世此心稀。听鹤向风立，捕鱼乘月归。此君才不及，谬得侍彤闱。","dynasty":"唐代","title":"寄鄠县尉李廓少府"}
{"author":"姚合","content":"自闻憔客说，无计得相寻。几世传高卧，全家在一林。养情书览苦，采药路多深。愿得为邻里，谁能说此心。","dynasty":"唐代","title":"寄紫阁隐者"}
{"author":"姚合","content":"日日新诗出，城中写不禁。清高疑对竹，闲雅胜闻琴。门户饶秋景，儿童解冷吟。云山今作主，还借外人寻。","dynasty":"唐代","title":"寄国子杨巨源祭酒"}
{"author":"姚合","content":"故人为吏隐，高卧簿书间。绕院唯栽药，逢僧只说山。此宵欢不接，穷岁信空还。何计相寻去，严风雪满关。","dynasty":"唐代","title":"寄永乐长官殷尧藩"}
{"author":"姚合","content":"天寒渐觉雁声疏，新月微微玉漏初。海峤只宜今日去，故乡已过十年馀。发稀岂易胜玄冕，眼暗应难写谏书。阁下群公尽高思，谁能携酒访贫居。","dynasty":"唐代","title":"冬夜书事寄两省阁老"}
{"author":"姚合","content":"梵书钞律千馀纸，净院焚香独受持。童子病来烟火绝，清泉漱口过斋时。","dynasty":"唐代","title":"寄灵一律师"}
{"author":"姚合","content":"郡中饶野兴，过客亦淹留。看月江楼晓，寻山石径秋。意归何处老，谁免此生愁。长爱东林子，安禅百事休。","dynasty":"唐代","title":"郡中书事寄默然上人"}
{"author":"姚合","content":"幽处寻书坐，朝朝闭竹扉。山僧封茗寄，野客乞诗归。秋卷多唯好，时名屈更肥。明年取前字，杯酒赛春辉。","dynasty":"唐代","title":"寄张徯"}
{"author":"姚合","content":"闭门常不出，惟觉长庭莎。朋友来看少，诗书卧读多。命随才共薄，愁与醉相和。珍重君名字，新登甲乙科。","dynasty":"唐代","title":"寄李频"}
{"author":"姚合","content":"九衢名与利，无计扰闲人。道远期轻世，才高贵重身。石脂稀胜乳，玉粉细于尘。骨换肌肤腻，心灵气色真。嵩山高到日，洛水暖如春。居住应安稳，黄金几灶新。","dynasty":"唐代","title":"寄李群玉"}
{"author":"姚合","content":"数杯黄菊酒，千里白云天。上国名方振，戎州病未痊。静愁惟忆醉，闲走不胜眠。惆怅东门别，相逢知几年。","dynasty":"唐代","title":"九日寄钱可复"}
{"author":"姚合","content":"九衢寒雾敛，双阙曙光分。彩仗迎春日，香烟接瑞雪。珮声清漏间，天语侍臣闻。莫笑冯唐老，还来谒圣君。","dynasty":"唐代","title":"春日早朝寄刘起居"}
{"author":"姚合","content":"秋思朝来起，侵人暑稍微。晓眠离北户，午饭尚生衣。山静云初白，枝高果渐稀。闻君家海上，莫与燕同归。","dynasty":"唐代","title":"秋日寄李支使"}
{"author":"姚合","content":"汴水从今不复浑，秋风鼙鼓动城根。梁园台馆关东少，相府旌旗天下尊。诗好四方谁敢和，政成三郡自无冤。几时诏下归丹阙，还领千官入阁门。","dynasty":"唐代","title":"寄汴州令狐楚相公"}
{"author":"姚合","content":"阙下高眠过十旬，南宫印绶乞离身。诗中得意应千首，海内嫌官只一人。宾客分司真是隐，山泉绕宅岂辞贫。竹斋晚起多无事，唯到龙门寺里频。","dynasty":"唐代","title":"寄东都分司白宾客"}
{"author":"姚合","content":"千官晓立炉烟里，立近丹墀是起居。彩笔专书皇帝语，书成几卷太平书。","dynasty":"唐代","title":"寄裴起居"}
{"author":"姚合","content":"少在兵马间，长还系戎职。鸡飞不得远，岂要生羽翼。三年城中游，与君最相识。应知我中肠，不苟念衣食。主人树勋名，欲灭天下贼。愚虽乏智谋，愿陈一夫力。人生须气健，饥冻缚不得。睡当一席宽，觉乃千里窄。古人不惧死，所惧死无益。至交不可合，一合难离坼。君尝相劝勉，苦语毒胸臆。百年心知同，谁限河南北。","dynasty":"唐代","title":"寄狄拾遗，时为魏州从事"}
{"author":"姚合","content":"安康虽好郡，刺史是憨翁。买酒终朝饮，吟诗一室空。自知为政拙，众亦觉心公。亲事星河在，忧人骨肉同。簿书岚色里，鼓角水声中。井邑神州接，帆樯海路通。野亭晴带雾，竹寺夏多风。溉稻长洲白，烧林远岫红。旧山期已失，芳草思何穷。林下无相笑，男儿五马雄。","dynasty":"唐代","title":"金州书事寄山中旧友"}
{"author":"姚合","content":"峭行得如如，谁分圣与愚。不眠知梦妄，无号免人呼。山海禅皆遍，华夷佛岂殊。何因接师话，清净在斯须。","dynasty":"唐代","title":"寄紫阁无名头陀（自新罗来）"}
{"author":"姚合","content":"此生修道浅，愁见未来身。谁为传真谛，唯应是上人。自悲年已长，渐觉事难亲。不向禅门去，他门无了因。","dynasty":"唐代","title":"寄郁上人"}
{"author":"姚合","content":"幽居邻里少，江际复山阿。潮去蝉声出，天晴鹤语多。老人能步蹇，才子奈贫何。曾见春官语，年来虚甲科。","dynasty":"唐代","title":"寄孙路秀才"}
{"author":"姚合","content":"别路在春色，故人云梦中。鸟啼三月雨，蝶舞百花风。烟束远山碧，霞欹落照红。想君登此兴，回首念飘蓬。","dynasty":"唐代","title":"寄安陆友人"}
{"author":"姚合","content":"天府鹿鸣客，幽山秋未归。我知方甚爱，众说以为非。隔屋闻泉细，和云见鹤微。新诗此处得，清峭比应稀。","dynasty":"唐代","title":"寄马戴"}
{"author":"姚合","content":"长沙事可悲，普掾罪谁知。千载人空尽，一家冤不移。吟寒应齿落，才峭自名垂。地远山重叠，难传相忆词。","dynasty":"唐代","title":"寄贾岛，时任普州司仓"}
{"author":"姚合","content":"采茶溪路好，花影半浮沉。画舸僧同上，春山客共寻。芳新生石际，幽嫩在山阴。色是春光染，香惊日气侵。试尝应酒醒，封进定恩深。芳贻千里外，怡怡太府吟。","dynasty":"唐代","title":"寄杨工部，闻毗陵舍弟自罨溪入茶山"}
{"author":"姚合","content":"家寄秦城非本心，偶然头上有朝簪。自当台直无因醉，一别诗宗更懒吟。世事每将愁见扰，年光唯与老相侵。欲知居处堪长久，须向山中学煮金。","dynasty":"唐代","title":"寄陕州王司马"}
{"author":"姚合","content":"寂寞荒原下，南山只隔篱。家贫唯我并，诗好复谁知。草色无穷处，虫声少尽时。朝昏鼓不到，闲卧益相宜。","dynasty":"唐代","title":"寄贾岛"}
{"author":"姚合","content":"百门坡上住，石屋两三间。日月难教老，妻儿乞与闲。仙经拣客问，药债煮金还。何计能相访，终身得在山。","dynasty":"唐代","title":"寄崔之仁山人"}
{"author":"姚合","content":"相别何容易，相逢便岁年。客来嫌路远，谁得到君边。岳色鸟啼里，钟声竹影前。只应访支遁，时得话诗篇。","dynasty":"唐代","title":"寄嵩岳程光范"}
{"author":"姚合","content":"洛下攻诗客，相逢只是吟。夜觞欢稍静，寒屋坐多深。乌府偶为吏，沧江长在心。忆君难就寝，烛灭复星沉。","dynasty":"唐代","title":"洛下夜会寄贾岛"}
{"author":"姚合","content":"毛女峰前郡，烟霞气转清。庭分灵掌影，窗度瀑泉声。藓径人稀到，松斋药自生。常餐亦芝朮，闲客是公卿。看水逢仙鹤，登楼见帝城。养生非酒病，难隐是诗名。省署尝连步，江皋欲独耕。偶题无六义，聊以达微诚。","dynasty":"唐代","title":"寄华州李中丞"}
{"author":"姚合","content":"萧萧一亩宫，种菊十馀丛。采摘和芳露，封题寄病翁。熟宜茶鼎里，餐称石瓯中。香洁将何比，从来味不同。","dynasty":"唐代","title":"病中辱谏议惠甘菊药苗，因以诗赠"}
{"author":"姚合","content":"张颐任酒浇，开眼信花烧。旧国归何滞，新知别又遥。夜行篙触石，晚泊缆依桥。若未重相见，无门解寂寥。","dynasty":"唐代","title":"舟行书事，寄杭州崔员外"}
{"author":"姚合","content":"石窗紫藓墙，此世此清凉。研露题诗洁，消冰煮茗香。闲云春影薄，孤磬夜声长。何计休为吏，从师老草堂。","dynasty":"唐代","title":"寄元绪上人"}
{"author":"姚合","content":"白阁峰头雪，城中望亦寒。高僧多默坐，清夜到明看。世上无诸苦，林间只一餐。尝闻南北教，所得比师难。","dynasty":"唐代","title":"寄白阁默然"}
{"author":"姚合","content":"暑天难可度，岂复更持觞。树里鸣蝉咽，宫中午漏长。病夫心益躁，静者室应凉。几欲相寻去，红尘满路旁。","dynasty":"唐代","title":"夏日书事寄丘亢处士"}
{"author":"姚合","content":"贫居雀喧噪，况乃静巷陌。夜眠睡不成，空庭闻露滴。旁有一杯酒，欢然如对客。月光久逾明，照得笔墨白。平生志舒豁，难可似兹夕。四肢得自便，虽劳不为役。故人山中住，善治活身策。五谷口不尝，比僧更闲寂。我今暂得安，自谓脱幽戚。君身长逍遥，日月争老得。","dynasty":"唐代","title":"秋中寄崔道士"}
{"author":"姚合","content":"莲华峰下郡，仙洞亦难胜。闾里苍苔水，虚空瀑布冰。酒香和药熟，山峭过云登。清净黎人泰，唯忧急诏征。","dynasty":"唐代","title":"寄华州崔中丞"}
{"author":"姚合","content":"秋气日骚骚，星星双鬓毛。凉天吟自远，清夜梦还高。林下期同去，人间共是劳。头巾何所直，且漉瓮头糟。","dynasty":"唐代","title":"秋日书事，寄秘书窦少监"}
{"author":"姚合","content":"相思春树绿，千里亦依依。鄠杜月频满，潇湘人不归。桂花风畔落，烟草蝶双飞。一别无消息，水南车迹稀。","dynasty":"唐代","title":"友人南游不回因寄"}
{"author":"姚合","content":"阳和潜发荡寒阴，便使川原景象深。入户风泉声沥沥，当轩云岫影沉沉。残云带雨轻飘雪，嫩柳含烟小绽金。虽有眼前诗酒兴，邀游争得称闲心。","dynasty":"唐代","title":"早春山居寄城中知己"}
{"author":"姚合","content":"千骑红旗不可攀，水头独立暮方还。家人怪我浑如病，尊酒休倾笔砚间。","dynasty":"唐代","title":"辞白宾客归后寄"}
{"author":"姚合","content":"童稚便知闻，如今只有君。百篇诗尽和，一盏酒须分。驿路多连水，州城半在云。离情同落叶，向晚更纷纷。","dynasty":"唐代","title":"送宋慎言"}
{"author":"姚合","content":"早得白眉名，之官濠上城。别离浮世事，迢递长年情。广陌垂花影，遥林起雨声。出关春草长，过汴夏云生。黠吏先潜去，疲人相次迎。宴馀和酒拜，魂梦共东行。","dynasty":"唐代","title":"送家兄赴任昭义"}
{"author":"姚合","content":"兰烛照重茵，飞杯复几分。主人寒不寐，上客晓离群。骑吏缘青壁，旌旗度白云。剑铭生藓色，巴字叠冰文。华省思仙侣，疲民爱使君。泠泠唯自适，郡邸有谁闻。","dynasty":"唐代","title":"送崔玄亮赴果州冬夜宴韩卿宅"}
{"author":"姚合","content":"主人庭叶黑，诗稿更谁书。阙下科名出，乡中赋籍除。山春烟树众，江远晚帆疏。吾亦家吴者，无因到弊庐。","dynasty":"唐代","title":"送喻凫校书归毗陵"}
{"author":"姚合","content":"路岐知不尽，离别自无穷。行客心方切，主人樽未空。楚樯收月下，江树在潮中。人各还家去，还家庆不同。","dynasty":"唐代","title":"送董正字武归常州觐亲"}
{"author":"姚合","content":"相府旌旄重，还邀上客行。今朝郭门路，初彻蔡州城。从马唯提酒，防身不要兵。从来皆作使，君去是时平。","dynasty":"唐代","title":"送萧正字往蔡州贺裴相淮西平"}
{"author":"姚合","content":"山川重叠远茫茫，欲别先忧别恨长。红芍药花虽共醉，绿蘼芜影又分将。鸳鸯有路高低去，鸿雁南飞一两行。惆怅与君烟景迥，不知何日到潇湘。","dynasty":"唐代","title":"欲别"}
{"author":"姚合","content":"醉与江涛别，江涛惜我游。他年婚嫁了，终老此江头。","dynasty":"唐代","title":"别杭州"}
{"author":"姚合","content":"漫向城中住，儿童不识钱。瓮头寒绝酒，灶额晓无烟。狂发吟如哭，愁来坐似禅。新诗有几首，旋被世人传。","dynasty":"唐代","title":"寄贾岛"}
{"author":"姚合","content":"师经非纸上，师佛在心中。觉路何曾异，行人自不同。水云晴亦雨，山木夜多风。闻结西方社，尚书待远公。","dynasty":"唐代","title":"送澄江上人赴兴元郑尚书招"}
{"author":"姚合","content":"昨来送君处，亦是九衢中。此日殷勤别，前时寂寞同。鸟啼寒食雨，花落暮春风。向晚离人起，筵收樽未空。","dynasty":"唐代","title":"送马戴下第客游"}
{"author":"姚合","content":"我住浙江西，君去浙江东。日日心来往，不畏浙江风。","dynasty":"唐代","title":"送薛二十三郎中赴婺州"}
{"author":"姚合","content":"东门携酒送廷评，结束从军塞上行。深碛路移唯马觉，断蓬风起与雕平。烟生远戍侵云色，冰叠黄河长雪声。须凿燕然山上石，登科记里是闲名。","dynasty":"唐代","title":"送独孤焕评事赴丰州"}
{"author":"姚合","content":"几年山下事仙翁，名在长生箓籍中。烧得药成须寄我，曾为主簿与君同。","dynasty":"唐代","title":"送张齐物主簿赴内乡（一作送张主簿赴山）"}
{"author":"姚合","content":"日日思朝位，偷闲城外行。唯求采药者，不道在官名。好异嫌山浅，寻幽喜径生。病来文字拙，不要把归城。","dynasty":"唐代","title":"送王嗣之典仪城"}
{"author":"姚合","content":"懒作住山人，贫家日赁身。书多笔渐重，睡少枕长新。野客狂无过，诗仙瘦始真。秋风千里去，谁与我相亲。","dynasty":"唐代","title":"别贾岛"}
{"author":"姚合","content":"病童随瘦马，难算往来程。野寺僧相送，河桥酒滞行。足愁无道性，久客会人情。何计羁穷尽，同居不出城。","dynasty":"唐代","title":"别李馀"}
{"author":"姚合","content":"记得春闱同席试，逡巡何啻十年馀。今日相逢又相送，予乘五马子单车。","dynasty":"唐代","title":"别胡逸"}
{"author":"姚合","content":"独施清静化，千里管横汾。黎庶应深感，朝廷亦细闻。心期在黄老，家事是功勋。物外须仙侣，人间要使君。花多匀地落，山近满厅云。戎客无因去，西看白日曛。","dynasty":"唐代","title":"寄绛州李使君"}
{"author":"姚合","content":"身外无徭役，开门百事闲。倚松听唳鹤，策杖望秋山。萍任连池绿，苔从匝地斑。料无车马客，何必扫柴关。闲卧销长日，亲朋笑我疏。诗篇随分有，人事度年无。情性僻难改，愁怀酒为除。谁能思此计，空备满床书。白日逍遥过，看山复绕池。展书寻古事，翻卷改新诗。赊酒风前酌，留僧竹里棋。同人笑相问，羡我足闲时。好景时牵目，茅斋兴有馀。远山经雨后，庭树得秋初。道侣怜栽药，高人笑养鱼。优游随本性，甘被弃慵疏。永日厨烟绝，何曾暂废吟。闲时随思缉，小酒恣情斟。看月嫌松密，垂纶爱水深。世间多少事，无事可关心。一生能几日，愁恨也无端。遇酒酕醄饮，逢花烂熳看。青云非失路，白发未相干。以此多携解，将心但自宽。万事徒纷扰，难关枕上身。朗吟销白日，沈醉度青春。演步怜山近，闲眠厌客频。市朝曾不到，长免满衣尘。野性多疏惰，幽栖更称情。独行看影笑，闲坐弄琴声。懒拜腰肢硬，慵趋礼乐生。业文随日遣，不是为求名。生计甘寥落，高名愧自由。惯无身外事，不信世间愁。好酒盈杯酌，闲诗任笔酬。凉风从入户，云水更宜秋。拙直难和洽，从人笑掩关。不能行户外，宁解走尘间。被酒长酣思，无愁可上颜。何言归去事，著处是青山。","dynasty":"唐代","title":"闲居遣怀十首"}
{"author":"姚合","content":"九陌最幽寺，吾师院复深。烟霜同覆屋，松竹杂成林。鸟语境弥寂，客来机自沈。早知能到此，应不戴朝簪。","dynasty":"唐代","title":"过昙花宝上人院"}
{"author":"姚合","content":"酒阑歌罢更迟留，携手思量凭翠楼。桃李容华犹叹月，风流才器亦悲秋。光阴不觉朝昏过，岐路无穷早晚休。似把剪刀裁别恨，两人分得一般愁。","dynasty":"唐代","title":"惜别"}
{"author":"姚合","content":"师向边头去，边人业障轻。腥膻斋自洁，部落讲还成。传教多离寺，随缘不计程。三千世界内，何处是无生。","dynasty":"唐代","title":"送僧游边（一作送无可）"}
{"author":"姚合","content":"才归龙尾含鸡舌，更立螭头运兔毫。阊阖欲开金漏尽，冕旒初坐御香高。","dynasty":"唐代","title":"寄右史李定言（许浑集寄李定言律诗第二三联即此四句）"}
{"author":"姚合","content":"叶叶新春筠，下复清浅流。微风屡此来，决决复修修。诗人月下吟，月堕吟不休。","dynasty":"唐代","title":"杏溪十首。渚上竹"}
{"author":"姚合","content":"楼有章亭号，涛来自古今。势连沧海阔，色比白云深。怒雪驱寒气，狂雷散大音。浪高风更起，波急石难沈。鸟惧多遥过，龙惊不敢吟。坳如开玉穴，危似走琼岑。但褫千人魄，那知伍相心。岸摧连古道，洲涨踣丛林。跳沫山皆湿，当江日半阴。天然与禹凿，此理遣谁寻。","dynasty":"唐代","title":"杭州观潮"}
{"author":"姚合","content":"县去帝城远，为官与隐齐。马随山鹿放，鸡杂野禽栖。绕舍惟藤架，侵阶是药畦。更师嵇叔夜，不拟作书题。方拙天然性，为官是事疏。惟寻向山路，不寄入城书。因病多收药，缘餐学钓鱼。养身成好事，此外更空虚。微官如马足，只是在泥尘。到处贫随我，终年老趁人。簿书销眼力，杯酒耗心神。早作归休计，深居养此身。簿书多不会，薄俸亦难销。醉卧慵开眼，闲行懒系腰。移花兼蝶至，买石得云饶。且自心中乐，从他笑寂寥。晓钟惊睡觉，事事便相关。小市柴薪贵，贫家砧杵闲。读书多旋忘，赊酒数空还。长羡刘伶辈，高眠出世间。性疏常爱卧，亲故笑悠悠。纵出多携枕，因衙始裹头。上山方觉老，过寺暂忘愁。三考千馀日，低腰不拟休。客至皆相笑，诗书满卧床。爱闲求病假，因醉弃官方。鬓发寒唯短，衣衫瘦渐长。自嫌多检束，不似旧来狂。一日看除目，终年损道心。山宜冲雪上，诗好带风吟。野客嫌知印，家人笑买琴。只应随分过，已是错弥深。邻里皆相爱，门开数见过。秋凉送客远，夜静咏诗多。就架题书目，寻栏记药窠。到官无别事，种得满庭莎。穷达天应与，人间事莫论。微官长似客，远县岂胜村。竟日多无食，连宵不闭门。斋心调笔砚，唯写五千言。县僻仍牢落，游人到便回。路当边地去，村入郭门来。酒户愁偏长，诗情病不开。可曾衙小吏，恐谓踏青苔。自下青山路，三年著绿衣。官卑食肉僭，才短事人非。野客教长醉，高僧劝早归。不知何计是，免与本心违。月出方能起，庭前看种莎。吏来山鸟散，酒熟野人过。岐路荒城少，烟霞远岫多。同官数相引，下马上西坡。作吏荒城里，穷愁欲不胜。病多唯识药，年老渐亲僧。梦觉空堂月，诗成满砚冰。故人多得路，寂寞不相称。谁念东山客，栖栖守印床。何年得事尽，终日逐人忙。醉卧谁知叫，闲书不著行。人间长检束，与此岂相当。朝朝眉不展，多病怕逢迎。引水远通涧，垒山高过城。秋灯照树色，寒雨落池声。好是吟诗夜，披衣坐到明。簿籍谁能问，风寒趁早眠。每旬常乞假，隔月探支钱。还往嫌诗僻，亲情怪酒颠。谋身须上计，终久是归田。闭门风雨里，落叶与阶齐。野客嫌杯小，山翁喜枕低。听琴知道性，寻药得诗题。谁更能骑马，闲行只杖藜。腥膻都不食，稍稍觉神清。夜犬因风吠，邻鸡带雨鸣。守官常卧病，学道别称名。小有洞中路，谁能引我行。宦名浑不计，酒熟且开封。晴月销灯色，寒天挫笔锋。惊禽时并起，闲客数相逢。旧国萧条思，青山隔几重。假日多无事，谁知我独忙。移山入县宅，种竹上城墙。惊蝶遗花蕊，游蜂带蜜香。唯愁明早出，端坐吏人旁。门外青山路，因循自不归。养生宜县僻，说品喜官微。净爱山僧饭，闲披野客衣。谁怜幽谷鸟，不解入城飞。一官无限日，愁闷欲何如。扫舍惊巢燕，寻方落壁鱼。从僧乞净水，凭客报闲书。白发谁能镊，年来四十馀。朝朝门不闭，长似在山时。宾客抽书读，儿童斫竹骑。久贫还易老，多病懒能医。道友应相怪，休官日已迟。戚戚常无思，循资格上官。闲人得事晚，常骨觅仙难。醉卧疑身病，贫居觉道宽。新诗久不写，自算少人看。漫作容身计，今知拙有馀。青衫迎驿使，白发忆山居。道友怜蔬食，吏人嫌草书。须为长久事，归去自耕锄。主印三年坐，山居百事休。焚香开敕库，踏月上城楼。饮酒多成病，吟诗易长愁。殷勤问渔者，暂借手中钩。长忆青山下，深居遂性情。垒阶溪石净，烧竹灶烟轻。点笔图云势，弹琴学鸟声。今朝知县印，梦里百忧生。自知狂僻性，吏事固相疏。只是看山立，无嫌出县居。印朱沾墨砚，户籍杂经书。月俸寻常请，无妨乏斗储。作吏无能事，为文旧致功。诗标八病外，心落百忧中。拜别登朝客，归依炼药翁。不知还往内，谁与此心同。","dynasty":"唐代","title":"武功县中作三十首（一作武功县闲居）"}
{"author":"姚合","content":"闲斋深夜静，独坐又闲行。密树月笼影，疏篱水隔声。断猿时叫谷，栖鸟每摇柽。寂寞求名士，谁知此夕情。","dynasty":"唐代","title":"夏夜"}
{"author":"姚合","content":"素月闲秋景，骚人泛洞庭。沧波正澄霁，凉叶未飘零。练彩凝葭菼，霜容静杳冥。晓栖河畔鹤，宵映渚边萤。圆彩含珠魄，微飚发桂馨。谁怜采蘋客，此夜宿孤汀。","dynasty":"唐代","title":"中秋夜洞庭圆月"}
{"author":"姚合","content":"太行山下路，荆棘昨来平。一自开元后，今逢上客行。地形吞北虏，人事接东京。扫洒氛埃静，游从气概生。蓟门春不艳，淇水暖还清。看野风情远，寻花酒病成。官闲身自在，诗逸语纵横。车马回应晚，烟光满去程。","dynasty":"唐代","title":"寄送卢拱秘书游魏州"}
{"author":"姚合","content":"腰间垂印囊，白发未归乡。还往应相责，朝昏亦自伤。穷愁山影峭，独夜漏声长。寂寞难成寐，寒灯侵晓光。","dynasty":"唐代","title":"秋晚夜坐寄院中诸曹长"}
{"author":"姚合","content":"精心奉北宗，微宦在南宫。举世劳为适，开门事不穷。年来复几日，蝉去又鸣鸿。衰疾谁人问，闲情与酒通。四邻寒稍静，九陌夜方空。知老何山是，思归愚谷中。","dynasty":"唐代","title":"书怀寄友人"}
{"author":"姚合","content":"十二门中寺，诗僧寺独幽。多年松色别，后夜磬声秋。见世虑皆尽，来生事更修。终须执瓶钵，相逐入牛头。","dynasty":"唐代","title":"寄无可上人"}
{"author":"姚合","content":"日出月复没，悠悠昏与明。修持经几劫，清净到今生。林下知无相，人间苦是情。终期逐师去，不拟老尘缨。","dynasty":"唐代","title":"寄晖上人"}
{"author":"姚合","content":"寻常自怪诗无味，虽被人吟不喜闻。见说与君同一格，数篇到火却休焚。","dynasty":"唐代","title":"寄李干"}
{"author":"姚合","content":"悄悄掩门扉，穷窘自维絷。世途已昧履，生计复乖缉。疏我非常性，端峭尔孤立。往还纵云久，贫蹇岂自习。所居率荒野，宁似在京邑。院落夕弥空，虫声雁相及。衣巾半僧施，蔬药常自拾。凛凛寝席单，翳翳灶烟湿。颓篱里人度，败壁邻灯入。晓思已暂舒，暮愁还更集。风凄林叶萎，苔糁行径涩。海峤誓同归，橡栗充朝给。","dynasty":"唐代","title":"寄贾岛浪仙"}
{"author":"姚合","content":"逍遥罾缴外，高鸟与潜鱼。阙下无朝籍，林间有诏书。夜眠青玉洞，晓饭白云蔬。四海人空老，九华君独居。此心谁复识，日与世情疏。","dynasty":"唐代","title":"寄九华费冠卿"}
{"author":"姚合","content":"是法修行遍，方栖不二门。随缘嫌寺著，见性觉经繁。所叹身将老，始闻师一言。尘沙千万劫，劫尽佛长存。","dynasty":"唐代","title":"寄不疑上人"}
{"author":"姚合","content":"汉朝共许贾生贤，迁谪还应是宿缘。仰德多时方会面，拜兄何暇更论年。嵩山晴色来城里，洛水寒光出岸边。清景早朝吟丽思，题诗应费益州笺。","dynasty":"唐代","title":"寄主客刘郎中"}
{"author":"姚合","content":"三十年来天下名，衔恩东守阖闾城。初经咸谷眠山驿，渐入梁园问水程。霁日满江寒浪静，春风绕郭白蘋生。虎丘野寺吴中少，谁伴吟诗月里行。州城全是故吴宫，香径难寻古藓中。云水计程千里远，轩车送别九衢空。鹤声高下听无尽，潮色朝昏望不同。太守吟诗人自理，小斋闲卧白蘋风。","dynasty":"唐代","title":"送刘禹锡郎中赴苏州"}
{"author":"姚合","content":"卑官还不恶，行止得逍遥。晴野花侵路，春陂水上桥。尘埃生暖色，药草长新苗。看却烟光散，狂风处处飘。","dynasty":"唐代","title":"游春十二首其十"}
{"author":"姚合","content":"白日逍遥过，看山复绕池。展书寻古事，翻卷改新诗。赊酒风前酌，留僧竹里棋。同人笑相问，羡我足闲时。","dynasty":"唐代","title":"闲居遣怀十首其三"}
{"author":"姚合","content":"城中听得新经论，却过关东说向人。旧国门徒终日望，见时应是见真身。","dynasty":"唐代","title":"送僧其二"}
{"author":"姚合","content":"凶神扇𥳽恶神行，汹涌挨排白雾生。风击水凹波扑凸，雨漴山口地嵌坑。龙喷黑气翻腾滚，鬼掣红光劈划揁。哮吼忽雷声揭石，满天啾唧闹轰轰。","dynasty":"唐代","title":"恶神行雨"}
{"author":"姚合","content":"贵游多爱向深春，到处香凝数里尘。红杏花开连锦障，绿杨阴合拂朱轮。凤凰尊畔飞金盏，丝竹声中醉玉人。日暮垂鞭共归去，西园宾客附龙鳞。","dynasty":"唐代","title":"咏贵游"}
{"author":"姚合","content":"千重山崦里，楼阁影参差。未暇寻僧院，先看置寺碑。竹深行渐暗，石稳坐多时。古塔虫蛇善，阴廊鸟雀痴。云开上界近，泉落下方迟。为爱青桐叶，因题满树诗。","dynasty":"唐代","title":"题山寺"}
{"author":"姚合","content":"除官东守洛阳宫，恩比藩方任更雄。拜表出时传七刻，排班衙日有三公。旌旗严重临关外，庭宇清深接禁中。三十六峰诗酒思，朝朝闲望与谁同。","dynasty":"唐代","title":"和东都令狐留守相公（一作奉寄东都留守令狐相公）"}
{"author":"姚合","content":"念昔有此峰，在彼江陵先。举世未能知，愚亦望同贤。我来心益闷，欲上天公笺。","dynasty":"唐代","title":"杏溪十首。望江峰"}
{"author":"姚合","content":"闻君有美酒，与我正相宜。溢瓮清如水，黏杯半似脂。岂唯消旧病，且要引新诗。况此便便腹，无非是满卮。","dynasty":"唐代","title":"乞酒"}
{"author":"姚合","content":"看月空门里，诗家境有馀。露寒僧梵出，林静鸟巢疏。远色当秋半，清光胜夜初。独无台上思，寂寞守吾庐。","dynasty":"唐代","title":"酬李廓精舍南台望月见寄"}
{"author":"姚合","content":"闲卧销长日，亲朋笑我疏。诗篇随分有，人事度年无。情性僻难改，愁怀酒为除。谁能思此计，空备满床书。","dynasty":"唐代","title":"闲居遣怀十首其二"}
{"author":"姚合","content":"入门愁自散，不假见僧翁。花落煎茶水，松生醒酒风。拂床寻古画，拔刺看新丛。别有游人见，多疑住此中。","dynasty":"唐代","title":"寻僧不遇"}
{"author":"姚合","content":"贫居雀喧噪，况乃静巷陌。夜眠睡不成，空庭闻露滴。旁有一杯酒，欢然如对客。月光久逾明，照得笔墨白。平生志舒豁，难可似兹夕。四肢得自便，虽劳不为役。故人山中住，善治活身策。五谷口不尝，比僧更闲寂。我今暂得安，自谓脱幽戚。君身长逍遥，日月争老得。","dynasty":"唐代","title":"秋中寄崔道士"}
{"author":"姚合","content":"丈夫非马蹄，安得知路岐。穷贱飧茹薄，兴与养性宜。乃知长生术，豪贵难得之。","dynasty":"唐代","title":"街西居三首其三"}
{"author":"姚合","content":"晨餐夜复眠，日与月相连。天下谁无病，人间乐是禅。几生通佛性，一室但香烟。结得无为社，还应有宿缘。","dynasty":"唐代","title":"寄默然上人"}
{"author":"姚合","content":"秋来梨果熟，行哭小儿饥。邻富鸡长往，庄贫客渐稀。借牛耕地晚，卖树纳钱迟。墙下当官道，依前夹竹篱。","dynasty":"唐代","title":"原上新居（一作王建诗）"}
{"author":"姚合","content":"旅人无事喜，终日思悠悠。逢酒嫌杯浅，寻书怕字稠。贫来许钱圣，梦觉见身愁。寂寞中林下，饥鹰望到秋。","dynasty":"唐代","title":"客舍有怀"}
{"author":"姚合","content":"腥膻都不食，稍稍觉神清。夜犬因风吠，邻鸡带雨鸣。守官常卧病，学道别称名。小有洞中路，谁能引我行。","dynasty":"唐代","title":"武功县中作三十首其十九"}
{"author":"姚合","content":"一日看除目，终年损道心。山宜冲雪上，诗好带风吟。野客嫌知印，家人笑买琴。只应随分过，已是错弥深。","dynasty":"唐代","title":"武功县中作三十首其八"}
{"author":"姚合","content":"作吏荒城里，穷愁欲不胜。病多唯识药，年老渐亲僧。梦觉空堂月，诗成满砚冰。故人多得路，寂寞不相称。","dynasty":"唐代","title":"武功县中作三十首其十四"}
{"author":"姚合","content":"贤哲论独诞，吾宗次定今。诗吟天地广，觉印果因深。教演归恭敬，名标中外钦。既能施六度，了悟达双林。","dynasty":"唐代","title":"赠王山人"}
{"author":"姚合","content":"野性多疏惰，幽栖更称情。独行看影笑，闲坐弄琴声。懒拜腰肢硬，慵趋礼乐生。业文随日遣，不是为求名。","dynasty":"唐代","title":"闲居遣怀十首其八"}
{"author":"姚合","content":"故人为吏隐，高卧簿书间。绕院唯栽药，逢僧只说山。此宵欢不接，穷岁信空还。何计相寻去，严风雪满关。","dynasty":"唐代","title":"寄永乐长官殷尧藩"}
{"author":"姚合","content":"闭门常不出，惟觉长庭莎。朋友来看少，诗书卧读多。命随才共薄，愁与醉相和。珍重君名字，新登甲乙科。","dynasty":"唐代","title":"寄李频"}
{"author":"姚合","content":"寺对远山起，幽居仍是师。斜阳通暗隙，残雪落疏篱。松静鹤栖定，廊虚钟尽迟。朝朝趋府吏，来此是相宜。","dynasty":"唐代","title":"过城南僧院"}
{"author":"姚合","content":"长年离别情，百盏酒须倾。诗外应无思，人间半是行。路遥嘶白马，林断出红旌。功业今应立，淮西有劲兵。","dynasty":"唐代","title":"送田使君赴蔡州"}
{"author":"姚合","content":"宦名浑不计，酒熟且开封。晴月销灯色，寒天挫笔锋。惊禽时并起，闲客数相逢。旧国萧条思，青山隔几重。","dynasty":"唐代","title":"武功县中作三十首其二十"}
{"author":"姚合","content":"亭亭白云榭，下有清江流。见江不得亲，不如波上鸥。有榭江可见，无榭无双眸。","dynasty":"唐代","title":"题金州西园九首江榭"}
{"author":"姚合","content":"晨餐夜复眠，日与月相连。天下谁无病，人间乐是禅。几生通佛性，一室但香烟。结得无为社，还应有宿缘。","dynasty":"唐代","title":"寄默然上人"}
{"author":"姚合","content":"亭亭白云榭，下有清江流。见江不得亲，不如波上鸥。有榭江可见，无榭无双眸。","dynasty":"唐代","title":"题金州西园九首。江榭"}
{"author":"姚合","content":"一会一分离，贫游少定期。酒多为客稳，米贵入城迟。晴日偷将睡，秋山乞与诗。纵然眉得展，不似见君时。","dynasty":"唐代","title":"答胡遇"}
{"author":"姚合","content":"九衢难会宿，况复是寒天。朝客清贫老，林僧默悟禅。眠迟消漏水，吟苦堕寒涎。异日来寻我，沧江有钓船。","dynasty":"唐代","title":"和厉玄侍御、无可上人会宿见寄"}
{"author":"姚合","content":"疏散永无事，不眠常夜分。月中松露滴，风引鹤同闻。","dynasty":"唐代","title":"秋中夜坐"}
{"author":"姚合","content":"昼渡黄河水，将军险用师。雪光偏著甲，风力不禁旗。阵变龙蛇活，军雄鼓角知。今朝重起舞，记得战酣时。","dynasty":"唐代","title":"剑器词三首其二"}
{"author":"姚合","content":"先生自说瀛洲路，多在青松白石间。海岸夜中常见日，仙宫深处却无山。犬随鹤去游诸洞，龙作人来问大还。今日偶闻尘外事，朝簪未掷复何颜。","dynasty":"唐代","title":"赠王尊师"}
{"author":"姚合","content":"几年山下事仙翁，名在长生箓籍中。烧得药成须寄我，曾为主簿与君同。","dynasty":"唐代","title":"送张齐物主簿赴内乡（一作送张主簿赴山）"}
{"author":"姚合","content":"憔悴王居士，颠狂不称时。天公与贫病，时辈复轻欺。茅屋随年借，盘餐逐日移。弃嫌官似梦，珍重酒如师。无竹栽芦看，思山叠石为。静窗留客话，古寺觅僧棋。瘦马寒来死，羸童饿得痴。唯应寻阮籍，心事远相知。","dynasty":"唐代","title":"寄王度居士"}
{"author":"姚合","content":"绝妙江南曲，凄凉怨女诗。古风无手敌，新语是人知。飞动应由格，功夫过却奇。麟台添集卷，乐府换歌词。李白应先拜，刘祯必自疑。贫须君子救，病合国家医。野客开山借，邻僧与米炊。甘贫辞聘币，依选受官资。多见愁连晓，稀闻债尽时。圣朝文物盛，太祝独低眉。","dynasty":"唐代","title":"赠张籍太祝"}
{"author":"姚合","content":"乡书落姓名，太守拜亲荣。访我波涛郡，还家雾雨城。海山窗外近，镜水世间清。何计随君去，邻墙过此生。","dynasty":"唐代","title":"送朱庆馀越州归觐"}
{"author":"姚合","content":"诗新得意恣狂疏，挥手终朝力有馀。今到诗家浑手战，欲题名字倩人书。","dynasty":"唐代","title":"寄酬卢侍御"}
{"author":"姚合","content":"东园连宅起，胜事与心期。幽洞自生药，新篁迸入池。密林行不尽，芳草坐难移。石翠疑无质，莺歌似有词。莎台高出树，藓壁净题诗。我独多来赏，九衢人不知。","dynasty":"唐代","title":"题郑驸马林亭"}
{"author":"姚合","content":"酒阑歌罢更迟留，携手思量凭翠楼。桃李容华犹叹月，风流才器亦悲秋。光阴不觉朝昏过，岐路无穷早晚休。似把剪刀裁别恨，两人分得一般愁。","dynasty":"唐代","title":"惜别"}
{"author":"姚合","content":"每日寻兵籍，经年别酒徒。眼疼长不校，肺病且还无。僮仆惊衣窄，亲情觉语粗。几时得归去，依旧作山夫。朝朝十指痛，唯署点兵符。贫贱依前在，颠狂一半无。身惭山友弃，胆赖酒杯扶。谁道从军乐，年来镊白须。","dynasty":"唐代","title":"从军乐二首"}
{"author":"姚合","content":"闲人祗是爱春光，迎得春来喜欲狂。买酒怕迟教走马，看花嫌远自移床。娇莺语足方离树，戏蝶飞高始过墙。颠倒醉眠三数日，人间百事不思量。","dynasty":"唐代","title":"赏春"}
{"author":"姚合","content":"旅人无事喜，终日思悠悠。逢酒嫌杯浅，寻书怕字稠。贫来许钱圣，梦觉见身愁。寂寞中林下，饥鹰望到秋。","dynasty":"唐代","title":"客舍有怀"}
{"author":"姚合","content":"久向空门隐，交亲亦不知。文高轻古意，官冷似前资。老觉僧斋健，贫还酒债迟。仙方小字写，行坐把相随。","dynasty":"唐代","title":"赠王建司马"}
{"author":"姚合","content":"布石满山庭，磷磷洁还清。幽人常履此，月下屐齿鸣。药草枝叶动，似向山中生。","dynasty":"唐代","title":"题金州西园九首·石庭"}
{"author":"姚合","content":"浮萍重叠水团圆，客绕千遭屐齿痕。莫惊池里寻常满，一井清泉是上源。","dynasty":"唐代","title":"咏盆池"}
{"author":"姚合","content":"幽栖一亩宫，清峭似山峰。邻里不通径，俸钱唯买松。野人时寄宿，谷鸟自相逢。朝路床前是，谁知晓起慵。","dynasty":"唐代","title":"题厉玄侍御所居"}
{"author":"姚合","content":"三年赁舍亲仁里，寂寞何曾似在城。饮酒自缘防冷病，寻人多是为闲行。轩车无路通门巷，亲友因诗道姓名。自别青山归未得，羡君长听石泉声。","dynasty":"唐代","title":"亲仁里居"}
{"author":"姚合","content":"日出方能起，庭前看种莎。吏来山鸟散，酒熟野人过。岐路荒城少，烟霞远岫多。同官数相引，下马上西坡。","dynasty":"唐代","title":"武功县中作三十首其十三"}
{"author":"姚合","content":"欲出还成住，前程甚谪迁。佯眠随客醉，愁坐似僧禅。旧国归何处，春山买欠钱。几时无一事，长在故人边。","dynasty":"唐代","title":"送崔之仁（一作别刘得仁）"}
{"author":"姚合","content":"竹里开华馆，珍羞次第尝。春风酒影动，晴日乐声长。久坐难辞醉，衰年亦暂狂。殷勤还继烛，永夕梦相妨。","dynasty":"唐代","title":"宴光禄田卿宅"}
{"author":"姚合","content":"满郭是春光，街衢土亦香。竹风轻履舄，花露腻衣裳。谷鸟鸣还艳，山夫到更狂。可怜游赏地，炀帝国倾亡。","dynasty":"唐代","title":"扬州春词三首其二"}
{"author":"姚合","content":"有相无相身，唯师说始真。修篁半庭影，清磬几僧邻。古壁丹青落，虚檐鸟雀驯。伊余求了义，羸马往来频。","dynasty":"唐代","title":"过钦上人院"}
{"author":"姚合","content":"日日攻诗亦自强，年年供应在名场。春风驿路归何处，紫阁山边是草堂。","dynasty":"唐代","title":"送贾岛及钟浑"}
{"author":"姚合","content":"此生修道浅，愁见未来身。谁为传真谛，唯应是上人。自悲年已长，渐觉事难亲。不向禅门去，他门无了因。","dynasty":"唐代","title":"寄郁上人"}
{"author":"姚合","content":"七十未成事，终南苍鬓翁。老来诗兴苦，贫去酒肠空。蟠蛰身仍病，鹏抟力未通。已无烧药本，唯有著书功。白马时何晚，青龙岁欲终。生涯枯叶下，家口乱云中。潭静鱼惊水，天晴鹤唳风。悲君还姓傅，独不梦高宗。","dynasty":"唐代","title":"赠终南山傅山人"}
{"author":"姚合","content":"一会一分离，贫游少定期。酒多为客稳，米贵入城迟。晴日偷将睡，秋山乞与诗。纵然眉得展，不似见君时。","dynasty":"唐代","title":"荅胡遇"}
{"author":"姚合","content":"筐封紫葡萄，筒卷白茸毛。卧暖身应健，含消齿免劳。衾衣疏不称，梨栗鄙难高。晓起题诗报，寒澌满笔毫。","dynasty":"唐代","title":"谢汾州田大夫寄茸毡葡萄"}
{"author":"姚合","content":"仆射陂前郡，清高越四邻。丹霄凤诏下，太守虎符新。雾湿关城月，花香驿路尘。连枝相庭树，岁岁一家春。","dynasty":"唐代","title":"送崔中丞赴郑州"}
{"author":"姚合","content":"病童随瘦马，难算往来程。野寺僧相送，河桥酒滞行。足愁无道性，久客会人情。何计羁穷尽，同居不出城。","dynasty":"唐代","title":"别李馀"}
{"author":"姚合","content":"水石随缘岂计程，东吴相遇别西京。夜禅月下袈裟湿，晓上山巅锡杖鸣。念我为官应易老，羡师依佛学无生。越中多有前朝寺，处处铁钟石磬声。","dynasty":"唐代","title":"送文著上人游越"}
{"author":"姚合","content":"晓脱青衫出，闲行气味长。一瓶春酒色，数顷野花香。朝客闻应羡，山僧见亦狂。不将僮仆去，恐为损风光。","dynasty":"唐代","title":"游春十二首其十二"}
{"author":"姚合","content":"昨迎今复送，来晚去逡巡。芳尽空繁树，愁多独病身。静思倾酒懒，闲望上楼频。为向春风道，明年早报春。","dynasty":"唐代","title":"送春"}
{"author":"姚合","content":"箭利弓调四镇兵，蕃人不敢近东行。沿边千里浑无事，唯见平安火入城。","dynasty":"唐代","title":"穷边词二首其二"}
{"author":"姚合","content":"闲人祗是爱春光，迎得春来喜欲狂。买酒怕迟教走马，看花嫌远自移床。娇莺语足方离树，戏蝶飞高始过墙。颠倒醉眠三数日，人间百事不思量。","dynasty":"唐代","title":"赏春"}
{"author":"姚合","content":"茅堂阶岂高，数寸是苔藓。只恐秋雨中，窗户亦不溅。眼前无此物，我情何由遣。","dynasty":"唐代","title":"题金州西园九首·莓苔"}
{"author":"姚合","content":"茅堂阶岂高，数寸是苔藓。只恐秋雨中，窗户亦不溅。眼前无此物，我情何由遣。","dynasty":"唐代","title":"题金州西园九首。莓苔"}
{"author":"姚合","content":"朝朝眉不展，多病怕逢迎。引水远通涧，垒山高过城。秋灯照树色，寒雨落池声。好是吟诗夜，披衣坐到明。","dynasty":"唐代","title":"武功县中作三十首其十六"}
{"author":"姚合","content":"种竹爱庭际，亦以资玩赏。穷秋雨萧条，但见墙垣长。宣尼高数仞，固应非土壤。","dynasty":"唐代","title":"题金州西园九首·垣竹"}
{"author":"姚合","content":"此路何潇洒，永无公卿迹。日日多往来，藜杖与桑屐。路边何所有，磊磊青渌石。","dynasty":"唐代","title":"杏溪十首。溪路"}
{"author":"姚合","content":"掷笔不作尉，戎衣从嫖姚。严冬入都门，仆马气益豪。沂州右镇雄，士勇旌旗高。洛东无忧虞，半夜开虎牢。丈夫贵功勋，不贵爵禄饶。仰眠作书生，衣食何由销。任生非常才，临事胆不摇。必当展长画，逆波斩鲸鳌。九陌尘土黑，话别立远郊。孟坚勒燕然，岂独在汉朝。","dynasty":"唐代","title":"送任畹评事赴沂海"}
{"author":"姚合","content":"辞得官来疾渐平，世间难有此高情。新秋月满南溪里，引客乘船处处行。","dynasty":"唐代","title":"和前吏部韩侍郎夜泛南溪"}
{"author":"姚合","content":"采茶溪路好，花影半浮沈。画舸僧同上，春山客共寻。芳新生石际，幽嫩在山阴。色是春光染，香惊日气侵。试尝应酒醒，封进定恩深。芳贻千里外，怡怡太府吟。","dynasty":"唐代","title":"寄杨工部闻毗陵舍弟自罨溪入茶山"}
{"author":"姚合","content":"亭亭白云榭，下有清江流。见江不得亲，不如波上鸥。有榭江可见，无榭无双眸。","dynasty":"唐代","title":"题金州西园九首·江榭"}
{"author":"姚合","content":"一辞山舍废躬耕，无事悠悠住帝城。为客衣裳多不稳，和人诗句固难精。几年秋赋唯知病，昨日春闱偶有名。却出关东悲复喜，归寻弟妹别仁兄。","dynasty":"唐代","title":"成名后留别从兄"}
{"author":"姚合","content":"兼秩恩归第一流，时寻仙路向瀛洲。钟声迢递银河晓，林色葱笼玉露秋。紫殿讲筵邻御座，青宫宾榻入龙楼。从来共结归山侣，今日多应独自休。","dynasty":"唐代","title":"和高谏议蒙兼宾客时入翰苑"}
{"author":"姚合","content":"千骑红旗不可攀，水头独立暮方还。家人怪我浑如病，尊酒休倾笔砚间。","dynasty":"唐代","title":"辞白宾客归后寄"}
{"author":"姚合","content":"炎天木叶焦，晓夕绝凉飙。念子独归县，何人不在朝。市连风浪动，帆彻海门遥。饮尽樽中酒，同年同寂寥。","dynasty":"唐代","title":"送丁端公赴河阴"}
{"author":"姚合","content":"编草覆柏椽，轩扉皆竹织。閤成似僧居，学僧居未得。有时公府劳，还复来此息。","dynasty":"唐代","title":"题金州西园九首。草阁"}
{"author":"姚合","content":"年年到此日，沥酒拜街中。万户千门看，无人不送穷。送穷穷不去，相泥欲何为。今日官家宅，淹留又几时。古人皆恨别，此别恨消魂。只是空相送，年年不出门。","dynasty":"唐代","title":"晦日送穷三首"}
{"author":"姚合","content":"水石随缘岂计程，东吴相遇别西京。夜禅月下袈裟湿，晓上山巅锡杖鸣。念我为官应易老，羡师依佛学无生。越中多有前朝寺，处处铁钟石磬声。","dynasty":"唐代","title":"送文著上人游越"}
{"author":"姚合","content":"莲华峰下郡，仙洞亦难胜。闾里苍苔水，虚空瀑布冰。酒香和药熟，山峭过云登。清净黎人泰，唯忧急诏征。","dynasty":"唐代","title":"寄华州崔中丞"}
{"author":"姚合","content":"宦名浑不计，酒熟且开封。晴月销灯色，寒天挫笔锋。惊禽时并起，闲客数相逢。旧国萧条思，青山隔几重。","dynasty":"唐代","title":"武功县中作三十首其二十"}
{"author":"姚合","content":"行行方避梦，又到谢亭来。举世皆如此，伊余何处回。竹鲜多透石，泉洁亦无苔。坐与僧同语，谁能顾酒杯。","dynasty":"唐代","title":"游谢公亭"}
{"author":"姚合","content":"新居多野思，不似在京城。墙上云相压，庭前竹乱生。寻师望药力，依谱上琴声。好是中秋夜，无尘有月明。","dynasty":"唐代","title":"和友人新居园上"}
{"author":"姚合","content":"桃花四散飞，桃子压枝垂。寂寂青阴里，幽人举步迟。慇勤念此径，我去复来谁。","dynasty":"唐代","title":"杏溪十首杏溪"}
{"author":"姚合","content":"将军作镇古汧州，水腻山春节气柔。清夜满城丝管散，行人不信是边头。箭利弓调四镇兵，蕃人不敢近东行。沿边千里浑无事，唯见平安火入城。","dynasty":"唐代","tags":"边塞，写景，赞扬","title":"穷边词二首"}
{"author":"姚合","content":"碛露黄云下，凝寒鼓不鸣。战须移死地，军讳杀降兵。印马秋遮虏，蒸沙夜筑城。旧乡归不得，都尉负功名。","dynasty":"唐代","title":"塞下曲"}
{"author":"姚合","content":"滥得进士名，才用苦不长。性癖艺亦独，十年作诗章。六义虽粗成，名字犹未扬。将军俯招引，遣脱儒衣裳。常恐虚受恩，不惯把刀枪。又无远筹略，坐使虏灭亡。昨来发兵师，各各赴战场。顾我同老弱，不得随戎行。丈夫生世间，职分贵所当。从军不出门，岂异病在床。谁不恋其家，其家无风霜。鹰鹘念搏击，岂贵食满肠。","dynasty":"唐代","title":"从军行"}
{"author":"姚合","content":"铸为明镜绝尘埃，翡翠窗前挂玉台。绣带共寻龙口出，菱花争向匣中开。孤光常见鸾踪在，分处还因鹊影回。好是照身宜谢女，嫦娥飞向玉宫来。","dynasty":"唐代","title":"咏镜"}
{"author":"姚合","content":"白日西边没，沧波东去流。名虽千古在，身已一生休。岂料文章远，那知瑞草秋。曾闻有书剑，应是别人收。杳杳黄泉下，嗟君向此行。有名传后世，无子过今生。新墓松三尺，空阶月二更。从今旧诗卷，人觅写应争。","dynasty":"唐代","title":"哭贾岛二首"}
{"author":"姚合","content":"明明复夜夜，胡子即成翁。唯是真知性，不来生灭中。","dynasty":"唐代","title":"佛舍见胡子有嘲（一作嘲胡子小男）"}
{"author":"姚合","content":"从谏停东幸，垂衣宝历昌。汉昭登位少，周代卜年长。彩仗三清路，麻衣万国丧。玄宫今一闭，终古柏苍苍。晚色启重扉，旌旗路渐移。荆山鼎成日，湘浦竹斑时。臣子终身感，山园七月期。金茎看尚在，承露复何为。紫陌起仙飙，川原共寂寥。灵輴万国护，仪殿百神朝。漏滴秋风路，笳吟灞水桥。微臣空感咽，踊绝觉天遥。","dynasty":"唐代","title":"敬宗皇帝挽词三首"}
{"author":"姚合","content":"枉为乡里举，射鹄艺浑疏。归路羞人问，春城赁舍居。闭门辞杂客，开箧读生书。以此投知己，还因胜自馀。","dynasty":"唐代","title":"下第"}
{"author":"姚合","content":"凶神扇𥳽恶神行，汹涌挨排白雾生。风击水凹波扑凸，雨漴山口地嵌坑。龙喷黑气翻腾滚，鬼掣红光劈划揁。哮吼忽雷声揭石，满天啾唧闹轰轰。","dynasty":"唐代","title":"恶神行雨"}
{"author":"姚合","content":"平日时风好涕流，谗书虽盛一名休。寰区叹屈瞻天问，夷貊闻诗过海求。向夕便思青琐拜，近年寻伴赤松游。何当世祖从人望，早以公台命卓侯。","dynasty":"唐代","title":"使两浙赠罗隐"}
{"author":"姚合","content":"圣朝同舜日，作相有夔龙。理化知无外，烝黎尽可封。燮和皆达识，出入并登庸。武骑增馀勇，儒冠贵所从。赠诗全六义，出镇越千峰。连日陈天乐，芳筵叠酒钟。乌台情已洽，凤阁分弥浓。栈转旌摇水，崖高马蹋松。恩深施远俗，化美见前踪。江晓流巴字，山晴耸剑峰。双油拥上宰，四海羡临邛。先路声华远，离京诏旨重。岁除今向尽，春色即相逢。嫩叶抽赪蕊，新苔长翠茸。冰销鱼潎潎，林暖鸟噰噰。泉落闻难尽，花开看不供。青城方眷恋，黄阁竟从容。计日归台席，还听长乐钟。","dynasty":"唐代","title":"和门下李相饯西蜀相公"}
{"author":"姚合","content":"兰烛照重茵，飞杯复几分。主人寒不寐，上客晓离群。骑吏缘青壁，旌旗度白云。剑铭生藓色，巴字叠冰文。华省思仙侣，疲民爱使君。泠泠唯自适，郡邸有谁闻。","dynasty":"唐代","title":"送崔玄亮赴果州冬夜宴韩卿宅"}
{"author":"姚合","content":"蜀山高岧峣，蜀客无平才。日饮锦江水，文章盈其怀。十年作贡宾，九年多邅回。春来登高科，升天得梯阶。手持冬集书，还家献庭闱。人生此为荣，得如君者稀。李白蜀道难，羞为无成归。子今称意行，所历安觉危。与子久相从，今朝忽乖离。风飘海中船，会合难自期。长安米价高，伊我常渴饥。临岐歌送子，无声但陈词。义交外不亲，利交内相违。勉子慎其道，急若食与衣。苦爇道路赤，行人念前驰。一杯不可轻，远别方自兹。","dynasty":"唐代","title":"送李馀及第归蜀"}
{"author":"姚合","content":"路岐知不尽，离别自无穷。行客心方切，主人樽未空。楚樯收月下，江树在潮中。人各还家去，还家庆不同。","dynasty":"唐代","title":"送董正字武归常州觐亲"}
{"author":"姚合","content":"左右分京阙，黄河与宅连。何功来此地，窃位已经年。天下才弥小，关中镇最先。陇山望可见，惆怅是穷边。","dynasty":"唐代","title":"陕城即事"}
{"author":"姚合","content":"郡中饶野兴，过客亦淹留。看月江楼晓，寻山石径秋。意归何处老，谁免此生愁。长爱东林子，安禅百事休。","dynasty":"唐代","title":"郡中书事寄默然上人"}
{"author":"姚合","content":"谁念东山客，栖栖守印床。何年得事尽，终日逐人忙。醉卧谁知叫，闲书不著行。人间长检束，与此岂相当。","dynasty":"唐代","title":"武功县中作三十首其十五"}
{"author":"姚合","content":"疏顽无异事，随例但添年。旧历藏深箧，新衣薄絮绵。暖风浑酒色，晴日畅琴弦。同伴无辞困，游春贵在先。","dynasty":"唐代","title":"游春十二首其五"}
{"author":"姚合","content":"一官无限日，愁闷欲何如。扫舍惊巢燕，寻方落壁鱼。从僧乞净水，凭客报闲书。白发谁能镊，年来四十馀。","dynasty":"唐代","title":"武功县中作三十首其二十三"}
{"author":"姚合","content":"亭亭河上亭，鱼踯水禽鸣。九曲何时尽，千峰今日清。晨光秋更远，暑气夏常轻。杯里移樯影，琴中有浪声。岸莎连砌静，渔火入窗明。来此多沈醉，神高无宿酲。","dynasty":"唐代","title":"题河上亭"}
{"author":"姚合","content":"先忆花时节，家山听更归。爱诗看古集，忆酒典寒衣。睡少身还健，愁多食不肥。自怜疏懒性，无事出门稀。","dynasty":"唐代","title":"秋日闲居二首其二"}
{"author":"姚合","content":"百门坡上住，石屋两三间。日月难教老，妻儿乞与闲。仙经拣客问，药债煮金还。何计能相访，终身得在山。","dynasty":"唐代","title":"寄崔之仁山人"}
{"author":"姚合","content":"一官无限日，愁闷欲何如。扫舍惊巢燕，寻方落壁鱼。从僧乞净水，凭客报闲书。白发谁能镊，年来四十馀。","dynasty":"唐代","title":"武功县中作三十首其二十三"}
{"author":"姚合","content":"真珠为土玉为尘，未识遥闻鼻亦辛。天上还应收至宝，世间难得是佳人。朱丝自断虚银烛，红粉潜销冷绣裀.见说忘情唯有酒，夕阳对酒更伤神。","dynasty":"唐代","title":"杨给事师皋哭亡爱姬英英窃闻诗人多赋因而继和"}
{"author":"姚合","content":"下伏秋期近，还知扇渐疏。惊飙坠邻果，暴雨落江鱼。贵寺虽同秩，闲曹只管书。朝朝廊下食，相庇在肴菹。","dynasty":"唐代","title":"酬光禄田卿末伏见寄"}
{"author":"姚合","content":"看春长不足，岂更觉身劳。寺里花枝净，山中水色高。嫩云轻似絮，新草细如毛。并起诗人思，还应费笔毫。","dynasty":"唐代","title":"游春十二首其六"}
{"author":"姚合","content":"年年到此日，沥酒拜街中。万户千门看，无人不送穷。送穷穷不去，相泥欲何为。今日官家宅，淹留又几时。古人皆恨别，此别恨消魂。只是空相送，年年不出门。","dynasty":"唐代","title":"晦日送穷三首"}
{"author":"姚合","content":"平日时风好涕流，谗书虽盛一名休。寰区叹屈瞻天问，夷貊闻诗过海求。向夕便思青琐拜，近年寻伴赤松游。何当世祖从人望，早以公台命卓侯。","dynasty":"唐代","title":"使两浙赠罗隐"}
{"author":"姚合","content":"客来初夜里，药酒自开封。老渐多归思，贫惟长病容。苦寒灯焰细，近晓鼓声重。僧可还相舍，深居闭古松。内殿臣相命，开樽话旧时。夜钟催鸟绝，积雪阻僧期。林静寒声远，天阴曙色迟。今宵复何夕，鸣珮坐相随。","dynasty":"唐代","title":"喜马戴冬夜见过期无可上人不至"}
{"author":"姚合","content":"洛下攻诗客，相逢只是吟。夜觞欢稍静，寒屋坐多深。乌府偶为吏，沧江长在心。忆君难就寝，烛灭复星沉。","dynasty":"唐代","title":"洛下夜会寄贾岛"}
{"author":"姚合","content":"疏拙只如此，此身谁与同。高情向酒上，无事在山中。渐老病难理，久贫吟益空。赖君时访宿，不避北斋风。","dynasty":"唐代","title":"寄贾岛"}
{"author":"姚合","content":"此女骨为土，贞名不可移。精灵閟何处，蘋藻奠空祠。水石生异状，杉松无病枝。我来方谢雨，延滞失归期。","dynasty":"唐代","title":"题贞女祠"}
{"author":"姚合","content":"叶叶如眉翠色浓，黄莺偏恋语从容。桥边陌上无人识，雨湿烟和思万重。","dynasty":"唐代","title":"杨柳枝词五首其二"}
{"author":"姚合","content":"由钓起茅亭，柴扉复竹楹。波清见丝影，坐久识鱼情。白鸟依窗宿，青蒲傍砌生。欲同渔父舍，须自减逢迎。","dynasty":"唐代","title":"陕下厉玄侍御宅五题。垂钓亭"}
{"author":"姚合","content":"布囊悬蹇驴，千里到贫居。饮酒谁堪伴，留诗自与书。爱眠知不醉，省语似相疏。军吏衣裳窄，还应暗笑余。","dynasty":"唐代","title":"喜贾岛至"}
{"author":"姚合","content":"古人皆恨别，此别恨消魂。只是空相送，年年不出门。","dynasty":"唐代","title":"晦日送穷三首其三"}
{"author":"姚合","content":"去年别君时，同宿黎阳城。黄河冻欲合，船入冰罅行。君为使滑州，我来西入京。丈夫不泣别，旁人叹无情。到京就省试，落籍先有名。惭辱乡荐书，忽欲自受刑。还家岂无路，羞为路人轻。决心住城中，百败望一成。腐草众所弃，犹能化为萤。岂我愚暗身，终久不发明。所悲道路长，亲爱难合并。还如舟与车，奔走各异程。耳目甚短狭，背面若聋盲。安得学白日，远见君仪形。","dynasty":"唐代","title":"寄杨茂卿校书"}
{"author":"姚合","content":"青衫脱下便狂歌，种薤栽莎斸古坡。野客相逢添酒病，春山暂上著诗魔。亦知官罢贫还甚，且喜闲来睡得多。欲与九衢亲故别，明朝拄杖始经过。","dynasty":"唐代","title":"罢武功县将入城其二"}
{"author":"姚合","content":"师向边头去，边人业障轻。腥膻斋自洁，部落讲还成。传教多离寺，随缘不计程。三千世界内，何处是无生。","dynasty":"唐代","title":"送僧游边（一作送无可）"}
{"author":"姚合","content":"枉为乡里举，射鹄艺浑疏。归路羞人问，春城赁舍居。闭门辞杂客，开箧读生书。以此投知己，还因胜自馀。","dynasty":"唐代","title":"下第"}
{"author":"姚合","content":"故人为吏隐，高卧簿书间。绕院唯栽药，逢僧只说山。此宵欢不接，穷岁信空还。何计相寻去，严风雪满关。","dynasty":"唐代","title":"寄永乐长官殷尧藩"}
{"author":"姚合","content":"晓起闲看雨，垂檐自滴阶。风清想林壑，云湿似江淮。石信浮沤重，泥从积藓埋。气消浓酒力，心助独吟怀。飒飒通琴韵，萧萧静竹斋。彩毫无限思，念与夕郎乖。","dynasty":"唐代","title":"奉和门下相公雨中寄裴给事"}
{"author":"姚合","content":"门外青山路，因循自不归。养生宜县僻，说品喜官微。净爱山僧饭，闲披野客衣。谁怜幽谷鸟，不解入城飞。","dynasty":"唐代","title":"武功县中作三十首其二十二"}
{"author":"姚合","content":"钱塘刺史谩题诗，贫褊无恩懦少威。春尽酒杯花影在，潮回画槛水声微，闲吟山际邀僧上，暮入林中看鹤归。无术理人人自理，朝朝渐觉簿书稀。","dynasty":"唐代","title":"杭州官舍偶书"}
{"author":"姚合","content":"慇勤莫遽起，四坐悉同袍。世上诗难得，林中酒更高。隋堤傍杨柳，楚驿在波涛。别后书频寄，无辞费笔毫。","dynasty":"唐代","title":"送刘詹事赴寿州"}
{"author":"姚合","content":"亭亭千万里，三五复秋中。此夕光应绝，常时思不同。九霄微有露，四海静无风。惆怅逡巡别，谁能看碧空。","dynasty":"唐代","title":"八月十五夜看月"}
{"author":"姚合","content":"疏散无世用，为文乏天格。把笔日不休，忽忽有所得。所得良自慰，不求他人识。子独访我来，致诗过相饰。君子无浮言，此诗应亦直。但虑忧我深，鉴亦随之惑。子在名场中，屡战还屡北。我无数子明，端坐空叹息。昨闻过春关，名系吏部籍。三十登高科，前涂浩难测。诗人多峭冷，如水在胸臆。岂随寻常人，五藏为酒食。期来作酬章，危坐吟到夕。难为间其辞，益贵我纸墨。","dynasty":"唐代","title":"答韩湘"}
{"author":"姚合","content":"黄金丝挂粉墙头，动似颠狂静似愁。游客见时心自醉，无因得见谢家楼。叶叶如眉翠色浓，黄莺偏恋语从容。桥边陌上无人识，雨湿烟和思万重。江上东西离别饶，旧条折尽折新条。亦知春色人将去，犹胜狂风取次飘。二月杨花触处飞，悠悠漠漠自东西。谢家咏雪徒相比，吹落庭前便作泥。江亭杨柳折还垂，月照深黄几树丝。见说隋堤枯已尽，年年行客怪春迟。","dynasty":"唐代","title":"杨柳枝词五首"}
{"author":"姚合","content":"亭亭白云榭，下有清江流。见江不得亲，不如波上鸥。有榭江可见，无榭无双眸。","dynasty":"唐代","title":"题金州西园九首江榭"}
{"author":"姚合","content":"诗家会诗客，池阁晓初晴。鸟尽山中语，琴多谱外声。映花相劝酒，入洞各题名。疏野常如此，谁人信在城。","dynasty":"唐代","title":"春日同会卫尉崔少卿宅"}
{"author":"姚合","content":"竹里开华馆，珍羞次第尝。春风酒影动，晴日乐声长。久坐难辞醉，衰年亦暂狂。殷勤还继烛，永夕梦相妨。","dynasty":"唐代","title":"宴光禄田卿宅"}
{"author":"姚合","content":"九衢难会宿，况复是寒天。朝客清贫老，林僧默悟禅。眠迟消漏水，吟苦堕寒涎。异日来寻我，沧江有钓船。","dynasty":"唐代","title":"和厉玄侍御、无可上人会宿见寄"}
{"author":"姚合","content":"秋赋春还计尽违，自知身是拙求知。惟思旷海无休日，却喜孤舟似去时。连浦一程兼汴宋，夹堤千柳杂唐隋。从来此恨皆前达，敢负吾君作楚词。","dynasty":"唐代","title":"题永城驿"}
{"author":"姚合","content":"晓向潭上行，夕就潭边宿。清冷无波澜，潎潎鱼相逐。钓翁坐不起，见我往来熟。","dynasty":"唐代","title":"杏溪十首。石潭"}
{"author":"姚合","content":"茅堂阶岂高，数寸是苔藓。只恐秋雨中，窗户亦不溅。眼前无此物，我情何由遣。","dynasty":"唐代","title":"题金州西园九首莓苔"}
{"author":"姚合","content":"饯幕俨征轩，行军归大藩。山程度函谷，水驿到夷门。晓日诗情远，春风酒色浑。逡巡何足贵，所贵尽残樽。","dynasty":"唐代","title":"送徐州韦仅行军"}
{"author":"姚合","content":"幽斋琴思静，晚下紫宸朝。旧隐同溪远，周行隔品遥。深槐蝉唧唧，疏竹雨萧萧。不是相寻懒，烦君举酒瓢。","dynasty":"唐代","title":"酬田卿书斋即事见寄"}
{"author":"姚合","content":"晓立侍炉烟，夜归蓬荜眠。露华明菊上，萤影灭灯前。清漏和砧叠，栖禽与叶连。高人来此宿，为似在山颠。","dynasty":"唐代","title":"喜雍陶秋夜访宿"}
{"author":"姚合","content":"赤府从军美，儒衣结束轻。凉飙下山寺，晓浪满关城。闲坐饶诗景，高眠长道情。将军不战术，计日立功名。","dynasty":"唐代","title":"送徐员外赴河中从事"}
{"author":"姚合","content":"乍抛衫笏觉身轻，依旧还称学道名。欲泥山僧分屋住，羞从野老借牛耕。妻儿尽怕为逋客，亲故相邀遣到城。无奈同官珍重意，几回临路却休行。青衫脱下便狂歌，种薤栽莎劚古坡。野客相逢添酒病，春山暂上著诗魔。亦知官罢贫还甚，且喜闲来睡得多。欲与九衢亲故别，明朝拄杖始经过。","dynasty":"唐代","title":"罢武功县将入城"}
{"author":"姚合","content":"结构立嘉名，轩窗四面明。丘墙高莫比，萧宅僻还清。池际龟潜戏，庭前药旋生。树深檐稍邃，石峭径难平。道旷襟情远，神闲视听精。古今功独出，大小隐俱成。曙雨新苔色，秋风长桂声。携诗就竹写，取酒对花倾。古寺招僧饭，方塘看鹤行。人间无此贵，半仗暮归城。","dynasty":"唐代","title":"和裴令公新成绿野堂即事"}
{"author":"姚合","content":"送穷穷不去，相泥欲何为。今日官家宅，淹留又几时。","dynasty":"唐代","title":"晦日送穷三首其二"}
{"author":"姚合","content":"一住毗陵寺，师应只信缘。院贫人施食，窗静鸟窥禅。古磬声难尽，秋灯色更鲜。仍闻开讲日，湖上少鱼船。","dynasty":"唐代","title":"赠常州院僧"}
{"author":"姚合","content":"拟服松花无处学，嵩阳道士忽相教。今朝试上高枝采，不觉倾翻仙鹤巢。","dynasty":"唐代","title":"采松花"}
{"author":"姚合","content":"献寿人皆庆，南山复北堂。从今千万日，此日又初长。","dynasty":"唐代","title":"和李十二舍人冬至日"}
{"author":"姚合","content":"重重吴越浙江潮，刺史何门始得消。五字州人唯有此，四邻风景合相饶。橘村篱落香潜度，竹寺虚空翠自飘。君去九衢须说我，病成疏懒懒趋朝。","dynasty":"唐代","title":"送盛秀才赴举"}
{"author":"姚合","content":"客至皆相笑，诗书满卧床。爱闲求病假，因醉弃官方。鬓发寒唯短，衣衫瘦渐长。自嫌多检束，不似旧来狂。","dynasty":"唐代","title":"武功县中作三十首其七"}
{"author":"姚合","content":"鼕鼕九陌鼓声齐，百辟朝天马乱嘶。月照浓霜寒更远，风吹红烛举还低。官清立在金炉北，仗下归眠玉殿西。莫笑老人多独出，晴山荒景觅诗题。","dynasty":"唐代","title":"寄周十七起居"}
{"author":"姚合","content":"闲人祗是爱春光，迎得春来喜欲狂。买酒怕迟教走马，看花嫌远自移床。娇莺语足方离树，戏蝶飞高始过墙。颠倒醉眠三数日，人间百事不思量。","dynasty":"唐代","title":"赏春"}
{"author":"姚合","content":"留春不得被春欺，春若无情遣泥谁。寂寞自疑生冷病，凄凉还似别亲知。随风未辨归何处，浇酒唯求住少时。一去近当三百日，从朝至夜是相思。","dynasty":"唐代","title":"别春"}
{"author":"姚合","content":"欲出心还懒，闲吟绕寝床。道书虫食尽，酒律客偷将。愁至为多病，贫来减得狂。见君何所似，如热得清凉。","dynasty":"唐代","title":"喜喻凫至"}
{"author":"姚合","content":"从谏停东幸，垂衣宝历昌。汉昭登位少，周代卜年长。彩仗三清路，麻衣万国丧。玄宫今一闭，终古柏苍苍。晚色启重扉，旌旗路渐移。荆山鼎成日，湘浦竹斑时。臣子终身感，山园七月期。金茎看尚在，承露复何为。紫陌起仙飙，川原共寂寥。灵輴万国护，仪殿百神朝。漏滴秋风路，笳吟灞水桥。微臣空感咽，踊绝觉天遥。","dynasty":"唐代","title":"敬宗皇帝挽词三首"}
{"author":"姚合","content":"贫居雀喧噪，况乃静巷陌。夜眠睡不成，空庭闻露滴。旁有一杯酒，欢然如对客。月光久逾明，照得笔墨白。平生志舒豁，难可似兹夕。四肢得自便，虽劳不为役。故人山中住，善治活身策。五谷口不尝，比僧更闲寂。我今暂得安，自谓脱幽戚。君身长逍遥，日月争老得。","dynasty":"唐代","title":"秋中寄崔道士"}
{"author":"姚合","content":"道同无宿约，三伏自从容。窗豁山侵座，扇摇风下松。客吟多绕竹，僧饭只凭钟。向晚分归路，莓苔行迹重。","dynasty":"唐代","title":"谢秦校书与无可上人见访"}
{"author":"姚合","content":"生计甘寥落，高名愧自由。惯无身外事，不信世间愁。好酒盈杯酌，闲诗任笔酬。凉风从入户，云水更宜秋。","dynasty":"唐代","title":"闲居遣怀十首其九"}
{"author":"姚合","content":"僻性爱古物，终岁求不获。昨朝得古砚，黄河滩之侧。念此黄河中，应有昔人宅。宅亦作流水，斯砚未变易。波澜所激触，背面生罅隙。质状朴且丑，今人作不得。捧持且惊叹，不敢施笔墨。或恐先圣人，尝用修六籍。置之洁净室，一日三磨拭。大喜豪贵嫌，久长得保惜。","dynasty":"唐代","title":"拾得古砚"}
{"author":"姚合","content":"醉与江涛别，江涛惜我游。他年婚嫁了，终老此江头。","dynasty":"唐代","title":"别杭州"}
{"author":"姚合","content":"结得随缘伴，蝉鸣方出关。新经译旧寺，故国与谁还。斋为无钟早，心因罢讲闲。东南数千里，何处不逢山。","dynasty":"唐代","title":"送敬法师归福州"}
{"author":"姚合","content":"独向山中觅紫芝，山人勾引住多时。摘花浸酒春愁尽，烧竹煎茶夜卧迟。泉落林梢多碎滴，松生石底足旁枝。明朝却欲归城市，问我来期总不知。","dynasty":"唐代","title":"送别友人（一作别友人山居）"}
{"author":"姚合","content":"筐封紫葡萄，筒卷白茸毛。卧暖身应健，含消齿免劳。衾衣疏不称，梨栗鄙难高。晓起题诗报，寒澌满笔毫。","dynasty":"唐代","title":"谢汾州田大夫寄茸毡葡萄"}
{"author":"姚合","content":"不上酒家楼，池边日献酬。杯来转巴字，客坐绕方流。酹滴苔纹断，泉连石岸秋。若能山下置，岁晚愿同游。","dynasty":"唐代","title":"陕下厉玄侍御宅五题。泛觞泉"}
{"author":"姚合","content":"独在山阿里，朝朝遂性情。晓泉和雨落，秋草上阶生。因客始沽酒，借书方到城。诗情聊自遣，不是趁声名。","dynasty":"唐代","title":"山居寄友人"}
{"author":"姚合","content":"筐封紫葡萄，筒卷白茸毛。卧暖身应健，含消齿免劳。衾衣疏不称，梨栗鄙难高。晓起题诗报，寒澌满笔毫。","dynasty":"唐代","title":"谢汾州田大夫寄茸毡葡萄"}
{"author":"姚合","content":"下伏秋期近，还知扇渐疏。惊飙坠邻果，暴雨落江鱼。贵寺虽同秩，闲曹只管书。朝朝廊下食，相庇在肴菹。","dynasty":"唐代","title":"酬光禄田卿末伏见寄"}
{"author":"姚合","content":"霭霭纷纷不可穷，戛笙歌处尽随龙。来依银汉一千里，归傍巫山十二峰。呈瑞每闻开丽色，避风仍见挂乔松。怜君翠染双蝉鬓，镜里朝朝近玉容。","dynasty":"唐代","title":"咏云"}
{"author":"姚合","content":"十二门中寺，诗僧寺独幽。多年松色别，后夜磬声秋。见世虑皆尽，来生事更修。终须执瓶钵，相逐入牛头。","dynasty":"唐代","title":"寄无可上人"}
{"author":"姚合","content":"昼渡黄河水，将军险用师。雪光偏著甲，风力不禁旗。阵变龙蛇活，军雄鼓角知。今朝重起舞，记得战酣时。","dynasty":"唐代","title":"剑器词三首其二"}
{"author":"姚合","content":"疏拙只如此，此身谁与同。高情向酒上，无事在山中。渐老病难理，久贫吟益空。赖君时访宿，不避北斋风。","dynasty":"唐代","title":"寄贾岛"}
{"author":"姚合","content":"丈夫非马蹄，安得知路岐。穷贱飧茹薄，兴与养性宜。乃知长生术，豪贵难得之。","dynasty":"唐代","title":"街西居三首其三"}
{"author":"姚合","content":"每来归意懒，都尉似山人。台榭栖双鹭，松篁隔四邻。迸泉清胜雨，深洞暖如春。更看题诗处，前轩粉壁新。","dynasty":"唐代","title":"题大理崔少卿驸马林亭"}
{"author":"姚合","content":"半年留醉待花开，晓去迎春夜始回。风暖慢行寻曲水，天晴远望立高台。亦知无处将诗请，唯得终朝把酒催。今日柳条全弄色，游人相伴看春来。","dynasty":"唐代","title":"迎春"}
{"author":"姚合","content":"圣代无邪触，空林獬豸归。谁知陇山鸟，长绕玉楼飞。风雨依山急，云泉入郭微。无同昔年别，别后寄书稀。","dynasty":"唐代","title":"送李植侍御"}
{"author":"姚合","content":"性同相见易，紫府共闲行。阴径红桃落，秋坛白石生。藓文连竹色，鹤语应松声。风定药香细，树声泉气清。垂檐灵草影，绕壁古山名。围外坊无禁，归时踏月明。","dynasty":"唐代","title":"游昊天玄都观（一作裴考功、厉察院同游昊天玄都观）"}
{"author":"姚合","content":"霭霭纷纷不可穷，戛笙歌处尽随龙。来依银汉一千里，归傍巫山十二峰。呈瑞每闻开丽色，避风仍见挂乔松。怜君翠染双蝉鬓，镜里朝朝近玉容。","dynasty":"唐代","title":"咏云"}
{"author":"姚合","content":"一辞山舍废躬耕，无事悠悠住帝城。为客衣裳多不稳，和人诗句固难精。几年秋赋唯知病，昨日春闱偶有名。却出关东悲复喜，归寻弟妹别仁兄。","dynasty":"唐代","title":"成名后留别从兄"}
{"author":"姚合","content":"闲卧销长日，亲朋笑我疏。诗篇随分有，人事度年无。情性僻难改，愁怀酒为除。谁能思此计，空备满床书。","dynasty":"唐代","title":"闲居遣怀十首其二"}
{"author":"姚合","content":"晓脱青衫出，闲行气味长。一瓶春酒色，数顷野花香。朝客闻应羡，山僧见亦狂。不将僮仆去，恐为损风光。","dynasty":"唐代","title":"游春十二首其十二"}
{"author":"姚合","content":"新诗十九首，丽格出青冥。得处神应骇，成时力尽停。正愁闻更喜，沈醉见还醒。自是天才健，非关笔砚灵。","dynasty":"唐代","title":"喜览泾州卢侍御诗卷"}
{"author":"姚合","content":"每日寻兵籍，经年别酒徒。眼疼长不校，肺病且还无。僮仆惊衣窄，亲情觉语粗。几时得归去，依旧作山夫。","dynasty":"唐代","title":"从军乐"}
{"author":"姚合","content":"不行门外地，斋戒得清真。长食施来饭，深居锁定身。朝昏常傍佛，起坐省逢人。非独心常净，衣无一点尘。","dynasty":"唐代","title":"寄不出院僧"}
{"author":"姚合","content":"劝君缓上车，乡里有吾庐。未得同归去，空令相见疏。山晴栖鹤起，天晓落潮初。此庆将谁比，献亲冬集书。","dynasty":"唐代","title":"送朱庆馀及第后归越"}
{"author":"姚合","content":"悠悠小县吏，憔悴入新年。远思遭诗恼，闲情被酒牵。恋花林下饮，爱草野中眠。疏懒今成性，谁人肯更怜。","dynasty":"唐代","title":"游春十二首其七"}
{"author":"姚合","content":"有相无相身，唯师说始真。修篁半庭影，清磬几僧邻。古壁丹青落，虚檐鸟雀驯。伊余求了义，羸马往来频。","dynasty":"唐代","title":"过钦上人院"}
{"author":"姚合","content":"自闻憔客说，无计得相寻。几世传高卧，全家在一林。养情书览苦，采药路多深。愿得为邻里，谁能说此心。","dynasty":"唐代","title":"寄紫阁隐者"}
{"author":"姚合","content":"日出方能起，庭前看种莎。吏来山鸟散，酒熟野人过。岐路荒城少，烟霞远岫多。同官数相引，下马上西坡。","dynasty":"唐代","title":"武功县中作三十首其十三"}
{"author":"姚合","content":"时人嫌古画，倚壁不曾收。露滴胶山断，风吹绢海秋。残雪飞屋里，片水落床头。尚胜凡花鸟，君能补缀不。","dynasty":"唐代","title":"咏破屏风（一作章孝标诗）"}
{"author":"姚合","content":"大地无生理，吴中岂是归。自翻贝叶偈，人施福田衣。夏尽滩声出，潮来日色微。郡斋师去后，寂寞夜吟稀。","dynasty":"唐代","title":"送清敬闍黎归浙西"}
{"author":"姚合","content":"白云修道者，归去春风前。玉简通仙籍，金丹驻母年。锦文江一色，酒气雨相连。众说君平死，真师易义全。","dynasty":"唐代","title":"送任尊师归蜀觐亲"}
{"author":"姚合","content":"江昏山半晴，南阻绝人行。葭菼连云色，松杉共雨声。早秋仍燕舞，深夜更鼍鸣。为报迷津客，讹言未可轻。","dynasty":"唐代","title":"苦雨"}
{"author":"姚合","content":"别君须臾间，历日两度新。念彼白日长，复值人事并。未改当时居，心事如野云。朝朝恣行坐，百事都不闻。奈何道未尽，出山最艰辛。奔走衢路间，四枝不属身。名在进士场，笔毫争等伦。我性本朴直，词理安得文。纵然自称心，又不合众人。以此名字低，不如风中尘。昨逢卖药客，云是居山邻。说君忆我心，憔悴其形神。昔是同枝鸟，今作万里分。万里亦未遥，喧静终难群。","dynasty":"唐代","title":"寄旧山隐者"}
{"author":"姚合","content":"不得之仁消息久，秋来体色复何如。苦将杯酒判身病，狂作文章信手书。官职卑微从客笑，性灵闲野向钱疏。几时身计浑无事，拣取深山一处居。","dynasty":"唐代","title":"寄崔之仁山人"}
{"author":"姚合","content":"露荷迎曙发，灼灼复田田。乍见神应骇，频来眼尚颠。光凝珠有蒂，焰起火无烟。粉腻黄丝蕊，心重碧玉钱。日浮秋转丽，雨洒晚弥鲜。醉艳酣千朵，愁红思一川。绿茎扶萼正，翠菂满房圆。淡晕还殊众，繁英得自然。高名犹不厌，上客去争先。景逸倾芳酒，怀浓习彩笺。海霞宁有态，蜀锦不成妍。客至应消病，僧来欲破禅。晓多临水立，夜只傍堤眠。金似明沙渚，灯疑宿浦船。风惊丛乍密，鱼戏影微偏。秾彩烧晴雾，殷姿缬碧泉。画工投粉笔，宫女弃花钿。鸟恋惊难起，蜂偷困不前。绕行香烂熳，折赠意缠绵。谁计江南曲，风流合管弦。","dynasty":"唐代","title":"和李补阙曲江看莲花"}
{"author":"姚合","content":"黄金丝挂粉墙头，动似颠狂静似愁。游客见时心自醉，无因得见谢家楼。叶叶如眉翠色浓，黄莺偏恋语从容。桥边陌上无人识，雨湿烟和思万重。江上东西离别饶，旧条折尽折新条。亦知春色人将去，犹胜狂风取次飘。二月杨花触处飞，悠悠漠漠自东西。谢家咏雪徒相比，吹落庭前便作泥。江亭杨柳折还垂，月照深黄几树丝。见说隋堤枯已尽，年年行客怪春迟。","dynasty":"唐代","title":"杨柳枝词五首"}
{"author":"姚合","content":"秋来吟更苦，半咽半随风。禅客心应乱，愁人耳愿聋。雨晴烟树里，日晚古城中。远思应难尽，谁当与我同。","dynasty":"唐代","title":"闻蝉寄贾岛"}
{"author":"姚合","content":"得陪桃李植芳丛，别感生成太昊功。今日无言春雨后，似含冷涕谢东风。","dynasty":"唐代","title":"杏园宴上谢座主"}
{"author":"姚合","content":"献寿人皆庆，南山复北堂。从今千万日，此日又初长。","dynasty":"唐代","title":"和李十二舍人冬至日"}
{"author":"姚合","content":"不来知尽怪，失意懒春游。闻鸟宁惊梦，看花怕引愁。赌棋招敌手，沽酒自扶头。何似华筵上，推辞候到筹。","dynasty":"唐代","title":"答友人招游"}
{"author":"姚合","content":"年年九陌看春还，旧隐空劳梦寐间。迟日逍遥芸草长，圣朝清净谏臣闲。偶逢游客同倾酒，自有前驺耻见山。道侣书来相责诮，朝朝欲报作何颜。","dynasty":"唐代","title":"偶题"}
{"author":"姚合","content":"银轮玉兔向东流，莹净三更正好游。一片黑云何处起，皂罗笼却水精球。","dynasty":"唐代","title":"对月"}
{"author":"姚合","content":"独在山阿里，朝朝遂性情。晓泉和雨落，秋草上阶生。因客始沽酒，借书方到城。诗情聊自遣，不是趁声名。","dynasty":"唐代","title":"山居寄友人"}
{"author":"姚合","content":"不得之仁消息久，秋来体色复何如。苦将杯酒判身病，狂作文章信手书。官职卑微从客笑，性灵闲野向钱疏。几时身计浑无事，拣取深山一处居。","dynasty":"唐代","title":"寄崔之仁山人"}
{"author":"姚合","content":"闲处无人到，乖疏称野情。日高搔首起，林下散衣行。泉引窗前过，云看石罅生。别来愁欲老，虚负出山名。","dynasty":"唐代","title":"忆山"}
{"author":"姚合","content":"浮萍重叠水团圆，客绕千遭屐齿痕。莫惊池里寻常满，一井清泉是上源。","dynasty":"唐代","title":"咏盆池"}
{"author":"姚合","content":"引水穿风竹，幽声胜远溪。裁衣延野客，翦翅养山鸡。酒熟听琴酌，诗成削树题。惟愁春气暖，松下雪和泥。","dynasty":"唐代","title":"过杨处士幽居"}
{"author":"姚合","content":"寂寞日何为，闲居春色迟。惊风起庭雪，寒雨长檐澌。强饮樽中酒，嘲山世外诗。此生仍且在，难与老相离。","dynasty":"唐代","title":"早春闲居"}
{"author":"姚合","content":"墙北走红尘，墙东接白云。山光衣上见，药气酒中闻。此会诚堪惜，穷秋日又曛。人间唯有醉，醉后复何云。","dynasty":"唐代","title":"会将作崔监东园"}
{"author":"姚合","content":"临江府署清，闲卧复闲行。苔藓疏尘色，梧桐出雨声。渐除身外事，暗作道家名。更喜仙山近，庭前药自生。","dynasty":"唐代","title":"杭州官舍即事"}
{"author":"姚合","content":"赁居求贱处，深僻任人嫌。盖地花如绣，当门竹胜帘。劝僧尝药酒，教仆辨书签。庭际山宜小，休令著石添。","dynasty":"唐代","title":"题李频新居"}
{"author":"姚合","content":"故人为吏隐，高卧簿书间。绕院唯栽药，逢僧只说山。此宵欢不接，穷岁信空还。何计相寻去，严风雪满关。","dynasty":"唐代","title":"寄永乐长官殷尧藩"}
{"author":"姚合","content":"万事徒纷扰，难关枕上身。朗吟销白日，沈醉度青春。演步怜山近，闲眠厌客频。市朝曾不到，长免满衣尘。","dynasty":"唐代","title":"闲居遣怀十首其七"}
{"author":"姚合","content":"不吃胡麻饭，杯中自得仙。隔篱招好客，扫室置芳筵。家酝香醪嫩，时新异果鲜。夜深唯畏晓，坐稳岂思眠。棋罢嫌无敌，诗成贵在前。明朝题壁上，谁得众人传。","dynasty":"唐代","title":"过张云峰院宿"}
{"author":"姚合","content":"寂寂春将老，闲人强自欢。迎风莺语涩，带雨蝶飞难。傍砌木初长，眠花景渐阑。临轩平目望，情思若为宽。","dynasty":"唐代","title":"春晚雨中"}
{"author":"姚合","content":"秋来吟更苦，半咽半随风。禅客心应乱，愁人耳愿聋。雨晴烟树里，日晚古城中。远思应难尽，谁当与我同。","dynasty":"唐代","title":"闻蝉寄贾岛"}
{"author":"姚合","content":"寒日南宫晚，闲吟半醉归。位高行路静，诗好和人稀。古树苔文匝，遥峰雪色微。宁知逢彩笔，寂寞有光辉。","dynasty":"唐代","title":"和户部侍郎省中晚归"}
{"author":"姚合","content":"赤府从军美，儒衣结束轻。凉飙下山寺，晓浪满关城。闲坐饶诗景，高眠长道情。将军不战术，计日立功名。","dynasty":"唐代","title":"送徐员外赴河中从事"}
{"author":"姚合","content":"人间扰扰唯闲事，自见高人只有诗。寂寞嵩峰云外寺，常多梦里过斋时。城中听得新经论，却过关东说向人。旧国门徒终日望，见时应是见真身。","dynasty":"唐代","title":"送僧"}
{"author":"姚合","content":"性同相见易，紫府共闲行。阴径红桃落，秋坛白石生。藓文连竹色，鹤语应松声。风定药香细，树声泉气清。垂檐灵草影，绕壁古山名。围外坊无禁，归时踏月明。","dynasty":"唐代","title":"游昊天玄都观（一作裴考功、厉察院同游昊天玄都观）"}
{"author":"姚合","content":"健夫结束执旌旗，晓度长江自合围。野外狐狸搜得尽，天边鸿雁射来稀。苍鹰落日饥唯急，白马平川走似飞。蜡节畋游非为己，莫惊刺史夜深归。","dynasty":"唐代","title":"腊日猎"}
{"author":"姚合","content":"龙归攀不得，髯在侍臣边。彻奠新阡起，登山吉从全。关河佳气散，夷夏哭声连。寂寞玄宫闭，朝昏千万年。","dynasty":"唐代","title":"文宗皇帝挽词三首其三"}
{"author":"姚合","content":"天寒渐觉雁声疏，新月微微玉漏初。海峤只宜今日去，故乡已过十年馀。发稀岂易胜玄冕，眼暗应难写谏书。阁下群公尽高思，谁能携酒访贫居。","dynasty":"唐代","title":"冬夜书事寄两省阁老"}
{"author":"姚合","content":"入门尘外思，苔径药苗间。洞里应生玉，庭前自有山。帝城唯此静，朝客更谁闲。野鹤松中语，时时去复还。","dynasty":"唐代","title":"题郭侍郎亲仁里幽居"}
{"author":"姚合","content":"野步出茆斋，闲行坐石台。久悲乡路远，犹喜杏花开。鸥鹭皆飞去，帆樯何处来。因凝千里目，落日尚徘徊。","dynasty":"唐代","title":"春日江次"}
{"author":"姚合","content":"路岐知不尽，离别自无穷。行客心方切，主人樽未空。楚樯收月下，江树在潮中。人各还家去，还家庆不同。","dynasty":"唐代","title":"送董正字武归常州觐亲"}
{"author":"姚合","content":"九经通大义，内典自应精。帘冷连松影，苔深减履声。相逢幸此日，相失恐来生。觉路何门去，师须引我行。","dynasty":"唐代","title":"过不疑上人院"}
{"author":"姚合","content":"赤府从军美，儒衣结束轻。凉飙下山寺，晓浪满关城。闲坐饶诗景，高眠长道情。将军不战术，计日立功名。","dynasty":"唐代","title":"送徐员外赴河中从事"}
{"author":"姚合","content":"上国羞长选，戎装贵所从。山田依法种，兵食及时供。水气诗书软，岚烟笔砚浓。几时无事扰，相见得从容。","dynasty":"唐代","title":"送贾谟赴共城营田"}
{"author":"姚合","content":"永日厨烟绝，何曾暂废吟。闲时随思缉，小酒恣情斟。看月嫌松密，垂纶爱水深。世间多少事，无事可关心。","dynasty":"唐代","title":"闲居遣怀十首其五"}
{"author":"姚合","content":"此女骨为土，贞名不可移。精灵閟何处，蘋藻奠空祠。水石生异状，杉松无病枝。我来方谢雨，延滞失归期。","dynasty":"唐代","title":"题贞女祠"}
{"author":"姚合","content":"萧萧晚景寒，独立望江壖。沙渚几行雁，风湾一只船。落霞澄返照，孤屿隔微烟。极目思无尽，乡心到眼前。","dynasty":"唐代","title":"秋晚江次"}
{"author":"姚合","content":"不与江水接，自出林中央。穿花复远水，一山闻杏香。我来持茗瓯，日屡此来尝。","dynasty":"唐代","title":"杏溪十首。杏水"}
{"author":"姚合","content":"相思春树绿，千里亦依依。鄠杜月频满，潇湘人不归。桂花风畔落，烟草蝶双飞。一别无消息，水南车迹稀。","dynasty":"唐代","title":"友人南游不回因寄"}
{"author":"姚合","content":"霜月静幽居，闲吟梦觉初。秋深夜迢递，年长意萧疏。海上归难遂，人间事尽虚。赖师方便语，渐得识真如。","dynasty":"唐代","title":"秋夜寄默然上人"}
{"author":"姚合","content":"得陪桃李植芳丛，别感生成太昊功。今日无言春雨后，似含冷涕谢东风。","dynasty":"唐代","title":"杏园宴上谢座主"}
{"author":"姚合","content":"闲处无人到，乖疏称野情。日高搔首起，林下散衣行。泉引窗前过，云看石罅生。别来愁欲老，虚负出山名。","dynasty":"唐代","title":"忆山"}
{"author":"姚合","content":"洛下攻诗客，相逢只是吟。夜觞欢稍静，寒屋坐多深。乌府偶为吏，沧江长在心。忆君难就寝，烛灭复星沉。","dynasty":"唐代","title":"洛下夜会寄贾岛"}
{"author":"姚合","content":"晓向潭上行，夕就潭边宿。清冷无波澜，潎潎鱼相逐。钓翁坐不起，见我往来熟。","dynasty":"唐代","title":"杏溪十首。石潭"}
{"author":"姚合","content":"亲戚多离散，三年独在城。贫居深稳卧，晚学爱闲名。小弟有书至，异乡无地行。悲欢相并起，何处说心情。","dynasty":"唐代","title":"得舍弟书"}
{"author":"姚合","content":"幽居邻里少，江际复山阿。潮去蝉声出，天晴鹤语多。老人能步蹇，才子奈贫何。曾见春官语，年来虚甲科。","dynasty":"唐代","title":"寄孙路秀才"}
{"author":"姚合","content":"浮萍重叠水团圆，客绕千遭屐齿痕。莫惊池里寻常满，一井清泉是上源。","dynasty":"唐代","title":"咏盆池"}
{"author":"姚合","content":"官卑长少事，县僻又无城。未晓冲寒起，迎春忍病行。树枝风掉软，菜甲土浮轻。好个林间鹊，今朝足喜声。","dynasty":"唐代","title":"游春十二首其二"}
{"author":"姚合","content":"居止日萧条，庭前唯药苗。身闲眠自久，眼荖视还遥。檐燕酬莺语，邻花杂絮飘。客来无酒饮，搔首掷空瓢。","dynasty":"唐代","title":"春日闲居"}
{"author":"姚合","content":"今朝街鼓何人听，朝客开门对雪眠。岂比直庐丹禁里，九重天近色弥鲜。","dynasty":"唐代","title":"和李十二舍人直日放朝对雪"}
{"author":"姚合","content":"旧客常乐坊，井泉浊而咸。新屋新昌里，井泉清而甘。僮仆惯苦饮，食美翻憎嫌。朝朝忍饥行，戚戚如难堪。中下无正性，所习便淫耽。一染不可变，甚于茜与蓝。近贫日益廉，近富日益贪。以此当自警，慎勿信邪谗。","dynasty":"唐代","title":"新昌里"}
{"author":"姚合","content":"白石师何在，师禅白石中。无情云可比，不食鸟难同。屦下苍苔雪，龛前瀑布风。相寻未有计，只是礼虚空。","dynasty":"唐代","title":"寄白石师（师无名，常居白石谷中，因为号）"}
{"author":"姚合","content":"健夫结束执旌旗，晓度长江自合围。野外狐狸搜得尽，天边鸿雁射来稀。苍鹰落日饥唯急，白马平川走似飞。蜡节畋游非为己，莫惊刺史夜深归。","dynasty":"唐代","title":"腊日猎"}
{"author":"姚合","content":"贤哲论独诞，吾宗次定今。诗吟天地广，觉印果因深。教演归恭敬，名标中外钦。既能施六度，了悟达双林。","dynasty":"唐代","title":"赠王山人"}
{"author":"姚合","content":"桃花四散飞，桃子压枝垂。寂寂青阴里，幽人举步迟。慇勤念此径，我去复来谁。","dynasty":"唐代","title":"杏溪十首杏溪"}
{"author":"姚合","content":"看春长不足，岂更觉身劳。寺里花枝净，山中水色高。嫩云轻似絮，新草细如毛。并起诗人思，还应费笔毫。","dynasty":"唐代","title":"游春十二首其六"}
{"author":"姚合","content":"官卑长少事，县僻又无城。未晓冲寒起，迎春忍病行。树枝风掉软，菜甲土浮轻。好个林间鹊，今朝足喜声。","dynasty":"唐代","title":"游春十二首其二"}
{"author":"姚合","content":"阙下高眠过十旬，南宫印绶乞离身。诗中得意应千首，海内嫌官只一人。宾客分司真是隐，山泉绕宅岂辞贫。竹斋晚起多无事，唯到龙门寺里频。","dynasty":"唐代","title":"寄东都分司白宾客"}
{"author":"姚合","content":"酒熟菊还芳，花飘盏亦香。与君先一醉，举世待重阳。风色初晴利，虫声向晚长。此时如不饮，心事亦应伤。","dynasty":"唐代","title":"同卫尉崔少卿九月六日饮"}
{"author":"姚合","content":"白日逍遥过，看山复绕池。展书寻古事，翻卷改新诗。赊酒风前酌，留僧竹里棋。同人笑相问，羡我足闲时。","dynasty":"唐代","title":"闲居遣怀十首其三"}
{"author":"姚合","content":"兰烛照重茵，飞杯复几分。主人寒不寐，上客晓离群。骑吏缘青壁，旌旗度白云。剑铭生藓色，巴字叠冰文。华省思仙侣，疲民爱使君。泠泠唯自适，郡邸有谁闻。","dynasty":"唐代","title":"送崔玄亮赴果州冬夜宴韩卿宅"}
{"author":"姚合","content":"白阁峰头雪，城中望亦寒。高僧多默坐，清夜到明看。世上无诸苦，林间只一餐。尝闻南北教，所得比师难。","dynasty":"唐代","title":"寄白阁默然"}
{"author":"姚合","content":"朝朝十指痛，唯署点兵符。贫贱依前在，颠狂一半无。身惭山友弃，胆赖酒杯扶。谁道从军乐，年来镊白须。","dynasty":"唐代","title":"从军乐其二"}
{"author":"姚合","content":"郡中饶野兴，过客亦淹留。看月江楼晓，寻山石径秋。意归何处老，谁免此生愁。长爱东林子，安禅百事休。","dynasty":"唐代","title":"郡中书事寄默然上人"}
{"author":"姚合","content":"皇恩特许拜杭坛，欲谢旌旄去就难。偷拟白头瞻画戟，四神俱散发毛寒。","dynasty":"唐代","title":"牧杭州谢李太尉德裕"}
{"author":"姚合","content":"叶叶新春筠，下复清浅流。微风屡此来，决决复修修。诗人月下吟，月堕吟不休。","dynasty":"唐代","title":"杏溪十首。渚上竹"}
{"author":"姚合","content":"结搆立嘉名，轩窗四面明。丘墙高莫比，萧宅僻还清。池际龟潜戏，庭前药旋生。树深檐稍邃，石峭径难平。道旷襟情远，神闲视听精。古今功独出，大小隐俱成。曙雨新苔色，秋风长桂声。携诗就竹写，取酒对花倾。古寺招僧饭，方塘看鹤行。人间无此贵，半仗暮归城。","dynasty":"唐代","title":"和裴令公新成绿野堂即事"}
{"author":"姚合","content":"下伏秋期近，还知扇渐疏。惊飙坠邻果，暴雨落江鱼。贵寺虽同秩，闲曹只管书。朝朝廊下食，相庇在肴菹。","dynasty":"唐代","title":"酬光禄田卿末伏见寄"}
{"author":"姚合","content":"幽处寻书坐，朝朝闭竹扉。山僧封茗寄，野客乞诗归。秋卷多唯好，时名屈更肥。明年取前字，杯酒赛春辉。","dynasty":"唐代","title":"寄张徯"}
{"author":"姚合","content":"别君须臾间，历日两度新。念彼白日长，复值人事并。未改当时居，心事如野云。朝朝恣行坐，百事都不闻。奈何道未尽，出山最艰辛。奔走衢路间，四枝不属身。名在进士场，笔毫争等伦。我性本朴直，词理安得文。纵然自称心，又不合众人。以此名字低，不如风中尘。昨逢卖药客，云是居山邻。说君忆我心，憔悴其形神。昔是同枝鸟，今作万里分。万里亦未遥，喧静终难群。","dynasty":"唐代","title":"寄旧山隐者"}
{"author":"姚合","content":"秋来不复眠，但觉思悠然。菊色欲经露，虫声渐替蝉。诗情生酒里，心事在山边。旧里无因到，西风又一年。","dynasty":"唐代","title":"秋日有怀"}
{"author":"姚合","content":"逍遥罾缴外，高鸟与潜鱼。阙下无朝籍，林间有诏书。夜眠青玉洞，晓饭白云蔬。四海人空老，九华君独居。此心谁复识，日与世情疏。","dynasty":"唐代","title":"寄九华费冠卿"}
{"author":"姚合","content":"亭亭新阁成，风景益鲜明。石尽太湖色，水多湘渚声。翠筠和粉长，零露逐荷倾。时倚高窗望，幽寻小径行。林疏看鸟语，池近识鱼情。政暇招闲客，唯将酒送迎。","dynasty":"唐代","title":"题长安薛员外水阁"}
{"author":"姚合","content":"精心奉北宗，微宦在南宫。举世劳为适，开门事不穷。年来复几日，蝉去又鸣鸿。衰疾谁人问，闲情与酒通。四邻寒稍静，九陌夜方空。知老何山是，思归愚谷中。","dynasty":"唐代","title":"书怀寄友人"}
{"author":"姚合","content":"荒田一片石，文字满青苔。不是逢闲客，何人肯读来。","dynasty":"唐代","title":"古碑"}
{"author":"姚合","content":"银轮玉兔向东流，莹净三更正好游。一片黑云何处起，皂罗笼却水精球。","dynasty":"唐代","title":"对月"}
{"author":"姚合","content":"东门送客道，春色如死灰。一客失意行，十客颜色低。住者既无家，去者又非归。穷愁一成疾，百药不可治。子贤我且愚，命分不合齐。谁开蹇踬门，日日同游栖。子行何所之，切切食与衣。谁能买仁义，令子无寒饥。野田不生草，四向生路岐。士人甚商贾，终日须东西。鸿雁春北去，秋风复南飞。勉君向前路，无失相见期。","dynasty":"唐代","title":"送张宗原"}
{"author":"姚合","content":"长空埃壒灭，皎皎月华临。色正秋将半，光鲜夜自深。九霄晴更彻，四野气难侵。静照遥山出，孤明列宿沉。高人应不寐，惊鹊复何心。漏尽东方晓，佳期何处寻。","dynasty":"唐代","title":"赋月华临静夜"}
{"author":"姚合","content":"送君一壶酒，相别野庭边。马上过秋色，舟中到锦川。峡猿啼夜雨，蜀鸟噪晨烟。莫便不回首，风光促几年。","dynasty":"唐代","title":"送友人游蜀"}
{"author":"姚合","content":"种竹爱庭际，亦以资玩赏。穷秋雨萧条，但见墙垣长。宣尼高数仞，固应非土壤。","dynasty":"唐代","title":"题金州西园九首垣竹"}
{"author":"姚合","content":"作吏荒城里，穷愁欲不胜。病多唯识药，年老渐亲僧。梦觉空堂月，诗成满砚冰。故人多得路，寂寞不相称。","dynasty":"唐代","title":"武功县中作三十首其十四"}
{"author":"姚合","content":"茅堂阶岂高，数寸是苔藓。只恐秋雨中，窗户亦不溅。眼前无此物，我情何由遣。","dynasty":"唐代","title":"题金州西园九首。莓苔"}
{"author":"姚合","content":"不上酒家楼，池边日献酬。杯来转巴字，客坐绕方流。酹滴苔纹断，泉连石岸秋。若能山下置，岁晚愿同游。","dynasty":"唐代","title":"陕下厉玄侍御宅五题。泛觞泉"}
{"author":"姚合","content":"腰间垂印囊，白发未归乡。还往应相责，朝昏亦自伤。穷愁山影峭，独夜漏声长。寂寞难成寐，寒灯侵晓光。","dynasty":"唐代","title":"秋晚夜坐寄院中诸曹长"}
{"author":"姚合","content":"帝里闲人少，谁同把酒杯。砚山篱下菊，今日几枝开。晓角惊眠起，秋风引病来。长年归思切，更值雁声催。","dynasty":"唐代","title":"九日忆砚山旧居"}
{"author":"姚合","content":"亭亭千万里，三五复秋中。此夕光应绝，常时思不同。九霄微有露，四海静无风。惆怅逡巡别，谁能看碧空。","dynasty":"唐代","title":"八月十五夜看月"}
{"author":"姚合","content":"圣朝能用将，破敌速如神。掉剑龙缠臂，开旗火满身。积尸川没岸，流血野无尘。今日当场舞，应知是战人。昼渡黄河水，将军险用师。雪光偏著甲，风力不禁旗。阵变龙蛇活，军雄鼓角知。今朝重起舞，记得战酣时。破虏行千里，三军意气粗。展旗遮日黑，驱马饮河枯。邻境求兵略，皇恩索阵图。元和太平乐，自古恐应无。","dynasty":"唐代","title":"剑器词三首"}
{"author":"姚合","content":"诗境西南好，秋深昼夜蛩。人家连水影，驿路在山峰。谷静云生石，天寒雪覆松。我为公府系，不得此相从。","dynasty":"唐代","title":"送殷尧藩侍御游山南"}
{"author":"姚合","content":"我住浙江西，君去浙江东。日日心来往，不畏浙江风。","dynasty":"唐代","title":"送薛二十三郎中赴婺州"}
{"author":"姚合","content":"寺对远山起，幽居仍是师。斜阳通暗隙，残雪落疏篱。松静鹤栖定，廊虚钟尽迟。朝朝趋府吏，来此是相宜。","dynasty":"唐代","title":"过城南僧院"}
{"author":"姚合","content":"山翁来帝里，不肯住多时。尘土衣裳重，腥膻仆隶饥。林中愁不到，城外老应迟。喧寂一为别，相逢未有期。","dynasty":"唐代","title":"送孙山人"}
{"author":"姚合","content":"野人惯去山中住，自到城来闷不胜。宫树蝉声多却乐，侯门月色少于灯。饥来唯拟重餐药，归去还应只别僧。闻道旧溪茆屋畔，春风新上数枝藤。","dynasty":"唐代","title":"将归山"}
{"author":"姚合","content":"四郊初雨歇，高树滴犹残。池满红莲湿，云收绿野宽。花开半山晓，竹动数村寒。斗雀翻衣袂，惊鱼触钓竿。樽前多野客，膝下尽郎官。劚石通泉脉，移松出药栏。关东分务重，天下似公难。半醉思韦白，题诗染彩翰。","dynasty":"唐代","title":"和裴令公游南庄忆白二十、韦七二宾客"}
{"author":"姚合","content":"作吏无能事，为文旧致功。诗标八病外，心落百忧中。拜别登朝客，归依鍊药翁。不知还往内，谁与此心同。","dynasty":"唐代","title":"武功县中作三十首其三十"}
{"author":"姚合","content":"真珠为土玉为尘，未识遥闻鼻亦辛。天上还应收至宝，世间难得是佳人。朱丝自断虚银烛，红粉潜销冷绣裀.见说忘情唯有酒，夕阳对酒更伤神。","dynasty":"唐代","title":"杨给事师皋哭亡爱姬英英窃闻诗人多赋因而继和"}
{"author":"姚合","content":"忍寒停酒待君来，酒作凌澌火作灰。半夜出门重立望，月明先自下高台。","dynasty":"唐代","title":"夜期友生不至"}
{"author":"姚合","content":"九陌宅重重，何门怜此翁。荒庭唯菊茂，幽径与山通。落叶带衣上，闲云来酒中。此心谁得见，林下鹿应同。先忆花时节，家山听更归。爱诗看古集，忆酒典寒衣。睡少身还健，愁多食不肥。自怜疏懒性，无事出门稀。","dynasty":"唐代","title":"秋日闲居二首"}
{"author":"姚合","content":"自下青山路，三年著绿衣。官卑食肉僭，才短事人非。野客教长醉，高僧劝早归。不知何计是，免与本心违。","dynasty":"唐代","title":"武功县中作三十首其十二"}
{"author":"姚合","content":"银汉波澜溢，经旬雨未休。细听宜隔牖，远望忆高楼。风急飘还断，云低落更稠。走童惊掣电，饥鸟啄浮沤。丝网张空际，蛛绳续瓦沟。青蛙多入户，潢潦欲胜舟。雷怒疑山破，池浑似土流。灰人漫禳厌，水马恣沈浮。广陌应翻浪，贫居恐作湫。阳精藏不耀，阴气盛难收。远色重林暮，繁声四壁秋。望晴思见日，防冷欲披裘。枕润眠还懒，车羸出转忧。散空烟漠漠，迸溜竹修修。树暗蝉吟咽，巢倾燕语愁。琴书凉簟净，灯烛夜窗幽。天下那能向，龙边岂易求。湿烟凝灶额，荒草覆墙头。酒思凄方罢，诗情耿始抽。下床先仗屐，汲井恐飘瓯。危坐徒相忆，佳期未有由。劳君寄新什，终日不能酬。","dynasty":"唐代","title":"酬任畴协律夏中苦雨见寄"}
{"author":"姚合","content":"春色三千里，愁人意未开。木梢穿栈出，雨势隔江来。荒馆因花宿，深山羡客回。相如何物在，应只有琴台。","dynasty":"唐代","title":"送雍陶游蜀"}
{"author":"姚合","content":"避暑高楼上，平芜望不穷。鸟穷山色去，人歇树阴中。数带长河水，千条弱柳风。暗思多少事，懒话与芝翁。","dynasty":"唐代","title":"夏日登楼晚望"}
{"author":"姚合","content":"老人罢卮酒，不醉已经年。自饮君家酒，一杯三日眠。味轻花上露，色似洞中泉。莫厌时时寄，须知法未传。","dynasty":"唐代","title":"寄卫拾遗乞酒"}
{"author":"姚合","content":"蕙带缠腰复野蔬，一庄水竹数房书。举头忽见南山雪，便说休官相近居。","dynasty":"唐代","title":"过友人山庄"}
{"author":"姚合","content":"悠悠小县吏，憔悴入新年。远思遭诗恼，闲情被酒牵。恋花林下饮，爱草野中眠。疏懒今成性，谁人肯更怜。","dynasty":"唐代","title":"游春十二首其七"}
{"author":"姚合","content":"忍寒停酒待君来，酒作凌澌火作灰。半夜出门重立望，月明先自下高台。","dynasty":"唐代","title":"夜期友生不至"}
{"author":"姚合","content":"秋赋春还计尽违，自知身是拙求知。惟思旷海无休日，却喜孤舟似去时。连浦一程兼汴宋，夹堤千柳杂唐隋。从来此恨皆前达，敢负吾君作楚词。","dynasty":"唐代","title":"题永城驿"}
{"author":"姚合","content":"不得之仁消息久，秋来体色复何如。苦将杯酒判身病，狂作文章信手书。官职卑微从客笑，性灵闲野向钱疏。几时身计浑无事，拣取深山一处居。","dynasty":"唐代","title":"寄崔之仁山人"}
{"author":"姚合","content":"秋来吟更苦，半咽半随风。禅客心应乱，愁人耳愿聋。雨晴烟树里，日晚古城中。远思应难尽，谁当与我同。","dynasty":"唐代","title":"闻蝉寄贾岛"}
{"author":"姚合","content":"九陌宅重重，何门怜此翁。荒庭唯菊茂，幽径与山通。落叶带衣上，闲云来酒中。此心谁得见，林下鹿应同。先忆花时节，家山听更归。爱诗看古集，忆酒典寒衣。睡少身还健，愁多食不肥。自怜疏懒性，无事出门稀。","dynasty":"唐代","title":"秋日闲居二首"}
{"author":"姚合","content":"焚香书院最风流，莎草缘墙绿藓秋。近砌别穿浇药井，临街新起看山楼。栖禽恋竹明犹在，闲客观花夜未休。好是暗移城里宅，清凉浑得似江头。","dynasty":"唐代","title":"题田将军宅"}
{"author":"姚合","content":"森森枫树林，护此石门堰。杏堤数里馀，枫影覆亦遍。鸬鹚与钓童，质异同所愿。","dynasty":"唐代","title":"杏溪十首。枫林堰"}
{"author":"姚合","content":"濛濛紫花藤，下复清溪水。若遣随波流，不如风飘起。风飘或近堤，随波千万里。","dynasty":"唐代","title":"杏溪十首。架水藤"}
{"author":"姚合","content":"浮萍重叠水团圆，客绕千遭屐齿痕。莫惊池里寻常满，一井清泉是上源。","dynasty":"唐代","title":"咏盆池"}
{"author":"姚合","content":"竹屋临江岸，清宵兴自长。夜深倾北斗，叶落映横塘。渚闹渔歌响，风和角粽香。却愁南去棹，早晚到潇湘。","dynasty":"唐代","title":"夏夜宿江驿"}
{"author":"姚合","content":"性同相见易，紫府共闲行。阴径红桃落，秋坛白石生。藓文连竹色，鹤语应松声。风定药香细，树声泉气清。垂檐灵草影，绕壁古山名。围外坊无禁，归时踏月明。","dynasty":"唐代","title":"游昊天玄都观（一作裴考功、厉察院同游昊天玄都观）"}
{"author":"姚合","content":"人间扰扰唯闲事，自见高人只有诗。寂寞嵩峰云外寺，常多梦里过斋时。城中听得新经论，却过关东说向人。旧国门徒终日望，见时应是见真身。","dynasty":"唐代","title":"送僧"}
{"author":"姚合","content":"憔悴王居士，颠狂不称时。天公与贫病，时辈复轻欺。茅屋随年借，盘餐逐日移。弃嫌官似梦，珍重酒如师。无竹栽芦看，思山叠石为。静窗留客话，古寺觅僧棋。瘦马寒来死，羸童饿得痴。唯应寻阮籍，心事远相知。","dynasty":"唐代","title":"寄王度居士"}
{"author":"姚合","content":"去年别君时，同宿黎阳城。黄河冻欲合，船入冰罅行。君为使滑州，我来西入京。丈夫不泣别，旁人叹无情。到京就省试，落籍先有名。惭辱乡荐书，忽欲自受刑。还家岂无路，羞为路人轻。决心住城中，百败望一成。腐草众所弃，犹能化为萤。岂我愚暗身，终久不发明。所悲道路长，亲爱难合并。还如舟与车，奔走各异程。耳目甚短狭，背面若聋盲。安得学白日，远见君仪形。","dynasty":"唐代","title":"寄杨茂卿校书"}
{"author":"姚合","content":"何物随身去，六经与一琴。辞家计已久，入谷住应深。偶坐僧同石，闲书叶满林。业成须谒帝，无贮白云心。","dynasty":"唐代","title":"送进士田卓入华山"}
{"author":"姚合","content":"军城夜禁乐，饮酒每题诗。坐稳吟难尽，寒多醉较迟。远钟惊漏压，微月被灯欺。此会诚堪惜，天明是别离。","dynasty":"唐代","title":"军城夜会"}
{"author":"姚合","content":"叶叶如眉翠色浓，黄莺偏恋语从容。桥边陌上无人识，雨湿烟和思万重。","dynasty":"唐代","title":"杨柳枝词五首其二"}
{"author":"姚合","content":"日日新诗出，城中写不禁。清高疑对竹，闲雅胜闻琴。门户饶秋景，儿童解冷吟。云山今作主，还借外人寻。","dynasty":"唐代","title":"寄国子杨巨源祭酒"}
{"author":"姚合","content":"一生能几日，愁恨也无端。遇酒酕醄饮，逢花烂熳看。青云非失路，白发未相干。以此多携解，将心但自宽。","dynasty":"唐代","title":"闲居遣怀十首其六"}
{"author":"姚合","content":"微俸还同请，唯君独自闲。地偏无驿路，药贱管仙山。月色生松里，泉声在石间。吟诗复饮酒，何事更相关。","dynasty":"唐代","title":"寄陆浑县尉李景先"}
{"author":"姚合","content":"凤凰楼下醉醺醺，晚出东门蝉渐闻。不使乡人治驿路，却将家累宿山云。闲时采药随僧去，每月请钱共客分。县吏若非三载满，自知无计更寻君。","dynasty":"唐代","title":"送河中杨少府宴崔驸马宅"}
{"author":"姚合","content":"碛露黄云下，凝寒鼓不鸣。战须移死地，军讳杀降兵。印马秋遮虏，蒸沙夜筑城。旧乡归不得，都尉负功名。","dynasty":"唐代","title":"塞下曲"}
{"author":"姚合","content":"冬冬九陌鼓声齐，百辟朝天马乱嘶。月照浓霜寒更远，风吹红烛举还低。官清立在金炉北，仗下归眠玉殿西。莫笑老人多独出，晴山荒景觅诗题。","dynasty":"唐代","title":"寄周十七起居"}
{"author":"姚合","content":"踏得度溪湾，晨游暮不还。月明松影路，春满杏花山。戏狖跳林末，高僧住石间。未肯离腰组，来此复何颜。","dynasty":"唐代","title":"游杏溪兰若"}
{"author":"姚合","content":"破虏行千里，三军意气粗。展旗遮日黑，驱马饮河枯。邻境求兵略，皇恩索阵图。元和太平乐，自古恐应无。","dynasty":"唐代","title":"剑器词三首其三"}
{"author":"姚合","content":"药院径亦高，往来踏葼影。方当繁暑日，草屩微微冷。爱此不能行，折薪坐煎茗。","dynasty":"唐代","title":"题金州西园九首。葼径"}
{"author":"姚合","content":"久向空门隐，交亲亦不知。文高轻古意，官冷似前资。老觉僧斋健，贫还酒债迟。仙方小字写，行坐把相随。","dynasty":"唐代","title":"赠王建司马"}
{"author":"姚合","content":"偶寻灵迹去，幽径入氲氛。转壑惊飞鸟，穿山踏乱云。水从岩下落，溪向寺前分。释子游何处，空堂日渐曛。","dynasty":"唐代","title":"过灵泉寺"}
{"author":"姚合","content":"布石满山庭，磷磷洁还清。幽人常履此，月下屐齿鸣。药草枝叶动，似向山中生。","dynasty":"唐代","title":"题金州西园九首。石庭"}
{"author":"姚合","content":"憔悴王居士，颠狂不称时。天公与贫病，时辈复轻欺。茅屋随年借，盘餐逐日移。弃嫌官似梦，珍重酒如师。无竹栽芦看，思山叠石为。静窗留客话，古寺觅僧棋。瘦马寒来死，羸童饿得痴。唯应寻阮籍，心事远相知。","dynasty":"唐代","title":"寄王度居士"}
{"author":"姚合","content":"贫居雀喧噪，况乃静巷陌。夜眠睡不成，空庭闻露滴。旁有一杯酒，欢然如对客。月光久逾明，照得笔墨白。平生志舒豁，难可似兹夕。四肢得自便，虽劳不为役。故人山中住，善治活身策。五谷口不尝，比僧更闲寂。我今暂得安，自谓脱幽戚。君身长逍遥，日月争老得。","dynasty":"唐代","title":"秋中寄崔道士"}
{"author":"姚合","content":"往还知分熟，酬赠思同新。嗜饮殷偏逸，闲吟卿亦贫。古苔寒更翠，修竹静无邻。促席灯浮酒，听鸿霜满身。浅才唯是我，高论更何人。携手宜相访，穷行少路尘。","dynasty":"唐代","title":"和太仆田卿酬殷尧藩侍御见寄"}
{"author":"姚合","content":"萧萧晚景寒，独立望江壖。沙渚几行雁，风湾一只船。落霞澄返照，孤屿隔微烟。极目思无尽，乡心到眼前。","dynasty":"唐代","title":"秋晚江次"}
{"author":"姚合","content":"秋蛩声尚在，切切起苍苔。久是忘情者，今还有事来。微霜风稍静，圆月雾初开。此思谁能遣，应须执酒杯。","dynasty":"唐代","title":"郡中冬夜闻蛩"}
{"author":"姚合","content":"一辞山舍废躬耕，无事悠悠住帝城。为客衣裳多不稳，和人诗句固难精。几年秋赋唯知病，昨日春闱偶有名。却出关东悲复喜，归寻弟妹别仁兄。","dynasty":"唐代","title":"成名后留别从兄"}
{"author":"姚合","content":"真珠为土玉为尘，未识遥闻鼻亦辛。天上还应收至宝，世间难得是佳人。朱丝自断虚银烛，红粉潜销冷绣裀.见说忘情唯有酒，夕阳对酒更伤神。","dynasty":"唐代","title":"杨给事师皋哭亡爱姬英英窃闻诗人多赋因而继和"}
{"author":"姚合","content":"莲华峰下郡，仙洞亦难胜。闾里苍苔水，虚空瀑布冰。酒香和药熟，山峭过云登。清净黎人泰，唯忧急诏征。","dynasty":"唐代","title":"寄华州崔中丞"}
{"author":"姚合","content":"四松相对植，苍翠映中台。擢干凌空去，移根劚石开。阴阳气潜煦，造化手亲栽。日月滋佳色，烟霄长异材。清音胜在涧，寒影遍生苔。静绕霜沾履，闲看酒满杯。同荣朱户际，永日白云隈。密叶闻风度，高枝见鹤来。赏心难可尽，丽什妙难裁。此地无因到，循环几百回。","dynasty":"唐代","title":"奉和四松"}
{"author":"姚合","content":"相别何容易，相逢便岁年。客来嫌路远，谁得到君边。岳色鸟啼里，钟声竹影前。只应访支遁，时得话诗篇。","dynasty":"唐代","title":"寄嵩岳程光范"}
{"author":"姚合","content":"年少登科客，从军诏命新。行装有兵器，祖席尽诗人。细雨湘城暮，微风楚水春。浔阳应足雁，梦泽岂无尘。猿叫来山顶，潮痕在树身。从容多暇日，佳句寄须频。","dynasty":"唐代","title":"送韩湘赴江西从事"}
{"author":"姚合","content":"不得之仁消息久，秋来体色复何如。苦将杯酒判身病，狂作文章信手书。官职卑微从客笑，性灵闲野向钱疏。几时身计浑无事，拣取深山一处居。","dynasty":"唐代","title":"寄崔之仁山人"}
{"author":"姚合","content":"尘中主印吏，谁遣有高情。趁煖檐前坐，寻芳树底行。土融凝墅色，冰败满池声。渐觉春相泥，朝来睡不轻。","dynasty":"唐代","title":"游春十二首其四"}
{"author":"姚合","content":"悠悠小县吏，憔悴入新年。远思遭诗恼，闲情被酒牵。恋花林下饮，爱草野中眠。疏懒今成性，谁人肯更怜。","dynasty":"唐代","title":"游春十二首其七"}
{"author":"姚合","content":"日日思朝位，偷闲城外行。唯求采药者，不道在官名。好异嫌山浅，寻幽喜径生。病来文字拙，不要把归城。","dynasty":"唐代","title":"送王嗣之典仪城"}
{"author":"姚合","content":"诏书飞下五云间，才子分符不等闲。驿路算程多是水，州图管地少于山。江头斑竹寻应遍，洞里丹砂自采还。清净化人人自理，终朝无事更相关。","dynasty":"唐代","title":"送林使君赴邵州"}
{"author":"姚合","content":"士有经世筹，自无活身策。求食道路间，劳困甚徒役。我身与子同，日被饥寒迫。侧望卿相门，难入坚如石。为农昧耕耘，作商迷贸易。空把书卷行，投人买罪责。六月南风多，苦旱土色赤。坐家心尚焦，况乃远作客。羸马出郭门，饯饮晓连夕。愿君似醉肠，莫谩生忧戚。","dynasty":"唐代","title":"送王求"}
{"author":"姚合","content":"阳和潜发荡寒阴，便使川原景象深。入户风泉声沥沥，当轩云岫影沉沉。残云带雨轻飘雪，嫩柳含烟小绽金。虽有眼前诗酒兴，邀游争得称闲心。","dynasty":"唐代","title":"早春山居寄城中知己"}
{"author":"姚合","content":"蹇钝无大计，酷嗜进士名。为文性不高，三年住西京。相府执文柄，念其心专精。薄艺不退辱，特列为门生。事出自非意，喜常少于惊。春榜四散飞，数日遍八纮。眼始见花发，耳得闻鸟鸣。免同去年春，兀兀聋与盲。家寄河朔间，道路出陕城。暌违逾十年，一会豁素诚。同游山水穷，狂饮飞大觥。起坐不相离，有若亲弟兄。中外无亲疏，所算在其情。久客贵优饶，一醉旧疾平。家远归思切，风雨甚亦行。到兹恋仁贤，淹滞一月程。新诗忽见示，气逸言纵横。缠绵意千里，骚雅文发明。永昼吟不休，咽喉干无声。羁贫重金玉，今日金玉轻。","dynasty":"唐代","title":"寄陕府内兄郭冏端公"}
{"author":"姚合","content":"尘中主印吏，谁遣有高情。趁煖檐前坐，寻芳树底行。土融凝墅色，冰败满池声。渐觉春相泥，朝来睡不轻。","dynasty":"唐代","title":"游春十二首其四"}
{"author":"姚合","content":"昨秋今复春，役役是非身。海上无归路，城中作老人。流年何处在，白日每朝新。闻有长生术，将求未有因。","dynasty":"唐代","title":"寄山中友人"}
{"author":"姚合","content":"贫居雀喧噪，况乃静巷陌。夜眠睡不成，空庭闻露滴。旁有一杯酒，欢然如对客。月光久逾明，照得笔墨白。平生志舒豁，难可似兹夕。四肢得自便，虽劳不为役。故人山中住，善治活身策。五谷口不尝，比僧更闲寂。我今暂得安，自谓脱幽戚。君身长逍遥，日月争老得。","dynasty":"唐代","title":"秋中寄崔道士"}
{"author":"姚合","content":"年年到此日，沥酒拜街中。万户千门看，无人不送穷。送穷穷不去，相泥欲何为。今日官家宅，淹留又几时。古人皆恨别，此别恨消魂。只是空相送，年年不出门。","dynasty":"唐代","title":"晦日送穷三首"}
{"author":"姚合","content":"栖栖沧海一耕人，诏遣江边作使君。山顶雨馀青到地，涛头风起白连云。诗成客见书墙和，药熟僧来就鼎分。珍重来章相借分，芳名未识已曾闻。","dynasty":"唐代","title":"酬薛奉礼见赠之作"}
{"author":"姚合","content":"不与江水接，自出林中央。穿花复远水，一山闻杏香。我来持茗瓯，日屡此来尝。","dynasty":"唐代","title":"杏溪十首杏水"}
{"author":"姚合","content":"少在兵马间，长还系戎职。鸡飞不得远，岂要生羽翼。三年城中游，与君最相识。应知我中肠，不苟念衣食。主人树勋名，欲灭天下贼。愚虽乏智谋，愿陈一夫力。人生须气健，饥冻缚不得。睡当一席宽，觉乃千里窄。古人不惧死，所惧死无益。至交不可合，一合难离坼。君尝相劝勉，苦语毒胸臆。百年心知同，谁限河南北。","dynasty":"唐代","title":"寄狄拾遗，时为魏州从事"}
{"author":"姚合","content":"将军作镇古汧洲，水腻山春节气柔。清夜满城丝管散，行人不信是边头。","dynasty":"唐代","title":"穷边词二首其一"}
{"author":"姚合","content":"阙下高眠过十旬，南宫印绶乞离身。诗中得意应千首，海内嫌官只一人。宾客分司真是隐，山泉绕宅岂辞贫。竹斋晚起多无事，唯到龙门寺里频。","dynasty":"唐代","title":"寄东都分司白宾客"}
{"author":"姚合","content":"铸为明镜绝尘埃，翡翠窗前挂玉台。绣带共寻龙口出，菱花争向匣中开。孤光常见鸾踪在，分处还因鹊影回。好是照身宜谢女，嫦娥飞向玉宫来。","dynasty":"唐代","title":"咏镜"}
{"author":"姚合","content":"霭霭纷纷不可穷，戛笙歌处尽随龙。来依银汉一千里，归傍巫山十二峰。呈瑞每闻开丽色，避风仍见挂乔松。怜君翠染双蝉鬓，镜里朝朝近玉容。","dynasty":"唐代","title":"咏云"}
{"author":"姚合","content":"帝里闲人少，谁同把酒杯。砚山篱下菊，今日几枝开。晓角惊眠起，秋风引病来。长年归思切，更值雁声催。","dynasty":"唐代","title":"九日忆砚山旧居"}
{"author":"姚合","content":"银轮玉兔向东流，莹净三更正好游。一片黑云何处起，皂罗笼却水精球。","dynasty":"唐代","title":"对月"}
{"author":"姚合","content":"漫向城中住，儿童不识钱。瓮头寒绝酒，灶额晓无烟。狂发吟如哭，愁来坐似禅。新诗有几首，旋被世人传。","dynasty":"唐代","title":"寄贾岛"}
{"author":"姚合","content":"新诗盈道路，清韵似敲金。调格江山峻，功夫日月深。蜀笺方入写，越客始消吟。后辈难知处，朝朝枉用心。","dynasty":"唐代","title":"喜览裴中丞诗卷（一作寄裴使君）"}
{"author":"姚合","content":"湖南谯国尽英髦，心事相期节义高。解下佩刀无所惜，新闻天子付三刀。","dynasty":"唐代","title":"裴大夫见过"}
{"author":"姚合","content":"汉朝共许贾生贤，迁谪还应是宿缘。仰德多时方会面，拜兄何暇更论年。嵩山晴色来城里，洛水寒光出岸边。清景早朝吟丽思，题诗应费益州笺。","dynasty":"唐代","title":"寄主客刘郎中"}
{"author":"姚合","content":"授钺儒生贵，倾朝赴饯筵。麾幢官在省，礼乐将临边。代马龙相杂，汾河海暗连。远戎移帐幕，高鸟避旌旃。天下屯兵处，皇威破虏年。防秋嫌垒近，入塞必身先。中外恩重叠，科名岁接连。散材无所用，老向琐闱眠。","dynasty":"唐代","title":"送狄尚书镇太原"}
{"author":"姚合","content":"朝朝眉不展，多病怕逢迎。引水远通涧，垒山高过城。秋灯照树色，寒雨落池声。好是吟诗夜，披衣坐到明。","dynasty":"唐代","title":"武功县中作三十首其十六"}
{"author":"姚合","content":"茅堂阶岂高，数寸是苔藓。只恐秋雨中，窗户亦不溅。眼前无此物，我情何由遣。","dynasty":"唐代","title":"题金州西园九首莓苔"}
{"author":"姚合","content":"圣朝同舜日，作相有夔龙。理化知无外，烝黎尽可封。燮和皆达识，出入并登庸。武骑增馀勇，儒冠贵所从。赠诗全六义，出镇越千峰。连日陈天乐，芳筵叠酒钟。乌台情已洽，凤阁分弥浓。栈转旌摇水，崖高马蹋松。恩深施远俗，化美见前踪。江晓流巴字，山晴耸剑峰。双油拥上宰，四海羡临邛。先路声华远，离京诏旨重。岁除今向尽，春色即相逢。嫩叶抽赪蕊，新苔长翠茸。冰销鱼潎潎，林暖鸟噰噰。泉落闻难尽，花开看不供。青城方眷恋，黄阁竟从容。计日归台席，还听长乐钟。","dynasty":"唐代","title":"和门下李相饯西蜀相公"}
{"author":"姚合","content":"平日时风好涕流，谗书虽盛一名休。寰区叹屈瞻天问，夷貊闻诗过海求。向夕便思青琐拜，近年寻伴赤松游。何当世祖从人望，早以公台命卓侯。","dynasty":"唐代","title":"使两浙赠罗隐"}
{"author":"姚合","content":"吏事日纷然，无因到佛前。劳师相借问，知我亦通禅。古寺杉松出，残阳钟磬连。草庵盘石上，归此是因缘。","dynasty":"唐代","title":"送僧栖真归杭州天竺寺"}
{"author":"姚合","content":"会解如来意，僧家独有君。开经对天子，骑马过声闻。本寺远于日，新诗高似云。热时吟一句，凉冷胜秋分。","dynasty":"唐代","title":"赠供奉僧次融"}
{"author":"姚合","content":"闲上津桥立，天涯一望间。秋风波上岸，旭日气连山。偶圣今方变，朝宗岂复还。昆仑在蕃界，作将亦何颜。","dynasty":"唐代","title":"游河桥晓望"}
{"author":"姚合","content":"看春长不足，岂更觉身劳。寺里花枝净，山中水色高。嫩云轻似絮，新草细如毛。并起诗人思，还应费笔毫。","dynasty":"唐代","title":"游春十二首其六"}
{"author":"姚合","content":"方塘菡萏高，繁艳相照耀。幽人夜眠起，忽疑野中烧。晓寻不知休，白石岸亦峭。","dynasty":"唐代","title":"杏溪十首·莲塘"}
{"author":"姚合","content":"毛女峰前郡，烟霞气转清。庭分灵掌影，窗度瀑泉声。藓径人稀到，松斋药自生。常餐亦芝朮，闲客是公卿。看水逢仙鹤，登楼见帝城。养生非酒病，难隐是诗名。省署尝连步，江皋欲独耕。偶题无六义，聊以达微诚。","dynasty":"唐代","title":"寄华州李中丞"}
{"author":"姚合","content":"霏微著草树，渐布与阶平。远近如空色，飘飏无落声。飞鸦疑翅重，去马觉蹄轻。遥想故山下，樵夫应滞行。","dynasty":"唐代","title":"郡中对雪"}
{"author":"姚合","content":"长空埃𡏖灭，皎皎月华临。色正秋将半，光鲜夜自深。九霄晴更彻，四野气难侵。静照遥山出，孤明列宿沈。高人应不寐，惊鹊复何心。漏尽东方晓，佳期何处寻。","dynasty":"唐代","title":"赋"}
{"author":"姚合","content":"江昏山半晴，南阻绝人行。葭菼连云色，松杉共雨声。早秋仍燕舞，深夜更鼍鸣。为报迷津客，讹言未可轻。","dynasty":"唐代","title":"苦雨"}
{"author":"姚合","content":"鱼钥千门启，鸡人唱晓传。冕旒临玉殿，丞相入炉烟。列位同居左，分行忝在前。仰闻天语近，俯拜珮声连。彩仗祥光动，彤庭霁色鲜。威仪谁可纪，柱史有新篇。","dynasty":"唐代","title":"和裴结端公早朝（一作和郭端公早朝）"}
{"author":"姚合","content":"自闻憔客说，无计得相寻。几世传高卧，全家在一林。养情书览苦，采药路多深。愿得为邻里，谁能说此心。","dynasty":"唐代","title":"寄紫阁隐者"}
{"author":"姚合","content":"阙下高眠过十旬，南宫印绶乞离身。诗中得意应千首，海内嫌官只一人。宾客分司真是隐，山泉绕宅岂辞贫。竹斋晚起多无事，唯到龙门寺里频。","dynasty":"唐代","title":"寄东都分司白宾客"}
{"author":"姚合","content":"行行方避梦，又到谢亭来。举世皆如此，伊余何处回。竹鲜多透石，泉洁亦无苔。坐与僧同语，谁能顾酒杯。","dynasty":"唐代","title":"游谢公亭"}
{"author":"姚合","content":"江头数顷杏花开，车马争先尽此来。欲待无人连夜看，黄昏树树满尘埃。","dynasty":"唐代","title":"杏园"}
{"author":"姚合","content":"一会一分离，贫游少定期。酒多为客稳，米贵入城迟。晴日偷将睡，秋山乞与诗。纵然眉得展，不似见君时。","dynasty":"唐代","title":"答胡遇"}
{"author":"姚合","content":"蜀山高岧峣，蜀客无平才。日饮锦江水，文章盈其怀。十年作贡宾，九年多邅回。春来登高科，升天得梯阶。手持冬集书，还家献庭闱。人生此为荣，得如君者稀。李白蜀道难，羞为无成归。子今称意行，所历安觉危。与子久相从，今朝忽乖离。风飘海中船，会合难自期。长安米价高，伊我常渴饥。临岐歌送子，无声但陈词。义交外不亲，利交内相违。勉子慎其道，急若食与衣。苦爇道路赤，行人念前驰。一杯不可轻，远别方自兹。","dynasty":"唐代","title":"送李馀及第归蜀"}
{"author":"姚合","content":"鄱阳胜事闻难比，千里连连是稻畦。山寺去时通水路，郡图开处是诗题。化行应免农人困，庭静惟多野鹤栖。饮罢春明门外别，萧条驿路夕阳低。","dynasty":"唐代","title":"送饶州张使君"}
{"author":"姚合","content":"东门送客道，春色如死灰。一客失意行，十客颜色低。住者既无家，去者又非归。穷愁一成疾，百药不可治。子贤我且愚，命分不合齐。谁开蹇踬门，日日同游栖。子行何所之，切切食与衣。谁能买仁义，令子无寒饥。野田不生草，四向生路岐。士人甚商贾，终日须东西。鸿雁春北去，秋风复南飞。勉君向前路，无失相见期。","dynasty":"唐代","title":"送张宗原"}
{"author":"姚合","content":"士有经世筹，自无活身策。求食道路间，劳困甚徒役。我身与子同，日被饥寒迫。侧望卿相门，难入坚如石。为农昧耕耘，作商迷贸易。空把书卷行，投人买罪责。六月南风多，苦旱土色赤。坐家心尚焦，况乃远作客。羸马出郭门，饯饮晓连夕。愿君似醉肠，莫谩生忧戚。","dynasty":"唐代","title":"送王求"}
{"author":"姚合","content":"劝君缓上车，乡里有吾庐。未得同归去，空令相见疏。山晴栖鹤起，天晓落潮初。此庆将谁比，献亲冬集书。","dynasty":"唐代","title":"送朱庆馀及第后归越"}
{"author":"姚合","content":"乡书落姓名，太守拜亲荣。访我波涛郡，还家雾雨城。海山窗外近，镜水世间清。何计随君去，邻墙过此生。","dynasty":"唐代","title":"送朱庆馀越州归觐"}
{"author":"姚合","content":"白云修道者，归去春风前。玉简通仙籍，金丹驻母年。锦文江一色，酒气雨相连。众说君平死，真师易义全。","dynasty":"唐代","title":"送任尊师归蜀觐亲"}
{"author":"姚合","content":"送君一壶酒，相别野庭边。马上过秋色，舟中到锦川。峡猿啼夜雨，蜀鸟噪晨烟。莫便不回首，风光促几年。","dynasty":"唐代","title":"送友人游蜀"}
{"author":"姚合","content":"迢递三千里，西南是去程。杜陵家已尽，蜀国客重行。雪照巴江色，风吹栈阁声。马嘶山稍暖，人语店初明。旅梦心多感，孤吟气不平。谁为李白后，为访锦官城。","dynasty":"唐代","title":"送杜立归蜀"}
{"author":"姚合","content":"年少登科客，从军诏命新。行装有兵器，祖席尽诗人。细雨湘城暮，微风楚水春。浔阳应足雁，梦泽岂无尘。猿叫来山顶，潮痕在树身。从容多暇日，佳句寄须频。","dynasty":"唐代","title":"送韩湘赴江西从事"}
{"author":"姚合","content":"李白坟三尺，嵯峨万古名。因君还故里，为我吊先生。晴日移虹影，空山出鹤声。老郎闲未得，无计此中行。","dynasty":"唐代","title":"送潘传秀才归宣州"}
{"author":"姚合","content":"出家侍母前，至孝自通禅。伏日江头别，秋风樯下眠。鸟声猿更促，石色树相连。此路多如此，师行亦有缘。","dynasty":"唐代","title":"送僧默然"}
{"author":"姚合","content":"万叠赤城路，终年游客稀。朝来送师去，自觉有家非。石净山光远，云深海色微。此诗成亦鄙，为我写岩扉。","dynasty":"唐代","title":"送陟遐上人游天台"}
{"author":"姚合","content":"重重吴越浙江潮，刺史何门始得消。五字州人唯有此，四邻风景合相饶。橘村篱落香潜度，竹寺虚空翠自飘。君去九衢须说我，病成疏懒懒趋朝。","dynasty":"唐代","title":"送盛秀才赴举"}
{"author":"姚合","content":"石桥寺里最清凉，闻说茆庵寄上方。林外猿声连院磬，月中潮色到禅床。他生念我身何在，此世唯师性亦忘。九陌相逢千里别，青山重叠树苍苍。","dynasty":"唐代","title":"送僧贞实归杭州天竺"}
{"author":"姚合","content":"踏碎作赋笔，驱车出上京。离筵俯岐路，四坐半公卿。守命贫难掷，忧身梦数惊。今朝赴知己，休咏苦辛行。","dynasty":"唐代","title":"送卢二弟茂才罢举游洛谒新相"}
{"author":"姚合","content":"子规啼欲死，君听固无愁。阙下声名出，乡中意气游。东川横剑阁，南斗近刀州。神圣题前字，千人看不休。","dynasty":"唐代","title":"送任畹及第归蜀中觐亲"}
{"author":"姚合","content":"秋风离九陌，心事岂云安。曾是求名苦，当知此去难。辛勤程自远，寂寞夜多寒。诗句无人识，应须把剑看。","dynasty":"唐代","title":"送杜观罢举东游"}
{"author":"姚合","content":"慈恩塔上名，昨日败垂成。赁舍应无直，居山岂钓声。半年犹小隐，数日得闲行。映竹窥猿剧，寻云探鹤情。爱花高酒户，煮药污茶铛。莫便多时住，烟霄路在城。","dynasty":"唐代","title":"送狄兼谟下第归故山"}
{"author":"姚合","content":"赤墀赐对使殊方，官重霜台紫绶光。玉节在船清海怪，金函开诏拜夷王。云晴渐觉山川异，风便那知道路长。谁得似君将雨露，海东万里洒扶桑。","dynasty":"唐代","title":"送源中丞赴新罗"}
{"author":"姚合","content":"荆州胜事众皆闻，幕下今朝又得君。才子何须藉科第，男儿终久要功勋。江村竹树多于草，山路尘埃半是云。新什定知饶景思，不应一向赋从军。","dynasty":"唐代","title":"送陈倜赴江陵从事"}
{"author":"姚合","content":"晓陌事戎装，风流粉署郎。机筹通变化，除拜出寻常。地冷饶霜气，山高碍雁行。应无离别恨，车马自生光。","dynasty":"唐代","title":"送张郎中副使赴泽潞"}
{"author":"姚合","content":"故园偏接近，霅水洞庭边。归去知何日，相逢各长年。山川南北路，风雪别离天。楚色穷冬烧，淮声独夜船。从军丞相府，谈笑酒杯前。","dynasty":"唐代","title":"送陆畅侍御归扬州"}
{"author":"姚合","content":"寄家临禹穴，乘传出秦关。霜落橘满地，潮来帆近山。相门宾益贵，水国事多闲。晨省高堂后，馀欢杯酒间。","dynasty":"唐代","title":"送韦瑶校书赴越"}
{"author":"姚合","content":"献亲冬集书，比橘复何如。此去关山远，相思笑语疏。路寻丹壑断，人近白云居。幽石题名处，凭君亦记余。","dynasty":"唐代","title":"送雍陶及第归觐"}
{"author":"姚合","content":"罗刹楼头醉，送君西入京。秦吴无限地，山水半分程。海上烟霞湿，关中日月明。登科旧乡里，当为改嘉名。","dynasty":"唐代","title":"送李秀才赴举"}
{"author":"姚合","content":"谢守青山宅，山孤宅亦平。池塘无复见，春草野中生。常日登楼望，今朝送客行。殷勤拂石壁，为我一书名。","dynasty":"唐代","title":"送李传秀才归宣州"}
{"author":"姚合","content":"万法空门里，师修历几生。过来心已悟，未到行弥精。溪寂钟还度，林昏锡独鸣。朝簪抽未得，此别岂忘情。","dynasty":"唐代","title":"送元绪上人游商山"}
{"author":"姚合","content":"吏事日纷然，无因到佛前。劳师相借问，知我亦通禅。古寺杉松出，残阳钟磬连。草庵盘石上，归此是因缘。","dynasty":"唐代","title":"送僧栖真归杭州天竺寺"}
{"author":"姚合","content":"结得随缘伴，蝉鸣方出关。新经译旧寺，故国与谁还。斋为无钟早，心因罢讲闲。东南数千里，何处不逢山。","dynasty":"唐代","title":"送敬法师归福州"}
{"author":"姚合","content":"大地无生理，吴中岂是归。自翻贝叶偈，人施福田衣。夏尽滩声出，潮来日色微。郡斋师去后，寂寞夜吟稀。","dynasty":"唐代","title":"送清敬闍黎归浙西"}
{"author":"姚合","content":"日日攻诗亦自强，年年供应在名场。春风驿路归何处，紫阁山边是草堂。","dynasty":"唐代","title":"送贾岛及钟浑"}
{"author":"姚合","content":"怀中天子书，腰下使君鱼。瀑布和云落，仙都与世疏。远程兼水陆，半岁在舟车。相送难相别，南风入夏初。","dynasty":"唐代","title":"送右司薛员外赴处州"}
{"author":"姚合","content":"白须芸阁吏，羸马月中行。庄僻难寻路，官闲易出城。看山多失饭，过寺故题名。秋日田家作，唯添集卷成。","dynasty":"唐代","title":"送王建秘书往渭南庄"}
{"author":"姚合","content":"诗境西南好，秋深昼夜蛩。人家连水影，驿路在山峰。谷静云生石，天寒雪覆松。我为公府系，不得此相从。","dynasty":"唐代","title":"送殷尧藩侍御游山南"}
{"author":"姚合","content":"圣代无邪触，空林獬豸归。谁知陇山鸟，长绕玉楼飞。风雨依山急，云泉入郭微。无同昔年别，别后寄书稀。","dynasty":"唐代","title":"送李植侍御"}
{"author":"姚合","content":"常省为官处，门前数树松。寻山屐费齿，书石笔无锋。果熟猿偷乱，花繁鸟语重。今来为客去，惜取最高峰。","dynasty":"唐代","title":"送王澹"}
{"author":"姚合","content":"欲出还成住，前程甚谪迁。佯眠随客醉，愁坐似僧禅。旧国归何处，春山买欠钱。几时无一事，长在故人边。","dynasty":"唐代","title":"送崔之仁（一作别刘得仁）"}
{"author":"姚合","content":"山翁来帝里，不肯住多时。尘土衣裳重，腥膻仆隶饥。林中愁不到，城外老应迟。喧寂一为别，相逢未有期。","dynasty":"唐代","title":"送孙山人"}
{"author":"姚合","content":"兄寒弟亦饥，力学少闲时。何路免为客，无门卖得诗。几人携酒送，独我入山迟。少小同居止，今朝始别离。","dynasty":"唐代","title":"送费骧"}
{"author":"张孝忠","content":"爱寻水竹添情况。任云卧、溪边石上。衔杯乐圣成游荡。不为弓弯舞样。北湖迥、风飘彩舫。□笑击、冯夷薄相。致身福地何萧爽。莫道居夷太枉。","dynasty":"宋代","title":"杏花天（刘司法喜咏北湖次其韵）"}
{"author":"张孝忠","content":"看花随柳湖边去。似邂逅、水晶宫住。刘郎笔落惊风雨。酒社诗盟心许。玉关外、不辞马武。便好展、云霄稳步。郴江自绕郴山路。欲问功名何处。","dynasty":"宋代","title":"杏花天"}
{"author":"张孝忠","content":"占气中涵清淑，徵诗古富篇章。杖屦闲随鱼□乐，怀抱清如湖水凉。何殊吴越乡。风柳春容袅袅，水花水影汪汪。且把清尊浇磊磈，莫为浮名愁肺肠。星星白发长。","dynasty":"宋代","title":"破阵子（北湖次唐教授韵）"}
{"author":"张孝忠","content":"豆蔻梢头春意浓。薄罗衫子柳腰风。人间乍识瑶池似，天上浑疑月殿空。眉黛小，髻云松。背人欲整又还慵。多应没个藏娇处，满镜桃花带雨红。","dynasty":"宋代","title":"鹧鸪天"}
{"author":"张孝忠","content":"娇红隐映花稍雾。金莲容与歌声度。得句写香笺。江山此意传。醉当春好处。不道因风絮。去并锦闱眠。青绫被底仙。","dynasty":"宋代","title":"菩萨蛮（即席次王华容韵）"}
{"author":"张孝忠","content":"堂上簪缨交错，花间帘幕高张。与君一咏一飞觞。莫笑诗狂饮畅。满路光风转蕙，吟边宫柳斜行。新词妙绝动宫墙。紫诰黄麻天上。","dynasty":"宋代","title":"西江月（即席次王华容韵）"}
{"author":"张孝忠","content":"楚山浮碧。江汉无终极。鄂渚几行云树，天何意、限南北。使君觞醉客。健倒曾何惜。三国英雄谁在，斜阳外、尽陈迹。","dynasty":"宋代","title":"霜天晓角（汉阳王守席上）"}
{"author":"张孝忠","content":"看花随柳湖边去。似邂逅、水晶宫住。刘郎笔落惊风雨。酒社诗盟心许。玉关外、不辞马武。便好展、云霄稳步。郴江自绕郴山路。欲问功名何处。","dynasty":"宋代","title":"杏花天·看花随柳湖边去"}
{"author":"张孝忠","content":"绿波春早青烟暮。翠幕船如天上去。深杯浊酒醉贤人，隔岸幽花怜静女。浮云散乱流萍聚。恨满韩张离合处。欲招骑龙帝乡人，来咏叉鱼春岸句。","dynasty":"宋代","title":"玉楼春"}
{"author":"张孝忠","content":"豆蔻梢头春意浓。薄罗衫子柳腰风。人间乍识瑶池似，天上浑疑月殿空。眉黛小，髻云松。背人欲整又还慵。多应没个藏娇处，满镜桃花带雨红。","dynasty":"宋代","title":"鹧鸪天·豆蔻梢头春意浓"}
{"author":"张孝忠","content":"堂上簪缨交错，花间帘幕高张。与君一咏一飞觞。莫笑诗狂饮畅。满路光风转蕙，吟边宫柳斜行。新词妙绝动宫墙。紫诰黄麻天上。","dynasty":"宋代","title":"西江月·堂上簪缨交错"}
{"author":"张孝忠","content":"风递鸿音过故城，悲秋烈士不胜情。望穷云白生乡思，渴忆梅黄慰远征。尘蔽碧天飚未扫，榻悬残月梦难成。鲈肥却好君归去，千里如期倒屣迎。","dynasty":"宋代","title":"复友人上官藻"}
{"author":"张孝忠","content":"出入黄牛峡，江声书夜腾。猿啼愁不住，何日下彝陵。","dynasty":"宋代","title":"过峡"}
{"author":"张孝忠","content":"海海无波塞不尘，题诗因得吊遗民。山河信美今戎索，耆老虽存亦外臣。","dynasty":"宋代","title":"过盱眙"}
{"author":"张孝忠","content":"淮海无波塞不尘，题诗因得吊遗民。山河信美今戎索，耆老虽存亦外臣。","dynasty":"宋代","title":"过盱眙"}
{"author":"张孝忠","content":"看花随柳湖边去。似邂逅、水晶宫住。刘郎笔落惊风雨。酒社诗盟心许。玉关外、不辞马武。便好展、云霄稳步。郴江自绕郴山路。欲问功名何处。","dynasty":"宋代","title":"玉楼春其二"}
{"author":"张孝忠","content":"豆蔻梢头春意浓。薄罗衫子柳腰风。人间乍识瑶池似，天上浑疑月殿空。眉黛小，髻云松。背人欲整又还慵。多应没个藏娇处，满镜桃花带雨红。","dynasty":"宋代","title":"鹧鸪天"}
{"author":"张孝忠","content":"堂上簪缨交错，花间帘幕高张。与君一咏一飞觞。莫笑诗狂饮畅。满路光风转蕙，吟边宫柳斜行。新词妙绝动宫墙。紫诰黄麻天上。","dynasty":"宋代","title":"西江月即席次王华容韵"}
{"author":"虞俦","content":"色染莺黄，枝横鹤瘦，玉奴蝉蜕花间。铅华不御，慵态尽欹鬟。冷淡琐窗烟雾，来清供、莞尔怡颜。狂峰蝶，还须敛衽，何得傍高闲。西山。招隐处，寒云缭绕，流水回环。念风前绰约，雪后清孱。别是仙韵道标，应羞对、舞袖弓弯。怀真赏，今宵归梦，一饷许跻攀。","dynasty":"宋代","title":"满庭芳（蜡梅）"}
{"author":"虞俦","content":"万壑千岩秋色里，歌眉醉眼争妍。一枝娇柳趁么弦。疑非香案吏，诏到小蓬天。乐事便成陈迹也，依人小月娟娟。尊前空唱短因缘。引船风又起，吹过浙江边。","dynasty":"宋代","title":"临江仙（苏倅席上赋）"}
{"author":"虞俦","content":"寻山多胜概，辍棹偶留连。南浦浑无绪，东风忽放颠。蹊成桃李退，人去蝶蜂喧。气味馀禅榻，煎茶竹里烟。","dynasty":"宋代","title":"罢郡游何山"}
{"author":"虞俦","content":"新学轻馀子，忠怀策万言。治安犹涕泣，师友故渊源。日曳尚书履，风生刺史轓。汉庭谁第一，殊未逊公孙。","dynasty":"宋代","title":"宝阁尚书凌公挽诗"}
{"author":"虞俦","content":"未识嵇中散，今无元鲁山。宦游真恨晚，逸驾竟难攀。阅月推评旦，闻风尚起顽。九原那可作，苍弁亦推颜。","dynasty":"宋代","title":"宝阁尚书凌公挽诗"}
{"author":"虞俦","content":"剡溪风雪正纷纷，暗想清游已目存。颇怪扁舟遽乘兴，应缘坐席不容温。海圻聊尔夸千骑，帐底何如具一尊。回首兔园吟赏地，从今授简致频频。","dynasty":"宋代","title":"被旨暂摄四明已具舟而雪作王诚之有诗相饯次"}
{"author":"虞俦","content":"入台羞结舌，去国坐婴鳞。东道今行李，南宫乃故人。寒温烦见问，书劄不辞频。向日区区意，还曾扣大钧。","dynasty":"宋代","title":"比收张伯子尚书书报诸公有相招意因赋拙句"}
{"author":"虞俦","content":"与物初无竞，何人苦见衔。冯唐虽白首，商皓岂空函。包鹊新传喜，青蝇渐息谗。鸳鸿满台阁，只保理归帆。","dynasty":"宋代","title":"比收张伯子尚书书报诸公有相招意因赋拙句"}
{"author":"虞俦","content":"天上张公子，殷勤忽枉书。几年怜尜倒，今日遂吹嘘。贡喜惭何暮，冯招恐不虚。吾生真有命，造物合何如。","dynasty":"宋代","title":"比收张伯子尚书书报诸公有相招意因赋拙句"}
{"author":"虞俦","content":"尘埃襞积颜如甲，丹墨纷纶眼有花。君去何人堪共语，秋来无梦不还家。飘零酒盏今真止，冷淡诗筒不复夸。莫使音书成断绝，风前雁字政横斜。","dynasty":"宋代","title":"别后寄主簿"}
{"author":"虞俦","content":"衡门虽设昼常关，人在琼楼玉宇间。一笑眼青馀老桧，相看头白只高山。携壶索共梅花醉，著屐扶行竹杖斑。此兴此时吾不忘，倦飞深羡鸟知还。","dynasty":"宋代","title":"汉老弟寄示雪诗倡和已成轴矣因次韵"}
{"author":"虞俦","content":"飞洒羞明不肯朝，徘徊待伴未全消。将花著袂元无迹，认柳吹绵别有条。璧月半规开水面，玉龙千丈转山腰。玄冥已自呈三白，青帝何须又一飘。","dynasty":"宋代","title":"汉老弟寄示雪诗倡和已成轴矣因次韵"}
{"author":"虞俦","content":"脱粟羹藜未厌餐，何必华屋荐金盘。风前觅句巾常岸，月下挥觞影亦单。懒拙不堪当世用，行藏留与后人看。也知妍丑初无定，马面相怜亦突栾。","dynasty":"宋代","title":"汉老弟近书云欲看文字无暇作记者证财用韵"}
{"author":"虞俦","content":"晤言堪慰意，别语最关情。老我春还暮，思君月共明。丁宁期后会，容易即前程。命驾何妨再，闻知四體轻。","dynasty":"宋代","title":"汉老弟去秋留别有明年桃李月春入马蹄轻之句"}
{"author":"虞俦","content":"风流曼倩碧云仙，惯见儿嬉寿母前。莫讶科名后馀子，要教富贵出长年。鹅黄新酿香浮甕，雁翅横秋影接天。端的姮娥消息近，南坡丹桂已开先。","dynasty":"宋代","title":"汉老弟生朝"}
{"author":"虞俦","content":"登临兴引越山高，醉眼何曾识二豪。戏马向来夸胜饯，卧龙此去记吾曹。风前短发还羞杜，笔底新诗欲和陶。赖有蛤蜊风味在，固应居士笑卢遨。","dynasty":"宋代","title":"和安抚王诚之给事重九日登高诗韵"}
{"author":"虞俦","content":"秋雁初飞几点高，卧龙送目十分豪。且容司马吹纱帽，莫向参军问骑曹。饮吸百川从酩酊，诗驱万象入甄陶。菊花开日重阳是，有暇何妨更一遨。","dynasty":"宋代","title":"和安抚王诚之给事重九日登高诗韵"}
{"author":"虞俦","content":"眼横秦望接云高，不独诗豪酒亦豪。岂是过呼韩吏部，未应轻比汉功曹。尊空北海怀文举，菊绕东篱念老陶。只恐诏归天尺五，直须秉烛与公遨。","dynasty":"宋代","title":"和安抚王诚之给事重九日登高诗韵"}
{"author":"虞俦","content":"坳堂方笑芥为舟，骤雨俄惊汇众流。天漏不知何处补，地卑转觉此生浮。会须击水扶摇上，政想乘风汗漫游。宦海陆沉聊尔耳，诗人休咏白蘋洲。","dynasty":"宋代","title":"和鲍倅暴雨大水之作"}
{"author":"虞俦","content":"芳草池塘晚，垂杨院宇清。梦回初恨蝶，春去懒闻莺。翠幄何须恋，金丸恐见惊。一枝栖更稳，好去凤凰城。","dynasty":"宋代","title":"和鲍倅首夏闻莺"}
{"author":"虞俦","content":"别驾联镳喜在坰，不妨修禊继兰亭。雅知社结池莲白，况复诗成水荇青。问讯梅花才半树，渐看柳絮又浮萍。风光流转须时赏，烂醉从今莫放醒。","dynasty":"宋代","title":"和鲍倅同汤欧二倅春日郊行"}
{"author":"虞俦","content":"飞鸿渺天末，目送类中散。谪仙负诗狂，直欲摘星汉。白云千丈峰，金碧美且焕。忘言老瞿昙，只作空花观。轩冕傥来耳，世事亦其漫。鸾凤在赤霄，宁有就绁伴。惟馀忧国心，抚事辄悲怨。饥馑有流离，十室九不爨。上动黄屋念，每日不遑旰。公岂爱登览，微意寓篇翰。山僧遽传似，字字如珠贯。劝分岂无术，未必愧鞭算。升斗倘均惠，沟壑庶少逭。福星公恐是，畴复虞岁旱。王事敢告劳，行役春过半。鬓丝禅榻畔，纶巾时一岸。溪山得胜赏，歌舞废屡按。请颂海沂康，民谣兹可翫。","dynasty":"宋代","title":"和陈倅留题奉圣"}
{"author":"虞俦","content":"我坐南坡上，高鸿忽飞去。指点夕阳外，文脊盖其处。下有奇洞府，有道乃宜据。鹿裘坐石室，先生岂真踞。傥是我辈人，傲视非所虑。桓漫汝何为，乃欲效三顾。奸心妄窥鼎，未见神合沮。猿鹤亦汝羞，未易饮食举。伏滔不自重，且为温所遇。赞词纵云美，所耻百所慕。迩来贤别驾，物外欲轩翥。功名恐未免，溪山亦已饫。五字识岩石，千载想风驭。神交付冥漠，心契自平素。苍苔留履迹，飞花约归路。先生还一笑，晴云为披絮。","dynasty":"宋代","title":"和陈倅游石门吊瞿硎先生"}
{"author":"虞俦","content":"年华看鬓上，春事转头中。羯鼓催花雨，虹桥送客风。未须愁酒债，政复坐诗穷。谁识挥弦意，寥寥寄远鸿。","dynasty":"宋代","title":"和陈德章春日送客"}
{"author":"虞俦","content":"花柳无多事，阴晴不必天。急舂村外雨，并舍晚来烟。白堕先春手，红妆最妙年。庞翁虽不出，门巷得相连。","dynasty":"宋代","title":"和陈德章春日送客"}
{"author":"虞俦","content":"胜事壶觞里，韶华杖履中。歌情千里月，花信几番风。取友须三益，论文笑五穷。含含歌麦秀，庑下老梁鸿。","dynasty":"宋代","title":"和陈德章春日送客"}
{"author":"虞俦","content":"岁月斜川路，风流杜曲天。过墙红杏雨，低户绿杨烟。鸿秸今千里，莺花又一年。阳春惭属和，五字得珠连。","dynasty":"宋代","title":"和陈德章春日送客"}
{"author":"虞俦","content":"畴昔东家一亩宫，推尊昭代比天崇。弦歌未辍文斯在，俎豆亲陪献有终。采藻载歌思泮水，浴沂行咏舞雩风。自惭谬玷诗书走，未羡诸儒舍盖公。","dynasty":"宋代","title":"和巩使君释奠韵"}
{"author":"虞俦","content":"一雨丰年兆可探，全胜雪瑞白成三。偏怜令尹关心切，喜对农夫洗汗渐。秔稻秀畦欣绿润，芙蓉依水媚红酣。词源顿遣如泉涌，酒量悬知似海涵。","dynasty":"宋代","title":"和广德宋宰喜雨"}
{"author":"虞俦","content":"檐声点滴送愁频，梦雨连江遽一旬。杜老多情还动本义，坡公何事却伤神。渭城官柳难留客，巫峡行去不见人。可是蓱号工洒道，东郊淮备要迎春。","dynasty":"宋代","title":"和汉老弟久雨"}
{"author":"虞俦","content":"吹葭六管候频频，眉寿先储酒十旬。鞭到土牛休袖手，斗回天驷已驰神。花梢彩胜翻新样，镜里朱颜只故人。生菜玉纤能细缕，大家醉赏满盘春。","dynasty":"宋代","title":"和汉老弟立春"}
{"author":"虞俦","content":"堂馈流涎玉面貍，也知臭腐出神奇。分无竹叶浮酥面，尚想梅花映雪肌。渠幸腊前能漏网，人言春后亦非时。吾侪口腹真馀事，莫倚雄豪浪赋诗。","dynasty":"宋代","title":"和汉老弟牛尾貍韵"}
{"author":"虞俦","content":"为瑞虽多却不宜，谁怜孤坐拨灰时。兴添竹叶蛆浮甕，瘦损梅花雀抱枝。闭户从教行迹断，裹裘犹怯暮寒欺。天工似欲还三白，冷淡家风合有诗。","dynasty":"宋代","title":"和汉老弟喜雪"}
{"author":"虞俦","content":"大皞行春未有闻，六花连夜舞缤纷。落梅未晓惊三弄，宿麦先秋定十分。飞上彩幡怜我老，映来书幌慰儿勤。四时代谢从来事，造物何心更策勋。","dynasty":"宋代","title":"和汉老弟雪诗"}
{"author":"虞俦","content":"剪水飞花散又收，天人袖手翠云裘。待滋宿麦须连陇，政虑流民醉覆舟。村店浪夸沽酒旆，寒窗谁上钓诗钩。玄冥岂是痴儿子，且与天工了事休。","dynasty":"宋代","title":"和汉老弟雪下不聚"}
{"author":"虞俦","content":"青旂小队唤渠频，新历先看早二旬。羯鼓催花夸敏捷，舞腰回雪斗精神。燕飞欲傍钗头月，雁过才归陌上人。谁道土牛鞭不动，也能脚底散阳春。","dynasty":"宋代","title":"和汉老弟迎春"}
{"author":"虞俦","content":"城郭迎车骑，溪山展画图。归鸦翻落叶，宿雁集寒芜。酒里倾肝胆，吟边识步趋。佳人来底暮，心傒碧云苏。","dynasty":"宋代","title":"和姜总管归途"}
{"author":"虞俦","content":"富贵如浮云，于我初何有。转徙浙东西，仅足糊其口。去年在吴兴，民物犹未阜。赈荒事方殷，奚暇诗与酒。今年到东阳，政成不待久。邂逅遇诗仙，襟抱得细剖。切磋愧子贡，起予幸鲁叟。琮琤苍玉佩，关键黄金钮。拟学西子颦，益愧邻女丑。赓酬强追逐，要是非敌手。目短曹刘墙，气轹鲍谢囿。我如武成策，第可二三取。山泽多蛇龙，松柏无培塿。缅怀南涧老，斯人骨已朽。人事真好乖，又假苏台守。遽辞山水邦，暂缺云龙耦。酒罢雨沾裾，船开山入牖。似鹤出樊笼，如鱼脱窠臼。分袂却关情，鼓棹犹回首。长篇肯赠我，字字炳星斗。愿保岁寒心，莫愧金石友。","dynasty":"宋代","title":"和姜总管送别"}
{"author":"虞俦","content":"腰镰刈晚禾，荷锄种新麦。田家竞作苦，羔豚劳岁夕。翠浪惬初怀，黄云期后穫。晴暖得天时，肥瘠随地力。賸欲观风谣，未暇履阡陌。宁唯饼饵耳，庶免鞭笞责。拟踏青州麴，酿酒邀佳客。","dynasty":"宋代","title":"和姜总管喜民间种麦"}
{"author":"虞俦","content":"怪底今宵眼界宽，银潢不动蘸金盘。未应天上追时好，无奈人间别样看。酒盏飘零惊鹤唳，笛声哀怨起龙蟠。经年不复南楼梦，且作三人取次欢。","dynasty":"宋代","title":"和郡人汤倅中秋月"}
{"author":"虞俦","content":"溪山千里胜，花木四时春。家酿新来熟，园收旧不贫。上都无阙事，空谷有佳人。天下滔滔者，谁能此问津。般礴五千卷，辛勤四十春。向来忧国意，肯顾在家贫。丘壑宁违性，功名恐悮人。似闻归赋后，喜气日津津。","dynasty":"宋代","title":"和林卿盘隐诗"}
{"author":"虞俦","content":"倘佯三径里，陶冶一家春。笔下文为富，胸中道不贫。穷通知有命，行止信非人。第恐归田计，翻成要路津。","dynasty":"宋代","title":"和林卿盘隐诗"}
{"author":"虞俦","content":"月桂天应惜，溪堂人与清。五枝蒙折赠，双目喜增明。红药羞丹禁，彤霞避赤城。剩闻烧烛赏，有底置公荣。","dynasty":"宋代","title":"和林子长分赠丹桂韵"}
{"author":"虞俦","content":"岩桂无人也自芳，月宫仙子道家妆。露溥仙掌三秋色，风动枝头十里香。先世栽培虽地僻，近年卜筑发天藏。后堂元有文犀贵，可但腰金照地光。","dynasty":"宋代","title":"和木犀"}
{"author":"虞俦","content":"东堂留得最高枝，向道重开果有时。仙掌露溥秋气重，山头月照晚妆宜。层层黄色眉间见，拂拂清香鼻观知。更约菊花为老伴，四难并处可无诗。","dynasty":"宋代","title":"和木犀再开"}
{"author":"虞俦","content":"九月十月交，卦应西北乾。少昊犹执矩，玄冥遽行权。庆元敦牂岁，夏无雨暘愆。早禾既有秋，人斯望有年。晚稻亦怀新，颖实相接连。不间东南亩，宁分左右肩。严霜忽早降，节候无馀暄。黄熟乃无日，青乾空在田。殆不如稊稗，那敢咏好坚。造物岂弃遗，繄时失后先。逐夫亟欲诉，有司不谓然。课无责之有，何异扼其咽。使君恻兴念，官租为渠蠲。作诗宽彼忧，至哉仁人言。幸甚宣城民，信乎有二天。","dynasty":"宋代","title":"和宁国守沈察院九月严霜十五韵"}
{"author":"虞俦","content":"朔风动关塞，羁人先自知。忘情须我辈，了事岂儿痴。雁信凭谁寄，蛩吟暗自悲。遣排消底物，不饮复何为。","dynasty":"宋代","title":"和潘簿旅怀"}
{"author":"虞俦","content":"久矣闻名忻识面，哦诗一字果何难。笔端风月窥天巧，句里冰霜饱岁寒。自昔登坛须老将，只今握节愧粗官。相逢忽有新篇赠，病眼摩挲得细看。","dynasty":"宋代","title":"和潘接伴韵"}
{"author":"虞俦","content":"一尊情话向南荣，好雨知时盆样倾。且喜黍苗饶岁事，莫愁梧竹作秋声。檐花夜永灯前落，池草诗成梦里惊。端的对床寻旧约，韦郎曾赋五言城。","dynasty":"宋代","title":"和七月初五日夜得雨"}
{"author":"虞俦","content":"世故偶夷险，吾行无介通。谁为青眼旧，人想翠眉浓。风雨花时过，溪山酒圣中。何时莲荡里，共把碧弯筒。","dynasty":"宋代","title":"和劝农诗"}
{"author":"虞俦","content":"节物常流转，人情作异同。颇期千载后，宁忍一朝穷。隔叶饶晴哢，游丝罥堕红。老春何足恨，结习本来空。","dynasty":"宋代","title":"和劝农诗"}
{"author":"虞俦","content":"月娥一笑抵千金，玉粟枝头点缀深。莫怪谪仙犹未赏，却因犬子喜相寻。溥溥白露新秋色，楚楚黄裳翠雨襟。高兴已辜红袖饮，何心相伴白头吟。","dynasty":"宋代","title":"和人木犀"}
{"author":"虞俦","content":"能为君王猎隽英，区区循吏笑西京。忽看广厦千间辟，蚤觉先春万木荣。有客囊中来露颖，何人垄上去傭耕。知公造化无遗物，咫尺龙门雷电生。","dynasty":"宋代","title":"和绍兴钱参政贡院落成"}
{"author":"虞俦","content":"诗思花前发，春光眼底来。一区聊自适，三径为谁开。圣主方求旧，清时况急才。凤池波自暖，鸥鹭勿多猜。","dynasty":"宋代","title":"和沈祭酒韵"}
{"author":"虞俦","content":"金钲鼙鼓肃秋声，画戟油幢照座明。千骑夹营横槊气，六花簇队焕新晴。雍容坛上看儒将，潦倒尊前愧老兵。横槊赋诗豪杰事，澄江休数谢宣城。","dynasty":"宋代","title":"和使君巩大监秋阅"}
{"author":"虞俦","content":"怪生淑气静氛埃，知是东君一笑开。膏雨任能滋宿麦，香风先已上寒梅。交情太薄莺犹懒，远信难凭雁却回。闻道君家春最胜，十分眉妩画章台。","dynasty":"宋代","title":"和宋宰立春雨"}
{"author":"虞俦","content":"镜里朱颜一寸埃，感时怀抱向谁开。典衣饾饤盘心菜，贳酒留连眼底梅。三月莺花劳问讯，几家幡胜带能回。新来不作温柔梦，有底诗情似玉台。","dynasty":"宋代","title":"和宋宰立春雨"}
{"author":"虞俦","content":"楼畔晴岚翠拂空，天教我辈一尊同。只愁杨柳归来绿，却叹桃花去后红。春事又还觞咏里，人生正堕别离中。不堪搔首东南望，独立惊风叹断鸿。","dynasty":"宋代","title":"和孙尉登空翠堂鼓琴酌茗有怀怜令二首"}
{"author":"虞俦","content":"花满芳洲月满楼，留连从事到青州。巧分茗碗消磨睡，静拂琴徽断送愁。寒食烟花知有几，上元灯火恰才收。冷官已办江头费，烂醉春风典破裘。","dynasty":"宋代","title":"和孙尉登空翠堂鼓琴酌茗有怀怜令二首"}
{"author":"虞俦","content":"岂弟循良守，功成意益谦。寻求七字律，想见一生廉。活火烹茶蕊，消愁媚酒帘。南楼月华好，吹笛指须纤。","dynasty":"宋代","title":"和太守"}
{"author":"虞俦","content":"春来自分菊成坡，秋晚何妨日一过。喜色忽看眉上见，霜华应向掌中多。一枝须索蚁浮甕，三径从教雀可罗。坡下有泉唯可饮，西风吹鬓未应皤。","dynasty":"宋代","title":"和探菊南坡"}
{"author":"虞俦","content":"雪瑞元来竟不空，丰年消息喜潜通。故怜梅老扶衰白，未放桃夭嫁小红。夜动檐花犹带雨，晴看陇麦待摇风。强颜追逐新年事，倍费天人剪水工。","dynasty":"宋代","title":"和汤倅春雪"}
{"author":"虞俦","content":"官冷门前可设罗，高轩多谢肯相过。别离渐近那堪说，觞咏从今莫厌多。风月平分聊尔耳，云霄咫尺奈君何。汉庭行且迎枚乘，南浦从教恨绿波。","dynasty":"宋代","title":"和汤倅留别"}
{"author":"虞俦","content":"玉奴端不负花期，乞得东皇一笑归。淡扫娥眉怜虢国，半匀妆面妒徐妃。有情立马留新恨，无赖啼禽送落晖。金铉政须和鼎实，莫嫌笛里浪惊飞。","dynasty":"宋代","title":"和汤倅梅花韵"}
{"author":"虞俦","content":"目断银河婉娈期，彩云香雾转馡馡。天孙无赖能专巧，世俗由来亦妄祈。穉子唤人占蟢网，老妻怜我泣牛衣。客星若就群肛平卜，更问金穰与木饥。","dynasty":"宋代","title":"和汤倅七夕"}
{"author":"虞俦","content":"寒侵病骨笑支离，炉拨通红小放围。风运六花侵几席，云移万杵碎琼玑。从渠穷巷回车辙，休羡朱门点舞衣。造物想怜为学苦，分光先许到书帷。","dynasty":"宋代","title":"和陶学长雪诗"}
{"author":"虞俦","content":"问讯江梅意未回，少林横出不知裁。争先赖有园夫报，折赠空惊驿使来。疎影暗香宁是伴，蜡言栀貌未须媒。主人闻说归朝近，且趁眉间喜色开。","dynasty":"宋代","title":"和万舍人折赠蜡梅韵"}
{"author":"虞俦","content":"蜡缀枝头春来回，缃罗休用剪刀裁。直须浮蚁相携去，应有游蜂错认来。晕紫檀心真似假，娇黄妆额自能媒。年来世味浑如此，嚼蕊吹香一笑开。","dynasty":"宋代","title":"和万舍人折赠蜡梅韵"}
{"author":"虞俦","content":"步绕名园日几回，司花着意巧能裁。影疎雅称灯笼映，香细疑从酒面来。破白江梅羞月妒，黏红仙杏待春媒。何如新样龙山种，却在京都占早开。","dynasty":"宋代","title":"和万舍人折赠蜡梅韵"}
{"author":"虞俦","content":"吴兴鱼稻乡，来视刺史印。适丁饥馑后，仓廪无馀蕴。当馈下不嚥，宁望馔中雋。年来稻如云，便觉摇其吻。丰年百物熟，天意毋宁靳。郡候有佳惠，芡实粲光润。东山愿不违，南荡居其近。此物旧知名，采撷手自引。剖蚌讶珠还，泣蛟疑泪迸。软温新剥肉，饤饾初尝醖。遗我水之滨，此意君其问。","dynasty":"宋代","title":"和万元亨舍人送芡实"}
{"author":"虞俦","content":"城头杖屦恣延缘，终日看山也自贤。浮蚁酿来堪把盏，飞鸿送尽且挥弦。卷残帘幕千家雨，倚遍阑干四角天。渭北江东何处是，谪仙诗兴政飘然。","dynasty":"宋代","title":"和汪倅"}
{"author":"虞俦","content":"何人浪说四难并，此地追随眼更清。飞盖数移红步幛，肩舆稳度翠围屏。春回觞咏频频举，风度笙歌处处听。昼短夜长公莫恨，当家故事有兰亭。","dynasty":"宋代","title":"和王诚之群圃胜集"}
{"author":"虞俦","content":"姑射之山果何如，往者吾言闻接舆。肌肤冰雪能绰约，是中知有神人居。神凝自使年穀熟，况有疵疠烦驱除。乘云四海聊戏剧，磅礴万物同惨舒。至哉河汉已无极，俗士区区穷尾闾。","dynasty":"宋代","title":"和王天任喜雪"}
{"author":"虞俦","content":"我家四壁真相如，晨兴欲出无车舆。独骑瘦马南坡下，阆风十二仙人居。书生一朝忽富贵，瑶林琼树环玉除。梅花失喜为三白，一枝放我眉冰舒。春风醉眼红绿乱，尔时独醒如三闾。","dynasty":"宋代","title":"和王天任喜雪"}
{"author":"虞俦","content":"万里归飞怪底迟，岂缘鸟道险而奇。尚怀旧国初来日，偏恨群芳欲尽时。回首暮山宁久住，论心残月漫相知。何人远道长为客，为尔声声劳梦思。","dynasty":"宋代","title":"和闻杜鹃"}
{"author":"虞俦","content":"度柳穿花故故迟，黄金新刷羽毛奇。惊回午梦花梢日，啼破春愁柳絮时。老去上林空好语，向来幽谷有谁知。纷纷云雨成翻覆，求友唯君慰我思。","dynasty":"宋代","title":"和闻莺"}
{"author":"虞俦","content":"秋郊小队暂徘徊，谁信儒门出将才。千骑控弦吴月满，一声鸣角楚天开。赋诗已是夸横槊，看剑何妨更引杯。收取中原报明主，凌烟事业正相催。","dynasty":"宋代","title":"和吴守赋秋阅之什"}
{"author":"虞俦","content":"马上西风着面凉，翩翩乌帽更低昂。晚晴是处鸦声喜，秋熟连阡禾穗香。穉子候门应自语，征夫指路未渠忙。歇鞍野店谁为伴，自买村醪一举觞。","dynasty":"宋代","title":"和杨仲才归途秋郊即事"}
{"author":"虞俦","content":"列岫峥嵘栋宇连，平栏曲砌俯氓廛。坐谈风月三千里，直傍云烟咫尺天。栗里尚怀陶靖节，竹林还想杜樊川。冷官幸有田园乐，笑谢苏公乞酒钱。","dynasty":"宋代","title":"和俞孚仲游南坡"}
{"author":"虞俦","content":"平昔相期汗漫游，杖藜还肯访林丘。君来便觉客不恶，我醉无言山自幽。柏子乍燃香拂袖，酷奴初试雪浮瓯。慈亲眉寿间居好，谁道周南叹滞留。","dynasty":"宋代","title":"和俞孚仲游南坡"}
{"author":"虞俦","content":"先生雅意在垂虹，底事鸾栖枳棘中。几欲上书排北阙，却应举扇障西风。官清高枕梦魂好，兴动长吟诗句工。琐琐升沉何足道，只凭心地与天通。","dynasty":"宋代","title":"和郁簿"}
{"author":"虞俦","content":"莫笑当年韩与侯，钓鱼温水垂纤钩。鸢肩自是腾上速，安用常何荐马周。先生直气摩星斗，肯来州县某低头。莅官姑欲行所学，一猿未足胜众猴。平生一介重取与，邈祝不义如云浮。同舍傥金初何有，从者窃屦还言否。古井新来亦波浪，夷途强指如山丘。毁言中人以疑似，心苟无瑕何足尤。虽然铄金忌家口，此语不妄闻诸邹。谁知三月未得禄，长饥日典鹔鹴裘。不和颜公乞米帖，吟诗肝肾愁镌锼。诗成险语破鬼胆，我惭属和真蛮讴。愿须暇日荐所有，君方有行宁少留。何妨暂驾扬州鹤，犹胜他人万斛舟。","dynasty":"宋代","title":"和郁簿述怀古风"}
{"author":"虞俦","content":"神龟又复化顽铜，块处潭心智莫穷。岂悔刳肠游梦里，还羞曳尾向涂中。波摇金色连山亦，星动瑶光彻夜红。网送吾家占瑞应，向来左顾与今同。","dynasty":"宋代","title":"和耘老弟得铜龟韵"}
{"author":"虞俦","content":"蒲团睡思欲蒙蒙，珍重贤人酒一中。夜静喜听悬霤雨，寒多更怯战窗风。檐花细落浑疑梦，诗句频催政未工。雪拥红炉愁不寐，此时怀抱想君同。","dynasty":"宋代","title":"和耘老弟冬夜闻雨有怀"}
{"author":"虞俦","content":"团饼秋光入好枝，一天风露最清时。管窥豹雾岩前隐，杯泛鹅黄月下宜。子落谁赓沧海咏，丛生应有小山知。惠连更喜姮娥近，底事观书却废诗。","dynasty":"宋代","title":"和耘老弟木犀诗韵且督汉老弟同赋"}
{"author":"虞俦","content":"簇簇坡头锦绣丛，几番消息问来鸿。素商未遣先惊绿，青女何妨更染红。向日壅培曾覆篑，有时灌溉亦连筒。年来羁宦成离索，却欠看花一醉同。","dynasty":"宋代","title":"和耘老弟南坡芙蓉"}
{"author":"虞俦","content":"天上恩荣逮我亲，日边消息趁蕤宾。光生花诰宜多寿，喜动莱衣别有春。须信庆源能衮衮，故教乐事愈频频。明年不但郊封止，八秩重看宠渥新。","dynasty":"宋代","title":"和耘老弟庆太安人恩封"}
{"author":"虞俦","content":"天怜好景付君收，一笑春生紫绮裘。赋就兔园争授简，酒酣鲸海快吞舟。怪来柳絮穿帘额，舞上花裀衬袜钩。画饼丰年赊一醉，腊前三白讵应休。","dynasty":"宋代","title":"和耘老弟喜雪"}
{"author":"虞俦","content":"士流竞弹冠，州牧纷劝驾。器识在所先，文艺乃其亚。朅来同抱关，因得奉馀暇。软语杂嘲谑，小酌见蕴藉。官禁不通风，门键那容罅。豹斑纵未窥，鲸背几思跨。君来怪已三，我到嗟方乍。前头万木春，当户三星夜。弃甲勿复来，背城宁一借。新诗抵骊珠，归橐何妨诧。","dynasty":"宋代","title":"和张伯子韵"}
{"author":"虞俦","content":"春风吹水生碧鳞，南坡花事日日新。水流花出人间去，应有桃源迷路人。四围山绝染黛绿，夹道柳丝摇麴尘。碧桃和露真含笑，海棠过雨犹横陈。蜜脾未满蜂子闹，麦穗欲齐媒雉驯。满堂金玉空为尔，不博班衣膝下春。我今家居奉慈母，长年直欲齐大椿。每当淑景恣游览，白藤肩舆敷锦茵。华发映花更萧爽，朱颜得酒能精神。授柑政类潘骑省，举觞敢望周伯仁。仙家日月虽不老，人生行乐须及辰。张侯故是名家子，万里碧云看致身。朅来吾县鸾栖棘，少年得禄说及亲。洛滨侍从追前躅，喜君有此与我均。花间不用锦步障，莺蝶近前郡勿嗔。双瓶姑饷千日寿，待戒园夫休厌频。","dynasty":"宋代","title":"和张簿南坡"}
{"author":"虞俦","content":"老骥困盐车，四足若有绊。莺鸠抢榆枋，控地不能远。我本田家子，释耒事游宦。少壮耻干请，老大谁推挽。抚字亦徒劳，催科宁趣办。於心傥无愧，此首何妨挽。财由政事足，轲也岂好辩。苟得而富贵，孰若甘贫贱。","dynasty":"宋代","title":"和张文潜有所叹韵"}
{"author":"虞俦","content":"故人别来知几年，怪我相逢须鬓白。看镜功名不用频，苍苔遍教留行迹。蚤知宇定发天光，未闻终日介如石。此理昭然何足疑，来诗并遣镌崖壁。","dynasty":"宋代","title":"和中本留题照石诗"}
{"author":"虞俦","content":"龙眠熟处雷呼醒，蚁战酣时雨趁来。凉入稻云青漠漠，润添田水白皑皑。但期家给皆红腐，莫管庭空长绿苔。老令催科知自拙，推挤不法谓何哉。","dynasty":"宋代","title":"和主簿喜雨二首"}
{"author":"虞俦","content":"年来事事与心违，墨绶尘劳莫我知，慷慨归田虽有赋，殷勤喜雨漫赓诗。谁怜饭颗山头瘦，却想松江水面肥。一笑桑榆收已暮，向来膏润太逾时。","dynasty":"宋代","title":"和主簿喜雨二首"}
{"author":"虞俦","content":"电帜摇摇眩目光，雷车殷殷讶空肠。咄嗟有底和峰雨，珍重无多一瓣香。秔稻气苏南亩喜，芭蕉声到北窗凉。恭惟英济纲维是，并遣炎官理去艎。","dynasty":"宋代","title":"和主簿主伯伦喜雨"}
{"author":"虞俦","content":"一束乌薪抵百金，外间风雪政愁阴。履穿东郭先生病，梅老西湖处士吟。青帝未教春满目，玄冥还有岁寒心。蹇驴不踏长安道，恐落泥涂迹愈深。","dynasty":"宋代","title":"和子长县尉林同年立春后十日风雪大作访客不"}
{"author":"虞俦","content":"五笔梅山漫不休，诗筒倏寄置书邮。分符我亦惭铜虎，问俗人谁忍佩牛。已洗圜扉亡久系，更教彩棒息群偷。年来况是催科拙，聚敛平生笑冉求。","dynasty":"宋代","title":"和总管姜知阁"}
{"author":"虞俦","content":"春事三分破二分，山郊劝相岂虚文。通宵已过台前雨，破晓谁耕陇上云。士女携壶方杂还，老癃扶杖亦欢欣。迂疎为郡浑无补，只把丰年答圣君。","dynasty":"宋代","title":"虎丘劝农"}
{"author":"虞俦","content":"风月联翩别驾分，双凫飞舄总能文。苔痕点绿山头石，花影浮红水面云。一舸鸱夷聊尔尔，千岩啼鸟自欣欣。徘徊斗粟归田缓，堪笑痴顽老使君。","dynasty":"宋代","title":"虎丘劝农"}
{"author":"虞俦","content":"莫莫休休兴已阑，满头尘土更弹冠。雁从北到传书易，淮界中流遣恨难。蓬底吟哦诗有味，胸中磊磈酒无欢。故人莫枉绨袍意，范叔犹能忍一寒。","dynasty":"宋代","title":"护客高邮道中舟中读简斋十月诗因和其韵"}
{"author":"虞俦","content":"疏搞廷臣右，经传弟子行。江淮归德政，蛮貊诵文章。世路风波恶，仙家日月长。西林曾有约，楚挽莫凄凉。","dynasty":"宋代","title":"淮西赵漕子固挽诗"}
{"author":"虞俦","content":"西帅予曾忝，无何马首东。计台初不远，交篆竟成空。夜壑移舟半，淮山落木中。堂堂宁复见，丹旐猎霜风。","dynasty":"宋代","title":"淮西赵漕子固挽诗"}
{"author":"虞俦","content":"外台宾幕始知名，见说君王念老成。此去监州真有命，向来相国讵忘情。吾侪老矣难为别，世路悠然莫计程。强说从来还信否，一篙春水片帆轻。","dynasty":"宋代","title":"黄仲本自浙西漕幕得倅临安暂往寓居德清遽然"}
{"author":"虞俦","content":"何须祷旱必桑林，试扣丛祠丐一临。再拜炉烟方裛裛，四周云气已骎骎。田龟向去亡凶兆，垤鹳新来有好音。多谢神灵怜老令，肯倾膏泽慰民心。","dynasty":"宋代","title":"徽州织溪县六月二十五日迎汪王於县厅祈雨未"}
{"author":"虞俦","content":"淮北燕南昔混同，相望却恨马牛风。往来未省谁为伴，言语从来自不通。百岁遗民悉绪外，数声羌笛梦魂中。径须争渡长淮去，三月烟尘一洗空。","dynasty":"宋代","title":"回程泗州道中"}
{"author":"虞俦","content":"夺得饥民鬼手中，误恩增秩敢言功。颇闻有意徵黄霸，却坐无书遗子公。莫我愁眉劳抚字，从渠醉眼乱青红。床头况有韦编在，消长何妨以数穷。","dynasty":"宋代","title":"即事"}
{"author":"虞俦","content":"天末孤鸿远，园荒一径深。畦蔬供小摘，家酿慰孤斟。斋日浑无事，春天故作阴。濬池兼插柳，取次见吾心。","dynasty":"宋代","title":"即事"}
{"author":"虞俦","content":"光阴老去漫匆匆，千骑南来岁又穷。竹瘦固应留晚节，梅开宁亦待春风。青冥蹭蹬何关我，白发飘萧恐未翁。毕竟田园归去好，暮云回首自江东。","dynasty":"宋代","title":"即事"}
{"author":"虞俦","content":"问讯莺犹懒，寻芳花较迟。忽惊雷送雨，渐喜水平池。窃禄惭无补，归耕未有期。春工谁道巧，不染鬓成丝。","dynasty":"宋代","title":"即事"}
{"author":"虞俦","content":"已是春光晚，那堪雨气昏。数茎惊白发，万感集清樽。才力须时展，功名有命存。眼前何足校，一笑任乾坤。","dynasty":"宋代","title":"即事"}
{"author":"虞俦","content":"泮水分明记旧游，上丁祠事得重修。音遗金石疑犹在，菜有蘋蘩信可羞。老我今惭郡文学，诸生试觅汜乡侯。缅怀安定规模远，杰阁城西最上头。","dynasty":"宋代","title":"丙辰二月上丁释奠致斋于经史阁呈郡僚"}
{"author":"虞俦","content":"今旦病思清，把书坐晴檐。體舒百息匀，心远万虑恬。收视等庖郢，妙观到羲炎。顿忘饥寒苦，但觉中边甜。习气尚稍稍，自喜良沾沾。故家东堂书，高架纷悬籤。我时且儿子，气欲俱并兼。浇着胸次问，政尔意不廉。此意竟蹉跎，衰迟侵戟髯。迩来又留滞，郁郁三年淹。是秋节物高，露白原草沾。斜河转空阔，夜气方森严。此日足可惜，黄尘满征襜。明年会当归，赤米荐白盐。繙经慰老眼，甘作书蠹潜。共嘲玄尚白，指笑突不黔。亦知屠沽儿，羔豚方属餍。","dynasty":"宋代","title":"病后有感作"}
{"author":"虞俦","content":"只役来异乡，瘧鬼巧伺便。寒热四五行，大小六七战。初如蹈阴壑，赤身卧冰霰。继若煽红炉，虐焰工煆炼。先生但坚壁，高卧观物变。谓我则忘吾，日舍其犹传。童子更进药，先生强起嚥。群鬼竞揶揄，医工何瞑眩。忽然汗四出，心愧颜有靦。须臾返清凉，轻健欲舞抃。宁唯疏枕簟，便觉美肴膳。气和疾自去，福至祸亦转。我生多蹇剥，县尹剧卑贱。王事有期程，私室敢安宴。日出事还生，孤游无一援。讼牒犹山积，愚拙费裁{左博去十右刂}。催科正火急，日夕竢诃谴。督邮顾小忍，斗米那可恋。弹琴不复梦，据案敢告倦。仇梅二友生，洒落邦之彦。颇复相料理，何尝语游衍。城南万荷花，浣溪锦一片。凉生雨初过，香度风微扇。碧筩亦易办，白堕傥可荐。诗以代折简，辞兮非黄绢。","dynasty":"宋代","title":"病起据案无绪辄书二十五韵呈簿尉"}
{"author":"虞俦","content":"邻鸡催晓破秋天，一枕邯郸便脱蝉。应了世间如梦幻，况於酒里得天全。鸿陂曩昔闻谣鹄，下舍凄凉念击鲜。谁遣惊风吹雁序，不堪雪涕望新阡。","dynasty":"宋代","title":"伯兄挽诗"}
{"author":"虞俦","content":"惨澹门阑色，凄凉月旦评。居官皆可纪，当路竞知名。香火祠庭老，锱铢郡绂轻。弹冠公自懒，相国讵忘情。","dynasty":"宋代","title":"参议余公挽诗"}
{"author":"虞俦","content":"假荫非公志，书生若命何。高才宁汩没，荣路故蹉跎。仲子能传业，词场遂决科。暮年方慰意，乐极又悲歌。","dynasty":"宋代","title":"参议余公挽诗"}
{"author":"虞俦","content":"我昔弦歌乳溪侧，嗟哉所割真鸡肋。期民疾苦得饱谙，离彼三年能记忆。丁男个个事播殖，红女家家动纺织。可怜卒岁无完褐，纵使丰年有菜色。夏税未毕秋税来，县家小缓州家逼。拆东补西恐不免，剜肉医疮宁有极。小儒安敢私其民，上官贻怒几遭劾。痛定还思当痛时，至今梦里犹心恻。歙为富州传自旧，谁以留州事苛刻。徐侯固是清庙器，抚摩暂遣凭熊轼。朝廷选用盖不轻，祖帐衣冠倾上国。德星往矣勿复道，田里从兹无叹息。","dynasty":"宋代","title":"成均同舍饯别新安使君徐子宜太丞分韵"}
{"author":"虞俦","content":"风流正始孰追回，沈谢曹刘岂乏才。诗律恢长怜我老，吟编端的赖君开。秋怀拍拍须千首，世事悠悠付一杯。已是醉吟输白傅，雪霜头上更相催。","dynasty":"宋代","title":"呈吴守"}
{"author":"虞俦","content":"科第联三世，声名动九垓。激昂存壮志，盘错见奇才。往者分边阃，胡然避憲台。教忠知有待，馀庆接三台。","dynasty":"宋代","title":"程待制挽诗"}
{"author":"虞俦","content":"有子严廊贵，知公衣钵传。内祠初趣召，次对暂回旋。偕老莱衣喜，虚怀帝席前。恩荣方沓至，遽返九华仙。","dynasty":"宋代","title":"程待制挽诗"}
{"author":"虞俦","content":"归来世一任浮沉，车马萧条门巷深。一榻容身无妄想，两餐度日少关心。园收佳实随时荐，甕有新篘待月斟。老觉间居浑有味，不须荣宦说駸駸。","dynasty":"宋代","title":"即事"}
{"author":"虞俦","content":"春工投老日駸駸，阅遍芳菲又绿阴。不复椅梧倾宿凤，几番淮海变鸣禽。太阿自抚为知己，焦尾谁弹莫赏音。高下风花何足问，向来出处固无心。","dynasty":"宋代","title":"即事"}
{"author":"虞俦","content":"酷吏人同疾，流民天亦怜。麦登收两倍，蚕好得三眠。况是宽征赋，那忧有俗缘。眼前百事好，买酒答丰年。","dynasty":"宋代","title":"即事"}
{"author":"虞俦","content":"功名虽结少年场，看镜空惊两鬓苍。我已青冥甘蹭蹬，君今列宿倍辉光。寸心只自怀三径，尺素何妨枉一行。多谢南宫故人报，日边消息想能详。","dynasty":"宋代","title":"寄同年林子长郎中"}
{"author":"虞俦","content":"虎踞南山孰敢樵，盗渠名字却深逃。谁能雪里穷三窟，缚送尊前慰老饕。试唤玉纤揎碧袖，笑看霜片落金刀。族庖堪恨无风味，红晕蒸花更藉糟。","dynasty":"宋代","title":"家书送白额因赋"}
{"author":"虞俦","content":"黄鸡催晓破霜天，起整冠裳拜影前。又见刺文添一線，谁知泣血已三年。蟠桃海上今应熟，双橘怀中只自怜。未必儿童知此恨，彩衣依旧戏蹁跹。","dynasty":"宋代","title":"甲寅十一月朔旦冬至适值先妣太夫人服阕从吉"}
{"author":"虞俦","content":"维摩应待散花天，无复称觞寿母前。从隔蓬壶三万里，尚期华表一千年。弟兄黄发三人在，故旧青云众目怜。自愧阿奴真碌碌，不妨鉴井又蹁跹。","dynasty":"宋代","title":"甲寅十一月朔旦冬至适值先妣太夫人服阕从吉"}
{"author":"虞俦","content":"种术诗人也未穷，百篇欲就醉颜红。却思白堕相逢晚，不分青铜一笑空。卧甕更须防吏部，抱琴应不问新丰。何当乞与青田核，圣处时时任一中。","dynasty":"宋代","title":"驾御带欲载糯米入城先以诗叙情因次韵只此便"}
{"author":"虞俦","content":"人生五马古云乐，今君此行殊不恶。君才自是瑚琏器，十载声华满台阁。胡为忽厌东华尘，一麾要把江之滨。闻道丰登少公事，姑与匡庐作主人。到郡莫辞讥屡费，政恐朝来多爽气。山中向有读书人，为问归来头白未。","dynasty":"宋代","title":"监学同舍饯南康新使君黄雍文分韵"}
{"author":"虞俦","content":"向来一瓣为南丰，纵使能诗也坐穷。千里望中同夜月，五言城里带春风。人言止酒今直止，君自中书岂不中。莫道天工全愦愦，满头白发亦何公。","dynasty":"宋代","title":"简萧东夫"}
{"author":"虞俦","content":"冬来长夜数更筹，耿耿青灯照客愁。底事舟中能好睡，觉来身已抵瓜州。","dynasty":"宋代","title":"登舟往瓜州护使客回程"}
{"author":"虞俦","content":"酷吏人同疾，流民天亦怜。麦登收两倍，蚕好得三眠。况是宽征赋，那忧有俗缘。眼前百事好，买酒答丰年。","dynasty":"宋代","title":"即事"}
{"author":"虞俦","content":"银烛生花香雾收，中堂密坐促貂裘。羊羔儿酒浮琼斝，牛尾狸酥映玉舟。扶醉缓歌金缕曲，怕寒催下画帘钩。纷纷扰扰成何事，且斗尊前一笑休。","dynasty":"宋代","title":"冬至后五日夜雪复作再用韵"}
{"author":"虞俦","content":"长淮准拟濯尘埃，汉节何妨一往回。杜宇不知归路近，树头声急更相催。","dynasty":"宋代","title":"将至泗州闻杜鹃声甚急"}
{"author":"虞俦","content":"登临兴引越山高，醉眼何曾识二豪。戏马向来夸胜饯，卧龙此去记吾曹。风前短发还羞杜，笔底新诗欲和陶。赖有蛤蜊风味在，固应居士笑卢遨。","dynasty":"宋代","title":"和安抚王诚之给事重九日登高诗韵"}
{"author":"虞俦","content":"风号天籁怒，雷引雨声长。但喜书帷润，那知酒斚凉。夜光宜月露，霁色醒松篁。通介从流俗，徐公自有常。","dynasty":"宋代","title":"宋宰不赴王倅招有诗次韵"}
{"author":"虞俦","content":"石濑沈舟事可吁，万签出水已沾濡。本来一卷无成坏，为问冯夷浸得无。","dynasty":"宋代","title":"吴文炳报载藏经船坏已为曝晒毕二首其一"}
{"author":"虞俦","content":"西湖烟柳胜阳关，遮断淮南大小山。诗好固应倾座上，酒行犹喜到花间。君王纳谏宁容去，风雨愁予岂坐悭。未用疾驱催上道，锋车有诏径须还。","dynasty":"宋代","title":"送邓舍人将漕西淮用舍人坐上诗韵"}
{"author":"虞俦","content":"尺一西来唤我归，扁舟正是泛淮时。功名不复平生梦，物色能销几首诗。去国九年嗟已老，暮途双节偶然持。一丘一壑真吾事，惭愧夔龙集凤池。","dynasty":"宋代","title":"余护客至盱眙忽有召命应广文有诗相庆因用韵"}
{"author":"虞俦","content":"怪形未免遭支解，香甲还应即鼎烹。便与庚桑登俎豆，何如郭索自泥行。","dynasty":"宋代","title":"和万舍人分惠鲎鱼其二"}
{"author":"虞俦","content":"团饼秋光入好枝，一天风露最清时。管窥豹雾岩前隐，杯泛鹅黄月下宜。子落谁赓沧海咏，丛生应有小山知。惠连更喜姮娥近，底事观书却废诗。","dynasty":"宋代","title":"和耘老弟木犀诗韵且督汉老弟同赋"}
{"author":"虞俦","content":"酒为多多办，花须早早开。已愆重九约，犹待两番催。明日还何益，西风定肯回。游言空自解，蜂蝶笑徘徊。","dynasty":"宋代","title":"秋晚矣菊犹未开小诗速之"}
{"author":"虞俦","content":"墨绶低回叹陆沉，好山浑作翠眉颦。我聊尔耳宁违俗，仕有时乎亦为贫。老去催科非所学，向来凋瘵愧斯民。整襟再拜栾城像，幸剩残膏丐后人。","dynasty":"宋代","title":"同主簿过翠眉亭"}
{"author":"虞俦","content":"年来事事与心违，墨绶尘劳莫我知，慷慨归田虽有赋，殷勤喜雨漫赓诗。谁怜饭颗山头瘦，却想松江水面肥。一笑桑榆收已暮，向来膏润太逾时。","dynasty":"宋代","title":"和主簿喜雨二首"}
{"author":"虞俦","content":"禹凿门高竞化龙，桃花浪暖百川能。图南俱运云鹏翼，逐北谁收汗马功。锁钥仅能防宿弊，权衡正好变文风。抱关碌碌真吾事，窃喜清朝取士公。","dynasty":"宋代","title":"丁未礼部贡院监门次张伯子判院韵兼简正甫判"}
{"author":"虞俦","content":"书云瑞应协黄钟，人事天时讶许同。葭管阴阳消长际，朱幡新旧送迎中。严陵滩昔怀高节，茂苑城今愧下风。醉里不知乡国异，团圝相映酒颜红。","dynasty":"宋代","title":"冬至日泊舟严陵滩下"}
{"author":"虞俦","content":"目断银河婉娈期，彩云香雾转馡馡。天孙无赖能专巧，世俗由来亦妄祈。穉子唤人占蟢网，老妻怜我泣牛衣。客星若就群肛平卜，更问金穰与木饥。","dynasty":"宋代","title":"和汤倅七夕"}
{"author":"虞俦","content":"宦路侵寻已倦游，功名何敢望前修。谬纡州组三宜去，回视儒冠一忍羞。畴昔尝窥循吏传，只今谁是富民侯。夜来好雨催归棹，春水茫茫涨鸭头。","dynasty":"宋代","title":"书怀"}
{"author":"虞俦","content":"古候农祥恰正晨，一天遽有散花人。飘扬柳絮犹疑早，点缀梅花欲乱真。但爱千峰如立鹄，谁怜百结有悬鹑。玄冥珍重丰年意，分付东皇作好春。","dynasty":"宋代","title":"立春日雪"}
{"author":"虞俦","content":"诗到齐梁后，名多李杜浮。谁能追正始，蟪小岂知秋。","dynasty":"宋代","title":"和姜总管感秋七首其七"}
{"author":"虞俦","content":"纤枝绿叶竞成丛，谁障西来落木风。霞散缠头千丈绮，春回醉面一番红。伶俜欲嫁还羞晚，梳洗随宜不爱工。况是秋高花已少，对花莫放酒杯空。","dynasty":"宋代","title":"拒霜"}
{"author":"虞俦","content":"夺得饥民鬼手中，误恩增秩敢言功。颇闻有意徵黄霸，却坐无书遗子公。莫我愁眉劳抚字，从渠醉眼乱青红。床头况有韦编在，消长何妨以数穷。","dynasty":"宋代","title":"即事"}
{"author":"虞俦","content":"肝胆由来自一家，人间何许是真茶。不妨更著姜盐伴，可但丘中咏有麻。","dynasty":"宋代","title":"和林正甫碾茶其二"}
{"author":"虞俦","content":"缓步诗成不用催，松门开径破莓苔。池塘梦草人何在，风雨连山子独来。望断惊鸿怜片影，愁生雊雉应游媒。仆夫忽报天将暮，又是篮舆寂寞回。","dynasty":"宋代","title":"和耘老弟韵"}
{"author":"虞俦","content":"落日千乌外，青山一望中。买舟群仆喜，兀坐与谁同。旅店孤烟起，田家曲港通。鸥盟暂时乞，又踏软尘红。","dynasty":"宋代","title":"青山买舟"}
{"author":"虞俦","content":"紫金岩电间闪烁，宝网香云时吐吞。况有降魔大圆镜，岂因旱魃更游魂。","dynasty":"宋代","title":"偕簿尉过石照山祷雨其一"}
{"author":"虞俦","content":"只役来异乡，瘧鬼巧伺便。寒热四五行，大小六七战。初如蹈阴壑，赤身卧冰霰。继若煽红炉，虐焰工煆炼。先生但坚壁，高卧观物变。谓我则忘吾，日舍其犹传。童子更进药，先生强起嚥。群鬼竞揶揄，医工何瞑眩。忽然汗四出，心愧颜有靦。须臾返清凉，轻健欲舞抃。宁唯疏枕簟，便觉美肴膳。气和疾自去，福至祸亦转。我生多蹇剥，县尹剧卑贱。王事有期程，私室敢安宴。日出事还生，孤游无一援。讼牒犹山积，愚拙费裁{左博去十右刂}。催科正火急，日夕竢诃谴。督邮顾小忍，斗米那可恋。弹琴不复梦，据案敢告倦。仇梅二友生，洒落邦之彦。颇复相料理，何尝语游衍。城南万荷花，浣溪锦一片。凉生雨初过，香度风微扇。碧筩亦易办，白堕傥可荐。诗以代折简，辞兮非黄绢。","dynasty":"宋代","title":"病起据案无绪辄书二十五韵呈簿尉"}
{"author":"虞俦","content":"冰霜元不与花宜，颇怪梅花亦后时。庾岭别来无驿使，少林忽见有横枝。花工真幻知谁办，诗老题评岂我欺。世味饱谙浑似蜡，对花不饮漫赓诗。","dynasty":"宋代","title":"蜡梅"}
{"author":"虞俦","content":"一别十年难再逢，君今浙左我淮东。功名老去终安在，出处年来恨不同。已是死灰何足溺，祇应怪事更书空。鸡虫得失无期了，莫为元规扇障风。","dynasty":"宋代","title":"和林正父见寄"}
{"author":"虞俦","content":"蜡纸灯笼云母轻，近来勾我睡魂生。醒来骤听空阶雨，疑是糟床压酒声。","dynasty":"宋代","title":"和汉老弟夜雨诗其一"}
{"author":"虞俦","content":"休咏诗人大小东，丰年雨意十分浓。使君自是为霖手，不遣昌黎苦讼风。","dynasty":"宋代","title":"和广文俞同年贺太守其一"}
{"author":"虞俦","content":"四海声名桂一枝，流年仅及手中蓍。康成未免龙蛇厄，翁子宁酬富贵期。天上玉楼须好记，人间金谷漫遗诗。宦途落寞知音绝，三抚朱弦只自悲。","dynasty":"宋代","title":"挽吏部石似之"}
{"author":"虞俦","content":"名园天气更须新，况有弹筝甲用银。舟欲暂回成邂逅，酒因同载作逡巡。飞花一片休嗟晚，啼鸟千岩莫怨春。未暇湖亭修故事，水嬉遍阅水边人。","dynasty":"宋代","title":"上巳恐可回舟略访子长园亭然未敢为宿诺"}
{"author":"虞俦","content":"庭空吏散无公事，一枕清风供午睡。列仙之陬渺何许，化蝶翩翩可坐致。梦中意行不识路，神前那有车乘坠。立壁延缘萝蔓绿，滑径行视莓苔翠。南游忽到九疑峰，竹痕班班湘娥泪。箫韶声断苍梧云，石上虚馀千古意。回镳斜经少昊墟，阆风县圃穷幽邃。昆仑铜柱高隐天，河流九曲东南被。高掌远蹠得我惊，二华巨灵留贔屭。三拓却转问勾芒，首冠连鳌谁所置。蓬莱浪自弱水隔，挽仰之间兴已寄。传闻有枣大如瓜，一笑安期方指示。恶风骤起吹船回，未悟此身在平地。咚咚衙鼓忽惊觉，起业恰见群儿戏。叠石亭前作假山，列嶂层峰生诡异。有如中怒互拏攫，或似画眉相妩媚。神獒狮子岂其朋，伏虎卧驼非若类。珠屏九折地不惜，西柱一峰天所弃。眼中乍见已堪赏，梦里曾游俱可志。连筒灌水瀑泉飞，薄岸临坻盘石岿。瓦盘拳石养菖蒲，小有仇池今见二。乃知仙境只人间，跬步不移千里至。向来封国在槐枝，我今此梦真相似。要知万事孰非梦，何物世间能久嗜。有人夜半欲移舟，读我此诗宁不愧。","dynasty":"宋代","title":"交韵汉老弟假山"}
{"author":"虞俦","content":"墨云沃日度轻雷，满载随车白雨来。更好夜凉工杼轴，篱根蚤有候虫催。","dynasty":"宋代","title":"偕簿尉过石照山祷雨其八"}
{"author":"虞俦","content":"天香国艳胆瓶中，眼界增明鼻观通。多谢高轩肯相顾，家贫不办一樽同。","dynasty":"宋代","title":"和人六绝其一"}
{"author":"虞俦","content":"纷纷蜂子竞生涯，每到花时辄放衙。悬室尽将花作蜡，何人翻以蜡为花。姑从凡卉论先后，若比江海有等差。弄假像真真像假，小儿造物未须夸。","dynasty":"宋代","title":"夜读邵尧夫诗戏效其體再赋蜡梅"}
{"author":"虞俦","content":"阴风搅林壑，骤雨倒江湖。白日不觉没，繁云何处无。楼吟凉笔砚，溪梦乱菰蒲。闻说京华甚，污泥入敝庐。","dynasty":"宋代","title":"秋雨"}
{"author":"虞俦","content":"梦觉谁呼小玉频，分灯魔女笑波旬。暮年禅悦浑知味，少日文章岂有神。赤脚玉川容老婢，绿珠金谷漫佳人。玄冥不是梅花主，开尽南枝付与春。","dynasty":"宋代","title":"夜坐书怀"}
{"author":"虞俦","content":"百琲明珠富有年，不须鲛客更潸然。斛量自是君家事，买取双鬟当舞筵。","dynasty":"宋代","title":"和林子长送芡实诗韵其三"}
{"author":"虞俦","content":"四海斯文一范公，云山江水两争雄。旧碑可惜随烟烬，新刻摩挲恐未工。","dynasty":"宋代","title":"钓台其三"}
{"author":"虞俦","content":"丙夜不成寐，可知心念家。人情风上草，身世眼中沙。宿鸟司更漏，黄蜂集晚衙。了忘官府事，高枕是生涯。","dynasty":"宋代","title":"无眠"}
{"author":"虞俦","content":"簿书丛里得抽身，岂是将迎不厌频。何处鸡豚燕同社，有时鸥鹭喜相亲。山头落日催归骑，陌上丰年见醉人。更羡柴门无限好，今宵相对月华新。","dynasty":"宋代","title":"出郊迓倅车暮归二首"}
{"author":"虞俦","content":"桂华天上正扶疏，万里清光散有馀。厚约本期今夕共，翻云覆雨独何欤。","dynasty":"宋代","title":"中秋前一日风雨大作林子长辄动归兴赋二绝因次其韵其一"}
{"author":"虞俦","content":"宦路半生真跛鳖，词场末技止蹄驴。南山纵自能招隐，北阙如何不上书。","dynasty":"宋代","title":"再和其二"}
{"author":"虞俦","content":"扶杖坡头日几回，半醒半醉为花来。只愁秋老风吹尽，更向风前把一杯。","dynasty":"宋代","title":"二十日南坡再赏菊"}
{"author":"虞俦","content":"目断银河婉娈期，彩云香雾转馡馡。天孙无赖能专巧，世俗由来亦妄祈。穉子唤人占蟢网，老妻怜我泣牛衣。客星若就群肛平卜，更问金穰与木饥。","dynasty":"宋代","title":"和汤倅七夕"}
{"author":"虞俦","content":"洞庭霜橘遣分珍，以侑西山眉寿春。此日吾亲应念我，请君归遗太夫人。","dynasty":"宋代","title":"仲南直学太夫人尊寿八十一适与余老人同庚至寿日以绿橘眉寿春为寿小诗代简"}
{"author":"虞俦","content":"烟霞痼疾自年龄，冷落江城处士星。松下茶烟青幂幂，竹间碁韵子丁丁。林泉雅许幽人往，猿鹤应羞俗驾经。沽洒抱琴还有约，要看桂子月中零。","dynasty":"宋代","title":"社日邀温卿溪王天仕吴钦孺游草堂钦孺有诗因"}
{"author":"虞俦","content":"向道鲈鱼美，须渠太白浮。季鹰归未得，空忆五湖秋。","dynasty":"宋代","title":"和姜总管感秋七首其三"}
{"author":"虞俦","content":"我友溪堂爱说诗，兵厨况有酒如池。留髠一石从来惯，访戴扁舟莫太迟。已办鸱夷陪后乘，姑令从事作先驰。凭君试向松江望，绿涨蒲萄正渺瀰。","dynasty":"宋代","title":"以郡醖十斗送林子长"}
{"author":"虞俦","content":"骚人先自不禁秋，风雨相将作许愁。尚有壮怀因酒到，苦无佳思慕诗休。故乡音信新来雁，尽日笙歌谁氏楼。满目黄花笑樵悴，未应回首没江鸥。","dynasty":"宋代","title":"旅怀上石似之郎中"}
{"author":"虞俦","content":"九月十月交，卦应西北乾。少昊犹执矩，玄冥遽行权。庆元敦牂岁，夏无雨暘愆。早禾既有秋，人斯望有年。晚稻亦怀新，颖实相接连。不间东南亩，宁分左右肩。严霜忽早降，节候无馀暄。黄熟乃无日，青乾空在田。殆不如稊稗，那敢咏好坚。造物岂弃遗，繄时失后先。逐夫亟欲诉，有司不谓然。课无责之有，何异扼其咽。使君恻兴念，官租为渠蠲。作诗宽彼忧，至哉仁人言。幸甚宣城民，信乎有二天。","dynasty":"宋代","title":"和宁国守沈察院九月严霜十五韵"}
{"author":"虞俦","content":"连枝并蒂更同根，结实双双向小园。调鼎异时知有伴，相期携手上天门。","dynasty":"宋代","title":"以双梅二枝送郁簿小诗见意"}
{"author":"虞俦","content":"杰阁危栏不许寻，境环千里望中临。古桃风物宁非旧，甲子规模廻到今。堪笑折腰趋府事，何如长啸入山林。故园猿鹤休惊怨，山岫孤云岂有心。","dynasty":"宋代","title":"曾守谯楼既成邀宾从同登议辟双门以复旧观从"}
{"author":"虞俦","content":"玉琯新阳七日来，天将风月赋诗才。别来又喜逢初度，相望何由把一杯。霜后不凋门外柳，春前已折陇头梅。团栾今夜华堂燕，应念三州数往回。","dynasty":"宋代","title":"十一月三十日乃耘老弟生朝余是日也宿留富阳"}
{"author":"虞俦","content":"听履星辰最上头，一麾得请暂南州。高风凉凛凛推前辈，政路骎骎却倦游。地近枌榆同衣锦，天低雨露密承流。只今廊庙须公等，燕寝凝香莫久留。","dynasty":"宋代","title":"送颜尚书知泉州"}
{"author":"虞俦","content":"閒居须薄俸，未足保妻孥。州县真徒尔，儿曹敢料吾。挥金怜橐在，储粟笑瓶无。敝褐犹堪典，新凉要一壶。","dynasty":"宋代","title":"六月请俸张簿摄邑止支其半因却还之"}
{"author":"虞俦","content":"粤在千峰顶，重来二月天。雨红晴尚湿，波碧远相连。旌旆行云里，楼台落照边。一犁农事起，胡不早归田。","dynasty":"宋代","title":"道场山劝农"}
{"author":"虞俦","content":"晤言堪慰意，别语最关情。老我春还暮，思君月共明。丁宁期后会，容易即前程。命驾何妨再，闻知四體轻。","dynasty":"宋代","title":"汉老弟去秋留别有明年桃李月春入马蹄轻之句"}
{"author":"虞俦","content":"生涯冷淡我胡然，客里空囊愧疚一钱。已负酒杯同笑语。强排诗句斗清妍。官间只起樊笼叹，内热真犹膏火煎。试问聚蚊成一饷，何如高枕梦游仙。","dynasty":"宋代","title":"讲稿公妓饮问政堂有诮予不来者借韵呈司户同"}
{"author":"虞俦","content":"间关得侣情尤重，冷淡论交味更长。纵使出门还有碍，几多世路险羊肠。","dynasty":"宋代","title":"和林正甫韵其二"}
{"author":"虞俦","content":"排闷浑无酒十旬，落红铺绣未嫌贫。一壶饷我勾诗兴，大胜云安曲米春。","dynasty":"宋代","title":"和人六绝其六"}
{"author":"虞俦","content":"金门误喜缀朝班，犹自尘劳债未还。晓漏惊催门外鹄，春蚕空想管中斑。群公神遇无全目，老我旁观只汗颜。安得仙人修月斧，与君携手到中间。","dynasty":"宋代","title":"丁未礼部贡院监门次张伯子判院韵兼简正甫判"}
{"author":"虞俦","content":"轧轧篮舆出暝途，铸钱坞里验青乌。忽然月在千松顶，影落琼瑶满地铺。","dynasty":"宋代","title":"往鸡山视曹甥营母坟夜归"}
{"author":"虞俦","content":"占候农祥恰正晨，一天遽有散花人。飘扬柳絮犹疑早，点缀梅花欲乱真。但爱千峰如立鹄，谁怜百结有悬鹑。玄冥珍重丰年意，分付东皇作好春。","dynasty":"宋代","title":"立春日雪"}
{"author":"虞俦","content":"吴兴太守也堪怜，十日斋厨九不烟。索漠清怀寒食夜，颠狂风雨落花天。流莺百啭还求友，化鹤重来不是仙。待得麦秋民足食，君恩万一许归田。","dynasty":"宋代","title":"春日书怀"}
{"author":"虞俦","content":"问讯东篱菊，如今开未开。不应辜酒伴，宁是欠诗催。屈指秋将尽，关心日几回。霜风不相借，何意尚徘徊。","dynasty":"宋代","title":"秋晚矣菊犹未开小诗速之"}
{"author":"虞俦","content":"汉苑梅花妆额半，章台柳叶画眉长。恐因巫峡能来梦，莫学苏州枉断肠。","dynasty":"宋代","title":"和林正甫遐思湖上丽人绝句其二"}
{"author":"虞俦","content":"高枝曾折记前回，晚路重逢叹滞才。天上移来和月种，人间占得及秋开。香浮翠葆花藏叶，景动燃犀酒映杯。犹有黄花堪殿后，为渠留恋为渠催。","dynasty":"宋代","title":"再用韵赋木犀"}
{"author":"虞俦","content":"是非得丧一毫轻，蛮触何劳角上争。未可轻量天下士，渠知不是彀中英。平生我亦轻馀子，到处君安得此名。勿对秋花叹憔悴，春风回首又欣荣。","dynasty":"宋代","title":"朱天永示仆二诗盖有激而云者因用其韵以广之"}
{"author":"虞俦","content":"淮北燕南昔混同，相望却恨马牛风。往来未省谁为伴，言语从来自不通。百岁遗民悉绪外，数声羌笛梦魂中。径须争渡长淮去，三月烟尘一洗空。","dynasty":"宋代","title":"回程泗州道中"}
{"author":"虞俦","content":"宦路云霄近，乡评月旦贤。不惟同里巷，曾是接官联。西浙劳裨赞，东淮适后先。向来吹送意，岂料隔重泉。","dynasty":"宋代","title":"韩知府挽诗二首"}
{"author":"虞俦","content":"飞洒羞明不肯朝，徘徊待伴未全消。将花著袂元无迹，认柳吹绵别有条。璧月半规开水面，玉龙千丈转山腰。玄冥已自呈三白，青帝何须又一飘。","dynasty":"宋代","title":"汉老弟寄示雪诗倡和已成轴矣因次韵"}
{"author":"虞俦","content":"东堂留得最高枝，向道重开果有时。仙掌露溥秋气重，山头月照晚妆宜。层层黄色眉间见，拂拂清香鼻观知。更约菊花为老伴，四难并处可无诗。","dynasty":"宋代","title":"和木犀再开"}
{"author":"虞俦","content":"问讯俞夫子，兼旬不寄书。官居还独冷，體力复何如。药石宁须尔，炎凉一任渠。诗能驱瘧鬼，下笔莫踌蹰。","dynasty":"宋代","title":"久不得广文俞同年书颇闻病瘧小诗往问讯"}
{"author":"虞俦","content":"属和何须蚌鹬持，笙歌鼎沸政相宜。劝君莫惜松醪酒，容我来看柳叶眉。春去自怜莺命友，夜来空费雨催诗。海棠还有风流伴，留得芳菲不恨迟。","dynasty":"宋代","title":"子长来诗乃有杜口毗那之语但天女天花未尝见也诗以先之"}
{"author":"虞俦","content":"簇簇坡头锦绣丛，几番消息问来鸿。素商未遣先惊绿，青女何妨更染红。向日壅培曾覆篑，有时灌溉亦连筒。年来羁宦成离索，却欠看花一醉同。","dynasty":"宋代","title":"和耘老弟南坡芙蓉"}
{"author":"虞俦","content":"暑路驱红旆，天书趣紫泥。长沙元忌鵩，太岁又逢鸡。挽铎春风咽，铭旌夕照低。冠车纷会葬，桃李自成蹊。","dynasty":"宋代","title":"挽余丞相"}
{"author":"虞俦","content":"蛩吟砌下岂知时，我亦无眠有所思。夜永只怜灯作伴，秋凉最许簟先知。十年扰扰梦中事，一笑悠悠世上儿。数尽更筹窗送曙，起来赢得鬓成丝。","dynasty":"宋代","title":"无眠"}
{"author":"虞俦","content":"横足论交万乘轻，富春山水足平生。从教太史占星变，自是难忘故旧情。","dynasty":"宋代","title":"钓台其一"}
{"author":"虞俦","content":"樯燕呢喃浪语人，岸花飞舞苦伤情。剩穷诗眼三千界，漫鼓琴心一再行。他日湖山还帝里，别时风雨满江城。思君直欲令人老，流水沄沄日夜倾。","dynasty":"宋代","title":"得黄仲本诗再和二首以寄之其二"}
{"author":"虞俦","content":"自笑为容非白璧，从渠入耳有黄华。一行作吏浑无况，两眼新来病有花。","dynasty":"宋代","title":"汉老弟寄和花发多风雨人生足别离韵十绝因和之其一"}
{"author":"虞俦","content":"只役来异乡，瘧鬼巧伺便。寒热四五行，大小六七战。初如蹈阴壑，赤身卧冰霰。继若煽红炉，虐焰工煆炼。先生但坚壁，高卧观物变。谓我则忘吾，日舍其犹传。童子更进药，先生强起嚥。群鬼竞揶揄，医工何瞑眩。忽然汗四出，心愧颜有靦。须臾返清凉，轻健欲舞抃。宁唯疏枕簟，便觉美肴膳。气和疾自去，福至祸亦转。我生多蹇剥，县尹剧卑贱。王事有期程，私室敢安宴。日出事还生，孤游无一援。讼牒犹山积，愚拙费裁{左博去十右刂}。催科正火急，日夕竢诃谴。督邮顾小忍，斗米那可恋。弹琴不复梦，据案敢告倦。仇梅二友生，洒落邦之彦。颇复相料理，何尝语游衍。城南万荷花，浣溪锦一片。凉生雨初过，香度风微扇。碧筩亦易办，白堕傥可荐。诗以代折简，辞兮非黄绢。","dynasty":"宋代","title":"病起据案无绪辄书二十五韵呈簿尉"}
{"author":"虞俦","content":"先生一室如悬罄，弹铗浩歌谁复听。篮舆每出欠仆夫，蹇驴试跨愁泥泞。南坡日涉恐负渠，寸步跻攀如折胫。偶向田头问小溪，何妨竹里通幽径。杖藜从此便还往，出趁晨光归及暝。更遣苍头佩一壶，醉中却爱风吹醒。","dynasty":"宋代","title":"昨日於竹堂后开一迳通南坡甚近从此便於往还"}
{"author":"虞俦","content":"小队行春簇使旌，黄童白叟递逢迎。劝耕试向何山麓，竞渡还倾极乐城。画舫骁腾喧鼓吹，红妆凝儜傍轩楹。山公归路人争看，已有丰年笑语声。","dynasty":"宋代","title":"巩使君劝耕汪倅有诗次韵"}
{"author":"虞俦","content":"疏搞廷臣右，经传弟子行。江淮归德政，蛮貊诵文章。世路风波恶，仙家日月长。西林曾有约，楚挽莫凄凉。","dynasty":"宋代","title":"淮西赵漕子固挽诗"}
{"author":"虞俦","content":"风雨年时政不佳，山翁无酒向谁赊。又还九日看黄菊，却喜晴天映碧纱。有底尊前悲节物，只应醉里送生涯。明年遍插茱萸处，目断西飞雁影斜。","dynasty":"宋代","title":"和九日南坡小集"}
{"author":"虞俦","content":"冬来长夜数更筹，耿耿青灯照客愁。底事舟中能好睡，觉来身已抵瓜州。","dynasty":"宋代","title":"登舟往瓜州护使客回程"}
{"author":"虞俦","content":"秋郊小队暂徘徊，谁信儒门出将才。千骑控弦吴月满，一声鸣角楚天开。赋诗已是夸横槊，看剑何妨更引杯。收取中原报明主，凌烟事业正相催。","dynasty":"宋代","title":"和吴守赋秋阅之什"}
{"author":"虞俦","content":"周南留滞玉堂仙，千骑那教下蜀川。梁上几看明月夜，江东空想暮云天。五年契阔音书断，万里归来语笑鲜。喜有常郎天下士，肯来相对语残编。","dynasty":"宋代","title":"酬常丞见和"}
{"author":"虞俦","content":"第一林泉得纵观，春风随步着栏干。山园梅雪千株在，门纳湖光十里宽。水上湿红云片段，亭前鲜碧玉檀栾。主人才调浑相称，题柱诗篇一一刊。","dynasty":"宋代","title":"出郊劝耕因游吴山清隐"}
{"author":"虞俦","content":"簿书丛里得抽身，岂是将迎不厌频。何处鸡豚燕同社，有时鸥鹭喜相亲。山头落日催归骑，陌上丰年见醉人。更羡柴门无限好，今宵相对月华新。","dynasty":"宋代","title":"出郊迓倅车暮归二首"}
{"author":"虞俦","content":"轧轧篮舆迫暮归，前村灯火渐依稀。溪边默数黄牛过，烟际遥看白鸟飞。把酒无人风落帽，荷锄有客露沾衣。关门山寺知何许，忽听钟声度翠微。","dynasty":"宋代","title":"出郊迓倅车暮归二首"}
{"author":"虞俦","content":"乾道年中再讲和，当时议者厌干戈。长淮不管蛟龙怒，巨舰宁容鹅鹳过。岁晚民方愁道路，天寒我亦困风波。中流击楫非无志，时运相违奈若何。","dynasty":"宋代","title":"初八日早出洪泽闸泛淮"}
{"author":"虞俦","content":"墙隈绿袅风前竹，池上青横雨后峰。森然便有濠濮想，若者曾吞云梦胸。杳无碧涧来鸂鶒，安得旧水藏蛟龙。我今齿发亦自料，回首家山归兴浓。","dynasty":"宋代","title":"初夏凹沼独坐"}
{"author":"虞俦","content":"芳草沿堤长，圆荷出水迟。倚栏风醒酒，岸帻雨催诗。鸂鶒巢安在，仙凫舄讵期。游鱼知我意，吹沫弄清漪。","dynasty":"宋代","title":"初夏凹沼独坐"}
{"author":"虞俦","content":"幸叨持橐侍甘泉，敢意恩荣慰暮年。紫绶金章光照地，丝鞭玉勒喜朝天。儿曹莫起无鱼叹，人世难为跨鹤仙。报国无功还自愧，直须及早决归田。","dynasty":"宋代","title":"除兵部侍郎赐带趁朝参"}
{"author":"虞俦","content":"双脚平生不踏空，谁教仰面看飞鸿。娱亲正要同莱子，烂醉何曾过阿戎。已分折腰营五斗，恐因折臂作三公。妻孥不用间惆怅，得失从来塞上翁。","dynasty":"宋代","title":"除日失步诗以自解"}
{"author":"虞俦","content":"讼牒日已稀，私幸庭无留。胡不了租税，顾为此拘囚。催科迫星火，对案亦包羞。作苦念田家，岁莫得少休。羔酒会邻里，盍归与妇谋。刻期亦人耳，吾其反自修。","dynasty":"宋代","title":"除日狱空唯欠租监系颇众因悉纵遣之期以开岁"}
{"author":"虞俦","content":"轻阴漠漠雨班班，岭上风来一解颜。已是去天才尺五，却令缓步有跻攀。飞泉百道萦罗带，列岫千峰拥翠鬟。应是北堂春正满，几回回首望家山。","dynasty":"宋代","title":"千秋岭"}
{"author":"虞俦","content":"青衫试吏古桐川，识面池阳别驾贤。但喜论交时一笑，不知为客度三年。新来怀抱愁分袂，此去功名好着鞭。未必九华清绝地，更能留滞玉堂仙。","dynasty":"宋代","title":"送汤倅二首"}
{"author":"虞俦","content":"少昊欲行秋，骄阳犹跋扈。炎蒸不易涤，颇费天人雨。浸淫三日霖，云气政旁午。所虑早禾伤，佳实卧场圃。翻思向来旱，南亩生尘土。矫首望云霓，一滴如膏乳。及兹收敛际，反以多为苦。苍苍匪天欤，恻怛群物祖。怨咨尚未免，是非何所付。会当返秋阳，新晴照区宇。禾实趁登场，不特盈我庾。荷担赪肩归，亦足慰田父。黄鸡能渐肥，红酒幸可酤。持用答丰年，造物傥复许。","dynasty":"宋代","title":"秋雨欢"}
{"author":"虞俦","content":"天末孤鸿远，园荒一径深。畦蔬供小摘，家酿慰孤斟。斋日浑无事，春天故作阴。濬池兼插柳，取次见吾心。","dynasty":"宋代","title":"即事"}
{"author":"虞俦","content":"宦游踪迹一浮萍，末路从公盖已倾。方喜溪山来入社，忽惊弦管作离声。河梁恋恋看云别，剡棹看看载雪行。从此江东还渭北，莫因契阔负诗盟。","dynasty":"宋代","title":"移守吴门酌别姜总管"}
{"author":"虞俦","content":"少日清文结主知，斋坛授钺及耆颐。人生得意今如许，须信穷人不是诗。","dynasty":"宋代","title":"姜邦杰以四绝见寄因和之其四"}
{"author":"虞俦","content":"玉帛修和好，边隅久晏宁。狼贪素溪壑，鲸浪忽沧溟。江汉危航苇，关河失固扃。两淮先齮龁，四海渐凋零。稍喜呻吟地，重沾庙社灵。帝方恢祚运，公合在朝廷。故国非乔木，闻诗饱过庭。经纶一门事，风采四夷听。共喜难兄弟，于今尚典刑。陵云临北固，雪涕陋新亭。清切郎官宿，光辉使者星。深源观出处，李泌盛年龄。人杰今为用，天骄盍暂停。大弨弦白羽，雄剑发新硎。貔虎三千士，刍粮十万舲。少须姿宿饱，作气上青冥。传檄收天府，偏师下井陉。孑遗新雨露，幽蛰待雷霆。命服期三锡，腰镮拥万钉。归来觐旒冕，早晚焕丹青。伊昔蒙倾盖，随群预掣铃。初筵叨礼数，接武奉仪型。载酒桃花浪，寻诗杜若汀。一斑窥豹管，什袭换鹅经。深汲无长绠，洪撞仅寸筳。违离念芝宇，开落几尧蓂。生计春冰薄，先畴露叶暝。抱经羞画虎，娱老托原鸰。忝窃空黄甲，衰残类白丁。尘生悲破甑，晨起问储瓶。孤宦徒为尔，长饥未遽醒。地寒谁援接，途远更伶俜。咽绝空阶蚓，微茫腐草萤。逮今施刻画，犹得振毛翎。幕府今多士，峨冠总宁馨。暴鳞呼斗水，病颡忆林坰。薄用收鸡肋，微功蓄豨苓。真成能肉骨，坐待脱拘囹。自是权舆地，宜深肺腑铭。宁闻量如海，不受一浮萍。","dynasty":"宋代","title":"赠总领韩郎中四十韵"}
{"author":"虞俦","content":"风前无赖花飞急，少待须臾莫仓卒。不堪姚魏遽飘零，尚有酴醾能秀发。","dynasty":"宋代","title":"汉老弟寄和花发多风雨人生足别离韵十绝因和之其二"}
{"author":"虞俦","content":"已识嵇中散，谁惭王浚冲。鸿飞嗟目断，鹤化骇群空。懒作金门客，宁为铁面翁。后园花木在，回首又春风。","dynasty":"宋代","title":"挽奚公彦章承奉诗其二"}
{"author":"虞俦","content":"香雾崇朝一炷薰，雷声便得晚来闻。今年虽欠梅黄雨，仲夏犹敷稻绿云。审象已能苏大旱，卧龙何用说三分。腐儒窃有区区见，例奏囊封愧不文。","dynasty":"宋代","title":"出郊志喜"}
{"author":"虞俦","content":"尺素西来字字真，诗成胶漆重雷陈。连城喜子重增价，敝帚怜吾亦自珍。穷达旧闻俱有命，功命底事要知津。一樽别后开怀抱，只有湖山似可人。","dynasty":"宋代","title":"和林子长别后寄诗"}
{"author":"虞俦","content":"向来一瓣为南丰，纵使能诗也坐穷。千里望中同夜月，五言城里带春风。人言止酒今直止，君自中书岂不中。莫道天工全愦愦，满头白发亦何公。","dynasty":"宋代","title":"简萧东夫"}
{"author":"虞俦","content":"月记乡评好，年推辈行尊。巨山曾入梦，楚些莫招魂。太息驰驹隙，浑疑隐鹿门。他时耆旧传，知有姓名丰。","dynasty":"宋代","title":"杨伯贤挽诗"}
{"author":"虞俦","content":"纷纷时世妆，争欲媚韶光。正值三春暮，能教一国狂。妖娆欺酒圣，豪丽僣花王。不料东风恶，飘零亦太忙。","dynasty":"宋代","title":"赋芍药"}
{"author":"虞俦","content":"二妙诗情仆命骚，驱万象入甄陶。三休亭上频回首，八节滩中稳着篙。巢幕只应怜乳燕，戴山谁复笑灵鳌。也知廊庙须公等，宁羡华堂数仞高。","dynasty":"宋代","title":"林正甫寺簿举似所和判院徐册年咏所居诗且俾"}
{"author":"虞俦","content":"别乘词锋不费磨，江山得助想经过。离情柳色长亭暮，愁绪梅腮细雨多。渭北论文须细与，洛南问业念如何。有时尺素频相寄，莫负东来锦鲤波。","dynasty":"宋代","title":"送汤倅二首"}
{"author":"虞俦","content":"移竹应须竹醉时，不妨带笋一时移。清阴且障东西日，碧色还分上下池。岁晚雪霜成超级大国伴，夜凉风月得新知。朅来便有亲亲意，玉立无言似索诗。","dynasty":"宋代","title":"耘老弟五月十三日亲往新亭种竹喜而赋诗"}
{"author":"虞俦","content":"经时梅熟雨翻盆，老我无聊正杜门。日焙衣巾留白醭，年侵腰脚倦黄昏。扫除云雾风无力，点滴轩楹漏有痕。入市乘船虽未验，溪流已涨几番浑。","dynasty":"宋代","title":"苦雨"}
{"author":"虞俦","content":"宝熏降自九重天，再款龙祠礼亦专。谢雨归来还得雨，今年必定作丰年。弥天膏润人皆喜，连日奔驰我独贤。回首家山今不远，固应惭恨不归田。","dynasty":"宋代","title":"下山雨骤"}
{"author":"虞俦","content":"乘槎有客泛仙潢，咋指泥涂悔我狂。此去不烦推谢令，向来宁是尼臧仓。愁惊过雁乡心碎，喜溢浮蛆甕面香。金井老梧秋色重，时翻危叶堕银床。","dynasty":"宋代","title":"七月三十日大雨连宵"}
{"author":"虞俦","content":"问讯维摩遣化来，上方香积甑生埃。何妨试向朱门去，会有青莲一朵开。","dynasty":"宋代","title":"崇上人携育王书归行化因以山偈勉之"}
{"author":"虞俦","content":"当年抗疏动宸旒，骑省乌台许遍游。稳稳枢庭方缓步，駸駸揆路却回头。空馀荣锦开三径，犹有甘棠蔽两州。浮世功名俱一梦，不须夜壑怪移舟。","dynasty":"宋代","title":"章枢密挽诗"}
{"author":"虞俦","content":"谁令旱魃逞神奸，怅望西畴一雨悭。日永六龙方缓辔，天高九虎政当关。不论赋入令难办，见说流移昔未还。地上小臣真虮蝨，祷祈无效只惭颜。","dynasty":"宋代","title":"连日祷雨犹未应也数语漫述皇恐之意呈簿尉"}
{"author":"虞俦","content":"秋月秋花自一回，锦囊收拾靡遗才。吟馀顾兔毫端满，赋罢文犀纸面开。十里清香供隐几，三人对影称挥杯。笑渠冷淡为生活，何似笙歌鼎沸催。","dynasty":"宋代","title":"自中秋月圆木犀开后倡酬络绎今可以止矣再书"}
{"author":"虞俦","content":"当年投笔过淮山，油幕谈兵故不凡。老去功名空白发，向来簿领愧青衫。龙龛内典超金界，鸿宝遗编付王函。况有诸孙振门户，不须留恨黯松杉。","dynasty":"宋代","title":"挽水东吴主簿诗"}
{"author":"虞俦","content":"酒为多多办，花须早早开。已愆重九约，犹待两番催。明日还何益，西风定肯回。游言空自解，蜂蝶笑徘徊。","dynasty":"宋代","title":"秋晚矣菊犹未开小诗速之"}
{"author":"虞俦","content":"香齑捣就有馀辛，细缕初飞白玉鳞。莫遣佳人频下箸，翠娥深处要人颦。","dynasty":"宋代","title":"梦中作齑鲙"}
{"author":"虞俦","content":"华池同咽足延年，枵腹新来忽果然。再遣金罂来入社，不妨朱袖镇当筵。","dynasty":"宋代","title":"和林子长送芡实诗韵其五"}
{"author":"虞俦","content":"三尺苍头佩酒壶，篮舆稳度白毡铺。凭谁为把无尘笔，画取先生看雪图。","dynasty":"宋代","title":"归途轿上口占"}
{"author":"虞俦","content":"高枝曾折记前回，晚路重逢叹滞才。天上移来和月种，人间占得及秋开。香浮翠葆花藏叶，景动燃犀酒映杯。犹有黄花堪殿后，为渠留恋为渠催。","dynasty":"宋代","title":"再用韵赋木犀"}
{"author":"虞俦","content":"骚人墨客可无诗，正值秋郊刈穫时。此日三登殊可乐，向来半菽亦堪悲。家家芋栗儿童喜，处处鸡豚父老期。负郭有田归去晚，婆娑拙守不劳麾。","dynasty":"宋代","title":"余假守是邦所幸今夏雨泽适中高下咸宜客有谓"}
{"author":"虞俦","content":"功名虽结少年场，看镜空惊两鬓苍。我已青冥甘蹭蹬，君今列宿倍辉光。寸心只自怀三径，尺素何妨枉一行。多谢南宫故人报，日边消息想能详。","dynasty":"宋代","title":"寄同年林子长郎中"}
{"author":"虞俦","content":"有子岩廊贵，知公衣钵传。内祠初趣召，次对暂回旋。偕老莱衣喜，虚怀帝席前。恩荣方沓至，遽返九华仙。","dynasty":"宋代","title":"程待制挽诗其二"}
{"author":"虞俦","content":"酒红拂拂借苍颜，一笑忘形尔汝间。早晚小槽新酿熟，能来把酒对南山。","dynasty":"宋代","title":"郁簿诗来记向来访逮小酌家酿一两日又将全熟矣用韵为约"}
{"author":"虞俦","content":"左螭玉立耸朝端，底事飘然便挂冠。简记起家千载遇，光华持节万人看。溪山好处宁终恋，鸥鹭盟前莫遽寒。已是诏书催上道，却烦尺鲤问平安。","dynasty":"宋代","title":"送万舍人将漕江东"}
{"author":"虞俦","content":"庭空吏散无公事，一枕清风供午睡。列仙之陬渺何许，化蝶翩翩可坐致。梦中意行不识路，神前那有车乘坠。立壁延缘萝蔓绿，滑径行视莓苔翠。南游忽到九疑峰，竹痕班班湘娥泪。箫韶声断苍梧云，石上虚馀千古意。回镳斜经少昊墟，阆风县圃穷幽邃。昆仑铜柱高隐天，河流九曲东南被。高掌远蹠得我惊，二华巨灵留贔屭。三拓却转问勾芒，首冠连鳌谁所置。蓬莱浪自弱水隔，挽仰之间兴已寄。传闻有枣大如瓜，一笑安期方指示。恶风骤起吹船回，未悟此身在平地。咚咚衙鼓忽惊觉，起业恰见群儿戏。叠石亭前作假山，列嶂层峰生诡异。有如中怒互拏攫，或似画眉相妩媚。神獒狮子岂其朋，伏虎卧驼非若类。珠屏九折地不惜，西柱一峰天所弃。眼中乍见已堪赏，梦里曾游俱可志。连筒灌水瀑泉飞，薄岸临坻盘石岿。瓦盘拳石养菖蒲，小有仇池今见二。乃知仙境只人间，跬步不移千里至。向来封国在槐枝，我今此梦真相似。要知万事孰非梦，何物世间能久嗜。有人夜半欲移舟，读我此诗宁不愧。","dynasty":"宋代","title":"交韵汉老弟假山"}
{"author":"虞俦","content":"赋形微细在污渠，终日营营为腹虚。贪吏贪民膏血尽，不知何计与驱除。","dynasty":"宋代","title":"蚊虫其二"}
{"author":"虞俦","content":"家食年来叹不充，支离受粟信无功。白头慈母须微禄，青眼何人到寓公。未办杀鸡留郭泰，更能给俸助卢仝。半生画饼真堪笑，已戒奴星好送穷。","dynasty":"宋代","title":"杜门绝俸呈陈倅"}
{"author":"虞俦","content":"懒于尘土踏京华，张翰西风久忆家。江上鱼肥应可脍，田家酒熟未容赊。狂踪泛泛浑犹梗，病眼昏昏只俗花。为报王孙早归矣，莫凭芳草浪咨嗟。","dynasty":"宋代","title":"西归有期喜而复作"}
{"author":"虞俦","content":"夜永青缸一点明，雨声著瓦似荷声。何人高卧西窗下，先觉凉从枕簟生。","dynasty":"宋代","title":"赠耘老弟韵"}
{"author":"虞俦","content":"宁是因风摇柳絮，又还扶雨著梅腮。先生拥褐方高卧，恶客敲门勿与开。","dynasty":"宋代","title":"十四日雪复作其二"}
{"author":"虞俦","content":"幸叨持橐侍甘泉，敢意恩荣慰暮年。紫绶金章光照地，丝鞭玉勒喜朝天。儿曹莫起无鱼叹，人世难为跨鹤仙。报国无功还自愧，直须及早决归田。","dynasty":"宋代","title":"除兵部侍郎赐带趁朝参"}
{"author":"虞俦","content":"我诗苦艰澁，蹇步太行巅。笔乾砚欲裂，何地觅涌泉。巧匠愧傍观，袖手不能前。敝帚徒自珍，捧心岂成妍。辟舍不获命，属鞬试周旋。君诗巧层出，浥露晨花鲜。前辈借波澜，后生敢并缘。平生程不识，毁不直一钱。五色烂摩尼，八音和相宣。挹袂庾开府，拍肩杨盈川。每发必中的，矢脱无空弦。我盖三复之，飘飘意欲仙。此计太冷淡，浪费五彩笺。不如醉红裙，且听歌喉圆。况当荷倾盖，莫待栗过拳。徐看骑鲸伯，一斗挥百篇。","dynasty":"宋代","title":"暇日邀王天任诸公游南坡天任有诗因次韵"}
{"author":"虞俦","content":"尺一西来唤我归，扁舟正是泛淮时。功名不复平生梦，物色能销几首诗。去国九年嗟已老，暮途双节偶然持。一丘一壑真吾事，惭愧夔龙集凤池。","dynasty":"宋代","title":"余护客至盱眙忽有召命应广文有诗相庆因用韵"}
{"author":"虞俦","content":"黄堂还复念酸寒，馀沥分来玉斚宽。遽遣茅柴羞避席，快呼芷蓿强登盘。步兵胜处轻刘子，北海狂言迕阿瞒。何似老虔春夜酌，檐花细雨洗愁端。","dynasty":"宋代","title":"太守送酒"}
{"author":"虞俦","content":"相知何必旧，我辈正钟情。老去难为别，诗来愈觉清。舟虚和雪载，水浅过滩平。一路俱佳境，收归五字城。","dynasty":"宋代","title":"途中得姜总管诗因和韵"}
{"author":"虞俦","content":"秋郊小队暂徘徊，谁信儒门出将才。千骑控弦吴月满，一声鸣角楚天开。赋诗已是夸横槊，看剑何妨更引杯。收取中原报明主，凌烟事业正相催。","dynasty":"宋代","title":"和吴守赋秋阅之什"}
{"author":"虞俦","content":"容色虽严重，襟怀实坦夷。功名期自奋，趋向肯随进。翻念悬车乐，俄成易箦悲。扁舟苕霅上，此意几人知。","dynasty":"宋代","title":"韩知合挽诗"}
{"author":"虞俦","content":"自笑为容非白璧，从渠入耳有黄华。一行作吏浑无况，两眼新来病有花。","dynasty":"宋代","title":"汉老弟寄和花发多风雨人生足别离韵十绝因和之其一"}
{"author":"虞俦","content":"春工投老日駸駸，阅遍芳菲又绿阴。不复椅梧倾宿凤，几番淮海变鸣禽。太阿自抚为知己，焦尾谁弹莫赏音。高下风花何足问，向来出处固无心。","dynasty":"宋代","title":"即事"}
{"author":"虞俦","content":"宦路侵寻已倦游，功名何敢望前修。谬纡州组三宜去，回视儒冠一忍羞。畴昔尝窥循吏传，只今谁是富民侯。夜来好雨催归棹，春水茫茫涨鸭头。","dynasty":"宋代","title":"书怀"}
{"author":"虞俦","content":"连年因旱祷丛祠，未免斯民有怨咨。拟学催科今晚矣，不能引去更何之。下田敢有百车望，好雨犹宽三日期。惭愧农家私水利，桔槔虽巧不容施。","dynasty":"宋代","title":"过登源英济庙祈雨"}
{"author":"虞俦","content":"山前雨脚如麻下，田里水头犹屋高。祇恐无秧可重插，农夫相视敢辞劳。","dynasty":"宋代","title":"田家叹其二"}
{"author":"虞俦","content":"一夜龙池霹雳飞，万山连雨出重围。莫愁随步冲泥滑，且得馀凉送我归。","dynasty":"宋代","title":"次日出山又雨"}
{"author":"虞俦","content":"西湖烟柳胜阳关，遮断淮南大小山。诗好固应倾座上，酒行犹喜到花间。君王纳谏宁容去，风雨愁予岂坐悭。未用疾驱催上道，锋车有诏径须还。","dynasty":"宋代","title":"送邓舍人将漕西淮用舍人坐上诗韵"}
{"author":"虞俦","content":"秋与诗人着意清，不平宁作候虫鸣。间愁有底能千斛，久雨终当快一晴。富贵时来何足道，英雄天亦不徒生。来宵径就姮娥约，丹桂当年种已成。","dynasty":"宋代","title":"读汉老弟中秋前一夕之诗似太凄切辄次韵勉释"}
{"author":"虞俦","content":"种秫无多望岁穰，无功何日果还乡。尚无彭泽五十亩，安得谪仙三万场。挼穗昔闻今始见，拨醅未熟且先尝。今年太岁还非酉，惭愧邻家仅得浆。","dynasty":"宋代","title":"绝市无糯旋挼青穗日熬以酿戏成"}
{"author":"虞俦","content":"应为槐黄蚤著鞭，拟随雕鹗上秋天。老怀已觉功名误，只欲儿曹慰眼前。","dynasty":"宋代","title":"二子往赴漕试意颇念之二首其一"}
{"author":"虞俦","content":"此身非我何由病，识破还渠大丈夫。毒药故应无用处，不须错认作醍醐。","dynasty":"宋代","title":"近以续筋丹并瓜瓠送珣禅师师有偈因和其一"}
{"author":"虞俦","content":"雅趣工书画，高怀陋鼎钟。家声推两大，壼范见三从。贤得鲁侯配，荣开安国封。平生耽静胜，宸翰焕鸾龙。","dynasty":"宋代","title":"故安国夫人挽诗"}
{"author":"虞俦","content":"年丰岂特菱莲芡，米价新来如许贱。不孤后稷由已思，谁作颜回忍饥面。清朝已拜富民侯，太史莫书循吏传。我今何事不归田，豆饭芋魁甘得嚥。","dynasty":"宋代","title":"偶食鸡头有怀万元亨沈德远林子长横塘三主人"}
{"author":"虞俦","content":"休咏诗人大小东，丰年雨意十分浓。使君自是为霖手，不遣昌黎苦讼风。","dynasty":"宋代","title":"和广文俞同年贺太守其一"}
{"author":"虞俦","content":"杯酒淋漓意气倾，离筵唱彻短歌行。翻然解缆人归后，独自篷窗听雨声。","dynasty":"宋代","title":"姜总管相送至扫溪三十里夜雪中留别其二"}
{"author":"虞俦","content":"少年发愤欲忘餐，信木能鑽透石盘。灯火半生徒自苦，虀盐并日不嫌单。嗟来未肯低头拜，臭腐那须着眼看。何物马肝犹不悟，怜渠五利竟诛栾。","dynasty":"宋代","title":"再用韵述怀"}
{"author":"虞俦","content":"玉帛修和好，边隅久晏宁。狼贪素溪壑，鲸浪忽沧溟。江汉危航苇，关河失固扃。两淮先齮龁，四海渐凋零。稍喜呻吟地，重沾庙社灵。帝方恢祚运，公合在朝廷。故国非乔木，闻诗饱过庭。经纶一门事，风采四夷听。共喜难兄弟，于今尚典刑。陵云临北固，雪涕陋新亭。清切郎官宿，光辉使者星。深源观出处，李泌盛年龄。人杰今为用，天骄盍暂停。大弨弦白羽，雄剑发新硎。貔虎三千士，刍粮十万舲。少须姿宿饱，作气上青冥。传檄收天府，偏师下井陉。孑遗新雨露，幽蛰待雷霆。命服期三锡，腰镮拥万钉。归来觐旒冕，早晚焕丹青。伊昔蒙倾盖，随群预掣铃。初筵叨礼数，接武奉仪型。载酒桃花浪，寻诗杜若汀。一斑窥豹管，什袭换鹅经。深汲无长绠，洪撞仅寸筳。违离念芝宇，开落几尧蓂。生计春冰薄，先畴露叶暝。抱经羞画虎，娱老托原鸰。忝窃空黄甲，衰残类白丁。尘生悲破甑，晨起问储瓶。孤宦徒为尔，长饥未遽醒。地寒谁援接，途远更伶俜。咽绝空阶蚓，微茫腐草萤。逮今施刻画，犹得振毛翎。幕府今多士，峨冠总宁馨。暴鳞呼斗水，病颡忆林坰。薄用收鸡肋，微功蓄豨苓。真成能肉骨，坐待脱拘囹。自是权舆地，宜深肺腑铭。宁闻量如海，不受一浮萍。","dynasty":"宋代","title":"赠总领韩郎中四十韵"}
{"author":"虞俦","content":"春风吹水生碧鳞，南坡花事日日新。水流花出人间去，应有桃源迷路人。四围山绝染黛绿，夹道柳丝摇麴尘。碧桃和露真含笑，海棠过雨犹横陈。蜜脾未满蜂子闹，麦穗欲齐媒雉驯。满堂金玉空为尔，不博班衣膝下春。我今家居奉慈母，长年直欲齐大椿。每当淑景恣游览，白藤肩舆敷锦茵。华发映花更萧爽，朱颜得酒能精神。授柑政类潘骑省，举觞敢望周伯仁。仙家日月虽不老，人生行乐须及辰。张侯故是名家子，万里碧云看致身。朅来吾县鸾栖棘，少年得禄说及亲。洛滨侍从追前躅，喜君有此与我均。花间不用锦步障，莺蝶近前郡勿嗔。双瓶姑饷千日寿，待戒园夫休厌频。","dynasty":"宋代","title":"和张簿南坡"}
{"author":"虞俦","content":"明教宗风留纸上，常庵心法见毫端。若人于此能三省，成佛元来总一般。","dynasty":"宋代","title":"慈氏院僧了通欲以常庵所书嵩明教尊僧篇付诸剞劂以永其传以广其流布居士欢喜因为说偈言"}
{"author":"虞俦","content":"雅趣工书画，高怀陋鼎钟。家声推两大，壼范见三从。贤得鲁侯配，荣开安国封。平生耽静胜，宸翰焕鸾龙。","dynasty":"宋代","title":"故安国夫人挽诗"}
{"author":"虞俦","content":"已是诗成集，何妨酒拍浮。人生不行乐，空惜鬓惊秋。","dynasty":"宋代","title":"和姜总管感秋七首其二"}
{"author":"虞俦","content":"东家谁念我累然，惭愧何曾十万钱。病骨那禁三伏热，长眉空负十分妍。睡凉喜有青奴伴，药瞑频呼赤脚煎。阁束箪瓢缘少味，非关辟穀要求仙。","dynasty":"宋代","title":"讲稿公妓饮问政堂有诮予不来者借韵呈司户同"}
{"author":"虞俦","content":"功名悔不知津早，自理菟裘吾欲老。不论花木四时春，坐对溪山终日好。","dynasty":"宋代","title":"和陈倅寄南坡牡丹诗其一"}
{"author":"虞俦","content":"年来事事与心违，墨绶尘劳莫我知，慷慨归田虽有赋，殷勤喜雨漫赓诗。谁怜饭颗山头瘦，却想松江水面肥。一笑桑榆收已暮，向来膏润太逾时。","dynasty":"宋代","title":"和主簿喜雨二首"}
{"author":"虞俦","content":"綵胜华灯共一回，新年乐事并相催。天公预借今宵景，更放团圆好月来。","dynasty":"宋代","title":"立春其二"}
{"author":"虞俦","content":"灏气南坡日夕清，杖藜缘底邈无情。读书乃尔妨行乐，觅句从来怪瘦生。况有鸡豚燕同社，政须钟鼓报新晴。似闻岩桂花开遍，早晚携壶一就倾。","dynasty":"宋代","title":"立秋四十日矣天气甚凉南坡杖屦之兴犹懒何也不应今年欢意顿减如此因以诗挑之"}
{"author":"虞俦","content":"四海声名桂一枝，流年仅及手中蓍。康成未免龙蛇厄，翁子宁酬富贵期。天上玉楼须好记，人间金谷漫遗诗。宦途落寞知音绝，三抚朱弦只自悲。","dynasty":"宋代","title":"挽吏部石似之"}
{"author":"虞俦","content":"青油谈笑坐生风，便觉湖山气象雄。霁色喜浮旌旆上，欢声争入鼓鼙中。中军合用诗书帅，上马空惭矍铄翁。横槊赋诗君等事，何妨寓目此时同。","dynasty":"宋代","title":"春大阅呈郡僚"}
{"author":"虞俦","content":"屈指西风阅岁华，半年行役苦思家。彩衣归去亲闱好，画角吹残客梦赊。病里中秋慵见月，醉中九日强簪花。朅来又过书云候，节物催人一可嗟。","dynasty":"宋代","title":"余秋初离庭闱冬至犹未得归夜读宛丘先生秋日"}
{"author":"虞俦","content":"春工投老日駸駸，阅遍芳菲又绿阴。不复椅梧倾宿凤，几番淮海变鸣禽。太阿自抚为知己，焦尾谁弹莫赏音。高下风花何足问，向来出处固无心。","dynasty":"宋代","title":"即事"}
{"author":"虞俦","content":"韩子其人崛强欤，群儿头角久相疏。也知自是屠龙手，温水难教恋小鱼。","dynasty":"宋代","title":"咏古其三"}
{"author":"虞俦","content":"缺落槿篱须补缀，稀疎菜甲欠锄耘。芙蓉泣露坡头见，桂子飘香月下闻。策杖却愁成独往，举杯谁与醉浓芬。欢悰莫讶年来减，触目无非是忆君。","dynasty":"宋代","title":"有怀汉老弟"}
{"author":"虞俦","content":"虎丘欲到几年华，灵运何妨不在家。风艇也遭新壩阨，芒鞋可惮去途赊。禅心默会点头石，幻化应羞解语花。忆昔吴王旧池馆，一堪行乐一堪嗟。","dynasty":"宋代","title":"游虎丘再用韵"}
{"author":"虞俦","content":"方美朱轮贵，俄惊丹旐新。凤毛看二子，鹤发慰偏亲。甲第归无日，名园迹已陈。风流山下路，楚挽倍伤神。","dynasty":"宋代","title":"韩知府挽诗二首"}
{"author":"虞俦","content":"黯淡金花诰，凄凉柏叶觞。开屏惨佳婿，扇枕念诸郎。家事千奴橘，仙游一梦粱。了知元不朽，千载有铭章。","dynasty":"宋代","title":"缪夫人挽诗"}
{"author":"虞俦","content":"诗情引上碧天高，侍史毋辞走送劳。栗里正思陶靖节，愚溪不数柳仪曹。只惭同队疎头角，莫恋樊笼损羽毛。取友如君千载士，陆机作赋岂其豪。","dynasty":"宋代","title":"叠蒙林子长和章愈索愈奇未敢遽竖降旗犹能背"}
{"author":"虞俦","content":"古候农祥恰正晨，一天遽有散花人。飘扬柳絮犹疑早，点缀梅花欲乱真。但爱千峰如立鹄，谁怜百结有悬鹑。玄冥珍重丰年意，分付东皇作好春。","dynasty":"宋代","title":"立春日雪"}
{"author":"虞俦","content":"州县丰登公事少，凝香燕寝只吟哦。乐天长短三千首，争似斯民击壤歌。","dynasty":"宋代","title":"姜邦杰以四绝见寄因和之其二"}
{"author":"虞俦","content":"鸿头𧥄𧥄竞怀珍，南荡风光胜白蘋。试捣明珠三万斛，与君换取坠楼人。","dynasty":"宋代","title":"谢友人寄芡实其二"}
{"author":"虞俦","content":"膏粱馀习言无味，藜苋枯肠语转工。染鼎不应孤指动，来诗却得愈头风。","dynasty":"宋代","title":"和姜总管食菜羹其三"}
{"author":"虞俦","content":"朝雨城南柳色新，溪光溶漾宛如银。地偏心远开三径，风引船回欠一巡。二月欲来正月尽，三分已过一分春。莺啼燕无非吾事，管领韶华自有人。","dynasty":"宋代","title":"休日欲报谒林子长值雨不能前用小诗以谢不敏"}
{"author":"虞俦","content":"玉环天与十分肥，弱骨丰肌不自持。一曲霓裳何足道，承恩应不任风吹。","dynasty":"宋代","title":"偶见梅一株开花特大标格庄重尤可爱可赏世人誉梅必以清瘦斯岂不易之论耶其一"}
{"author":"虞俦","content":"吴楚乡风异，悲欢物态多。岁华惊晚暮，吾道恐蹉跎。莫唱黄鸡曲，宁为白石歌。明年六十一不醉待如何。","dynasty":"宋代","title":"除夜书怀"}
{"author":"虞俦","content":"制锦无工拙，迷途有是非。承符何所恃，投檄会须归。未饱豺狼欲，宁论雁鹜肥。归来羞碌碌，老去与心违。","dynasty":"宋代","title":"触事"}
{"author":"虞俦","content":"绿匣何烦至，黄衣尚有云。催科宁是拙，稼穑亦良勤。当念沟中瘠，难专柱后文。谁令公喜怒，雁鹜政纷纷。","dynasty":"宋代","title":"触事"}
{"author":"虞俦","content":"今年桑叶贱如土，吴蚕戢戢多於鲁。叶底时闻健食声，树头飒飒初来雨。辛勤出火倏三眠，淮拟收功千万缕。县官何忍为茧丝，女红切勿事纂组。愚儒请遗天下衣，各使苍生有环堵。天寒岁暮田舒翁，白发霜风吹两股。","dynasty":"宋代","title":"春蚕行"}
{"author":"虞俦","content":"青油谈笑坐生风，便觉湖山气象雄。霁色喜浮旌旆上，欢声争入鼓鼙中。中军合用诗书帅，上马空惭矍铄翁。横槊赋诗君等事，何妨寓目此时同。","dynasty":"宋代","title":"春大阅呈郡僚"}
{"author":"虞俦","content":"官事谁能了，浮生迹易陈。齐云连绿荫，和泪送青春。缓带空凝月，凭栏不见人。只应曾到处，愁极倍精神。","dynasty":"宋代","title":"春大阅望郡圃齐云楼悼亡"}
{"author":"虞俦","content":"万里阴云一战收，怪生和气袭兼裘。昆山龙过初衔烛，暘谷乌飞不傍舟。曝背爬搔疑挟纩，冻躯伛偻快伸钩。老农扶杖间相过，一味丰年说不休。","dynasty":"宋代","title":"春晴"}
{"author":"虞俦","content":"结习已空摩诘袂，苦寒聊解拾遗裘。梅花已负先驱弩，竹叶随牵下濑舟。门外有谁惊剥啄，林间何处叫钩辀。诗人莫费雕肝贤，付与晴窗茗碗休。","dynasty":"宋代","title":"春晴"}
{"author":"虞俦","content":"吴兴太守也堪怜，十日斋厨九不烟。索漠清怀寒食夜，颠狂风雨落花天。流莺百啭还求友，化鹤重来不是仙。待得麦秋民足食，君恩万一许归田。","dynasty":"宋代","title":"春日书怀"}
{"author":"虞俦","content":"如麻密雨不收脚，妒花恶风常打头。那无一日好天气，只有千山供客愁。垂杨未击金袅娜，隔叶倦听黄栗留。南坡是处堪欣赏，把酒还当酹我不。","dynasty":"宋代","title":"春晚汉老弟不来有怀南坡"}
{"author":"虞俦","content":"湖山梦想阻登临，柳色门前绿未深。老去青衫谁著眼，向来白战尚寒心。浇愁可欠杯中物，遣兴聊为洛下吟。倒指启关春已暮，直须修禊继山阴。","dynasty":"宋代","title":"次林正甫韵"}
{"author":"虞俦","content":"怪底昌园一种梅，老枝强项独迟开。伶俜鹤膝翻嫌瘦，皴皵龙鳞不受摧。羞把冰肌混桃李，故将粉面映莓苔。广平铁石心犹在，宁有诗情似玉台。","dynasty":"宋代","title":"次韵古梅"}
{"author":"虞俦","content":"鹤发金桃母，蛾眉萼绿华。月圆香度桂，饮罢烛生花。何惜尊熔酒，能令春满家。更邀重九菊，醉里堕乌纱。","dynasty":"宋代","title":"次韵汉老弟对月满饮"}
{"author":"虞俦","content":"公家文字足搜寻，间览容陪夏日临。句里江山元自旧，笔端造化速宜今。朱扉对启雄潭府，秀气平分入泮林。青佩龙门行在望，跃鞭莫负使君心。","dynasty":"宋代","title":"次韵曾使君和删定鲍倅谯楼双门复旧观之作"}
{"author":"虞俦","content":"晨起候鸡鸣，我车催发轫。列炬犯星微，衣襟蒙雾润。将迎恐后期，奔走追前进。拭面愧缁尘，垫巾怜雪鬓。吾年已如此，世态何当徇。曷不归去业，荣枯才一瞬。","dynasty":"宋代","title":"次早再出"}
{"author":"虞俦","content":"盖世声名紫府仙，平生襟袖著山川。一麾管领秋江月，千首凭陵杜曲天。畴昔风云馀感慨，归来文字带芳鲜。和韩何限惊人句，应有门人李汉编。","dynasty":"宋代","title":"次张安国舍人读王侍郎诗有怀其人韵"}
{"author":"虞俦","content":"粤在千峰顶，重来二月天。雨红晴尚湿，波碧远相连。旌旆行云里，楼台落照边。一犁农事起，胡不早归田。","dynasty":"宋代","title":"道场山劝农"}
{"author":"虞俦","content":"晨光欲动尚熹微，漠漠春阴未解围。雾掩前村迷酒旆，风吹寒色着征衣。功名底许妨行乐，出处年来果是非。一笑南坡归梦里，满山桃李政芳菲。","dynasty":"宋代","title":"道中雨"}
{"author":"虞俦","content":"怀抱连宵得好开，莫愁波浪与尘埃。中年已是难离别，此地何妨数往来。送我扁舟宁作远，唤人归鸟苦相催。邈然后会知何处，更欲临分把一杯。","dynasty":"宋代","title":"得旨与郡归自浙东余成卿王贯之叶德还追送至"}
{"author":"虞俦","content":"诗情引上碧天高，侍史毋辞走送劳。栗里正思陶靖节，愚溪不数柳仪曹。只惭同队疎头角，莫恋樊笼损羽毛。取友如君千载士，陆机作赋岂其豪。","dynasty":"宋代","title":"叠蒙林子长和章愈索愈奇未敢遽竖降旗犹能背"}
{"author":"虞俦","content":"明月从来忌暗投，污渠尤忌映清沟。上书未办诛屠伯，束带何曾问督邮。袒裼直前当暴虎，善刀那见有全牛。区区三仕并三已，喜愠眉间了不留。","dynasty":"宋代","title":"丁钦夫来宰吾县几三年清德美政兹不复道二诗"}
{"author":"虞俦","content":"绿涨春波到白蘋，高怀宁便忆鲈莼。缘谁一笑理归棹，为我千岩访古人。已狎风波浮宦海，可能宵汉隔通津。割鸡却叹非吾事，况是劳观亦损神。","dynasty":"宋代","title":"丁钦夫来宰吾县几三年清德美政兹不复道二诗"}
{"author":"虞俦","content":"金门误喜缀朝班，犹自尘劳债未还。晓漏惊催门外鹄，春蚕空想管中斑。群公神遇无全目，老我旁观只汗颜。安得仙人修月斧，与君携手到中间。","dynasty":"宋代","title":"丁未礼部贡院监门次张伯子判院韵兼简正甫判"}
{"author":"虞俦","content":"禹凿门高竞化龙，桃花浪暖百川能。图南俱运云鹏翼，逐北谁收汗马功。锁钥仅能防宿弊，权衡正好变文风。抱关碌碌真吾事，窃喜清朝取士公。","dynasty":"宋代","title":"丁未礼部贡院监门次张伯子判院韵兼简正甫判"}
{"author":"虞俦","content":"槐市同登弟子员，虀盐灯火记初年。寻春紫承蚬流在，通籍金闺步武联。眼底要观新事业，笔端犹着旧山川。夜窗细话行藏处，始信于君有厚缘。","dynasty":"宋代","title":"丁未礼部贡院监门次张伯子判院韵兼简正甫判"}
{"author":"虞俦","content":"灯火黄昏渐渐收，乌薪已尽典轻裘。自篘浮螘床头甕，谁脍新鲈江上舟。卧听玉霙惊淅沥，起看琼树怪联钩。多应武仲添诗兴，下笔翩翩更不休。","dynasty":"宋代","title":"冬至后五日夜雪复作再用韵"}
{"author":"虞俦","content":"绿野功名一战收，何如危坐拥狐裘。歌儿解咤销金帐，酒子能添药玉舟。莫为温柔寻伐斧，免劳服饵到悬钩。谁言柳絮浑相似，恼乱春风恐未休。","dynasty":"宋代","title":"冬至后五日夜雪复作再用韵"}
{"author":"虞俦","content":"银烛生花香雾收，中堂密坐促貂裘。羊羔儿酒浮琼斝，牛尾狸酥映玉舟。扶醉缓歌金缕曲，怕寒催下画帘钩。纷纷扰扰成何事，且斗尊前一笑休。","dynasty":"宋代","title":"冬至后五日夜雪复作再用韵"}
{"author":"虞俦","content":"儿行十里程，母心千里逐。昔昔子曾子，不忍离一宿。今我独何为，旅食久辇毂。来时月中秋，坐待阳初复。薄命难推挽，阔步窘边幅。慰藉烦友朋，栖迟愧僮仆。画饼唐生相，说河严子卜。世态方奔竞，人情虑反覆。夫岂不怀归，所恶在欲速。眉寿翠涛春，洞庭霜橘熟。亦足尽亲欢，何必此微禄。","dynasty":"宋代","title":"冬至念母"}
{"author":"虞俦","content":"书云瑞应协黄钟，人事天时讶许同。葭管阴阳消长际，朱幡新旧送迎中。严陵滩昔怀高节，茂苑城今愧下风。醉里不知乡国异，团圝相映酒颜红。","dynasty":"宋代","title":"冬至日泊舟严陵滩下"}
{"author":"虞俦","content":"忽然薄暮暗江天，冲面凉风马不前。五色书云占昨日，六花瑞雪应明年。向来水旱民何罪，此去流移天盍怜。逗晓阳乌升若木，摧颓病鹤亦蹁躚。","dynasty":"宋代","title":"冬至之二日兄弟儿侄偕过西山道院归而微雪"}
{"author":"虞俦","content":"说观白傅一篇诗，长日何须一局碁。字细纵然劳眼力，理长尤是契心期。夸张歌酒浑相似，消遣穷愁亦自知。大节更思公出处，寥寥千载是吾师。","dynasty":"宋代","title":"读白乐天读者论坛集"}
{"author":"虞俦","content":"秋与诗人着意清，不平宁作候虫鸣。间愁有底能千斛，久雨终当快一晴。富贵时来何足道，英雄天亦不徒生。来宵径就姮娥约，丹桂当年种已成。","dynasty":"宋代","title":"读汉老弟中秋前一夕之诗似太凄切辄次韵勉释"}
{"author":"虞俦","content":"杖屦南坡路不赊，就中景物四时佳。春林竞秀烘迟日，雪岫初晴眩晓霞。炎夏清风横一榻，澄秋明月满千家。人生适意须行乐，况是樽前鬓未华。","dynasty":"宋代","title":"读乐天诗戏效其體"}
{"author":"虞俦","content":"家食年来叹不充，支离受粟信无功。白头慈母须微禄，青眼何人到寓公。未办杀鸡留郭泰，更能给俸助卢仝。半生画饼真堪笑，已戒奴星好送穷。","dynasty":"宋代","title":"杜门绝俸呈陈倅"}
{"author":"虞俦","content":"今朝端午懒吟诗，此意儿曹莫遣知。萱草著花空有恨，菖蒲称寿永无时。远途日暮休回首，近事风传只皱眉。角黍堆盘何处奠，沉湘千古使人悲。","dynasty":"宋代","title":"端午日用韵"}
{"author":"虞俦","content":"万山深处得重来，天目晴云未放开。尽喜山田秧{左禾右罢}稏，那愁石径湿莓苔。铁冠道士今安在，玉局仙翁去不回。唯有洞中龙应祷，果能因旱起风雷。","dynasty":"宋代","title":"二十三日被旨再往天目谢雨留数语壁间"}
{"author":"虞俦","content":"异乡王粲懒登楼，肠断淮山落木秋。塞上阴云空漠漠，江边艇子故悠悠。悲凉只怕闻孤雁，浩荡那堪没白鸥。莫怪楚囚频下泪，何人谈话到神州。","dynasty":"宋代","title":"俯江楼"}
{"author":"虞俦","content":"诏书催发太频频，千骑东来喜望尘。不为寻芳宁较晚，固应入境便颁春。风和渐觉旌旗转，野旷遥闻钲鼓新。千里嗷嗷方待哺，自惭何以慰斯民。","dynasty":"宋代","title":"赴吴兴初入境"}
{"author":"虞俦","content":"纷纷时世妆，争欲媚韶光。正值三春暮，能教一国狂。妖娆欺酒圣，豪丽僣花王。不料东风恶，飘零亦太忙。","dynasty":"宋代","title":"赋芍药"}
{"author":"虞俦","content":"风紧灵犀怯镇帷，晓来白尽远山眉。石蹲错认盐形虎，地暖应知穴处狸。色混江梅无眼目，润添陇麦有膏脂。朱门酒肉嗟遗臭，蓝缕樵夫不掩肌。","dynasty":"宋代","title":"赋雪"}
{"author":"虞俦","content":"风回雪急巧穿帷，黄竹歌残更敛眉。燕集几家寻鹄鹭，猎围何处问狐狸。长饥政自愁黄独，高卧谁能管窃脂。赖有寒梅为老伴，也应冻减一分肌。","dynasty":"宋代","title":"赋雪"}
{"author":"虞俦","content":"小队行春簇使旌，黄童白叟递逢迎。劝耕试向何山麓，竞渡还倾极乐城。画舫骁腾喧鼓吹，红妆凝儜傍轩楹。山公归路人争看，已有丰年笑语声。","dynasty":"宋代","title":"巩使君劝耕汪倅有诗次韵"}
{"author":"虞俦","content":"岿然坛宇俯清流，须信规摹跨别州。端为苴茅崇屏翰，要知束楚贵绸缪。治聋有酒烦分馈，宰肉何人叹滞留。天欲吾公安社稷，未宜小试羡三休。","dynasty":"宋代","title":"巩使君一新社稷坛宇次汪倅韵"}
{"author":"虞俦","content":"雅趣工书画，高怀陋鼎钟。家声推两大，壼范见三从。贤得鲁侯配，荣开安国封。平生耽静胜，宸翰焕鸾龙。","dynasty":"宋代","title":"故安国夫人挽诗"}
{"author":"虞俦","content":"阀阅联蝉冕，台郎有凤毛。美形彤管旧，节视柏舟高。南涧夫人藻，西池阿母桃。哀荣生死是，诏墨看重褒。","dynasty":"宋代","title":"故安国夫人挽诗"}
{"author":"虞俦","content":"诗酒平生兴，人琴毕竟空。儒冠成晚岁，尺牍到诸公。忽叹群无鹤，谁留目送鸿。竹林家世事，清节见君同。","dynasty":"宋代","title":"故奚公学长挽诗"}
{"author":"虞俦","content":"仙格孤高老始成，临池爱刷羽毛轻。未看月下婆娑舞，且听风前嘹唳声。向人自在有真态，伴我官间无俗情。少待相将林下去，携筇更引鹿同行。","dynasty":"宋代","title":"观鹤"}
{"author":"虞俦","content":"町畦纷接壤，灌溉细穿渠。坐待佳蔬长，应须恶草除。向来师老圃，此去遂间居。绕屋扶疎处，兼寻种树书。","dynasty":"宋代","title":"观园夫种菜"}
{"author":"虞俦","content":"流落经年别，平安只信通。宦情元自薄，春色为谁浓。抚字愁眉上，青红醉眼中。著诗无好语，还往负筠筒。","dynasty":"宋代","title":"官况"}
{"author":"虞俦","content":"触手逢人怒，低头与俗同。一惭那可忍，百巧固应穷。酒有兼旬绿，花无百日红。悲欢真破甑，堕地并成空。","dynasty":"宋代","title":"官况"}
{"author":"虞俦","content":"古庙出灵响，吾侪非过求。山田虽欠雨，陂水尚通沟。出郭渐无日，祈年望有秋。豚蹄真狭甚，明信或堪羞。","dynasty":"宋代","title":"过登源英济庙祈雨"}
{"author":"虞俦","content":"连年因旱祷丛祠，未免斯民有怨咨。拟学催科今晚矣，不能引去更何之。下田敢有百车望，好雨犹宽三日期。惭愧农家私水利，桔槔虽巧不容施。","dynasty":"宋代","title":"过登源英济庙祈雨"}
{"author":"虞俦","content":"岩前垂溜忽涓涓，疑是池龙肯看鞭。千嶂黑云才过雨，一番白水又平田。润添秔稻翻凉叶，喜入樵苏爨晚烟。马上归来闻好语，荷锄相对说丰年。","dynasty":"宋代","title":"过西山遇雨晚晴乘凉以归"}
{"author":"虞俦","content":"不住风和雨，思归日似年。他乡寒食泪，深院落花天。午枕飞蝴蝶，春山叫杜鹃。有谁怜赵壹，肮脏倚门边。","dynasty":"宋代","title":"寒食风雨呈林正甫"}
{"author":"虞俦","content":"宦路云霄近，乡评月旦贤。不惟同里巷，曾是接官联。西浙劳裨赞，东淮适后先。向来吹送意，岂料隔重泉。","dynasty":"宋代","title":"韩知府挽诗二首"}
{"author":"虞俦","content":"方美朱轮贵，俄惊丹旐新。凤毛看二子，鹤发慰偏亲。甲第归无日，名园迹已陈。风流山下路，楚挽倍伤神。","dynasty":"宋代","title":"韩知府挽诗二首"}
{"author":"虞俦","content":"一品真王裔，先朝长主孙。华途声烈在，上合典刑存。闾里群知敬，朝廷愈觉尊。天胡啬之寿，莫返九原魂。","dynasty":"宋代","title":"韩知合挽诗"}
{"author":"虞俦","content":"容色虽严重，襟怀实坦夷。功名期自奋，趋向肯随进。翻念悬车乐，俄成易箦悲。扁舟苕霅上，此意几人知。","dynasty":"宋代","title":"韩知合挽诗"}
{"author":"虞俦","content":"腊尽冰花堕渺茫，诗来爽气想清扬。润添陇麦知年熟，影浸溪梅见月将。闭户谁能呼白堕，回风却笑舞红妆。小桥梦入南城路，并辔骑驴赋短章。","dynasty":"宋代","title":"汉老弟寄示雪诗倡和已成轴矣因次韵"}
{"author":"毕大节","content":"井络储精，岷江钟秀，挺生名世真贤。充闾佳气，非雾亦非烟。况值小春时候，蓂背下、八荚争妍。余波在，九华父老，歌颂播喧阗。三年。书治最，南唐重赋，一旦俱蠲。此恩垂不朽，刻石流传。愿借沧溟为寿，玳筵上、满吸长川。从兹去，鸾坡凤阁，平步稳登仙。","dynasty":"宋代","title":"满庭芳"}
{"author":"毕大节","content":"玉笋京华，紫荷香润，宴闲密侍西清。碧幢金节，仍尹凤皇城。须信千龄庆遇，丹霄上、重叠恩荣。时多暇，湖山丽景，许酒乐升平。新春。逢诞日，莺花渐好，初过烧灯。想笙歌丛里，醉赏瑶觥。占尽人间福寿，行看取、稳赞机衡。貂蝉映，朱颜绿鬓，沙路马蹄轻。","dynasty":"宋代","title":"满庭芳其一春寿太守"}
{"author":"毕大节","content":"玉笋就华，紫荷香润，宴闲密侍西清。碧幢金节，仍尹凤皇城。须信千龄庆遇，丹霄上、重叠恩荣。时多暇，湖山丽景，许酒乐升平。新春。逢诞日，莺花渐好，初过烧灯。想笙歌丛里，醉赏瑶觥。占尽人间福寿，行看取、稳赞机衡。貂蝉映，朱颜绿鬓，沙路马蹄轻。","dynasty":"宋代","title":"满庭芳（春寿太守）"}
{"author":"曹铭彝","content":"离乡才十日，已动故园思。始信居家乐，方知作宦痴。孤灯遥夜耿，新月半窗窥。最喜三更梦，喃喃听诵诗。","dynasty":"清代","title":"送达儿应秋试忆孙增寿有作"}
{"author":"曹铭彝","content":"独坐幽斋夜寂寥，满阶黄叶响萧萧。三更风雨孤檠暗，万里关河一梦遥。雁信祇今沉客路，乡心况复繫深宵。窗前多少增愁处，点点声声滴绿蕉。","dynasty":"清代","title":"时在京邸雨夜感怀"}
{"author":"曹铭彝","content":"陆沈世务易成嗟，克复神州再造家。枉属模棱苏味道，更无痛哭买长沙。上方高谊酬良犬，当道殷忧式怒蛙。闻说和亲非国辱，宰臣循例罢珠厓。","dynasty":"清代","title":"新秋杂感四首其一"}
{"author":"曹铭彝","content":"瓣香谁也奉湘阴，独立苍茫感嗣音。争币外庭伸士节，裹尸辽海见臣心。论缘正本恩江总，谋及平吴负郭钦。此往若为天下计，百年应有异苔岑。","dynasty":"清代","title":"新秋杂感四首其二"}
{"author":"曹铭彝","content":"肝胆何曾旗介藩，每从授甲病乘轩。枯鱼乞解昆明索，处虱同嗟小阮裈。更向伊川悲野祭，今闻濮上效夷言。请缨南越寻常事，指望终军叩九阍。","dynasty":"清代","title":"新秋杂感四首其三"}
{"author":"曹铭彝","content":"鹈鴂先鸣萎众芳，好音空复系潇湘。昏灯院宇苔花湿，暮雨山桥木叶荒。前代不群谋鸷鸟，几人先戒得鸾皇。女媭野庙秋风泪，数断砧声已渺茫。","dynasty":"清代","title":"新秋杂感四首其四"}
{"author":"曹铭彝","content":"锡山判襼自冬初，我独翛然返故庐。此别并无他事嘱，平安常寄一封书。","dynasty":"清代","title":"甲申秋偕朗轩、鸿斋、远模游沪，回舟至锡，三弟入都，赋此志别"}
{"author":"方蒙仲","content":"谩言同一嗜，世尽爱梅人。亦有行歌者，腰镰采作薪。","dynasty":"宋代","title":"爱梅"}
{"author":"方蒙仲","content":"含情笑不言，政是多情处。参得个中禅，此事尝分付。","dynasty":"宋代","title":"半开梅"}
{"author":"方蒙仲","content":"百年亭子一朝新，三舍先生遇拂尘。城里看花多处所，此中只待采芹人。","dynasty":"宋代","title":"采芹亭"}
{"author":"方蒙仲","content":"叹息西湖湖上峰，几人看得少后容。任他万马群中走，还我闲身伴雨龙。","dynasty":"宋代","title":"采芹亭"}
{"author":"方蒙仲","content":"宜月宜风还宜雪，烟雨冥蒙景更宜。说与客来休剥啄，先生长是倚阑时。","dynasty":"宋代","title":"采芹亭"}
{"author":"方蒙仲","content":"便好时时具小槎，遍游水北水南涯。游时要拣山深处，恐有山人处士家。","dynasty":"宋代","title":"采芹亭"}
{"author":"方蒙仲","content":"年时桂子例先开，新岁芙蓉手自栽。不惜一春风雨过，许多好事待秋来。","dynasty":"宋代","title":"采芹亭"}
{"author":"方蒙仲","content":"短帽轻衫亦复家，前村后陌柳初花。不须多学舞雩兴，随分春光管领些。","dynasty":"宋代","title":"采芹亭"}
{"author":"方蒙仲","content":"洲墅楼前眼界新，杜园池馆更迥萦。是中一景偏真率，觉得溪山却浑成。","dynasty":"宋代","title":"采芹亭"}
{"author":"方蒙仲","content":"侧畔颓垣且莫支，也须别相划堂基。要知风月无边处，不着亭台更自奇。","dynasty":"宋代","title":"采芹亭"}
{"author":"方蒙仲","content":"百年老树半边枯，众卉难攀觉太孤。欲进素馨交茉莉，奈渠浪蕊欠根株。","dynasty":"宋代","title":"和刘后村梅花百咏"}
{"author":"方蒙仲","content":"鸥社同盟交最久，兔园授简事堪悲。开元才子多佳句，借向宫人笛里吹。","dynasty":"宋代","title":"和刘后村梅花百咏"}
{"author":"方蒙仲","content":"童黄安足名天下，太白常疑在世间。生纵不陪振鹭列，死犹可葬伯鸾山。","dynasty":"宋代","title":"和刘后村梅花百咏"}
{"author":"方蒙仲","content":"方见横斜忽乱飞，噫其造物未昌时。点衣片片皆诗料，爱惜移时不敢吹。","dynasty":"宋代","title":"和刘后村梅花百咏"}
{"author":"方蒙仲","content":"后村画卷四方来，输与先生作袜材。貌就寒林差易事，玉堂云雾欠人裁。","dynasty":"宋代","title":"和刘后村梅花百咏"}
{"author":"方蒙仲","content":"香臭难逃万古评，白黄安得一般清。好看玉树临风立，羞杀金莲帖地行。","dynasty":"宋代","title":"和刘后村梅花百咏"}
{"author":"方蒙仲","content":"此花清绝畏人知，间许吟人咽入脾。咽去居然佳句少，谁云臭腐可神奇。","dynasty":"宋代","title":"和刘后村梅花百咏"}
{"author":"方蒙仲","content":"含章遗迹杳难详，汉苑唐都更可伤。说与诗人莫嘲咏，梅花眼见几兴亡。","dynasty":"宋代","title":"和刘后村梅花百咏"}
{"author":"方蒙仲","content":"痴儿安得妄评弹，刚道空花用处难。最是香能蠲客醉，更如玉可灭人瘢。","dynasty":"宋代","title":"和刘后村梅花百咏"}
{"author":"方蒙仲","content":"香奁陋体实堪哀，惭谢诸公费挽推。铁石心肠元作赋，浮华讵足定人才。","dynasty":"宋代","title":"和刘后村梅花百咏"}
{"author":"方蒙仲","content":"惜花心因凄凉矣，绕树身犹矍铄哉。且莫怨嗟难可口，和羹事只系时来。","dynasty":"宋代","title":"和刘后村梅花百咏"}
{"author":"方蒙仲","content":"老天机轴无停手，忙织千葩染万红。惟有一冬闲岁月，梅花专局不分功。","dynasty":"宋代","title":"和刘后村梅花百咏"}
{"author":"方蒙仲","content":"窗明不寐夜寥寥，恍惚珠幢跨玉桥。冷掾久严红妓禁，彩鸾莫误唤文箫。","dynasty":"宋代","title":"和刘后村梅花百咏"}
{"author":"方蒙仲","content":"乐事赏心谁不有，可人胜士古来难。樽前莫怪同游少，恐被梅花白眼看。","dynasty":"宋代","title":"和刘后村梅花百咏"}
{"author":"方蒙仲","content":"千顷琼田徒手得，连云彩阁一朝成。平生富贵梅时健，肯作穷人冻饿声。","dynasty":"宋代","title":"和刘后村梅花百咏"}
{"author":"方蒙仲","content":"禹锡当年出省台，玄都花谢转生哀。梅花不涉春风事，看取先生几度来。","dynasty":"宋代","title":"和刘后村梅花百咏"}
{"author":"方蒙仲","content":"一生不信有金芝，今岁庭前碧玉枝。只恨相看无一语，恍如月下对桓伊。","dynasty":"宋代","title":"和刘后村梅花百咏"}
{"author":"方蒙仲","content":"沸鼎乾坤尘未消，椒菌杂袭少高标。君王曾梦商岩否，此物差堪与燮调。","dynasty":"宋代","title":"和刘后村梅花百咏"}
{"author":"方蒙仲","content":"简斋绝句天为笑，旋到调羹鼎伴来。只合拜梅为座主，画梅且尔况真梅。","dynasty":"宋代","title":"和刘后村梅花百咏"}
{"author":"方蒙仲","content":"少豪放出旅枯槎，归橐垂垂返海涯。叔子诸公自佳耳，关人心事只梅花。","dynasty":"宋代","title":"和刘后村梅花百咏"}
{"author":"方蒙仲","content":"溪北溪南雪跨悬，琼楼玉宇照庭前。萸坪竹馆辛夷坞，肯与王维赌辋川。","dynasty":"宋代","title":"和刘后村梅花百咏"}
{"author":"方蒙仲","content":"披衣徒倚天方曙，秉烛吟哦夜忽中。不是被他驱使得，爱他意政与人同。","dynasty":"宋代","title":"和刘后村梅花百咏"}
{"author":"方蒙仲","content":"心事芬芬流品胜，一生清友是梅臞。可怜介甫交游尽，岁晚钟山进二俞。","dynasty":"宋代","title":"和刘后村梅花百咏"}
{"author":"方蒙仲","content":"怀中黄敕墨犹新，曾尾群贤步玉津。惆怅看花成昨梦，大输今岁赏梅人。","dynasty":"宋代","title":"和刘后村梅花百咏"}
{"author":"方蒙仲","content":"生涯冷淡乐者少，声色希夷见若无。洛下只知海棠会，岭南竞作荔枝图。","dynasty":"宋代","title":"和刘后村梅花百咏"}
{"author":"方蒙仲","content":"极知云月浩无边，所恨舂容欠大篇。宵立我犹嫌俗士，形臞尔可配儒仙。","dynasty":"宋代","title":"和刘后村梅花百咏"}
{"author":"方蒙仲","content":"一从香影句名佳，嗣响才称竹外斜。千古梅诗三句好，何好阁笔只看花。","dynasty":"宋代","title":"和刘后村梅花百咏"}
{"author":"方蒙仲","content":"宝络珠璎佛子龛，荒原断磵隐君庵。清言悟法无人会，时有游蜂细细参。","dynasty":"宋代","title":"和刘后村梅花百咏"}
{"author":"方蒙仲","content":"薜荔帷兮药作房，芳华底用浴兰汤。倾城梳洗只招惎，且可随宜淡淡妆。","dynasty":"宋代","title":"和刘后村梅花百咏"}
{"author":"方蒙仲","content":"十分元得孤寒力，一点无关坱圠功。谁令春风来得晚，梅花也不傲春风。","dynasty":"宋代","title":"和刘后村梅花百咏"}
{"author":"方蒙仲","content":"和靖墓荒吟骨冷，孤山新庙尚危栏。便当纯用梅花祭，一洗蕉黄与荔丹。","dynasty":"宋代","title":"和刘后村梅花百咏"}
{"author":"方蒙仲","content":"懒入寿宫供贵主，难凭庾驿寄时贤。不如吹入霜天角，尚为君王戍北边。","dynasty":"宋代","title":"和刘后村梅花百咏"}
{"author":"方蒙仲","content":"温柔乡苦不胜衣，端正楼嫌微有肌。安得花神供步辇，不肥不瘦美兼之。","dynasty":"宋代","title":"和刘后村梅花百咏"}
{"author":"方蒙仲","content":"旧友凋零新友少，惟梅到处只依然。愿言白发三千丈，饱看高花五百年。","dynasty":"宋代","title":"和刘后村梅花百咏"}
{"author":"方蒙仲","content":"西湖已死犹名世，东阁更佳何与人。但得心传清白事，不须足踏软红尘。","dynasty":"宋代","title":"和刘后村梅花百咏"}
{"author":"方蒙仲","content":"树边久立任衣单，为爱天香彻骨寒。脑子斛量犹觉臭，安知人世有沉檀。","dynasty":"宋代","title":"和刘后村梅花百咏"}
{"author":"方蒙仲","content":"花昔罗浮山下居，肌肤玉雪缟衣裾。冷斋不到朝云死，独与松风伴大苏。","dynasty":"宋代","title":"和刘后村梅花百咏"}
{"author":"方蒙仲","content":"初似穷儿观异宝，俄惊上帝锡嘉名。荒山底处生珠藏，蓬户居然扁玉清。","dynasty":"宋代","title":"和刘后村梅花百咏"}
{"author":"方蒙仲","content":"雪裹空身无庇叶，风前妙质忽飞尘。一襦不着中寒去，莫是陈三辈行人。","dynasty":"宋代","title":"和刘后村梅花百咏"}
{"author":"方蒙仲","content":"扫空习气尚余狂，岂不怀思拾众芳。花里素王真足贵，橘中皓叟更无香。","dynasty":"宋代","title":"和刘后村梅花百咏"}
{"author":"方蒙仲","content":"玉英瑶圃美人家，宝璐琼芳兴绝佳。此是梅花真实相，谁云骚不品梅花。","dynasty":"宋代","title":"和刘后村梅花百咏"}
{"author":"方蒙仲","content":"不慕清官况热官，竹篱纸帐睡差安。却愁帝敕梅龙去，第一瑶台分外寒。","dynasty":"宋代","title":"和刘后村梅花百咏"}
{"author":"方蒙仲","content":"忍寒宁死饿宁僵，不去偷它贾女香。感叹怀铅成底事，辛勤餐玉竟无方。","dynasty":"宋代","title":"和刘后村梅花百咏"}
{"author":"方蒙仲","content":"无色无香应是画，雨珠雨玉奈可穷。素餐终老坐成晚，白业它生扫未空。","dynasty":"宋代","title":"和刘后村梅花百咏"}
{"author":"方蒙仲","content":"不但色浓华，更觉香幽迥。笑杀海棠仙，死抱渊材恨。","dynasty":"宋代","title":"红梅"}
{"author":"方蒙仲","content":"双雀啅余芳，长记来时路。瞥见金弹丸，相呼远飞去。","dynasty":"宋代","title":"黄梅"}
{"author":"方蒙仲","content":"香清还耐久，粲粲镂金葩。想见蜂为蜡，单方采此花。","dynasty":"宋代","title":"黄香梅"}
{"author":"方蒙仲","content":"春色满梢头，所思尚千里。京洛贵人多，谁欤堪欹似。","dynasty":"宋代","title":"寄驿梅"}
{"author":"方蒙仲","content":"惯从客里换春秋，愧见平生马少游。怀去仅赢一黄勅，传呼能得几苍头。浮沉冷宦存吾拙，梦寐清言写我忧。屡欲相从奏咸夏，怕惊俚耳又休休。","dynasty":"宋代","title":"兼山会食"}
{"author":"方蒙仲","content":"平生空四海，红紫委如尘。梅处生新敬，宁非具限人。","dynasty":"宋代","title":"见梅"}
{"author":"方蒙仲","content":"翁仲为余泣，江头负月明。一从少陵死，此路断人行。","dynasty":"宋代","title":"江路梅"}
{"author":"方蒙仲","content":"楚楚碧霞裳，轻轻青玉履。三千一太真，道妆侍天子。","dynasty":"宋代","title":"绿萼梅"}
{"author":"方蒙仲","content":"坡翁短衫情，此语差足据。为爱松风亭，朝云已仙去。","dynasty":"宋代","title":"罗浮梅"}
{"author":"方蒙仲","content":"青冢锁香魂，罗浮埋玉质。美人薄命多，临风空太息。","dynasty":"宋代","title":"落梅"}
{"author":"方蒙仲","content":"商家宰相羹，周代笾人供。自古实为先，唐后花始重。","dynasty":"宋代","title":"梅{上艹下撩}"}
{"author":"方蒙仲","content":"人言是金屋，我见即柴门。但认安身处，区区何足论。","dynasty":"宋代","title":"梅答"}
{"author":"方蒙仲","content":"补之敕谥村，简斋致公辅。未必画惭诗，只为遇不遇。","dynasty":"宋代","title":"墨梅"}
{"author":"方蒙仲","content":"灵根久向月中栽，不信天香坠下来。自是人间与天上，一般种子一齐开。","dynasty":"宋代","title":"木犀"}
{"author":"方蒙仲","content":"何缘春信息，第一到田家。为甚笙歌院，重重绣幕遮。","dynasty":"宋代","title":"前村梅"}
{"author":"方蒙仲","content":"整整复欹欹，微微褪玉肌。娇羞说不尽，露下月低时。","dynasty":"宋代","title":"墙角梅"}
{"author":"方蒙仲","content":"春去雨霏霏，青梅未接时。青青几万斛，可惜不充饥。","dynasty":"宋代","title":"青梅如豆"}
{"author":"方蒙仲","content":"烂熳不须怜，摇落尤佳致。身卧积藓中，受事天富贵。十分香色十分清，摇落都从盛处生。物理盈虚例如此，世间何事不浮荣。","dynasty":"宋代","title":"盛开梅"}
{"author":"方蒙仲","content":"天然富贵又风流，簇簇湘妃起聚头。唤做牡丹何不可，高他一着见深秋。","dynasty":"宋代","title":"手种芙蓉入秋盛开"}
{"author":"方蒙仲","content":"空山寂寂朋游少，为爱风姿手自栽。九十日秋犹暖热，一枝谢又一枝开。","dynasty":"宋代","title":"手种芙蓉入秋盛开"}
{"author":"方蒙仲","content":"留侯美好妇人然，楚汉功成更得仙。疑与拒霜同品格，生来质弱节高坚。","dynasty":"宋代","title":"手种芙蓉入秋盛开"}
{"author":"方蒙仲","content":"闹蓝政自亦不恶，冷局由来未易知。开又争他桃李分，何缘同得芷兰时。","dynasty":"宋代","title":"手种芙蓉入秋盛开"}
{"author":"方蒙仲","content":"红云朵里紫霞杯，敕使今朝四度来。意一堂中开九袠，太微星里现三台。","dynasty":"宋代","title":"寿徐意一参政"}
{"author":"方蒙仲","content":"吕氏早皆期正献，范家晚竟相忠宣。不成二十年声望，久坐难兄一旧毡。","dynasty":"宋代","title":"寿徐意一参政"}
{"author":"方蒙仲","content":"众芳摇落此何时，争看江梅拆一枝。相去小春才四日，调羹消息不应迟。","dynasty":"宋代","title":"寿徐意一参政"}
{"author":"方蒙仲","content":"黄花晚节香愈劲，老圃秋容景更奇。欲侑瓣香无好语，且偷忠献一联诗。","dynasty":"宋代","title":"寿徐意一参政"}
{"author":"方蒙仲","content":"摽梅其实七，此特损其三。风赋久不作，有诗谁共谈。","dynasty":"宋代","title":"四望梅"}
{"author":"方蒙仲","content":"短褐一枝筇，穿花云几重。日边花鸟使，定不到山中。","dynasty":"宋代","title":"探梅"}
{"author":"方蒙仲","content":"晓日金门气郁葱，人间万里总祥风。再登况遇三登盛，独乐何如众乐同。行有玉觞陪迩列，岂无金鉴洞遗忠。天恩年寿何分别，尽在簪花舞蹈中。","dynasty":"宋代","title":"天基节当筵致语中号"}
{"author":"方蒙仲","content":"相彼一长须，赤脚亦无有。二梅侍侧焉，岂不差胜不。","dynasty":"宋代","title":"亭前梅"}
{"author":"方蒙仲","content":"夜月玉堂前，春风紫盖边。想君都看破，宁与我周旋。","dynasty":"宋代","title":"问梅"}
{"author":"方蒙仲","content":"忆昔跨吟鞍，花翁赏新句。回首十年强，肠断天竺路。","dynasty":"宋代","title":"西湖梅"}
{"author":"方蒙仲","content":"一阵晓风寒，惊飞点去鞍。行人易愁绝，便作柳花看。","dynasty":"宋代","title":"溪桥梅"}
{"author":"方蒙仲","content":"山占樵城最上头，眼前历历记曾游。古来不少二千石，海内今谁第一流。小队未妨需隙暇，大书已觉振岩幽。于今幸际丰登日，满泛松觥剩句酬。","dynasty":"宋代","title":"熙春朝阳"}
{"author":"方蒙仲","content":"四月沙河市，青盆雪色盐。吴儿甘美饫，可是喜酸咸。","dynasty":"宋代","title":"消梅"}
{"author":"方蒙仲","content":"谪仙豪放甚，小妾伴金鞍。未可将穷相，诗人一例看。","dynasty":"宋代","title":"笑坐金鞍歌落梅"}
{"author":"方蒙仲","content":"笔床茶灶答蛩吟，摇落秋风万里心。白发萧萧酒初醒，一龛镫火四更深。","dynasty":"宋代","title":"信笔"}
{"author":"方蒙仲","content":"邻笛不须吹，惊喷枝头雪。主人日日来，长见开时节。","dynasty":"宋代","title":"旋开梅"}
{"author":"方蒙仲","content":"头胪如此可何官，习气居然简册间。似有宿缘吾士友，差强人意此溪山。青衿笑语非为冷，黄卷工夫可得闲。珍重相期进明德，莫教具索有惭颜。","dynasty":"宋代","title":"学厅桃符"}
{"author":"方蒙仲","content":"非民非吏一闲身，倏忽空山又见春。明月清风终岁有，浮云苍物几番新。不知世有弹冠事，但愿门多挟册人。畴昔东嘉子徐子，勉旃傥可嗣芳尘。","dynasty":"宋代","title":"学厅桃符"}
{"author":"方蒙仲","content":"而立之年不啻过，十分减尽少年豪。吃它官饭如何稳，着了朝衫说甚高。勤向溪山供日课，剩栽花木足年劳。客来不周嗟无肉，菜本新添数百窠。","dynasty":"宋代","title":"学厅桃符"}
{"author":"方蒙仲","content":"众口一酸调，佳处在味外。忽使水火争，谁令居鼎鼐。","dynasty":"宋代","title":"盐梅"}
{"author":"方蒙仲","content":"青女出骖鸾，负恃天然色。一等淡梳妆，太真迎虢国。","dynasty":"宋代","title":"宜霜梅"}
{"author":"方蒙仲","content":"长愁花易天，倏被风吹尽。因爱雪花飞，枝头巧相映。","dynasty":"宋代","title":"宜雪梅"}
{"author":"方蒙仲","content":"人言广寒宫，合种梅花树。那知白玉容，自怕嫦娥妒。","dynasty":"宋代","title":"宜月梅"}
{"author":"方蒙仲","content":"但见白硙硙，香从何处来。广寒异人世，莫是桂花开。","dynasty":"宋代","title":"以诗句咏梅·暗香浮动月黄昏"}
{"author":"方蒙仲","content":"自嫌太奇绝，混以雪和月。却有一味香，教人细分别。","dynasty":"宋代","title":"以诗句咏梅·残雪逍迟月出蚤"}
{"author":"方蒙仲","content":"平生惟有梅，与语觉差可。此外岂无花，周旋宁作我。","dynasty":"宋代","title":"以诗句咏梅·淡薄似龙知我意"}
{"author":"方蒙仲","content":"慎勿扫苍苔，芳英堪藉地。丘壑足风流，欠得脂粉气。","dynasty":"宋代","title":"以诗句咏梅·点缀裙腰粉不扫"}
{"author":"方蒙仲","content":"有人善丹青，画我风满袖。其如香笔下，描不就□□。","dynasty":"宋代","title":"以诗句咏梅·独立晚风香满袖"}
{"author":"方蒙仲","content":"清绝畏人知，幽香发深省。故用此时来，徘徊花下影。","dynasty":"宋代","title":"以诗句咏梅·多情立马待黄昏"}
{"author":"方蒙仲","content":"佳则风月境，远而烟水乡。此花元本分，定不为人香。","dynasty":"宋代","title":"以诗句咏梅·风清月落无人见"}
{"author":"方蒙仲","content":"佳句千所嗔，谪与水仙隅。樽酒酹逋翁，更道香影下。","dynasty":"宋代","title":"以诗句咏梅·孤山山下醉眠处"}
{"author":"方蒙仲","content":"南州雪易消，得春却差早。到处有梅花，不如在家好。","dynasty":"宋代","title":"以诗句咏梅·及早归来带雪看"}
{"author":"方蒙仲","content":"世閒如此花，涉春便憔悴。不识青黄君，岁年管何事。","dynasty":"宋代","title":"以诗句咏梅·江头千树春欲暗"}
{"author":"方蒙仲","content":"荒山俄积玉，老蚌忽明珠。惟是据枯槁，年来一字无。","dynasty":"宋代","title":"以诗句咏梅·老枝横出数花新"}
{"author":"方蒙仲","content":"老山代出买山钱，更贴前头碧玉环。报答风光无一句，不知更看几州山。","dynasty":"宋代","title":"采芹亭"}
{"author":"方蒙仲","content":"眼中光景几回新，无限英雄一窖尘。但说百年亭已老，不知曾有百年人。","dynasty":"宋代","title":"采芹亭"}
{"author":"方蒙仲","content":"人道西南三数峰，虽云峭拔欠雍容。嗟哉偃娈要何用，却学为蛇羞作龙。","dynasty":"宋代","title":"采芹亭"}
{"author":"方蒙仲","content":"野性于人投合少，惟山差与意中宜。专留一榻为渠下，绝似陈蕃见稚时。","dynasty":"宋代","title":"采芹亭"}
{"author":"方蒙仲","content":"武夷山顶足仙槎，欲徃从之天一涯。具唤小舟酹三谏，向来我祖是通家。","dynasty":"宋代","title":"采芹亭"}
{"author":"方蒙仲","content":"屈指夫容次第开，典衣去买海棠栽。溪边堪插荷花否，便可四时携酒来。","dynasty":"宋代","title":"采芹亭"}
{"author":"方蒙仲","content":"此中小住自为佳，无奈看山眼欲花。把作西湖风物看，不争多否也争些。","dynasty":"宋代","title":"采芹亭"}
{"author":"方蒙仲","content":"见说西湖又一新，小楼高阁巧相萦。江山何待人妆点，堪笑吴儿不老成。","dynasty":"宋代","title":"采芹亭"}
{"author":"方蒙仲","content":"屋老知非一木支，待时胜似有鎡基。安知好事无来者，幻出新亭愈崛奇。","dynasty":"宋代","title":"采芹亭"}
{"author":"方蒙仲","content":"觅得广文沽酒钱，便须归隐四山环。岂无半幅鹅溪绢，貌取亭前一带山。","dynasty":"宋代","title":"采芹亭"}
{"author":"方蒙仲","content":"梅亦有何好，花中偏得名。只为淡生活，不傍闹门庭。","dynasty":"宋代","title":"以诗句咏梅·冷蕊疎枝半不禁"}
{"author":"方蒙仲","content":"澹寂自天姿，逢人借颜色。一笑比河清，希仁太孤特。","dynasty":"宋代","title":"以诗句咏梅·林中笑破冰霜面"}
{"author":"方蒙仲","content":"淡淡腊前药，离离夏初实。结裹若异然，不是东皇力。","dynasty":"宋代","title":"以诗句咏梅·绿阴青子明年事"}
{"author":"方蒙仲","content":"梅曾无一语，人□不能休。觉得逋仙句，梅犹未点头。","dynasty":"宋代","title":"以诗句咏梅·妙意有在终无言"}
{"author":"方蒙仲","content":"玉尘固清俸，也莫大餐多。试问采薇子，而今还在麽。","dynasty":"宋代","title":"以诗句咏梅·且撼长条餐落英"}
{"author":"方蒙仲","content":"逆境春容少，穷时节义难。此花小异处，却要十分寒。","dynasty":"宋代","title":"以诗句咏梅·山意冲寒欲放梅"}
{"author":"方蒙仲","content":"花老几人来，人老花常少。安得似花人，年年陪一笑。","dynasty":"宋代","title":"以诗句咏梅·十年花送诗人老"}
{"author":"方蒙仲","content":"甚处足横斜，孤山水一涯。从来个中水，只许照梅花。","dynasty":"宋代","title":"以诗句咏梅·疎影横斜水清浅"}
{"author":"方蒙仲","content":"耻与俗同犀，惟有身随影。不谓世尘中，梅亦更此境。","dynasty":"宋代","title":"以诗句咏梅·疎枝的皪樽前影"}
{"author":"方蒙仲","content":"寒炉耿夜长，辣肩得文句。将以一枝春，逢人无寄处。","dynasty":"宋代","title":"以诗句咏梅·谁寄寒斋雪夜春"}
{"author":"方蒙仲","content":"玉英瑶圃美人家，宝璐琼芳兴绝佳。此是梅花真实相，谁云骚不品梅花。","dynasty":"宋代","title":"和刘后村梅花百咏"}
{"author":"方蒙仲","content":"夫人可共倚雕栏，折得横枝独自看。梅癖难医君信否，东阳瘦损少陵酸。","dynasty":"宋代","title":"和刘后村梅花百咏"}
{"author":"方蒙仲","content":"风来声清圆，月明影婆娑。挺挺岩壑姿，时亦妩媚何。","dynasty":"宋代","title":"此君室"}
{"author":"方蒙仲","content":"十分香色十分清，摇落都从盛处生。物理盈虚例如此，世间何事不浮荣。","dynasty":"宋代","title":"盛开梅其二"}
{"author":"方蒙仲","content":"环堵未可轻，足稽天下事。何必晋诸贤，自是周二子。","dynasty":"宋代","title":"此君室"}
{"author":"方蒙仲","content":"驿处徘徊磴处缘，任教人唤作梅颠。赊它陆凯二十字，唤起杜陵三百年。","dynasty":"宋代","title":"和刘后村梅花百咏"}
{"author":"方蒙仲","content":"千载几梅诗，难在道首处。便是武夷翁，亦赏西湖句。","dynasty":"宋代","title":"以诗句咏梅·微月黄昏句里香"}
{"author":"方蒙仲","content":"狂与豪倾酒，饥肠共索诗。为梅成热恼，除是把□医。","dynasty":"宋代","title":"以诗句咏梅·为散冰花除热恼"}
{"author":"方蒙仲","content":"十分正色白为难，眼底红黄总热瞒。安得云英挥玉杵，腊余为合返魂丹。","dynasty":"宋代","title":"和刘后村梅花百咏"}
{"author":"方蒙仲","content":"玉羽江莲美莫当，酴醾缟袂雪为裳。白之谓白何分别，毕竟还梅是当行。","dynasty":"宋代","title":"和刘后村梅花百咏"}
{"author":"方蒙仲","content":"短篱疎竹自周遮，官舍过如野老家。不是陋儒太孤绝，自看梅后觉无花。","dynasty":"宋代","title":"和刘后村梅花百咏"}
{"author":"方蒙仲","content":"夜半长生殿，金钗恨最长。分明后身是，环子伴三郎。","dynasty":"宋代","title":"鸳鸯梅"}
{"author":"方蒙仲","content":"春去雨霏霏，青梅未接时。青青几万斛，可惜不充饥。","dynasty":"宋代","title":"青梅如豆"}
{"author":"方蒙仲","content":"痴儿安得妄评弹，刚道空花用处难。最是香能蠲客醉，更如玉可灭人瘢。","dynasty":"宋代","title":"和刘后村梅花百咏"}
{"author":"方蒙仲","content":"此花清绝畏人知，间许吟人咽入脾。咽去居然佳句少，谁云臭腐可神奇。","dynasty":"宋代","title":"和刘后村梅花百咏"}
{"author":"方蒙仲","content":"难得雪成持，不柰风无赖。生来避闹蓝，行不超色界。","dynasty":"宋代","title":"以诗句咏梅真与雪霜娱晚景"}
{"author":"方蒙仲","content":"几回桂州梦，欠一桂州诗。何日万里外，吟梅真大奇。","dynasty":"宋代","title":"桂林吟梅"}
{"author":"方蒙仲","content":"拾遗当日醉于诗，江路寻梅兀似痴。花底柳边真梦事，居然短褐鬓如丝。","dynasty":"宋代","title":"和刘后村梅花百咏"}
{"author":"方蒙仲","content":"三的朝露借恩光，剩种江梅作洞房。待得百年俱玉雪，冷官亦自有甘棠。","dynasty":"宋代","title":"和刘后村梅花百咏"}
{"author":"方蒙仲","content":"世閒如此花，涉春便憔悴。不识青黄君，岁年管何事。","dynasty":"宋代","title":"以诗句咏梅·江头千树春欲暗"}
{"author":"方蒙仲","content":"痴儿安得妄评弹，刚道空花用处难。最是香能蠲客醉，更如玉可灭人瘢。","dynasty":"宋代","title":"和刘后村梅花百咏"}
{"author":"方蒙仲","content":"彩叶如云观瑒蕊，金盆照日品桃花。安知尤物真瑰特，落在西湖处士家。","dynasty":"宋代","title":"和刘后村梅花百咏"}
{"author":"方蒙仲","content":"慎勿扫苍苔，芳英堪藉地。丘壑足风流，欠得脂粉气。","dynasty":"宋代","title":"以诗句咏梅·点缀裙腰粉不扫"}
{"author":"方蒙仲","content":"看梅如看画，由我不由他。千树江头少，一枝瓶里多。","dynasty":"宋代","title":"折梅"}
{"author":"方蒙仲","content":"千顷琼田徒手得，连云彩阁一朝成。平生富贵梅时健，肯作穷人冻饿声。","dynasty":"宋代","title":"和刘后村梅花百咏"}
{"author":"方蒙仲","content":"笔床茶灶答蛩吟，摇落秋风万里心。白发萧萧酒初醒，一龛镫火四更深。","dynasty":"宋代","title":"信笔"}
{"author":"方蒙仲","content":"长愁花易天，倏被风吹尽。因爱雪花飞，枝头巧相映。","dynasty":"宋代","title":"宜雪梅"}
{"author":"方蒙仲","content":"不入闹园林，雅媚佳山水。君子亦党乎，贤者后乐此。","dynasty":"宋代","title":"此君室其六"}
{"author":"方蒙仲","content":"邻笛不须吹，惊喷枝头雪。主人日日来，长见开时节。","dynasty":"宋代","title":"旋开梅"}
{"author":"方蒙仲","content":"玉堂亦茅舍，未易得疎亲。且亲轻相可，梅非多可人。","dynasty":"宋代","title":"以诗句咏梅·一树横斜独可人"}
{"author":"方蒙仲","content":"披衣徒倚天方曙，秉烛吟哦夜忽中。不是被他驱使得，爱他意政与人同。","dynasty":"宋代","title":"和刘后村梅花百咏"}
{"author":"方蒙仲","content":"梅岂必□竹，居何与梅事。政尔亦偶然，人自见之异。","dynasty":"宋代","title":"以诗句咏梅·竹外一枝斜更好"}
{"author":"方蒙仲","content":"相彼一长须，赤脚亦无有。二梅侍侧焉，岂不差胜不。","dynasty":"宋代","title":"亭前梅"}
{"author":"方蒙仲","content":"懒入寿宫供贵主，难凭庾驿寄时贤。不如吹入霜天角，尚为君王戍北边。","dynasty":"宋代","title":"和刘后村梅花百咏"}
{"author":"方蒙仲","content":"不慕清官况热官，竹篱纸帐睡差安。却愁帝敕梅龙去，第一瑶台分外寒。","dynasty":"宋代","title":"和刘后村梅花百咏"}
{"author":"方蒙仲","content":"为嫌太孤高，邂逅松梅友。忽与竹同评，是遇知音不。","dynasty":"宋代","title":"此君室"}
{"author":"方蒙仲","content":"煮木石餐多药灶，断荤膻气独茶铛。诗人自合长的瘦，底事梅花更瘦生。","dynasty":"宋代","title":"和刘后村梅花百咏"}
{"author":"方蒙仲","content":"风月本无穷，台观亦□恶。妙处吾能言，却恐儿辈觉。","dynasty":"宋代","title":"以诗句咏梅·朔云为断蜂蝶信"}
{"author":"方蒙仲","content":"方见横斜忽乱飞，噫其造物未昌时。点衣片片皆诗料，爱惜移时不敢吹。","dynasty":"宋代","title":"和刘后村梅花百咏"}
{"author":"方蒙仲","content":"狂与豪倾酒，饥肠共索诗。为梅成热恼，除是把□医。","dynasty":"宋代","title":"以诗句咏梅·为散冰花除热恼"}
{"author":"方蒙仲","content":"刻玉琱琼费尽工，待看佳实绿阴中。早推花作群芳首，谁道梨为百果宗。","dynasty":"宋代","title":"和刘后村梅花百咏"}
{"author":"方蒙仲","content":"泛菊秋始佳，爱莲夏方娱。不如交此君，清兴无时无。","dynasty":"宋代","title":"此君室"}
{"author":"方蒙仲","content":"清绝畏人知，幽香发深省。故用此时来，徘徊花下影。","dynasty":"宋代","title":"以诗句咏梅多情立马待黄昏"}
{"author":"方蒙仲","content":"春去雨霏霏，青梅未接时。青青几万斛，可惜不充饥。","dynasty":"宋代","title":"青梅如豆"}
{"author":"方蒙仲","content":"简斋绝句天为笑，旋到调羹鼎伴来。只合拜梅为座主，画梅且尔况真梅。","dynasty":"宋代","title":"和刘后村梅花百咏"}
{"author":"方蒙仲","content":"狂与豪倾酒，饥肠共索诗。为梅成热恼，除是把□医。","dynasty":"宋代","title":"以诗句咏梅·为散冰花除热恼"}
{"author":"方蒙仲","content":"香臭难逃万古评，白黄安得一般清。好看玉树临风立，羞杀金莲帖地行。","dynasty":"宋代","title":"和刘后村梅花百咏"}
{"author":"方蒙仲","content":"直节立人懦，清标爽吾惛。岂不益友哉，人中田承君。","dynasty":"宋代","title":"此君室"}
{"author":"方蒙仲","content":"风月本无穷，台观亦□恶。妙处吾能言，却恐儿辈觉。","dynasty":"宋代","title":"以诗句咏梅·朔云为断蜂蝶信"}
{"author":"方蒙仲","content":"玉羽江莲美莫当，酴醾缟袂雪为裳。白之谓白何分别，毕竟还梅是当行。","dynasty":"宋代","title":"和刘后村梅花百咏"}
{"author":"方蒙仲","content":"楚楚碧霞裳，轻轻青玉履。三千一太真，道妆侍天子。","dynasty":"宋代","title":"绿萼梅"}
{"author":"方蒙仲","content":"忆昔跨吟鞍，花翁赏新句。回首十年强，肠断天竺路。","dynasty":"宋代","title":"西湖梅"}
{"author":"方蒙仲","content":"空山寂寂朋游少，为爱风姿手自栽。九十日秋犹暖热，一枝谢又一枝开。","dynasty":"宋代","title":"手种芙蓉入秋盛开"}
{"author":"方蒙仲","content":"谪仙豪放甚，小妾伴金鞍。未可将穷相，诗人一例看。","dynasty":"宋代","title":"笑坐金鞍歌落梅"}
{"author":"方蒙仲","content":"老山代出买山钱，更贴前头碧玉环。报答风光无一句，不知更看几州山。","dynasty":"宋代","title":"采芹亭"}
{"author":"方蒙仲","content":"灵根久向月中栽，不信天香坠下来。自是人间与天上，一般种子一齐开。","dynasty":"宋代","title":"木犀"}
{"author":"方蒙仲","content":"和靖墓荒吟骨冷，孤山新庙尚危栏。便当纯用梅花祭，一洗蕉黄与荔丹。","dynasty":"宋代","title":"和刘后村梅花百咏"}
{"author":"方蒙仲","content":"留侯美好妇人然，楚汉功成更得仙。疑与拒霜同品格，生来质弱节高坚。","dynasty":"宋代","title":"手种芙蓉入秋盛开"}
{"author":"方蒙仲","content":"长愁花易天，倏被风吹尽。因爱雪花飞，枝头巧相映。","dynasty":"宋代","title":"宜雪梅"}
{"author":"方蒙仲","content":"洲墅楼前眼界新，杜园池馆更迥萦。是中一景偏真率，觉得溪山却浑成。","dynasty":"宋代","title":"采芹亭"}
{"author":"方蒙仲","content":"雪破白时惊腊早，雨肥红处已春归。到头不识东皇面，看尽蜂黄蝶粉飞。","dynasty":"宋代","title":"和刘后村梅花百咏"}
{"author":"方蒙仲","content":"人生贵德时，一笑亦足适。三冬冰雪辰，几遇佳风日。","dynasty":"宋代","title":"以诗句咏梅·水边风日笑横枝"}
{"author":"方蒙仲","content":"清绝畏人知，幽香发深省。故用此时来，徘徊花下影。","dynasty":"宋代","title":"以诗句咏梅多情立马待黄昏"}
{"author":"方蒙仲","content":"无人可共倚雕栏，折得横枝独自看。梅癖难医君信否，东阳瘦损少陵酸。","dynasty":"宋代","title":"和刘后村梅花百咏其十八"}
{"author":"方蒙仲","content":"佳则风月境，远而烟水乡。此花元本分，定不为人香。","dynasty":"宋代","title":"以诗句咏梅·风清月落无人见"}
{"author":"方蒙仲","content":"树边久立任衣单，为爱天香彻骨寒。脑子斛量犹觉臭，安知人世有沉檀。","dynasty":"宋代","title":"和刘后村梅花百咏"}
{"author":"方蒙仲","content":"寒炉耿夜长，竦肩得文句。将以一枝春，逢人无寄处。","dynasty":"宋代","title":"以诗句咏梅谁寄寒斋雪夜春"}
{"author":"方蒙仲","content":"道不为人香，其如人竞即。香外更多佳，人亦未易识。","dynasty":"宋代","title":"以诗句咏梅·幽闲元不为人香"}
{"author":"方蒙仲","content":"玉堂亦茅舍，未易得疏亲。且莫轻相可，梅非多可人。","dynasty":"宋代","title":"以诗句咏梅一树横斜独可人"}
{"author":"方蒙仲","content":"宜月宜风还宜雪，烟雨冥蒙景更宜。说与客来休剥啄，先生长是倚阑时。","dynasty":"宋代","title":"采芹亭"}
{"author":"方蒙仲","content":"青冢锁香魂，罗浮埋玉质。美人薄命多，临风空太息。","dynasty":"宋代","title":"落梅"}
{"author":"方蒙仲","content":"整整复欹欹，微微褪玉肌。娇羞说不尽，露下月低时。","dynasty":"宋代","title":"墙角梅"}
{"author":"方蒙仲","content":"为嫌太孤高，邂逅松梅友。忽与竹同评，是遇知音不。","dynasty":"宋代","title":"此君室"}
{"author":"方蒙仲","content":"千顷琼田徒手得，连云綵阁一朝成。平生富贵梅时健，肯作穷人冻饿声。","dynasty":"宋代","title":"和刘后村梅花百咏其五十六"}
{"author":"方蒙仲","content":"玉尘固清俸，也莫大餐多。试问采薇子，而今还在麽。","dynasty":"宋代","title":"以诗句咏梅·且撼长条餐落英"}
{"author":"方蒙仲","content":"荒山俄积玉，老蚌忽明珠。惟是据枯槁，年来一字无。","dynasty":"宋代","title":"以诗句咏梅·老枝横出数花新"}
{"author":"方蒙仲","content":"佳则风月境，远而烟水乡。此花元本分，定不为人香。","dynasty":"宋代","title":"以诗句咏梅·风清月落无人见"}
{"author":"方蒙仲","content":"风月本无穷，台观亦□恶。妙处吾能言，却恐儿辈觉。","dynasty":"宋代","title":"以诗句咏梅·朔云为断蜂蝶信"}
{"author":"方蒙仲","content":"香清还耐久，粲粲镂金葩。想见蜂为蜡，单方采此花。","dynasty":"宋代","title":"黄香梅"}
{"author":"方蒙仲","content":"十分元得孤寒力，一点无关坱圠功。谁令春风来得晚，梅花也不傲春风。","dynasty":"宋代","title":"和刘后村梅花百咏"}
{"author":"方蒙仲","content":"佳处知音若不多，似将俚耳听云和。溪山无自不挂眼，亭乎亭乎如汝何。","dynasty":"宋代","title":"采芹亭"}
{"author":"方蒙仲","content":"枝北复枝南，明星□□□。不用怨春风，且作初开看。","dynasty":"宋代","title":"残梅"}
{"author":"方蒙仲","content":"化工真是巧，玉蕊更层层。若使□□刻，千年犹未成。","dynasty":"宋代","title":"层梅"}
{"author":"方蒙仲","content":"青皇手一陶，苦要牢笼去。不敢受恩多，桃李休相妒。","dynasty":"宋代","title":"春梅"}
{"author":"方蒙仲","content":"人兮吾与游，竹兮吾与俱。世浊此独清，室小自有余。","dynasty":"宋代","title":"此君室"}
{"author":"方蒙仲","content":"环堵未可轻，足稽天下事。何必晋诸贤，自是周二子。","dynasty":"宋代","title":"此君室"}
{"author":"方蒙仲","content":"为嫌太孤高，邂逅松梅友。忽与竹同评，是遇知音不。","dynasty":"宋代","title":"此君室"}
{"author":"方蒙仲","content":"清神造物悭，数竿自超俗。苦觅渭滨封，万此岂有足。","dynasty":"宋代","title":"此君室"}
{"author":"方蒙仲","content":"华行有后先，志节无今古。君看锦绷儿，楚楚已可数。","dynasty":"宋代","title":"此君室"}
{"author":"方蒙仲","content":"不入闹园林，雅媚佳山水。君子亦党乎，贤者后乐此。","dynasty":"宋代","title":"此君室"}
{"author":"方蒙仲","content":"直节立人懦，清标爽吾惛。岂不益友哉，人中田承君。","dynasty":"宋代","title":"此君室"}
{"author":"方蒙仲","content":"风来声清圆，月明影婆娑。挺挺岩壑姿，时亦妩媚何。","dynasty":"宋代","title":"此君室"}
{"author":"方蒙仲","content":"滔滔天地间，非我安知我。大儿王子猷，小儿文与可。","dynasty":"宋代","title":"此君室"}
{"author":"方蒙仲","content":"泛菊秋始佳，爱莲夏方娱。不如交此君，清兴无时无。","dynasty":"宋代","title":"此君室"}
{"author":"方蒙仲","content":"仆也环堵人，公也钧天居。本出元子下，岂必竹马余。","dynasty":"宋代","title":"此君室"}
{"author":"方蒙仲","content":"先生啸诺余，尝欲访青士。门生可举舆，不必命儿子。","dynasty":"宋代","title":"此君室"}
{"author":"方蒙仲","content":"此士党有挟，则不与之友。持此问秋崖，一笑见颔不。","dynasty":"宋代","title":"此君室"}
{"author":"方蒙仲","content":"横厨先玉盘，膻荤鄙哉俗。竹谓高将军，汝手污吾足。","dynasty":"宋代","title":"此君室"}
{"author":"方蒙仲","content":"矫矫不可羁，一节足千古。桃李闹漫山，岁寒谁汝数。","dynasty":"宋代","title":"此君室"}
{"author":"方蒙仲","content":"千载兰亭人，所乐在山水。等闲一笑间，风度乃如此。","dynasty":"宋代","title":"此君室"}
{"author":"方蒙仲","content":"柳以柔故重，枣以弱故惛。凛凛首阳人，何赖东皇君。","dynasty":"宋代","title":"此君室"}
{"author":"方蒙仲","content":"不因排根人，安得兹婆娑。请赋淇奥诗，但恐居亡何。","dynasty":"宋代","title":"此君室"}
{"author":"方蒙仲","content":"问卿自用卿，为我宁作我。道莫强项为，本见折腰可。","dynasty":"宋代","title":"此君室"}
{"author":"方蒙仲","content":"风檐诵新句，绝胜丝竹娱。此竹古来有，此诗今时无。","dynasty":"宋代","title":"此君室"}
{"author":"方蒙仲","content":"寂寂度年光，坚贞玉雪香。冶容谁氏子，终日傍垂杨。","dynasty":"宋代","title":"隔墙梅"}
{"author":"方蒙仲","content":"美人隔秋水，伫立奈愁何。剪取灵均语，临风恍浩歌。","dynasty":"宋代","title":"隔溪梅"}
{"author":"方蒙仲","content":"墙角老槎牙，槎牙阅岁华。谁知杭欲死，解出背时花。","dynasty":"宋代","title":"孤梅"}
{"author":"方蒙仲","content":"千古水仙玉，坡以逋仙配。山谷弟山礬，两事同一意。","dynasty":"宋代","title":"孤山梅"}
{"author":"方蒙仲","content":"几回桂州梦，欠一桂州诗。何日万里外，吟梅真大奇。","dynasty":"宋代","title":"桂林吟梅"}
{"author":"方蒙仲","content":"从来芳事无时歇，雨洒风飘且莫悲。收拾苍苔成艾紬，茶山后有放翁诗。","dynasty":"宋代","title":"和刘后村梅花百咏"}
{"author":"方蒙仲","content":"莫恃千芳胜一莸，兰渐芝滫便休休。年来萧艾吁堪怕，剩拾天香置宝篝。","dynasty":"宋代","title":"和刘后村梅花百咏"}
{"author":"方蒙仲","content":"紫府仙人水月英，绝嫌臭秽溷真清。玉尘月赋三千斛，一洗人间死鬼兄。","dynasty":"宋代","title":"和刘后村梅花百咏"}
{"author":"方蒙仲","content":"儿时两颔已生髭，一饱皇皇亟失时。索性断它烟火气，餐英汲润当朝炊。","dynasty":"宋代","title":"和刘后村梅花百咏"}
{"author":"方蒙仲","content":"参横月落梦何从，且领清香入盏中。一岁见梅须一醉，梅前有几百年翁。","dynasty":"宋代","title":"和刘后村梅花百咏"}
{"author":"方蒙仲","content":"拾遗当日醉于诗，江路寻梅兀似痴。花底柳边真梦事，居然短褐鬓如丝。","dynasty":"宋代","title":"和刘后村梅花百咏"}
{"author":"方蒙仲","content":"岁岁年年花状头，瑶璫琼佩瑞光浮。玉螭赏遍三千界，不识珠帘十二楼。","dynasty":"宋代","title":"和刘后村梅花百咏"}
{"author":"方蒙仲","content":"惆怅庭前三树株，十年依旧一锥无。从今只作梅生活，底用江头千木奴。","dynasty":"宋代","title":"和刘后村梅花百咏"}
{"author":"方蒙仲","content":"百万瑶妃传粉酥，诗翁列屋世间无。江南穷相韩熙载，有甚歌姬画作图。","dynasty":"宋代","title":"和刘后村梅花百咏"}
{"author":"方蒙仲","content":"凛凛冰清岩壑气，亭亭玉立庙廊身。从前误把瑶姬比，雌了梅花俗了人。","dynasty":"宋代","title":"和刘后村梅花百咏"}
{"author":"方蒙仲","content":"少陵前仅陆君时，骚里居多摭茝蓠。未必梅花非有待，不妨敲琢古人遗。","dynasty":"宋代","title":"和刘后村梅花百咏"}
{"author":"方蒙仲","content":"短篱疎竹自周遮，官舍过如野老家。不是陋儒太孤绝，自看梅后觉无花。","dynasty":"宋代","title":"和刘后村梅花百咏"}
{"author":"方蒙仲","content":"三的朝露借恩光，剩种江梅作洞房。待得百年俱玉雪，冷官亦自有甘棠。","dynasty":"宋代","title":"和刘后村梅花百咏"}
{"author":"方蒙仲","content":"一生梦不识愁台，口吻悲鸣有底哀。树上玉人应冷笑，从今不敢送愁来。","dynasty":"宋代","title":"和刘后村梅花百咏"}
{"author":"方蒙仲","content":"倚树静年成入定，巡檐对语似谈空。是花是雪都休问，但觉清香满袖风。","dynasty":"宋代","title":"和刘后村梅花百咏"}
{"author":"方蒙仲","content":"青子成时殊苦淡，玉英嚼处更清酸。自缘芳洁盈腔里，安肯甘甜转舌间。","dynasty":"宋代","title":"和刘后村梅花百咏"}
{"author":"方蒙仲","content":"从知枯淡芬芳无，自古荣华朽腐多。且作从容郎庙看，一丘一壑觉如何。","dynasty":"宋代","title":"和刘后村梅花百咏"}
{"author":"方蒙仲","content":"夫人可共倚雕栏，折得横枝独自看。梅癖难医君信否，东阳瘦损少陵酸。","dynasty":"宋代","title":"和刘后村梅花百咏"}
{"author":"方蒙仲","content":"帘围玉馆愁吟尽，锦藉瑶瓶怕摘残。姑息梅花讵须尔，山家何处有朱栏。","dynasty":"宋代","title":"和刘后村梅花百咏"}
{"author":"方蒙仲","content":"雨霰潇潇天地宽，相看岛瘦与郊寒。埋腰立雪心良苦，拥鼻吟风事大难。","dynasty":"宋代","title":"和刘后村梅花百咏"}
{"author":"方蒙仲","content":"吟人写物例浮夸，未易形容是此花。如事休刊和靖集，一联已足自成家。","dynasty":"宋代","title":"和刘后村梅花百咏"}
{"author":"方蒙仲","content":"一气居然分冷暖，南枝开早北枝迟。都城巧力真堪羡，竞买梅花八月时。","dynasty":"宋代","title":"和刘后村梅花百咏"}
{"author":"方蒙仲","content":"玉羽江莲美莫当，酴醾缟袂雪为裳。白之谓白何分别，毕竟还梅是当行。","dynasty":"宋代","title":"和刘后村梅花百咏"}
{"author":"方蒙仲","content":"自是不容加染涴，看来良亦富才情。落羌女管声声怨，点寿阳妆片片轻。","dynasty":"宋代","title":"和刘后村梅花百咏"}
{"author":"方蒙仲","content":"不把山林换市朝，鲜明自是一时标。便令大冶安能铸，傥有小山差可招。","dynasty":"宋代","title":"和刘后村梅花百咏"}
{"author":"方蒙仲","content":"肠断当年古吹台，酒酣欲叫谪仙回。夜深落月照颜色，端的宫袍入梦来。","dynasty":"宋代","title":"和刘后村梅花百咏"}
{"author":"方蒙仲","content":"智琼久已乘龙去，留得人间十二枝。插向瓦瓶伴孤枕，别无玉骨与冰肌。","dynasty":"宋代","title":"和刘后村梅花百咏"}
{"author":"方蒙仲","content":"托根岂解媚中璫，采蕨只当慕首阳。未必木天无秽史，岂其枌省尽清郎。","dynasty":"宋代","title":"和刘后村梅花百咏"}
{"author":"方蒙仲","content":"雪儿按瑟侯门妒，玉女偷花帝座嗔。彼美人兮笑林薄，风流别是一家春。","dynasty":"宋代","title":"和刘后村梅花百咏"}
{"author":"方蒙仲","content":"彩叶如云观瑒蕊，金盆照日品桃花。安知尤物真瑰特，落在西湖处士家。","dynasty":"宋代","title":"和刘后村梅花百咏"}
{"author":"方蒙仲","content":"煮木石餐多药灶，断荤膻气独茶铛。诗人自合长的瘦，底事梅花更瘦生。","dynasty":"宋代","title":"和刘后村梅花百咏"}
{"author":"方蒙仲","content":"刻玉琱琼费尽工，待看佳实绿阴中。早推花作群芳首，谁道梨为百果宗。","dynasty":"宋代","title":"和刘后村梅花百咏"}
{"author":"方蒙仲","content":"梅叹知音少旷夔，政须我辈与伸眉。逋仙诗胜多多许，咀嚼无令一字遗。","dynasty":"宋代","title":"和刘后村梅花百咏"}
{"author":"方蒙仲","content":"行吟坐想午忘饥，剔尽青灯睡失时。唐宋以来多作者，姑为汉魏补梅诗。","dynasty":"宋代","title":"和刘后村梅花百咏"}
{"author":"方蒙仲","content":"驿处徘徊磴处缘，任教人唤作梅颠。赊它陆凯二十字，唤起杜陵三百年。","dynasty":"宋代","title":"和刘后村梅花百咏"}
{"author":"方蒙仲","content":"纯是沉檀和乳麝，许多珠瓅间金块。素娥亲捣摊成片，玉帝闲游撒下来。","dynasty":"宋代","title":"和刘后村梅花百咏"}
{"author":"方蒙仲","content":"十分正色白为难，眼底红黄总热瞒。安得云英挥玉杵，腊余为合返魂丹。","dynasty":"宋代","title":"和刘后村梅花百咏"}
{"author":"方蒙仲","content":"雪破白时惊腊早，雨肥红处已春归。到头不识东皇面，看尽蜂黄蝶粉飞。","dynasty":"宋代","title":"和刘后村梅花百咏"}
{"author":"方蒙仲","content":"最堪避世有墙东，细别薰莸鼻观中。商皓芝香真可老，陶朱铜臭敢称公。","dynasty":"宋代","title":"和刘后村梅花百咏"}
{"author":"方蒙仲","content":"俨然盛服对严宾，肯向花中作素臣。映彻九泉明一世，清言须让晋诸人。","dynasty":"宋代","title":"和刘后村梅花百咏"}
{"author":"方蒙仲","content":"夜色朝光两莫知，树间但见白差差。江南到处名姝少，一律前村雪里词。","dynasty":"宋代","title":"和刘后村梅花百咏"}
{"author":"陈镒","content":"散步斜阳外，独行无与期。鱼梁秋水落，沙树夕云欹。人事有闲日，溪流无尽时。悠然心景会，盘礴得归迟。","dynasty":"元代","title":"溪上晚步"}
{"author":"陈镒","content":"到老心常赤，先忧发易苍。纪纲吾道重，风节古人方。山驿黄花雨，江村乌桕霜。孤帆又东去，离恨满沧浪。","dynasty":"元代","title":"送孔鲁茂录事解官归永嘉"}
{"author":"陈镒","content":"细字看三藏，明心阅大千。受衣岩下寺，卓锡涧南泉。一峡清风远，双峰白月圆。灯灯传祖印，自有雪堂禅。","dynasty":"元代","title":"送西岩僧道元住灵泉寺"}
{"author":"陈镒","content":"窈窕湖山外，延缘土径斜。青林多佛屋，白壁半人家。鹤出云无侣，梅寒雪未华。令人惜清兴，回首望烟霞。","dynasty":"元代","title":"登善庵访张贞居外史不遇"}
{"author":"陈镒","content":"楼小偏宜晚，凉飙在曲棂。月生沙觜白，烟着树头青。一壑藏灵籁，群山入画屏。凭高无尽兴，醉目豁然醒。","dynasty":"元代","title":"宜晚楼"}
{"author":"陈镒","content":"野日荒荒上，岩花的的明。水浑群鹿过，林静独禽鸣。夜雨催农事，春风厚客情。肩舆堪坐凭，诗兴等闲生。","dynasty":"元代","title":"早程"}
{"author":"陈镒","content":"十里山川隔，相过岂偶然。浮云怀往事，逝水叹流年。径窈存松菊，池平散芡莲。开轩风日静，共咏白云篇。","dynasty":"元代","title":"次韵周子符过访二首其一"}
{"author":"陈镒","content":"地僻景幽甚，居安道自然。饮泉甘胜乳，种树老忘年。生意自家草，清香君子莲。一尊延素月，不愧北山篇。","dynasty":"元代","title":"次韵周子符过访二首其二"}
{"author":"陈镒","content":"偶然来访隐，山崦有幽居。日下看蒸药，风前伴阅书。竹光青满坞，水色绿循除。应笑尘中客，终年几覆车。","dynasty":"元代","title":"访隐者"}
{"author":"陈镒","content":"景物佳如此，游观意自如。白云生岛屿，红日下村墟。水阔渔歌远，天长雁影疏。偶同江叟语，端欲此移居。","dynasty":"元代","title":"江村"}
{"author":"陈镒","content":"日落江村静，风恬潮水平。羁怀苦寥落，岁事况峥嵘。崖臈梅花白，沙寒雪片明。一杯篷下酒，不放客愁萦。","dynasty":"元代","title":"晚泊"}
{"author":"陈镒","content":"潇洒一尊酒，江楼得共倾。相逢俱是客，离别易伤情。树色迷春绿，云光拂晓晴。还思拄帆处，淮海正潮生。","dynasty":"元代","title":"钱唐送友人之维扬"}
{"author":"陈镒","content":"闭门春欲尽，偶出惬幽寻。桑叶人家晚，桃花涧底深。看云闲倚石，听瀑懒携琴。萧瑟青林下，岚霏满一襟。","dynasty":"元代","title":"次韵晚步"}
{"author":"陈镒","content":"曾作芜城客，重来又五秋。鱼盐河上市，箫鼓竹西楼。地暖梅花发，天寒江水流。依然风月好，且复寄优游。","dynasty":"元代","title":"客旧馆"}
{"author":"陈镒","content":"寂寞三家市，龙钟七十翁。相逢说生理，自诧得农功。雉雊来牟熟，蚕登桑柘空。时平人意乐，邀我一尊同。","dynasty":"元代","title":"次韵村居"}
{"author":"陈镒","content":"西峰清净地，塔下有僧居。曾见宝花座，多留贝叶书。禅师能伏虎，长者解观鱼。来此求无相，尘心顿豁如。","dynasty":"元代","title":"再游西峰寺"}
{"author":"陈镒","content":"携诗访禅老，地僻景途幽。红叶千林晚，黄花一径秋。崖云低屋角，涧水落矶头。渐扫江湖迹，相从话旧游。","dynasty":"元代","title":"次韵访灵泉上人二首其一"}
{"author":"陈镒","content":"山径来云气，烟林变晚容。偶然成独出，且喜得相逢。此兴知谁会，常时悔自慵。长吟破寥阒，凉月上高松。","dynasty":"元代","title":"次韵访灵泉上人二首其二"}
{"author":"陈镒","content":"客至衡茅下，晴暾破晓新。径花红半堕，门柳绿初匀。市远盘无馔，村深酿颇醇。呼儿具蔬笋，聊尔见情真。","dynasty":"元代","title":"客至"}
{"author":"陈镒","content":"林亭多晚趣，尊酒写清欢。山近云侵座，溪虚月满阑。张琴深竹润，拂石古苔寒。自足成吾隐，逍遥寄鹖冠。","dynasty":"元代","title":"林亭小酌"}
{"author":"陈镒","content":"寻僧朝偶出，还似厌尘劳。冰涧泉声细，霜林树影高。倦行聊解屦，小坐暂旋袍。且喜逢支遁，酬诗染兔毫。","dynasty":"元代","title":"次韵游城东屠苏"}
{"author":"陈镒","content":"风雪岁将晚，客行犹未休。山前沽浊酒，江上发孤舟。杳杳飞云远，栖栖去雁愁。归欤是何日，生理在林丘。","dynasty":"元代","title":"旅怀"}
{"author":"陈镒","content":"荦确山中径，徐行暂卸鞍。藓青粘屐冷，松翠滴衣单。石窦留云湿，岩泉泻月寒。语来天已夕，归步向盘跚。","dynasty":"元代","title":"次韵月明德经历游茅山冷泉涧"}
{"author":"陈镒","content":"江湖成久客，归思忽然生。富贵非吾愿，交游亦世情。头颅今已老，生计尚无营。一舸沧洲外，梅花兴自清。","dynasty":"元代","title":"次韵荅杨文学"}
{"author":"陈镒","content":"山踪迷落叶，天气正深冬。崖雨添寒瀑，溪云向晚舂。客凭临水阁，僧叩隔林钟。倚杖无馀事，招猿下碧松。","dynasty":"元代","title":"次韵道元上人岁晚二首其一"}
{"author":"陈镒","content":"地偏人迹罕，境寂自无哗。云湿松窗砚，风清竹屋茶。石梁融雪液，山沼落泉花。臈近寒梅发，相看鬓易华。","dynasty":"元代","title":"次韵道元上人岁晚二首其二"}
{"author":"陈镒","content":"西浙同为客，维扬子独游。持杯酌别酒，挂席促行舟。夜月千灯市，春风十里楼。琼花正堪赏，到日却迟留。","dynasty":"元代","title":"武陵送友人之维扬"}
{"author":"陈镒","content":"居闲无世虑，块独守吾庐。病起方除药，行来暂阅书。秋花慰岑寂，老发任萧疏。何事驰驱者，无心赋遂初。","dynasty":"元代","title":"病起述怀二首其一"}
{"author":"陈镒","content":"溪边成小隐，竹里结茅庐。养鹤忧无料，盟鸥喜有书。山深寒到早，门静客来疏。风俗饶淳朴，游心太古初。","dynasty":"元代","title":"病起述怀二首其二"}
{"author":"陈镒","content":"开门春满室，旅况尚凄凉。椒柏迎新岁，萍蓬在异乡。历头忘检阅，贺客少迎将。独有高堂念，今晨阻奉觞。","dynasty":"元代","title":"丙戌元旦客中"}
{"author":"陈镒","content":"重到南山寺，清凉一壑风。慧光明佛日，梵语隐天宫。岩洞留云在，池泉与海通。三平人去后，石虎势穹窿。","dynasty":"元代","title":"重游南明山佛日寺"}
{"author":"陈镒","content":"万山秋欲尽，邂逅古城中。霜径寒花晚，风林落叶空。笑谈情自厚，酬和句难工。明日还分手，看君马首东。","dynasty":"元代","title":"次韵叶子西"}
{"author":"陈镒","content":"此身同倦翮，暂托一枝安。山近春常雨，溪深夜更寒。灯花频剪落，香篆暗烧残。明日寻归路，松阴满石阑。","dynasty":"元代","title":"次韵春夕旅怀"}
{"author":"陈镒","content":"细水黄泥路，空山白板门。一身安畎亩，万事信乾坤。架上旧书满，瓮头新酒浑。小儿能采药，粗可给晨昏。","dynasty":"元代","title":"次韵郊居"}
{"author":"陈镒","content":"杨生别我去，故国在天涯。野店投鞭早，江𦨣系缆迟。行装无长物，吟卷有新诗。留取怀中橘，还家慰母思。","dynasty":"元代","title":"饯别杨贯道山长归钱唐"}
{"author":"陈镒","content":"冉冉岁华换，悠悠道路长。老来兼病肺，秋末尚殊方。池水荷衣尽，林霜橘子黄。故园何日返，已负菊花觞。","dynasty":"元代","title":"己丑九月抵金华旅馆和旧题诗韵"}
{"author":"陈镒","content":"莽莽深春雨，江花落渐多。客舟偏阻滞，兵甲屡经过。深逝鱼惊椮，高飞鸟避罗。伤怀逢世乱，吾道竟如何。","dynasty":"元代","title":"旅愁"}
{"author":"陈镒","content":"偶然逢故友，携手玉山西。涧水穿林响，崖云压树低。东风楝花老，落日子规啼。共宿松窗夜，篝灯和旧题。","dynasty":"元代","title":"次韵同友人宿山家"}
{"author":"陈镒","content":"老年豪气在，衰发已盈簪。时扫先亲墓，难忘孝子心。奚囊兼贮易，行李只携琴。莫问穷通事，相逢酒满斟。","dynasty":"元代","title":"赠常悦道"}
{"author":"陈镒","content":"达人穷至理，视死即如归。且愿此身在，何忧生事微。卜茔垂后计，学道觉前非。羡尔超然者，令人早息机。","dynasty":"元代","title":"题悦道预挽诗卷"}
{"author":"魏禧","content":"生平四十老柴荆，此日麻鞋拜故京。谁使山河全破碎？可堪翦伐到园陵！牛羊践履多新草，冠盖雍容半旧卿。歌泣不成天已暮，悲风日夜起江生。","dynasty":"明代","tags":"景点，登楼，抒情，爱国","title":"登雨花台"}
{"author":"魏禧","content":"　　庚戌十一月，予自广陵归，与陈子灿同舟。子灿年二十八，好武事，予授以左氏兵谋兵法，因问：“数游南北，逢异人乎？”子灿为述大铁椎，作《大铁椎传》。　　大铁椎，不知何许人，北平陈子灿省兄河南，与遇宋将军家。宋，怀庆青华镇人，工技击，七省好事者皆来学，人以其雄健，呼宋将军云。宋弟子高信之，亦怀庆人，多力善射，长子灿七岁，少同学，故尝与过宋将军。　　时座上有健啖客，貌甚寝，右胁夹大铁椎，重四五十斤，饮食拱揖不暂去。柄铁折叠环复，如锁上练，引之长丈许。与人罕言语，语类楚声。扣其乡及姓字，皆不答。　　既同寝，夜半，客曰：“吾去矣！”言讫不见。子灿见窗户皆闭，惊问信之。信之曰：“客初至，不冠不袜，以蓝手巾裹头，足缠白布，大铁椎外，一物无所持，而腰多白金。吾与将军俱不敢问也。”子灿寐而醒，客则鼾睡炕上矣。　　一日，辞宋将军曰：“吾始闻汝名，以为豪，然皆不足用。吾去矣！”将军强留之，乃曰：“吾数击杀响马贼，夺其物，故仇我。久居，祸且及汝。今夜半，方期我决斗某所。”宋将军欣然曰：“吾骑马挟矢以助战。”客曰：“止！贼能且众，吾欲护汝，则不快吾意。”宋将军故自负，且欲观客所为，力请客。客不得已，与偕行。将至斗处，送将军登空堡上，曰：“但观之，慎弗声，令贼知也。”　　时鸡鸣月落，星光照旷野，百步见人。客驰下，吹觱篥数声。顷之，贼二十余骑四面集，步行负弓矢从者百许人。一贼提刀突奔客，客大呼挥椎，贼应声落马，马首裂。众贼环而进，客奋椎左右击，人马仆地，杀三十许人。宋将军屏息观之，股栗欲堕。忽闻客大呼曰：“吾去矣。”尘滚滚东向驰去。后遂不复至。　　魏禧论曰：子房得力士，椎秦皇帝博浪沙中。大铁椎其人欤？天生异人，必有所用之。予读陈同甫《中兴遗传》，豪俊、侠烈、魁奇之士，泯泯然不见功名于世者，又何多也！岂天之生才不必为人用欤？抑用之自有时欤？子灿遇大铁椎为壬寅岁，视其貌当年三十，然大铁椎今年四十耳。子灿又尝见其写市物帖子，甚工楷书也。","dynasty":"清代","tags":"写人，怀才不遇，爱国","title":"大铁椎传"}
{"author":"魏禧","content":"天下少知己，寒山多苦音。欲将千古事，赠子十年心。前路风霜满，故乡烟水深。莫劳刘子骥，迟汝桃花林。","dynasty":"清代","title":"送任道爰同诸子幼刚归九江"}
{"author":"魏禧","content":"不见扶桑国，登临只此峰。因之分画夜，直欲破鸿濛。树影群山外，烟浮万井中。天风自吹息，未许白云封。","dynasty":"清代","title":"登日峰"}
{"author":"魏禧","content":"左折西桥路，东皋连翠微。谁将一幅纸，写余心所思。松下闻声处，溪前独立时。寒光看不尽，日夕秋山知。","dynasty":"清代","title":"余有寒溪闻落木之句罗子为作画复赋"}
{"author":"魏禧","content":"高邮雄镇控南淮，野水苍茫没草莱。独立自怜云物好，隔船遥见菊花开。燕山秋色余金狄，塞上悲风接玉阶。天地到今谁涕下，幽州此日莫登台。","dynasty":"清代","title":"离邮九日奉怀伯兄将自燕都出塞"}
{"author":"魏禧","content":"闻说淮东形势地，三城万瓦夹江滨。小山赋后谁招隐，漂母祠前早闭门。日月苦消行路客，篮舆长忆执经人。深秋木叶知多少，扫径相迟薜荔村。","dynasty":"清代","title":"淮阴寄门人赖韦兼酬诸生"}
{"author":"魏禧","content":"琴台如髻绕烟鬟，学得新声手自弹。七十二峰看不尽，烟波纯浸洞庭山。","dynasty":"清代","title":"灵岩杂咏"}
{"author":"魏禧","content":"相见意不已，不寐竟达旦。振衣出南郭，露草凄以漫。轻烟幕平林，村村鸡犬散。初日多好光，主人适朝饭。人生不知心，何用更谋面。我生十一岁，窃希范张传。素心六七人，异姓而同干。涂氏贤父子，君之旧友善。语我与林子，奇才不易见。天下昔无君，黎阳初构乱。城虎不择肉，党恶以千万。君督南乡兵，机密发不缓。黎明驻南郊，群凶寝方燕。踉跄出门斗，前死后者窜。一日杀千人，万家获安奠。死者骨肉亲，至今不敢怨。乡兵骄成功，虎死狼为患。君更用市人，疾若摧枯蔓。用人人不疑，杀人人不叛。事己身不与，超然如飞翰。前日同涂林，访君读书院。路经校射场，指是君所践。怀哉李太白，风月此遗墠。昔读袁州碑，高文垂孔殿。字字关人伦，儒术尊不贱。夹溪千树桃，白沙空断岸。怜君多白须，喜君老尚健。","dynasty":"清代","title":"再过赤溪呈邓元白"}
{"author":"魏禧","content":"尔本同众卉，以我特知名。我已谢人间，尔犹保余荣。篱下邈难遇，缤纷在华庭。内房罗宠女，缜发耀鸦翎。晨梳供采摘，双鬓横新英。洁身充近玩，委藉何纵横。却误周茂叔，犹以隐逸称。","dynasty":"清代","title":"答菊"}
{"author":"魏禧","content":"我本自为芳，清心来众赏。不作却聘书，高名自标榜。一任朱门游，终焉逢户想。睇彼隐君子，热中劳俯仰。朝住青云下，暮蹑华堂上。翩然意气增，春温变秋爽。俯念此微生，荣落任天壤。虽然草木姿，窃用资生养。枕之双目明，服之年寿长。看君出北山，名实何卤莽。","dynasty":"清代","title":"菊答"}
{"author":"魏禧","content":"瞽人入坎窞，援之出平康。棘刺当孔道，挥之行路傍。举手非为劳，举口能为良。大言遗珠玉，小言效秕糠。天地待弥缝，岂必圣与王。","dynasty":"清代","title":"勺庭示诸生其一"}
{"author":"魏禧","content":"严霜无强叶，松柏特青亭。周庭多杂木，深冬如春荣。琐细不相识，但知天所生。物各抱真性，岂希松柏名。","dynasty":"清代","title":"勺庭示诸生其二"}
{"author":"魏禧","content":"譬如厌膏粱，忽思御藜藿。车马何喧阗，缓步生寥廓。当暑进狐白，人乃弃不著。始知人生欢，适志为真乐。","dynasty":"清代","title":"勺庭示诸生其三"}
{"author":"魏禧","content":"甘子壁上诗，慨然想见君有奇。甘子避世东墙下，君数顾之何所为。其日示我一长篇，上传山西巡抚忠襄蔡公贤。后有论赞三百言，睢阳之烈千古传。张君传如韩退之，附载中军应都司。凛凛南八好男儿，方伯名与许远齐。更有宁武周将军，阖门战死无孑遗。感公遗书自愤发，愧死贺兰不出师。是时蔡公奉旨已解任，力战十日，城破自经三立祠。劳瘠身轻不得死，时盛乃脱铁甲加公衣。归家手杀子与妻，再拜尸前经树枝。门皂厮养二十余，祠前树下尸累累。我同林子读至是，默然无声泪雨垂。吏部曰公用人侵我吏，台省曰公儒者不可使。国是日非士解体，传中一一详其事。乃知张君不独爱忠臣，能见大计有如此。我翻案上书，明季遗闻多删除。林子拍案大叫绝，何人今能为此说。甘子拱手君莫疑，此亦张君之所为。朝出城西门，甘子送我乘桴行。江风飒飒吹白蘋，石濑回薄溅衣巾。悔于南丰不识君。","dynasty":"清代","title":"走笔寄甘健斋转张曲江明府"}
{"author":"魏禧","content":"七月五日阻北风，江头白浪高于篷。中秋夜泊华阳镇，琵琶琥珀声瑽瑽。月高鸡啼天不曙，官船吹金起击鼓。不闻江上人语声，惟闻满江动樯橹。北风渐软江水平，高帆一一出前汀。估人利涉争及时，何能熟寝待天明。披衣出舱我看月，波黑天低光明灭。梦中每爱放江船，月落空江鸣鶗鴂。","dynasty":"清代","title":"早发华阳镇"}
{"author":"张继","content":"月落乌啼霜满天，江枫渔火对愁眠。姑苏城外寒山寺，夜半钟声到客船。","dynasty":"唐代","tags":"唐诗三百首，秋天，写景，思乡","title":"枫桥夜泊"}
{"author":"张继","content":"耕夫召募爱楼船，春草青青万项田；试上吴门窥郡郭，清明几处有新烟。","dynasty":"唐代","tags":"清明节，感伤","title":"闾门即事"}
{"author":"张继","content":"晚霁龙门雨，春生汝穴风。鸟啼官路静，花发毁垣空。鸣玉惭时辈，垂丝学老翁。旧游人不见，惆怅洛城东。","dynasty":"唐代","tags":"春天，感伤","title":"清明日自西午桥至瓜岩村有怀"}
{"author":"张继","content":"彩楼歌馆正融融，一骑星飞锦帐空。老尽名花春不管，年年啼鸟怨东风。","dynasty":"唐代","title":"金谷园"}
{"author":"张继","content":"紫阳宫女捧丹砂，王母令过汉帝家。春风不肯停仙驭，却向蓬莱看杏花。","dynasty":"唐代","title":"上清词"}
{"author":"张继","content":"白马驮经事已空，断碑残刹见遗踪。萧萧茅屋秋风起，一夜雨声羁思浓。","dynasty":"唐代","tags":"写景，抒情，愁绪","title":"宿白马寺"}
{"author":"张继","content":"经月愁闻雨，新年苦忆君。何时共登眺，整屐待晴云。","dynasty":"唐代","title":"寄郑员外"}
{"author":"张继","content":"流年一日复一日，世事何时是了时。试向东林问禅伯，遣将心地学琉璃。","dynasty":"唐代","title":"安公房问法"}
{"author":"张继","content":"耕夫召募逐楼船，春草青青万顷田。试上吴门窥郡郭，清明几处有新烟。","dynasty":"唐代","title":"阊门即事"}
{"author":"张继","content":"江城昨夜雪如花，郢客登楼齐望华。夏禹坛前仍聚玉，西施浦上更飞沙。帘栊向晚寒风度，睥睨初晴落景斜。数处微明销不尽，湖山清映越人家。","dynasty":"唐代","title":"会稽郡楼雪霁"}
{"author":"张继","content":"楚客自相送，沾裳春水边。晚来风信好，并发上江船。花映新林岸，云开瀑布泉。惬心应在此，佳句向谁传。","dynasty":"唐代","title":"江上送客游庐山"}
{"author":"张继","content":"旧隐人如在，清风亦似秋。客星沈夜壑，钓石俯春流。鸟向乔枝聚，鱼依浅濑游。古来芳饵下，谁是不吞钩。","dynasty":"唐代","title":"题严陵钓台"}
{"author":"张继","content":"流落时相见，悲欢共此情。兴因尊酒洽，愁为故人轻。暗滴花茎露，斜晖月过城。那知横吹笛，江外作边声。","dynasty":"唐代","title":"春夜皇甫冉宅欢宴（一作对酒）"}
{"author":"张继","content":"心事数茎白发，生涯一片青山。空林有雪相待，古道无人独还。","dynasty":"唐代","title":"归山"}
{"author":"张继","content":"京口情人别久，扬州估客来疏。潮至浔阳回去，相思无处通书。","dynasty":"唐代","title":"奉寄皇甫补阙"}
{"author":"张继","content":"吴乡岁贡足嘉宾，后进之中见此人。别业更临洙泗上，拟将书卷对残春。","dynasty":"唐代","title":"送顾况泗上觐叔父"}
{"author":"张继","content":"昔年高接李膺欢，日泛仙舟醉碧澜。诗句乱随青草落，酒肠俱逐洞庭宽。浮生聚散云相似，往事冥微梦一般。今日片帆城下去，秋风回首泪阑干。","dynasty":"唐代","title":"重经巴丘"}
{"author":"张继","content":"凄凄霜日上高台，水国秋凉客思哀。万叠银山寒浪起，一行斜字早鸿来。谁家捣练孤城暮，何处题衣远信回。江汉路长身不定，菊花三笑旅怀开。","dynasty":"唐代","title":"九日巴丘杨公台上宴集"}
{"author":"张继","content":"云淡山横日欲斜，邮亭下马对残花。自从身逐征西府，每到开时不在家。","dynasty":"唐代","title":"邮亭"}
{"author":"张继","content":"开瓮腊酒熟，主人心赏同。斜阳疏竹上，残雪乱山中。更喜宣城印，朝廷与谢公。","dynasty":"唐代","title":"褚主簿宅会毕庶子钱员外郎使君（一作韩翃诗）"}
{"author":"张继","content":"汉家宗室独称贤，遗事闲中见旧编。偶过河间寻往迹，却怜荒冢带寒烟。频求千古书连帙，独对三雍策几篇。雅乐未兴人已逝，雄歌依旧大风传。","dynasty":"唐代","title":"河间献王墓"}
{"author":"张继","content":"天宝承平奈乐何，华清宫殿郁嵯峨。朝元阁峻临秦岭，羯鼓楼高俯渭河。玉树长飘云外曲，霓裳闲舞月中歌。只今惟有温泉水，呜咽声中感慨多。","dynasty":"唐代","title":"华清宫"}
{"author":"张继","content":"春申祠宇空山里，古柏阴阴石泉水。日暮江南无主人，弥令过客思公子。萧条寒景傍山村，寂寞谁知楚相尊。当时珠履三千客，赵使怀惭不敢言。","dynasty":"唐代","title":"春申君祠"}
{"author":"张继","content":"辽阳望河县，白首无由见。海上珊瑚枝，年年寄春燕。","dynasty":"唐代","title":"杂曲歌辞。长相思"}
{"author":"张继","content":"洛阳天子县，金谷石崇乡。草色侵官道，花枝出苑墙。书成休逐客，赋罢遂为郎。贫贱非吾事，西游思自强。","dynasty":"唐代","title":"洛阳作（一作初出徽安门）"}
{"author":"张继","content":"微凉风叶下，楚俗转清闲。候馆临秋水，郊扉掩暮山。月明潮渐近，露湿雁初还。浮客了无定，萍流淮海间。","dynasty":"唐代","title":"晚次淮阳"}
{"author":"张继","content":"调与时人背，心将静者论。终年帝城里，不识五侯门。","dynasty":"唐代","title":"感怀（一作陆沈诗，题作上礼部杨侍郎）"}
{"author":"张继","content":"齐宋伤心地，频年此用兵。女停襄邑杼，农废汶阳耕。国使乘轺去，诸侯拥节迎。深仁荷君子，薄赋恤黎甿.火燎原犹热，波摇海未平。应将否泰理，一问鲁诸生。","dynasty":"唐代","title":"送邹判官往陈留（一作洪州送郄绍充河南租庸判官）"}
{"author":"张继","content":"东越秋城夜，西人白发年。寒城警刁斗，孤愤抱龙泉。凤辇栖岐下，鲸波斗洛川。量空海陵粟，赐乏水衡钱。投阁嗤扬子，飞书代鲁连。苍苍不可问，余亦赋思玄。","dynasty":"唐代","title":"酬李书记校书越城秋夜见赠"}
{"author":"张继","content":"故交日零落，心赏寄何人。幸与冯唐遇，心同迹复亲。语言未终夕，离别又伤春。结念湓城下，闻猿诗兴新。","dynasty":"唐代","title":"酬张二十员外前国子博士窦叔向"}
{"author":"张继","content":"游客淹星纪，裁诗炼土风。今看乘传去，那与问津同。南郡迎徐子，临川谒谢公。思归一惆怅，於越古亭中。","dynasty":"唐代","title":"送窦十九判官使江南"}
{"author":"张继","content":"寂寂讼庭幽，森森戟户秋。山光隐危堞，湖色上高楼。禹穴探书罢，天台作赋游。云浮将越客，岁晚共淹留。","dynasty":"唐代","title":"会稽秋晚奉呈于太守"}
{"author":"张继","content":"人日兼春日，长怀复短怀。遥知双彩胜，并在一金钗。","dynasty":"唐代","title":"人日代客子是日立春"}
{"author":"张继","content":"齐鲁西风草树秋，川原高下过东州。道边白鹤来华表，陌上苍麟卧古丘。九曲半应非禹迹，三山何处是仙洲。径行俯仰成今古，却忆当年赋远游。","dynasty":"唐代","title":"秋日道中"}
{"author":"张继","content":"黄阁开帏幄，丹墀拜冕旒。位高汤左相，权总汉诸侯。不改周南化，仍分赵北忧。双旌过易水，千骑入幽州。塞草连天暮，边风动地愁。无因随远道，结束佩吴钩。","dynasty":"唐代","title":"奉送王相公赴幽州（一作韩翃诗，题下有巡边二字）"}
{"author":"张继","content":"灵岩有路入烟霞，台殿高低释子家。风满回廊飘坠叶，水流绝涧泛秋花。青松阅世风霜古，翠竹题诗岁月赊。谁谓无生真可学，山中亦自有年华。","dynasty":"唐代","title":"游灵岩"}
{"author":"张继","content":"碧瓦朱楹白昼闲，金衣宝扇晓风寒。摩云观阁高如许，长对河流出断山。","dynasty":"唐代","title":"明德宫"}
{"author":"张继","content":"六国平来四海家，相君当代擅才华。谁知颂德山头石，却与他人戒后车。","dynasty":"唐代","title":"读峄山碑"}
{"author":"张继","content":"相见谈经史，江楼坐夜阑。风声吹户响，灯影照人寒。俗薄交游尽，时危出处难。衰年逢二妙，亦得闷怀宽。","dynasty":"唐代","title":"赠章八元"}
{"author":"张继","content":"重门敞春夕，灯烛霭馀辉。醉我百尊酒，留连夜未归。","dynasty":"唐代","title":"饮李十二宅"}
{"author":"张继","content":"齐宋伤心地，频年此用兵。女停襄邑杼，农废汶阳耕。国使乘轺去，诸侯拥节迎。深仁荷君子，薄赋恤黎甿。火燎原犹热，波摇海未平。应将否泰理，一问鲁诸生。","dynasty":"唐代","title":"送邹判官往陈留"}
{"author":"张继","content":"黄阁开帏幄，丹墀拜冕旒。位高汤左相，权总汉诸侯。不改周南化，仍分赵北忧。双旌过易水，千骑入幽州。塞草连天暮，边风动地愁。无因随远道，结束佩吴钩。","dynasty":"唐代","title":"奉送王相公赴幽州"}
{"author":"张继","content":"情亲留故镜，贱子感遗簪。汉月经时掩，胡尘与岁深。珠还仍向浦，鹊绕会归林。早晚清光至，窥予白发亲。","dynasty":"唐代","title":"代书索镜"}
{"author":"张继","content":"九灯传像法，七夜会龙华。月静金田广，幡摇银汉斜。香坛分地位，宝印辨根牙。试问因缘者，清溪无数沙。","dynasty":"唐代","title":"剡县法台寺灌顶坛诗"}
{"author":"张继","content":"莫莫望归客，依依江上船。潮落犹有信，去楫未知旋。","dynasty":"唐代","title":"望归舟"}
{"author":"张继","content":"綵楼歌馆正融融，一骑星飞锦帐空。老尽名花春不管，年年啼鸟怨东风。","dynasty":"唐代","title":"金谷园"}
{"author":"张继","content":"频年独对鸳鸯绮，计日双飞鹦鹉洲。","dynasty":"唐代","title":"送客"}
{"author":"张继","content":"何事千年遇圣君，坐令双鬓老江云。南行更入山深浅，岐路悠悠水自分。","dynasty":"唐代","title":"留别（一作皇甫冉诗，题作又得云字）"}
{"author":"张继","content":"独受主恩归，当朝似者稀。玉壶分御酒，金殿赐春衣。拂席流莺醉，鸣鞭骏马肥。满台簪白笔，捧手恋清辉。","dynasty":"唐代","title":"送张中丞归使幕（一作韩翃诗）"}
{"author":"张继","content":"世故他年别，心期此夜同。千峰孤烛外，片雨一更中。酒客逢山简，诗人得谢公。自怜驱匹马，拂曙向关东。","dynasty":"唐代","title":"华州夜宴庾侍御宅（一作韩翃诗）"}
{"author":"张继","content":"连山尽塞水萦回，山上戍门临水开。珠帘直下一百丈，日暖游鳞自相向。昔人爱险闭层城，今人复爱闲江清。沙洲枫岸无来客，草绿花开山鸟鸣。","dynasty":"唐代","title":"郢城西楼吟（一作郎士元诗）"}
{"author":"张继","content":"寒皋那可望，旅客又初还。迢递高楼上，萧疏凉野间。暮晴依远水，秋兴属连山。浮客时相见，霜凋朱翠颜。","dynasty":"唐代","title":"登丹阳楼（一作郎士元诗）"}
{"author":"张继","content":"城上西楼倚暮天，楼中归望正凄然。近郭乱山横古渡，野庄乔木带新烟。北风吹雁声能苦，远客辞家月再圆。陶令好文常对酒，相招那惜醉为眠。","dynasty":"唐代","title":"冯翊西楼（一作郎士元诗）"}
{"author":"和凝","content":"蘋叶软，杏花明，画船轻。双浴鸳鸯出绿汀，棹歌声。春水无风无浪，春天半雨半晴。红粉相随南浦晚，几含情。","dynasty":"五代","tags":"春游","title":"春光好·蘋叶软"}
{"author":"和凝","content":"初夜含娇入洞房，理残妆，柳眉长。翡翠屏中，亲爇玉炉香。整顿金钿呼小玉，排红烛，待潘郎。","dynasty":"五代","tags":"爱情","title":"江城子·初夜含娇入洞房"}
{"author":"和凝","content":"竹里风生月上门。理秦筝，对云屏。轻拨朱弦，恐乱马嘶声。含恨含娇独自语：今夜约，太迟生！","dynasty":"五代","tags":"女子，爱情","title":"江城子·竹里风生月上门"}
{"author":"和凝","content":"柳色披衫金缕凤，纤手轻拈红豆弄，翠蛾双敛正含情。桃花洞，瑶台梦，一片春愁谁与共？","dynasty":"五代","tags":"神话，写人","title":"天仙子·柳色披衫金缕凤"}
{"author":"和凝","content":"迎得郎来入绣闱，语相思，连理枝。鬓乱钗垂，梳堕印山眉。娅姹含情娇不语，纤玉手，抚郎衣。","dynasty":"五代","tags":"女子，爱情","title":"江城子·迎得郎来入绣闱"}
{"author":"和凝","content":"正是破瓜年纪，含情惯得人饶。桃李精神鹦鹉舌，可堪虚度良宵。却爱蓝罗裙子，羡他长束纤腰。","dynasty":"五代","tags":"婉约，爱慕，写人，女子","title":"河满子·正是破瓜年纪"}
{"author":"和凝","content":"斗转星移玉漏频。已三更，对栖莺。历历花间，似有马啼声。含笑整衣开绣户，斜敛手，下阶迎。","dynasty":"五代","tags":"女子，爱情","title":"江城子·斗转星移玉漏频"}
{"author":"和凝","content":"越梅半拆轻寒里，冰清淡薄笼蓝水。暖觉杏梢红，游丝狂惹风。闲阶莎径碧，远梦犹堪惜。离恨又迎春，相思难重陈。","dynasty":"五代","tags":"梅花，相思","title":"菩萨蛮·越梅半拆轻寒里"}
{"author":"和凝","content":"晓月坠，宿云披，银烛锦屏帷。建章钟动玉绳低，宫漏出花迟。春态浅，来双燕，红日渐长一线。严妆欲罢啭黄鹂，飞上万年枝。","dynasty":"唐代","tags":"婉约，写景，抒情","title":"喜迁莺·晓月坠"}
{"author":"和凝","content":"帐里鸳鸯交颈情，恨鸡声，天已明。愁见街前，还是说归程。临上马时期后会，待梅绽，月初生。","dynasty":"五代","tags":"女子，爱情，离别","title":"江城子·帐里鸳鸯交颈情"}
{"author":"和凝","content":"紫气氤氲满帝都，映楼明月锁金铺。银泥殿里嫌红烛，教近龙床著火珠。","dynasty":"唐代","title":"宫词百首其四十六"}
{"author":"和凝","content":"地衣初展瑞霞融，绣帽金铃舞舜风。吹竹弹丝珠殿响，坠仙双降五云中。","dynasty":"唐代","title":"宫词百首其四十七"}
{"author":"和凝","content":"锦策匀铺寒玉齐，星锤高运日通犀。铿金曲罢春冰碎，跪拜君王粉面低。","dynasty":"唐代","title":"宫词百首其四十八"}
{"author":"和凝","content":"珠帘静卷水亭凉，玉蕊风飘小槛香。几处按歌齐入破，双双雏燕出宫墙。","dynasty":"唐代","title":"宫词百首其四十九"}
{"author":"和凝","content":"宫娥解禊艳阳时，鹢舸兰桡满凤池。春水如蓝垂柳醉，和风无力袅金丝。","dynasty":"唐代","title":"宫词百首其五十"}
{"author":"和凝","content":"白玉阶前菊蕊香，金杯仙酝赏重阳。层台云集梨园乐，献寿声声祝万康。","dynasty":"唐代","title":"宫词百首其五十一"}
{"author":"和凝","content":"天籁吟风社燕归，渚莲香老碧苔肥。夜来霜坠梧桐叶，诸殿平明进御衣。","dynasty":"唐代","title":"宫词百首其五十二"}
{"author":"和凝","content":"炉爇香檀兽炭痴，真珠帘外雪花飞。六宫进酒尧眉寿，舞凤盘龙满御衣。","dynasty":"唐代","title":"宫词百首其五十三"}
{"author":"和凝","content":"云行风静早秋天，竞绕盆池蹋采莲。罨画披袍从窣地，更寻宫柳看鸣蝉。","dynasty":"唐代","title":"宫词百首其五十四"}
{"author":"和凝","content":"阑珊星斗缀珠光，七夕宫嫔乞巧忙。总上穿针楼上去，竞看银汉洒琼浆。","dynasty":"唐代","title":"宫词百首其五十五"}
{"author":"和凝","content":"宝瑟凄锵夜漏馀，玉阶闲坐对蟾蜍。秋光寂历银河转，已见宫花露滴疏。","dynasty":"唐代","title":"宫词百首其五十六"}
{"author":"和凝","content":"春风金袅万年枝，簇白团红烂熳时。宫女竞思游御苑，大家齐奏圣人知。","dynasty":"唐代","title":"宫词百首其五十七"}
{"author":"和凝","content":"乾文初见泰阶平，日月常遵阁道行。昨夜仰观垂象正，拱辰星宿转分明。","dynasty":"唐代","title":"宫词百首其五十八"}
{"author":"和凝","content":"锵锵济济赴延英，渐近重瞳目转明。君圣臣贤鱼水契，鸿基须贺永清平。","dynasty":"唐代","title":"宫词百首其五十九"}
{"author":"和凝","content":"天厩骖騑集嫩龙，雪光相照晓嘶风。昂头步步金鞍稳，掌扇花前御路中。","dynasty":"唐代","title":"宫词百首其六十"}
{"author":"和凝","content":"金吾细仗俨威仪，圣旨凝旒对远夷。晓日曈昽瞻玉案，丁冬环佩满彤墀。","dynasty":"唐代","title":"宫词百首其六十一"}
{"author":"和凝","content":"正旦垂旒御八方，蛮夷无不奉梯航。群臣舞蹈称觞处，雷动山呼万岁长。","dynasty":"唐代","title":"宫词百首其六十二"}
{"author":"和凝","content":"圣主躬耕在籍田，公卿环卫待丰年。五风十雨馀粮在，金殿惟闻奏舜弦。","dynasty":"唐代","title":"宫词百首其六十三"}
{"author":"和凝","content":"圣日垂科委所司，英才咸喜遇明时。春官进榜莺离谷，月殿香残桂魄枝。","dynasty":"唐代","title":"宫词百首其六十四"}
{"author":"和凝","content":"天街香满瑞云生，红伞凝空景日明。先遣五坊排猎骑，为民除害出神京。","dynasty":"唐代","title":"宫词百首其六十五"}
{"author":"和凝","content":"柳色披衫金缕凤，纤手轻拈红豆弄。翠蛾双敛正含情，桃花洞，瑶台梦，一片春愁谁与共。洞口春红飞蔌蔌，仙子含愁眉黛绿。阮郎何事不归来？懒烧金，慵篆玉，流水桃花空断续。","dynasty":"唐代","title":"天仙子"}
{"author":"和凝","content":"百戏罢，五音清，解红一曲新教成。两个瑶池小仙子，此时夺却柘枝名。","dynasty":"唐代","title":"解红歌（唐有儿童解红之舞）"}
{"author":"和凝","content":"天欲晓，宫漏穿花声缭绕，窗里星光少¤冷露寒侵帐额，残月光沈树杪。梦断锦帏空悄悄，强起愁眉小。","dynasty":"唐代","title":"薄命女（一名长命女）"}
{"author":"和凝","content":"银字笙寒调正长，水纹簟冷画屏凉。玉腕重因金扼臂，淡梳妆。几度试香纤手暖，一回尝酒绛唇光。佯弄红丝蝇拂子，打檀郎。","dynasty":"唐代","tags":"写人，赞美，女子","title":"山花子·银字笙寒调正长"}
{"author":"和凝","content":"正是破瓜年几，含情惯得人饶。桃李精神鹦鹉舌，可堪虚度良宵。却爱蓝罗裙子，羡他长束纤腰。写得鱼笺无限，其如花锁春晖。目断巫山云雨，空教残梦依依。却爱熏香小鸭，羡他长在屏帏。","dynasty":"唐代","title":"何满子"}
{"author":"和凝","content":"紫燎光销大驾归，御楼初见赭黄衣。千声鼓定将宣赦，竿上金鸡翅欲飞。北阙晴分五凤楼，嵩山秀色护神州。洛河自契千年运，更拟波中出九畴。中兴殿上晓光融，一炷天香舞瑞风。百辟虔心齐稽首，卷帘遥见御衣红。日和风暖御楼时，万姓齐瞻八彩眉。瑞气祥烟笼细仗，閤门宣赦四方知。凤吹鸾歌晓日明，丰年观稼出神京。封人争献南山寿，五色云中御辇平。圣主临轩待晓时，穿花宫漏正迟迟。鸡人一唱乾坤晓，百辟分班俨羽仪。朦胧西月照池亭，初夜椒房掩画屏。宫女相呼有何事，上楼同看老人星。红泥椒殿缀珠珰，帐蹙金龙窣地长。红兽慢然天色暖，凤炉时复爇沈香。九重楼殿簇丹青，高柳含烟覆井亭。宫内不知今日几，自来阶下数尧蓂.寝殿香浓玉漏严，云随凉月下西南。帐前宫女低声道，主上还应梦傅岩。绕殿钩阑压玉阶，内人轻语凭葱苔。皆言明主垂衣理，不假朱云傍槛来。颟顸冰面莹池心，风刮瑶阶腊雪深。怪得宫中无兽炭，步摇钗是辟寒金。兰殿春融自靘笙，玉颜风透象纱明。金簧如语莺声滑，可使云和独得名。兰烛时将凤髓添，寒星遥映夜光帘。龙楼露著鸳鸯瓦，谁近螭头掷玉签。玉甃莲池春水平，小鱼双并锦鳞行。内中知是黄河样，九曲今年彻底清。真珠帘外静无尘，耿耿凉天景象新。金殿夜深银烛晃，宫嫔来奏月重轮。鱼犀月掌夜通头，自著盘莺锦臂鞲。多把沈檀配龙麝，宫中掌浸十香油。香云双飐玉蝉轻，侍从君王苑里行。嘉瑞忽逢连理木，一时跪拜贺文明。金鸾双立紫檀槽，暖殿无风韵自高。含笑试弹红蕊调，君王宣赐酪樱桃。斑簟如霞可殿铺，更开新进瑞莲图。谁人筑损珊瑚架，子细看时认沥苏。金盆初晓洗纤纤，银鸭香焦特地添。出户忽看春雪下，六宫齐卷水晶帘。暖金盘里点酥山，拟望君王子细看。更向眉中分晓黛，岩边染出碧琅玕.云母屏前绣柱衣，龙床闲卷谏书帏。黄金槛外螭头活，日照红兰露未晞。楼西残月尚胧明，中禁鸡人报晓声。清旦司天台进状，夜来晴霁泰阶平。纤辔摩轩响佩环，银台门外集鸳鸾。三钟五鼓祥烟敛，日照仙人捧露盘。司膳厨中也禁烟，春宫相对画秋千。清明节日颁新火，蜡炬星飞下九天。宫木交芳色尽深，和风轻舞早莺吟。侍臣不异东方朔，应喜仙桃满禁林。贡橘香匀x0oh容，星光初满小金笼。近臣押赐诸王宅，拜了方开敕字封。献寿朝元欲偃戈，航深梯险竞骈罗。若论万国来朝日，比并涂山更较多。艳阳风景簇神州，杏蕊桃心照凤楼。遥望青青河畔草，几多归马与休牛。銮舆观稼晚方归，日月旗中见御衣。万姓焚香惟顶礼，瑞云随伞入宫闱。宫庭皆应紫微垣，壮丽宸居显至尊。赤子颙颙瞻父母，已将仁德比乾坤。三农皆已辟田畴，又见金门出土牛。块雨条风符圣化，嘉禾看却报新秋。进食门前水陆陈，大官斋洁贡时新。明君宵旰分甘处，便索金盘赐重臣。层台金碧惹红霞，仙掌亭亭对月华。昨夜盘中甘露满，婕妤争去奏官家。水殿垂帘冷色凝，一床珍簟展春冰。才人侍立持团扇，金缕双龙贴碧藤。香鸭烟轻爇水沈，云鬟闲坠凤犀簪。珠帘半卷开花雨，又见芭蕉展半心。莺锦蝉罗撒麝脐，狻猊轻喷瑞烟迷。红酥点得香山小，卷上珠帘日未西。锦褥花明满殿铺，宫娥分坐学樗蒲。欲教官马冲关过，咒愿纤纤早掷卢。小楼花簇钿山低，金雉双来蹋马齐。夸向傍人能彩戏，朝来赢得鹭鸶犀。红鬃白马嫩龙飞，天厩供来入紫微。遥见玉阶嘶不已，应缘认得赭黄衣。班定千牛立受宣，佩刀搢笏凤墀前。一声不坐祥云合，鸳鹭依行拜两边。三殿香浓晓色来，祥鸾威凤待门开。锵金佩玉趋丹陛，总是和羹作砺才。两番供奉打球时，鸾凤分厢锦绣衣。虎骤龙腾宫殿响，骅骝争趁一星飞。凤池冰泮岸莎匀，柳眼花心雪里新。都是九重和暖地，东风先报禁园春。紫气氤氲满帝都，映楼明月锁金铺。银泥殿里嫌红烛，教近龙床著火珠。地衣初展瑞霞融，绣帽金铃舞舜风。吹竹弹丝珠殿响，坠仙双降五云中。锦策匀铺寒玉齐，星锤高运日通犀。铿金曲罢春冰碎，跪拜君王粉面低。珠帘静卷水亭凉，玉蕊风飘小槛香。几处按歌齐入破，双双雏燕出宫墙。宫娥解禊艳阳时，鹢舸兰桡满凤池。春水如蓝垂柳醉，和风无力袅金丝。白玉阶前菊蕊香，金杯仙酝赏重阳。层台云集梨园乐，献寿声声祝万康。天籁吟风社燕归，渚莲香老碧苔肥。夜来霜坠梧桐叶，诸殿平明进御衣。炉爇香檀兽炭痴，真珠帘外雪花飞。六宫进酒尧眉寿，舞凤盘龙满御衣。云行风静早秋天，竞绕盆池蹋采莲。罨画披袍从窣地，更寻宫柳看鸣蝉。阑珊星斗缀珠光，七夕宫嫔乞巧忙。总上穿针楼上去，竞看银汉洒琼浆。宝瑟凄锵夜漏馀，玉阶闲坐对蟾蜍。秋光寂历银河转，已见宫花露滴疏。春风金袅万年枝，簇白团红烂熳时。宫女竞思游御苑，大家齐奏圣人知。乾文初见泰阶平，日月常遵阁道行。昨夜仰观垂象正，拱辰星宿转分明。锵锵济济赴延英，渐近重瞳目转明。君圣臣贤鱼水契，鸿基须贺永清平。天厩骖騑集嫩龙，雪光相照晓嘶风。昂头步步金鞍稳，掌扇花前御路中。金吾细仗俨威仪，圣旨凝旒对远夷。晓日曈曨瞻玉案，丁冬环珮满彤墀。正旦垂旒御八方，蛮夷无不奉梯航。群臣舞蹈称觞处，雷动山呼万岁长。圣主躬耕在籍田，公卿环卫待丰年。五风十雨馀粮在，金殿惟闻奏舜弦。圣日垂科委所司，英才咸喜遇明时。春官进榜莺离谷，月殿香残桂魄枝。天街香满瑞云生，红伞凝空景日明。先遣五坊排猎骑，为民除害出神京。内宴初开锦绣攒，教坊齐奏万年欢。箫韶响亮春云合，日照尧阶舞瑞鸾。视草词臣直玉堂，对来新赐锦袍香。班资最在云霄上，长是先迎日月光。玉殿朦胧散晓光，金龙高喷九天香。摵鞭声定初开扇，百辟齐呼万岁长。五色卿云覆九重，香烟高舞御炉中。含元殿里行仁德，四海车书已混同。欲封丹诏紫泥香，朱篆龙文御印光。汗涣丝纶出丹禁，便从天上凤衔将。越溪姝丽入深宫，俭素皆持马后风。尽道君王修圣德，不劳辞辇与当熊。早梅初向雪中明，风惹奇香粉蕊轻。谁道落花堪靧面，竞来枝上采繁英。暖殿奇香馥绮罗，窗间初学绣金鹅。才经冬至阳生后，今日工夫一线多。金井澄泉玉液香，琉璃深殿自清凉。温汤头进瓜初熟，后至宫嫔未得尝。绣闼雕甍列锦闺，珍奇惟待凤凰栖。杏梁烜赫晴霞展，时见空虚坠燕泥。龙凤金鞍软玉鞭，雪花光照锦连乾。驾头直指西郊去，晓日寒生讲武天。戛云楼上定风盘，雀跃猿跳总不难。要对君王逞轻捷，御楼时拟上鸡竿。停稳春衫窣地长，通天犀带缀金章。近臣衔命离丹禁，高捧恩波洒万方。垂黎玉押春帘卷，不夜珠楼晓鉴开。袍裤宫人走迎驾，东风吹送御香来。金吾勘契自通官，楼上初闻唱刻闲。金殿香高初唤仗，数行鸳鹭各趋班。螺髻凝香晓黛浓，水精鸂鶒飐轻风。金钗斜戴宜春胜，万岁千秋绕鬓红。缕金团扇对纤絺，正是深宫捧日时。要对君王说幽意，低头佯念婕妤诗。结金冠子学梳蝉，碾玉蜻蜓缀鬓偏。寝殿垂帘悄无事，试香闲立御炉前。金马词臣夜受宣，授毫交直八花砖。白麻草了初呈进，称旨丝纶下九天。平明光政便门开，已见忠臣早入来。自是枢机符造化，大罗天上曜三台。红罗窗里绣偏慵，亸袖闲隈碧玉笼。兰殿春晴鹦鹉睡，结条钗飐落花风。晓光初入右银台，鸳鹭分班启沃来。如水如鱼何际会，尽言金鼎得盐梅。立名金马近尧阶，尽是家传八斗才。麻尾尚犹龙字湿，便从天上凤衔来。狻猊镇角舞筵张，鸾凤花分十六行。轻动玉纤歌遍慢，时时偷眼看君王。边藩□宴贺休征，细仗初排舜日明。坐定两军呈百戏，乐臣低折贺升平。碧罗冠子簇香莲，结胜双衔利市钱。花下贪忙寻百草，不知遗却蹙金蝉。兰省初除傅粉郎，静端霜简入鸳行。明庭转制浑无事，朝下空馀鸡舌香。采访宁遗草泽人，诏搜无不降蒲轮。集贤殿里开炉冶，待把黄金铸重臣。红玉纤纤捧暖笙，绛唇呼吸引春莺。霓裳曲罢君王笑，宜近前来与改名。绣额朱门插艾人，羞将角黍近香唇。平明朝下夸宣赐，五色香丝系臂新。芙蓉冠子水精簪，闲对君王理玉琴。鹭颈莺唇胜仙子，步虚声细象窗深。金马门开侍从归，御香犹惹赐来衣。晓光满院金鱼冷，红药花擎宿露飞。便殿朝回卸玉簪，竞来芳槛摘花心。风和难捉花中蝶，却向窗间弄绣针。君王朝下未梳头，长晕残眉侍鉴楼。扼臂交光红玉软，起来重拟理箜篌。九重天上实难知，空遣微臣役梦思。葵藿一心期捧日，强搜狂斐拟宫词。","dynasty":"唐代","title":"宫词百首"}
{"author":"和凝","content":"软碧摇烟似送人，映花时把翠眉颦。青青自是风流主，漫飐金丝待洛神。瑟瑟罗裙金缕腰，黛眉偎破未重描。醉来咬损新花子，拽住仙郎尽放娇。鹊桥初就咽银河，今夜仙郎自性和。不是昔年攀桂树，岂能月里索姮娥。","dynasty":"唐代","title":"杂曲歌辞。杨柳枝"}
{"author":"和凝","content":"鹊桥初就咽银河，今夜仙郎自姓和。不是昔年攀桂树，岂能月里索嫦娥。","dynasty":"唐代","title":"柳枝"}
{"author":"和凝","content":"凉簟铺斑竹，鸳枕并红玉。脸莲红，眉柳绿，胸雪宜新浴。淡黄衫子裁春縠，异香芬馥¤羞道交回烛，未惯双双宿。树连枝，鱼比目，掌上腰如束。娇娆不争人拳跼，黛眉微蹙。","dynasty":"唐代","title":"麦秀两岐"}
{"author":"和凝","content":"莺锦蝉縠馥麝脐，轻裾花草晓烟迷。鸂鶒战金红掌坠，翠云低¤星靥笑偎霞脸畔，蹙金开襜衬银泥。春思半和芳草嫩，碧萋萋。银字笙寒调正长，水文簟冷画屏凉。玉腕重，金扼臂，淡梳妆¤几度试香纤手暖，一回尝酒绛唇光。佯弄红丝绳拂子，打檀郎。","dynasty":"唐代","title":"山花子"}
{"author":"和凝","content":"蝤蛴领上诃梨子，绣带双垂。椒户闲时，竞学摴蒲赌荔支¤丛头鞋子红编细，裙窣金丝。无事嚬眉，春思翻教阿母疑。","dynasty":"唐代","title":"采桑子"}
{"author":"和凝","content":"瑟瑟罗裙金缕腰，黛眉偎破未重描。醉来咬损新花子，拽住仙郎尽放娇。","dynasty":"唐代","title":"柳枝"}
{"author":"和凝","content":"软碧摇烟似送人，映花时把翠娥颦。青青自是风流主，慢□[1]金丝待洛神。","dynasty":"唐代","title":"柳枝"}
{"author":"和凝","content":"天欲晓，宫漏穿花声缭绕。窗里星光少，冷霞寒侵帐额，残月光沉树杪。梦断锦帏空悄悄，强起愁眉小。","dynasty":"唐代","title":"薄命女·天欲晓"}
{"author":"和凝","content":"蝤蛴领上诃梨子，绣带双垂。椒户闲时，竞学樗蒲赌荔枝。丛头鞋子红编细，裙□[1]金丝。无事□[2]眉，春思翻教阿母疑。","dynasty":"唐代","title":"采桑子·蝤蛴领上诃梨子"}
{"author":"和凝","content":"频叶软，杏花明，画船轻。双浴鸳鸯出绿汀，棹歌声。春水无风无浪，春天半雨半晴。红粉相随南浦晚，几含情。","dynasty":"唐代","title":"春光好·频叶软"}
{"author":"和凝","content":"纱窗暖，画屏闲，□云□[1]。睡起四肢无力，半春间。玉指剪裁罗胜，金盘点缀酥山，窥宋深心无限事，小眉弯。","dynasty":"唐代","title":"春光好·纱窗暖"}
{"author":"和凝","content":"写得鱼笺无限，其如花锁春晖。目断巫山云雨，空教残梦依依。却爱熏香小鸭，羡他长在屏帏。","dynasty":"唐代","title":"河满子"}
{"author":"和凝","content":"百戏罢，五音清，解红一曲新教成。两个瑶池小仙子，此时夺却□[1]枝名。","dynasty":"唐代","title":"解红·百戏罢"}
{"author":"和凝","content":"海棠香老春江晚，小楼雾縠涳濛。翠鬟初出绣帘中，麝烟鸾佩惹苹风。碾玉钗摇鸂鶒战，雪肌云鬓将融。含情遥指碧波东，越王台殿蓼花红。","dynasty":"唐代","tags":"怀古，抒情，思念","title":"临江仙·海棠香老春江晚"}
{"author":"和凝","content":"披袍□[1]地红宫锦，莺语时啭轻音。碧罗冠子稳犀簪，凤凰双□[2]步摇金。肌骨细匀红玉软，脸波微送春心。娇羞不肯入鸾衾，兰膏光里两情深。","dynasty":"唐代","title":"临江仙·披袍□[1]地红宫锦"}
{"author":"和凝","content":"白芷汀寒立鹭鸶，蘋风轻翦浪花时。烟幂幂，日迟迟，香引芙蓉惹钓丝。","dynasty":"唐代","title":"杂歌谣辞。渔父歌"}
{"author":"和凝","content":"虽是丹青物，沈吟亦可伤。君夸鹰眼疾，我悯兔心忙。岂动骚人兴，惟增猎客狂。鲛绡百馀尺，争及制衣裳。","dynasty":"唐代","title":"题鹰猎兔画"}
{"author":"和凝","content":"万山岚霭簇洋城，数处禅斋尽有名。古柏八株堆翠色，灵泉一派逗寒声。暂游颇爱闲滋味，久住翻嫌俗性情。珍重支公每相勉，我于儒行也修行。","dynasty":"唐代","title":"醴泉院"}
{"author":"和凝","content":"山名兴势镇梁洋，俨有真风福此方。瘦柏握盘笼殿紫，灵泉澄洁浸花香。暂游颇爱闲人少，久住翻嫌白日忙。只向五千文字内，愿成金骨住仙乡。","dynasty":"唐代","title":"兴势观"}
{"author":"和凝","content":"华夷图上见洋川，知在青山绿水边。官闲最好游僧舍，江近应须买钓船。","dynasty":"唐代","title":"洋川"}
{"author":"和凝","content":"先生自舞琴。（《三乐达节》）波上人如潘玉儿，掌中花似赵飞燕。（《采莲曲》，以上并见《乐书》）","dynasty":"唐代","title":"句"}
{"author":"和凝","content":"春草全无消息，腊雪犹馀踪迹。越岭寒枝香自折，冷艳奇芳堪惜。何事寿阳无处觅，吹入谁家横笛。","dynasty":"唐代","title":"望梅花"}
{"author":"和凝","content":"纱窗暖，画屏闲，亸云鬟。睡起四肢无力，半春间¤玉指剪裁罗胜，金盘点缀酥山。窥宋深心无限事，小眉弯。蘋叶软，杏花明，画船轻。双浴鸳鸯出绿汀，棹歌声¤春水无风无浪，春天半雨半晴。红粉相随南浦晚，几含情。","dynasty":"唐代","title":"春光好（一名愁倚栏令）"}
{"author":"和凝","content":"海棠香老春江晚，小楼雾縠空濛。翠鬟初出绣帘中，麝烟鸾佩惹蘋风¤碾玉钗摇鸂鶒战，雪肌云鬓将融。含情遥指碧波东，越王台殿蓼花红。披袍窣地红宫锦，莺语时转轻音。碧罗冠子稳犀簪，凤凰双飐步摇金¤肌骨细匀红玉软，脸波微送春心。娇羞不肯入鸳衾，兰膏光里两情深。","dynasty":"唐代","title":"临江仙"}
{"author":"和凝","content":"春入神京万木芳，禁林莺语滑、蝶飞狂。晓花擎露妨啼妆，红日永、风和百花香¤烟锁柳丝长，御沟澄碧水、转池塘。时时微雨洗风光，天衢远、到处引笙篁。正是神京烂熳时，群仙初折得、郄诜枝。乌犀白纻最相宜，精神出、御陌袖鞭垂¤柳色展愁眉，管弦分响亮、探花期。光阴占断曲江池，新榜上、名姓彻丹墀。","dynasty":"唐代","title":"小重山"}
{"author":"和凝","content":"莺锦蝉□[1]馥麝脐，轻裾花草晓烟迷。□□[2]颤金红掌坠，翠云低。星靥笑偎霞脸畔，蹙金开□[3]衬银泥。春思半和芳草嫩，绿萋萋。","dynasty":"唐代","title":"山花子·莺锦蝉□[1]馥麝脐"}
{"author":"和凝","content":"洞口春红飞蔌蔌，仙子含愁眉黛绿。阮郎何事不归来，嫩烧金，慵篆玉，流水桃花空断续。","dynasty":"唐代","title":"天仙子·洞口春红飞蔌蔌"}
{"author":"和凝","content":"春草全无消息，腊雪犹馀踪迹。越岭寒枝香自拆，冷艳奇芳堪惜。何事寿阳无处觅，吹入谁家横笛？","dynasty":"唐代","title":"望梅花·春草全无消息"}
{"author":"和凝","content":"春入神京万木芳，禁林莺语滑，蝶飞狂。晓花擎露妒啼妆，红日永，风和百花香。烟锁柳丝长，御沟澄碧水，转池塘。时时微雨洗风光，天衢远，到处引笙篁。","dynasty":"唐代","title":"小重山·春入神京万木芳"}
{"author":"和凝","content":"正是神京烂熳时，群仙初折得，郄诜枝。乌犀白□[1]最相宜，精神出，御陌袖鞭垂。柳色展愁眉，管弦分响亮，探花期。光阴占断曲江池，新榜上，名姓彻丹墀。","dynasty":"唐代","title":"小重山·正是神京烂熳时"}
{"author":"和凝","content":"北阙晴分五凤楼，嵩山秀色护神州。洛河自契千年运，更拟波中出九畴。","dynasty":"唐代","title":"宫词百首其二"}
{"author":"和凝","content":"中兴殿上晓光融，一炷天香舞瑞风。百辟虔心齐稽首，捲帘遥见御衣红。","dynasty":"唐代","title":"宫词百首其三"}
{"author":"和凝","content":"日和风暖御楼时，万姓齐瞻八彩眉。瑞气祥烟笼细仗，閤门宣赦四方知。","dynasty":"唐代","title":"宫词百首其四"}
{"author":"和凝","content":"凤吹鸾歌晓日明，丰年观稼出神京。封人争献南山寿，五色云中御辇平。","dynasty":"唐代","title":"宫词百首其五"}
{"author":"和凝","content":"圣主临轩待晓时，穿花宫漏正迟迟。鸡人一唱乾坤晓，百辟分班俨羽仪。","dynasty":"唐代","title":"宫词百首其六"}
{"author":"和凝","content":"朦胧西月照池亭，初夜椒房掩画屏。宫女相呼有何事，上楼同看老人星。","dynasty":"唐代","title":"宫词百首其七"}
{"author":"和凝","content":"红泥椒殿缀珠珰，帐蹙金龙窣地长。红兽慢然天色暖，凤炉时复爇沈香。","dynasty":"唐代","title":"宫词百首其八"}
{"author":"和凝","content":"九重楼殿簇丹青，高柳含烟覆井亭。宫内不知今日几，自来阶下数尧蓂。","dynasty":"唐代","title":"宫词百首其九"}
{"author":"和凝","content":"寝殿香浓玉漏严，云随凉月下西南。帐前宫女低声道，主上还应梦傅岩。","dynasty":"唐代","title":"宫词百首其十"}
{"author":"和凝","content":"绕殿钩栏压玉阶，内人轻语凭葱薹。皆言明主垂衣理，不假朱云傍槛来。","dynasty":"唐代","title":"宫词百首其十一"}
{"author":"和凝","content":"颟顸冰面莹池心，风刮瑶阶腊雪深。怪得宫中无兽炭，步摇钗是辟寒金。","dynasty":"唐代","title":"宫词百首其十二"}
{"author":"和凝","content":"兰殿春融自靘笙，玉颜风透象纱明。金簧如语莺声滑，可使云和独得名。","dynasty":"唐代","title":"宫词百首其十三"}
{"author":"和凝","content":"兰烛时将凤髓添，寒星遥映夜光帘。龙楼露著鸳鸯瓦，谁近螭头掷玉签。","dynasty":"唐代","title":"宫词百首其十四"}
{"author":"和凝","content":"玉甃莲池春水平，小鱼双并锦鳞行。内中知是黄河样，九曲今年彻底清。","dynasty":"唐代","title":"宫词百首其十五"}
{"author":"和凝","content":"真珠帘外静无尘，耿耿凉天景象新。金殿夜深银烛晃，宫嫔来奏月重轮。","dynasty":"唐代","title":"宫词百首其十六"}
{"author":"和凝","content":"鱼犀月掌夜通头，自著盘莺锦臂韝。多把沈檀配龙麝，宫中掌浸十香油。","dynasty":"唐代","title":"宫词百首其十七"}
{"author":"和凝","content":"香云双飐玉蝉轻，侍从君王苑里行。嘉瑞忽逢连理木，一时跪拜贺文明。","dynasty":"唐代","title":"宫词百首其十八"}
{"author":"和凝","content":"金鸾双立紫檀槽，暖殿无风韵自高。含笑试弹红蕊调，君王宣赐酪樱桃。","dynasty":"唐代","title":"宫词百首其十九"}
{"author":"和凝","content":"斑簟如霞可殿铺，更开新进瑞莲图。谁人筑损珊瑚架，子细看时认沥苏。","dynasty":"唐代","title":"宫词百首其二十"}
{"author":"和凝","content":"金盆初晓洗纤纤，银鸭香焦特地添。出户忽看春雪下，六宫齐捲水晶帘。","dynasty":"唐代","title":"宫词百首其二十一"}
{"author":"和凝","content":"暖金盘里点酥山，拟望君王子细看。更向眉中分晓黛，岩边染出碧琅玕。","dynasty":"唐代","title":"宫词百首其二十二"}
{"author":"和凝","content":"云母屏前绣柱衣，龙床闲卷谏书帏。黄金槛外螭头活，日照红兰露未晞。","dynasty":"唐代","title":"宫词百首其二十三"}
{"author":"和凝","content":"楼西残月尚胧明，中禁鸡人报晓声。清旦司天台进状，夜来晴霁泰阶平。","dynasty":"唐代","title":"宫词百首其二十四"}
{"author":"和凝","content":"纤辔摩轩响佩环，银台门外集鸳鸾。三钟五鼓祥烟敛，日照仙人捧露盘。","dynasty":"唐代","title":"宫词百首其二十五"}
{"author":"和凝","content":"司膳厨中也禁烟，春宫相对画秋千。清明节日颁新火，蜡炬星飞下九天。","dynasty":"唐代","title":"宫词百首其二十六"}
{"author":"和凝","content":"宫木交芳色尽深，和风轻舞早莺吟。侍臣不异东方朔，应喜仙桃满禁林。","dynasty":"唐代","title":"宫词百首其二十七"}
{"author":"和凝","content":"贡橘香匀䩋𩉙容，星光初满小金笼。近臣押赐诸王宅，拜了方开敕字封。","dynasty":"唐代","title":"宫词百首其二十八"}
{"author":"和凝","content":"献寿朝元欲偃戈，航深梯险竞骈罗。若论万国来朝日，比并涂山更较多。","dynasty":"唐代","title":"宫词百首其二十九"}
{"author":"和凝","content":"艳阳风景簇神州，杏蕊桃心照凤楼。遥望青青河畔草，几多归马与休牛。","dynasty":"唐代","title":"宫词百首其三十"}
{"author":"和凝","content":"銮舆观稼晚方归，日月旗中见御衣。万姓焚香惟顶礼，瑞云随伞入宫闱。","dynasty":"唐代","title":"宫词百首其三十一"}
{"author":"和凝","content":"宫庭皆应紫微垣，壮丽宸居显至尊。赤子颙颙瞻父母，已将仁德比乾坤。","dynasty":"唐代","title":"宫词百首其三十二"}
{"author":"和凝","content":"三农皆已辟田畴，又见金门出土牛。块雨条风符圣化，嘉禾看却报新秋。","dynasty":"唐代","title":"宫词百首其三十三"}
{"author":"和凝","content":"进食门前水陆陈，大官斋洁贡时新。明君宵旰分甘处，便索金盘赐重臣。","dynasty":"唐代","title":"宫词百首其三十四"}
{"author":"和凝","content":"层台金碧惹红霞，仙掌亭亭对月华。昨夜盘中甘露满，婕妤争去奏官家。","dynasty":"唐代","title":"宫词百首其三十五"}
{"author":"和凝","content":"水殿垂帘冷色凝，一床珍簟展春冰。才人侍立持团扇，金缕双龙贴碧藤。","dynasty":"唐代","title":"宫词百首其三十六"}
{"author":"和凝","content":"香鸭烟轻爇水沈，云鬟闲坠凤犀簪。珠帘半捲开花雨，又见芭蕉展半心。","dynasty":"唐代","title":"宫词百首其三十七"}
{"author":"和凝","content":"莺锦蝉罗撒麝脐，狻猊轻喷瑞烟迷。红酥点得香山小，卷上珠帘日未西。","dynasty":"唐代","title":"宫词百首其三十八"}
{"author":"和凝","content":"锦褥花明满殿铺，宫娥分坐学樗蒲。欲教官马冲关过，咒愿纤纤早掷卢。","dynasty":"唐代","title":"宫词百首其三十九"}
{"author":"和凝","content":"小楼花簇钿山低，金雉双来蹋马齐。誇向傍人能彩戏，朝来赢得鹭鸶犀。","dynasty":"唐代","title":"宫词百首其四十"}
{"author":"和凝","content":"红鬃白马嫩龙飞，天厩供来入紫微。遥见玉阶嘶不已，应缘识得赭黄衣。","dynasty":"唐代","title":"宫词百首其四十一"}
{"author":"和凝","content":"班定千牛立受宣，佩刀搢笏凤墀前。一声不坐祥云合，鸳鹭依行拜两边。","dynasty":"唐代","title":"宫词百首其四十二"}
{"author":"和凝","content":"三殿香浓晓色来，祥鸾威凤待门开。锵金佩玉趋丹陛，总是和羹作砺才。","dynasty":"唐代","title":"宫词百首其四十三"}
{"author":"和凝","content":"两番供奉打毬时，鸾凤分厢锦绣衣。虎骤龙腾宫殿响，骅骝争趁一星飞。","dynasty":"唐代","title":"宫词百首其四十四"}
{"author":"和凝","content":"凤池冰泮岸莎匀，柳眼花心雪里新。都是九重和暖地，东风先报禁园春。","dynasty":"唐代","title":"宫词百首其四十五"}
{"author":"陈曰昌","content":"共住江村一带偏，如君相与出尘缘。春风入座人同拂，秋月当窗魄迥悬。","dynasty":"明代","title":"次韵答唐卧公"}
{"author":"陈曰昌","content":"几淬青虹怜古剑，独翻黄石得奇篇。等閒疑义恒相析，何异当时对榻眠。","dynasty":"明代","title":"次韵答唐卧公其二"}
{"author":"陈曰昌","content":"人多物外役，而我独无营。浩浩复落落，湖山注夙情。因之不适俗，壮心淹老成。园林聊日涉，守拙若硁硁。欲散今古意，每每踏潮行。一溪入花气，万木度风声。遥峦层耸逸，瞻顾别开明。念虑此俱涤，水鸟时嘤嘤。纵浪东皋外，于焉得此生。","dynasty":"明代","title":"溪居"}
{"author":"冯仕琦","content":"诛茅搆馆嵯峨里，觉与人间烟火异。山色入帘千古青，霞光绕栋半峰紫。香生雪案树边花，凉彻藜床岩际雨。夜半起看经与书，灯光直射斗牛渚。","dynasty":"明代","title":"龙岩馆"}
{"author":"冯仕琦","content":"何年鬼斧开形胜，此日词人作壮游。吞壑岚光溟晓日，映岩树色澹清秋。高盘睥睨红尘断，绝顶徘徊紫气浮。纵览巨灵真法界，何须海上觅丹丘。","dynasty":"明代","title":"游崆峒"}
{"author":"冯仕琦","content":"何事寻真羡十洲，崆峒奇胜倚天浮。泉流瀑布千溪润，云护丹丘万壑幽。壁上苍苔浑岁月，洞中瑶草度春秋。关门紫气峰头现，嵩室清虚眼底收。岭外春风摇皂盖，樽前柏叶映貂裘。使君问俗凭多睱，乘兴登临属壮游。","dynasty":"明代","title":"和洪启进游崆峒岩"}
{"author":"施岳","content":"云容冱雪，暮色添寒，楼台共临眺。翠丛深窅。无人处、数蕊弄春犹小。幽姿谩好。遥相望、含情一笑。花解语，因甚无言，心事应难表。莫待墙阴暗老。称琴边月夜，笛里霜晓。护香须早。东风度、咫尺画阑琼沼。归来梦绕。歌云坠、依然惊觉。想恁时，小几银屏冷未了。","dynasty":"宋代","tags":"咏物，梅花，惜时","title":"解语花·云容冱雪"}
{"author":"施岳","content":"翠鳌涌出沧溟，影横栈壁迷烟墅。楼台对起，阑干重凭，山川自古。梁苑平芜，汴堤疏柳，几番晴雨。看天低四远，江空万里，登临处、分吴楚。两岸花飞絮舞。度春风、满城箫鼓。英雄暗老，昏潮晓汐，归帆过橹。淮水东流，塞云北渡，夕阳西去。正凄凉望极，中原路杳，月来南浦。","dynasty":"宋代","tags":"写景，抒情，感慨，爱国","title":"水龙吟·翠鳌涌出沧溟"}
{"author":"施岳","content":"画舸西泠路，占柳阴花影，芳意如织。小楫冲波，度麹尘扇底，粉香帘隙。岸转斜阳隔。又过尽、别船箫笛。傍断桥、翠绕红围，相对半篙晴色。顷刻。千山暮碧。向沽酒楼前，犹击金勒。乘月归来，正梨花夜缟，海棠烟幂。院宇明寒食。醉乍醒、一庭春寂。任满身、露湿东风，欲眠未得。","dynasty":"宋代","title":"曲游春（清明湖上）"}
{"author":"施岳","content":"柳花白。飞入青烟巷陌。凭高处，愁锁断桥，十里东风正无力。西湖路咫尺。犹阻仙源信息。伤心事，还似去年，中酒恹恹度寒食。闲窗掩春寂。但粉指留红，茸唾凝碧。歌尘不散蒙香泽。念鸾孤金镜，雁空瑶瑟。芳时凉夜尽怨忆。梦魂省难觅。鳞鸿，渺踪迹。纵罗帕亲题，锦字谁织。缄情欲寄重城隔。又流水斜照，倦箫残笛。楼台相望，对暮色，恨无极。","dynasty":"宋代","title":"兰陵王"}
{"author":"施岳","content":"画舸西泠落，占柳阴花影，芳意如织。小楫冲波，度麴尘扇底，粉香帘隙。岸转斜阳隔。又过尽、别船箫笛。傍断桥、翠绕红围，相对半篙晴色。顷刻。千山暮碧。向沽酒楼前，犹系金勒。乘月归来，正梨花夜缟，海棠烟幕。院宇明寒食。醉乍醒、一庭春寂。任满身、露湿东风，欲眠未得。","dynasty":"宋代","title":"曲游春·画舸西泠落"}
{"author":"施岳","content":"玉宇薰风，宝阶明月，翠丛万点晴雪。炼霜不就，散广寒霏屑。采珠蓓、绿萼露滋，嗔银艳、小莲冰洁。花痕在，纤指嫩痕，素英重结。枝头香未绝。还是过中秋，丹桂时节。醉乡冷境，怕翻成悄歇。玩芳味、春焙旋熏，贮农韵、水沈频爇。堪怜处，输与夜凉睡蝶。","dynasty":"宋代","title":"步月（茉莉）"}
{"author":"施岳","content":"水遥花瞑。隔岸炊烟冷。十里垂杨摇嫩影。宿酒和愁都醒。","dynasty":"宋代","title":"清平乐·水遥花瞑"}
{"author":"李归唐","content":"惜养来来岁月深，笼开不见意沈吟。也知只在秋江上，明月芦花何处寻。","dynasty":"唐代","title":"失鹭鹚"}
{"author":"阮籍","content":"夜中不能寐，起坐弹鸣琴。薄帷鉴明月，清风吹我襟。孤鸿号外野，翔鸟鸣北林。徘徊将何见？忧思独伤心。","dynasty":"魏晋","tags":"古诗三百首，孤独，忧思，咏怀","title":"咏怀八十二首·其一"}
{"author":"阮籍","content":"夜中不能寐，起坐弹鸣琴。薄帷鉴明月，清风吹我襟。孤鸿号外野，翔鸟鸣北林。徘徊将何见？忧思独伤心。二妃游江滨，逍遥顺风翔。交甫怀环佩，婉娈有芬芳。猗靡情欢爱，千载不相忘。倾城迷下蔡，容好结中肠。感激生忧思，萱草树兰房。膏沐为谁施，其雨怨朝阳。如何金石交，一旦更离伤。嘉树下成蹊，东园桃与李。秋风吹飞藿，零落从此始。繁华有憔悴，堂上生荆杞。驱马舍之去，去上西山趾。一身不自保，何况恋妻子。凝霜被野草，岁暮亦云已。天马出西北，由来从东道。春秋非有托，富贵焉常保。清露被皋兰，凝霜沾野草。朝为媚少年，夕暮成丑老。自非王子晋，谁能常美好。平生少年时，轻薄好弦歌。西游咸阳中，赵李相经过。娱乐未终极，白日忽蹉跎。驱马复来归，反顾望三河。黄金百镒尽，资用常苦多。北临太行道，失路将如何。昔闻东陵瓜，近在青门外。连畛距阡陌，子母相钩带。五色曜朝日，嘉宾四面会。膏火自煎熬，多财为患害。布衣可终身，宠禄岂足赖。炎暑惟兹夏，三旬将欲移。芳树垂绿叶，青云自逶迤。四时更代谢，日月递参差。徘徊空堂上，忉怛莫我知。愿覩卒欢好，不见悲别离。灼灼西隤日，余光照我衣。回风吹四壁，寒鸟相因依。周周尚衔羽，蛩蛩亦念饥。如何当路子，磬折忘所归。岂为夸誉名，憔悴使心悲。宁与燕雀翔，不随黄鹄飞。黄鹄游四海，中路将安归。步出上东门，北望首阳岑。下有采薇士，上有嘉树林。良辰在何许，凝霜沾衣襟。寒风振山冈，玄云起重阴。鸣鴈飞南征，鶗鴂发哀音。素质游商声，凄怆伤我心。北里多奇舞，濮上有微音。轻薄闲游子，俯仰乍浮沉。方式从狭路，僶俛趋荒淫。焉见王子乔，乘云翔邓林。独有延年术，可以慰我心。湛湛长江水，上有枫树林。皋兰被径路，青骊逝骎骎。远望令人悲，春气感我心。三楚多秀士，朝云进荒淫。朱华振芬芳，高蔡相追寻。一为黄雀哀，泪下谁能禁。昔日繁华子，安陵与龙阳。夭夭桃李花，灼灼有辉光。悦怿若九春，磬折似秋霜。流盻发姿媚，言笑吐芬芳。携手等欢爱，宿昔同衣裳。愿为双飞鸟，比翼共翱翔。丹青着明誓，永世不相忘。登高临四野，北望青山阿。松柏翳冈岑，飞鸟鸣相过。感慨怀辛酸，怨毒常苦多。李公悲东门，苏子狭三河。求仁自得仁，岂复叹咨嗟。开秋兆凉气，蟋蟀鸣床帷。感物怀殷忧，悄悄令心悲。多言焉所告，繁辞将诉谁。微风吹罗袂，明月耀清晖。晨鸡鸣高树，命驾起旋归。昔年十四五，志尚好诗书。被褐怀珠玉，颜闵相与期。开轩临四野，登高望所思。丘墓蔽山冈，万代同一时。千秋万岁后，荣名安所之。乃悟羡门子，噭噭令自嗤。徘徊蓬池上，还顾望大梁。绿水扬洪波，旷野莽茫茫。走兽交横驰，飞鸟相随翔。是时鹑火中，日月正相望。朔风厉严寒，阴气下微霜。覊旅无俦匹，俛仰怀哀伤。小人计其功，君子道其常。岂惜终憔悴，咏言着斯章。独坐空堂上，谁可与欢者。出门临永路，不见行车马。登高望九州，悠悠分旷野。孤鸟西北飞，离兽东南下。日暮思亲友，晤言用自写。悬车在西南，羲和将欲倾。流光耀四海，忽忽至夕冥。朝为咸池晖，蒙汜受其荣。岂知穷达士，一死不再生。视彼桃李花，谁能久荧荧。君子在何计，叹息未合幷。瞻仰景山松，可以慰吾情。西方有佳人，皎若白日光。被服纤罗衣，左右佩双璜。修容耀姿美，顺风振微芳。登高眺所思，举袂当朝阳。寄颜云霄闲，挥袖凌虚翔。飘飖恍惚中，流眄顾我傍。悦怿未交接，晤言用感伤。杨朱泣歧路，墨子悲染丝。揖让长离别，飘飖难与期。岂徒燕婉情，存亡诚有之。萧索人所悲，祸衅不可辞。赵女媚中山，谦柔愈见欺。嗟嗟涂上士，何用自保持。于心怀寸阴，羲阳将欲冥。挥袂抚长剑，仰观浮云征。云间有玄鹤，抗志扬哀声。一飞冲青天，旷世不再鸣。岂与鹑鷃游，连翩戏中庭。夏后乘灵舆，夸父为邓林。存亡从变化，日月有浮沉。凤皇鸣参差，伶伦发其音。王子好箫管，世世相追寻。谁言不可见，青鸟明我心。东南有射山，汾水出其阳。六龙服气舆，云盖切天纲。仙者四五人，逍遥晏兰房。寝息一纯和，呼噏成露霜。沐浴丹渊中，照耀日月光。岂安通灵台，游瀁去高翔。殷忧令志结，怵惕常若惊。逍遥未终晏，朱华忽西倾。蟋蟀在户牖，蟪蛄号中庭。心肠未相好，谁云亮我情。愿为云间鸟，千里一哀鸣。三芝延瀛洲，远游可长生。拔剑临白刃，安能相中伤。但畏工言字，称我三江旁。飞泉流玉山，悬车栖扶桑。日月径千里，素风发微霜。势路有穷达，咨嗟安可长。朝登洪坡颠，日夕望西山。荆棘被原野，羣鸟飞翩翩。鸾鹥时栖宿，性命有自然。建木谁能近，射干复婵娟。不见林中葛，延蔓相勾连。周郑天下交，街术当三河。妖冶闲都子，焕耀何芬葩。玄发发朱颜，睇眄有光华。倾城思一顾，遗视来相夸。愿为三春游，朝阳忽蹉跎。盛衰在须臾，离别将如何。若花耀四海，扶桑翳瀛洲。日月经天涂，明暗不相雠。穷达自有常，得失又何求。岂效路上童，携手共遨游。阴阳有变化，谁云沉不浮。朱鳖跃飞泉，夜飞过吴洲。俛仰运天地，再抚四海流。系累名利场，驽骏同一辀。岂若遗耳目，升遐去殷忧。昔余游大梁，登于黄华颠。共工宅玄冥，高台造青天。幽荒邈悠悠，凄怆怀所怜。所怜者谁子，明察自照妍。应龙沈冀州，妖女不得眠。肆侈陵世俗，岂云永厥年。驱车出门去，意欲远征行。征行安所如，背弃夸与名。夸名不在己，但愿适中情。单帷蔽皎日，高树隔微声。谗邪使交疏，浮云令昼冥。嬿婉同衣裳，一顾倾人城。从容在一时，繁华不再荣。晨朝奄复暮，不见所欢形。黄鸟东南飞，寄言谢友生。驾言发魏都，南向望吹壹。箫管有遗音，梁王安在哉。战士食糟糠，贤者处蒿莱。歌舞曲未终，秦兵已复来。夹林非吾有，朱宫生尘埃。军败华阳下，身竟为土灰。朝阳不再盛，白日忽西幽。去此若俯仰，如何似九秋。人生若尘露，天道邈悠悠。齐景升丘山，涕泗纷交流。孔圣临长川，惜逝忽若浮。去者余不及，来者吾不留。愿登太华山，上与松子游。渔父知世患，乘流泛轻舟。一日复一夕，一夕复一朝。颜色改平常，精神自损消。胸中怀汤火，变化故相招。万事无穷极，知谋苦不饶。但恐须臾间，魂气随风飘。终身履薄冰，谁知我心焦。一日复一朝，一昏复一晨。容色改平常，精神自飘沦。临觞多哀楚，思我故时人。对酒不能言，凄怆怀酸辛。愿耕东皋阳，谁与守其真。愁苦在一时，高行伤微身。曲直何所为，龙蛇为我邻。世务何缤纷，人道苦不遑。壮年以时逝，朝露待太阳。愿揽羲和辔，白日不移光。天阶路殊绝，云汉邈无梁。濯发旸谷滨，远游昆岳傍。登彼列仙岨，采此秋兰芳。时路乌足争，太极可翱翔。谁言万事囏，逍遥可终生。临堂翳华树，悠悠念无形。彷徨思亲友，倐忽复至冥。寄言东飞鸟，可用慰我情。嘉时在今辰，零雨洒尘埃。临路望所思，日夕复不来。人情有感慨，荡漾焉能排。挥涕怀哀伤，辛酸谁语哉。炎光延万里，洪川荡湍濑。弯弓挂扶桑，长剑倚天外。泰山成砥砺，黄河为裳带。视彼庄周子，荣枯何足赖。捐身弃中野，乌鸢作患害。岂若雄杰士，功名从此大。壮士何慷慨，志欲威八荒。驱车远行役，受命念自忘。良弓挟乌号，明甲有精光。临难不顾生，身死魂飞扬。岂为全躯士，效命争战场。忠为百世荣，义使令名彰。垂声谢后世，气节故有常。混元生两仪，四象运衡玑。曒日布炎精，素月垂景辉。晷度有昭回，哀哉人命微。飘若风尘逝，忽若庆云晞。修龄适余愿，光宠非己威。安期步天路，松子与世违。焉得凌霄翼，飘飖登云湄。嗟哉尼父志，何为居九夷。天网弥四野，六翮掩不舒。随波纷纶客，泛泛若浮凫。生命无期度，朝夕有不虞。列仙停修龄，养志在冲虚。飘飖云日间，邈与世路殊。荣名非己宝，声色焉足娱。采药无旋返，神仙志不符。逼此良可惑，令我久踌躇。王业须良辅，建功俟英雄。元凯康哉美，多士颂声隆。阴阳有舛错，日月不当融。天时有否泰，人事多盈冲。园绮遯南岳，伯阳隐西戎。保身念道真，宠耀焉足崇。人谁不善始，尠能克厥终。休哉上世士，万载垂清风。鸿鹄相随飞，飞飞适荒裔。双翮临长风，须臾万里逝。朝餐琅玕实，夕宿丹山际。抗身青云中，网罗孰能制。岂与乡曲士，携手共言誓。俦物终始殊，修短各异方。琅玕生高山，芝英耀朱堂。荧荧桃李花，成蹊将夭伤。焉敢希千术，三春表微光。自非凌风树，憔悴乌有常。幽兰不可佩，朱草为谁荣。修竹隐山阴，射干临增城。葛藟延幽谷，绵绵瓜瓞生。乐极消灵神，哀深伤人情。竟知忧无益，岂若归太清。鷽鸠飞桑榆，海鸟运天池。岂不识宏大，羽翼不相宜。招摇安可翔，不若栖树枝。下集蓬艾间，上游园圃篱。但尔亦自足，用子为追随。生命辰安在，忧戚涕沾襟。高鸟翔山冈，燕雀栖下林。青云蔽前庭，素琴凄我心。崇山有鸣鹤，岂可相追寻。鸣鸠嬉庭树，焦明游浮云。焉见孤翔鸟，翩翩无匹羣。死生自然理，消散何缤纷。步游三衢旁，惆怅念所思。岂为今朝见，恍惚诚有之。泽中生乔松，万世未可期。高鸟摩天飞，凌云共游嬉。岂有孤行士，垂涕悲故时。清露为凝霜，华草成蒿莱。谁云君子贤，明达安可能。乘云招松乔，呼噏永矣哉。丹心失恩泽，重德丧所宜。善言焉可长，慈惠未易施。不见南飞燕，羽翼正差池。高子怨新诗，三闾悼乖离。何为混沌氏，倐忽体貌隳。十日出旸谷，弭节驰万里。经天耀四海，倐忽潜蒙泛。谁言焱炎久，游没何行俟。逝者岂长生，亦去荆与杞。千岁犹崇朝，一餐聊自已。是非得失间，焉足相讥理。计利知术穷，哀情遽能止。自然有成理，生死道无常。智巧万端出，大要不易方。如何夸毘子，作色怀骄肠。乘轩驱良马，凭几向膏粱。被服纤罗衣，深榭设闲房。不见日夕华，翩翩飞路旁。夸谈快愤懑，情慵发烦心。西北登不周，东南望邓林。旷野弥九州，崇山抗高岑。一餐度万世，千岁再浮沈。谁云玉石同，泪下不可禁人言愿延年，延年欲焉之。黄鹄呼子安，千秋未可期。独坐山嵓中，恻怆怀所思。王子一何好，猗靡相携持。悦怿犹今辰，计校在一时。置此明朝事，日夕将见期贵贱在天命，穷达自有时。婉娈佞邪子，随利来相欺。孤思损惠施，但为谗夫蚩。鹡鸰鸣云中，载飞靡所期。焉知倾侧士，一旦不可持。惊风振四野，回云荫堂隅。床帷为谁设，几杖为谁扶。虽非明君子，岂闇桑与榆。世有此聋聩，芒芒将焉如。翩翩从风飞，悠悠去故居。离麾玉山下，遗弃毁与誉。危冠切浮云，长剑出天外。细故何足虑，高度跨一世。非子为我御，逍遥游荒裔。顾谢西王母，吾将从此逝。岂与蓬户士，弹琴诵言誓。河上有丈人，纬萧弃明珠。甘彼藜藿食，乐是蓬蒿庐。岂效缤纷子，良马骋轻舆。朝生衢路旁，夕瘗横术隅。欢笑不终宴，俛仰复欷歔。鉴兹二三者，愤懑从此舒。儒者通六艺，立志不可干。违礼不为动，非法不肯言。渴饮清泉流，饥食幷一箪。岁时无以祀，衣服常苦寒。屣履咏南风，缊袍笑华轩。信道守诗书，义不受一餐。烈烈褒贬辞，老氏用长叹。少年学击剑，妙伎过曲城。英风截云霓，超世发奇声。挥剑临沙漠，饮马九野垧。旗帜何翩翩，但闻金鼓鸣。军旅令人悲，烈烈有哀情。念我平常时，悔恨从此生。平昼整衣冠，思见客与宾。宾客者谁子，倐忽若飞尘。裳衣佩云气，言语究灵神。须臾相背弃，何时见斯人。多虑令志散，寂寞使心忧。翱翔观陂泽，抚剑登轻舟。但愿长闲暇，后岁复来游。朝出上东门，遥望首阳基。松柏郁森沉，鹂黄相与嬉。逍遥九曲间，徘徊欲何之。念我平居时，郁然思妖姬。王子十五年，游衍伊洛滨。朱颜茂春华，辩慧怀清真。焉见浮丘公，举手谢时人。轻荡易恍惚，飘飖弃其身。飞飞鸣且翔，挥翼且酸辛。塞门不可出，海水焉可浮。朱明不相见，奄昧独无侯。持瓜思东陵，黄雀诚独羞。失势在须臾，带剑上吾丘。悼彼桑林子，涕下自交流。假乘汧渭间，鞍马去行游。洪生资制度，被服正有常。尊卑设次序，事物齐纪纲。容饰整颜色，磬折执圭璋。堂上置玄酒，室中盛稻粱。外厉贞素谈，户内灭芬芳。放口从衷出，复说道义方。委曲周旋仪，姿态愁我肠。北临干昧溪，西行游少任。遥顾望天津，骀荡乐我心。绮靡存亡门，一游不再寻。傥遇晨风鸟，飞驾出南林。漭瀁滛光中，忽忽肆荒淫。休息晏清都，超世又谁禁。人知结交易，交友诚独难。险路多疑惑，明珠未可干。彼求飨太牢，我欲幷一餐。损益生怨毒，咄咄复何言。有悲则有情，无悲亦无思。茍非婴网罟，何必万里畿。翔风拂重霄，庆云招所晞。灰心寄枯宅，曷顾人间姿。始得忘我难，焉知嘿自遗。木槿荣丘墓，煌煌有光色。白日颓林中，翩翩零路侧。蟋蟀吟户牖，蟪蛄鸣荆棘。蜉蝣玩三朝，采采修羽翼。衣裳为谁施，俛仰自收拭。生命几何时，慷慨各努力。修涂驰轩车，长川载轻舟。性命岂自然，势路有所由。高名令志惑，重利使心忧。亲昵怀反侧，骨肉还相雠。更希毁珠玉，可用登遨游。横术有奇士，黄骏服其箱。朝起瀛洲野，日夕宿明光。再抚四海外，羽翼自飞扬。去置世上事，岂足愁我肠。一去长离绝，千岁复相望。猗欤上世士，恬淡志安贫。季叶道陵迟，驰骛纷垢尘。寗子岂不类，杨歌谁肯殉。栖栖非我偶，徨徨非己伦。咄嗟荣辱事，去来味道真。道真信可娱，清洁存精神。巢由抗高节，从此适河滨。梁东有芳草，一朝再三荣。色容艳姿美，光华耀倾城。岂为明哲士，妖蛊谄媚生。轻薄在一时，安知百世名。路端便娟子，但恐日月倾。焉见冥灵木，悠悠竟无形。秋驾安可学，东野穷路旁。纶深鱼渊潜，矰设鸟高翔。泛泛乘轻舟，演漾靡所望。吹嘘谁以益，江湖相捐忘。都冶难为颜，修容是我常。兹年在松乔，恍惚诚未央。咄嗟行至老，僶俛常苦忧。临川羡洪波，同始异支流。百年何足言，但苦怨与雠。雠怨者谁子，耳目还相羞。声色为胡越，人情自逼遒。招彼玄通士，去来归羡游。昔有神仙士，乃处射山阿。乘云御飞龙，嘘噏叽琼华。可闻不可见，慷慨叹咨嗟。自伤非俦类，愁苦来相加。下学而上达，忽忽将如何。林中有奇鸟，自言是凤凰。清朝饮醴泉，日夕栖山冈。高鸣彻九州，延颈望八荒。适逢商风起，羽翼自摧藏。一去昆仑西，何时复回翔。但恨处非位，怆悢使心伤。出门望佳人，佳人岂在兹。三山招松乔，万世谁与期。存亡有长短，慷慨将焉知。忽忽朝日隤，行行将何之。不见季秋草，摧折在今时。昔有神仙者，羡门及松乔。噏习九阳间，升遐叽云霄。人生乐长久，百年自言辽。白日陨隅谷，一夕不再朝。岂若遗世物，登明遂飘飖。墓前荧荧者，木槿耀朱华。荣好未终朝，连飚陨其葩。岂若西山草，琅玕与丹禾。垂影临增城，余光照九阿。宁微少年子，日久难咨嗟。","dynasty":"魏晋","tags":"抒情","title":"咏怀八十二首"}
{"author":"阮籍","content":"林中有奇鸟，自言是凤凰。清朝饮醴泉，日夕栖山冈。高鸣彻九州，延颈望八荒。适逢商风起，羽翼自摧藏。一去昆仑西，何时复回翔。但恨处非位，怆悢使心伤。","dynasty":"魏晋","tags":"写鸟，寓人，言志，抒情，壮志难酬","title":"咏怀八十二首·其七十九"}
{"author":"阮籍","content":"朝阳不再盛，白日忽西幽。去此若俯仰，如何似九秋。人生若尘露，天道邈悠悠。齐景升丘山，涕泗纷交流。孔圣临长川，惜逝忽若浮。去者余不及，来者吾不留。愿登太华山，上与松子游。渔父知世患，乘流泛轻舟。","dynasty":"魏晋","tags":"感叹，人生，命运，忧国","title":"咏怀八十二首·其三十二"}
{"author":"阮籍","content":"　　大人先生盖老人也，不知姓字。陈天地之始，言神农黄帝之事，昭然也；莫知其生年之数。尝居苏门之山，故世或谓之闲。养性延寿，与自然齐光。其视尧、舜之所事，若手中耳。以万里为一步，以千岁为一朝。行不赴而居不处，求乎大道而无所寓。先生以应变顺和，天地为家，运去势颓，魁然独存。自以为能足与造化推移，故默探道德，不与世同。自好者非之，无识者怪之，不知其变化神微也。而先生不以世之非怪而易其务也。先生以为中区之在天下，曾不若蝇蚊之著帷，故终不以为事，而极意乎异方奇域，游览观乐非世所见，徘徊无所终极。遗其书於苏门之山而去。天下莫知其所如往也。　　或遗大人先生书，曰：“天下之贵，莫贵於君子。服有常色，貌有常则，言有常度，行有常式。立则磬折，拱若抱鼓。动静有节，趋步商羽，进退周旋，咸有规矩。心若怀冰，战战栗栗。束身修行，日慎一日。择地而行，唯恐遗失。颂周、孔之遗训，叹唐、虞之道德，唯法是修，为礼是克。手执珪璧，足履绳墨，行欲为目前检，言欲为无穷则。少称乡闾，长闻邦国，上欲图三公，下不失九州牧。故挟金玉，垂文组，享尊位，取茅土。扬声名於后世，齐功德於往古。奉事君上，牧养百姓。退营私家，育长妻子。卜吉宅，虑乃亿祉。远祸近福，永坚固己。此诚士君子之高致，古今不易之美行也，今先生乃披发而居巨海之中，与若君子者远，吾恐世之叹先生而非之也。行为世所笑，身无自由达，则可谓耻辱矣。身处困苦之地，而行为世俗之所笑，吾为先生不取也。”　　於是大人先生乃逌然而叹，假云霓而应之曰：“若之云尚何通哉！夫大人者，乃与造物同体，天地并生，逍遥浮世，与道俱成，变化散聚，不常其形。天地制域於内，而浮明开达於外。天地之永，固非世俗之所及也。吾将为汝言之。　　“往者天尝在下，地尝在上，反覆颠倒，未之安固。焉得不失度式而常之？天因地动，山陷川起，云散震坏，六合失理，汝又焉得择地而行，趋步商羽？往者群气争存，万物死虑，支体不从，身为泥土，根拔枝殊，咸失其所，汝又焉得束身修行，磬折抱鼓？李牧功而身死，伯宗忠而世绝，进求利而丧身，营爵赏而家灭，汝又焉得挟金玉万亿，只奉君上，而全妻子乎？　　“且汝独不见夫虱之处於褌中，逃乎深缝，匿乎坏絮，自以为吉宅也。行不敢离缝际，动不敢出褌裆，自以为得绳墨也。饥则啮人，自以为无穷食也。然炎丘火流，焦邑灭都，群虱死於褌中而不能出。汝君子之处区内，亦何异夫虱之处褌中乎？悲夫！而乃自以为远祸近幅，坚无穷也。亦观夫阳乌游於尘外，而鹪鹩戏于蓬艾，小大固不相及，汝又何以为若君子闻於余乎？　　“且近者，夏丧於商，周播之刘，耿薄为墟，丰、镐成丘。至人未一顾，而世代相酬。厥居未定，他人已有。汝之茅土，谁将与久？是以至人不处而居，不修而治，日月为正，阴阳为期，岂吝情乎世，系累於一时，乘东云，驾西风，与阴守雌，据阳为雄。志得欲从，物莫之穷。又何不能自达而畏夫世笑哉？　　“昔者天地开辟，万物并生。大者恬其性，细者静其形。阴藏其气，阳发其精，害无所避，利无所争。放之不失，收之不盈；亡不为夭，存不为寿。福无所得，祸无所咎；各从其命，以度相守。明者不以智胜，暗者不以愚败，弱者不以迫畏，强者不以力尽。盖无君而庶物定，无臣而万事理，保身修性，不违其纪。惟兹若然，故能长久。今汝造音以乱声，作色以诡形，外易其貌，内隐其情。怀欲以求多，诈伪以要名；君立而虐兴，臣设而贼生。坐制礼法，束缚下民。欺愚诳拙，藏智自神。强者睽视而凌暴，弱者憔悴而事人。假廉而成贪，内险而外仁，罪至不悔过，幸遇则自矜。驰此以奏除，故循滞而不振。　　“夫无贵则贱者不怨，无富则贫者不争，各足於身而无所求也。恩泽无所归，则死败无所仇。奇声不作，则耳不易听；淫色不显，则目不改视。耳目不相易改，则无以乱其神矣。此先世之所至止也。今汝尊贤以相高，竞能以相尚，争势以相君，宠贵以相加，趋天下以趣之，此所以上下相残也。竭天地万物之至，以奉声色无穷之欲，此非所以养百姓也。於是惧民之知其然，故重赏以喜之，严刑以威之。财匮而赏不供，刑尽而罚不行，乃始有亡国、戮君、溃败之祸。此非汝君子之为乎？汝君子之礼法，诚天下残贼、乱危、死亡之术耳！而乃目以为美行不易之道，不亦过乎！　　“今吾乃飘颻於天地之外，与造化为友，朝飧汤谷，夕饮西海，将变化迁易，与道周始。此之於万物，岂不厚哉！故不通於自然者，不足以言道；暗於昭昭者不足与达明，子之谓也。”　　先生既申若言，天下之喜奇者异之，慷忾者高之。其不知其体，不见其情，猜耳其道，虚伪之名。莫识其真，弗达其情，虽异而高之，与向之非怪者，蔑如也。至人者，不知乃贵，不见乃神。神贵之道存乎内，而万物运於天外矣。故天下终而不知其用也。　　逌乎有宋，扶摇之野。有隐士焉，见之而喜，自以为均志同行也。曰：“善哉！吾得之见而舒愤也。上古质朴纯厚之道已废，而末枝遗华并兴。豺虎贪虐，群物无辜，以害为利，殒性亡驱。吾不忍见也，故去而处兹。人不可与为俦，不若与木石为邻。安期逃乎蓬山，用李潜乎丹水，鲍焦立以枯槁，莱维去而逌死。亦由兹夫！吾将抗志显高，遂终於斯。禽生而兽死，埋形而遗骨，不复返余之生乎！夫志均者相求，好合者齐颜，与夫子同之。”　　於是，先生乃舒虹霓以蕃尘，倾雪盖以蔽明，倚瑶厢而徘徊，总众辔而安行，顾而谓之曰：“泰初真人，唯大之根。专气一志，万物以存。退不见后，进不睹先，发西北而造制，启东南以为门。微道德以久娱，跨天地而处尊。夫然成吾体也。是以不避物而处，所赌则宁；不以物为累，所逌则成。彷徉是以舒其意，浮腾足以逞其情。故至人无宅，天地为客；至人无主，天地为所；至人无事，天地为故。无是非之别，无善恶之异。故天下被其泽，而万物所以炽也。若夫恶彼而好我，自是而非人，忿激以争求，贵志而贱身，伊禽生而兽死，尚何显而获荣？悲夫！子之用心也！薄安利以忘生，要求名以丧体，诚与彼其无诡，何枯槁而逌死？子之所好，何足言哉？吾将去子矣。”乃扬眉而荡目，振袖而抚裳，令缓辔而纵策，遂风起而云翔。彼人者瞻之而垂泣，自痛其志；衣草木之皮，伏於岩石之下，惧不终夕而死。　　先生过神宫而息，漱吾泉而行，回乎逌而游览焉，见薪於阜者，叹曰：“汝将焉以是终乎哉？”　　薪者曰：“是终我乎？不以是终我乎？且圣人无怀，何其哀？盛衰变化，常不於兹？藏器於身，伏以俟时，孙刖足以擒庞，睢折胁而乃休，百里困而相嬴，牙既老而弼周。既颠倒而更来兮，固先穷而后收。秦破六国，兼并其地，夷灭诸侯，南面称帝。姱盛色，崇靡丽。凿南山以为阙，表东海以为门，门万室而不绝，图无穷而永存。美宫室而盛帷□，击钟鼓而扬其章。广苑囿而深池沼，兴渭北而建咸阳。骊木曾未及成林，而荆棘已丛乎阿房。时代存而迭处，故先得而后亡。山东之徒虏，遂起而王天下。由此视之，穷达讵可知耶？且圣人以道德为心，不以富贵为志；以无为用，不以人物为事。尊显不加重，贫贱不自轻，失不自以为辱，得不自以为荣。木根挺而枝远，叶繁茂而华零。无穷之死，犹一朝之生。身之多少，又何足营？”　　因叹曰而歌曰：　　“日没不周方，月出丹渊中。　　阳精蔽不见，阴光大为雄。　　亭亭在须臾，厌厌将复东。　　离合云雾兮，往来如飘风。　　富贵俛仰间，贫贱何必终？　　留侯起亡虏，威武赫夷荒。　　召平封东陵，一旦为布衣。　　枝叶托根柢，死生同盛衰。　　得志从命生，失势与时颓。　　寒暑代征迈，变化更相推。　　祸福无常主，何忧身无归？　　推兹由斯理，负薪又何哀？”　　先生闻之，笑曰：“虽不及大，庶免小也。”乃歌曰：“天地解兮六和开，星辰霄兮日月颓，我腾而上将何怀？衣弗袭而服美，佩弗饰而自章，上下徘徊兮谁识吾常？”遂去而遐浮，肆云轝，兴气盖，徜徉回翔兮漭漾之外。建长星以为旗兮，击雷霆之康盖。开不周而出车兮，出九野之夷泰。坐中州而一顾兮，望崇山而回迈。端余节而飞旃兮，纵心虑乎荒裔，释前者而弗修兮，驰蒙间而远逌。弃世务之众为兮，何细事之足赖？虚形体而轻举兮，精微妙而神丰。命夷羿使宽日兮，召忻来使缓风。攀扶桑之长枝兮，登扶摇之隆崇。跃潜飘之冥昧兮。洗光曜之昭明。遗衣裳而弗服兮，服云气而遂行。朝造驾乎汤谷兮，夕息马乎长泉。时崦嵫而易气兮，挥若华以照冥。左朱阳以举麾兮，右玄阴以建旗，变容饰而改度，遂腾窃以修征。　　阴阳更而代迈，四时奔而相逌，惟仙化之倏忽兮，心不乐乎久留。惊风奋而遗乐兮，虽云起而忘忧，忽电消而神逌兮，历寥廓而遐游。佩日月以舒光兮，登徜徉而上浮，压前进於彼逌道兮，将步足乎虚州。扫紫宫而陈席兮，坐帝室而忽会酬。萃众音而奏乐兮，声惊渺而悠悠。五帝舞而再属兮，六神歌而代周。乐啾啾肃肃，洞心达神，超遥茫茫，心往而忘返，虑大而志矜。　　“粤大人微而弗复兮，扬云气而上陈。召大幽之玉女兮，接上王之美人。体云气之逌畅兮，服太清之淑贞。合欢情而微授兮，先艳溢其若神。华兹烨以俱发兮，采色焕其并振。倾玄麾而垂鬓兮，曜红颜而自新。时暧靆而将逝兮，风飘颻而振衣。云气解而雾离兮，霭奔散而永归。心惝惘而遥思兮，眇回目而弗晞。　　“扬清风以为旟兮，翼旋轸而反衍。腾炎阳而出疆兮，命祝融而使遣。驱玄冥以摄坚兮，蓐收秉而先戈。勾芒奉毂，浮惊朝霞，寥廓茫茫而靡都兮，邈无俦而独立。倚瑶厢而一顾兮，哀下土之憔悴。分是非以为行兮，又何足与比类？霓旌飘兮云旗蔼，乐游兮出天外。”　　大人先生披发飞鬓，衣方离之衣，绕绂阳之带。含奇芝，嚼甘华，吸浮雾，餐霄霞，兴朝云，颺春风。奋乎太极之东，游乎昆仑之西，遗辔颓策，流盼乎唐、虞之都。惘然而思，怅尔若忘，慨然而叹曰：　　“呜呼！时不若岁，岁不若天，天不若道，道不若神。神者，自然之根也。彼勾勾者自以为贵夫世矣，而恶知夫世之贱乎兹哉？故与世争贵，贵不足尊；与世争富，富不足先。必超世而绝群，遗俗而独往，登乎太始之前，览乎忽漠之初，虑周流於无外，志浩荡而自舒，飘颻於四运，翻翱翔乎八隅。欲从而彷佛，洸漾而靡拘，细行不足以为毁，圣贤不足以为誉。变化移易，与神明扶。廓无外以为宅，周宇宙以为庐，强八维而处安，据制物以永居。夫如是，则可谓富贵矣。是故不与尧、舜齐德，不与汤、武并功，王、许不足以为匹，杨、丘岂能与比纵？天地且不能越其寿，广成子曾何足与并容？激八风以扬声，蹑元吉之高踪，被九天以开除兮，来云气以驭飞龙，专上下以制统兮，殊古今而靡同。夫世之名利，胡足以累之哉？故提齐而踧楚，掣赵而蹈秦，不满一朝而天下无人，东西南北莫之与邻。悲夫！子之修饰，以余观之，将焉存乎於兹？”　　先生乃去之，纷泱莽，轨汤洋，流衍溢，历度重渊，跨青天，顾而逌览焉。则有逍遥以永年，无存忽合，散而上臻。霍分离荡，漾漾洋洋，飙涌云浮，达於摇光。直驰骛乎太初之中，而休息乎无为之宫。太初何如？无后无先。莫究其极，谁识其根。邈渺绵绵，乃反覆乎大道之所存。莫畅其究，谁晓其根。辟九灵而求索，曾何足以自隆？登其万天而通观，浴太始之和风。漂逍遥以远游，遵大路之无穷。遣太乙而弗使，陵天地而径行。超蒙鸿而远迹，左荡莽而无涯，右幽悠而无方，上遥听而无声，下修视而无章。施无有而宅神，永太清乎敖翔。　　崔魏高山勃玄云，朔风横厉白雪纷，积水若陵寒伤人。阴阳失位日月颓，地坼石裂林木摧，火冷阳凝寒伤怀。阳和微弱隆阴竭，海冻不流绵絮折，呼吸不通寒伤裂。气并代动变如神，寒倡热随害伤人。熙与真人怀太清，精神专一用意平，寒暑勿伤莫不惊，忧患靡由素气宁。浮雾凌天恣所经，往来微妙路无倾，好乐非世又何争。人且皆死我独生。　　真人游，驾八龙，曜日月，载云旗。徘徊逌，乐所之。真人游，太阶夷，□原辟，天地开。雨蒙蒙、风浑浑。登黄山，出栖迟。江河清，洛无埃，云气消，真人来，惟乐哉！时世易，好乐颓，真人去，与天回。反未央，延年寿，独敖世。望我□，何时反？超漫漫，路日远。　　先生从此去矣，天下莫知其所终极。盖陵天地而与浮明遨游无始终，自然之至真也。鸲鹆不逾济，貉不度汶，世之常人，亦由此矣。曾不通区域，又况四海之表、天地之外哉！若先生者，以天地为卵耳。如小物细人欲论其长短，议其是非，岂不哀也哉！","dynasty":"魏晋","tags":"讽刺，批评，现实","title":"大人先生传"}
{"author":"阮籍","content":"独坐空堂上，谁可与欢者？出门临永路，不见行车马。登高望九州，悠悠分旷野。孤鸟西北飞，离兽东南下。日暮思亲友，晤言用自写。","dynasty":"魏晋","title":"咏怀"}
{"author":"阮籍","content":"灼灼西颓日，余光照我衣。回风吹四壁，寒鸟相因依。周周尚衔羽，蛩蛩亦念饥。如何当路子，磬折忘所归。岂为夸誉名，憔悴使心悲。宁与燕雀翔，不随黄鹄飞。黄鹄游四海，中路将安归？","dynasty":"魏晋","title":"咏怀"}
{"author":"阮籍","content":"谁言万事艰，逍遥可终生。临堂翳华树，悠悠念无形。彷徨思亲友，倏忽复至冥。寄言东飞鸟，可用慰我情。","dynasty":"魏晋","title":"咏怀其二"}
{"author":"阮籍","content":"嘉时在今辰，零雨洒尘埃。临路望所思，日夕复不来。人情有感慨，荡漾焉可能。挥涕怀哀伤，辛酸谁语哉！","dynasty":"魏晋","title":"咏怀其三"}
{"author":"阮籍","content":"二妃游江滨，逍遥从风翔。交甫解环佩，婉娈有芬芳。猗靡情欢爱，千载不相忘。倾城迷下蔡，容好结中肠。感激生忧思，萱草树兰房。膏沐为谁施，其雨怨朝阳。如何金石交，一旦更离伤。","dynasty":"魏晋","title":"咏怀其四"}
{"author":"阮籍","content":"天马出西北，由来从东道。春秋非有讫，富贵焉常保。清露被皋兰，凝霜沾野草。朝为美少年，夕暮成丑老。自非王子晋，谁能常美好。","dynasty":"魏晋","title":"咏怀其六"}
{"author":"阮籍","content":"平生少年时，轻薄好弦歌。西游咸阳中，赵李相经过。娱乐未终极，白日忽蹉跎。驱马复来归，反顾望三河。黄金百镒尽，资用常苦多。北临太行道，失路将如何！","dynasty":"魏晋","title":"咏怀其七"}
{"author":"阮籍","content":"炎暑惟兹夏，三旬将欲移。芳树垂绿叶，青云自逶迤。四时更代谢，日月递参差。徘徊空堂上，忉怛莫我知。愿睹卒欢好，不见悲别离。","dynasty":"魏晋","title":"咏怀其九"}
{"author":"阮籍","content":"灼灼西隤日，馀光照我衣。回风吹四壁，寒鸟相因依。周周尚衔羽，蛩蛩亦念饥。如何当路子，磬折忘所归！岂为夸誉名，憔悴使心悲。宁与燕雀翔，不随黄鹄飞。黄鹄游四海，中路将安归？","dynasty":"魏晋","title":"咏怀其十"}
{"author":"阮籍","content":"步出上东门，北望首阳岑。下有采薇士，上有嘉树林。良辰在何许，凝霜沾衣襟。寒风振山冈，玄云起重阴。鸣雁飞南征，鶗鴂发哀音。素质游商声，悽怆伤我心。","dynasty":"魏晋","title":"咏怀其十一"}
{"author":"阮籍","content":"北里多奇舞，濮上有微音。轻薄閒游子，俯仰乍浮沈。捷径从狭路，僶俛趋荒淫。焉见王子乔，乘云翔邓林。独有延年术，可以慰我心。","dynasty":"魏晋","title":"咏怀其十二"}
{"author":"阮籍","content":"悬车在西南，羲和将欲倾。流光耀四海，忽忽至夕冥。朝为咸池晖，濛汜受其荣。岂知穷达士，一死不再生。视彼桃李花，谁能久荧荧！君子在何许，叹息未合并。瞻仰景山松，可以慰吾情。","dynasty":"魏晋","title":"咏怀其十四"}
{"author":"阮籍","content":"西方有佳人，皎若白日光。被服纤罗衣，左右佩双璜。脩容耀姿美，顺风振微芳。登高眺所思，举袂向朝阳。寄颜云霄閒，挥袖凌虚翔。飘飖恍惚中，流眄顾我傍。悦怿未交接，晤言用感伤。","dynasty":"魏晋","title":"咏怀其十五"}
{"author":"阮籍","content":"昔日繁华子，安陵与龙阳。夭夭桃李花，灼灼有辉光。悦怿若九春，磬折似秋霜。流眄发姿媚，言笑吐芬芳。携手等欢爱，宿昔同衾裳。愿为双飞鸟，比翼共翱翔。丹青著明誓，永世不相忘。","dynasty":"魏晋","title":"咏怀其十六"}
{"author":"阮籍","content":"登高临四野，北望青山阿。松柏翳冈岑，飞鸟鸣相过。感慨怀辛酸，怨毒常苦多。李公悲东门，苏子狭三河。求仁自得仁，岂复叹咨嗟？","dynasty":"魏晋","title":"咏怀其十七"}
{"author":"阮籍","content":"殷忧令志结，怵愓常若惊。逍遥未终晏，朱华忽西倾。蟋蟀在户牖，蝼蛄鸣中庭。心肠未相好，谁云亮我情。愿为云间鸟，千里一哀鸣。三芝延瀛洲，远游可长生。","dynasty":"魏晋","title":"咏怀其三十五"}
{"author":"阮籍","content":"夸谈快愤懑，情慵发烦心。西北登不周，东南望邓林。旷野弥九州，崇山抗高岑。一餐度万世，千岁再浮沈。谁云玉石同，泪下不可禁。","dynasty":"魏晋","title":"咏怀其三十六"}
{"author":"阮籍","content":"拔剑临白刃，安能相中伤。但畏工言子，称我三江旁。飞泉流玉山，悬车栖扶桑。日月径千里，素风发微霜。势路自穷达，咨嗟安可长。","dynasty":"魏晋","title":"咏怀其三十八"}
{"author":"阮籍","content":"朝登洪坡颠，日夕望西山。荆棘被原野，群鸟飞翩翩。鸾鹥时栖宿，性命有自然。建木谁能近，射干复婵娟。不见林中葛，延蔓相勾连。","dynasty":"魏晋","title":"咏怀其四十一"}
{"author":"阮籍","content":"危冠切浮云，长剑出天外。细故何足虑，高度跨一世。非子为我御，逍遥游荒裔。顾谢西王母，吾将从此逝。岂与蓬户士，弹琴诵言誓。","dynasty":"魏晋","title":"咏怀其四十二"}
{"author":"阮籍","content":"河上有丈人，纬萧弃明珠。甘彼藜藿食，乐是蓬蒿庐。岂效缤纷子，良马骋轻舆。朝生衢路旁，夕瘗横术隅。欢笑不终晏，俛仰复欷歔。鉴兹二三者，愤懑从此舒。","dynasty":"魏晋","title":"咏怀其四十四"}
{"author":"阮籍","content":"少年学击刺，妙伎过曲城。英风截云霓，超世发奇声。挥剑临沙漠，饮马九野坰。旗帜何翩翩，但闻金鼓鸣。军旅令人悲，烈烈有哀情。念我平常时，悔恨从此生。","dynasty":"魏晋","title":"咏怀其四十七"}
{"author":"阮籍","content":"壮士何慷慨，志欲威八荒。驱车远行役，受命念自忘。良弓挟乌号，明甲有精光。临难不顾生，身死魂飞扬。岂为全躯士，效命争战场。忠为百世荣，义使令名彰。垂声谢后世，气节故有常。","dynasty":"魏晋","title":"咏怀其五十三"}
{"author":"阮籍","content":"北临乾昧溪，西行游少任。遥顾望天津，骀荡乐我心。绮靡存亡门，一游不再寻。傥遇晨风鸟，飞驾出南林。漭瀁瑶光中，忽忽肆荒淫。休息晏清都，超世又谁禁。","dynasty":"魏晋","title":"咏怀其五十七"}
{"author":"阮籍","content":"昔余游大梁，登于黄华颠。共工宅玄冥，高台造青天。幽荒邈悠悠，悽怆怀所怜。所怜者谁子，明察应自然。奸宠沈冀州，妖女不得眠。肆变陵世俗，岂云永厥年！","dynasty":"魏晋","title":"咏怀其五十八"}
{"author":"阮籍","content":"驾言发魏都，南向望吹台。箫管有遗音，梁王安在哉！战士食糟糠，贤者处蒿莱。歌舞曲未终，秦兵已复来。夹林非吾有，朱宫生尘埃。军败华阳下，身竟为土灰！","dynasty":"魏晋","title":"咏怀其六十"}
{"author":"阮籍","content":"脩涂驰轩车，长川载轻舟。性命岂自然，势路有所由。高名令志惑，重利使心忧。亲昵怀反侧，骨肉还相雠。更希毁珠玉，可用登遨游。","dynasty":"魏晋","title":"咏怀其六十七"}
{"author":"阮籍","content":"王业须良辅，建功俟英雄。元凯康哉美，多士颂声隆。阴阳有舛错，日月不常融。天时有否泰，人事多盈冲。园绮遁南岳，伯阳隐西戎。保身念道真，宠耀焉足崇。人谁不善始，鲜能剋厥终。休哉上世士，万载垂清风！","dynasty":"魏晋","title":"咏怀其七十一"}
{"author":"阮籍","content":"林中有奇鸟，自言是凤凰。清朝饮醴泉，日夕栖山冈。高鸣彻九州，延颈望八荒。适逢商风起，羽翼自摧藏。一去昆崙西，何时复回翔！但恨处非位，怆恨使心伤。","dynasty":"魏晋","title":"咏怀其七十八"}
{"author":"阮籍","content":"鸿鹄相随飞，随飞适荒裔。双翮临长风，须臾万里逝。朝餐琅玕实，夕宿丹山际。抗身青云中，网罗孰能制？岂与乡曲士，携手共言誓。","dynasty":"魏晋","title":"咏怀其八十一"}
{"author":"阮籍","content":"日没不周西，月出丹渊中。阳精蔽不见，阴光代为雄。亭亭在须臾，厌厌将复隆。离合云雾兮，往来如飘风。富贵俯仰间，贫贱何必终。留侯起亡虏，威武赫荒夷。邵平封东陵，一旦为布衣。枝叶托根柢，死生同盛衰。得志从命升，失势与时隤。寒暑代征迈，变化更相推。祸福无常主，何忧身无归。推兹由斯理，负薪又何哀。","dynasty":"魏晋","title":"歌二首其一采薪者歌"}
{"author":"阮籍","content":"天地解兮六合开。星辰陨兮日月颓。我腾而上将何怀。","dynasty":"魏晋","title":"歌二首其二大人先生歌"}
{"author":"阮籍","content":"阳和微弱阴气竭。海冻不流绵絮折。呼吸不通寒冽冽。","dynasty":"魏晋","title":"大人先生歌"}
{"author":"阮籍","content":"天地絪缊，元精代序。清了曜灵，和风容与。明日映天，甘露被宇。蓊郁高松，猗那长楚。草虫哀鸣，鸧鹒振羽。感时兴思，企首延伫。于赫帝朝，伊衡作辅。才非允文，器非经武。适彼沅湘，托分渔父。优哉游哉，爰居爰处。","dynasty":"魏晋","title":"咏怀诗十三首其一"}
{"author":"阮籍","content":"月明星稀，天高气寒。桂旗翠旌，佩玉鸣鸾。濯缨醴泉，被服蕙兰。思从二女，适彼湘沅。灵幽听微，谁观玉颜。灼灼春华，绿叶含丹。日月逝矣，惜尔华繁。","dynasty":"魏晋","title":"咏怀诗十三首其二"}
{"author":"阮籍","content":"清风肃肃，修夜漫漫。啸歌伤怀，独寐寤言。临觞拊膺，对食忘餐。世无萱草，令我哀叹。鸣鸟求友，谷风刺愆。重华登庸，帝命凯元。鲍子倾盖，仲父佐桓。回滨嗟虞，敢不希颜。志存明规，匪慕弹冠。我心伊何，其方若兰。","dynasty":"魏晋","title":"咏怀诗十三首其三"}
{"author":"阮籍","content":"阳精炎赫，卉木萧森。谷风扇暑，密云重阴。激电震光，迅雷遗音。零雨降集，飘溢北林。泛泛轻舟，载浮载沉。感往悼来，怀古伤今。生年有命，时过虑深。何用写思，啸歌长吟。谁能秉志，如玉如金。处哀不伤，在乐不淫。恭承明训，以慰我心。","dynasty":"魏晋","title":"咏怀诗十三首其四"}
{"author":"阮籍","content":"立象昭回，阴阳攸经。秋风夙厉，白露宵零。修林凋殒，茂草收荣。良时忽迈，朝日西倾。有始有终，谁能久盈。太微开涂，三辰垂精。峨峨群龙，跃奋紫庭。鳞分委瘁，时高路清。爰潜爰默，韬影隐形。愿保今日，永符修龄。","dynasty":"魏晋","title":"咏怀诗十三首其五"}
{"author":"阮籍","content":"玑衡运速，四节佚宣。冬日凄悕，玄云蔽天。素冰弥泽，白雪依山。□□逝往，譬彼流川。人谁不设，贵使名全。大道夷敞，蹊径争先。玄黄尘垢，红紫光鲜。嗟我孔父，圣懿通玄。非义之荣，忽若尘烟。虽无灵德，愿潜于渊。","dynasty":"魏晋","title":"咏怀诗十三首其六"}
{"author":"阮籍","content":"朝云四集，日夕布散。素景垂光，明星有烂。肃肃翔鸾，雍雍鸣雁。今我不乐，岁月其晏。姜叟毗周，子房翼汉。应期佐命，庸勋静乱。身用功显，德以名赞。世无曩事，器非时干。委命有□，承天无怨。嗟尔君子，胡为永叹。","dynasty":"魏晋","title":"咏怀诗十三首其七"}
{"author":"阮籍","content":"日月隆光，克鉴天聪。三后临朝，二八登庸。升我俊髦，黜彼顽凶。太上立德，其次立功。仁风广被，玄化潜通。幸遭盛明，睹此时雍。栖迟衡门，唯志所从。出处殊涂，俯仰异容。瞻叹古烈，思迈高踪。嘉此箕山，忽彼虞龙。","dynasty":"魏晋","title":"咏怀诗十三首其八"}
{"author":"阮籍","content":"登高望远，周览八隅。山川悠邈，长路乖殊。咸皮《墨子》，怀此杨朱。抱影鹄立，企首踟蹰。仰瞻翔鸟，俯视游鱼。丹林云霏，绿叶风舒。造化絪缊，万物纷敷。大则不足，约则有馀。何用养志，守以冲虚。犹愿异世，万载同符。","dynasty":"魏晋","title":"咏怀诗十三首其九"}
{"author":"阮籍","content":"微微我徒，秩秩大猷。研精典素，思心淹留。乃命仆夫，兴言出游。浩浩洪川，泛泛杨舟。仰瞻景曜，俯视波流。日月东迁，景曜西幽。寒往暑来，四节代周。繁华茂春，密叶殒秋。盛年衰迈，忽焉若浮。逍遥逸豫，与世无尤。","dynasty":"魏晋","title":"咏怀诗十三首其十"}
{"author":"阮籍","content":"我徂北林，游彼河滨。仰攀瑶干，俯视素纶。隐凤栖翼，潜龙跃鳞。幽光韬影，体化应神。君子迈德，处约思纯。货殖招讥，箪瓢称仁。夷叔采薇，清高远震。齐景千驷，为此埃尘。嗟尔后进，茂兹人伦。荜门圭窦，谓之道真。","dynasty":"魏晋","title":"咏怀诗十三首其十一"}
{"author":"阮籍","content":"华容艳色，旷世特彰。妖冶殊丽，婉若清扬。鬒发娥眉，绵邈流光。藻采绮靡，从风遗芳。回首悟精，魂射飞扬。君子克己，心吉冰霜。泯泯乱昏，在昔二王。瑶台璇室，长夜金梁。殷氏放夏，周剪纣商。于戏后昆，可为悲伤。","dynasty":"魏晋","title":"咏怀诗十三首其十二"}
{"author":"阮籍","content":"晨风扫尘，朝雨洒路。飞驷龙腾，哀鸣外顾。揽辔按策，进退有度。乐往哀来，怅然心悟。念彼恭人，眷眷怀顾。日月运往，岁聿云暮。嗟余幼人，既顽且固。岂不志远，才难企慕。命非金石，身轻朝露。焉知松乔，颐神太素。逍遥区外，登我年祚。","dynasty":"魏晋","title":"咏怀诗十三首其十三"}
{"author":"阮籍","content":"洪生资制度，被服正有常。尊卑设次序，事物齐纪纲。容饰整颜色，磬折执圭璋。堂上置玄酒，室中盛稻粱。外厉贞素谈，户内灭芬芳。放口从衷出，复说道义方。委曲周旋仪，姿态愁我肠。","dynasty":"魏晋","title":"咏怀"}
{"author":"阮籍","content":"嘉树下成蹊，东园桃与李。秋风吹飞藿，零落从此始。繁华有憔悴，堂上生荆杞。驱马舍之去，去上西山趾。一身不自保，何况恋妻子。凝霜被野草，岁暮亦云已。","dynasty":"魏晋","title":"咏怀"}
{"author":"阮籍","content":"驾言发魏都，南向望吹台。萧管有遗音，梁王安在哉？战士食糟糠，贤者处蒿莱。歌舞曲未终，秦兵已复来。夹林非吾有，朱宫生尘埃。军败华阳下，身竟为土灰。","dynasty":"魏晋","title":"咏怀"}
{"author":"阮籍","content":"平生少年时，轻薄好弦歌。西游咸阳中，赵李相经过。娱乐未终极，白日忽蹉跎。驱马复来归，反顾望三河。黄金百镒尽，资用常苦多。北临太行道，失路将如何。","dynasty":"魏晋","title":"咏怀"}
{"author":"阮籍","content":"危冠切浮云，长剑出天外。细故何足虑，高度跨一世。非子为我御，逍遥游荒裔。顾谢西王母，吾将从此逝。岂与蓬户士，弹琴诵言誓。","dynasty":"魏晋","title":"咏怀"}
{"author":"阮籍","content":"昔年十四五，志尚好书诗。被褐怀珠玉，颜闵相与期。开轩临四野，登高望所思。丘墓蔽山冈，万代同一时。千秋万岁后，荣名安所之？乃悟羡门子，噭噭今自嗤。","dynasty":"魏晋","title":"咏怀"}
{"author":"阮籍","content":"昔闻东陵瓜，近在青门外。连畛距阡陌，子母相钩带。五色曜朝日，嘉宾四面会。膏火自煎熬，多财为患害。布衣可终身，宠禄岂足赖？","dynasty":"魏晋","title":"咏怀"}
{"author":"阮籍","content":"炎光延万里，洪川荡湍濑。弯弓挂扶桑，长剑倚天外。泰山成砥砺，黄河为裳带。视彼庄周子，荣枯何足赖？捐身弃中原，乌鸢作患害。岂若雄杰士，功名从此大。","dynasty":"魏晋","title":"咏怀"}
{"author":"阮籍","content":"湛湛长江水，上有枫树林。皋兰被径路，青骊逝骎骎。远望令人悲，春气感我心。三楚多秀士，朝云进荒淫。朱华振芬芳，高蔡相追寻。一为黄雀哀，泪下谁能禁。","dynasty":"魏晋","title":"咏怀"}
{"author":"曹寅","content":"遂有寻诗侣，青林引兴前。僧荒太平日，地创永康年。香际凭高鸟，湖风浴早莲。悠然坐萧远，烟雨阅诸天。","dynasty":"清代","title":"孟秋偕静夫子鱼尊五殷六过鸡鸣寺其一"}
{"author":"曹寅","content":"飙轮飞十代，秋草属前朝。圣蜕随迁化，凡情堕寂寥。颓城疑护埭，老树强题萧。淘滤河沙在，能忘爪发销。","dynasty":"清代","title":"孟秋偕静夫子鱼尊五殷六过鸡鸣寺其二"}
{"author":"曹寅","content":"睡足平生事，山窗绝见闻。孤筇临别路，万竹倚斜曛。白业双林静，青溪一曲分。应披精进铠，长此却魔军。","dynasty":"清代","title":"孟秋偕静夫子鱼尊五殷六过鸡鸣寺其三"}
{"author":"曹寅","content":"领略南禅茗一杯，沧浪亭上步纡回。野云阁雨都乘趣，乱石分畸自起堆。士女闲抛寒食过，郎官游及菜花开。赤栏晼晚添春涨，鼓角频疑小队来。","dynasty":"清代","title":"雨霁过沧浪亭迟悔庵先生不至和壁间漫堂中丞韵"}
{"author":"曹寅","content":"顿丘柳色乱烟鬟，胥浦渔帆杳霭间。残日一辉终恋水，奇云百变不成山。群飞凫鸭迎潮去，结队蜻蜓送雨还。好倩长风扫晴翠，缓扶明月下银湾。","dynasty":"清代","title":"署楼寓目"}
{"author":"曹寅","content":"惆怅江关白发生，断云零雁各凄清。称心岁月荒唐过，垂老文章忧患成。礼法世难拘阮籍，穷愁天欲厚虞卿。纵横捭阖人间世，只此能消万古情。","dynasty":"清代","title":"读洪昉思稗畦行卷感赠一首兼寄赵秋谷官赞"}
{"author":"曹寅","content":"山苍水白卧牛城，三尺黄旗万马鸣。半夜澶州看秋月，河山表里更分明。","dynasty":"清代","title":"古北口中秋"}
{"author":"曹寅","content":"芦花枫叶谁能咏，落木飞鸿漫乞诗。一段寒江鱼网水，空帘看到日斜时。","dynasty":"清代","title":"题画有感其一"}
{"author":"曹寅","content":"格是欲归归未得，还堪作想想难凭。平生下笔持公论，千古风流张季鹰。","dynasty":"清代","title":"题画有感其二"}
{"author":"曹寅","content":"渗绿镕金素壁开，长廊午后好徘徊。明知不藉西风力，横被高梧垄断来。","dynasty":"清代","title":"西轩纳凉口号效诚斋体"}
{"author":"曹寅","content":"诸峰云未开，前途马已驾。逡巡饭行人，纵览忘深夏。幽光蒙青林，轻阴散丹榭。古迹不可追，依稀见残柘。坐闻流泉哀，百折空亭下。","dynasty":"清代","title":"晓游潭柘寺"}
{"author":"曹寅","content":"我有千里游，爱此一片石。徘徊不能去，川原俄向夕。浮光自容与，天风鼓空碧。露坐闻遥钟，冥心寄飞翮。","dynasty":"清代","title":"坐宏济石壁下及暮而去"}
{"author":"曹寅","content":"月落林屋暗，寒镫耿幽光。邻鸡私咿喔，冰声裂方塘。既醉复思梦，神清愁亦忘。晓车如秋潮，雷鸣过空堂。尘役苦无厌，俯躬自徬徨。","dynasty":"清代","title":"不寐"}
{"author":"曹寅","content":"吴中菜花天下无，平畴照耀黄金铺。朝阳夕阳几百里，惟剩白水连青芜。四月吴中春始足，四郊花气穿城渎。平分千巷画船间，农家儿女无拘束。农家儿女饭出游，踏歌不出畦两头。头蚕缫丝二麦穗，油菜结子柔桑抽。劝农使者停征税，厅前画诺花前醉。水曹散吏旧期门，也骑细马傍山村。君不见他乡井径无寻处，春风远拓黄花戍。含哺鼓腹只吴侬，菜花中朝菜花暮。","dynasty":"清代","title":"菜花歌"}
{"author":"曹寅","content":"柳上一蝉鸣不已，柳下回风激流水。老僧扫石待清眠，劝客睡心先睡耳。我耳初离市朝语，喜听清商变繁徵。九龙会意散烟鬟，传翠扬颦三十里。讵识尘埃褦襶子，机砧炙热争余滓。面具衣装弄假人，号是裸民应未耻。张腋无汗颡无泚，前山落日波纯紫。临风叩齿漱寒泉，今夜移船太湖尾。","dynasty":"清代","title":"惠山纳凉"}
{"author":"曹寅","content":"未央宫中一尺瓦，不知遗恨漳河下。锡花雷布谁作模，鸳央离合无真假。阿瞒心雄天厌足，平生只欠西陵哭。飞来铜雀亦辜恩，可怜难覆如花肉。与奸作瓦罪莫辞，与人作砚遭磷淄。粉身何惜鹿卢碎，渴笔恐辱屠沽儿。隐君正史先救砚，《麟经》独炳丹青传。君不见琼林宝藏无不收，王莽之头斩蛇剑。","dynasty":"清代","title":"题启南先生莫斫铜雀砚图"}
{"author":"曹寅","content":"晓灯寒无光，驱马别亲故。残月堕枫林，荒烟白山路。十年游子怀，惜此岁华暮。载咏《无衣》诗，何以蒙霜露。","dynasty":"清代","title":"岁暮远为客"}
{"author":"陈复休","content":"夜坐空庭月色微，一树寒梅发两枝。","dynasty":"唐代","title":"句"}
{"author":"王恭","content":"春风一夜到衡阳，楚水燕山万里长。莫道春来便归去，江南虽好是他乡。","dynasty":"明代","tags":"抒情，思乡","title":"春雁"}
{"author":"王恭","content":"木落川气凉，鸿飞水容夕。微灯射远沙，夜榜邻幽石。月色栖处寒，霜花坐来白。遥见九华峰，苍苍但萝薜。","dynasty":"明代","title":"舟次镡津"}
{"author":"王恭","content":"开图见嵩少，妙趣忽已领。濛濛花源阴，窈窕多灵境。石洞掞苔纹，天窗逗云影。迎秋鹖冠凉，先雪荷衣泠。长夜何所闻，龙鸣在西顶。¤","dynasty":"明代","title":"虚白子水墨图为陈思孝题（二首）"}
{"author":"王恭","content":"鹖冠饭雕胡，分与时人浅。道存心自玄，岂必泉萝远。绿水净鸣琴，空林对虚馆。山中春桂枝，倏尔飞霜满。寄语青云人，投簪事应晚。","dynasty":"明代","title":"虚白子水墨图为陈思孝题（二首）"}
{"author":"王恭","content":"幽谷夜来雨，遥岑积鲜云。山光与潭影，清晖并在君。佳期发琴兴，念尔鸾鹤群。何为解萝薜，怅然坐离分。","dynasty":"明代","title":"偶书醉樵扇头"}
{"author":"王恭","content":"沧江湛回流，荒城出花屿。海色明远洲，岚光过新雨。渔家孤笛秋，烟火疏林暮。漠漠天际帆，苍苍鸟边树。若人静者流，持竿得真趣。取乐非取鱼，日斜忘归去。","dynasty":"明代","title":"梅城小景"}
{"author":"王恭","content":"燕山北起高峨峨，东流易水无停波。北风萧萧筑声切，昔人于此送荆轲。图中匕首非良计，堪叹燕丹无远器。髑髅空死樊将军，日莫秦兵满燕市。往事空余易水寒，白翎飞下地椒干。经过此地对流水，知尔踟蹰马上看。","dynasty":"明代","title":"赋易水送人使燕"}
{"author":"王恭","content":"望秋月，在家见月如等闲。几度天涯望秋月，明月虽同非故山。举头问明月，古往今来几圆缺？明月如有言，问我少年今白发。君不见汾水秋风鸿雁来，邺中歌舞尽苍苔。忧欢只问今时月，曾照离宫与露台。今月应将古月同，古人今在九泉中。谁言金粟西陵下，不见流光到梓宫。","dynasty":"明代","title":"望秋月"}
{"author":"王恭","content":"玉钗堕地无全股，双凤蟠龙两分去。虽藏匣底终弃捐，欲卖傍人不直钱。轳辘宛转黄金井，手挽铜瓶系纤绠。谁知绠断瓶堕泉，千尺深沉不窥影。铜瓶堕泉钗堕地，君心何得生离异。","dynasty":"明代","title":"妾薄命"}
{"author":"王恭","content":"刺促何刺促，东家迎鸾西家哭。哭声休使东家闻，东家新妇嫁郎君。满堂笑语看珠翠，夹道风传兰麝薰。浮云上天花落树，君心一失无回悟。明知遣妾何所归，饮泪行寻出门路。青铜镜面无光采，苦心尚在容华改。东家新妇倾城姿，似妾从前初嫁时。","dynasty":"明代","title":"去妇词"}
{"author":"王恭","content":"拥炉寒夜坐，寂寞对閒居。冻雪千山白，情人万里馀。京南无过雁，汶上少来书。愁绝残灯里，横窗片月虚。","dynasty":"明代","title":"寒夜拥炉有怀"}
{"author":"王恭","content":"使节向宛西，承恩出御堤。千金求骏骨，万里得霜蹄。汉武思神骥，燕昭重駃騠。归朝应早计，苜蓿苑中齐。","dynasty":"明代","title":"送人奉使市马"}
{"author":"王恭","content":"金陵维帝里，宫阙五云间。师到是何日，禅西若个山。浣衣天界晓，清梵紫金閒。早晚门人念，东林定里还。","dynasty":"明代","title":"送僧游金陵"}
{"author":"王恭","content":"诗酒兰亭会，如何共远公。行看五云里，绝似虎溪中。清梵花台雨，名香竹径风。未须论祓禊，自觉万缘空。","dynasty":"明代","title":"上巳游五云寺"}
{"author":"王恭","content":"斗酒惜分襟，温陵驿路深。关河孤客棹，沧海故人心。荖叶迷行旆，桐花醉客簪。清源仙洞好，知尔日登临。","dynasty":"明代","title":"暮春送人还温陵"}
{"author":"王恭","content":"夫婿远从征，云中路几深。作旗馀帐帛，买剑断钗金。被绣香兰浅，妆奁凤影沉。年年衣上泪，随恨寄寒砧。","dynasty":"明代","title":"征妇怨"}
{"author":"王恭","content":"只履复还西，令人忆我师。空门了生灭，尘世漫凄其。驯鸽栖新塔，灵花落故枝。愁来双树下，空有泪如丝。","dynasty":"明代","title":"挽黄蘖大休上人"}
{"author":"王恭","content":"云中路不穷，迢递入乌蒙。马上看山别，天涯见月同。昆明波淡淡，金齿树朦朦。异域空相忆，音书几日通。","dynasty":"明代","title":"送人之云雨"}
{"author":"王恭","content":"温陵南海上，孤剑独横行。策马经花县，看山到柳营。明珠来市舶，荖叶遍山城。长揖嫖姚幕，从容论五兵。","dynasty":"明代","title":"送人从温陵军"}
{"author":"王恭","content":"参方离日本，乞食向中州。沧海无行迹，浮天但法舟。扶桑孤岛曙，贝叶旧房秋。借问西来意，无言坐石头。","dynasty":"明代","title":"赠倭僧"}
{"author":"王恭","content":"笑拂孤桐媚此君，似携馀兴度湘云。夕林径小人稀到，弹与辽天海鹤闻。","dynasty":"明代","title":"为林执中赋茂林十咏其三竹里横琴"}
{"author":"王恭","content":"观门迢递碧萝阴，尘迹空怀物外寻。沧海月明人去远，瑶池秋晚雁来深。孤云野鹤悠悠别，积水江枫夜夜心。遥想山中多胜事，相思时复寄瑶琴。","dynasty":"明代","title":"寄蒋节庵鍊师"}
{"author":"王恭","content":"山中酒熟蟹初肥，寂寞怜君问竹扉。莫为家贫便分手，出门应是故人稀。","dynasty":"明代","title":"寒斋留客"}
{"author":"王恭","content":"闽溪迢迢絓绝壁，平津之水深千尺。神物湮沈不复知，往往潭心飞霹雳。银河掩映流寒声，玻瓈井底双龙行。九华山色纷照耀，丹枫寂历秋风鸣。吾夫子，浮丘生，送君几度持文衡。扁舟触热那可度，来往津头须濯缨。","dynasty":"明代","title":"赋得剑津送郑孟宣之江右考文"}
{"author":"王恭","content":"木墨人皆羡，承平祗布衣。云山随处写，乡树暂时归。两地愁看月，孤村独掩扉。幽期应早计，何事久相违。","dynasty":"明代","title":"怀画史林景时其二"}
{"author":"王恭","content":"山郭雨新霁，孤云湿犹飞。岚岭隐空翠，石林閒清晖。时与同心人，逍遥爱荆扉。都无浮世累，共我饭蕨薇。日夕笑分去，微风拂罗衣。","dynasty":"明代","title":"题高漫士"}
{"author":"王恭","content":"林下萧条隐角巾，黄花时节忆同人。陶潜解印宁辞倦，苏晋长齐岂是贫。华发流年看独变，青山明月梦来频。近闻筹谷多仙赏，忘却沧洲野水滨。","dynasty":"明代","title":"秋日寄王介轩先辈"}
{"author":"王恭","content":"官柳拂行尘，孤城带远人。海天残雪夜，京树入怀春。白发相知少，青山独梦频。斯文应未泯，行矣莫羞贫。","dynasty":"明代","title":"送造士卢纪京贡"}
{"author":"王恭","content":"偶因行客问潘郎，忆得黄山醉墨堂。斗酒几回浇宿草，松门何处闭秋霜。尺书不到边鸿断，三径犹存旧业荒。何日远寻高待诏，扁舟能过辋川庄。","dynasty":"明代","title":"寄潘源润因悼黄山陈平叔"}
{"author":"王恭","content":"令尹文忠后，卢陵世代深。青年宜带印，白日但鸣琴。浩荡春阳泽，雍容太古音。一亭崇礼教，百里动讴吟。露冕朝氛净，褰帷午树阴。风云飘逸气，山水写冲襟。桃李清官舍，棠梨罥客簪。昔闻常衮化，今识子游心。高士恒分榻，贫人屡赐金。所希金石刻，千古作佳箴。","dynasty":"明代","title":"欧阳明府弦歌亭"}
{"author":"王恭","content":"乞食向人烟，心閒处处禅。浮杯江上月，浣衲涧中泉。蜀道峨眉远，庐山瀑布悬。孤云自飞去，谁得扣玄玄。","dynasty":"明代","title":"送衲子游方"}
{"author":"王恭","content":"枝上声声怨落晖，居人闻此也沾衣。啼时莫近湘山路，更有长沙客未归。","dynasty":"明代","title":"闻子规"}
{"author":"王恭","content":"十二羽林郎，横弓事朔方。陈云遮塞月，杀气堕边霜。战苦阴山黑，兵残落日黄。长驱射雕手，生系左贤王。","dynasty":"明代","title":"古塞下曲其二"}
{"author":"王恭","content":"迢递过前峰，林深爽气浓。也知行处尽，犹未与君逢。白壁猿啼榻，空潭树翳钟。不知人代里，何日得相从。","dynasty":"明代","title":"访山人不值其一"}
{"author":"王恭","content":"来日短短去日多，百龄悠悠易蹉跎。事亲不可得而久，日短心长知奈何。帘前白日閒来度，强半光阴夜中去。长日须教十二时，时时好在承颜处。游宦因兹想故乡，铜鱼山色对高凉。家临电白城头树，走马别来凡几霜。忆昨西台著绣衣，今为花县亦忘机。寥寥廨宇秋灯下，海阔天遥有梦归。","dynasty":"明代","title":"高凉梁惟正爱日堂"}
{"author":"王恭","content":"落日阊门外，枫桥暂泊舟。寒山初上月，吴苑欲含秋。别梦千重远，残钟半夜愁。天明望乡树，迢递忆同游。","dynasty":"明代","title":"夜泊枫桥怀所知"}
{"author":"王恭","content":"雨过晴楼独上迟，海云江树远含滋。繁华尽逐东流水，惟有前山似昔时。","dynasty":"明代","title":"雨后登南楼"}
{"author":"王恭","content":"郭外空林带夕霏，海天离思远依依。流年又逐残春去，华发空惊两鬓稀。啼鸟落花孤梦断，白云芳草旧游非。家园此日堪惆怅，况是天涯客未归。","dynasty":"明代","title":"江城春尽偶作"}
{"author":"王恭","content":"朝上铜雀台，夕弄管弦哀。酾酒望陵树，悲风千里回。飞缦絓青汉，舞袖空徘徊。君王不可见，玉座成苍苔。","dynasty":"明代","title":"铜雀妓"}
{"author":"王恭","content":"咨访代宸聪，霜威八郡中。褰帷询潦旱，按俗悯年凶。地古潴防失，江流斥卤通。绣衣亲计粟，玉节坐鸠工。瘴海秋腾隼，关河晓驻骢。已兼修废坠，非但慰疲癃。陂水寒仍绿，鹾田岁又丰。永贻饘粥惠，宁忘我侯功。利泽思王景，恩波感白公。铭心那可报，镌石纪无穷。","dynasty":"明代","title":"美宪佥陈公重修玉融天宝陂"}
{"author":"王恭","content":"山下清溪月样湾，狐衣孤坐一丝闲。五陵年少谁家子，白马翩翩自往还。","dynasty":"明代","title":"钓溪"}
{"author":"王恭","content":"吴姬日暮隔云歌，玉腕罗裙采芰荷。画桨浮空看不见，娟娟微月照湖波。","dynasty":"明代","title":"采莲曲二首其一"}
{"author":"王恭","content":"东风閒飏薜萝衣，水国苍茫共掩扉。砧杵晓声寒外尽，关河春色鸟边归。丛兰露下湘魂远，深树云来楚望微。惟羡长吟北窗里，风流宁减谢玄晖。","dynasty":"明代","title":"书林二宅洋江春晓图"}
{"author":"王恭","content":"春夜不能寐，起坐弹吾琴。泠泠七弦上，感激怀知音。微雨半帘静，孤灯千里心。故人不可见，况此别来深。幽期讵可即，梦里能相寻。","dynasty":"明代","title":"春夜怀同袍友"}
{"author":"王恭","content":"幽独空林下，荒斋喜见君。扫苔聊共坐，剪韭更论文。华发扫青镜，浮名寄白云。绨袍如有意，慎勿又离群。","dynasty":"明代","title":"闲居喜故人见过其一"}
{"author":"王恭","content":"远树绿依依，澄江去棹微。人烟连极浦，僧舍对残晖。山迥云来白，林深客到稀。红尘多少事，即此可忘机。","dynasty":"明代","title":"书云山小景"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中归屿南"}
{"author":"王恭","content":"七闽冠盖盛繁华，白首温陵独寄家。爱客尚悬高士榻，隐居唯种故侯瓜。归魂杳杳乡林晚，旅榇迢迢驿路赊。谁料别来成叹逝，九原长望使人嗟。","dynasty":"明代","title":"挽陈方山先辈"}
{"author":"王恭","content":"我惜琳琅若故人，一回行见一回亲。谁家拓得方壶影，醉眼看时只悟真。","dynasty":"明代","title":"题林遵性临方壶墨竹"}
{"author":"王恭","content":"离别中年梦亦惊，未应王谢独关情。家林久已无音信，江海今馀几弟兄。浙水断鸿秋半影，粤河残叶夜中声。遥怜姑篾千峰里，何处相思月自明。","dynasty":"明代","title":"寄三衢董教陈孟敷"}
{"author":"王恭","content":"乐平才子旧知名，曾是清朝被宠荣。萱草别来应有梦，白云频望不胜情。关河迢递娱亲舍，铜绶淹留近海城。他日锦衣归省去，故园鄱水有馀清。","dynasty":"明代","title":"书番阳戴氏侍萱堂卷"}
{"author":"王恭","content":"开图见嵩山，妙趣忽已领。濛濛花源阴，窈窕多灵境。石洞閟苔纹，天窗逗云影。迎秋鹖冠凉，先雪荷衣冷。长夜何所闻，龙鸣在西顶。","dynasty":"明代","title":"虚白子水墨图为陈思孝题"}
{"author":"王恭","content":"绝壁淩山梯，连峰出孤岛。天虚灵籁寒，月隐泉萝晓。长啸入苏门，跫然足音少。","dynasty":"明代","title":"书陈思孟家藏古画二幅其二"}
{"author":"王恭","content":"延陵才子旧知名，今日应怜好弟兄。客里襟期疑是梦，天涯萍水况多情。清秋一叶琴中落，黄菊孤尊月下倾。倾盖相逢还又别，不堪江上断鸿声。","dynasty":"明代","title":"与连川吴彦器夜酌"}
{"author":"王恭","content":"西风昨夜灞陵秋，千树萧条带驿楼。莫道离人空有恨，暮蝉寒雀也关愁。","dynasty":"明代","title":"衰柳"}
{"author":"王恭","content":"诗酒兰亭会，如何共远公。行看五云里，绝似虎溪中。清梵花台雨，名香竹径风。未须论祓禊，自觉万缘空。","dynasty":"明代","title":"上巳游五云寺"}
{"author":"王恭","content":"东城日将曙，驱马入寒云。无复平生友，空馀数尺坟。卧麟行鸟迹，断碣积苔纹。欲荐寒泉水，临风涕泗纷。","dynasty":"明代","title":"经故人坟"}
{"author":"王恭","content":"翠竹黄花何处寻，一团蒲草夜堂深。骊珠忽度恒河水，空使浮生哭道林。","dynasty":"明代","title":"挽方山阐维那其四"}
{"author":"王恭","content":"四牡正騑騑，承恩出帝畿。五门宫漏断，千里布帆飞。烟火吴山远，莺花楚树稀。过门应暂住，不久换春衣。","dynasty":"明代","title":"暮春都门送客"}
{"author":"王恭","content":"荒山残日晚，秋思正凄凉。野鸟啼花径，溪泉溜竹房。钟声云外远，树色雨中黄。更与询休辈，焚香坐石床。","dynasty":"明代","title":"秋日游山寺"}
{"author":"王恭","content":"暮云春树意俱閒，鹤上瑶笙去不还。梦觉屋梁残月曙，半帘空翠米家山。","dynasty":"明代","title":"为高漫士题方壶效米小景"}
{"author":"王恭","content":"寂寞深林野水滨，可怜开落不逢人。知音更有谁堪赠，持与湘南放逐臣。","dynasty":"明代","title":"摘兰"}
{"author":"王恭","content":"奉诏浮东海，鱼龙护去舟。双星别鳷鹊，几日过琉球。绝岛夷王拜，重番使节游。归朝应早计，休起见京楼。","dynasty":"明代","title":"送人使重驿"}
{"author":"王恭","content":"官槐夹道暮鸦鸣，匹马那堪客帝京。红烛夜窗千里梦，青山明月异乡情。白门寺里霜钟断，金水桥头晓漏清。陌上相逢空借问，几人争识马周名。","dynasty":"明代","title":"金陵客夜"}
{"author":"王恭","content":"东人结庐云水间，有时飞梦游天关。西人白马长安道，身寄玉堂心在山。草堂只在钟山口，石门南头岱溪右。古木垂萝绕四檐，红泉翠壁当虚牖。怜君白面鲁诸生，却爱幽居隐姓名。兴来满载东山酒，春至还寻谷口耕。卷幔横经坐曲房，穿林著履采芸香。天寒煮茗僧同榻，月出弹弦鹿近床。岩扉近舍多幽处，向子何须更长去。心远能忘朝市喧，机閒自得烟霞趣。独鹤孤云任此身，至人舒卷道为邻。草堂亦有山灵在，莫学周颙却笑人。","dynasty":"明代","title":"书陈思中钟山草堂"}
{"author":"王恭","content":"邺侯架上书如积，金薤琅玕映奎壁。纵横断墨莽多岐，浩荡真源了无迹。延陵书舍带湖山，湖上书声掩霭间。闭户不知秋叶落，卷帷或见暮云还。山童洗砚春池黑，仙侣吹藜夜烟白。半榻清晖草带间，一帘风露芸香夕。青春衣綵尚趋庭，永日琴尊复聚星。吟边狭水牵长镜，醉里青天扫画屏。几年在泮非常调，犹未携书发西笑。心迹空冷鱼鸟知，文章已作簪缨料。同辈纷纷似子稀，诵诗三百解人颐。愁君便逐青云去，谁共山中薜荔期。","dynasty":"明代","title":"题邑造士吴中美胡山书室"}
{"author":"王恭","content":"吾爱陈夫子，名高庆历中。官卑心独古，迹遁道弥通。屡荐金门剡，难羁璧水铜。七闽沾化雨，百代仰儒风。芸阁丝纶在，芹宫祀享同。云孤怜故物，应复继高踪。","dynasty":"明代","title":"书宋儒陈烈官诰后"}
{"author":"王恭","content":"懒慢唯应漉酒巾，鹑衣无计合时人。一瓢陋巷谁能问，四壁秋风独忘贫。北阙青云随梦远，西山明月忆归频。卜邻幸与沧洲近，又欲移家住海滨。","dynasty":"明代","title":"次韵答王介轩其二"}
{"author":"王恭","content":"夜半青山有梵音，晓携清兴问珠林。烟霞路转禅扉静，薜荔花香野殿深。旧入影堂空叹逝，新来释子未知心。应怜法社荒凉久，祗苑何因复布金。","dynasty":"明代","title":"仲夏过灵瑞招提"}
{"author":"王恭","content":"去年沙头柳堪折，与尔严君惜离别。今岁沙头复送君，柳条拂面花如雪。新安今去问平安，莫叹严君尚冷官。胡瑗由来布衣士，郑虔不厌坐毡寒。看君亦是奇男子，白面疏眉有如此。怀里琅玕人未知，手中结绿谁堪比。别后秋风归未归，他乡应复念慈闱。经过莫上滕王阁，辛苦须缝莱子衣。","dynasty":"明代","title":"送林洙之徽州省亲"}
{"author":"王恭","content":"盥栉中夜起，悲歌泪盈襟。衔哀思明哲，徒有不死心。昔来论久要，落落襟期妙。当以古人求，今人少同调。君家足文献，胜事令人羡。脱略远膏腴，追随狎贫贱。出入恋同声，去留无吝情。争闻柳下风，竞播栗里名。平生爱精猎，著作多盈箧。晨抄不辍手，夕诵未交睫。客来即命觞，谑浪如疏狂。醉后又分咏，敏捷皆成章。有时忽得句，夜半叩予户。开门见月明，相邀到天曙。心迹两悠悠，功名无所求。共吟萧寺雨，同醉镜湖秋。长怀武夷趣，欲往嗟迟暮。终羡子长游，空怜向平去。我本东西人，移家托芳邻。绨袍意所恋，尊酒情益亲。铭镌向心骨，倏尔惊存殁。开箧见遗书，迸然涕俱出。忆昨登洪山，徘徊苍翠间。俛仰遽云殁，玄庐竟掩关。吞声不能道，感激沧洲皓。怅望无还期，沧洲长春草。","dynasty":"明代","title":"哭沧洲陈景明处士"}
{"author":"王恭","content":"澧云湘水思悠悠，捐佩空歌总是愁。自负山林幽隐性，不教人见也风流。","dynasty":"明代","title":"墨兰其二"}
{"author":"王恭","content":"海子桥边卸马鞍，燕山秋草色漫漫。百年王气和烟散，往事空从画里看。","dynasty":"明代","title":"胡人牧马图"}
{"author":"王恭","content":"鹖冠饭雕胡，分与时人浅。道存心自玄，岂必泉萝远。绿水净鸣琴，空林对虚馆。山中春桂枝，倏尔飞霜满。寄语青云人，投簪事应晚。","dynasty":"明代","title":"虚白子水墨图为陈思孝题（二首）"}
{"author":"王恭","content":"迢递孤峰里，空门偶独行。野云随杖屦，古木带檐楹。月出禅初定，僧闲鸟自鸣。兴阑归自晚，钟磬有馀声。","dynasty":"明代","title":"经炉峰兰若"}
{"author":"王恭","content":"繁华啸芳年，蔓草对幽思。妾本赵燕姿，误身任侠子。长安任侠矜少年，五花白马黄金鞭。平明驰逐新丰市，日晚吴姬垆上眠。玉骢一别知何处，可惜佳期梦中度。筇竹丁香起暮愁，枕屏十二巫山雨。落尽冬青犹未回，转头黄叶委苍苔。空帘尽日无人见，寂历黄昏月又来。","dynasty":"明代","title":"代闺人答轻薄少年"}
{"author":"王恭","content":"半剪青荷一片风，月华荡漾露珠融。谁知万里扶桑物，尽属中原掌握中。","dynasty":"明代","title":"咏倭扇"}
{"author":"王恭","content":"钿弦声里自成行，无那分飞落楚霜。前侣飘零何处在，青春作伴好还乡。","dynasty":"明代","title":"孤雁"}
{"author":"王恭","content":"奉诏浮东海，鱼龙护去舟。双星别鳷鹊，几日过琉球。绝岛夷王拜，重番使节游。归朝应早计，休起见京楼。","dynasty":"明代","title":"送人使重驿"}
{"author":"王恭","content":"摇落霜天百草空，羽林年少灞陵东。弯弓射杀平原鹿，笑入吴姬酒馆中。","dynasty":"明代","title":"冬猎"}
{"author":"王恭","content":"夕芜残雨半沙丘，沙口行吟独布裘。几处人烟分水国，数村鱼鸟尽枫洲。云归岛屿千峰白，风递江潮五月秋。荣辱升沈君莫问，沧溟东逝更悠悠。","dynasty":"明代","title":"晚晴登沙阜望海屿偶赋"}
{"author":"王恭","content":"岩壑昨夜雨，千峰霁朝色。白云何方来，相对澹孤寂。人烟带长林，僧宇邻蛟室。落景天际帆，青山鸟边宅。思同静者论，相期在萝薜。","dynasty":"明代","title":"书云山小景"}
{"author":"王恭","content":"行歌与醉吟，谁识一生心。白日蹉跎过，青山感慨深。酒酣空击筑，愁极少知音。且尽壶中物，仙源何处寻。","dynasty":"明代","title":"独酌言怀"}
{"author":"王恭","content":"避暑林扉兴不穷，仙家遥借翠微峰。云间鸡犬稀人迹，石上莓苔见鹤踪。冰簟更寻花处月，角巾闲挂鸟边松。自从心境清凉后，却笑尘中万事慵。","dynasty":"明代","title":"借龙华琳宫避暑"}
{"author":"王恭","content":"百战沙场一剑知，龙钟双袖发垂丝。扁舟且逐还家兴，莫向燕然羡勒碑。","dynasty":"明代","title":"送老兵还乡其二"}
{"author":"王恭","content":"迢迢函谷关，北壮秦山路。关门今古几人行，荆棘荒凉惟古树。君不见伯阳迢递西入关，骑得青牛去不还。田文爱材客满座，鸡鸣犬吠今茫然。秋风黄叶重关下，金锁平明出车马。男儿独数弃繻人，隐士曾闻抱关者。君去西游几日归，五侯七贵相追随。归时为问关城吏，莫笑行人终布衣。","dynasty":"明代","title":"赋得函谷关送人入秦"}
{"author":"王恭","content":"先生昔事李轻车，庙略纵横有奇策。刀头见月夜飞鞍，楯鼻吹霜晓研墨。露布军中论五兵，前锋校尉尽知名。纵横出入龙骧幕，长揖经过骠骑营。承平四海无烽燧，归卧东山兀然醉。谁知鄂荐下青冥，又卷龙韬赴丹陛。鸣驺拥路百花香，海燕初飞雁北翔。分手独怜孙楚别，傍人休道鄜生狂。","dynasty":"明代","title":"送刘宗实被荐之京"}
{"author":"王恭","content":"禅室焚香夜坐同，寺前新塔起悲风。浮云自是同生灭，空使行人哭远公。","dynasty":"明代","title":"挽僧"}
{"author":"王恭","content":"爱尔幽栖处，清凉水竹园。远山频对酒，芳草独开门。卷幔通云影，横琴拂石根。仙源只如此，相对更何言。","dynasty":"明代","title":"拟唐贾岛题李疑幽居仍次韵"}
{"author":"王恭","content":"孤舟凉雨楚溪头，叶叶寒声镜里秋。湘水夜传金奏响，郢云朝拂玉英流。空香暗逐王孙梦，残粉深关帝子愁。鸣凤不来春杳杳，为谁遗牒向中洲。","dynasty":"明代","title":"题澹游雨竹图"}
{"author":"王恭","content":"狂客今何在，风流世共传。夜台依宿草，陇树入新烟。月冷延陵剑，湖空贺监船。秋风正摇落，回首独潸然。","dynasty":"明代","title":"仲秋洪山经狂客墓"}
{"author":"王恭","content":"何处金笳报五更，梅花零落满江城。人家久住应惆怅，况是今朝在客情。","dynasty":"明代","title":"梅花城闻角"}
{"author":"王恭","content":"夕阳溪上掩荆关，渔浦风村杳霭间。莫学林僧解忘世，有钱莫买沃州山。","dynasty":"明代","title":"山水扇面其三"}
{"author":"王恭","content":"钿弦声里自成行，无那分飞落楚霜。前侣飘零何处在，青春作伴好还乡。","dynasty":"明代","title":"孤雁"}
{"author":"王恭","content":"琴边霜菊袭人芳，鸟外寒松落幔凉。若道丘园心赏薄，渊明何事忆柴桑。","dynasty":"明代","title":"为林执中赋茂林十咏其九松菊流芳"}
{"author":"王恭","content":"向夕龙门渡，风潮半落霞。暂停游子棹，得访故人家。浦口鱼罾近，津头酒幔斜。踟蹰那忍去，乘月涉江沙。","dynasty":"明代","title":"晚济龙门渡因访高慢士"}
{"author":"王恭","content":"南苑芳菲雨露新，空山寂寞独离尘。也知樗散非时用，却倚云林冷笑春。","dynasty":"明代","title":"为高漫士题支离傲世图"}
{"author":"王恭","content":"野人不到山中久，见山若见平生友。咫尺相看解有情，几番别去仍回首。石林精舍小茆庐，便欲牵萝学隐居。周郎拍手向予笑，云是吾家山水图。角巾野杖行潇洒，又似商颜采芳者。瀑水淙淙岛外飞，岩花寂寂云中下。潭声树，凉萧萧，世人何必轻渔樵。霜枝可薪鱼可食，时来不负金台招。","dynasty":"明代","title":"题周家山水图"}
{"author":"王恭","content":"羌笛与铙歌，相逢奈别何。关河孤梦断，边地几人过。沙碛鸿声小，轮台雪片多。看君马上去，𢬵取醉颜酡。","dynasty":"明代","title":"拟唐王仲初边上送故人"}
{"author":"王恭","content":"逸思由来不受羁，长楸宫外草萋萋。流沙路远空回首，宁向龙池影里嘶。","dynasty":"明代","title":"题画马"}
{"author":"王恭","content":"蜻蜓转逐断香飞，歌鸟残春听渐稀。为报琅玕应结子，荒山秋晚凤凰饥。","dynasty":"明代","title":"题竹木翎毛"}
{"author":"王恭","content":"山下清溪月样湾，狐衣孤坐一丝闲。五陵年少谁家子，白马翩翩自往还。","dynasty":"明代","title":"钓溪"}
{"author":"王恭","content":"阿谁书室山阴墅，旧是郎官栖隐处。山头先雪剪茅茨，石上开云种禾黍。禾黍秋香酒满杯，绿萝花发映莓苔。龙龛树底钟初断，金漆湖边月又来。柴门尽日人稀到，山叶无风自飞堕。阶下红泉鸟饮残，谷口青泥鹿行破。忆昨郎官未仕时，石田茅舍此栖迟。青山醉逐渔樵伴，白眼羞逢杜宛儿。金陵大道青天上，别后丘园也惆怅。四壁寒蛩夜夜声，一帘草蔓青青长。往事浮云共渺然，风流嘉政殁仍传。旧箧愁看书尚在，开门时见揭犹悬。看君亦是青云器，野性还应爱山水。高卧山中绝世尘，萧萧风木更悲辛。男儿达节有如此，未必寻常畎亩人。","dynasty":"明代","title":"陈思孝石田山房"}
{"author":"王恭","content":"府僚官满动行轩，西出闽关望白门。千里独随征骑别，一廉多付路人言。趋朝不用逢杨意，荐剡于今有巨源。明到南宫应考绩，政成此外更何论。","dynasty":"明代","title":"赠判官秩满赴天官"}
{"author":"王恭","content":"丹青翠微里，猿鹿共幽闲。挂影寒潭外，群游落照间。养茸寻药圃，得树入云閒。年少无游猎，山林恣往还。","dynasty":"明代","title":"题猿鹿图"}
{"author":"王恭","content":"池净秋气寒，黄花日朝露。卷幔待情人，幽香满林路。","dynasty":"明代","title":"沧洲十咏其十秋香亭"}
{"author":"王恭","content":"孤舟何处兴堪携，红树千山野水西。别路鸿声天外小，荒江帆影望中迷。到楼残笛兼秋听，向壁新诗倚醉题。我有相思寄流水，寒潮唯到白沙溪。","dynasty":"明代","title":"送陈自立游古田"}
{"author":"王恭","content":"载酒空门下，林幽暑气清。半天闻梵语，双壁隐钟声。野鸟知禅意，孤云薄世荣。何应谢尘事，从此学无生。","dynasty":"明代","title":"夏日游棋山寺"}
{"author":"王恭","content":"离居杂尘想，久别山水深。兹来惬清玩，复得谐夙心。积雨川上霁，萧萧枫树林。空翠洒飞阁，孤云閒远岑。若人此真隐，缃帙与瑶琴。怅望独不见，空期鸾凤音。","dynasty":"明代","title":"为中林州题山水小景"}
{"author":"王恭","content":"炎暑不可度，端居日方永。同袍四五人，共爱山中静。飞阁轶氛埃，丛林逗萝径。潭静日已秋，竹深午犹暝。初沿双溪转，稍入空中境。婉婉林鸟声，悠悠野僧定。平生好幽玩，尽日惬佳兴。山水发清机，风泉澹初性。日夕徐徐归，云间响孤磬。","dynasty":"明代","title":"夏日过憩天王寺"}
{"author":"王恭","content":"钿弦声里自成行，无那分飞落楚霜。前侣飘零何处在，青春作伴好还乡。","dynasty":"明代","title":"孤雁"}
{"author":"王恭","content":"秋原千树叶初飞，夜火遥村听捣衣。莫向他山倍惆怅，家林犹恐未堪归。","dynasty":"明代","title":"东山留别林良箴寓舍（二首）"}
{"author":"王恭","content":"骂巢人去青山在，白石岩扉薜荔阴。绝涧未霜残叶烂，半林微照断云深。萧条香界无僧迹，寂历寒花见客心。遥想罢官多乐事，风流时有谢公吟。","dynasty":"明代","title":"闻王介轩偕诸公登伸蒙岩作"}
{"author":"王恭","content":"蜀栈凌云不见行，剑门烟树最关情。君家正在鱼凫国，出尽平川是锦城。","dynasty":"明代","title":"送人归蜀其一"}
{"author":"王恭","content":"驿畔长松几百秋，行人到此也生愁。最怜每被官军斫，满地寒胶作泪流。","dynasty":"明代","title":"道边松"}
{"author":"王恭","content":"学道居人境，林扉昼亦关。烧丹传妙诀，采药问名山。醮罢三花落，经残一鹤还。黄精新酿熟，常有好容颜。","dynasty":"明代","title":"题道人幽居"}
{"author":"王恭","content":"秋声昨夜满凉天，多少离情梦日边。垂老更堪逢此别，如何王谢惜中年。","dynasty":"明代","title":"寄胄监郑助教并董鲁府记室其一"}
{"author":"王恭","content":"袅袅棠梨枝，珍禽啄花去。一片落长门，思君恐迟暮。","dynasty":"明代","title":"书海棠禽"}
{"author":"王恭","content":"客里留君喜盍簪，天涯携手便同心。青山旧业何须叹，野馆残尊且共吟。沧海断鸿将落叶，夕岚疏雨带寒砧。他乡况是交游少，萍水相逢思转深。","dynasty":"明代","title":"玉融谢生见过"}
{"author":"王恭","content":"青溪柳色动离愁，江水苍茫送客舟。两岸断烟看踯躅，半天微雨听钩辀。洞庭月傍君山晓，湘浦云兼梦泽流。归去故园如忆别，秋风应倚岳阳楼。","dynasty":"明代","title":"拟唐刘文房青溪口送人归岳州"}
{"author":"王恭","content":"奉诏浮东海，鱼龙护去舟。双星别鳷鹊，几日过琉球。绝岛夷王拜，重番使节游。归朝应早计，休起见京楼。","dynasty":"明代","title":"送人使重驿"}
{"author":"王恭","content":"笳吹动江城，将军练五兵。水摇金甲影，风度角弓声。戎幕斜连海，军麾绕下营。时平严武备，非欲树功名。","dynasty":"明代","title":"梅花戍观练兵"}
{"author":"王恭","content":"载酒空门下，林幽暑气清。半天闻梵语，双壁隐钟声。野鸟知禅意，孤云薄世荣。何应谢尘事，从此学无生。","dynasty":"明代","title":"夏日游棋山寺"}
{"author":"王恭","content":"画舫宜凉夜，沧江酒气清。星河分棹影，鸥鹭起歌声。海旷天低水，潮平月到城。澹山有佳处，遥见蚌珠明。","dynasty":"明代","title":"夏夜泛江因造澹山"}
{"author":"王恭","content":"幽栖何处是，积水近柴扉。樽酒沙头别，輶轩月下归。竹深林鸟待，村远故人稀。遥想斋居里，狂吟竟落晖。","dynasty":"明代","title":"送中州逸人归龙塘"}
{"author":"王恭","content":"君怀秦缓术，埋骨向扶桑。昔卖人间药，今修地下方。魂飞随汉使，客葬感夷王。此日龙门道，清𤠔益断肠。","dynasty":"明代","title":"挽林医敬仲殁爪蛙图"}
{"author":"王恭","content":"秋风飞虏尘，闺里捣衣频。拭泪逢边使，缄情寄远人。不辞劳妾手，未省称君身。莫待封侯日，归来但著新。","dynasty":"明代","title":"寄衣曲"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中归屿南"}
{"author":"王恭","content":"茆宇邻鲛室，青山落钓舟。菊潭霜渐冷，枫树叶皆流。酒醒闻边雁，机閒见海鸥。烟波随处好，妻子亦无忧。","dynasty":"明代","title":"题渔舍秋烟"}
{"author":"王恭","content":"仙源隔几尘，林馆更宜春。叶暗青连雨，云孤白近人。浣衣溪沫绿，濯足野苔新。余亦无机者，诛茅愿卜邻。","dynasty":"明代","title":"山居春晓"}
{"author":"王恭","content":"朝天寒陇莫霜林，来往长悬反哺心。借女庭前双栗树，空山不用结巢深。","dynasty":"明代","title":"慈乌"}
{"author":"王恭","content":"郭外空林带夕霏，海天离思远依依。流年又逐残春去，华发空惊两鬓稀。啼鸟落花孤梦断，白云芳草旧游非。家园此日堪惆怅，况是天涯客未归。","dynasty":"明代","title":"江城春尽偶作"}
{"author":"王恭","content":"寂寞淮阴路，荒城接楚原。谁能怀漂母，曾此饭王孙。孤冢今犹在，千金不复论。自惭非国士，兹去向何门。","dynasty":"明代","title":"经漂母墓"}
{"author":"王恭","content":"几年□□著儒衣，两度持衡坐棘闱。岭海路遥归梦断，蛮天雁少寄书稀。时清岂叹官如旧，道在宁忧禄尚微。闻道故人多鹗荐，纷纷环佩满王畿。","dynasty":"明代","title":"寄博罗林董教"}
{"author":"王恭","content":"张掖何人独冠军，远随征骑入边尘。天涯柏酒愁中断，寒尽椒花客里春。鲁国山河应独望，甘州风物更谁亲。斑衣此日棠阴下，骨肉何须叹越秦。","dynasty":"明代","title":"典幕席上同高漫士奉和王尹元旦密州忆子诗"}
{"author":"王恭","content":"渔人将楚竹，吹向月明中。莫奏凉州曲，金河有断鸿。","dynasty":"明代","title":"闻渔笛"}
{"author":"王恭","content":"汾阳孙子久忘机，万卷经书隐翠微。闭户不知秋叶落，卷帷时见白云飞。岩花色映乌纱帽，涧水声寒薜荔衣。想是过庭趋讲暇，也应城市往来稀。","dynasty":"明代","title":"题晦之城南秋堂"}
{"author":"王恭","content":"初月照回廊，鸣榼出洞房。竹清残暑气，荷泛小池香。雪腕宫罗润，云鬟夜玉凉。庭前有梧叶，早晚落银床。","dynasty":"明代","title":"夏夜曲"}
{"author":"王恭","content":"端居适清暇，爱此林中屋。晼晚田圃间，优游会心目。春风始萌达，秋草萋已绿。玄蝉号树枝，岁事已闻促。始自感物候，终然媚幽独。物淡境自忘，心閒意方足。浮荣岂不顾，安命良无欲。缅怀柴桑人，临风伫芳躅。","dynasty":"明代","title":"方氏日趣轩"}
{"author":"王恭","content":"黄叶纷纷秋满天，故人今夜惜离筵。他乡见月长为客，别路逢霜半在船。剑浦绿芜连晚烧，幔亭荒树带寒烟。明朝碧水丹山下，知尔相思若个边。","dynasty":"明代","title":"送别林彦时之建上"}
{"author":"王恭","content":"万事忘机一布裘，似君宜向古人求。秋风几度惊双鬓，夜梦无应到五侯。多暇兴来犹散帙，老年身倦少登楼。蔡家尚有文姬在，对酒当歌且莫愁。","dynasty":"明代","title":"赠陈逸民"}
{"author":"王恭","content":"草虫鸣促织，深夜动鸣机。玉手挑灯暗，罗衫染泪微。常怀筐篚贡，又忆塞垣衣。用尽闺中力，天边雁未归。","dynasty":"明代","title":"织妇"}
{"author":"王恭","content":"建水接闽关，连峰鸟外闲。鱼商墟市远，虾菜野桥湾。烟火舟中饭，乡林梦里还。年年贪利涉，不道解离颜。","dynasty":"明代","title":"寄建上客"}
{"author":"王恭","content":"来清小圃堪娱客，主人迩来閒不得。朝到县门夕到家，山风吹落栀子花。竹边石上烧茶处，与君别来几朝暮。我有相思一片心，为君臈日抱瑶琴。","dynasty":"明代","title":"答黄嗣杰"}
{"author":"王恭","content":"引蔓离披覆绿苔，碧萝深处为谁开。自怜冷落山林下，也向春风笑一回。","dynasty":"明代","title":"野花"}
{"author":"王恭","content":"庞公喻刘表，仲尼小樊迟。为学贵自广，遗安亮无危。若人隐耕稼，取乐宁在兹。用舍随所遇，荣贱心弗移。闭门面场囿，开轩瞩清池。棕叶覆我牖，藤花垂我衣。方春始微雨，薄言往东菑。田叟既相勉，耰种恒及时。稻苗日已长，稂莠日已稀。远心易无闷，悟物兼忘疲。虽云体力倦，斗酒聊自怡。伐檀夙有戒，素食良可讥。岂不善微禄，知命复奚疑。","dynasty":"明代","title":"书问耕堂"}
{"author":"王恭","content":"吾爱龙门子，解作无声诗。今为玉堂客，留此粉墨奇。满堂山水多佳处，何限清辉阜阳曙。百道泉声缥缈间，几片云来欲飞去。石门沙径逗微曛，飞红沓翠长氤氲。仙人炼处丹梯近，野衲行边鸟道分。房栊正对钟山色，龙龛苍茫岱溪白。槃谷重逢李愿居，辋川复见王维宅。主人兄弟俱好奇，酌酒鸣琴更下帷。客至频移剡溪棹，兴来或赌山阴棋。龙门绘事今无价，千里相思五云下。我是林泉一布衣，为尔翻为有声画。","dynasty":"明代","title":"题高漫士为果之绘阜阳别墅"}
{"author":"王恭","content":"渡头凉月映罗衣，红藕香深暑气微。忽见郎船过江去，一双鸂𪆟背人飞。","dynasty":"明代","title":"采莲曲二首其二"}
{"author":"王恭","content":"成均典教遂忘机，圣主恩深许暂归。疋马又从江上别，孤舟还向雁边微。初霜落叶惊吴苑，夜火寒砧入帝畿。自笑不才逢盛世，故山空老薜萝衣。","dynasty":"明代","title":"浮丘郑公国子助教余病不能饯寄诗以别其一"}
{"author":"王恭","content":"隐侯家世巽湖阴，何事看云怅别心。亲舍几年违色养，宦游千里戴华簪。乌台月暗怀乡远，鹤发秋来入梦深。自昔忠臣缘孝子，白华歌尽有馀音。","dynasty":"明代","title":"题宪检校沈公望云图"}
{"author":"王恭","content":"正月孤帆别远津，秋风林下忽沾巾。他乡久住愁双鬓，故国遥看隔几尘。江海又逢初下叶，关河同是未归人。坐来更忆东山赏，共对閒僧话夙因。","dynasty":"明代","title":"早秋怀林良箴因忆东峰诸上人"}
{"author":"王恭","content":"妾有蟠龙镜，秦王在时见。绣涩隐菱花，苍苍蚀虫篆。浮云薄太清，孤月沈秋练。从此知妾心，何由见君面。","dynasty":"明代","title":"古镜"}
{"author":"王恭","content":"高君兴发泉石间，含毫挥霍写云山。白云无心去复还，青山对人閒更閒。垂萝飞鸟疑可扳，浅浅石濑流潺湲，岚烟瀑雨清心颜。迩来京国推名画，片纸应论百金价。啸台声响人竞闻，不道无声更潇洒。","dynasty":"明代","title":"题高漫士水墨图"}
{"author":"王恭","content":"官路宫墙野水滨，空香何处更宜人。相思莫听桓伊管，吹落寒城五夜春。","dynasty":"明代","title":"题墨梅"}
{"author":"王恭","content":"置酒雁峰上，酣歌豁冲襟。临觞不尽醉，何以慰我心。望望遥天云，苍苍远州树。落日波上风，残钟鸟边屿。此别虽未远，重来复何时。论交愧知己，握手翻成悲。君卧黄山云，我弄沧洲月。云月两悠悠，相思坐超忽。","dynasty":"明代","title":"送别陈平叔归黄山"}
{"author":"王恭","content":"石田新雨苔花碧，禾黍秋香百馀石。谁教酿作瓮头春，醉里看山了残帙。读书何必问时清，纵有荒年莫废耕。鹿门精舍青山里，春去秋来无宦情。","dynasty":"明代","title":"书渔樵耕牧四画其三"}
{"author":"王恭","content":"宛陵曾采泮芹香，一上銮坡被宠光。禁里疏钟移夜直，花间鸣佩出春坊。思家几度江田绿，念别休惊陇树黄。遥羡阿戎同禁苑，朝朝如在竹林乡。","dynasty":"明代","title":"寄陈仲全编修兼左春坊"}
{"author":"王恭","content":"白首支离傲世，青山独坐忘言。长啸一声何处，断云流水仙源。","dynasty":"明代","title":"题画"}
{"author":"王恭","content":"孤舟随鸟没，渐至楚王城。黄鹤久飞去，高楼空复情。岳阳春树歇，汉口夏云生。鹦鹉芳洲近，凄凉待月升。","dynasty":"明代","title":"泊舟武昌"}
{"author":"王恭","content":"飞构凌空际楚天，远临衡霍见湘烟。阁中歌舞今谁在，芳草春波似昔年。","dynasty":"明代","title":"题界画二图其一"}
{"author":"王恭","content":"野杖閒行日未曛，商歌休思世人闻。生平最是知心物，祗有青山共白云。","dynasty":"明代","title":"书云山小景"}
{"author":"王恭","content":"十年萍梗愧相违，我尚飘零子未归。江国鸿声惊别棹，河桥草色照行衣。他乡共叹生涯薄，往事空怜故旧知。日暮临岐倍惆怅，伯劳东去燕西飞。","dynasty":"明代","title":"逢杨珣感旧"}
{"author":"王恭","content":"秋风黄叶满贫居，遥忆王门独曳裾。闽海几回深寄别，秣陵何事少来书。","dynasty":"明代","title":"寄董时贡鲁府纪善"}
{"author":"王恭","content":"龙峰耆旧几人存，独客心悲不忍论。华表鹤归尘梦远，少微星坠海云昏。留宾别馆空悬榻，点易寒窗静掩门。零落为君歌薤露，行人无泪也销魂。","dynasty":"明代","title":"挽梅江陈以仁先辈"}
{"author":"王恭","content":"洛阳城里卸吟鞍，几度侯门看牡丹。色借阿环娇上马，香分弄玉醉乘鸾。铜驼月色人何在，金谷春归梦又残。惆怅旧游今寂寞，一枝浓艳共谁看。","dynasty":"明代","title":"赋得牡丹因感旧游同辈"}
{"author":"王恭","content":"剑门西望蜀江流，白帝城边叶未秋。归到山林何事业，木棉花发杜鹃愁。","dynasty":"明代","title":"送人归蜀其二"}
{"author":"王恭","content":"御风仙佩影沈沈，草满荒台翳夕阴。千里沧波天外合，七闽秋色雁边深。寒花委露沾歌席，残叶飘风堕客簪。但得玉壶频有酒，此身长健且登临。","dynasty":"明代","title":"秋宴御风台"}
{"author":"王恭","content":"二十卧云壑，长吟招隐篇。梯岩结幽构，凿石开山田。时经翠微峰，扪萝拂青天。脱巾挂修竹，酌酒挥五弦。别来如蓬转，兹赏竟茫然。白首竟垂钓，萧条东海壖。徒有鸾鹤心，终无黄绮缘。今晨展图画，因以思林泉。何时还旧隐，遂买秋江船。","dynasty":"明代","title":"题画二首其一"}
{"author":"王恭","content":"手折台上柏，送君天外心。云飞隔溪水，望望隔层阴。仙棹去俄顷，沧波杳难寻。行将拂霄汉，发轫当在今。我有千古怀，寄情江海深。别离贵有赆，愧无双南金。","dynasty":"明代","title":"赋得云溪别棹送宪从事赴京师"}
{"author":"王恭","content":"闲斋澹无营，忽念山中侣。鹤驭杳难期，瑶笙竟何处。心怀九转丹，梦绕三花树。矫首望孤云，飞声寄玄圃。","dynasty":"明代","title":"寄上清王道人"}
{"author":"王恭","content":"候馆逢霜落叶深，更堪憔悴对青衿。荒村野水残阳路，远树孤云故国心。绝地也怜频送酒，情多谁忍更分襟。惠连群从皆清俊，别后相思总解吟。","dynasty":"明代","title":"留别黄山周氏兄弟"}
{"author":"王恭","content":"龙门高生倜傥磊落英妙年，春秋五道落笔顷刻如流泉。胸中云梦已八九，腹里琅玕俱洒然，昨日战胜如登仙。仙棹西游拾青紫，巨眼青春阅才子。五色云中得桂枝，联袂看花杏园里，君家叔父闻应喜。","dynasty":"明代","title":"赠龙门高十六沂应会试"}
{"author":"王恭","content":"江城何人夜吹笛，寒落梅花晓无迹。仙峤苍茫隔海清，人烟寂历连秋色。何处征帆天际归，夕阳枫树鸟边微。矶头亦有垂纶者，甘向沧浪老布衣。","dynasty":"明代","title":"梅城小景"}
{"author":"王恭","content":"东海有佳士，被服美且都。厉节抗时贵，法言惊世儒。渊玄五经旨，纚纚若贯珠。管葛为之摄，仪秦为之愚。黄金作高台，可置七尺躯。惜哉时不遇，落拓如凡夫。","dynasty":"明代","title":"赠何秀才其一"}
{"author":"王恭","content":"驿畔长松几百秋，行人到此也生愁。最怜每被官军斫，满地寒胶作泪流。","dynasty":"明代","title":"道边松"}
{"author":"王恭","content":"别野霜空柿叶凋，曲堂云掩墨香销。碧萝野径黄山里，谁更登临望落潮。","dynasty":"明代","title":"玉融潘源润师事黄山陈平叔师殁哀甚以讣音来告余答诗且寓伤悼之意云其三"}
{"author":"王恭","content":"客里留君喜盍簪，天涯携手便同心。青山旧业何须叹，野馆残尊且共吟。沧海断鸿将落叶，夕岚疏雨带寒砧。他乡况是交游少，萍水相逢思转深。","dynasty":"明代","title":"玉融谢生见过"}
{"author":"王恭","content":"县城高馆宴离觞，共对寒灯别意长。孤嶂啼猿惊落叶，谁家残笛度微霜。云山驿路遥相送，鱼鸟沧洲旧莫忘。知尔怀人何处是，秣陵春树远苍苍。","dynasty":"明代","title":"寒夜宴别陈叔晦"}
{"author":"王恭","content":"金衣骑小驷，迢递茂陵山。接鹘花边过，鸣鞭柳外还。断猿惊羽箭，过雁落金丸。归醉琼楼夕，天街雪正寒。","dynasty":"明代","title":"题王孙挟弹图"}
{"author":"王恭","content":"山禽奔奔好羽毛，翼短飞低恋榛莽。荒原野径薜荔稀，莫惮王孙便飞去。原头八月起秋风，寒菊初花枸杞红。雌雄相随莫相斗，官里频将锦衣绣。","dynasty":"明代","title":"题𪁟鹑"}
{"author":"王恭","content":"广寒宫殿凉如水，坐对清晖欲二更。但使玉樽频注酒，莫令银甲少弹筝。窗含野烧明还灭，帘捲星河浅复清。尘袜不禁风露冷，恍然身世在蓬瀛。","dynasty":"明代","title":"中秋宴集分韵得清字"}
{"author":"王恭","content":"飞霰夜仍集，寒飙鸣近林。感君玉壶酒，微昏忽盈襟。中庖出丰膳，剧饮成讴吟。宾言无多酌，主称宜再斟。人生亦奚为，所愿常盍簪。何必候离间，临风想徽音。顾惭悠悠者，辱此惠爱深。穷匮不能答，嘿嘿以铭心。","dynasty":"明代","title":"寒夜宴集陈拙脩西轩"}
{"author":"王恭","content":"还乡能几日，五马又騑騑。阙下陈三策，人间望一麾。帆飞涢水阔，路绕凤山微。送别无穷恨，空惭独布衣。","dynasty":"明代","title":"赠故人陈孟敷牧安陆州"}
{"author":"王恭","content":"广陵西上路悠悠，此日怜君赋远游。吴岳晓钟迷远骑，楚天凉雨到孤舟。琼花观里春何在，炀帝宫前叶渐秋。二十四桥歌酒夜，玉箫吹断使人愁。","dynasty":"明代","title":"送客之扬州"}
{"author":"王恭","content":"羽人住处是仙源，蔓草藤花掩洞门。看罢黄庭人不见，唯馀寒溜与霜𤠔。","dynasty":"明代","title":"题方壶道人山房二首其二"}
{"author":"王恭","content":"小堂红烛吐烟清，钟漏微微出县城。赏地不堪人又别，离筵莫厌酒频倾。星河卷慢浮霜影，砧杵谁家起夜声。明发空江分手去，片帆天外挂离情。","dynasty":"明代","title":"霜后燕别"}
{"author":"王恭","content":"苔藓苍苍野殿凉，别离遥借赞公房。云间驯鸽窥瑶席，谷里昙花泛羽觞。对酒不将萍梗恨，还山应制薜萝香。江湖秋水多鱼雁，思尔封缄寄草堂。","dynasty":"明代","title":"僧房燕别故人还山中"}
{"author":"王恭","content":"东邻贩缯为贾衒，西邻握笔趋州县。北邻金多家富豪，笑我儒生事书卷。君家住近翠微峰，屋里芸香户外松。朝经暮史有馀暇，饮水曲肱无戚容。永日垂帷坐佔毕，复喜朋来同散帙。活水旁通丽泽回，真源直向灵台出。逐句寻章失本真，端居谁复贯天人。鸢飞鱼跃无穷趣，云淡风轻总是春。以兹学究幽玄理，浩气弥浸小天地。四壁犹堪薄万钟，一瓢自可轻千驷。开门合屿带壶山，一片清晖几席间。家僮洗砚沧浪近，稚子晒书篱落閒。阿翁今年七十五，鹤发飘然映章甫。绣衣骢马焕林泉，禅室香床度花雨。綵服翩翩日过庭，羡君容鬓未星星。常因益友开三径，不负传家教一经。自愧贫居破茅屋，土中白蚁何其毒。万卷床头一蠹休，明日从君借书读。","dynasty":"明代","title":"书王景撝丽泽书室卷"}
{"author":"王恭","content":"十年身被白云留，见尽青山到白头。微雨数峰孤磬夕，半林残火几家秋。风波不系袁宏棹，鱼鸟相怀谢尚游。闻道将军戎暇日，偏能看画想沧洲。","dynasty":"明代","title":"题萧将军家藏山水图得青字"}
{"author":"王恭","content":"鸟外悬萝青几峰，红泉翠壁花蒙茸。人间不见问津者，林下空馀避世踪。昨夜山中度凉雨，落木寒猿半窗曙。日夕天空镜水深，不辨仙源在何处。","dynasty":"明代","title":"题马自牧水墨山水"}
{"author":"王恭","content":"诗酒兰亭会，如何共远公。行看五云里，绝似虎溪中。清梵花台雨，名香竹径风。未须论祓禊，自觉万缘空。","dynasty":"明代","title":"上巳游五云寺"}
{"author":"王恭","content":"陟彼屺兮何所思，日眷眷兮心不夷。望雷阳兮不可见，返余辔兮首中逵。雷阳一发春无际，浩荡鲸波数千里。匹马天涯思故园，夫人堂上悲游子。子有园林瘴水滨，家人曾浣綵衣尘。槟榔花下红谖草，别后纷披几度春。自云薄宦沾微禄，梦飞不到雷阳曲。乞身归养应及时，莫比前人叹风木。","dynasty":"明代","title":"唐主簿陟屺图"}
{"author":"王恭","content":"盘石垂萝野翠分，半山啼鸟坐来闻。上林春物遥相待，何事将心寄白云。","dynasty":"明代","title":"为高景度题山水"}
{"author":"王恭","content":"蜀鸟啼来口血深，染成花萼满空林。芳魂不逐风吹散，还向天涯醉客心。","dynasty":"明代","title":"杜鹃花"}
{"author":"王恭","content":"笑拂孤桐媚此君，似携馀兴度湘云。夕林径小人稀到，弹与辽天海鹤闻。","dynasty":"明代","title":"为林执中赋茂林十咏其三竹里横琴"}
{"author":"王恭","content":"云归蘋叶齐，雨积波声小。日夕水容青，飞来双白鸟。","dynasty":"明代","title":"沧洲十咏其一绿湖"}
{"author":"王恭","content":"秋声昨夜满凉天，多少离情梦日边。垂老更堪逢此别，如何王谢惜中年。","dynasty":"明代","title":"寄胄监郑助教并董鲁府记室其一"}
{"author":"王恭","content":"杨柳初青雁北归，海天愁思共依微。青山怅别频劳梦，野馆逢人欲换衣。花外看云孤兴远，溪边对酒故人稀。相思更有前期在，未必同心与愿违。","dynasty":"明代","title":"春初忆故人"}
{"author":"王恭","content":"荒村怪石连树根，古苔蒙茸野棘繁。蛟龙腾空虎豹蹲，寒霜落月啼清猿。石门窈窕通仙源，我欲飘飘绝世喧。栎山老人无复存，往往人间惊墨痕。梦著银箫亦断魂，垂萝飞鸟如可扪。石泉泠泠洗心言，白云飞来谁与论。","dynasty":"明代","title":"题张师夔木石"}
{"author":"王恭","content":"子规啼断欲春归，鸟石苍茫入翠微。鸟道阴阴人语绝，禅房寂寂磬声稀。桄榔叶覆经冬雪，踯躅花残未夕晖。回首驿程西上路，明朝离别漫沾衣。","dynasty":"明代","title":"暮春游冶城鸟石山"}
{"author":"王恭","content":"官亭几度饮离觞，此日怜君谪远方。马上看山椰叶暗，津头沽酒荔枝香。秋深岭表犹多瘴，腊尽天南尚少霜。憔悴更须怀直道，临岐何必泪沾裳。","dynasty":"明代","title":"送人贬海南"}
{"author":"王恭","content":"石栏干畔绿蕉阴，紫竹閒吹学凤吟。寂寂长门春掩静，商声那得到君心。","dynasty":"明代","title":"美人吹箫"}
{"author":"王恭","content":"迢递青莲宇，云边事事幽。松花山路晚，鹤梦寺门秋。黄叶僧前落，清泉屋上流。所嗟尘累久，那得此淹留。","dynasty":"明代","title":"松寺清秋"}
{"author":"王恭","content":"海云飞尽见冰奁，止水无声堕玉蟾。凉影满天秋袂冷，为谁遥夜独钩帘。","dynasty":"明代","title":"为林执中赋茂林十咏其二方池霁月"}
{"author":"王恭","content":"白猿啼近雨花台，林下僧稀野殿开。借问萧梁何处在，空陵无树有荒苔。","dynasty":"明代","title":"古寺其一"}
{"author":"王恭","content":"柴门空掩树阴阴，积雨荒苔路更深。自是尘中那久往，白云流水更关心。","dynasty":"明代","title":"经山中旧宅"}
{"author":"王恭","content":"山人岂是悠悠者，何事樵歌孟诸野。萧条茆舍住寒村，生小何曾识县门。东邻作商走风雪，西家为郎叹离别。人生未必胜樵夫，朝朝暮暮对妻孥。","dynasty":"明代","title":"书渔樵耕牧四画其二"}
{"author":"王恭","content":"十年身被白云留，见尽青山到白头。微雨数峰孤磬夕，半林残火几家秋。风波不系袁宏棹，鱼鸟相怀谢尚游。闻道将军戎暇日，偏能看画想沧洲。","dynasty":"明代","title":"题萧将军家藏山水图得青字"}
{"author":"王恭","content":"林栖无外事，心似野僧闲。万籁千峰起，空帘午梦还。松香飘蕙帐，苔色映柴关。独鹤归来晚，遥钟若个山。","dynasty":"明代","title":"睡觉山中"}
{"author":"王恭","content":"西风残叶下，锡杖返东浔。浮世空伤别，孤云不住心。人烟飞鸟绝，山月断猿深。后夜相思处，惟闻钟磬音。","dynasty":"明代","title":"秋日送僧还山中"}
{"author":"王恭","content":"少小事嫖姚，辛苦烟尘里。力尽三边境未归，身经百战常轻死。古戍苍苍绝塞边，黄沙白草暗祁连。将军金印不得佩，麾下铁衣今已穿。往来阴碛狼山下，破讷峰南战初罢。走马交河雪下时，洗兵瀚海鸿飞夜。战骨萧条翳草根，边烽寂寞照营门。只知边将封侯贵，不见沙场愁断魂。","dynasty":"明代","title":"从军行"}
{"author":"王恭","content":"引蔓离披覆绿苔，碧萝深处为谁开。自怜冷落山林下，也向春风笑一回。","dynasty":"明代","title":"野花"}
{"author":"王恭","content":"野木临崖石，年深土亦崩。老根浮断藓，飞干接长藤。性朽空劳匠，心灰也类僧。春风几荣谢，羡尔独棱层。","dynasty":"明代","title":"枯木"}
{"author":"王恭","content":"官槐夹道暮鸦鸣，匹马那堪客帝京。红烛夜窗千里梦，青山明月异乡情。白门寺里霜钟断，金水桥头晓漏清。陌上相逢空借问，几人争识马周名。","dynasty":"明代","title":"金陵客夜"}
{"author":"王恭","content":"向夕龙门渡，风潮半落霞。暂停游子棹，得访故人家。浦口鱼罾近，津头酒幔斜。踟蹰那忍去，乘月涉江沙。","dynasty":"明代","title":"晚济龙门渡因访高慢士"}
{"author":"王恭","content":"王贡曾稽夏禹篇，汉庭输饷独推贤。遐方已献编民数，大姓应操赋粟权。千里山河趋魏阙，一帆秋水入吴天。枫墀若听纶音后，归兴西风白雁前。","dynasty":"明代","title":"送粮长林思器赴召京师其一"}
{"author":"王恭","content":"仙源隔几尘，林馆更宜春。叶暗青连雨，云孤白近人。浣衣溪沫绿，濯足野苔新。余亦无机者，诛茅愿卜邻。","dynasty":"明代","title":"山居春晓"}
{"author":"王恭","content":"兰若春归雨霁天，凌空台上独闻蝉。岩扉碧藓凝僧榻，林径孤云宿梵筵。祗树阴阴啼野鸟，断钟杳杳出人烟。洽公住处今陈迹，日暮悬灯益惘然。","dynasty":"明代","title":"夏初登西石兰若怀洽公"}
{"author":"王恭","content":"芳心曾为太阳倾，云叶离离玉露零。想似茂陵仙梦远，柏梁秋雨洒金茎。","dynasty":"明代","title":"黄蜀葵"}
{"author":"王恭","content":"林下多白云，溪口饶水木。长啸鸾鹤群，翛然在空谷。悠悠山色闲，浩浩波光绿。寄醉墨壶中，惟应道机熟。","dynasty":"明代","title":"书上清方壶醉墨山水"}
{"author":"王恭","content":"野庙大江干，萧萧树色寒。断碑荒草没，画壁古苔乾。龙去春潮在，𤠔鸣海月残。英雄那可问，东逝更漫漫。","dynasty":"明代","title":"题无诸庙壁"}
{"author":"王恭","content":"发白未侯封，休论旧日功。酬恩空有剑，锡宴岂无弓。关塞孤愁外，风霜百战中。太平应弃掷，流落灞桥东。","dynasty":"明代","title":"老将"}
{"author":"王恭","content":"胜寄越筹岭，霁心投翠微。阴林见法侣，尽夕留松扉。石门发天声，海月澄秋衣。风泉有馀响，倏尔清尘机。愿言托香界，信宿以忘归。","dynasty":"明代","title":"秋夜宿石门洞"}
{"author":"王恭","content":"盥濯宴心坐，焚香讲道经。青童开宝笈，白发对黄庭。玉佩飞鸾驭，瑶笙载鹤軿。天花撩乱处，迢递见仙灵。","dynasty":"明代","title":"诵道经"}
{"author":"王恭","content":"客行清溪上，爱此溪中水。时有溪上人，心期亦如此。溪水东流清复深，扁舟几宿到云林。垂萝飞鸟引行步，野鸟闲云知我心。君家住处如盘谷，四面青山霁人目。五月帘栊鸟外闲，千年松桂霜中绿。溪南溪北几人家，种田牧豕仍桑麻。蓬莱仙洞只药草，武陵流水空桃花。曲堂置酒留清曙，落雪飞花满行路。黄石山中辟谷时，呼𤠔洞里看梅处。日暮寒风吹转蓬，暂时相见未从容。待予谢却龙池客，他日来从兔苑农。","dynasty":"明代","title":"歌行赠李隐逸兼张林二学士"}
{"author":"王恭","content":"识子青年未官禄，闭户看书心亦足。南亩东皋厌远寻，退耕却在灵台曲。灵台一道自通天，中有冷冷几窍泉。犁牛钱鏄知何用，仁作春苗义作田。大田多稼多为尔，岂必流传到孙子。何似君家方寸中，子孙食力垂无穷。","dynasty":"明代","title":"题新宁陈叔谟留耕别墅"}
{"author":"王恭","content":"空斋病起怯秋声，无那啼鸪向夕鸣。凉雨一天孤烛夜，断鸿千里故人情。寒花浥露江蓠白，独树含霜瘴海清。遥羡胜游多上日，瑞岩僧舍喜逢迎。","dynasty":"明代","title":"寄玉融郑三秀才"}
{"author":"王恭","content":"闻说乘溪棹，寻源过水西。如何雨花处，欲往路先迷。","dynasty":"明代","title":"陈沧洲游方广岩不果行"}
{"author":"王恭","content":"天上欢娱蹴画毬，太平应得侍宸游。龙姿已是黄袍贵，何事军中乐未休。","dynasty":"明代","title":"题赵太祖蹴毬图"}
{"author":"王恭","content":"内史风流逸思多，黄庭读罢兴如何。道林祗解怜鹰鸟，未胜临池独爱鹅。","dynasty":"明代","title":"书四爱图其一"}
{"author":"王恭","content":"都门閒望处，车马满香尘。禁绕龙池树，钟残凤阙春。衣冠三辅客，剑履五侯宾。唯有扬雄宅，门前草自新。","dynasty":"明代","title":"都门即事"}
{"author":"王恭","content":"泪沾行子衣，不得顾庭闱。祖席君难醉，朋簪我独违。风波千里别，淮海几人归。剩把乡书寄，新秋有雁飞。","dynasty":"明代","title":"寄别陈大坐罪之京师"}
{"author":"王恭","content":"水木通禅观，清游却忘还。风泉衣上落，鱼鸟镜中閒。绿发纵教变，青云未可攀。超然人境外，何必市朝间。","dynasty":"明代","title":"游桓山寺"}
{"author":"王恭","content":"书幌连溪曲，春流拂树过。野花云际落，山色鸟边多。薄分违缨冕，幽情变薜萝。欣逢鲁中叟，谈笑复如何。","dynasty":"明代","title":"三溪似陈澄清"}
{"author":"王恭","content":"瀛海东风后，壶山夕鸟边。相逢花历历，恨别草芊芊。细雨延春酌，疏灯耿夜眠。明朝江浦上，何处复怀贤。","dynasty":"明代","title":"留别海上陈文学其一"}
{"author":"王恭","content":"客思已凄凄，钩辀雨外啼。家林归梦积，村路独行迷。岛树看成雾，林花踏作泥。辞君理行棹，萍水又东西。","dynasty":"明代","title":"留别海上陈文学其二"}
{"author":"王恭","content":"迢递荆蛮路，君行乱我心。楚山南去远，湘水北流深。乡望秋中树，边城雨外砧。穷荒人少到，音问抵南金。","dynasty":"明代","title":"送冯生被役荆蛮"}
{"author":"王恭","content":"官柳拂行尘，孤城带远人。海天残雪夜，京树入怀春。白发相知少，青山独梦频。斯文应未泯，行矣莫羞贫。","dynasty":"明代","title":"送造士卢纪京贡"}
{"author":"王恭","content":"惆怅又分襟，江亭酒缓斟。桐花衣上雨，杨柳笛中音。醉忆平原剑，闲销季子金。五陵鞍马尽，恐负少年心。","dynasty":"明代","title":"暮春赠别方陈二公游泉城"}
{"author":"王恭","content":"夜蝉鸣露叶，林馆候初凉。发逐秋风变，愁分汉水长。一身天地窄，五口岁时荒。山魅无情极，闻余应断肠。","dynasty":"明代","title":"初秋露坐有感"}
{"author":"王恭","content":"宛马萧萧鸣北风，时平闲却射雕弓。千家山郭潮声里，几曲营门柳影中。道满旌麾严虎帐，庙喧箫鼓祀龙宫。玉门定远遥堪羡，白首为儒感慨同。","dynasty":"明代","title":"梅花城观兵"}
{"author":"王恭","content":"柏台使者金门吏，家住惠阳万山里。青山历历孟家邻，乔木苍苍郑公里。黄鹤连峰入翠微，白云亲舍对清晖。山厨日送茅容膳，野服时逢莱子衣。别来久矣怀乡国，身受皇恩归未得。林鸟频闻返哺声，萱花几变忘忧色。七闽露冕肃秋霜，揽辔唯应忆范滂。会使乡人看昼锦，惠阳山水有辉光。","dynasty":"明代","title":"奉赋佥宪陈公鹤峰亲舍"}
{"author":"王恭","content":"开图见嵩山，妙趣忽已领。濛濛花源阴，窈窕多灵境。石洞閟苔纹，天窗逗云影。迎秋鹖冠凉，先雪荷衣冷。长夜何所闻，龙鸣在西顶。","dynasty":"明代","title":"虚白子水墨图为陈思孝题"}
{"author":"王恭","content":"楚国多秀士，邓君如凤凰。刷毛霄汉上，览德岐山阳。君家文献犹存古，安泰堂中如乐土。开帘时听九江潮，酌酒晴看五峰雨。散帙断弦绝世情，坐来心地自然平。夫人堂上无愁色，稚子阶前同笑声。东城南陌何凄断，绿野平泉也凋换。三湘窜逐怨江蓠，万里羁危对秋雁。此际问君谁似君，日高犹卧半床云。只言永结烟霞想，何意今随鹓鹭群。使车到处争迎送，乳酒青丝白银瓮。西上金门自此升，山中茆屋空多梦。","dynasty":"明代","title":"西昌邓奉使安泰堂"}
{"author":"王恭","content":"对酒击长剑，男儿重横门。行骑紫缰马，笑结曼胡缨。常思肝胆沥，竟未嫖姚识。时来激忠愤，身与鸿毛掷。尔今年少才堪数，远逐旌麾在行伍。幕下还教重阿朦，军中已见留孙楚。七闽自是古秦封，今日温陵镇尚雄。时平瘴海无边警，天尽琉球见远峰。往来射猎寒沙碛，住久翻忘异乡陌。紫荚花深骑影迷，刺桐叶暗炊烟积。昨日单车奉檄归，过门应得访庭闱。暂随旅雁云边落，又逐征帆海上飞。燕然北去南交趾，石刻铜标今尚尔。为报边头将士知，丹青好在云台里。","dynasty":"明代","title":"送李浩复永宁"}
{"author":"王恭","content":"少府爱清晖，孤亭近翠微。石林娱晚坐，池水净风扉。野鹿衔花过，溪云带鸟归。何须谢缨冕，临眺始忘机。","dynasty":"明代","title":"拟唐祖咏题韩少府水亭"}
{"author":"王恭","content":"祖道黄花白露寒，江亭浇酒怅离颜。脊令共向沙头别，鸿雁分飞雨外还。梦渚云开三峡水，汉阳帆带五华山。泮林此后应相忆，莫道王音滞楚关。","dynasty":"明代","title":"送王董教归沔阳"}
{"author":"王恭","content":"半幅青帘柳外新，新丰市上几回春。只今绿水红桥路，南北应稀买酒人。","dynasty":"明代","title":"酒旗"}
{"author":"王恭","content":"小堂红烛吐烟清，钟漏微微出县城。赏地不堪人又别，离筵莫厌酒频倾。星河卷慢浮霜影，砧杵谁家起夜声。明发空江分手去，片帆天外挂离情。","dynasty":"明代","title":"霜后燕别"}
{"author":"王恭","content":"世路何如蜀道难，临岐谁不怅离颜。湘潭骑影寒流外，巫峡猿啼夕照间。夜火锦城江上驿，暮云剑阁鸟边山。秋来应有相思梦，莫惜音书寄往还。","dynasty":"明代","title":"拟唐韩君平送长沙李少府入蜀"}
{"author":"王恭","content":"结宇隐空翠，耦耕梅花林。群岭寄孤鸟，众溪澄一心。春至觇泉脉，遥遥西顶岑。夤缘片云上，杳霭穷源深。潭雨飒已至，虹蜺生我襟。翩翩洪厓子，采药青萝阴。手持若木杖，笑拂丘中琴。以言得仙道，岂必服黄金。言既忽飞去，诸峰龙夜吟。榛篁閟秋影，石洞闻幽音。翘首望不及，苍然何处寻。还归理吾稼，宁用竞华簪。","dynasty":"明代","title":"题闽清林中叔梅林耕隐卷"}
{"author":"王恭","content":"朝逢游子拂征鞍，花屿江城解佩环。供帐早莺啼越岸，驿程春树绕淮山。金门烛影趋朝入，璧水书生听漏还。此后桥门应见月，相思人在五云间。","dynasty":"明代","title":"送邑造士贡京师"}
{"author":"王恭","content":"沂泗不可极，河汾亦悠悠。真源了无迹，谁知溯其流。爱尔尚苦节，担簦适来游。披荒得微路，稍见窥前修。尔家新宁墅，来往冶城秋。夜雨梦甥馆，残灯忆家楼。臈日湖上别，北风吹布裘。寒山对绿酒，大雪飘行舟。我有跌宕怀，翻然积离忧。临岐叹孤凤，去去鸣丹丘。","dynasty":"明代","title":"岁宴别施伯予还冶城甥馆"}
{"author":"王恭","content":"清溪一道出寒林，莲宇萧条野树深。无数青山看不厌，白云芳草两同心。","dynasty":"明代","title":"同友人寻梵宇"}
{"author":"王恭","content":"西风吹袖玉颜酡，摇落襟期奈尔何。一自雁池清赏后，梁王宾客已无多。","dynasty":"明代","title":"题木芙蓉"}
{"author":"王恭","content":"汉家烽火在边庭，才子西行独请缨。自是寸心怀补报，也将孤剑学从征。天门久欲陈三策，沙漠今看论五兵。莫对泮林愁此别，他年还著锦衣荣。","dynasty":"明代","title":"赠邑造士陈汝登之军中"}
{"author":"王恭","content":"薜萝深隐似仙家，半亩荒园祗种茶。涧口香泥行鸟迹，帘前春雨落松花。遥钟漠漠青林晚，远瀑淙淙白日斜。拂壁为君书此去，明朝相忆隔烟霞。","dynasty":"明代","title":"题故人山房壁"}
{"author":"王恭","content":"渡头凉月映罗衣，红藕香深暑气微。忽见郎船过江去，一双鸂𪆟背人飞。","dynasty":"明代","title":"采莲曲二首其二"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中还屿南"}
{"author":"王恭","content":"爱尔幽栖处，清凉水竹园。远山频对酒，芳草独开门。卷幔通云影，横琴拂石根。仙源只如此，相对更何言。","dynasty":"明代","title":"拟唐贾岛题李疑幽居仍次韵"}
{"author":"王恭","content":"青年作郡被恩荣，五马萧萧向楚城。关外叶飞乡舍远，湖南草绿吏人迎。岭云漠漠空离恨，津树依依若送行。君到长沙应暇日，定怀贾谊不胜情。","dynasty":"明代","title":"赠别友人之长沙牧"}
{"author":"王恭","content":"独坐山窗里，灯残欲二更。月中山叶堕，阶下草虫鸣。风便遥钟响，霜寒独自惊。青云犹未达，徒此怅离情。","dynasty":"明代","title":"灯下写怀"}
{"author":"王恭","content":"海云飞尽见冰奁，止水无声堕玉蟾。凉影满天秋袂冷，为谁遥夜独钩帘。","dynasty":"明代","title":"为林执中赋茂林十咏其二方池霁月"}
{"author":"王恭","content":"海国春鸿外，人烟尽木乡。潮生孤屿没，月出白沙凉。夜火邻鲛室，云帆拂蛎房。从来少耕种，辛苦坐沧浪。","dynasty":"明代","title":"文石渔家"}
{"author":"王恭","content":"新宁才人心不羁，腹中三礼犹耽犁。生事常怀汶阳北，梦游未识灞陵西。青山白野閒来坐，离黍吹花向人堕。潇洒还同谷口耕，风流也学南阳卧。谁知宣室聘雄才，不使遗贤滞草莱。使者飞书催上道，郎官立马送离杯。几回待诏金门里，枥上华骢末由试。甲第歌中少故人，五侯宾从无知己。以兹翻忆鹿门春，却向清时便乞身。匹马行辞白门柳，群公饯出秣陵尘。故园独树闽川道，数亩山田半秋草。孺子应知食力安，渊明况及归来早。入门长啸复长歌，仍把春衣换薜萝。自言林下耽犁好，不道天朝荐剡多。","dynasty":"明代","title":"耽犁子歌为长乐郑友众赋"}
{"author":"王恭","content":"乱山波上远，片片似修眉。山下蘼芜草，春来感别离。","dynasty":"明代","title":"漫兴"}
{"author":"王恭","content":"洛阳城里卸吟鞍，几度侯门看牡丹。色借阿环娇上马，香分弄玉醉乘鸾。铜驼月色人何在，金谷春归梦又残。惆怅旧游今寂寞，一枝浓艳共谁看。","dynasty":"明代","title":"赋得牡丹因感旧游同辈"}
{"author":"王恭","content":"斗酒别凉州，明珠落贝丘。似将寒露影，添作汉宫秋。","dynasty":"明代","title":"题葡萄"}
{"author":"王恭","content":"隐侯家世巽湖阴，何事看云怅别心。亲舍几年违色养，宦游千里戴华簪。乌台月暗怀乡远，鹤发秋来入梦深。自昔忠臣缘孝子，白华歌尽有馀音。","dynasty":"明代","title":"题宪检校沈公望云图"}
{"author":"王恭","content":"泽国噭春雁，风花送离筵。挥觞念行子，驱车发闽川。秉笔事藩府，辞家已三千。何知公冶系，徒使尼父怜。翘首白云冈，含悽鹡鸰篇。回林顾天属，远道同周旋。白璧非不贵，精诚合其天。明当抵京邑，秦台镜高悬。含恩沐春露，发兴归秋田。故里足禾黍，西崖好林泉。选幽拂霞坐，寻云谒金仙。閒来结吟社，暂割寰中缘。","dynasty":"明代","title":"钱林一崟负谴赴京师"}
{"author":"王恭","content":"温陵南海上，孤剑独横行。策马经花县，看山到柳营。明珠来市舶，荖叶遍山城。长揖嫖姚幕，从容论五兵。","dynasty":"明代","title":"送人从温陵军"}
{"author":"王恭","content":"天籁萧萧何处鸣，湘江云叶助秋声。几多金薤琳琅影，何限丹丘别里情。","dynasty":"明代","title":"题郑浮丘家藏方壶水墨风竹其二"}
{"author":"王恭","content":"残柳烟空泣露蝉，夜堂红烛照长筵。门临一叶秋声里，帘卷秋风夕鸟边。且纵芳樽吟绿水，莫将青镜叹流年。兴酣耳热忘头白，不觉清宵刻漏传。","dynasty":"明代","title":"秋夜饮"}
{"author":"王恭","content":"清秋发佳兴，著屐穷翠微。鸟度黄叶涧，猿啼白云扉。野寺隐孤磬，遥峰当夕晖。浮云淡空宇，石濑清心机。缅怀苏门啸，愿拂林中衣。长歌望薜萝，思与尘世违。","dynasty":"明代","title":"秋日山行"}
{"author":"王恭","content":"天高寒日莫，念念独还山。绿树悬心远，孤云入望閒。水流侵石榻，落叶拥柴关。别后分遥想，诸峰杳霭间。","dynasty":"明代","title":"送刘逸人还山"}
{"author":"王恭","content":"妾家丛台下，花颜耀青春。嫁得金吾婿，飘飘事边尘。昨闻羽书至，阵殁交河滨。战马委沙碛，兵符属他人。念此每欲死，淋浪泪沾巾。罗襦为君解，瑶瑟不复陈。始信古人言，容华多误身。","dynasty":"明代","title":"妾薄命"}
{"author":"王恭","content":"几年游璧水，一旦候金扉。敕赐骑骢马，人看著锦衣。天连枫陛晓，霜借柏台威。此际如相忆，毋令尺素稀。","dynasty":"明代","title":"闻刘一敦擢监察御史"}
{"author":"王恭","content":"盘石邻幽构，青山独下帷。别来乡望断，心远宦情微。官舍羁黄绶，亲闱念綵衣。秪应悬魏阙，那得恋春晖。故国铜鱼杳，音书白雁稀。家林唯有梦，时绕薜萝归。","dynasty":"明代","title":"书黄典幕磐石书室记"}
{"author":"王恭","content":"绿杨风引白鸥波，波上遥峰扫黛蛾。莫道同心如白水，渭阳回首更情多。","dynasty":"明代","title":"高景度画沧洲景寄舅氏陈拙脩"}
{"author":"王恭","content":"君家大父远朝京，念尔辞家侍此行。绿酒红亭西上路，白云乡树故关情。孤帆夜落秦淮水，双阙时闻禁邸莺。莫道重闱今别去，乡人遥待锦衣荣。","dynasty":"明代","title":"送陈履中侍大父入京"}
{"author":"王恭","content":"古寺萧条绝四邻，寺前松柏几回春。月明下界犹闻磬，年老荒山少见人。贝叶旧听双树法，衲衣孤坐两朝身。秋风已烂蒲团草，悟得西来意自真。","dynasty":"明代","title":"䝾野寺残僧"}
{"author":"王恭","content":"落日鹧鸪鸣，遥村送独行。峰回看不见，望望有馀情。","dynasty":"明代","title":"送刘逸人还山中"}
{"author":"王恭","content":"十年江海慕清芬，何事逢君又别君。花屿到来应几日，茆山归去独寻云。清溪碧水琴边落，黄叶秋声鹤上闻。自愧萍踪无住著，欲将飞佩息尘纷。","dynasty":"明代","title":"送蒋节庵鍊师还建上"}
{"author":"王恭","content":"临岐杯酒若为情，枫叶萧萧独雁鸣。万里关河秋色里，怜君何日到边城。","dynasty":"明代","title":"暮秋送客之塞上"}
{"author":"王恭","content":"冠盖纷纷多宦游，怜君生事寄沧洲。半池草梦飞残雨，一片荷衣挂远秋。卷幔云山天外小，近人鱼鸟镜中幽。遥知霜露松门夕，秋气寒泉兴未休。","dynasty":"明代","title":"连川赵原沧洲图"}
{"author":"王恭","content":"平远台中醉盍簪，粤王台上惜分襟。单车映月经槐里，孤棹移家入桂林。沧海到来无旧业，白云归后更何心。豪华近付东流水，谁笑闲门碧草深。","dynasty":"明代","title":"寄清江隐人"}
{"author":"王恭","content":"花溪过残雨，隐处青苔纹。松栝逗天影，萧萧鸾鹤群。以言丘中赏，遗身寄孤云。金梯与神遇，华顶青氤氲。","dynasty":"明代","title":"书溪山林薮图"}
{"author":"王恭","content":"连峰沙似雪，迢递带沧波。好是残阳外，人稀野鸟多。","dynasty":"明代","title":"沧洲十咏其五白沙冈"}
{"author":"王恭","content":"青年作郡被恩荣，五马萧萧向楚城。关外叶飞乡舍远，湖南草绿吏人迎。岭云漠漠空离恨，津树依依若送行。君到长沙应暇日，定怀贾谊不胜情。","dynasty":"明代","title":"赠别友人之长沙牧"}
{"author":"王恭","content":"吴岳片云横，偏关远宦情。乡林孤望断，客路寸心倾。带雁迷亲舍，缘霜度客旌。太行曾按节，千古重怀英。","dynasty":"明代","title":"题郁判官望云思亲卷"}
{"author":"王恭","content":"我昔大醉清晖楼，烛前醉眼如沧洲。九华五老将心远，七泽三湘随梦流。湘纹卧簟清如水，纨扇平头小奴子。黄叶声声枕上来，白云片片床前起。酒醒楼扉曙月凉，青绫犹觉茝兰香。向来水木通幽处，始悟丹青落醉乡。兹晨看画重携兴，更喜仲容初战胜。黄门给事此同游，玉堂待诏曾留咏。九月黄花酒满槽，主人洗盏客持螯。风流笑傲清晖里，到处争传牧隐高。","dynasty":"明代","title":"九日燕集题高牧隐清晖楼画壁"}
{"author":"王恭","content":"江郭遥闻鹤上笙，也将仙墨寄多情。相思几度閒花落，厌听孤城一笛声。","dynasty":"明代","title":"为陈安素题洞玄子所寄墨梅"}
{"author":"王恭","content":"林馆隐空青，鸟外三花夕。药草半庭闲，烟萝数峰碧。阴林绝行踪，旷古多灵迹。独鹤天际还，寒流月中白。偶与仙人期，尘心坐来息。","dynasty":"明代","title":"题东华观壁"}
{"author":"王恭","content":"官柳拂晴烟，情多又别筵。且倾寒食酒，将赠绕朝鞭。远树青云外，孤帆夕鸟边。明朝相忆处，两地听啼鹃。","dynasty":"明代","title":"暮春饯别"}
{"author":"王恭","content":"成周嘉禾纪王瑞，一茎芃芃连九穗。汉家宫殿发灵芝，金光晔晔生铜池。紫文缃核浮香来，复见君侯府庭内。王母仙根岂浪传，玄都佳种今犹在。繁花并蒂玉交柯，异体同苞孕太和。非关雨露生成别，自是公门佳气多。红莲幕下开仙馆，何必天台羡刘阮。鹦鹉斜飞不敢窥，祥乌欲下空偷眼。锦袍朝觐又承恩，采摘唯应奉至尊。宸居玉食天齐寿，九节昌阳何足论。","dynasty":"明代","title":"赠照磨瑞桃歌"}
{"author":"王恭","content":"青山崇圣寺，方丈久荒苔。爱尔禅枝秀，如今法宇开。明心超上乘，真旨悟西来。振锡从兹去，云边施食台。","dynasty":"明代","title":"送僧住崇圣寺"}
{"author":"王恭","content":"习隐向微道，了然玄牝门。口含金鹅蕊，身寄桃花源。结宇閟青阳，寒林变氛氲。逍遥太和际，发生灵台根。结想梦岐伯，飞声继轩辕。希君黄芽秘，永矣驻精魂。","dynasty":"明代","title":"题松陵吴文刚长春轩"}
{"author":"王恭","content":"七峰岩下旧逃名，何事輶轩赴上京。白首相逢萍梗别，青山谁共薜萝情。疏烟野火丹阳骑，远树春风白下莺。想到都门知己在，南宫西掖有逢迎。","dynasty":"明代","title":"赠林汉孟赴召天京"}
{"author":"王恭","content":"属玉何翻翻，群飞向空阔。非无霄汉心，暂尔弄流沫。绿水几片云，青山半行雪。有时寄芦花，相将乱明月。此鸟清臞绝世尘，往来烟波不属人。若教尽逐鸳鸾去，谁共沙头鸥鸟亲。","dynasty":"明代","title":"九鹭鸶"}
{"author":"王恭","content":"薄暮中峰里，遥闻仙梵音。独寻钟磬远，渐至薜萝深。月色虚禅室，泉声到客簪。谁知慧灯影，于此照尘心。","dynasty":"明代","title":"夏夜寄宿僧房"}
{"author":"王恭","content":"宛马如雪色，青丝鞴来好。五陵侠少年，骑向长安道。长安道上花正香，吴姬垆头红粉妆。翩翩白马系高柳，据坐胡床唤酒尝。自矜出入金门里，立在殿庭谁敢视。武皇升天去不归，人马萧条翻被欺。不及田翁学种谷，日日村中抱黄犊。","dynasty":"明代","title":"白马篇"}
{"author":"王恭","content":"黄叶纷纷秋满天，故人今夜惜离筵。他乡见月长为客，别路逢霜半在船。剑浦绿芜连晚烧，幔亭荒树带寒烟。明朝碧水丹山下，知尔相思若个边。","dynasty":"明代","title":"送别林彦时之建上"}
{"author":"王恭","content":"杨柳初青雁北归，海天愁思共依微。青山怅别频劳梦，野馆逢人欲换衣。花外看云孤兴远，溪边对酒故人稀。相思更有前期在，未必同心与愿违。","dynasty":"明代","title":"春初忆故人"}
{"author":"王恭","content":"绿杨江上把离杯，君去金陵几日回。淮岸苍苍吴树远，相思应在凤凰台。","dynasty":"明代","title":"江亭送别"}
{"author":"王恭","content":"清时尚不官，道在任家寒。夜梦梅花帐，朝吟苜蓿盘。鱼风吹鬓冷，蚌月照衣残。归去乡林下，横塘竹万竿。","dynasty":"明代","title":"梅江送林中州归龙塘"}
{"author":"王恭","content":"蜀道歌来谁共悲，明朝还是拂征衣。剑门积雪人行少，栈石连云鸟度稀。白帝陵边春树尽，锦官城下夕阳微。旧游谩有相思梦，万水千峰几日归。","dynasty":"明代","title":"将入蜀留别同志"}
{"author":"王恭","content":"秋声昨夜满凉天，多少离情梦日边。垂老更堪逢此别，如何王谢惜中年。","dynasty":"明代","title":"寄胄监郑助教并董鲁府记室其一"}
{"author":"王恭","content":"重林茅舍清溪口，山人醉倒黄精酒。峰头昨夜春雨多，起拂萝衣听寒溜。","dynasty":"明代","title":"高廷礼水墨二图其二"}
{"author":"王恭","content":"音容别后远悠悠，寥落他乡土一抔。野水寒禽空对客，夕阳红树更关愁。手披荒草孤坟在，泪洒残梅一笛秋。淮海十年多少恨，几人归葬故山头。","dynasty":"明代","title":"经冯氏先茔"}
{"author":"王恭","content":"宁浣盗泉水，宁爨恶木薪。贪泉尔何物，一歃移我真。甘冽滋华池，清冷沁丹府。谁知灵台根，倏尔成幽蠹。我闻濯缨者，尚取沧浪清。朝歌与胜母，昔贤憎其名。至人方寸间，澹然太虚净。常以坚白存，何忧及缁磷。于役念靡盬，时时顾王程。唯应贪泉戒，永以资廉明。","dynasty":"明代","title":"题吴奉使贪泉卷"}
{"author":"王恭","content":"孟冬天气肃，北风何凄凉。引领望江介，凝霜沾我裳。非无越乡感，别久以为常。终怀首丘念，欲往川无梁。越鸟辞旧林，燕禽正南翔。清川去悠悠，离心日已长。盛年不再至，玄鬓忽已霜。驾言适皇邑，远结金与张。片言不合意，东还守空堂。因书诉知己，恨恨中自伤。","dynasty":"明代","title":"书怀寄所知"}
{"author":"王恭","content":"沙头宴别酒微醺，客里那堪独送君。蓬鬓相看浑似梦，萍踪无定又离群。黄山草圣谁同调，处士香名世共闻。莫叹蔡邕今已老，仲容年少总能文。","dynasty":"明代","title":"送陈平叔归黄山"}
{"author":"王恭","content":"酒漉乌中不用篘，醉来身外更何求。黄花栗里秋光满，好是无心见督邮。","dynasty":"明代","title":"为潘序班伯时书渊明漉酒图"}
{"author":"王恭","content":"独向巴陵上小舟，君山迢递镜中浮。猿啼古木云边迥，鸟度灵花象外幽。烟磬夜寒云梦月，天香朝泛洞庭秋。更随野衲看灵异，惆怅皇英墓下游。","dynasty":"明代","title":"拟游君山寺"}
{"author":"王恭","content":"宫漏晓沈沈，间关百啭音。声随天乐下，色借御袍深。柳外窥残黛，花间识堕簪。长门终日闭，闻尔独关心。","dynasty":"明代","title":"宫莺"}
{"author":"王恭","content":"人间𨚗久住，只履独西归。夜雨虚禅座，寒山葬衲衣。鸽栖青草塔，猿吊白云扉。从此无期会，空令泪欲挥。","dynasty":"明代","title":"挽僧"}
{"author":"王恭","content":"淮右多卿族，天朝重缙绅。东胶呈彩凤，左辖应祥麟。荒服资文化，名藩寄大臣。一官忠孝在，三调渥恩均。恋阙瞻天迥，荣亲爱日频。怀英云独望，令伯表深陈。乡远龙飞处，堂高鹤发新。涂山青历历，濠水绿津津。衣彩趋庭梦，腰金报主身。甘棠何彩萃，风木忽悲辛。霜露思泉壤，云霄睇玉宸。心随葵藿尽，情感蓼莪真。堂搆仍先志，纲常激后人。所希登宰辅，特此赞皇仁。","dynasty":"明代","title":"奉赋闽藩参政凤阳张公忠孝堂"}
{"author":"王恭","content":"炎暑不可度，端居日方永。同袍四五人，共爱山中静。飞阁轶氛埃，丛林逗萝径。潭静日已秋，竹深午犹暝。初沿双溪转，稍入空中境。婉婉林鸟声，悠悠野僧定。平生好幽玩，尽日惬佳兴。山水发清机，风泉澹初性。日夕徐徐归，云间响孤磬。","dynasty":"明代","title":"夏日过憩天王寺"}
{"author":"王恭","content":"秋原千树叶初飞，夜火遥村听捣衣。莫向他山倍惆怅，家林犹恐未堪归。","dynasty":"明代","title":"东山留别林良箴寓舍（二首）"}
{"author":"王恭","content":"薄暮中峰里，遥闻仙梵音。独寻钟磬远，渐至薜萝深。月色虚禅室，泉声到客簪。谁知慧灯影，于此照尘心。","dynasty":"明代","title":"夏夜寄宿僧房"}
{"author":"王恭","content":"雪净阴山片月孤，数声羌笛起单于。不堪吹作《梅花》调，少多中原客在胡。","dynasty":"明代","title":"胡儿吹笛"}
{"author":"王恭","content":"忆昔扁舟过南楚，飘泊潇湘洞庭浦。积水寒天梦泽深，疏钟淡月巴陵曙。君山独上思悽然，竹树苍凉绕暮蝉。空陵草没皇英骨，古井苔荒柳毅泉。一别湘江向十秋，披图远忆旧时游。青枫寂历烟中烧，远岫依稀鸟外愁。云帆去去寻仙岛，我欲因之拾瑶草。再三招手呼不来，令人独立伤怀抱。","dynasty":"明代","title":"题山水图"}
{"author":"王恭","content":"曾君远游何所亲，潮阳太守君故人。豪士满堂皆赆别，嗟予四壁常家贫。看君岂是弹冠客，闻道芹边久虚席。网罟宁加纵壑鳞，樊笼不掩冲霄翼。家林别去且迟迟，道过温陵谒旧知。司校閒堂连别墅，参军遗像有新祠。清漳山水旧城池，罗氏繁华昔在兹。驲路停骖空吊古，河桥买醉更题诗。双旌出迓韩山口，未话乡心即携手。远道休愁馆谷稀，故人俸禄堪沽酒。","dynasty":"明代","title":"赠别曾君伯刚游广东访陈潮州"}
{"author":"王恭","content":"空斋病起怯秋声，无那啼鸪向夕鸣。凉雨一天孤烛夜，断鸿千里故人情。寒花浥露江蓠白，独树含霜瘴海清。遥羡胜游多上日，瑞岩僧舍喜逢迎。","dynasty":"明代","title":"寄玉融郑三秀才"}
{"author":"王恭","content":"县城春莫雨纷纷，歌罢骊驹厌独闻。蓬鬓相逢俱未达，萍踪无定又离群。绿芜客路风将远，黄鸟官亭酒半曛。江上草堂谁倚和，杜陵白发更思君。","dynasty":"明代","title":"莫春邑中与漫士别时沧洲叟命邀不果来"}
{"author":"王恭","content":"茆宇邻鲛室，青山落钓舟。菊潭霜渐冷，枫树叶皆流。酒醒闻边雁，机閒见海鸥。烟波随处好，妻子亦无忧。","dynasty":"明代","title":"题渔舍秋烟"}
{"author":"王恭","content":"秋风飞虏尘，闺里捣衣频。拭泪逢边使，缄情寄远人。不辞劳妾手，未省称君身。莫待封侯日，归来但著新。","dynasty":"明代","title":"寄衣曲"}
{"author":"王恭","content":"凤林溪上见秋风，客里相看欲转蓬。鸿雁萧萧霜渐冷，别离况是叶声中。","dynasty":"明代","title":"东山留别林良箴寓舍（二首）"}
{"author":"王恭","content":"临淄城头风树悲，东流汶水归何时。愁看风树将流水，因思亲没无还期。蘼芜堂下秋霜色，日夕焄蒿动精魄。三时悽怆想音容，一气幽明本无隔。佳城遥望郁苍苍，春去秋来宿草长。此日丰碑应表墓，他年幽壤定焚黄。绣衣玉节承恩厚，乡县枌楸别来久。藁荐东还未有期，柏台西上频回首。","dynasty":"明代","title":"题佥宪山东高公永思堂卷"}
{"author":"王恭","content":"云里仙台别望遥，三花飞近水精桥。秋山未下麻姑鹤，虚负璚楼品玉箫。","dynasty":"明代","title":"偶题林本清界画"}
{"author":"王恭","content":"远携兵印镇南州，山水青青马上游。玉帐醉看华顶溜，雕弓閒挂剑潭秋。双溪树底泉声合，九曲花边瘴雨收。自是承平多胜事，七闽应许擅风流。","dynasty":"明代","title":"书延平王将军闽山胜览卷"}
{"author":"王恭","content":"春风一夜到衡阳，楚水燕山万里长。莫道春来便归去，江南虽好是他乡。","dynasty":"明代","tags":"抒情，思乡","title":"春雁"}
{"author":"王恭","content":"来日短短去日多，百龄悠悠易蹉跎。事亲不可得而久，日短心长知奈何。帘前白日閒来度，强半光阴夜中去。长日须教十二时，时时好在承颜处。游宦因兹想故乡，铜鱼山色对高凉。家临电白城头树，走马别来凡几霜。忆昨西台著绣衣，今为花县亦忘机。寥寥廨宇秋灯下，海阔天遥有梦归。","dynasty":"明代","title":"高凉梁惟正爱日堂"}
{"author":"王恭","content":"瀑布悬空青，初阳互明灭。喷壁飞白虹，穿林散晴雪。淙淙鹤梦清，洒洒机心绝。相顾濯尘缨，沧波坐超越。","dynasty":"明代","title":"松林观瀑图"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中归屿南"}
{"author":"王恭","content":"残柳烟空泣露蝉，夜堂红烛照长筵。门临一叶秋声里，帘卷秋风夕鸟边。且纵芳樽吟绿水，莫将青镜叹流年。兴酣耳热忘头白，不觉清宵刻漏传。","dynasty":"明代","title":"秋夜饮"}
{"author":"王恭","content":"中酒空斋醉不眠，萧萧鸣雨暮春天。自怜叶叶芭蕉里，拟是吴山半夜船。","dynasty":"明代","title":"听雨"}
{"author":"王恭","content":"凉飙革炎炽，孤云薄层阴。油然起肤寸，倏尔为甘霖。志士蕴经济，优游乐山林。时来适所遇，泛若云无心。斯情永在眷，此道将谁任。世复贱荆璞，人犹贵黄金。黔娄固穷者，千载无知音。","dynasty":"明代","title":"赠何秀才其二"}
{"author":"王恭","content":"官亭几度饮离觞，此日怜君谪远方。马上看山椰叶暗，津头沽酒荔枝香。秋深岭表犹多瘴，腊尽天南尚少霜。憔悴更须怀直道，临岐何必泪沾裳。","dynasty":"明代","title":"送人贬海南"}
{"author":"王恭","content":"澧云湘水思悠悠，捐佩空歌总是愁。自负山林幽隐性，不教人见也风流。","dynasty":"明代","title":"墨兰其二"}
{"author":"王恭","content":"鹤石孤峰转，龙宫古道斜。如何在人境，别自有仙家。流水仙梯近，归云觉路赊。胜游须永日，何必在生涯。","dynasty":"明代","title":"夏日游灵瑞寺其一"}
{"author":"王恭","content":"兰若当生处，经过忆旧林。树回青嶂合，门掩白云深。野乌啼禅榻，清池净客心。终悲城市里，人事日相侵。","dynasty":"明代","title":"夏日游灵瑞寺其二"}
{"author":"王恭","content":"萧王宫殿古，高构轶浮埃。山远人行少，江空潮自来。湿云沾野榻，飞鸟上经台。自愧红尘缚，无因共酒杯。","dynasty":"明代","title":"夏日游灵瑞寺其三"}
{"author":"王恭","content":"古寺邻江岛，苍茫紫翠间。断云连野寺，孤鸟没空山。酒榼穿花入，禅扉映竹关。幸陪巾舄醉，日暮始言还。","dynasty":"明代","title":"夏日游灵瑞寺其四"}
{"author":"王恭","content":"扶桑东海际，望望水云深。晓月都门别，秋风别使心。鱼龙惊汉节，獠蜑贡南琛。且复勤王去，归朝早赐金。","dynasty":"明代","title":"送人奉使日本"}
{"author":"王恭","content":"云中今已平，军士凯歌声。天地边尘没，关山汉月明。洗兵秋度碛，牧马夜归营。多少还家梦，中原有弟兄。","dynasty":"明代","title":"古塞下曲其一"}
{"author":"王恭","content":"十二羽林郎，横弓事朔方。陈云遮塞月，杀气堕边霜。战苦阴山黑，兵残落日黄。长驱射雕手，生系左贤王。","dynasty":"明代","title":"古塞下曲其二"}
{"author":"王恭","content":"几战交河北，天山暗雪花。横戈辞汉月，驱马入阴沙。穷漠依深垒，残兵惨暮笳。风尘殊未息，乡国慢咨嗟。","dynasty":"明代","title":"古塞下曲其三"}
{"author":"王恭","content":"梵宇相逢处，依依忆断行。佛香云近榻，禅寂鸟窥房。粥茗留清昼，钟鱼出上方。空门多割爱，犹解惜莲芳。","dynasty":"明代","title":"过冶城寻芝山兰若访从兄阐上人"}
{"author":"王恭","content":"林居清夜静，喜与故人期。卷幔凉先入，深池影自移。挑灯闲对酒，扫榻坐联诗。明发天涯别，重来是几时。","dynasty":"明代","title":"夏日喜故人见宿"}
{"author":"王恭","content":"野人不到山中久，见山若见平生友。咫尺相看解有情，几番别去仍回首。石林精舍小茆庐，便欲牵萝学隐居。周郎拍手向予笑，云是吾家山水图。角巾野杖行潇洒，又似商颜采芳者。瀑水淙淙岛外飞，岩花寂寂云中下。潭声树，凉萧萧，世人何必轻渔樵。霜枝可薪鱼可食，时来不负金台招。","dynasty":"明代","title":"题周家山水图"}
{"author":"王恭","content":"雨露恩宁薄，烟霞思独迷。向人披鹤氅，无分卷龙衣。女伴愁将别，君王梦亦稀。他年青鸟使，衔表到金扉。","dynasty":"明代","title":"宫人入道"}
{"author":"王恭","content":"属玉何翻翻，群飞向空阔。非无霄汉心，暂尔弄流沫。绿水几片云，青山半行雪。有时寄芦花，相将乱明月。此鸟清臞绝世尘，往来烟波不属人。若教尽逐鸳鸾去，谁共沙头鸥鸟亲。","dynasty":"明代","title":"九鹭鸶"}
{"author":"王恭","content":"倪生倜傥人，眼白天下士。腹中千卷人岂知，未肯低头拾青紫。如何孤剑独从军，迢递乡山隔楚云。鸿雁声中空吊影，鹡鸰原上叹离群。故园梦远心常到，惆怅庭帏日应老。落羽偏怜反哺乌，春晖倍忆忘忧草。春晖烨烨照营门，游子时时念母恩。白云几度频回首，边月何人不断魂。荒城古戍无州县，瘴水蛮烟杂霜霰。相逢俱是五溪儿，寄书不到三秋燕。昨夜宁亲赋独还，西风残叶穆陵关。衣沾彭蠡湖边雨，路指无诸郭里山。君家更在罗江浦，丹荔花香酒如乳。菽水重欢膝下情，风沙不记军中苦。匆匆又说别家林，衣上仍缝慈母针。时平边塞无烽火，知尔长悬爱日心。","dynasty":"明代","title":"题闽士倪生渠阳军中春晖堂卷"}
{"author":"王恭","content":"寂寞卧空斋，闲扉闭绿苔。一帘幽梦断，千里故人来。野竹迷连骑，空花送酒杯。又愁分手去，心事向谁裁。","dynasty":"明代","title":"闲居喜故人见过其二"}
{"author":"王恭","content":"雪净阴山片月微，数声羌笛起依稀。不堪吹作梅花调，多少边人尚未归。","dynasty":"明代","title":"羌儿吹笛"}
{"author":"王恭","content":"渴莫饮污渠水，饥莫食衰草根。孟诸桃林春正绿，洞庭笠泽多清源。五侯枥上皆骢马，笑杀田翁事耕稼。阴山劲卒气偏豪，几日销兵卖宝刀。群行聚散无迹远，遥望长洲日将晚。不闻宁戚歌，不见百里奚。猛虎当头向前去，空村尚有绿林儿。","dynasty":"明代","title":"题梁氏家藏十牛图"}
{"author":"王恭","content":"独树断𤠔头，天空水自流。人家分岛屿，鱼艇半沧洲。海色将帆莫，潮声入户秋。为怜鱼蟹美，长醉酒家楼。","dynasty":"明代","title":"文石江村"}
{"author":"王恭","content":"忆昔开元日，繁华御里看。玉环天上去，无复到长安。香沁琼浆冷，红垂火剂团。九重思玉食，驰贡未应难。","dynasty":"明代","title":"咏荔枝"}
{"author":"王恭","content":"空山忽鸣鵙，露白秋草寒。离居感物候，况有行路难。从征睢阳里，饮马黄河水。孤剑二十年，寸心五千里。朅来问乡馆，捧檄仍徵兵，戚戚慈母恋，依依兄弟情。行当辞复去，悠悠念王程。黄云白雁秋萧索，野水西风汴城郭。洛苑初霜赤叶飞，大梁古道黄花落。戎衣此去勿迟迟，莫向清平叹数奇。白头好遂还乡计，姜被重欢綵重戏。","dynasty":"明代","title":"送郑克复睢阳军"}
{"author":"王恭","content":"山苍苍兮白云，谷窅窅兮夕氛。鸿高飞兮远逝，蝉薄暮兮空闻。汎木兰兮容与，隐薜荔兮氤氲。纷吾老兮既拙，担相从兮夫君。","dynasty":"明代","title":"山水扇头"}
{"author":"王恭","content":"荒原萧索叶皆稀，海底孤城挂落晖。时事满怀吟不尽，西风吹冷薜萝衣。","dynasty":"明代","title":"秋日郊行"}
{"author":"王恭","content":"避暑林扉兴不穷，仙家遥借翠微峰。云间鸡犬稀人迹，石上莓苔见鹤踪。冰簟更寻花处月，角巾闲挂鸟边松。自从心境清凉后，却笑尘中万事慵。","dynasty":"明代","title":"借龙华琳宫避暑"}
{"author":"王恭","content":"野杖闲行过短篱，叶间青蕊尚开迟。年年九日龙山会，恨杀黄花未满枝。","dynasty":"明代","title":"九月二日见菊蕊尚青偶赋"}
{"author":"王恭","content":"谁窍青田一片霜，宛疑横吹到山阳。声兼陇水将魂断，曲尽梅花带髓香。华表仙歌惊落月，瑶台秋梦怨清商。唯应吹上天坛去，好伴云璈事玉皇。","dynasty":"明代","title":"三山林文质索咏鹤骨笛"}
{"author":"王恭","content":"出临汀守承恩重，驲路遥遥几日程。五马不辞为郡远，一麾应是到官清。鄞江地古铜盐富，闽徼天寒瘴疠轻。但使政平公事少，木樨花下日闲行。","dynasty":"明代","title":"拟唐张文昌送汀州元使君"}
{"author":"王恭","content":"监牧年深得马情，如今犹系茜红缨。官中几日无游幸，閒向龙池缓缓行。","dynasty":"明代","title":"书画马四图其三"}
{"author":"王恭","content":"王郎解剑还乡里，六年不梦军中事。垂竿静钓鳌江云，买舟忽过梅城水。自说年来爱远游，束装今去上皇州。溪行笋笠三山雨，水宿蒲帆五月秋。棹歌明日过京口，我亦西游今白首。分手前程莫叹嗟，白门相过应沽酒。","dynasty":"明代","title":"赠温陵王玉坚游京师"}
{"author":"王恭","content":"落日浮洞庭，宵分逗烟舸。侧闻巴陵钟，遥爱君山火。片雨潭上来，凉声满高卧。龙鸣秋籁寒，蛟泣灵珠堕。瑶瑟何悽其，苍梧晓来过。谁能问重华，空鼓潇湘柂。","dynasty":"明代","title":"雨夜舟中作"}
{"author":"王恭","content":"烟柳拂波声，霜衣汎日明。青山对孤影，宁倦五湖情。","dynasty":"明代","title":"柳塘鹭鸾"}
{"author":"王恭","content":"别情羁思共何如，迢递乡山梦有馀。仙井碧泉思旧业，客庭芳草对离居。关河夜笛鸿飞外，海国春帆雪霁初。愧我萍踪无住著，知君终食故江鱼。","dynasty":"明代","title":"近体留别杨二高隐客三山"}
{"author":"王恭","content":"清晖高楼连翠微，清晖主人常下帷。春帘半占和烟卷，秋笛三江带月吹。楼扉正对三江水，半占青山落乌几。文笔浮峰雁影边，夏云夕照天声里。岱阳千树拂晴霏，迢递风帆鸡屿归。绿波芳草潮头白，空翠濛濛来湿衣。竹枝歌断瀛洲渡，渡口行人自朝暮。江心船若送僧钟，何限年光此中去。有时蹑履闻天籁，樵夫牧叟非余类。吴岭三山只暂窥，青云北阙遥相待。北阙青云西上游，龙门今夜发仙舟。明年桂枝君应得，还忆家山醉倚楼。","dynasty":"明代","title":"吴航高鲁仲将赴春官同学友绘其乡龙门胜槩离为十咏分题于上余独裒众目总而歌之以识其别"}
{"author":"王恭","content":"对酒击长剑，男儿重横门。行骑紫缰马，笑结曼胡缨。常思肝胆沥，竟未嫖姚识。时来激忠愤，身与鸿毛掷。尔今年少才堪数，远逐旌麾在行伍。幕下还教重阿朦，军中已见留孙楚。七闽自是古秦封，今日温陵镇尚雄。时平瘴海无边警，天尽琉球见远峰。往来射猎寒沙碛，住久翻忘异乡陌。紫荚花深骑影迷，刺桐叶暗炊烟积。昨日单车奉檄归，过门应得访庭闱。暂随旅雁云边落，又逐征帆海上飞。燕然北去南交趾，石刻铜标今尚尔。为报边头将士知，丹青好在云台里。","dynasty":"明代","title":"送李浩复永宁"}
{"author":"王恭","content":"阿谁书室山阴墅，旧是郎官栖隐处。山头先雪剪茅茨，石上开云种禾黍。禾黍秋香酒满杯，绿萝花发映莓苔。龙龛树底钟初断，金漆湖边月又来。柴门尽日人稀到，山叶无风自飞堕。阶下红泉鸟饮残，谷口青泥鹿行破。忆昨郎官未仕时，石田茅舍此栖迟。青山醉逐渔樵伴，白眼羞逢杜宛儿。金陵大道青天上，别后丘园也惆怅。四壁寒蛩夜夜声，一帘草蔓青青长。往事浮云共渺然，风流嘉政殁仍传。旧箧愁看书尚在，开门时见揭犹悬。看君亦是青云器，野性还应爱山水。高卧山中绝世尘，萧萧风木更悲辛。男儿达节有如此，未必寻常畎亩人。","dynasty":"明代","title":"陈思孝石田山房"}
{"author":"王恭","content":"麟经独抱上王畿，宫锦新裁博士衣。六馆夜凉闻漏起，五门天曙退朝归。凤凰台上吹箫迥，鳷鹊楼前见雁飞。西掖环林应不远，相逢休道故人稀。","dynasty":"明代","title":"寄赠林志仁博士"}
{"author":"王恭","content":"白云迢递乱峰深，谷口斜晖转树林。归到茅斋灯火夕，不堪黄叶与秋砧。","dynasty":"明代","title":"秋山暮归其二"}
{"author":"王恭","content":"林幽行避暑，藤叶昼阴阴。地僻无行客，山深独抱琴。白云时在屦，流水始知音。寄语尘中者，同来共息心。","dynasty":"明代","title":"避暑"}
{"author":"王恭","content":"荒山响清梵，竟日无行迹。释子支遁流，相逢澹空寂。云归天际閒，鸟度林中夕。境净秋色多，心远群机息。妙契两忘言，微钟出萝薜。","dynasty":"明代","title":"九月一日过崇信兰若"}
{"author":"王恭","content":"诗酒兰亭会，如何共远公。行看五云里，绝似虎溪中。清梵花台雨，名香竹径风。未须论祓禊，自觉万缘空。","dynasty":"明代","title":"上巳游五云寺"}
{"author":"王恭","content":"闲云悠悠水浩浩，二月江头看花早。画楫兰舟去复留，玉瓮银瓶奈倾倒。兴来携妓入中流，急管青丝问楚讴。青青菱荇浮翠溆，两两鸳鸯贴远洲。百年世事东流水，何似倾金长买醉。梁苑歌钟尽杳茫，茂陵松柏空憔悴。酒酣山水忽忘形，何必沧浪歌独醒。更吹横笛望空阔，江枫寂历江山青。茫茫仙岛无行路，清水黄尘不知处。欲向丹丘访羽人，身骑白鹤高飞去。","dynasty":"明代","title":"江上吟"}
{"author":"王恭","content":"懒慢唯应漉酒巾，鹑衣无计合时人。一瓢陋巷谁能问，四壁秋风独忘贫。北阙青云随梦远，西山明月忆归频。卜邻幸与沧洲近，又欲移家住海滨。","dynasty":"明代","title":"次韵答王介轩其二"}
{"author":"王恭","content":"音容别后远悠悠，寥落他乡土一抔。野水寒禽空对客，夕阳红树更关愁。手披荒草孤坟在，泪洒残梅一笛秋。淮海十年多少恨，几人归葬故山头。","dynasty":"明代","title":"经冯氏先茔"}
{"author":"王恭","content":"分手螺江上，青山驿路长。岭云添别恨，关月照行装。浙水金鳞活，西湖白藕香。羡君从此去，调膳上高堂。","dynasty":"明代","title":"三山送客归钱塘"}
{"author":"王恭","content":"双鸟枝头弄早春，若为飞去报音尘。青绫月冷空庭曙，正对残灯忆远人。","dynasty":"明代","title":"信鸟"}
{"author":"王恭","content":"独抱清砧冷，那堪捣夜阑。泪飘双杵落，愁绝一灯残。烟月闺中趣，风霜塞上寒。年年空寄远，相忆恨漫漫。","dynasty":"明代","title":"捣衣"}
{"author":"王恭","content":"西塞秋风寒露飞，草龙珠帐正依依。不知五马缘何事，转羡凉州一斗微。","dynasty":"明代","title":"水墨蒲萄"}
{"author":"王恭","content":"雁山青翠里，遥见太常峰。胜槩无期到，幽人何处逢。仙源云缥缈，秪苑树蒙茸。兴尽独归去，空林闻暮钟。","dynasty":"明代","title":"登雁山望太常峰有怀所知"}
{"author":"王恭","content":"官路宫墙野水滨，空香何处更宜人。相思莫听桓伊管，吹落寒城五夜春。","dynasty":"明代","title":"题墨梅"}
{"author":"王恭","content":"无诸故国新宁县，西控雄藩古侯甸。文物遥通汉职方，河山旧入秦封建。霸气荣光几百秋，卉衣椎髻变中州。清朝礼乐弥寰宇，比屋弦歌见鲁邹。六平远树烟中出，百里清晖趣非一。一片沧波海屿秋，千门霁色扶桑日。沧波东逝日悠悠，忆昔英雄驻采舟。御国归龙何处在，太常云去至今愁。伸蒙岩头桂香晚，中丞石上苔花满。陈迹空馀野鸟飞，英声不逐浮云散。我侯远抱连城璧，僚佐相辉应籍籍。近郭行春露冕时，古台下马弹琴夕。风流墨客龙门士，挥霍霜毫寄深意。都将胜槩纪方舆，更喜贤侯重民事。","dynasty":"明代","title":"题高漫士为王明府绘吴航胜览"}
{"author":"王恭","content":"孤舟随鸟没，渐至楚王城。黄鹤久飞去，高楼空复情。岳阳春树歇，汉口夏云生。鹦鹉芳洲近，凄凉待月升。","dynasty":"明代","title":"泊舟武昌"}
{"author":"王恭","content":"佳君住处尽园林，橘刺萝梢维隐心。雨过沙山侵座冷，春来池水映阶深。衣沾菜色霜前屐，帘捲花香月下琴。自喜应无铜墨系，时时来往得幽寻。","dynasty":"明代","title":"题沙堤陈氏园林"}
{"author":"王恭","content":"朝逢游子拂征鞍，花屿江城解佩环。供帐早莺啼越岸，驿程春树绕淮山。金门烛影趋朝入，璧水书生听漏还。此后桥门应见月，相思人在五云间。","dynasty":"明代","title":"送邑造士贡京师"}
{"author":"王恭","content":"疋马南行度浙河，汴城宫殿远嵯峨。中兴诸将思恢复，负国奸臣主议和。黄叶古祠寒雨积，青山孤冢夕阳多。六和塔影西风里，陵树萧萧野鸟歌。","dynasty":"明代","title":"经鄂王坟"}
{"author":"王恭","content":"故乡宁不死，嗟尔没边州。野水辽天远，寒山海树秋。芳城书店悄，残日穗帷幽。惆怅吞声别，谁堪久泪流。","dynasty":"明代","title":"挽晋安何文学被役卒辽东"}
{"author":"王恭","content":"新室篡炎祚，中兴复舆图。故人即轩冕，先生独樵渔。一出尽交态，拂袖归桐庐。岂唯黄绮辈，得与巢由俱。我来访遗迹，高台倚荒芜。酾酒酬千古，悲风起天隅。","dynasty":"明代","title":"钓台怀古"}
{"author":"王恭","content":"十年分手隔山川，乍见那堪又别筵。白发醉看青镜里，黄花飘近羽觞前。双湖积水啼孤雁，独树高原咽乱蝉。何事最关离恨切，月明重语旧筝弦。","dynasty":"明代","title":"秋日留别刘大其一"}
{"author":"王恭","content":"假寐登九疑，遥遥见湘君。文螭与赤豹，飒沓何纷纷。掩瑟泣幽怨，行招虞帝魂。青枫洞庭气，白雨潇湘昏。銮舆覆华盖，招摇烂垂云。我见未及跪，六龙忽飞奔。欲陈腹中事，哽咽不得言。觉来北窗曙，月落啼清𤠔。","dynasty":"明代","title":"纪梦"}
{"author":"王恭","content":"黛娥双染为谁娇，长信深沉夜品箫。一曲梁州相倚恨，露花如水上芭蕉。","dynasty":"明代","title":"双美人吹箫"}
{"author":"王恭","content":"流水孤云无见期，屋梁残月梦中悲。凭将一掬清秋泪，洒向黄山旧墨池。","dynasty":"明代","title":"玉融潘源润师事黄山陈平叔师殁哀甚以讣音来告余答诗且寓伤悼之意云其二"}
{"author":"王恭","content":"仙源迢递紫云间，逸兴逢秋偶独攀。辽海鹤归空夜月，瑶台人去但荒山。苔边积水流天镜，鸟外遥峰点翠鬟。石竹房中孤磬晚，此身那似野僧闲。","dynasty":"明代","title":"秋过紫云洞"}
{"author":"王恭","content":"灏气集云壑，群峰微雨晴。商飙起蘋末，木叶澄秋声。山色依孤棹，天寒潮信平。沧浪有清处，可以濯吾缨。","dynasty":"明代","title":"题前山过雨"}
{"author":"王恭","content":"龙种来何处，流沙路不穷。自矜千里骏，曾取贰师功。影入天池月，声嘶御道风。只今怜骏逸，谁数玉花骢。","dynasty":"明代","title":"题马图"}
{"author":"王恭","content":"春归南苑曙，孤思倦登楼。野树青残雨，江云白远洲。鸟啼惊物换，草绿伴人愁。独有龙泉剑，光芒射斗牛。","dynasty":"明代","title":"初夏写怀"}
{"author":"王恭","content":"西岩春池小，泠泠隐翠微。虚圆窥色相，恬淡印禅机。雨积龙泉古，波澄鸟影稀。尘缨从此濯，相对欲忘归。","dynasty":"明代","title":"西岩庵前小池"}
{"author":"王恭","content":"闽川今谪去，惆怅复离群。别梦逢京雨，愁心住楚云。猿声闽树远，帆影越江分。圣主恩波重，多才不弃君。","dynasty":"明代","title":"拟唐高适送郑侍御谪闽"}
{"author":"王恭","content":"兰若三山下，相逢慰所思。支离惊落叶，留恋惜连枝。境静禅皆寂，身空病不疑。自怜尘土隔，徒有鹡鸰悲。","dynasty":"明代","title":"经冶城寻芝山兰若访从兄阐上人"}
{"author":"王恭","content":"落叶塞鸿秋，澄江湛不流。数峰残雨外，独树断云头。暝色浮僧磬，寒光入钓舟。向来濯缨处，迢递隔沧洲。","dynasty":"明代","title":"寒山过雨图"}
{"author":"王恭","content":"自无簪组分，结屋近苔矶。夜月悬孤艇，寒潮入半扉。溪山曾无趣，鱼鸟已忘机。为问青云者，谁能忍布衣。","dynasty":"明代","title":"渔隐"}
{"author":"王恭","content":"关河暑渐收，池馆欲迎秋。忽忆山中事，偏怀静者流。焚香依晓榻，洗钵动寒湫。苦被红尘缚，何期到上头。","dynasty":"明代","title":"残夏怀西岩旧隐"}
{"author":"王恭","content":"沧波杳无际，望望入扶桑。杖锡游何处，归途信一航。龙宫朝洗钵，鲛室夜焚香。法侣遥相待，松枝偃旧房。","dynasty":"明代","title":"送僧归日本"}
{"author":"王恭","content":"白云精舍近，一路入迢遥。古壁留残霭，微钟送暮潮。鸟啼空翠晚，花落断香飘。此地堪携兴，何须度石桥。","dynasty":"明代","title":"游灵瑞寺偶赋"}
{"author":"王恭","content":"寂寞淮阴路，荒城接楚原。谁能怀漂母，曾此饭王孙。孤冢今犹在，千金不复论。自惭非国士，兹去向何门。","dynasty":"明代","title":"经漂母墓"}
{"author":"王恭","content":"江城分手处，夕雨更沈沈。野树含滋色，层峰没翠岑。空濛关塞远，飘泊海门深。送别情无限，丝丝泪染襟。","dynasty":"明代","title":"拟唐韦应物赋得暮雨送李胄"}
{"author":"王恭","content":"迢递孤峰里，空门偶独行。野云随杖屦，古木带檐楹。月出禅初定，僧闲鸟自鸣。兴阑归自晚，钟磬有馀声。","dynasty":"明代","title":"经炉峰兰若"}
{"author":"王恭","content":"半幅生绡里，分明见远山。断桥分瀑溜，古木隐岩峦。野色烟中没，孤云鸟外还。幽栖如此得，何必市朝间。","dynasty":"明代","title":"山水图其一"}
{"author":"王恭","content":"山水无穷趣，看图忆胜游。叶藏云外塔，风稳□□舟。岩际隐遥月，藤阴下碧流。从兹得佳赏，何日去瀛洲。","dynasty":"明代","title":"山水图其二"}
{"author":"王恭","content":"山水惬幽盟，萧萧薜荔情。天边孤嶂远，鸟外白云横。野衲闻猿坐，山人伴鹿耕。看图应不厌，疑是辋川行。","dynasty":"明代","title":"山水图其三"}
{"author":"王恭","content":"野木临崖石，年深土亦崩。老根浮断藓，飞干接长藤。性朽空劳匠，心灰也类僧。春风几荣谢，羡尔独棱层。","dynasty":"明代","title":"枯木"}
{"author":"王恭","content":"怜君心不羁，水墨始清奇。潇洒南宫态，空濛北苑姿。壶觞倾邂逅，岐路惜分离。后夜分遥忆，猿啼海树枝。","dynasty":"明代","title":"赠别画史林虚白归屿南"}
{"author":"王恭","content":"投簪寻羽客，山水慢亭清。九曲烟霞色，数峰钟磬声。还丹飞九转，仙箧受长生。寂寂藤萝外，惟闻鸾鹤鸣。","dynasty":"明代","title":"武夷山访道"}
{"author":"王恭","content":"相思飞鸟外，海树共春云。岐路谁知己，空斋独见君。故情犹恋恋，别思又纷纷。相送无穷恨，壶山向夕曛。","dynasty":"明代","title":"斋居喜故人陈希召过仍送别云"}
{"author":"王恭","content":"孤舟随鸟没，渐至楚王城。黄鹤久飞去，高楼空复情。岳阳春树歇，汉口夏云生。鹦鹉芳洲近，凄凉待月升。","dynasty":"明代","title":"泊舟武昌"}
{"author":"王恭","content":"丹青翠微里，猿鹿共幽闲。挂影寒潭外，群游落照间。养茸寻药圃，得树入云閒。年少无游猎，山林恣往还。","dynasty":"明代","title":"题猿鹿图"}
{"author":"王恭","content":"向夕龙门渡，风潮半落霞。暂停游子棹，得访故人家。浦口鱼罾近，津头酒幔斜。踟蹰那忍去，乘月涉江沙。","dynasty":"明代","title":"晚济龙门渡因访高慢士"}
{"author":"王恭","content":"无诸古城外，潮满合沙洲。宾从留骢马，壶觞度彩舟。山回川夜月，𤠔怨海云秋。寂寞屠龙事，台空江自流。","dynasty":"明代","title":"夜泛台江"}
{"author":"王恭","content":"江南春草歇，斗酒送归程。别路闽山色，乡园易水声。岭云游子恨，边柳故关情。握手自兹去，空闻征雁鸣。","dynasty":"明代","title":"送客还蓟丘"}
{"author":"王恭","content":"东城日将曙，驱马入寒云。无复平生友，空馀数尺坟。卧麟行鸟迹，断碣积苔纹。欲荐寒泉水，临风涕泗纷。","dynasty":"明代","title":"经故人坟"}
{"author":"王恭","content":"林家好兄弟，清润比璠玙。海屿耕残业，天坛梦旧居。相逢三径草，清话一楼书。莫遣明朝别，思君恨有馀。","dynasty":"明代","title":"喜屿南景霞子兄弟见过"}
{"author":"王恭","content":"仙医何处住，卖药到山城。岁月壶中度，人烟醉里行。杏林春树晓，橘井野泉清。已饮上池水，何论指下明。","dynasty":"明代","title":"赠医者"}
{"author":"王恭","content":"连峰入翠微，海色上行衣。寺古残僧少，林空野鸟稀。幽花燃石洞，芳草没山扉。尽醉壶中物，长歌送夕晖。","dynasty":"明代","title":"题灵瑞招提"}
{"author":"王恭","content":"盥濯宴心坐，焚香讲道经。青童开宝笈，白发对黄庭。玉佩飞鸾驭，瑶笙载鹤軿。天花撩乱处，迢递见仙灵。","dynasty":"明代","title":"诵道经"}
{"author":"王恭","content":"卜邻今几年，此别间黄泉。洒泪临长道，招魂若个边。夜台春寂寂，蒿里树芊芊。归路东城晚，谁家思管弦。","dynasty":"明代","title":"送邻人葬"}
{"author":"王恭","content":"落日东湖里，相携著綵舟。澄明怜水物，浩荡狎沙鸥。载妓从歌舞，飞觞任去留。绿荷深处月，流影上沧洲。","dynasty":"明代","title":"四月东湖泛舟"}
{"author":"王恭","content":"翠微行渐远，去去入城扉。断续人烟近，荒凉故旧稀。市廛沾草屦，官柳拂荷衣。惟有空濛水，东流无是非。","dynasty":"明代","title":"山人入城"}
{"author":"王恭","content":"湖上雨新晴，相将著屦行。葛衣沾野色，纨扇引波声。吟响鱼皆听，机忘鸟不惊。隔林村路晚，归兴月初明。","dynasty":"明代","title":"久雨后湖堤散步偕三同志"}
{"author":"王恭","content":"林幽行避暑，藤叶昼阴阴。地僻无行客，山深独抱琴。白云时在屦，流水始知音。寄语尘中者，同来共息心。","dynasty":"明代","title":"避暑"}
{"author":"王恭","content":"分手螺江上，青山驿路长。岭云添别恨，关月照行装。浙水金鳞活，西湖白藕香。羡君从此去，调膳上高堂。","dynasty":"明代","title":"三山送客归钱塘"}
{"author":"王恭","content":"寂历钓鱼矶，青山带夕晖。天边飞鸟绝，浦口一帆归。花屿鸿声小，蓬窗月色微。叩舷闲独坐，忘却白鸥机。","dynasty":"明代","title":"远浦帆归其一"}
{"author":"王恭","content":"浦溆沿村曲，孤帆一片秋。风移篷里轴，影拂水边楼。鼓枻惊初雁，鸣弦起夕鸥。江湖波浪紧，幸喜见安流。","dynasty":"明代","title":"远浦帆归其二"}
{"author":"王恭","content":"露坐空庭夕，遥峰片月明。谁将杨柳调，吹作凤凰鸣。思绕坡仙梦，声随嬴女情。旧游宁再得，闻此转悲生。","dynasty":"明代","title":"夏夜闻笛其一"}
{"author":"王恭","content":"谁截湘南管，晴楼午夜吹。数声孤月下，独客断肠时。零落梅花片，萧条杨柳枝。天明汉江上，何处觅桓伊。","dynasty":"明代","title":"夏夜闻笛其二"}
{"author":"王恭","content":"鹤书天上去，迢递到山城。独赋骊驹别，空怀薜荔情。吴中争骑远，淮上一帆轻。渐到金门下，君应被宠荣。","dynasty":"明代","title":"赠隐者赴召其一"}
{"author":"王恭","content":"习静东山里，空林闭两扉。独承丹陛诏，暂解绿萝衣。𤠔鹿谁同伴，烟霞迹渐稀。五云霄汉上，还有梦来期。","dynasty":"明代","title":"赠隐者赴召其二"}
{"author":"王恭","content":"风微池色定，林静藕花香。深树归残鸟，青山敛夕阳。同心嗟远道，久别隔他乡。世事今如此，何因共举觞。","dynasty":"明代","title":"林塘夏夕有怀同志"}
{"author":"王恭","content":"迢递过前峰，林深爽气浓。也知行处尽，犹未与君逢。白壁猿啼榻，空潭树翳钟。不知人代里，何日得相从。","dynasty":"明代","title":"访山人不值其一"}
{"author":"王恭","content":"山中寻旧侣，何事掩荆扉。树密藤花落，篱深菜草稀。萧条人不见，寂寞鸟空归。叶上留名去，孤云与愿违。","dynasty":"明代","title":"访山人不值其二"}
{"author":"王恭","content":"远树绿依依，澄江去棹微。人烟连极浦，僧舍对残晖。山迥云来白，林深客到稀。红尘多少事，即此可忘机。","dynasty":"明代","title":"书云山小景"}
{"author":"王恭","content":"暑气夕仍炽，澄江思夜游。孤舟乘楚月，醉客发吴讴。渔浦钟初断，枫林火渐收。鸡鸣看海色，城阙复堪愁。","dynasty":"明代","title":"夏夜舟中"}
{"author":"王恭","content":"如君宁久微，且复顾庭闱。折桂暂无分，飘蓬今独归。壶公当过道，金粟待行衣。遥想青灯下，闲堂静掩扉。","dynasty":"明代","title":"送人下第归桐城"}
{"author":"王恭","content":"策马三山路，经过似胜游。千门烟灶晓，独树钓台秋。雁塔天边小，孤帆鸟外愁。晚来灯火起，钟鼓凤池头。","dynasty":"明代","title":"冶城马上"}
{"author":"王恭","content":"野花垂岭口，无主亦芳菲。色映林僧帽，香随木客衣。凄凉𤠔折去，零落鸟衔归。日暮行人绝，山风吹更飞。","dynasty":"明代","title":"山路见落花"}
{"author":"王恭","content":"砺斧出幽林，移竿野水深。相逢休问姓，偶坐便知心。岩桂香堪爨，江鳞美易寻。平生山水趣，终不为朝簪。","dynasty":"明代","title":"渔樵清话"}
{"author":"王恭","content":"磴道苍苔古，缘云上石梯。依微残雨雪，迢递拂云霓。乍可临仙路，谁堪驻马蹄。回看炼丹处，岩畔草萋萋。","dynasty":"明代","title":"登凤山仙人梯其一"}
{"author":"王恭","content":"凤山东海际，苍翠白云封。峭壁悬梯近，幽林挂瀑重。虹蜺侵绝涧，星汉接危峰。不见烧丹者，空怜避世踪。","dynasty":"明代","title":"登凤山仙人梯其二"}
{"author":"王恭","content":"闻说长沙郡，湘南驿路微。楚山猿乱叫，湘水雁孤飞。见月鸣琴坐，行春佩印归。怜君五马贵，自笑绿萝衣。","dynasty":"明代","title":"赠别友人之长沙太守"}
{"author":"王恭","content":"草虫鸣促织，深夜动鸣机。玉手挑灯暗，罗衫染泪微。常怀筐篚贡，又忆塞垣衣。用尽闺中力，天边雁未归。","dynasty":"明代","title":"织妇"}
{"author":"王恭","content":"行旌入塞垣，回首望君门。汉月牵愁思，边尘惨泪痕。琵琶霜外曲，羌笛夜中魂。惆怅毡庐下，空闻刺刺言。","dynasty":"明代","title":"王昭君"}
{"author":"王恭","content":"行行林路远，此地复伤怀。断壁悬疏蔓，闲门翳古苔。邻僧惊独住，野老候重来。欲去仍回首，猿声处处哀。","dynasty":"明代","title":"经山中旧宅"}
{"author":"王恭","content":"吾师能演法，往往落天花。谛听来何处，筌蹄付作家。三□翻贝叶，双树拂袈裟。早晚离言说，空潭有月华。","dynasty":"明代","title":"赠讲僧"}
{"author":"王恭","content":"金衣骑小驷，迢递茂陵山。接鹘花边过，鸣鞭柳外还。断猿惊羽箭，过雁落金丸。归醉琼楼夕，天街雪正寒。","dynasty":"明代","title":"题王孙挟弹图"}
{"author":"王恭","content":"飞楼轶浮埃，迥绕三峰翠。楼中十二曲栏干，下瞰苍苍但鳞次。七闽重镇旧繁华，九陌三衢十万家。连营国步军容盛，法宇仙台鸟道斜。遥天塔影回孤雁，何限清晖卷虚幔。洗马濠头过雨香，钓鲈矶下春潮满。白云飞上越王山，忆昔豪华午梦间。城池百战今谁在，草色千门几度闲？玉章绘衮分秦土，雕弓白马空陵树。羁气荣光共渺然，屠龙射鳄知何处。登临怀古兴悠悠，酌酒弹弦醉不休。博陵才子能歌咏，灵武词人解唱酬。门外金羁多上客，独怜王粲未销忧。","dynasty":"明代","title":"三山朱孔周南楼伟观"}
{"author":"王恭","content":"荒岗古墓鸡垄边，蔓草离离生野烟。狐狸养子隐荆棘，乌鸢作巢衔纸钱。石麟埋沈土花湿，雕砖剥落樵人拾。天阴萤火暗复明，月下精灵语还泣。此坟未必无子孙，夙昔传闻皆宦门。浮荣一去不复盛，空余古木啼清猿。谁家新冢高数尺，又买西家坟上石。忆过秦中北邙路，丧车辚辚家无数。黄金买山葬死灰，昨日官军斫坟树。崩茔断圹襟苔痕，髑髅无声眠草根。生前意气动山岳，身后凄凉邈九原。","dynasty":"明代","title":"鸡公垄"}
{"author":"王恭","content":"横笛对离亭，扁舟越江口。月下何人最断肠，天涯怨别吹《杨柳》。《杨柳》繁音愁复愁，梧桐萧瑟江枫秋。长林半夜叶皆脱，积水三江云不流。长夜漫漫听未了，变羽回宫犹袅袅。越海天边鸟不飞，闽关月暗猿声小。须臾一曲更凄清，零落梅花满楚城。楚城迢迢接沙碛，边客闻之泪俱滴。黄埃积雪暗长关，绝域穷荒草根白。此夜愁心独对君，明朝怅别又离群。单于城上吹羌管，知尔相思不忍闻。","dynasty":"明代","title":"闻笛歌送人之塞上"}
{"author":"王恭","content":"闽州少尹家何处？梦里青山溧阳树。讼庭无事独哦松，走马金陵看花去。青绳御路连青天，五陵侠少黄金鞭。红桥青幔多买醉，少尹囊中无酒钱。朝回道过乡山口，春风又发秦淮柳。溧水芹边二校文，相逢为问平安否。","dynasty":"明代","title":"送张少府朝觐"}
{"author":"王恭","content":"初月照回廊，鸣榼出洞房。竹清残暑气，荷泛小池香。雪腕宫罗润，云鬟夜玉凉。庭前有梧叶，早晚落银床。","dynasty":"明代","title":"夏夜曲"}
{"author":"王恭","content":"清时尚不官，道在任家寒。夜梦梅花帐，朝吟苜蓿盘。鱼风吹鬓冷，蚌月照衣残。归去乡林下，横塘竹万竿。","dynasty":"明代","title":"梅江送林中州归龙塘"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中还屿南"}
{"author":"王恭","content":"可怜江上燕，几日到乌衣？欲向谁家去，多应旧主非。落花深巷小，乔木画梁稀。自笑天涯别，秋风想未归。","dynasty":"明代","title":"客中见新燕"}
{"author":"王恭","content":"旅人眠不安，抱剑夜中弹。月映花林白，霜凄画壁寒。澹云孤梦远，流水半生残。想是平原馆，萋萋草正繁。","dynasty":"明代","title":"寒夜宿张藻宅偶赋"}
{"author":"王恭","content":"不羡鱼羹饭，宁甘苜蓿香。小斋邻蟹舍，曲几近蛟房。别路分沙堰，行衣受海霜。到家看旧竹，凉月满横塘。","dynasty":"明代","title":"梅江送林中洲归"}
{"author":"王恭","content":"林中见缁锡，相问始知名。对坐松声晚，澄心涧影清。谈空归妙法，说有愧劳生。月出从分别，惟闻山鸟鸣。","dynasty":"明代","title":"林下逢僧"}
{"author":"王恭","content":"独坐空窗里，幽泉入户鸣。山林甘寂寞，风月共凄清。夜半猿声断，空庭烛影明。萧条松叶下，缨冕不关情。","dynasty":"明代","title":"山庄独夜"}
{"author":"王恭","content":"森爽凤山里，林幽暑自移。幸无尘外事，应有静中期。鸟触牵风幔，猿投宿露枝。茶瓜并异味，随兴且淹迟。","dynasty":"明代","title":"夏月过周六园林因有茶瓜之会"}
{"author":"王恭","content":"樵歌何处响，迢递白云深。袅袅潭边起，萧萧空外音。何须谐律吕，即此是讴吟。却厌青楼曲，商音摅暮林。","dynasty":"明代","title":"山行闻樵歌"}
{"author":"王恭","content":"上国僧游去，山门日自开。绀园依绿草，画壁上苍苔。谷暗猿初断，林空鹤又回。惟馀旧童子，笑问客何来。","dynasty":"明代","title":"过皇恩寺"}
{"author":"王恭","content":"独坐山窗里，灯残欲二更。月中山叶堕，阶下草虫鸣。风便遥钟响，霜寒独自惊。青云犹未达，徒此怅离情。","dynasty":"明代","title":"灯下写怀"}
{"author":"王恭","content":"夜静潮声远，城高月影寒。梅花孤角断，灯火几家残。枫叶愁中落，乡林梦里看。天明倚霜树，云水浩漫漫。","dynasty":"明代","title":"梅城雪夜"}
{"author":"王恭","content":"谷口微霜度，寒村独见君。西风见萧瑟，落叶不堪闻。古路无行客，闲门有白云。为怜幽处好，不忍更轻分。","dynasty":"明代","title":"寒村隐者"}
{"author":"王恭","content":"残柳绿依依，离樽对夕晖。断鸿随去棹，落叶映行衣。楚国烟中尽，淮山鸟外微。宦游终在客，岁晚早言归。","dynasty":"明代","title":"秋江送行者"}
{"author":"王恭","content":"海上登临望，荒城水乱流。天边孤嶂雨，烟外几家秋。近郭寒砧响，长沙落雁愁。乡心正无那，回首仲宣楼。","dynasty":"明代","title":"秋中九日登南楼"}
{"author":"王恭","content":"系马荒林下，萧条对古坟。伤心逢断碣，挥泪读遗文。宿草今谁泣，清𤠔不可闻。空馀三尺剑，落日挂楸枌。","dynasty":"明代","title":"山行逢故人坟"}
{"author":"王恭","content":"閒吹芦叶应村讴，贪弄山禽忘却牛。原草青青陂水绿，莫令文绣感庄周。","dynasty":"明代","title":"书萧子厚牧牛图"}
{"author":"王恭","content":"湿云如醉护轻尘，黄蝶东风满四邻。新绿只疑销晓黛，落红犹记掩歌唇。舞楼春去空残日，月榭香飘不见人。欲觅梨云仙梦远，坐临芳沼独伤神。","dynasty":"明代","title":"挽词（二首）"}
{"author":"王恭","content":"吹彻瑶笙一鹤东，只含明月喷芙蓉。到来沧海樽前雨，归去丹丘鸟外峰。月洞夜凉蟾养魄，露房秋早鹿生茸。仙裾玉佩悠悠去，未拟人间几日逢。","dynasty":"明代","title":"赠丘道士还龙虎山"}
{"author":"王恭","content":"凤台寒日莫，千里送君还。别梦愁京雨，乡心絓楚山。落花偏拥棹，归雁独临关。应醉家林月，青云好是閒。","dynasty":"明代","title":"金陵送人落第归江南"}
{"author":"王恭","content":"寂寞深林野水滨，可怜开落不逢人。知音更有谁堪赠，持与湘南放逐臣。","dynasty":"明代","title":"摘兰"}
{"author":"王恭","content":"新宁造士谁最奇，阜阳说诗多解颐。散帙长歌小山桂，垂帷或梦金明枝。凉秋别我游乡试，寸晷风檐初得意。垂棘悬黎又远投，淡墨毡书拟高第。腊雪飞花满路岐，送君南浦亦凄其。古来离别生亲爱，若问傍人那得知。仙舟几宿经吴楚，水绿蘋香酒如乳。扬子空江晓上潮，白门远树春含雨。冠佩纷纷集凤台，千人角斗骋雄才。宫花拂帽琼林醉，银烛朝天紫禁回。君家大阮春坊客，宗弟金门早通籍。退食应悬霄汉心，趋朝好献天人策。一别云泥怅望深，看君此去得联簪。倘逢梅雪凭相问，若得浮丘道远心。","dynasty":"明代","title":"阜阳陈全果之将赴春卿远来索别遂作长句兼简郑林三二先辈"}
{"author":"王恭","content":"双树花飞送断香，六时经梵转凄凉。青山何处堪垂泪，残月疏钟下影堂。","dynasty":"明代","title":"挽方山阐维那（二首）"}
{"author":"王恭","content":"志士迈恒调，所践唯格言。心以善自乐，身将义弥敦。结堂奉脩𤅵，孝养勤朝昏。庭门水木秀，春至池草蕃。世情徇荣禄，所向多异门。谁知贵天爵，此乐难具论。","dynasty":"明代","title":"梁董教乐善堂"}
{"author":"王恭","content":"严助閒堂野水滨，每同兄弟日娱亲。到家几度瞻云迥，恋阙还应爱日频。山色半帘铜鼓曙，潮声入坐顶湖春。史臣定写茆容传，笑拂端溪紫石匀。","dynasty":"明代","title":"高要严氏具庆堂"}
{"author":"王恭","content":"雪净阴山片月微，数声羌笛起依稀。不堪吹作梅花调，多少边人尚未归。","dynasty":"明代","title":"羌儿吹笛"}
{"author":"王恭","content":"夜半青山有梵音，晓携清兴问珠林。烟霞路转禅扉静，薜荔花香野殿深。旧入影堂空叹逝，新来释子未知心。应怜法社荒凉久，祗苑何因复布金。","dynasty":"明代","title":"仲夏过灵瑞招提"}
{"author":"王恭","content":"斗酒惜分襟，温陵驿路深。关河孤客棹，沧海故人心。荖叶迷行旆，桐花醉客簪。清源仙洞好，知尔日登临。","dynasty":"明代","title":"暮春送人还温陵"}
{"author":"王恭","content":"楼前积水映苍苔，卷幔孤云落酒杯。更尽一樽秋雨外，故山曾有几人回。","dynasty":"明代","title":"山楼对酒"}
{"author":"王恭","content":"正尔交情似海深，不堪离别泪沾衿。几回见雁思乡信，千里移家共客心。新酒黄花连夜榻，秋风寒夜响枫林。天涯共住同萧索，莫惜逢人寄远音。","dynasty":"明代","title":"用韵答林大"}
{"author":"王恭","content":"君不见徂徕峰顶秋涛作，琅琊台上天声落。君不见黄陵庙前千万枝，楚云湘雨青离离。不知何树临寒水，冷蕊空香拂征骑。乍逐吴歌曲里残，又向边人笛中起。君侯受钺下闽藩，草木还沾雨露恩。山中亦有淩霜柏，思向侯门深托根。","dynasty":"明代","title":"奉题清远伯水墨图中写松竹梅"}
{"author":"王恭","content":"夜静潮声远，城高月影寒。梅花孤角断，灯火几家残。枫叶愁中落，乡林梦里看。天明倚霜树，云水浩漫漫。","dynasty":"明代","title":"梅城雪夜"}
{"author":"王恭","content":"行行别翠微，迢递入城扉。故旧多零落，人烟半是非。清霜寒使马，落日动军麾。薄莫遥钟起，还寻旧路归。","dynasty":"明代","title":"山人入城"}
{"author":"王恭","content":"松桂春深野鸟啼，绿萝飞处隐仙梯。瘦筇好是行来好，云白山青水满溪。","dynasty":"明代","title":"题西村陈氏所藏高待诏水墨四幅其一"}
{"author":"王恭","content":"奉诏浮东海，鱼龙护去舟。双星别鳷鹊，几日过琉球。绝岛夷王拜，重番使节游。归朝应早计，休起见京楼。","dynasty":"明代","title":"送人使重驿"}
{"author":"王恭","content":"寂寞淮阴路，荒城接楚原。谁能怀漂母，曾此饭王孙。孤冢今犹在，千金不复论。自惭非国士，兹去向何门。","dynasty":"明代","title":"经漂母墓"}
{"author":"王恭","content":"与君相识便相知，却叹相逢最后时。沧海几回明月夜，黄山终负薜萝期。秋风野水寒猿断，落叶荒原吊客悲。遥想泉台今不恨，传家应有凤毛奇。","dynasty":"明代","title":"挽黄山周正卿"}
{"author":"王恭","content":"君不见徂徕峰顶秋涛作，琅琊台上天声落。君不见黄陵庙前千万枝，楚云湘雨青离离。不知何树临寒水，冷蕊空香拂征骑。乍逐吴歌曲里残，又向边人笛中起。君侯受钺下闽藩，草木还沾雨露恩。山中亦有淩霜柏，思向侯门深托根。","dynasty":"明代","title":"奉题清远伯水墨图中写松竹梅"}
{"author":"王恭","content":"此会明年未有期，便将轻别作长离。多情莫学千金水，才满空江又落时。","dynasty":"明代","title":"梅花城留别其一"}
{"author":"王恭","content":"暑气夕仍炽，澄江思夜游。孤舟乘楚月，醉客发吴讴。渔浦钟初断，枫林火渐收。鸡鸣看海色，城阙复堪愁。","dynasty":"明代","title":"夏夜舟中"}
{"author":"王恭","content":"斗酒别凉州，明珠落贝丘。似将寒露影，添作汉宫秋。","dynasty":"明代","title":"题葡萄"}
{"author":"王恭","content":"荷静香露圆，波深藕根白。白晢谁家儿，折花水边剧。","dynasty":"明代","title":"沧洲十咏其三莲塘"}
{"author":"王恭","content":"林虚孤鸟白，花落乳泉香。寂寂垂萝下，图书共一床。","dynasty":"明代","title":"郑山人幽居"}
{"author":"王恭","content":"素袜凌波绿锦裳，参差玉佩夜微凉。清芬已在瑶池上，况是新承雨露香。","dynasty":"明代","title":"白莲图为番昜郭巡警赋"}
{"author":"王恭","content":"仙坛花落正纷纷，洞入丹丘半白云。童子开门不相识，言师西去访茅君。","dynasty":"明代","title":"访羽人不值"}
{"author":"王恭","content":"宅相今谁是，名家复见君。同心看白水，送别上青云。海树烟边合，江田鸟外分。阜阳歌酒夜，相对思纷纷。","dynasty":"明代","title":"赠林济之江田送舅氏赴京选"}
{"author":"王恭","content":"山盘霜韭夜中尊，细雨清灯竹下门。不是少陵才独健，暮云春树更谁论。","dynasty":"明代","title":"为林执中赋茂林十咏其六剪韭论文"}
{"author":"王恭","content":"恩沾一饭尚知酬，义重纲常岂负刘。惆怅淮阴何事业，断烟寒草不胜愁。","dynasty":"明代","title":"韩信报金漂母"}
{"author":"王恭","content":"花溪过残雨，隐处青苔纹。松栝逗天影，萧萧鸾鹤群。以言丘中赏，遗身寄孤云。金梯与神遇，华顶青氤氲。","dynasty":"明代","title":"书溪山林薮图"}
{"author":"王恭","content":"二十卧云壑，长吟招隐篇。梯岩结幽构，凿石开山田。时经翠微峰，扪萝拂青天。脱巾挂修竹，酌酒挥五弦。别来如蓬转，兹赏竟茫然。白首竟垂钓，萧条东海壖。徒有鸾鹤心，终无黄绮缘。今晨展图画，因以思林泉。何时还旧隐，遂买秋江船。","dynasty":"明代","title":"题画二首其一"}
{"author":"王恭","content":"黄金沙界绕岧峣，钟磬微微下九霄。禅榻鸟啼残雨过，香台经尽落花飘。心持半偈缘应浅，身寄迷途恨独遥。堪笑此生何住著，期君天路远相邀。","dynasty":"明代","title":"次韵陈九狂客西岩见寄之作"}
{"author":"王恭","content":"阿翁隐处何潇洒，竹屿南头凤丘下。守道偏将谷口人，养拙应同汉阴者。而今发白老丘樊，带经也或究微言。生平不梦五陵道，嘉遁羞过七贵门。世人未解此翁意，此翁心迹孤云是。低头不肯揖陈蕃，食力何曾愧徐稚。脱略凡机无世情，幽人野鹿伴经行。秋风别墅黄花酒，夜火山厨绿芋羹。有时濯足苔溪晚，放犊寒陂不知远。几片青山荷蒉歌，半林落叶同僧饭。盘石悬萝地更偏，独携高兴寄秋田。且喜琴书应有托，蔡邕虽老仲容贤。","dynasty":"明代","title":"书邓子静耕隐"}
{"author":"王恭","content":"年少与君轻别离，肯将清泪洒临岐。那堪短褐飘蓬后，不似寒窗剪韭时。遥夜客心悬络纬，隔帘霜影动辛夷。十年此会仍分手，何得杂尊复共持。","dynasty":"明代","title":"秋日留别刘大其二"}
{"author":"王恭","content":"煮药烟中静掩门，泮林官暇动行轩。天涯踪迹惭多病，客里心期忆共论。空馆乱虫孤烛夜，荒原残叶数家村。相逢未久还分别，愁倚秋风独断魂。","dynasty":"明代","title":"病中喜郑浮丘见过"}
{"author":"王恭","content":"凌霄产朱夏，因依郁青苍。引蔓絓高树，垂阴近中堂。炎风媚朝景，暑雨湿红芳。容华难久恃，采折空自伤。欲寄同心者，道远川无梁。谅非松柏操，伫立徒慨慷。","dynasty":"明代","title":"赋得凌霄花寄友人"}
{"author":"王恭","content":"黛娥双染为谁娇，长信深沉夜品箫。一曲梁州相倚恨，露花如水上芭蕉。","dynasty":"明代","title":"双美人吹箫"}
{"author":"王恭","content":"绿树残春外，双飞锦翼齐。长沙有迁客，莫向雨中啼。","dynasty":"明代","title":"鹧鸪"}
{"author":"王恭","content":"鸟外悬萝青几峰，红泉翠壁花蒙茸。人间不见问津者，林下空馀避世踪。昨夜山中度凉雨，落木寒猿半窗曙。日夕天空镜水深，不辨仙源在何处。","dynasty":"明代","title":"题马自牧水墨山水"}
{"author":"王恭","content":"毗陵客舍洮湖里，乡心祗忆吴江水。关门千树别来青，笠泽孤云望中起。孤云迢递故乡山，也似梁公马上看。肤寸任随零雨散，飞扬还带莫天寒。看君已抱连城璧，何事犹怀兔园笔。朝饭歌残苜蓿盘，春衣梦绕斑烂色。王郎此去揖清芬，明府缄书远念君。他时好在青云上，回首姑苏是白云。","dynasty":"明代","title":"书松陵夏尚忠王明府道斋故人也明府绘望云图令其子归遗之索余题其上"}
{"author":"王恭","content":"山下清溪月样湾，狐衣孤坐一丝闲。五陵年少谁家子，白马翩翩自往还。","dynasty":"明代","title":"钓溪"}
{"author":"王恭","content":"书幌连溪曲，春流拂树过。野花云际落，山色鸟边多。薄分违缨冕，幽情变薜萝。欣逢鲁中叟，谈笑复如何。","dynasty":"明代","title":"三溪似陈澄清"}
{"author":"王恭","content":"君不见长堤柳，何袅娜。广陵二月三月时，两堤人看青丝亸。忆昔繁华大业秋，此地曾经系綵舟。莺声忽起黎阳变，风光不驻江都游。千年往事东流去，柳色依依旧行路。伤心不必叹销沉，回首唐陵几株树。","dynasty":"明代","title":"隋堤柳"}
{"author":"王恭","content":"忆昨南游花屿头，问耕堂上几日留。江云渭树无期别，雨散星离空复愁。渭川逸节何潇洒，多公远寄山中者。𥰣法偏凌与可前，风流不在吴兴下。秋风野馆闲萧萧，何以报之双琼瑶。青山向夕捲幽幔，明月入户窥参寥。知君本是金门客，何乃栖迟在泉石。见画令人重忆君，秋风黄叶又纷纷。","dynasty":"明代","title":"题屿南林遵性所赠墨竹"}
{"author":"王恭","content":"娇鸟双飞恋浅红，乐游原上晓嘶骢。别来已少看花伴，空对芳菲落画中。","dynasty":"明代","title":"钱舜举羽毛其一"}
{"author":"王恭","content":"独鹤孤云无姤氛，漫期飞旆到人群。林间半榻虚晴翠，天外三花又夕曛。尘世几回逢甲子，青山何处访茅君。想因醉倒麻姑酒，辜负名香手自焚。","dynasty":"明代","title":"与道人期不至"}
{"author":"王恭","content":"落景逗秋思，深潭澄夕氛。金梯拂萝月，苔泉镜中闻。但觉灵境幽，都无浮世纷。白鹿知閒游，呦呦清溪濆。焚香鬼谷暝，辍棹花源分。莹神写冰弦，石床梦氤氲。而我烟霞侣，今随鸾鹤群。唯馀瑶华音，山水同清氛。华顶何寥寥，我行多白云。长歌采三秀，不堪持寄君。","dynasty":"明代","title":"书高谩士为陈容斋作山水图"}
{"author":"王恭","content":"绿萝烟暝夕阳收，何处𤠔啼更倚楼。京国故人分别久，楚云湘水共关愁。","dynasty":"明代","title":"山楼晚坐有怀同志"}
{"author":"王恭","content":"萧王宫殿古，高构轶浮埃。山远人行少，江空潮自来。湿云沾野榻，飞鸟上经台。自愧红尘缚，无因共酒杯。","dynasty":"明代","title":"夏日游灵瑞寺其三"}
{"author":"王恭","content":"天涯长望白云飞，此日怜君暂得归。好是乡园春雨后，落花风里舞斑衣。","dynasty":"明代","title":"送人归觐"}
{"author":"王恭","content":"斗酒何须惜路岐，此行偏感鹡鸰诗。青山野店淮南暮，孤棹微钟雪后时。猿断晓关惊落叶，鸿飞沧海忆连枝。十年官冷英山下，几度看云怅别离。","dynasty":"明代","title":"送林彦宾之淮上省兄"}
{"author":"王恭","content":"袅袅棠梨枝，珍禽啄花去。一片落长门，思君恐迟暮。","dynasty":"明代","title":"书海棠禽"}
{"author":"王恭","content":"客舍迎寒独未归，白云乡树远依依。西风黄叶如相识，故向山阳笛里飞。","dynasty":"明代","title":"早寒"}
{"author":"王恭","content":"公乃王郎之舅氏，昔年遣兴沧洲趣。白水应同万古心，青山不尽平生意。初疑衡霍乱峰回，石廪芙蓉天上开。又疑瀑布香炉顶，飞红沓翠空中来。连林杂树纷隈澚，屋头清晖霁人目。片片春云带鹤还，淙淙野水流冰绿。云间鸡犬更谁家，云际风泉半落花。回岩积霭天梯小，绝壁悬萝鸟道斜。白头久叹同声远，临水看山梦犹懒。濯足矶边月自明，弄琴石上苔应满。不见羊昙四十春，西州云物几回新。丹青此日堪惆怅，岂必山阳笛里人。","dynasty":"明代","title":"题陈沧洲家藏王甥至之山水图"}
{"author":"王恭","content":"先生考满家尚贫，十年坐见淮山春。一官今来未得意，匹马东还喜拜亲。君家世业多文献，堂上储书万馀卷。腹中琅玕不自矜，宛西骐骥令人羡。承恩今复教吴中，禄薄官卑道益崇。铜墨相逢皆磬折，衣冠骈立竞趋风。闽天九月秋萧索，寒叶吹霜雁边落。垆头酌酒醉黄花，大堤凉月照金沙。金沙堤上愁为别，一片孤帆度江浙。若遇三衢见故人，为言白发镜中新。","dynasty":"明代","title":"送长乐林彦衡之嘉禾文学"}
{"author":"王恭","content":"生不适州县，采薪南山岑。穷年事登陟，辛苦力不任。濯足清涧水，息肩垂萝阴。落日晚独还，微风动讴吟。唯应鹿门隐，可以谐我心。","dynasty":"明代","title":"樵父词"}
{"author":"王恭","content":"林虚孤鸟白，花落乳泉香。寂寂垂萝下，图书共一床。","dynasty":"明代","title":"郑山人幽居"}
{"author":"王恭","content":"行行出塞门，饮血思长安。穹庐冻不暖，雪飞边草乾。汉国回头没，严霜镜中寒。金铛煮羊酪，强接单于欢。夜半雁声急，琵琶哀自弹。","dynasty":"明代","title":"明妃曲"}
{"author":"王恭","content":"积雨抱幽独，斋舍何寥寥。缅怀博陵子，隐处唯一瓢。濯足双涧深，行歌七岩遥。如何在城市，巾舄生尘嚣。蕙草日已萎，松花日已凋。相思不可见，梦落寒江潮。","dynasty":"明代","title":"雨中怀瓢所"}
{"author":"王恭","content":"闲云悠悠水浩浩，二月江头看花早。画楫兰舟去复留，玉瓮银瓶奈倾倒。兴来携妓入中流，急管青丝问楚讴。青青菱荇浮翠溆，两两鸳鸯贴远洲。百年世事东流水，何似倾金长买醉。梁苑歌钟尽杳茫，茂陵松柏空憔悴。酒酣山水忽忘形，何必沧浪歌独醒。更吹横笛望空阔，江枫寂历江山青。茫茫仙岛无行路，清水黄尘不知处。欲向丹丘访羽人，身骑白鹤高飞去。","dynasty":"明代","title":"江上吟"}
{"author":"王恭","content":"客有佩长剑，行趋骠骑营。入门拜旌节，冰玉仍双清。门前系著青丝骑，冬青吹花香拂袂。上马谁怜矍铄翁，东床正忆风流婿。军中置酒气偏豪，红烛金杯虎帐高。奴子平头摇羽扇，美人纤手送车螯。家临帝苑长淮树，芳草萋萋望乡处。又逢海水动离情，却指芝城是归路。芝城梅水接蛮烟，两地惊心惜别筵。自愧临行无可赠，何人更有绕朝鞭。","dynasty":"明代","title":"送凤阳开仲贞远省外父复归于建上"}
{"author":"王恭","content":"静夜月微明，翛然万籁清。山禽忽飞起，偏傍竹林鸣。","dynasty":"明代","title":"夏夜山中"}
{"author":"王恭","content":"甃石长门里，虚圆一鉴清。银床苔藓积，丝绠辘轳鸣。淡泊如恩浅，清泠似妾明。铅华空自照，惆怅若为情。","dynasty":"明代","title":"宫井"}
{"author":"王恭","content":"何处珍禽绿羽衣，梁王池上恋芳菲。也知解语为身累，从此无言竟夕晖。","dynasty":"明代","title":"题梨花鹦鹉"}
{"author":"王恭","content":"岚岭閟幽搆，清晖长在门。閒寻鬼谷隐，杳霭迷仙深。灌木递葱茜，飞萝垂可扪。豁然心境异，邈尔朝市喧。苔际坐亭午，微飙散氤氲。潭清浣予衣，蕺芳佩兰荪。绿水深见底，澄明莹心魂。孤云石上起，与尔俱无言。","dynasty":"明代","title":"书水墨图"}
{"author":"王恭","content":"画舫宜凉夜，沧江酒气清。星河分棹影，鸥鹭起歌声。海旷天低水，潮平月到城。澹山有佳处，遥见蚌珠明。","dynasty":"明代","title":"夏夜泛江因造澹山"}
{"author":"王恭","content":"寂历芳台古，天空野望长。雨晴闲树出，雪尽粤山苍。露藓凝寒翠，烟花送断香。御风人不见，徒此立斜阳。","dynasty":"明代","title":"春登御风台其一"}
{"author":"王恭","content":"西风吹袖玉颜酡，摇落襟期奈尔何。一自雁池清赏后，梁王宾客已无多。","dynasty":"明代","title":"题木芙蓉"}
{"author":"王恭","content":"驰逐三军出楚关，白头慈母望生还。归魂不到闽溪月，飞度临濠若个山。","dynasty":"明代","title":"挽送校尉"}
{"author":"王恭","content":"腊日山城见雪初，故人别后会应疏。沙头无日无来雁，相问从今秪寄书。","dynasty":"明代","title":"梅花城留别其二"}
{"author":"王恭","content":"澧云湘水思悠悠，捐佩空歌总是愁。自负山林幽隐性，不教人见也风流。","dynasty":"明代","title":"墨兰其二"}
{"author":"王恭","content":"羽林少年任侠子，自矜生小豪门里。倾财破产不顾贫，剖肝隳胆向知己。垆头少妇邯郸姬，燕歌一曲舞罗衣。飞觞劝尽蒲萄绿，挥鞭击碎珊瑚枝。黄云逻逤烟尘暮，转战千场身不顾。性命由来一羽轻，得功让与将军去。归来下马洛阳城，洛阳年少争逢迎。连营部落避旌节，大府官僚如弟兄。一朝流落英雄尽，独立春风吹鬓影。长歌一剑江上行，更问平原家远近。","dynasty":"明代","title":"羽林少年行"}
{"author":"王恭","content":"鸡鸣海气白，驱马临长陌。远树带鸣蝉，孤城对行客。蓬累我萧然，萍流子何适。相送独销魂，青山澹寒色。","dynasty":"明代","title":"送别"}
{"author":"王恭","content":"都门閒望处，车马满香尘。禁绕龙池树，钟残凤阙春。衣冠三辅客，剑履五侯宾。唯有扬雄宅，门前草自新。","dynasty":"明代","title":"都门即事"}
{"author":"王恭","content":"高亭上与翠微连，漠漠风涛际海天。吴越百城飞鸟外，琉球孤岛断云边。灵源洞古人稀到，青草池空凤杳然。深愧远公相问姓，自非玄度亦逃禅。","dynasty":"明代","title":"游鼓山天风海涛亭"}
{"author":"王恭","content":"北风吹雪渡河关，家近潇湘梦亦闲。犹胜寒环旧时雀，孤飞正在纥干山。","dynasty":"明代","title":"雪滩鸂𪆟"}
{"author":"王恭","content":"霜落枫林秋气高，霜黄烟翠积湘皋。青林酒醒西风急，剩写离情寄楚骚。","dynasty":"明代","title":"题墨菊兰其一"}
{"author":"王恭","content":"孤阁悬灯暗复明，满林凉雨落秋声。别来多少湘江水，尽向苍梧叶上倾。","dynasty":"明代","title":"客中夜雨"}
{"author":"王恭","content":"谷口翠微路，深溪明药丛。宴林候巾舄，卷幔来群峰。心远鱼鸟狎，迹幽猿鹿同。行当复摇棹，杳霭东林钟。","dynasty":"明代","title":"题林彬家画"}
{"author":"王恭","content":"色借罗衣绿更新，乐游原上几回春。只今烟雨河桥路，愁对青青忆远人。","dynasty":"明代","title":"赋得草色寄同袍友人"}
{"author":"王恭","content":"孤舟凉雨楚溪头，叶叶寒声镜里秋。湘水夜传金奏响，郢云朝拂玉英流。空香暗逐王孙梦，残粉深关帝子愁。鸣凤不来春杳杳，为谁遗牒向中洲。","dynasty":"明代","title":"题澹游雨竹图"}
{"author":"王恭","content":"重帘空见月昏黄，络纬啼来也断肠。几度系书君不答，雁飞应不到衡阳。","dynasty":"明代","title":"投诗"}
{"author":"王恭","content":"焚香礼瑶席，远望空悬伫。翩翩列仙人，骑鱼撇波去。忆别人家二百秋，暂来复去谁能留。冀山青青涿水绿，相思不见令人愁。华阳亭下秋风晚，应教嵇生广陵散。何处重期太古音，荒城落叶苍苔满。赤鲤迢迢海上行，春风几度到瑶京。笑予亦是谪仙者，未得骑鲸归上清。","dynasty":"明代","title":"书琴高跨鲤图"}
{"author":"王恭","content":"行行别翠微，迢递入城扉。故旧多零落，人烟半是非。清霜寒使马，落日动军麾。薄莫遥钟起，还寻旧路归。","dynasty":"明代","title":"山人入城"}
{"author":"王恭","content":"海国微霜叶已丹，玉壶清酒夜漫漫。天寒客路鸿声晓，月落芳江树影残。情在不堪分手去，兴来犹恋故人欢。惠连群从偏能赋，一曲骊歌欲和难。","dynasty":"明代","title":"留别冯公鲁兄弟"}
{"author":"王恭","content":"数亩闲园一布衣，薜萝深处市声稀。酒醒别墅寒猿啸，客散空林夜叶飞。翠壁红泉分药径，清池白石映柴扉。长安道上多车马，何事丘园便息机。","dynasty":"明代","title":"题处士山房"}
{"author":"王恭","content":"落叶满秋山，亲朋杳霭间。江村多雨外，世难几人还。白发偏能长，黄花好是闲。聊将一杯酒，渐尔解离颜。","dynasty":"明代","title":"九日"}
{"author":"王恭","content":"姑苏城下刺兰桡，却忆吴王古市朝。香辇路边春寂寂，馆娃宫外草萧萧。千年往事空啼鸟，半夜疏钟自落潮。明发不堪回首处，暝烟秋雨过枫桥。","dynasty":"明代","title":"吴城怀古"}
{"author":"王恭","content":"燕山榆叶望秋稀，雪羽潇潇向楚微。夜雨芦花看不定，夕阳枫树见初飞。影随汉骑营边落，梦绕胡儿笛里归。君到石城霜渐冷，莫云声断欲沾衣。","dynasty":"明代","title":"赋得白雁送人之金陵"}
{"author":"王恭","content":"闲门秋晚叶皆飞，征路逢霜客渐稀。独树断猿愁远骑，隔林残烧映行衣。西风一饭人烟少，落日千峰夕鸟微。莫向他乡留滞久，故园山水候君归。","dynasty":"明代","title":"题彭韫玉秋山行旅图"}
{"author":"王恭","content":"十年沧海寄萍踪，迢递乡山思万重。鸟外明河秋一叶，天涯凉月夜千峰。心知久别魂应断，生事中年梦亦慵。无限相思何处着，越山仙岛树蒙茸。","dynasty":"明代","title":"初秋寄清江林崇高先辈"}
{"author":"王恭","content":"黄叶纷纷秋满天，故人今夜惜离筵。他乡见月长为客，别路逢霜半在船。剑浦绿芜连晚烧，幔亭荒树带寒烟。明朝碧水丹山下，知尔相思若个边。","dynasty":"明代","title":"送别林彦时之建上"}
{"author":"王恭","content":"山水婵娟扫黛屏，清晖迢递到柴扃。云归独树天边小，雪罢孤峰鸟外青。寒藓带花侵卷幔，野泉流叶近闲庭。浮生只解人间事，未得从师种茯苓。","dynasty":"明代","title":"道人延翠轩"}
{"author":"王恭","content":"沧洲沙馆共欢携，红烛青尊月易西。孤客独怜萍尚泛，幽期那似鹤同栖。霜飘败叶催残腊，雁引寒声入夜溪。何事故人俱断酒，风流佳句若为题。","dynasty":"明代","title":"沙堤燕集次韵答王介轩黄嗣杰"}
{"author":"王恭","content":"泽国秋风旅雁飞，海天愁思正依依。孤城背岭闻吹笛，白露横江卧湿衣。砧杵远村寒事早，市桥残火夜渔归。兴来且醉梅江月，遮莫乡原落梦微。","dynasty":"明代","title":"梅城夜泊"}
{"author":"王恭","content":"晓风吹酒动离颜，别路萧条草树间。积水乱流疑梦渚，一峰中断似君山。鸡鸣海曙寒潮小，雁引秋声落叶间。行李飘飘何处往，暮云飞鸟倦知还。","dynasty":"明代","title":"行次海上"}
{"author":"王恭","content":"东人结庐云水间，有时飞梦游天关。西人白马长安道，身寄玉堂心在山。草堂只在钟山口，石门南头岱溪右。古木垂萝绕四檐，红泉翠壁当虚牖。怜君白面鲁诸生，却爱幽居隐姓名。兴来满载东山酒，春至还寻谷口耕。卷幔横经坐曲房，穿林著履采芸香。天寒煮茗僧同榻，月出弹弦鹿近床。岩扉近舍多幽处，向子何须更长去。心远能忘朝市喧，机閒自得烟霞趣。独鹤孤云任此身，至人舒卷道为邻。草堂亦有山灵在，莫学周颙却笑人。","dynasty":"明代","title":"书陈思中钟山草堂"}
{"author":"王恭","content":"绣颈斓斑锦翼齐，梁园春树好飞栖。乐游年少偏嫌雨，莫向花间自在啼。","dynasty":"明代","title":"题梨花班鸠图"}
{"author":"王恭","content":"彼美人兮何得仙，鍊太和兮保长年。驮白牛兮降朱鸟，心黄庭兮口不言。质姱嫭兮心澹静，巧靥辅兮体轻便。发鬓云驻兮肤莹雪，规脩蛾兮目成■。曳霓裳兮结罗袜，被纹縠兮云锦鲜。错木难兮佩明月，丹胡卢兮腰下悬。挟两婴兮先僮婢，负躨跜兮如远邅。萼绿婉娈，麻姑比肩。幽渺沕穆，委蛇蹁跹。倏鸾翔兮千仞，忽龙游兮九渊。御祥飙兮复褰举，仙之人兮俨若旋。衡山岩㠂，㟏岈层颠。绛楼彤楹，泥丸丹田。独舂容兮于大道，众莫知其玄之又玄。余既觌芳仪而自失兮，神恍恍而内迁。邈灵爽兮不予顾，山寂寂兮水溅溅。荒唐诞幻不可测，漫汗丹青那可传。","dynasty":"明代","title":"题南岳夫人图并序"}
{"author":"王恭","content":"春闱战胜得名香，锦袍白马尚书郎。景星流辉焕霄汉，鸣凤展翼翔朝阳。承恩出入蓬莱殿，天子殷勤寄方面。七闽父老候幨帷，八郡诸侯拜车传。无诸旧国古雄都，更喜明公遂剖符。千寻泰华悬秋月，一片清冰烱玉壶。忆从西笑离乡陌，雁荡天台梦中碧。恋国常思沥寸忠，匡时每欲陈三策。三年报政出闽藩，千里趋朝觐至尊。好留召伯甘棠惠，应沐周王湛露恩。","dynasty":"明代","title":"赠闽藩参政永嘉杨公秩满之天官"}
{"author":"王恭","content":"野情鱼鸟边，孤兴寄秋田。霜降黄花酒，山空白日眠。云根缃帙散，林杪桔槔悬。予亦栖栖者，遥知沮溺贤。","dynasty":"明代","title":"题陈孟敷耕图"}
{"author":"王恭","content":"澧云湘水思悠悠，捐佩空歌总是愁。自负山林幽隐性，不教人见也风流。","dynasty":"明代","title":"墨兰其二"}
{"author":"王恭","content":"猎马向风飞，雕弓白锦衣。平明射雕去，日暮五陵归。","dynasty":"明代","title":"秋猎"}
{"author":"王恭","content":"秦人避嚣处，鸡犬桃花林。水石隐天镜，泉萝闻夜琴。纷吾厌氛壒，欲往路瀰深。永怀苏门啸，邈然尘外寻。","dynasty":"明代","title":"题刘炷家藏画"}
{"author":"王恭","content":"时既和，年既丰，乐莫乐如牛上翁。短衣半湿杨柳露，长笛吹老棠梨风。君不见苦竹岗头淇塾水，鹧鸪相呼作人语。马上郎官攒两眉，海北天南路何许。翁家有粟牛有莎，世人造物如翁何。牛饱归来浩浩歌，江上儿孙雨一蓑。","dynasty":"明代","title":"牛上翁"}
{"author":"王恭","content":"去国谁惊蕙草秋，几回馥郁向中洲。只今泽畔行吟处，湘水无情也解愁。","dynasty":"明代","title":"墨兰三图其一"}
{"author":"王恭","content":"庞公喻刘表，仲尼小樊迟。为学贵自广，遗安亮无危。若人隐耕稼，取乐宁在兹。用舍随所遇，荣贱心弗移。闭门面场囿，开轩瞩清池。棕叶覆我牖，藤花垂我衣。方春始微雨，薄言往东菑。田叟既相勉，耰种恒及时。稻苗日已长，稂莠日已稀。远心易无闷，悟物兼忘疲。虽云体力倦，斗酒聊自怡。伐檀夙有戒，素食良可讥。岂不善微禄，知命复奚疑。","dynasty":"明代","title":"书问耕堂"}
{"author":"王恭","content":"笳吹动江城，将军练五兵。水摇金甲影，风度角弓声。戎幕斜连海，军麾绕下营。时平严武备，非欲树功名。","dynasty":"明代","title":"梅花戍观练兵"}
{"author":"王恭","content":"志士迈恒调，所践唯格言。心以善自乐，身将义弥敦。结堂奉脩𤅵，孝养勤朝昏。庭门水木秀，春至池草蕃。世情徇荣禄，所向多异门。谁知贵天爵，此乐难具论。","dynasty":"明代","title":"梁董教乐善堂"}
{"author":"王恭","content":"先生昔事李轻车，庙略纵横有奇策。刀头见月夜飞鞍，楯鼻吹霜晓研墨。露布军中论五兵，前锋校尉尽知名。纵横出入龙骧幕，长揖经过骠骑营。承平四海无烽燧，归卧东山兀然醉。谁知鄂荐下青冥，又卷龙韬赴丹陛。鸣驺拥路百花香，海燕初飞雁北翔。分手独怜孙楚别，傍人休道鄜生狂。","dynasty":"明代","title":"送刘宗实被荐之京"}
{"author":"王恭","content":"别离江上语依依，黄叶原头雪渐飞。孤剑独随边将远，封书遥寄塞鸿归。兰陵夜静休闻笛，北固天寒正捣衣。何处看云倍惆怅，野𤠔湖水旧山扉。","dynasty":"明代","title":"怀刘君弟从京口军"}
{"author":"王恭","content":"扬帆渡彭蠡，云树晓冥冥。潮到浔阳白，山连建业青。乾坤随去鸟，江海任流萍。回首乡林远，归鸿不可听。","dynasty":"明代","title":"经鄱阳舟中作"}
{"author":"王恭","content":"云际飞流见底清，惟应官暇爱山行。萝衣相对林中净，忘却春风五马荣。","dynasty":"明代","title":"书陆大守山水二图其二"}
{"author":"王恭","content":"系马荒林下，萧条对古坟。伤心逢断碣，挥泪读遗文。宿草今谁泣，清𤠔不可闻。空馀三尺剑，落日挂楸枌。","dynasty":"明代","title":"山行逢故人坟"}
{"author":"王恭","content":"世人竞巧智，子独尚浑朴。世人机事有机心，子独无机心亦乐。闭门山水少逢迎，曲几琴尊隐姓名。太羹玄酒无滋味，标枝野鹿俱忘情。世人大笑延陵拙，不学仪秦谩饶舌。作室翻嫌樗里谋，悬樽却羡蒙人说。东邻少年取锦衣，西邻歌舞日光辉。清时何用嗟沦落，饮水看云谁是非。","dynasty":"明代","title":"题吴氏养拙卷"}
{"author":"王恭","content":"绝顶层标出半天，千山宫宇翠微连。云飞百粤沧波外，鸟度千峰夕照边。平远台空秋佩冷，毗卢阁静夜灯悬。屠龙射鳝今何在，蔓草荒陵几度烟。","dynasty":"明代","title":"登冶城万岁塔"}
{"author":"王恭","content":"延陵才子旧知名，今日应怜好弟兄。客里襟期疑是梦，天涯萍水况多情。清秋一叶琴中落，黄菊孤尊月下倾。倾盖相逢还又别，不堪江上断鸿声。","dynasty":"明代","title":"与连川吴彦器夜酌"}
{"author":"王恭","content":"沙馆忽归梦，枫州空月明。与君别来凡几日，相思不觉闻秋声。来清小苑霜初肃，扶留叶大甘蔗熟。青山绕舍云半间，黄菊吹香酒千斛。瀛洲仙侣久忘机，昔时骢马今布衣。共君兄弟日携手，閒看孤鸿天外飞。","dynasty":"明代","title":"答黄嗣杰兼柬王介轩先辈"}
{"author":"王恭","content":"清时尚不官，道在任家寒。夜梦梅花帐，朝吟苜蓿盘。鱼风吹鬓冷，蚌月照衣残。归去乡林下，横塘竹万竿。","dynasty":"明代","title":"梅江送林中州归龙塘"}
{"author":"王恭","content":"音容别后远悠悠，寥落他乡土一抔。野水寒禽空对客，夕阳红树更关愁。手披荒草孤坟在，泪洒残梅一笛秋。淮海十年多少恨，几人归葬故山头。","dynasty":"明代","title":"经冯氏先茔"}
{"author":"王恭","content":"凉雨净炎燠，微风松下来。眷言青云客，晼晚沧洲怀。翰墨冠时辈，风流倾众才。高情表千仞，逸足淩三台。既欣簪佩狎，复与缁锡谐。清言方屡接，又恐心期乖。短褐逐渔钓，衡门翳蒿莱。宁知枉高驾，酌我林中杯。尽醉无复辞，俱忘形与骸。","dynasty":"明代","title":"次韵奉答郑助教"}
{"author":"王恭","content":"逸人共结萧朱绶，六月闽天火云厚。觞熟梅边告我行，欲行且尽垆头酒。棋山海上古招提，银瓮丝绳兴复携。三峰直下几千丈，仙人奕处清猿啼。知君平生爱灵境，为君拂拭青萝影。野殿杯浮蕙草香，石渠水浸甘瓜冷。祇园树里贮行庖，暂解尘衣挂竹梢。诗成破却山灵胆，醉倒倾翻老鹤巢。回岩积翠连飞阁，遥海苍苍暮潮落。舞影争嫌白日斜，歌声未道离情恶。拟从方外寄馀欢，云是山僧谒县官。野鹿回看避仙佩，沙禽何意讶儒冠。千金流水犹能注，陌上离驹不堪驻。愿君身到五云端，莫忘棋山送行处。","dynasty":"明代","title":"夏日同龙门高漫士游棋山寺"}
{"author":"王恭","content":"綵毫将恨寄清酣，梦落西风濯锦潭。却忆故园凉月曙，断英残粉湿秋衫。","dynasty":"明代","title":"生色拒霜"}
{"author":"王恭","content":"双鸟枝头弄早春，若为飞去报音尘。青绫月冷空庭曙，正对残灯忆远人。","dynasty":"明代","title":"信鸟"}
{"author":"王恭","content":"北风吹霜百草折，官舍人家梅尽发。横枝放暖天为香，乱蕊凝寒雪逾洁。今古何人解爱梅，繁花空自雪中开。愁云夜掩凌风观，蔓草秋生却月台。风流独数巢居阁，门闭孤山老双鹤。不转胡姬笛里生，宁随汉女宫中落。君向林间住日长，相逢花底未渠央。最宜明月照行旆，不愤飞花落酒觞。酒边花下堪留客，回首东风拂行迹。明月扁舟归去来，故园亦有凌霜柏。","dynasty":"明代","title":"梅花引为林逸人赋"}
{"author":"王恭","content":"武夷山水好，潭影空禅心。挂袖云生石，翻经月照林。履行随竹静，钵洗向泉深。九江仙源里，惟闻钟磬音。","dynasty":"明代","title":"赠武夷僧"}
{"author":"王恭","content":"山人不种亦不耕，买山放犊应逃名。閒吹一曲无宫调，高卧千峰不世情。瑶琴在床书在箧，河汾到君今几叶。懒随时贵竞簪缨，耻逐浮人尚渔猎。五月南风陂水深，白云将兴满山阴。人牛看到相忘处，始是山人一片心。","dynasty":"明代","title":"王氏牧隐卷"}
{"author":"王恭","content":"海上残春积雨香，旅怀谁为落花伤。未须对酒惊蓬鬓，且喜移家近草堂。匹马寒原香渐远，百虫孤馆夜偏长。太常峰顶闲宵月，尽付离人照断肠。","dynasty":"明代","title":"书怀简刘大其二"}
{"author":"王恭","content":"清朝遗老旧参军，几处移家远世纷。白马公孙何事业，青袍书记向来闻。西风野水山阳笛，秋草黄花郭外坟。零落异乡空有泪，凭谁书记岊江云。","dynasty":"明代","title":"挽陈方山先辈"}
{"author":"王恭","content":"君家书室依林坰，日夕清辉多在庭。出户时看花屿近，卷帷唯见董山青。苍苔古木连深曲，悬萝石上孤云宿。露叶垂篱菘薤香，水藤拂槛瓠瓜熟。任是閒门客到疏，自甘萧散学犁锄。新凿小池宜抱瓮，时閒高馆复携书。纷纷甲第皆粱肉，何事丘园未干禄。稚子能羞苜蓿盘，家人解压葡萄绿。寂寂林扉绝四邻，角巾野杖亦容身。公门若更栽桃李，先数林泉种圃人。","dynasty":"明代","title":"题屿南林遵性学圃轩"}
{"author":"王恭","content":"县城高馆宴离觞，共对寒灯别意长。孤嶂啼猿惊落叶，谁家残笛度微霜。云山驿路遥相送，鱼鸟沧洲旧莫忘。知尔怀人何处是，秣陵春树远苍苍。","dynasty":"明代","title":"寒夜宴别陈叔晦"}
{"author":"王恭","content":"西岩春池小，泠泠隐翠微。虚圆窥色相，恬淡印禅机。雨积龙泉古，波澄鸟影稀。尘缨从此濯，相对欲忘归。","dynasty":"明代","title":"西岩庵前小池"}
{"author":"王恭","content":"片善不敌金，万言一杯水。谁为枯鱼叹，邈矣南华子。今人结交希结心，古人贵义轻黄金。麦舟与人不复见，捐廪轻囷何处寻。","dynasty":"明代","title":"偶书"}
{"author":"王恭","content":"别君沧海上，况是暮秋天。乱叶惊离席，孤云逐去船。荔枝瘴雨外，椰叶夕阳边。回首风尘隔，相思共渺然。","dynasty":"明代","title":"送人还岭海"}
{"author":"王恭","content":"情深那忍送君还，海屿南隅雨未乾。归见渭阳如借问，为言孙子寄平安。","dynasty":"明代","title":"送屿南林虚白归"}
{"author":"王恭","content":"西游怅饮气偏豪，多少同声惜户曹。别路断鸿将去棹，乱山残雪送征袍。蓬莱春近莺声早，阿阁云开凤影高。明到五门朝觐后，相思空有梦魂劳。","dynasty":"明代","title":"送闽藩从事考满"}
{"author":"王恭","content":"得官何似罢官閒，闽海秋风一骑还。五岭黄茆通驿路，百城寒水接乡关。离心不醉霜中柳，归梦应寻鸟外山。闻说旧游多鹗荐，未应空老薜萝间。","dynasty":"明代","title":"寄别陈志鸿罢官归高凉其二"}
{"author":"王恭","content":"直节何辞老石根，几回风雨共苔痕。自从悟得孤生意，行到梁园却厌繁。","dynasty":"明代","title":"题孤竹"}
{"author":"王恭","content":"水墨扫金错，每惜柯丹丘。鹘兔互起落，复爱文湖州。吴兴老人已仙去，纷纷作者谁能悟。石室流芳何处寻，壶丘羽客心偏苦。虚白子，通仙灵，三湘雨色閒青青。皆山樵人酒半醒，晚风吹梦秋冥冥。明朝飞上君山去，一曲璚箫龙为听。","dynasty":"明代","title":"书林景时墨竹二首其一"}
{"author":"王恭","content":"野杖闲行日未曛，商歌休使世人闻。生平最是知心者，秪有青山共白云。","dynasty":"明代","title":"书云山小景"}
{"author":"王恭","content":"送君南去柳条新，匹马萧萧满路尘。天近温陵常见日，潮归沧海远无津。刺桐叶暗千门曙，紫荚花开四座春。闻说此乡多宝贝，昔时全盛只今贫。","dynasty":"明代","title":"送人游温陵"}
{"author":"王恭","content":"家住双旌久不回，一瓢江上独倾怀。篝灯坐听风林雨，穗帐閒荒药径苔。西州别后羊昙泣，楚泽春深宋玉哀。我欲持觞酹芳草，夕阳何处是泉台。","dynasty":"明代","title":"挽林隐逸"}
{"author":"王恭","content":"东海窥蓬莱弱水，浩荡隐映金银台。青山瞰吴越烟霞，明灭缥渺连天台。天台岧峣一万八千丈，荡摩日月青云上。西倾泰华出蛾眉，东拔嵩丘振雁荡。我昔传闻心亦惊，一夜飞梦游赤城。赤城孤月照我影，送我迢迢度华顶。华顶连天高百越，凭虚空兮见溟渤。云溟濛兮山欲雨，波汹涌兮石飞雪。深林层崖阴晦忽，熊咆龙吟悲风发。仙人其来兮纷纷，揭华盖兮烂垂云。绰约兮金母，杳霭兮元君。秘玄章兮绿字，挥宝剑兮星文。命广成洗髓，洪崖濯发。五粒松花，饱予肌骨。忽抱云璈飞上天，俄然一笑三千年。又作石桥别，遥遥见金仙。龙象何蹴踏，天花雨翩翩。遗予舍利子，铿然金石坚。逍遥上兜率，列坐谈空禅。须臾惊觉心亦碎，秪疑枕席烟霞里。四壁虫声夜正分，一帘月色寒如水。天明走马入红尘。忘却仙游梦时事。","dynasty":"明代","title":"梦游天台"}
{"author":"王恭","content":"閒吹芦叶应村讴，贪弄山禽忘却牛。原草青青陂水绿，莫令文绣感庄周。","dynasty":"明代","title":"书萧子厚牧牛图"}
{"author":"王恭","content":"翠叶迎晚烟，黄花过秋雨。我思柴桑人，西风但延伫。","dynasty":"明代","title":"书墨菊"}
{"author":"王恭","content":"十年分手隔山川，乍见那堪又别筵。白发醉看青镜里，黄花飘近羽觞前。双湖积水啼孤雁，独树高原咽乱蝉。何事最关离恨切，月明重语旧筝弦。","dynasty":"明代","title":"秋日留别刘大其一"}
{"author":"王恭","content":"香台迢递隐中峰，巾舄行寻避世踪。胜槩独将孤鸟狎，幽期还与野僧逢。薜萝洞口云沾袖，踯躅溪边雨翳钟。回首下方尘土近，落花芳草思重重。","dynasty":"明代","title":"上巳游龙峰精舍"}
{"author":"王恭","content":"煮药烟中静掩门，泮林官暇动行轩。天涯踪迹惭多病，客里心期忆共论。空馆乱虫孤烛夜，荒原残叶数家村。相逢未久还分别，愁倚秋风独断魂。","dynasty":"明代","title":"病中喜郑浮丘见过"}
{"author":"王恭","content":"无诸故国柳条新，折柳空江怅远人。残雨绿芜分别路，断云归雁送行尘。孤舟荡漾家林梦，双阙依稀帝里春。遥想仲容终宦达，定应风木更悲辛。","dynasty":"明代","title":"闽江别意送陈伯武服阕之天官"}
{"author":"王恭","content":"十月河水寒，北风柳条折。行人怀往事，恨恨不能别。男儿慷慨重横行，鱼肠二尺角弓鸣。时来看子请缨去，玉门何处烟尘生。","dynasty":"明代","title":"送人复雷阳军"}
{"author":"王恭","content":"空门恩爱稀，欲去省庭闱。亲舍无期别，白云长自飞。浮杯寻故里，洗钵见春晖。莫遣红尘里，人烟涴衲衣。","dynasty":"明代","title":"送僧省亲"}
{"author":"王恭","content":"伯仲我同气，结交我同门。恳恳互规谏，夸毗奚足云。常怀连枝爱，岂必篪与埙。所亲谅已笃，疏者情亦敦。若人尚古道，堂构依山樊。庭閒水木秀，清晖蔼前轩。谷鸟时一鸣，深池芳草繁。伊彼伐木咏，感兹棠棣篇。于焉见高义，薄俗难具论。怀哉鲁中叟，千载垂嘉言。","dynasty":"明代","title":"陈思孝怡偲堂"}
{"author":"王恭","content":"几年云卧得清閒，总被留侯误出山。若使汉储非早计，绿萝青壁也何颜。","dynasty":"明代","title":"林虚白画商山四皓"}
{"author":"王恭","content":"鹤山吹笙去不还，空留梯石白云间。尘凡自愧无仙骨，独对岩扉试一攀。","dynasty":"明代","title":"登凤凰山仙人梯"}
{"author":"王恭","content":"去年沙头柳堪折，与尔严君惜离别。今岁沙头复送君，柳条拂面花如雪。新安今去问平安，莫叹严君尚冷官。胡瑗由来布衣士，郑虔不厌坐毡寒。看君亦是奇男子，白面疏眉有如此。怀里琅玕人未知，手中结绿谁堪比。别后秋风归未归，他乡应复念慈闱。经过莫上滕王阁，辛苦须缝莱子衣。","dynasty":"明代","title":"送林洙之徽州省亲"}
{"author":"王恭","content":"临岐杯酒若为情，枫叶萧萧独雁鸣。万里关河秋色里，怜君何日到边城。","dynasty":"明代","title":"暮秋送客之塞上"}
{"author":"王恭","content":"江城何人夜吹笛，寒落梅花晓无迹。仙峤苍茫隔海清，人烟寂历连秋色。何处征帆天际归，夕阳枫树鸟边微。矶头亦有垂纶者，甘向沧浪老布衣。","dynasty":"明代","title":"梅城小景"}
{"author":"王恭","content":"策马三山路，经过似胜游。千门烟灶晓，独树钓台秋。雁塔天边小，孤帆鸟外愁。晚来灯火起，钟鼓凤池头。","dynasty":"明代","title":"冶城马上"}
{"author":"王恭","content":"閒门秋晚叶皆飞，征路逢霜客渐稀。独树断猿愁远骑，隔林残烧映行衣。西风一饭人烟少，落日千峰夕鸟微。莫向他乡留滞久，故园山水候君归。","dynasty":"明代","title":"题彭韫玉秋山行旅图"}
{"author":"王恭","content":"七闽山多如蜀川，千崖万岭疑登天。六华峰高雪作顶，五月夜半闻寒蝉。芙蓉石室人稀过，莲宇香台尚经火。无字碑横任鹿眠，摩香石冷从猿卧。忆作法园初布金，三千缁锡绕丛林。径行龙象诸天影，禅寂鲸鼍万籁音。杉枝青青低拂地，木人也悟西来意。五百年光转眼休，重见真僧出凡世。镡津法侣解楞伽，却下九峰登六华。枯木庵前挂如意，留香堂上搭袈裟。朅来下界相逢处，幸接微言沐甘露。凿齿由来识道安，远公自是奇玄度。法舟今去几时逢，尘世空瞻象骨峰。归见住山烦问讯，西江一派是禅宗。","dynasty":"明代","title":"云峰歌送闻上人归"}
{"author":"王恭","content":"朝登清泠台，夜宿无诸郭。羌笛何处来，梅花梦中落。悲凉关月寒，凄断秋山薄。不是别离人，闻尔亦萧索。","dynasty":"明代","title":"越城闻笛"}
{"author":"王恭","content":"黄花萧索暮寒催，千里怜君此日回。自说月明霜冷夜，相思曾倚凤凰台。","dynasty":"明代","title":"秋暮喜友人自京还"}
{"author":"王恭","content":"雨过晴楼独上迟，海云江树远含滋。繁华尽逐东流水，惟有前山似昔时。","dynasty":"明代","title":"雨后登南楼"}
{"author":"王恭","content":"田家当惜雨，积雨转伤苗。诘旦云犹湿，新晴潦渐消。迅雷潜地底，初日映山椒。预卜丰年兆，何应荅圣朝。","dynasty":"明代","title":"田家喜晴"}
{"author":"王恭","content":"忆昨南游花屿头，问耕堂上几日留。江云渭树无期别，雨散星离空复愁。渭川逸节何潇洒，多公远寄山中者。𥰣法偏凌与可前，风流不在吴兴下。秋风野馆闲萧萧，何以报之双琼瑶。青山向夕捲幽幔，明月入户窥参寥。知君本是金门客，何乃栖迟在泉石。见画令人重忆君，秋风黄叶又纷纷。","dynasty":"明代","title":"题屿南林遵性所赠墨竹"}
{"author":"王恭","content":"正尔交情似海深，不堪离别泪沾衿。几回见雁思乡信，千里移家共客心。新酒黄花连夜榻，秋风寒夜响枫林。天涯共住同萧索，莫惜逢人寄远音。","dynasty":"明代","title":"用韵答林大"}
{"author":"王恭","content":"草屋残灯夜转深，竹边萤火照孤吟。青山历历𤠔啼断，储叶萧萧月满林。","dynasty":"明代","title":"山庄独夜"}
{"author":"王恭","content":"飞流积天镜，胜寄来花源。寻林烟露晚，扫石泉萝偏。莹神庶遗境，历寂焉累烦。身与鸟共远，兴将云独还。以求沧洲侣，永矣洗心言。","dynasty":"明代","title":"题郭熙水墨为陈沧洲作"}
{"author":"王恭","content":"雁峰晴翠里，台古独登临。沙阜人烟积，山城海戍深。野云飘杖舄，林吹拂衣襟。仙路无期达，空惊吊古心。","dynasty":"明代","title":"春登御风台其二"}
{"author":"王恭","content":"翩翩瑶台凤，鸣声何嗈嗈。本期金琅玕，暂尔栖棘丛。谁云小千室，守道随污隆。三考未迁秩，一官恒屡空。兹晨复辞满，祖道嘶华骢。驿舫荔支雨，江邮榕叶风。輶轩上京口，坐听金陵钟。到家未几日，谒帝明光宫。余亦弹冠者，何由托冥鸿。","dynasty":"明代","title":"送新宁簿丹徒镏公之天官"}
{"author":"王恭","content":"岁晏山空落叶深，临岐那忍重分衿。扁舟不载同归梦，片月空悬远别心。去住谁为悲客路，东西总是失家林。为予归去逢知己，但道平安是好音。","dynasty":"明代","title":"送林大归"}
{"author":"王恭","content":"孟冬天气肃，北风何凄凉。引领望江介，凝霜沾我裳。非无越乡感，别久以为常。终怀首丘念，欲往川无梁。越鸟辞旧林，燕禽正南翔。清川去悠悠，离心日已长。盛年不再至，玄鬓忽已霜。驾言适皇邑，远结金与张。片言不合意，东还守空堂。因书诉知己，恨恨中自伤。","dynasty":"明代","title":"书怀寄所知"}
{"author":"王恭","content":"习静东山里，空林闭两扉。独承丹陛诏，暂解绿萝衣。𤠔鹿谁同伴，烟霞迹渐稀。五云霄汉上，还有梦来期。","dynasty":"明代","title":"赠隐者赴召其二"}
{"author":"王恭","content":"林栖无外事，访旧入东城。渐失闻猿处，多逢结驷行。古榕藏驿舍，残柳拂军营。薄暮遥钟起，纷纷薜荔情。","dynasty":"明代","title":"送林山人入城"}
{"author":"王恭","content":"一从巾舄别林扃，清梵香台梦里经。遥想秋来风露冷，芭蕉抽叶几回青。","dynasty":"明代","title":"忆山中精舍"}
{"author":"王恭","content":"卜居曾费买山钱，林下萧条屋数椽。绝涧垂萝时见瀑，绿槐残雨昼闻蝉。潭边鹿过疑盘谷，岭口人看似辋川。自是幽栖无外事，闭门闲看养生篇。","dynasty":"明代","title":"孟夏山居"}
{"author":"王恭","content":"春归南苑曙，孤思倦登楼。野树青残雨，江云白远洲。鸟啼惊物换，草绿伴人愁。独有龙泉剑，光芒射斗牛。","dynasty":"明代","title":"初夏写怀"}
{"author":"王恭","content":"闻说乘溪棹，寻源过水西。如何雨花处，欲往路先迷。","dynasty":"明代","title":"陈沧洲游方广岩不果行"}
{"author":"王恭","content":"郑老心閒却忘官，泮林唯对碧蕉閒。盈轩色映乌纱帽，拂几凉生苜蓿盘。半榻秋声寒外落，一帘幽梦月中残。杜陵野老时相问，应遣题诗叶上看。","dynasty":"明代","title":"题郑浮丘碧蕉书馆"}
{"author":"王恭","content":"半亩桑麻绕舍青，雨馀晴翠入閒庭。春来多少生生意，分付林扉昼莫扃。","dynasty":"明代","title":"为林执中赋茂林十咏其十桑麻积翠"}
{"author":"王恭","content":"海国东风后，千门积曙阴。断云随雨薄，归雁带烟深。柳暗迷征骑，花寒笑客簪。翻怜胜游地，愁绝五陵心。","dynasty":"明代","title":"春阴"}
{"author":"王恭","content":"生少事嫖姚，出身羽林子。力战三边岂顾身，报雠千里曾轻死。相看雪刃气如虹，白日横行都市中。鸣鞭走马入州县，纷纷郎吏争趋风。自言家住邯郸陌，出入金门侍君侧。门前不数五侯宾，醉里常轻二千石。日晚长楸校猎归，可怜人马生光辉。自矜恩宠常如此，大笑傍人终布衣。","dynasty":"明代","title":"羽林少年行"}
{"author":"王恭","content":"三足敛精耀，置君书案头。愿输涓滴清，助尔文墨优。顾兔未同群，□蛙非与俦。无因反月窟，千载从沧洲。","dynasty":"明代","title":"沧洲杂咏中赋得蟾蜍水滴"}
{"author":"王恭","content":"独向巴陵上小舟，君山迢递镜中浮。猿啼古木云边迥，鸟度灵花象外幽。烟磬夜寒云梦月，天香朝泛洞庭秋。更随野衲看灵异，惆怅皇英墓下游。","dynasty":"明代","title":"拟游君山寺"}
{"author":"王恭","content":"赢粮寻翠巘，负笈入琳林。书映藤萝色，声随钟梵音。芸香孤鸟外，灯影断猿深。寂寂空门夜，闲窥往圣心。","dynasty":"明代","title":"山寺读书其一"}
{"author":"王恭","content":"炎祚忽云季，诸侯骋雄图。栖栖刘豫州，三顾何勤劬。汉贼不两立，一心抱区区。临崩寄大事，忠愤常郁纡。鞠躬乃尽瘁，贤哉此丈夫。","dynasty":"明代","title":"题诸葛孔明像"}
{"author":"王恭","content":"鹤石孤峰转，龙宫古道斜。如何在人境，别自有仙家。流水仙梯近，归云觉路赊。胜游须永日，何必在生涯。","dynasty":"明代","title":"夏日游灵瑞寺其一"}
{"author":"王恭","content":"荇花风袅断烟微，共看兰舟汎夕晖。篷下美人歌白苧，绿荷深里白鸥飞。","dynasty":"明代","title":"四月东湖泛舟"}
{"author":"王恭","content":"束带何须见督邮，宁辞五斗便归休。秋风几度黄花酒，醉看飞鸿过石头。","dynasty":"明代","title":"题陶靖节图"}
{"author":"王恭","content":"好是筼筜玉一枝，露寒金薤影离离。泮林官冷闲看画，知尔家园落梦思。","dynasty":"明代","title":"林彦衡典教英山余以墨竹寄之因题于上"}
{"author":"王恭","content":"羽人重周游，踪迹半天下。渡海窥蓬壶，寻云历嵩华。朝登徂徕顶，夕眺琅琊台。盘桓三珠树，酝藉九霞杯。长生大道应无外，婴儿姹女遥相待。金鹅结蕊养神丹，玄牝垂根长脐带。学道何妨暂出山，收琴卖药到人间。五侯七贵希相问，抱得瑶笙鹤上还。还山宴坐璚林久，龙虎峰南一回首。秋风入洞雁蹄霜，忽忆乡山菊花酒。归来宛是辽城鹤，满面犹酣太玄酪。仙歌未了泪纵横，残日潇潇陇树声。谁知云水烟霞性，也动松楸霜露情。寒冬别我无诸郭，遥指仙都在寥廓。横天鹤影佩声微，惟见千山雪花落。","dynasty":"明代","title":"送鍊师张铭新归上清"}
{"author":"王恭","content":"岚岭閟幽搆，清晖长在门。閒寻鬼谷隐，杳霭迷仙深。灌木递葱茜，飞萝垂可扪。豁然心境异，邈尔朝市喧。苔际坐亭午，微飙散氤氲。潭清浣予衣，蕺芳佩兰荪。绿水深见底，澄明莹心魂。孤云石上起，与尔俱无言。","dynasty":"明代","title":"书水墨图"}
{"author":"王恭","content":"暮云春树意俱閒，鹤上瑶笙去不还。梦觉屋梁残月曙，半帘空翠米家山。","dynasty":"明代","title":"为高漫士题方壶效米小景"}
{"author":"王恭","content":"匣里菱花镜，摩挲恨转深。土花浮绿晕，秋月闭寒阴。汉女曾窥貌，秦人己照心。蛟龙今剥落，徒尔折黄金。","dynasty":"明代","title":"古镜"}
{"author":"王恭","content":"寒云将远空，落叶与飞鸿。汉苑秦陵外，悲凉是此中。","dynasty":"明代","title":"秋阴"}
{"author":"王恭","content":"中酒空斋醉不眠，萧萧鸣雨暮春天。自怜叶叶芭蕉里，拟是吴山半夜船。","dynasty":"明代","title":"听雨"}
{"author":"王恭","content":"凤林关路远悠悠，惆怅行人过陕州。渭水寒流秦塞晚，灞陵残雨汉原秋。玉门壁垒看应遍，白苇黄榆梦亦愁。江海同人今已尽，南冠何事到君头。","dynasty":"明代","title":"送友人流西凉"}
{"author":"王恭","content":"孤舟何处兴堪携，红树千山野水西。别路鸿声天外小，荒江帆影望中迷。到楼残笛兼秋听，向壁新诗倚醉题。我有相思寄流水，寒潮唯到白沙溪。","dynasty":"明代","title":"送陈自立游古田"}
{"author":"王恭","content":"宝镜何年铸，龙纹积暗尘。非关磨洗倦，恐照白头人。","dynasty":"明代","title":"古镜"}
{"author":"王恭","content":"绿树残春外，双飞锦翼齐。长沙有迁客，莫向雨中啼。","dynasty":"明代","title":"鹧鸪"}
{"author":"王恭","content":"深宫花谢使人愁，片片随风满御沟。妾命自怜花共薄，君恩那似水东流。","dynasty":"明代","title":"长信宫落花"}
{"author":"王恭","content":"扁舟吹笛度横塘，颖乃声中也断肠。莫道渔郎无别恨，武陵虽好是他乡。","dynasty":"明代","title":"渔笛"}
{"author":"王恭","content":"枝上声声怨落晖，居人闻此也沾衣。啼时莫近湘山路，更有长沙客未归。","dynasty":"明代","title":"闻子规"}
{"author":"王恭","content":"青摐江上响潇潇，吹得林间万叶飘。何处凄凉最关别，数株残柳灞陵桥。","dynasty":"明代","title":"咏秋风"}
{"author":"王恭","content":"云卧山房秋草青，步虚声断月冥冥。凄凉行到空坛上，拾得松间旧鹤翎。","dynasty":"明代","title":"挽道士"}
{"author":"王恭","content":"草径茅扉带软沙，隔林鸡犬几人家。青山尽日垂帘坐，落尽棕榈一树花。","dynasty":"明代","title":"村居"}
{"author":"王恭","content":"盘石邻幽构，青山独下帷。别来乡望断，心远宦情微。官舍羁黄绶，亲闱念綵衣。秪应悬魏阙，那得恋春晖。故国铜鱼杳，音书白雁稀。家林唯有梦，时绕薜萝归。","dynasty":"明代","title":"书黄典幕磐石书室记"}
{"author":"王恭","content":"野寺僧残门半开，春风禅室见莓苔。数株松柏无枝叶，尽是唐人手自栽。","dynasty":"明代","title":"古寺其二"}
{"author":"王恭","content":"西胶博士金门客，白马青袍夹城陌。天池种藻上林花，身受皇恩不顾家。春风几见桥门柳，禄米唯应足沽酒。囊无一物寄妻孥，箧有空书示僚友。忆昨骊驹未别乡，新宁山水竞风光。县人争揖芭蕉馆，墨客都寻柿叶房。六平山下秋同屐，半占峰南夜联席。别后相思何处寻，凤台碧草连天色。王门记室最情亲，官暇相过德有邻。飞札定应思漫士，因风也或寄樵人。","dynasty":"明代","title":"奉寄浮丘郑助教兼柬董记室"}
{"author":"王恭","content":"成均典教遂忘机，圣主恩深许暂归。疋马又从江上别，孤舟还向雁边微。初霜落叶惊吴苑，夜火寒砧入帝畿。自笑不才逢盛世，故山空老薜萝衣。","dynasty":"明代","title":"浮丘郑公国子助教余病不能饯寄诗以别其一"}
{"author":"王恭","content":"寒潮落沙堰，高柳入荒烟。莫把长条折，秋来欲系船。","dynasty":"明代","title":"沧洲十咏其四古柳堤"}
{"author":"王恭","content":"重帘空见月昏黄，络纬啼来也断肠。几度系书君不答，雁飞应不到衡阳。","dynasty":"明代","title":"投诗"}
{"author":"王恭","content":"十年漂泊故人稀，岁晏逢君又远违。候馆莫鸿惊别梦，粤河残雪照行衣。潮生楚岸风帆夕，树绕淮山驿路微。此度桥门应早达，莫忘书札问林扉。","dynasty":"明代","title":"送林思礼岁贡成均"}
{"author":"王恭","content":"温陵雪后雁声寒，芳草青青客未还。千里离情江上月，十年乡思梦中山。荒城对酒应难别，远路逢春好是閒。沧海故人零落尽，临岐那忍听阳关。","dynasty":"明代","title":"温陵留别陈方山先辈"}
{"author":"王恭","content":"咨访代宸聪，霜威八郡中。褰帷询潦旱，按俗悯年凶。地古潴防失，江流斥卤通。绣衣亲计粟，玉节坐鸠工。瘴海秋腾隼，关河晓驻骢。已兼修废坠，非但慰疲癃。陂水寒仍绿，鹾田岁又丰。永贻饘粥惠，宁忘我侯功。利泽思王景，恩波感白公。铭心那可报，镌石纪无穷。","dynasty":"明代","title":"美宪佥陈公重修玉融天宝陂"}
{"author":"王恭","content":"正月孤帆别远津，秋风林下忽沾巾。他乡久住愁双鬓，故国遥看隔几尘。江海又逢初下叶，关河同是未归人。坐来更忆东山赏，共对閒僧话夙因。","dynasty":"明代","title":"早秋怀林良箴因忆东峰诸上人"}
{"author":"王恭","content":"海国霜寒断雁飞，五门何处整朝衣。凤台月色空中白，长乐钟声马上微。中岁一官仍独冷，西胶三礼似应稀。杜陵别后襟期少，谁共樽中醉落晖。","dynasty":"明代","title":"奉寄郑助教"}
{"author":"王恭","content":"清溪一道出寒林，莲宇萧条野树深。无数青山看不厌，白云芳草两同心。","dynasty":"明代","title":"同友人寻梵宇"}
{"author":"王恭","content":"闻说长沙郡，湘南驿路微。楚山猿乱叫，湘水雁孤飞。见月鸣琴坐，行春佩印归。怜君五马贵，自笑绿萝衣。","dynasty":"明代","title":"赠别友人之长沙太守"}
{"author":"王恭","content":"蜀道歌来谁共悲，明朝还是拂征衣。剑门积雪人行少，栈石连云鸟度稀。白帝陵边春树尽，锦官城下夕阳微。旧游谩有相思梦，万水千峰几日归。","dynasty":"明代","title":"将入蜀留别同志"}
{"author":"王恭","content":"宅相今谁是，名家复见君。同心看白水，送别上青云。海树烟边合，江田鸟外分。阜阳歌酒夜，相对思纷纷。","dynasty":"明代","title":"赠林济之江田送舅氏赴京选"}
{"author":"王恭","content":"独扶残醉出江城，原野西风万叶声。日暮关河似秋水，萧萧鸿雁不胜情。","dynasty":"明代","title":"秋日郊行"}
{"author":"王恭","content":"布衣相对两忘贫，共忆黄山泪满巾。高士姓名因有传，中郎书籍与何人。墨池雨冷苔空积，笔冢秋深草自新。惆怅一杯何所寄，唯应高谊独悲辛。","dynasty":"明代","title":"玉融潘原润将义葬其师黄山陈平叔一日持广赙集过予愧贫不能助遂赋此以赠之"}
{"author":"王恭","content":"内史风流逸思多，黄庭读罢兴如何。道林祗解怜鹰鸟，未胜临池独爱鹅。","dynasty":"明代","title":"书四爱图其一"}
{"author":"王恭","content":"萧王宫殿古，高构轶浮埃。山远人行少，江空潮自来。湿云沾野榻，飞鸟上经台。自愧红尘缚，无因共酒杯。","dynasty":"明代","title":"夏日游灵瑞寺其三"}
{"author":"王恭","content":"背上青毛玉作团，圉人欲控更回看。春风几度长楸草，不见交河雪满鞍。","dynasty":"明代","title":"书画马四图其四"}
{"author":"王恭","content":"远公潇洒在东林，竹里闲扉隐翠岑。祗树春来忘色相，昙花空里见禅心。白云半岭迷香界，孤磬中峰出梵音。此地从来堪习隐，浮生几度得相寻。","dynasty":"明代","title":"春过岩泉寺"}
{"author":"王恭","content":"曾逐嫖姚出汉关，故乡宁负老来还。到家莫恨无金印，数亩山田梦亦閒。","dynasty":"明代","title":"送老兵还乡其一"}
{"author":"王恭","content":"昨夜愁声落汉原，长陵金粟尽啼𤠔。谁家风木无穷思，五马山深独闭门。","dynasty":"明代","title":"郭干臣五马山房"}
{"author":"王恭","content":"相送空林下，千峰鸟外微。寒风飞去旆，野烧带行衣。谷口遥钟度，天涯远骑归。知君愁此别，应念故人稀。","dynasty":"明代","title":"寒山送客"}
{"author":"王恭","content":"谁窍青田一片霜，宛疑横吹到山阳。声兼陇水将魂断，曲尽梅花带髓香。华表仙歌惊落月，瑶台秋梦怨清商。唯应吹上天坛去，好伴云璈事玉皇。","dynasty":"明代","title":"三山林文质索咏鹤骨笛"}
{"author":"王恭","content":"双树经行处，空怀结净因。松声禅榻夜，苔色影堂春。如意闲孤月，袈裟积暗尘。空门了生灭，尘世独沾巾。","dynasty":"明代","title":"挽僧"}
{"author":"王恭","content":"吴门山水多奇秀，使君独继宣公后。锦袍新绣鹭丝纹，银印低垂虎头绶。闽城官柳拂双旗，花里行春五马迟。讼庭几度闻鸣鵙，仙馆三回见荔枝。功成又欲朝京去，远心已絓南宫树。枇杷开花鸿雁霜，此时正及乡山路。车傍父老持百钱，马上同官惜别筵。寇恂好借留河内，黄霸终须出颍川。金陵客舍春还早，快马轻裘满驰道。使君行箧但萧然，唯有贞元谏书草。","dynasty":"明代","title":"歌行奉饯闽守姑苏陆公秩满之京"}
{"author":"王恭","content":"林家好兄弟，清润比璠玙。海屿耕残业，天坛梦旧居。相逢三径草，清话一楼书。莫遣明朝别，思君恨有馀。","dynasty":"明代","title":"喜屿南景霞子兄弟见过"}
{"author":"王恭","content":"端居在人境，久没尘壤中。探奇不惮远，于焉得佳逢。石怪互森列，台高絓虚空。林端宿云去，竹外微径通。岩壑深杳霭，天花雨臈茸。洽师禅门秀，戒臈同古松。说法超上乘，苦心归妙宗。予惭善根浅，迷方莫能从。暂此松下石，聊疏浮世踪。","dynasty":"明代","title":"寻清冷台访洽上人"}
{"author":"王恭","content":"行行出塞门，饮血思长安。穹庐冻不暖，雪飞边草乾。汉国回头没，严霜镜中寒。金铛煮羊酪，强接单于欢。夜半雁声急，琵琶哀自弹。","dynasty":"明代","title":"明妃曲"}
{"author":"王恭","content":"可怜嬴氏女，粉绘若平生。无复乘鸾偶，空馀弄玉名。隔花疑解语，横笛恍闻声。却忆秦楼月，偏关独客情。","dynasty":"明代","title":"题美人吹箫图"}
{"author":"王恭","content":"西邻无牛长苦辛，东邻多牛今家贫。儿孙生小不识字，头白终为畎亩民。君家累叶皆儒雅，岂学邻翁但耕稼。数亩荒畦手自锄，一卷遗经坐仍把。厨中有粟床有书，万事浮云心澹如。向人懒掉仪秦舌，避世翻轻沮溺徒。方今圣代多推毂，玉帛戋戋贲幽谷。我亦休耕汶上田，与尔相期在乔木。","dynasty":"明代","title":"书倪氏经锄堂"}
{"author":"王恭","content":"相思飞鸟外，海树共春云。岐路谁知己，空斋独见君。故情犹恋恋，别思又纷纷。相送无穷恨，壶山向夕曛。","dynasty":"明代","title":"斋居喜故人陈希召过仍送别云"}
{"author":"王恭","content":"大堤深树绕高原，渔榜蒹葭接远村。江上只留三亩宅，人间不记五侯门。青林白鸟闲书幌，细雨飞花送酒樽。𨚗得相逢乘一醉，故园山水也忘言。","dynasty":"明代","title":"题沧洲野堂卷其二"}
{"author":"王恭","content":"温陵南海上，孤剑独横行。策马经花县，看山到柳营。明珠来市舶，荖叶遍山城。长揖嫖姚幕，从容论五兵。","dynasty":"明代","title":"送人从温陵军"}
{"author":"王恭","content":"茅屋垂萝野烟，青山独树凉蝉。白首岂能忘世，桐江未胜滋泉。","dynasty":"明代","title":"书扇头"}
{"author":"王恭","content":"十年闻笛恨，此夕更沾襟。别泪三声下，孤愁一夜深。","dynasty":"明代","title":"听𤠔"}
{"author":"王恭","content":"白发沧洲似者稀，瑶华应愧寄林扉。每怜独客如萍梗，更有何人惜布衣。梧叶满庭残暑退，青山对酒小凉归。莫愁璧水音尘远，早晚关河候雁飞。","dynasty":"明代","title":"奉荅陈沧州"}
{"author":"王恭","content":"将军少年论五兵，刀头几岁成功名。腰悬鹊印行分阃，令严虎帐居专城。望乡更在云飞处，思亲梦绕临濠树。羽檄星流恐后期，綵衣日远那能顾。忆昨鸣珂出帝京，一门兄弟被恩荣。谁知略地攻城手，偏动瞻云陟屺情。上流浇酒三军醉，半菽饥分苦留意。应嫌食子徒徇名，却笑辞亲空齧臂。南镇闽川胜玉关，唯将忠节慰慈颜。由来葵藿倾心处，只在春晖寸草间。","dynasty":"明代","title":"题龙虎将军凤阳童公思亲卷"}
{"author":"王恭","content":"吴门山水多奇秀，使君独继宣公后。锦袍新绣鹭丝纹，银印低垂虎头绶。闽城官柳拂双旗，花里行春五马迟。讼庭几度闻鸣鵙，仙馆三回见荔枝。功成又欲朝京去，远心已絓南宫树。枇杷开花鸿雁霜，此时正及乡山路。车傍父老持百钱，马上同官惜别筵。寇恂好借留河内，黄霸终须出颍川。金陵客舍春还早，快马轻裘满驰道。使君行箧但萧然，唯有贞元谏书草。","dynasty":"明代","title":"歌行奉饯闽守姑苏陆公秩满之京"}
{"author":"王恭","content":"禅心无住复无依，何处飘飘只履归。想是石桥西畔去，寒林空葬旧僧衣。","dynasty":"明代","title":"挽方山阐维那（二首）"}
{"author":"王恭","content":"西风微雨对空堂，门柳萧萧叶尽黄。江海亲朋零落尽，寂寥灯下傍凄凉。","dynasty":"明代","title":"雨中秋思"}
{"author":"王恭","content":"残柳绿依依，离樽对夕晖。断鸿随去棹，落叶映行衣。楚国烟中尽，淮山鸟外微。宦游终在客，岁晚早言归。","dynasty":"明代","title":"秋江送行者"}
{"author":"王恭","content":"青蘋江上响潇潇，吹得林间万叶飘。何处凄凉最关别，数株残柳灞陵桥。","dynasty":"明代","title":"咏秋风"}
{"author":"王恭","content":"邺侯架上书如积，金薤琅玕映奎壁。纵横断墨莽多岐，浩荡真源了无迹。延陵书舍带湖山，湖上书声掩霭间。闭户不知秋叶落，卷帷或见暮云还。山童洗砚春池黑，仙侣吹藜夜烟白。半榻清晖草带间，一帘风露芸香夕。青春衣綵尚趋庭，永日琴尊复聚星。吟边狭水牵长镜，醉里青天扫画屏。几年在泮非常调，犹未携书发西笑。心迹空冷鱼鸟知，文章已作簪缨料。同辈纷纷似子稀，诵诗三百解人颐。愁君便逐青云去，谁共山中薜荔期。","dynasty":"明代","title":"题邑造士吴中美胡山书室"}
{"author":"王恭","content":"闻说长沙郡，湘南驿路微。楚山猿乱叫，湘水雁孤飞。见月鸣琴坐，行春佩印归。怜君五马贵，自笑绿萝衣。","dynasty":"明代","title":"赠别友人之长沙太守"}
{"author":"王恭","content":"十年萍梗愧相违，我尚飘零子未归。江国鸿声惊别棹，河桥草色照行衣。他乡共叹生涯薄，往事空怜故旧知。日暮临岐倍惆怅，伯劳东去燕西飞。","dynasty":"明代","title":"逢杨珣感旧"}
{"author":"王恭","content":"温陵出守君恩重，五马频嘶怅别难。斗酒不堪留客醉，一麾今去共谁欢。刺桐见月横琴坐，金粟行春露冕看。但使甘棠公讼简，香名应是到朝端。","dynasty":"明代","title":"送人之温陵牧"}
{"author":"王恭","content":"世人竞巧智，子独尚浑朴。世人机事有机心，子独无机心亦乐。闭门山水少逢迎，曲几琴尊隐姓名。太羹玄酒无滋味，标枝野鹿俱忘情。世人大笑延陵拙，不学仪秦谩饶舌。作室翻嫌樗里谋，悬樽却羡蒙人说。东邻少年取锦衣，西邻歌舞日光辉。清时何用嗟沦落，饮水看云谁是非。","dynasty":"明代","title":"题吴氏养拙卷"}
{"author":"王恭","content":"端居在人境，久没尘壤中。探奇不惮远，于焉得佳逢。石怪互森列，台高絓虚空。林端宿云去，竹外微径通。岩壑深杳霭，天花雨臈茸。洽师禅门秀，戒臈同古松。说法超上乘，苦心归妙宗。予惭善根浅，迷方莫能从。暂此松下石，聊疏浮世踪。","dynasty":"明代","title":"寻清冷台访洽上人"}
{"author":"王恭","content":"忍泪含凄别四邻，温陵南去柳条新。殷勤试问边城卒，年少封侯有几人。","dynasty":"明代","title":"送人从军永宁"}
{"author":"王恭","content":"习静当幽处，闲扉隐翠微。林间闻鸟近，云际见人稀。曲洞留残雪，高岩挂落晖。遥知铜墨贵，不羡薜萝衣。","dynasty":"明代","title":"山中即事"}
{"author":"王恭","content":"苔发毵毵古潭净，奫沦积水流如镜。昔人牧马今不还，蔓草繁花自相映。忆昔前朝全盛时，骅骝叱拨人争骑。风流一去梦相似，陈迹空为人所疑。牧叟耕童闲来集，对此谁能感畴昔。矶下从教鹿饮潭，沙边不管牛行迹。昨夜风雷绕太清，青山彷佛闻龙鸣。此中何代无英者，会见承平人洗马。","dynasty":"明代","title":"洗马潭"}
{"author":"王恭","content":"解剑辞边将，萧条白发新。无家也归去，胜作异乡尘。","dynasty":"明代","title":"送老兵还乡"}
{"author":"王恭","content":"北风吹霜百草折，官舍人家梅尽发。横枝放暖天为香，乱蕊凝寒雪逾洁。今古何人解爱梅，繁花空自雪中开。愁云夜掩凌风观，蔓草秋生却月台。风流独数巢居阁，门闭孤山老双鹤。不转胡姬笛里生，宁随汉女宫中落。君向林间住日长，相逢花底未渠央。最宜明月照行旆，不愤飞花落酒觞。酒边花下堪留客，回首东风拂行迹。明月扁舟归去来，故园亦有凌霜柏。","dynasty":"明代","title":"梅花引为林逸人赋"}
{"author":"王恭","content":"来日短短去日多，百龄悠悠易蹉跎。事亲不可得而久，日短心长知奈何。帘前白日閒来度，强半光阴夜中去。长日须教十二时，时时好在承颜处。游宦因兹想故乡，铜鱼山色对高凉。家临电白城头树，走马别来凡几霜。忆昨西台著绣衣，今为花县亦忘机。寥寥廨宇秋灯下，海阔天遥有梦归。","dynasty":"明代","title":"高凉梁惟正爱日堂"}
{"author":"王恭","content":"曾是天池缀晓班，绣衣行郡远人欢。秋风忽梦柴桑柳，故畹还歌楚泽兰。匣里吴钩谁复羡，尊前郢曲和皆难。佳期忆在来清馆，共对榕霜五夜寒。","dynasty":"明代","title":"次韵答王介轩其一"}
{"author":"王恭","content":"君恩那似柳条轻，门外金舆暗度声。独立长门春又晚，一帘闲草上阶生。","dynasty":"明代","title":"宫人春思图"}
{"author":"王恭","content":"家住双旌久不回，一瓢江上独倾怀。篝灯坐听风林雨，穗帐閒荒药径苔。西州别后羊昙泣，楚泽春深宋玉哀。我欲持觞酹芳草，夕阳何处是泉台。","dynasty":"明代","title":"挽林隐逸"}
{"author":"王恭","content":"尘中那久住，飞佩入千山。片石松边住，孤云鹤上还。苔深丹灶绿，叶坠紫宫闲。后夜玄洲月，相思杳蔼间。","dynasty":"明代","title":"赠道人别"}
{"author":"王恭","content":"阿谁书室山阴墅，旧是郎官栖隐处。山头先雪剪茅茨，石上开云种禾黍。禾黍秋香酒满杯，绿萝花发映莓苔。龙龛树底钟初断，金漆湖边月又来。柴门尽日人稀到，山叶无风自飞堕。阶下红泉鸟饮残，谷口青泥鹿行破。忆昨郎官未仕时，石田茅舍此栖迟。青山醉逐渔樵伴，白眼羞逢杜宛儿。金陵大道青天上，别后丘园也惆怅。四壁寒蛩夜夜声，一帘草蔓青青长。往事浮云共渺然，风流嘉政殁仍传。旧箧愁看书尚在，开门时见揭犹悬。看君亦是青云器，野性还应爱山水。高卧山中绝世尘，萧萧风木更悲辛。男儿达节有如此，未必寻常畎亩人。","dynasty":"明代","title":"陈思孝石田山房"}
{"author":"王恭","content":"荒山残日晚，秋思正凄凉。野鸟啼花径，溪泉溜竹房。钟声云外远，树色雨中黄。更与询休辈，焚香坐石床。","dynasty":"明代","title":"秋日游山寺"}
{"author":"王恭","content":"延陵逸人偏爱山，梦飞一室窈窕间。仙舟往往弄溪月，幔亭绿水声潺湲。别来林下多幽思，乃与图中偶相似。蕙带荷衣绝世嚣，孤亭对坐说前朝。白头晚悟青晖意，醉里援毫为君起。借问风流画者谁，玉堂待诏高廷礼。","dynasty":"明代","title":"题高待诏为用衡作水墨图"}
{"author":"王恭","content":"海国霜寒断雁飞，五门何处整朝衣。凤台月色空中白，长乐钟声马上微。中岁一官仍独冷，西胶三礼似应稀。杜陵别后襟期少，谁共樽中醉落晖。","dynasty":"明代","title":"奉寄郑助教"}
{"author":"王恭","content":"青年作郡被恩荣，五马萧萧向楚城。关外叶飞乡舍远，湖南草绿吏人迎。岭云漠漠空离恨，津树依依若送行。君到长沙应暇日，定怀贾谊不胜情。","dynasty":"明代","title":"赠别友人之长沙牧"}
{"author":"王恭","content":"行辞女伴出深宫，玉泪双垂向白龙。几度毡庐歌酒夜，胡王空惜旧时宫。","dynasty":"明代","title":"王昭君"}
{"author":"王恭","content":"潮水春深绿到门，半林残火独家村。荷衣不醉长安月，只那乡山夜夜𤠔。","dynasty":"明代","title":"题画赠逸人"}
{"author":"王恭","content":"寂寞淮阴路，荒城接楚原。谁能怀漂母，曾此饭王孙。孤冢今犹在，千金不复论。自惭非国士，兹去向何门。","dynasty":"明代","title":"经漂母墓"}
{"author":"王恭","content":"欈李山川接上腴，鱼盐粳稻满东吴。横经不道官犹冷，禄薄还堪酒屡沽。霜落乡林思旧橘，秋深江郭忆寒鲈。绨袍别后情何限，莫惜新吟寄野夫。","dynasty":"明代","title":"寄林彦衡训迪嘉禾"}
{"author":"王恭","content":"乞食向人烟，心閒处处禅。浮杯江上月，浣衲涧中泉。蜀道峨眉远，庐山瀑布悬。孤云自飞去，谁得扣玄玄。","dynasty":"明代","title":"送衲子游方"}
{"author":"王恭","content":"多病文园兴未休，沧洲鱼鸟待君游。花边复扫留徐榻，矶畔空期访戴舟。渤海诗名今独步，蓝田牧兴世争求。悬知牧隐风流在，共醉清晖半占秋。","dynasty":"明代","title":"同沧洲翁答高漫士兼寄高牧隐"}
{"author":"王恭","content":"铁锁重关路渺漫，岭头分水夜声寒。君今欲度归何日，应使行人羡郭丹。","dynasty":"明代","title":"送人度分水关"}
{"author":"王恭","content":"胜寄越筹岭，霁心投翠微。阴林见法侣，尽夕留松扉。石门发天声，海月澄秋衣。风泉有馀响，倏尔清尘机。愿言托香界，信宿以忘归。","dynasty":"明代","title":"秋夜宿石门洞"}
{"author":"王恭","content":"炎暑不可度，端居日方永。同袍四五人，共爱山中静。飞阁轶氛埃，丛林逗萝径。潭静日已秋，竹深午犹暝。初沿双溪转，稍入空中境。婉婉林鸟声，悠悠野僧定。平生好幽玩，尽日惬佳兴。山水发清机，风泉澹初性。日夕徐徐归，云间响孤磬。","dynasty":"明代","title":"夏日过憩天王寺"}
{"author":"王恭","content":"深宫花谢使人愁，片片随风满御沟。妾命自怜花共薄，君恩那似水东流。","dynasty":"明代","title":"长信宫落花"}
{"author":"王恭","content":"三足敛精耀，置君书案头。愿输涓滴清，助尔文墨优。顾兔未同群，□蛙非与俦。无因反月窟，千载从沧洲。","dynasty":"明代","title":"沧洲杂咏中赋得蟾蜍水滴"}
{"author":"王恭","content":"如君宁久微，且复顾庭闱。折桂暂无分，飘蓬今独归。壶公当过道，金粟待行衣。遥想青灯下，闲堂静掩扉。","dynasty":"明代","title":"送人下第归桐城"}
{"author":"王恭","content":"禅客观心如牧牛，人牛两忘心即休。恰如牛上小童子，百虑不关神自由。黄桑贯鼻素丝索，水浅莎长草衣薄。驯扰由来任本贞，倒行逆拽空牢落。","dynasty":"明代","title":"牧牛图"}
{"author":"王恭","content":"三峰过残雨，独树冥返照。鸟外寻片云，霞边发孤笑。若人沧浪心，挂席淩海峤。白社偶香缘，清江隐渔钓。缅怀中林期，负我苏门啸。荣贱非所知，君其可同调。","dynasty":"明代","title":"寄新宁林伯坚秀才"}
{"author":"王恭","content":"十年身世尚间关，客里逢花好是闲。连雁晚来何处下，孤舟江上几时还。寒云野寺愁中雨，叠嶂青𤠔梦里山。流浪未成归隐计，对君空有泪潺湲。","dynasty":"明代","title":"别刘山人"}
{"author":"王恭","content":"十里黄沙海上头，数株榕叶半沧洲。西风禾黍平侵户，落日云山远带楼。雁影萧萧孤笛暮，砧声杳杳几家秋。候门稚子牵衣笑，不省微霜著敝裘。","dynasty":"明代","title":"暮归沙堤"}
{"author":"王恭","content":"画舫宜凉夜，沧江酒气清。星河分棹影，鸥鹭起歌声。海旷天低水，潮平月到城。澹山有佳处，遥见蚌珠明。","dynasty":"明代","title":"夏夜泛江因造澹山"}
{"author":"王恭","content":"云中今已平，军士凯歌声。天地边尘没，关山汉月明。洗兵秋度碛，牧马夜归营。多少还家梦，中原有弟兄。","dynasty":"明代","title":"古塞下曲其一"}
{"author":"王恭","content":"君不见铜鱼山高崒嵂，蜿蜒下有龙湫窟。神秀清泠杳蔼中，散落谁家作英物。清门女大初嫁夫。射中金屏与梦符。勉郎也似乐羊妇，怀节偏同曹大家。郎骑骢马西台客，妾向空闺侍姑侧。朝吟刘向列女篇，夜诵曾参孝经策。愿为王雎不顾情，愿夫天路受恩荣。铜鱼山崩海水竭，世上应磨贤妇名。","dynasty":"明代","title":"高凉梁惟正贤妇歌"}
{"author":"王恭","content":"种藕池边秋草深，朱华曾此遇知音。只今惟有濂溪水，照见千秋万古心。","dynasty":"明代","title":"书四爱图其三"}
{"author":"王恭","content":"暮云春树意俱閒，鹤上瑶笙去不还。梦觉屋梁残月曙，半帘空翠米家山。","dynasty":"明代","title":"为高漫士题方壶效米小景"}
{"author":"王恭","content":"载酒空门下，林幽暑气清。半天闻梵语，双壁隐钟声。野鸟知禅意，孤云薄世荣。何应谢尘事，从此学无生。","dynasty":"明代","title":"夏日游棋山寺"}
{"author":"王恭","content":"书幌连溪曲，春流拂树过。野花云际落，山色鸟边多。薄分违缨冕，幽情变薜萝。欣逢鲁中叟，谈笑复如何。","dynasty":"明代","title":"三溪似陈澄清"}
{"author":"王恭","content":"吾爱陈夫子，名高庆历中。官卑心独古，迹遁道弥通。屡荐金门剡，难羁璧水铜。七闽沾化雨，百代仰儒风。芸阁丝纶在，芹宫祀享同。云孤怜故物，应复继高踪。","dynasty":"明代","title":"书宋儒陈烈官诰后"}
{"author":"王恭","content":"金衣骑小驷，迢递茂陵山。接鹘花边过，鸣鞭柳外还。断猿惊羽箭，过雁落金丸。归醉琼楼夕，天街雪正寒。","dynasty":"明代","title":"题王孙挟弹图"}
{"author":"王恭","content":"仙赏夙所慕，幽期行独寻。清耀在巾舄，微闻丘中琴。流水澹孤兴，归云闲远心。从兹谢朝市，永极烟萝深。","dynasty":"明代","title":"秋谷飞云图"}
{"author":"王恭","content":"西岩爽气乱峰头，此地曾陪静者游。雨霁珠林芳草遍，春深兰若落花幽。清池白石俱禅意，野服黄冠半道流。自愧浮生无住著，飘然江上一孤舟。","dynasty":"明代","title":"和林孔逸见寄之作"}
{"author":"王恭","content":"叶卷花红色未乾，乳莺啼断雨声寒。玉栏干畔宫帘侧，不似家林醉里看。","dynasty":"明代","title":"芭蕉"}
{"author":"王恭","content":"阿谁书室山阴墅，旧是郎官栖隐处。山头先雪剪茅茨，石上开云种禾黍。禾黍秋香酒满杯，绿萝花发映莓苔。龙龛树底钟初断，金漆湖边月又来。柴门尽日人稀到，山叶无风自飞堕。阶下红泉鸟饮残，谷口青泥鹿行破。忆昨郎官未仕时，石田茅舍此栖迟。青山醉逐渔樵伴，白眼羞逢杜宛儿。金陵大道青天上，别后丘园也惆怅。四壁寒蛩夜夜声，一帘草蔓青青长。往事浮云共渺然，风流嘉政殁仍传。旧箧愁看书尚在，开门时见揭犹悬。看君亦是青云器，野性还应爱山水。高卧山中绝世尘，萧萧风木更悲辛。男儿达节有如此，未必寻常畎亩人。","dynasty":"明代","title":"陈思孝石田山房"}
{"author":"王恭","content":"怜君心不羁，水墨始清奇。潇洒南宫态，空濛北苑姿。壶觞倾邂逅，岐路惜分离。后夜分遥忆，猿啼海树枝。","dynasty":"明代","title":"赠别画史林虚白归屿南"}
{"author":"王恭","content":"夜半青山有梵音，晓携清兴问珠林。烟霞路转禅扉静，薜荔花香野殿深。旧入影堂空叹逝，新来释子未知心。应怜法社荒凉久，祗苑何因复布金。","dynasty":"明代","title":"仲夏过灵瑞招提"}
{"author":"王恭","content":"仙医何处住，卖药到山城。岁月壶中度，人烟醉里行。杏林春树晓，橘井野泉清。已饮上池水，何论指下明。","dynasty":"明代","title":"赠医者"}
{"author":"王恭","content":"连峰沙似雪，迢递带沧波。好是残阳外，人稀野鸟多。","dynasty":"明代","title":"沧洲十咏其五白沙冈"}
{"author":"王恭","content":"十年江海慕清芬，何事逢君又别君。花屿到来应几日，茆山归去独寻云。清溪碧水琴边落，黄叶秋声鹤上闻。自愧萍踪无住著，欲将飞佩息尘纷。","dynasty":"明代","title":"送蒋节庵鍊师还建上"}
{"author":"王恭","content":"海国凉秋白雁声，行人一骑发边城。故乡闻此肠堪断，况复今朝在客情。","dynasty":"明代","title":"秋城闻雁"}
{"author":"王恭","content":"西风昨夜灞陵秋，千树萧条带驿楼。莫道离人空有恨，暮蝉寒雀也关愁。","dynasty":"明代","title":"衰柳"}
{"author":"王恭","content":"西风一雁海城头，羌笛声中水乱流。枫叶萧萧山月下，戍楼残火几家秋。","dynasty":"明代","title":"海城秋晚"}
{"author":"王恭","content":"百战沙场老此身，长楸宫草几回春。只今弃掷寒郊路，犹自悲鸣恋主人。","dynasty":"明代","title":"老马"}
{"author":"王恭","content":"深涧垂萝暗竹房，半枝残烛雨声凉。萧条树叶千峰里，不独啼猿断客肠。","dynasty":"明代","title":"山窗夜雨"}
{"author":"王恭","content":"楼前积水映苍苔，卷幔孤云落酒杯。更尽一樽秋雨外，故山曾有几人回。","dynasty":"明代","title":"山楼对酒"}
{"author":"王恭","content":"海上新晴野水春，烟村花鸟送行尘。十年客路堪惆怅，况复今朝别故人。","dynasty":"明代","title":"海上送别林崇高先辈"}
{"author":"王恭","content":"凤林溪上见秋风，客里相看欲转蓬。鸿雁萧萧霜渐冷，别离况是叶声中。","dynasty":"明代","title":"东山留别林良箴寓舍（二首）"}
{"author":"王恭","content":"秋原千树叶初飞，夜火遥村听捣衣。莫向他山倍惆怅，家林犹恐未堪归。","dynasty":"明代","title":"东山留别林良箴寓舍（二首）"}
{"author":"王恭","content":"雪净阴山片月孤，数声羌笛起单于。不堪吹作《梅花》调，少多中原客在胡。","dynasty":"明代","title":"胡儿吹笛"}
{"author":"王恭","content":"愁心不见薛琼琼，何处银筝半夜声。肠断十三弦上月，一弦一柱总关情。","dynasty":"明代","title":"月下闻筝"}
{"author":"王恭","content":"楼隐青枫外，南天叶未霜。寒山低度鸟，芳岸入斜阳。复叹年光暮，空怜鬓发苍。故园三径晚，归笑醉壶觞。","dynasty":"明代","title":"初冬登南楼"}
{"author":"王恭","content":"几欲衔环去，天寒旧路迷。梅边偶相得，并作一枝栖。","dynasty":"明代","title":"书梅花双雀"}
{"author":"王恭","content":"独坐空窗里，幽泉入户鸣。山林甘寂寞，风月共凄清。夜半猿声断，空庭烛影明。萧条松叶下，缨冕不关情。","dynasty":"明代","title":"山庄独夜"}
{"author":"王恭","content":"飙号大野萧，索如孟诸落。日送飞鸿千，岩寒木疏置。酒登啸台举眸极空虚酣歌醉。仙菊列坐飘长裾身寄猿鸟外。神游元化初飞声瑶池凤远致。麻姑书遥海上孤月寒潮带。归鱼天空百，泉响独鹤哀。有馀不见松，柏路苍苍闭。玄庐谁知委，运去千载随。荒墟且复酌，美酒挥刀脍。双鱼。人生非乔松，不饮当何如。","dynasty":"明代","title":"九日宴集盘石得诸商"}
{"author":"王恭","content":"山下清溪月样湾，狐衣孤坐一丝闲。五陵年少谁家子，白马翩翩自往还。","dynasty":"明代","title":"钓溪"}
{"author":"王恭","content":"孤舟随鸟没，渐至楚王城。黄鹤久飞去，高楼空复情。岳阳春树歇，汉口夏云生。鹦鹉芳洲近，凄凉待月升。","dynasty":"明代","title":"泊舟武昌"}
{"author":"王恭","content":"独衔君命出神州，吴楚青山马上游。千里关河分禹贡，百城烟水入闽秋。镜湖乡梦浮仙棹，钟阜归期忆凤楼。闻道星轺明且别，王程犹恐久淹留。","dynasty":"明代","title":"题吴汉津远游卷"}
{"author":"王恭","content":"飞楼轶浮埃，迥绕三峰翠。楼中十二曲栏干，下瞰苍苍但鳞次。七闽重镇旧繁华，九陌三衢十万家。连营国步军容盛，法宇仙台鸟道斜。遥天塔影回孤雁，何限清晖卷虚幔。洗马濠头过雨香，钓鲈矶下春潮满。白云飞上越王山，忆昔豪华午梦间。城池百战今谁在，草色千门几度闲？玉章绘衮分秦土，雕弓白马空陵树。羁气荣光共渺然，屠龙射鳄知何处。登临怀古兴悠悠，酌酒弹弦醉不休。博陵才子能歌咏，灵武词人解唱酬。门外金羁多上客，独怜王粲未销忧。","dynasty":"明代","title":"三山朱孔周南楼伟观"}
{"author":"王恭","content":"春夜不能寐，起坐弹吾琴。泠泠七弦上，感激怀知音。微雨半帘静，孤灯千里心。故人不可见，况此别来深。幽期讵可即，梦里能相寻。","dynasty":"明代","title":"春夜怀同袍友"}
{"author":"王恭","content":"争饮耻群鸡，高飞谢黄鹄。落日坡草寒，萋萋惯幽独。","dynasty":"明代","title":"书黄桂家画鸽鹑"}
{"author":"王恭","content":"晚家大堤曲，几见大堤春。开门对三峰，宛若平生亲。别来沧海东，倍忆三峰好。眼前不见同心人，梦飞只在三峰道。早晚归来大堤曲，三峰垆头酒应熟。","dynasty":"明代","title":"海上酬三峰诸友"}
{"author":"王恭","content":"建水千峰外，春城送独归。雨花飘别酒，津柳拂行衣。剑浦孤帆远，闽天一雁飞。到家应几日，书信莫令稀。","dynasty":"明代","title":"送人还建上"}
{"author":"王恭","content":"诗酒兰亭会，如何共远公。行看五云里，绝似虎溪中。清梵花台雨，名香竹径风。未须论祓禊，自觉万缘空。","dynasty":"明代","title":"上巳游五云寺"}
{"author":"王恭","content":"泮林才子闽州彦，抱得麟经过淮甸。自从典教入王门，几度春风候玉辇。今年作县下吴门，吴门烟月倍离魂。岂知梅福为仙尉，莫学陶潜纵酒樽。吴门忆昔扁舟度，正是故人任官处。丹枫江上碧天秋，疏钟声外寒山暮。嗟予浪迹西复东，年年道上随飞蓬。献赋无因谒明主，弹冠自笑空龙钟。长洲苑外多佳致，山水闲时日应至。宦游莫比在长沙，圣主恩深汉文帝。","dynasty":"明代","title":"闻友人尉吴门"}
{"author":"王恭","content":"九日凤山路，登临喜盍簪。风飘乌帽落，云度菊杯深。树色残孤笛，鸿声带远砧。醉来同藉草，不觉夕阳沈。","dynasty":"明代","title":"九日凤山载酒"}
{"author":"王恭","content":"内史风流逸思多，黄庭读罢兴如何。道林祗解怜鹰鸟，未胜临池独爱鹅。","dynasty":"明代","title":"书四爱图其一"}
{"author":"王恭","content":"残粉空香玉露垂，石坛星夜影离离。白头已遂滋泉钓，拟待秋风寄一枝。","dynasty":"明代","title":"题林能画竹"}
{"author":"王恭","content":"君不见铜鱼山高崒嵂，蜿蜒下有龙湫窟。神秀清泠杳蔼中，散落谁家作英物。清门女大初嫁夫。射中金屏与梦符。勉郎也似乐羊妇，怀节偏同曹大家。郎骑骢马西台客，妾向空闺侍姑侧。朝吟刘向列女篇，夜诵曾参孝经策。愿为王雎不顾情，愿夫天路受恩荣。铜鱼山崩海水竭，世上应磨贤妇名。","dynasty":"明代","title":"高凉梁惟正贤妇歌"}
{"author":"王恭","content":"岊河江水古今流，送尽年光与客愁。莫叹寒门空草色，五陵佳气散成秋。","dynasty":"明代","title":"经怀安有感"}
{"author":"王恭","content":"几年从事总兵机，千里輶轩入帝畿。骠骑别时多载酒，故人分处尚留衣。秦淮远火春鸿断，长乐微钟晚雪稀。闻道宦游西上好，莫将莼菜忆东归。","dynasty":"明代","title":"送兵卫从事考满赴铨"}
{"author":"王恭","content":"龙虎飞腾凤影孤，水苍鸣佩小珊瑚。汉家陵树秋萧索，也似秋声落画图。","dynasty":"明代","title":"柯敬仲古木竹石图"}
{"author":"王恭","content":"野藤垂谷口，林径少人行。茅屋先春补，沙田候水耕。篱深孤犬吠，树密一鸠鸣。花落家僮扫，寥寥远市声。","dynasty":"明代","title":"春莫田家"}
{"author":"王恭","content":"习静东山里，空林闭两扉。独承丹陛诏，暂解绿萝衣。𤠔鹿谁同伴，烟霞迹渐稀。五云霄汉上，还有梦来期。","dynasty":"明代","title":"赠隐者赴召其二"}
{"author":"王恭","content":"无诸城外树依依，乳酒山瓶送独归。吴岳苍茫天外出，浙河迢递鸟边微。离心漠漠随流水，征马萧萧向落晖。归到故园明月夜，候门童子笑牵衣。","dynasty":"明代","title":"三山送客归钱塘"}
{"author":"王恭","content":"青溪柳色动离愁，江水苍茫送客舟。两岸断烟看踯躅，半天微雨听钩辀。洞庭月傍君山晓，湘浦云兼梦泽流。归去故园如忆别，秋风应倚岳阳楼。","dynasty":"明代","title":"拟唐刘文房青溪口送人归岳州"}
{"author":"王恭","content":"酒漉乌中不用篘，醉来身外更何求。黄花栗里秋光满，好是无心见督邮。","dynasty":"明代","title":"为潘序班伯时书渊明漉酒图"}
{"author":"王恭","content":"凌霄产朱夏，因依郁青苍。引蔓絓高树，垂阴近中堂。炎风媚朝景，暑雨湿红芳。容华难久恃，采折空自伤。欲寄同心者，道远川无梁。谅非松柏操，伫立徒慨慷。","dynasty":"明代","title":"赋得凌霄花寄友人"}
{"author":"王恭","content":"龙门醉后墨壶倾，京国遥传北苑名。今日玉堂相梦夜，花昙春树更含情。","dynasty":"明代","title":"高廷礼水墨二图其一"}
{"author":"王恭","content":"孤阁悬灯暗复明，满林凉雨落秋声。别来多少湘江水，尽向苍梧叶上倾。","dynasty":"明代","title":"客中夜雨"}
{"author":"王恭","content":"江南春草歇，斗酒送归程。别路闽山色，乡园易水声。岭云游子恨，边柳故关情。握手自兹去，空闻征雁鸣。","dynasty":"明代","title":"送客还蓟丘"}
{"author":"王恭","content":"别情羁思共何如，迢递乡山梦有馀。仙井碧泉思旧业，客庭芳草对离居。关河夜笛鸿飞外，海国春帆雪霁初。愧我萍踪无住著，知君终食故江鱼。","dynasty":"明代","title":"近体留别杨二高隐客三山"}
{"author":"王恭","content":"灏气集云壑，群峰微雨晴。商飙起蘋末，木叶澄秋声。山色依孤棹，天寒潮信平。沧浪有清处，可以濯吾缨。","dynasty":"明代","title":"题前山过雨"}
{"author":"王恭","content":"秋水黄芦山月明，同来兄弟最多情。飞时莫近潇湘浦，二十五弦肠断声。","dynasty":"明代","title":"题水墨芦雁"}
{"author":"王恭","content":"怜君迢递蓟门行，匹马闲嘶问去程。泸水燕山何日到，秋风吹雨湿金茎。","dynasty":"明代","title":"送人之蓟丘"}
{"author":"王恭","content":"别君沧海上，况是暮秋天。乱叶惊离席，孤云逐去船。荔枝瘴雨外，椰叶夕阳边。回首风尘隔，相思共渺然。","dynasty":"明代","title":"送人还岭海"}
{"author":"王恭","content":"乡闱不得意，秋卷自呈亲。共恨持衡手，空怜泣玉人。拂衣枫叶冷，归棹菊花新。擢秀非难取，长歌泮水春。","dynasty":"明代","title":"寄马秀才下第归"}
{"author":"王恭","content":"海门潮落见瓜州，云树苍茫马上游。千里河山归禹贡，百重烟水入淮流。芜城积梦璚花月，隋苑伤心碧草秋。二十四桥人静夜，为谁犹倚木兰舟。","dynasty":"明代","title":"游广陵"}
{"author":"王恭","content":"深涧垂萝暗竹房，半枝残烛雨声凉。萧条树叶千峰里，不独啼猿断客肠。","dynasty":"明代","title":"山窗夜雨"}
{"author":"王恭","content":"金衣骑小驷，迢递茂陵山。接鹘花边过，鸣鞭柳外还。断猿惊羽箭，过雁落金丸。归醉琼楼夕，天街雪正寒。","dynasty":"明代","title":"题王孙挟弹图"}
{"author":"王恭","content":"登埤望烽火，落日烟尘紫。百战久不归，空闺泪如水。汉兵十万馀，尽没长城死。城下有精灵，啾啾月明里。","dynasty":"明代","title":"塞下曲二首其二"}
{"author":"王恭","content":"丹室人间那可寻，嵩丘王屋五云深。先生结茆在何处，坐令九转成黄金。芙蓉出鼎秋花吐，曲密房幽夜窗曙。阳遂光中结坎离，方诸影里交龙虎。早服还丹变羽翰，弱流东逝任漫漫。秦皇汉武徒辛苦，骊山茂陵荒草寒。有时买药春城暮，门掩西林杏千树。相逢稽首长桑君，与君竹木枝头露。","dynasty":"明代","title":"题陈敬山晋安丹室"}
{"author":"王恭","content":"白发沧洲似者稀，瑶华应愧寄林扉。每怜独客如萍梗，更有何人惜布衣。梧叶满庭残暑退，青山对酒小凉归。莫愁璧水音尘远，早晚关河候雁飞。","dynasty":"明代","title":"奉荅陈沧州"}
{"author":"王恭","content":"姑苏城下刺兰桡，却忆吴王古市朝。香辇路边春寂寂，馆娃宫外草萧萧。千年往事空啼鸟，半夜疏钟自落潮。明发不堪回首处，暝烟秋雨过枫桥。","dynasty":"明代","title":"吴城怀古"}
{"author":"王恭","content":"寂寞深林野水滨，可怜开落不逢人。知音更有谁堪赠，持与湘南放逐臣。","dynasty":"明代","title":"摘兰"}
{"author":"王恭","content":"沧江湛回流，荒城出花屿。海色明远洲，岚光过新雨。渔家孤笛秋，烟火疏林暮。漠漠天际帆，苍苍鸟边树。若人静者流，持竿得真趣。取乐非取鱼，日斜忘归去。","dynasty":"明代","title":"梅城小景"}
{"author":"王恭","content":"凌空飞构郁嗟峨，无那湘山逞树柯。云梦晓烟随鸟没，洞庭秋色卷帘多。灵妃鼓瑟声犹远，仙侣题诗墨未磨。更借桓伊三弄笛，倚阑听断暮钟和。","dynasty":"明代","title":"题岳阳楼壁"}
{"author":"王恭","content":"鹫岭积蒙茸，连山翠几重。险疑金粟洞，高讶玉华峰。溪迥云藏屋，林深雨翳钟。客帆秋外小，仙佩鸟边逢。梦绕三花树，歌残五粒松。考槃多在涧，惆怅独迷踪。","dynasty":"明代","title":"林景时云山图"}
{"author":"王恭","content":"片影云边没，孤声月下微。云霄千万里，何似故巢归。","dynasty":"明代","title":"归鸟"}
{"author":"王恭","content":"孤亭閒坐共忘机，华顶飞泉半夕晖。莫讶小舟频载酒，山林今日故人稀。","dynasty":"明代","title":"山水图为陈思孝少尹题其一"}
{"author":"王恭","content":"开箧见珠翠，思君前日情。祗言恩爱长相顾，岂误音容隔死生。东流逝水何时返，倏忽青天綵云散。铜镜妆台不复窥，罗襦绣被荒尘满。月明穗帐凉如水，灯火荧荧照虚位。寂寞空帘鹊影閒，萧条穷巷虫声碎。东邻车马如云屯，西邻歌舞日纷纷。不羡他家夫妇好，宁甘守节在君门。新坟峨峨倚山麓，春去秋来草应绿。夜半伤心不忍啼，天明独抱孤儿哭。","dynasty":"明代","title":"孀妇吟"}
{"author":"王恭","content":"片石翳云根，隐映波光晓。君看直钓翁，机静忘鱼鸟。","dynasty":"明代","title":"沧洲十咏其六钓矶"}
{"author":"王恭","content":"梅江水，流浩浩，居人尽说梅江好。自从海上筑城池，使车络绎无昏早。梅江水，深复深，行人一见怀千金。老夫平生爱江水，日饮一石无贪心。青萝盘盘数峰色，兜高望见扶桑白。蜃气朝凝鲛女宫，珠光夜照天吴宅。居人生小住江皋，架壑梯岩结构牢。沙鸥不省逢机事，江叟何曾识县曹。峨峨百雉连山郭，夷岛清宁无摽掠。将门子弟解逢迎，大侄儿郎谈礼乐。有时江上渔歌发，捩柁抽向江空阔。蹒跚竹篓紫蟹肥，拨刺金盘素鳞活。龙门子，何处来，向予西指凤凰台。京行此别三千里，怅饮应须数百杯。谢公好为苍生起，山中猿鹤徒为尔。到日秦淮有鲤鱼，尺书先寄梅江水。","dynasty":"明代","title":"和高漫士梅江谣"}
{"author":"王恭","content":"烟霞宁久别，归去礼元君。养道看黄老，将身寄白云。人依松作伴，身远鹤同群。回首千峰暮，瑶歌鸟外闻。","dynasty":"明代","title":"送张道士归山用唐人韵"}
{"author":"王恭","content":"重帘空见月昏黄，络纬啼来也断肠。几度系书君不答，雁飞应不到衡阳。","dynasty":"明代","title":"投诗"}
{"author":"王恭","content":"与君相识便相知，却叹相逢最后时。沧海几回明月夜，黄山终负薜萝期。秋风野水寒猿断，落叶荒原吊客悲。遥想泉台今不恨，传家应有凤毛奇。","dynasty":"明代","title":"挽黄山周正卿"}
{"author":"王恭","content":"数亩山田沉一秋，酿成宁羡醉乡侯。兴来独共邻翁酌，不问农家识字游。","dynasty":"明代","title":"田家新酿"}
{"author":"王恭","content":"金天向西多佛祖，宝筏东来多梵语。直指单传悟者稀，沙门衲子徒辛苦。初闻祇苑布黄金，复有袈裟入少林。夜雪齐腰将见性，霜刀落臂始安心。西峰法侣多僧气，曾与空门掌书记。半偈应超最上乘，万缘只合西来意。白云乡馆去迟迟，忆得从前别母时。今日重寻故园树，几回落叶又抽枝。秋风野水黄花路，浮世相逢偶相聚。玄度清谈不复期，道林笑别知何处。去去沧波难重陈，青山明月与谁邻。连天塔影空青外，唯将法雨谢时人。","dynasty":"明代","title":"送华石上人还樵阳西塔"}
{"author":"王恭","content":"佳君住处在深山，高卧林扉日日闲。借问松间双白鹤，何时相问到人间。","dynasty":"明代","title":"寄山中人"}
{"author":"王恭","content":"海子桥边卸马鞍，燕山秋草色漫漫。百年王气和烟散，往事空从画里看。","dynasty":"明代","title":"胡人牧马图"}
{"author":"王恭","content":"白首悲来薤露歌，黄山烟树奈愁何。逢人共惜扬雄逝，唯有侯巴泪更多。","dynasty":"明代","title":"玉融潘源润师事黄山陈平叔师殁哀甚以讣音来告余答诗且寓伤悼之意云其一"}
{"author":"王恭","content":"忆君时复强登楼，云树苍茫怅别愁。两地情多孤夜月，十年官冷旧沧洲。鹤林山色当杯绿，鲛室潮声到县秋。早晚香名应更达，泮池何事久淹留。","dynasty":"明代","title":"寄宁德林训迪"}
{"author":"王恭","content":"逢君沧海心，脱略当世事。疏散义熙人，风流建安气。文章只掉三寸舌，如瓶注水争淋漓。先秦遗收汲冢秘，五经发难无留疑。桃源潇洒衡门里，悠悠逸兴东流水。布袜青鞋白苧衣，角巾野服乌皮几。去年著书梅陇山，今年濯足苔溪湾。身随幽鸟栖复远，心与孤云闲复闲。有时山水穷登眺，绿萝袅袅闻猿啸。林霜涧雨不逢人，手掇松枝向谁笑。有时中酒高窗眠，飘萧素发临风前。胸中况是丘壑美，身外能无缨冕牵。君不见终南青青几芳草，行人只道长安道。昨日青云相识多，五陵衣马今如何。","dynasty":"明代","title":"赠桃源陈处士"}
{"author":"王恭","content":"凤林关路远悠悠，惆怅行人过陕州。渭水寒流秦塞晚，灞陵残雨汉原秋。玉门壁垒看应遍，白苇黄榆梦亦愁。江海同人今已尽，南冠何事到君头。","dynasty":"明代","title":"送友人流西凉"}
{"author":"王恭","content":"笳吹动江城，将军练五兵。水摇金甲影，风度角弓声。戎幕斜连海，军麾绕下营。时平严武备，非欲树功名。","dynasty":"明代","title":"梅花戍观练兵"}
{"author":"王恭","content":"夕阳溪上掩荆关，渔浦风村杳霭间。莫学林僧解忘世，有钱莫买沃州山。","dynasty":"明代","title":"山水扇面其三"}
{"author":"王恭","content":"我爱伸蒙隐，携琴入翠微。身闲随鹤远，心静见人稀。散帙时闻磬，悬灯独掩扉。渊源那可测，探赜日忘机。","dynasty":"明代","title":"伸蒙岩读书"}
{"author":"王恭","content":"回溪风泛落花深，啼鵙声中见绿阴。半壁白云浮几席，一帘晴翠袭衣簪。幽栖也作怀人梦，高卧犹悬恋阙心。自笑渊明偏爱酒，山林寥落久无金。","dynasty":"明代","title":"孟夏山中"}
{"author":"王恭","content":"一经曾采泮池芳，况是天朝被宠光。宫柳远随骢马色，苑花遥惜绣衣香。云开浙水腾秋隼，天入荆蛮涌晓霜。莫向钱塘追故事，六和高塔野烟凉。","dynasty":"明代","title":"次塘行人擢浙江宪副"}
{"author":"王恭","content":"半幅青帘柳外新，新丰市上几回春。只今绿水红桥路，南北应稀买酒人。","dynasty":"明代","title":"酒旗"}
{"author":"王恭","content":"端居在人境，久没尘壤中。探奇不惮远，于焉得佳逢。石怪互森列，台高絓虚空。林端宿云去，竹外微径通。岩壑深杳霭，天花雨臈茸。洽师禅门秀，戒臈同古松。说法超上乘，苦心归妙宗。予惭善根浅，迷方莫能从。暂此松下石，聊疏浮世踪。","dynasty":"明代","title":"寻清冷台访洽上人"}
{"author":"王恭","content":"唐家名臣白居易，暮年脱略青云器。抗节羞趋当路门，拂衣起谢人间事。以兹疏散爱香山，洛下群公亦遂閒。玉堂金马俱残梦，流水孤云同去还。石楼烟树朦胧见，八节回滩泻秋练。云衣落落古松姿，鹤发皤皤冻梨面。人生宦达应如此，岂必浮名絓青史。楚国三生少见机，竹林七子徒为尔。名遂身閒古所稀，洛阳山水又清晖。青山何处无佳赏，白首湮沈空布衣。","dynasty":"明代","title":"书香山九老图"}
{"author":"王恭","content":"娇养曾嗔解语迟，数声偏醉五陵儿。想应脱略樊笼去，甘与鹪鹩共一枝。","dynasty":"明代","title":"书鸲鹆小禽并枝图"}
{"author":"王恭","content":"闲云悠悠水浩浩，二月江头看花早。画楫兰舟去复留，玉瓮银瓶奈倾倒。兴来携妓入中流，急管青丝问楚讴。青青菱荇浮翠溆，两两鸳鸯贴远洲。百年世事东流水，何似倾金长买醉。梁苑歌钟尽杳茫，茂陵松柏空憔悴。酒酣山水忽忘形，何必沧浪歌独醒。更吹横笛望空阔，江枫寂历江山青。茫茫仙岛无行路，清水黄尘不知处。欲向丹丘访羽人，身骑白鹤高飞去。","dynasty":"明代","title":"江上吟"}
{"author":"王恭","content":"凤林溪上见秋风，客里相看欲转蓬。鸿雁萧萧霜渐冷，别离况是叶声中。","dynasty":"明代","title":"东山留别林良箴寓舍（二首）"}
{"author":"王恭","content":"北风吹长林，林下白日晓。黄茅獠洞少人行，万碛千峰绝飞鸟。腊尽山中霜正繁，长裾短策扣君门。棕榈巷里人烟僻，蔗叶篱中鸡犬喧。君家结搆连云起，楼上青山下溪水。溪水东流竟不回，野花林路长苍苔。涧中落落青石小，谷口昽昽锦树回。知君久负青囊秘，前代曾杨共流辈。山北山南得葬多，白璧黄金买无地。巾屦长留懒出山，姓名那得满人间。滦河易水不堪听，钟阜龙盘犹可观。","dynasty":"明代","title":"经甘蔗州赠朱山人"}
{"author":"王恭","content":"初月照回廊，鸣榼出洞房。竹清残暑气，荷泛小池香。雪腕宫罗润，云鬟夜玉凉。庭前有梧叶，早晚落银床。","dynasty":"明代","title":"夏夜曲"}
{"author":"王恭","content":"凤山东海际，苍翠白云封。峭壁悬梯近，幽林挂瀑重。虹蜺侵绝涧，星汉接危峰。不见烧丹者，空怜避世踪。","dynasty":"明代","title":"登凤山仙人梯其二"}
{"author":"王恭","content":"无诸城外树依依，乳酒山瓶送独归。吴岳苍茫天外出，浙河迢递鸟边微。离心漠漠随流水，征马萧萧向落晖。归到故园明月夜，候门童子笑牵衣。","dynasty":"明代","title":"三山送客归钱塘"}
{"author":"王恭","content":"出临汀守承恩重，驲路遥遥几日程。五马不辞为郡远，一麾应是到官清。鄞江地古铜盐富，闽徼天寒瘴疠轻。但使政平公事少，木樨花下日闲行。","dynasty":"明代","title":"拟唐张文昌送汀州元使君"}
{"author":"王恭","content":"西岩爽气乱峰头，此地曾陪静者游。雨霁珠林芳草遍，春深兰若落花幽。清池白石俱禅意，野服黄冠半道流。自愧浮生无住著，飘然江上一孤舟。","dynasty":"明代","title":"和林孔逸见寄之作"}
{"author":"王恭","content":"拂郁促刺三十秋，过眼光阴如水流。黄金白璧果何物，世人见我如云浮。蹇衣太行屹巉绝，瞿塘逆水无行舟。君山洞庭濯双足，石镜香炉时一游。苍梧隔云叫虞舜，湘灵无声风雨愁。遥望金陵道，葱葱郁佳气。锦袍白马竞时来，翠华阁道连天起。又向秦中登太华，黄河一发天边泻。三峰连绵不可攀，中有长生解飞者。结交广成子，招邀洪崖翁。口含明月驻精魄，身骑白鹿回飙风。笑誇蓬莱指绝顶，更历元始窥鸿濛。羽人如云集星宫，三十六帝俱雍容。帝前玉狗声唁唁，帝旁侍女宫衣红。小臣手擎绿字封，拜咨元父隳丹衷，愿为下土招扬雄。扬雄才大人稀识，穷巷苍苔少行迹。车驰马走长安城，扬雄与人无世情。明当携手天门归，青霓为裳紫霞衣。朝饮天池暮沆瀣，下视九土如尘微。","dynasty":"明代","title":"放歌行酬林逸人良箴"}
{"author":"王恭","content":"延陵逸人偏爱山，梦飞一室窈窕间。仙舟往往弄溪月，幔亭绿水声潺湲。别来林下多幽思，乃与图中偶相似。蕙带荷衣绝世嚣，孤亭对坐说前朝。白头晚悟青晖意，醉里援毫为君起。借问风流画者谁，玉堂待诏高廷礼。","dynasty":"明代","title":"题高待诏为用衡作水墨图"}
{"author":"王恭","content":"茉莉花香暑露清，芰荷高馆月微明。伤心欲话他年旧，握手空惊此日情。青镜流年头共白，绿樽深夜酒同倾。预愁别路枫洲外，千树蝉声送客行。","dynasty":"明代","title":"拟唐窦遗夏夜宿表兄宅话旧"}
{"author":"王恭","content":"茆宇邻鲛室，青山落钓舟。菊潭霜渐冷，枫树叶皆流。酒醒闻边雁，机閒见海鸥。烟波随处好，妻子亦无忧。","dynasty":"明代","title":"题渔舍秋烟"}
{"author":"王恭","content":"闲门秋晚叶皆飞，征路逢霜客渐稀。独树断猿愁远骑，隔林残烧映行衣。西风一饭人烟少，落日千峰夕鸟微。莫向他乡留滞久，故园山水候君归。","dynasty":"明代","title":"题彭韫玉秋山行旅图"}
{"author":"王恭","content":"羽客吹笙何处去，黄花古路薜萝间。寥寥鸡犬云中室，渺渺烟霞海上山。白鹤夜归经欲尽，黄粱秋熟梦初还。尘生未免缘浮累，几度逢师每厚颜。","dynasty":"明代","title":"拟唐姚合赠王尊师"}
{"author":"王恭","content":"花落含章点翠蛾，曲随羌笛动情多。关心最是巢居阁，淡月凉云玛瑙坡。","dynasty":"明代","title":"墨梅"}
{"author":"王恭","content":"虚舟泊回潭，烟澹水容夕。谁解沧浪心，山空月下白。","dynasty":"明代","title":"题画二首其一"}
{"author":"王恭","content":"尘外俱太古，尘内多浇漓。夜即吸沆瀣，晨将弄参差。恬然不婴物，至道其无为。","dynasty":"明代","title":"为游道人书栖真图"}
{"author":"王恭","content":"峄阳古桐琼树枝，吴丝作弦云锦衣。黄家旧物紫阳篆，彪炳文章光陆离。乱离何事翻相失，龙池凤沼无春色。沦落天涯几百秋，岂意人间今复得。琴囊虽好人更清，相逢脱赠应有情。君看昔日延陵对，好是悠悠身后名。","dynasty":"明代","title":"题琴合故衣卷"}
{"author":"王恭","content":"泽国噭春雁，风花送离筵。挥觞念行子，驱车发闽川。秉笔事藩府，辞家已三千。何知公冶系，徒使尼父怜。翘首白云冈，含悽鹡鸰篇。回林顾天属，远道同周旋。白璧非不贵，精诚合其天。明当抵京邑，秦台镜高悬。含恩沐春露，发兴归秋田。故里足禾黍，西崖好林泉。选幽拂霞坐，寻云谒金仙。閒来结吟社，暂割寰中缘。","dynasty":"明代","title":"钱林一崟负谴赴京师"}
{"author":"王恭","content":"御风仙佩影沈沈，草满荒台翳夕阴。千里沧波天外合，七闽秋色雁边深。寒花委露沾歌席，残叶飘风堕客簪。但得玉壶频有酒，此身长健且登临。","dynasty":"明代","title":"秋宴御风台"}
{"author":"王恭","content":"几年从事总兵机，千里輶轩入帝畿。骠骑别时多载酒，故人分处尚留衣。秦淮远火春鸿断，长乐微钟晚雪稀。闻道宦游西上好，莫将莼菜忆东归。","dynasty":"明代","title":"送兵卫从事考满赴铨"}
{"author":"王恭","content":"我所思兮商颜之峰、首阳之岑。烟霞明灭澒洞不可极，但见迸泉飒飒飞雨愁深林。中有玄猿叫月，鸣鹤在阴。采芝行歌不复听，食薇远引终难寻。古来龙蠖皆有道，至人舒卷应无心。吾不能学蔡泽取卿相，又不能学季子多黄金。耦耕忘世志何洁，楚狂歌凤讥已深。我欲还山发哀吟，天冥冥兮云阴沈。白石兮粼粼，流泉兮涔涔。拂商羽兮弦素琴，山之灵兮来赏音。彼聋俗之颠倒兮乐淫淫。骎骎吾将捐其袂、解其襟，脱苍龙之佩、荆玉之簪。怅佳人于极浦，涕淋浪而沾襟。","dynasty":"明代","title":"还山吟"}
{"author":"王恭","content":"凤岗峰下旧荆扉，龙眼阴阴暑气微。海上云山迢递见，林间车马往来稀。风摇竹露沾纱帽，鸟蹴藤花堕客衣。不为茶能留永日，主人谈笑却忘归。","dynasty":"明代","title":"夏日过周六园林因有茶瓜之会"}
{"author":"王恭","content":"都门霜叶赤，车马正纷纷。祖帐黄花酒，孤舟日暮云。龙池初月上，长乐曙钟闻。落羽悲纷去，怀君鹓鹭群。","dynasty":"明代","title":"都门留别"}
{"author":"王恭","content":"策马孤城下，经过泪盈襟。开门絓蟏蛸，井灶莓苔深。念彼泉下人，悽然杳难寻。萧条故篱菊，识我平生心。揽辔向前路，徘徊出寒林。谁知山阳笛，恻怆犹至今。","dynasty":"明代","title":"经友人故宅"}
{"author":"王恭","content":"芳心曾为太阳倾，云叶离离玉露零。想似茂陵仙梦远，柏梁秋雨洒金茎。","dynasty":"明代","title":"黄蜀葵"}
{"author":"王恭","content":"沧江湛回流，野树带远色。白云东山来，雅与幽兴集。静抚丘中琴，时散林下帙。余亦淡荡人，相期此投迹。","dynasty":"明代","title":"书林良箴云山幽隐图"}
{"author":"王恭","content":"落景逗秋思，深潭澄夕氛。金梯拂萝月，苔泉镜中闻。但觉灵境幽，都无浮世纷。白鹿知閒游，呦呦清溪濆。焚香鬼谷暝，辍棹花源分。莹神写冰弦，石床梦氤氲。而我烟霞侣，今随鸾鹤群。唯馀瑶华音，山水同清氛。华顶何寥寥，我行多白云。长歌采三秀，不堪持寄君。","dynasty":"明代","title":"书高谩士为陈容斋作山水图"}
{"author":"王恭","content":"绣颈斓斑锦翼齐，梁园春树好飞栖。乐游年少偏嫌雨，莫向花间自在啼。","dynasty":"明代","title":"题梨花班鸠图"}
{"author":"王恭","content":"双树花飞送断香，六时经梵转凄凉。青山何处堪垂泪，残月疏钟下影堂。","dynasty":"明代","title":"挽方山阐维那（二首）"}
{"author":"王恭","content":"禅心无住复无依，何处飘飘只履归。想是石桥西畔去，寒林空葬旧僧衣。","dynasty":"明代","title":"挽方山阐维那（二首）"}
{"author":"王恭","content":"湿云如醉护轻尘，黄蝶东风满四邻。新绿只疑销晓黛，落红犹记掩歌唇。舞楼春去空残日，月榭香飘不见人。欲觅梨云仙梦远，坐临芳沼独伤神。","dynasty":"明代","title":"挽词（二首）"}
{"author":"王恭","content":"重帘空见月昏黄，络纬啼来也断肠。几度系书君不答，雁飞应不到衡阳。","dynasty":"明代","title":"投诗"}
{"author":"王恭","content":"凤台寒日莫，千里送君还。别梦愁京雨，乡心絓楚山。落花偏拥棹，归雁独临关。应醉家林月，青云好是閒。","dynasty":"明代","title":"金陵送人落第归江南"}
{"author":"王恭","content":"极浦遥山外，荒江瘴海头。夕岚松叶暗，孤屿鸟声幽。塞笛飘寒泪，邻讴起莫愁。连天秋草色，归思日悠悠。","dynasty":"明代","title":"野望"}
{"author":"王恭","content":"关河残叶下，征棹复西游。远火台城迥，微霜禁苑秋。诏书天上出，宣室夜深留。浩荡论经史，时时近冕旒。","dynasty":"明代","title":"送郑浮丘被诏重赴京师"}
{"author":"王恭","content":"天高寒日莫，念念独还山。绿树悬心远，孤云入望閒。水流侵石榻，落叶拥柴关。别后分遥想，诸峰杳霭间。","dynasty":"明代","title":"送刘逸人还山"}
{"author":"王恭","content":"卸帆依暝渚，带酒宿沙头。戍鼓严更漏，寒钟落钓舟。霜明城下水，月暗海西楼。薄晓啼猿罢，苍苍远树愁。","dynasty":"明代","title":"梅江夜泊"}
{"author":"王恭","content":"苕霅双溪绕墓林，松陵霜露古祠深。宋朝冠盖儿孙在，秋菊寒泉一片心。","dynasty":"明代","title":"题姑苏吴文刚远德祠"}
{"author":"王恭","content":"我惜钱郎粉墨奇，莫将花鸟让徐熙。湘帘几度银灯夕，只讶菱歌太液池。","dynasty":"明代","title":"钱舜举羽毛其二"}
{"author":"王恭","content":"盛夏日方永，端居忆登临。同袍四五辈，共爱嘉树林。一径入幽僻，苍苍群木阴。脱巾坐石榻，拂石弦五琴。泠泠涧泉水，婉婉山鸟音。荤酒亦易致，茶瓜非外寻。以兹有佳趣，聊用忘归心。","dynasty":"明代","title":"夏日过周六园林因有茶瓜之会"}
{"author":"王恭","content":"可怜嬴氏女，粉绘若平生。无复乘鸾偶，空馀弄玉名。隔花疑解语，横笛恍闻声。却忆秦楼月，偏关独客情。","dynasty":"明代","title":"题美人吹箫图"}
{"author":"王恭","content":"城隅山水共清晖，城下居人半掩扉。远树微钟随去棹，夕岚残雨到行衣。潮来绝岛天边小，日落孤云鸟外归。为问沧浪垂钓者，白头何事未忘机。","dynasty":"明代","title":"山水图"}
{"author":"王恭","content":"云卧碧溪里，别来凡几春。口中独未言声利，身上何曾染市尘。君家兄弟多逢掖，吐论遥轻二千石。高蹈宁耕数亩田，折腰耻作诸侯客。倾盖逢君惜未深，见君同调复同心。祗今交游重朱绶，何人贵义轻黄金。世人共笑悠悠者，击刺狂歌孟诸野。万事秋空一片云，得钱且醉黄垆下。闻道朝廷礼数优，衣冠阙下尽名流。爱君更欲君先达，顾我沧江空白头。","dynasty":"明代","title":"酌陈师贡"}
{"author":"王恭","content":"女垣啼乌天已霜，玉龙一声愁断肠。商声凄凄羽声切，畸士孤臣皆惋伤。玉门斥堠连沙漠，置酒军中少欢乐。铁面将军惨不骄，碧眼羌儿泪先落。洛水萧条渭水头，随风悲壮五陵秋。可怜金粟骊山下，谁识千秋万古愁。自从弃置江淮久，几处闻之应白首。暝色摧残陇上春，风光不度边城柳。今宵纵酒歌别离，雪花著人寒不知。丽谯别后闻吹角，与君同此长相思。","dynasty":"明代","title":"霜天晓角"}
{"author":"王恭","content":"白首支离傲世，青山独坐忘言。长啸一声何处，断云流水仙源。","dynasty":"明代","title":"题画"}
{"author":"王恭","content":"妾身在寒塘，夫婿平原客。白马五陵游，空闺断行迹。忆昨别君时，蒲生柳条碧。及此君不归，登舻感秋色。","dynasty":"明代","title":"秋塘曲"}
{"author":"王恭","content":"龙种来何处，流沙路不穷。自矜千里骏，曾取贰师功。影入天池月，声嘶御道风。只今怜骏逸，谁数玉花骢。","dynasty":"明代","title":"题马图"}
{"author":"王恭","content":"河洲发仙舸，明日过镡津。云是金台客，西游谒紫晨。乳酒白玉壶，送行多亲宾。酣歌供帐下，策马长江滨。越水碧到海，楚山青入闽。挥手谢余去，遥遥动车尘。三月金陵道，千花白门春。皇居九天上，簪绂罗群臣。飘飖双凤侣，追随五龙宾。日夕饭琅玕，毋为凡鸟嗔。兹行必特达，飞书报乡人。","dynasty":"明代","title":"送陈和中赴召"}
{"author":"王恭","content":"门掩青峰野水间，绿萝花暝鸟飞还。纷纷车马红尘里，何似仙家半日闲。","dynasty":"明代","title":"山居即事"}
{"author":"王恭","content":"空斋病起怯秋声，无那啼鸪向夕鸣。凉雨一天孤烛夜，断鸿千里故人情。寒花浥露江蓠白，独树含霜瘴海清。遥羡胜游多上日，瑞岩僧舍喜逢迎。","dynasty":"明代","title":"寄玉融郑三秀才"}
{"author":"王恭","content":"落日鹧鸪鸣，遥村送独行。峰回看不见，望望有馀情。","dynasty":"明代","title":"送刘逸人还山中"}
{"author":"王恭","content":"吾爱龙门子，解作无声诗。今为玉堂客，留此粉墨奇。满堂山水多佳处，何限清辉阜阳曙。百道泉声缥缈间，几片云来欲飞去。石门沙径逗微曛，飞红沓翠长氤氲。仙人炼处丹梯近，野衲行边鸟道分。房栊正对钟山色，龙龛苍茫岱溪白。槃谷重逢李愿居，辋川复见王维宅。主人兄弟俱好奇，酌酒鸣琴更下帷。客至频移剡溪棹，兴来或赌山阴棋。龙门绘事今无价，千里相思五云下。我是林泉一布衣，为尔翻为有声画。","dynasty":"明代","title":"题高漫士为果之绘阜阳别墅"}
{"author":"王恭","content":"北门天霜秋草衰，南山桂树青连枝。鹡鸰低飞声正悲，弟急难兮兄痛之。边头军帖严有期，将作辽阳征戍儿。阿兄含冤摧两眉，誓将生死长相随。天门九重龙虎威，逞鳞猛须谁敢窥。以额扣阍天始知，天始知，事还白，不使全家隶兵籍。君不见同胞纷纷日相訾，行义之人乃如此。","dynasty":"明代","title":"美朱嶙为仲弟诉冤"}
{"author":"王恭","content":"㲯毵翡翠羽，错落珊瑚枝。凤鸟久不至，琼箫空自吹。","dynasty":"明代","title":"书墨竹二首其二"}
{"author":"王恭","content":"白帝城头乌欲栖，瞿塘峡里暝猿啼。山通剑门峨眉远，水落荆门郢树低。公孙旧业知何处，十二危滩虎须怒。雁飞愁度百劳关，行人畏到三巴路。绝壁连峰马道赊，石林残照几人家。垂萝夹岸迷天影，午夜沧波逗月华。巫阳缥缈望中开，行雨行云尚有台。山花不省襄王梦，野鸟何知宋玉怀。岷江一道向西来，蜀客帆樯逦迤回。洪涛有时不可下，滟滪当头大如马。纷纷世路羊肠曲，岂独瞿塘骇心目。尽知险处重周防，谁肯安流虑倾覆。使君高谊轻常调，吏散披图但长笑。明朝身到五云端，下见瞿塘一杯小。","dynasty":"明代","title":"题陆太守瞿塘日暮图"}
{"author":"王恭","content":"偶作山阳会，翻惊梦里逢。盍簪怜草色，携手叹萍踪。雨暗楼中树，云閒鸟外峰。故人湖海气，应不愧元龙。","dynasty":"明代","title":"同故人曾伯刚燕集陈家楼"}
{"author":"王恭","content":"筹峰烟磬里，君去独垂帷。散帖林中晚，悬灯雨外微。书声连涧水，人影落苔衣。不独伸蒙子，辛勤似者稀。","dynasty":"明代","title":"送友人伸蒙岩读书"}
{"author":"王恭","content":"岊河江水古今流，送尽年光与客愁。莫叹寒门空草色，五陵佳气散成秋。","dynasty":"明代","title":"经怀安有感"}
{"author":"王恭","content":"凉雨净炎燠，微风松下来。眷言青云客，晼晚沧洲怀。翰墨冠时辈，风流倾众才。高情表千仞，逸足淩三台。既欣簪佩狎，复与缁锡谐。清言方屡接，又恐心期乖。短褐逐渔钓，衡门翳蒿莱。宁知枉高驾，酌我林中杯。尽醉无复辞，俱忘形与骸。","dynasty":"明代","title":"次韵奉答郑助教"}
{"author":"王恭","content":"出临汀守承恩重，驲路遥遥几日程。五马不辞为郡远，一麾应是到官清。鄞江地古铜盐富，闽徼天寒瘴疠轻。但使政平公事少，木樨花下日闲行。","dynasty":"明代","title":"拟唐张文昌送汀州元使君"}
{"author":"王恭","content":"手种黄精只半畦，草根时见叶初齐。不知门外残春雨，多少飞花踏作泥。","dynasty":"明代","title":"种黄精"}
{"author":"王恭","content":"林馆深秋黄菊残，微霜枫树叶初丹。浮生秪解刘伶醉，失路应怜范叔寒。落日断鸿愁里听，故园衰草梦中看。龙门知己能相问，欲和阳春愧独难。","dynasty":"明代","title":"次韵答高漫士其二"}
{"author":"王恭","content":"鸟外群峰合翠微，半湖烟树隐楼扉。桐江未胜龙池好，聊向寒矶钓夕晖。","dynasty":"明代","title":"书陈叔永高漫士所作小景扇头"}
{"author":"王恭","content":"湖上雨新晴，相将著屦行。葛衣沾野色，纨扇引波声。吟响鱼皆听，机忘鸟不惊。隔林村路晚，归兴月初明。","dynasty":"明代","title":"久雨后湖堤散步偕三同志"}
{"author":"王恭","content":"鹤石孤峰转，龙宫古道斜。如何在人境，别自有仙家。流水仙梯近，归云觉路赊。胜游须永日，何必在生涯。","dynasty":"明代","title":"夏日游灵瑞寺其一"}
{"author":"王恭","content":"闻说乘溪棹，寻源过水西。如何雨花处，欲往路先迷。","dynasty":"明代","title":"陈沧洲游方广岩不果行"}
{"author":"王恭","content":"醉逐吟鞭任去迟，夕阳前路更多岐。上林春物仍堪赏，莫负秋风薜荔期。","dynasty":"明代","title":"题扇头"}
{"author":"王恭","content":"伯仲我同气，结交我同门。恳恳互规谏，夸毗奚足云。常怀连枝爱，岂必篪与埙。所亲谅已笃，疏者情亦敦。若人尚古道，堂构依山樊。庭閒水木秀，清晖蔼前轩。谷鸟时一鸣，深池芳草繁。伊彼伐木咏，感兹棠棣篇。于焉见高义，薄俗难具论。怀哉鲁中叟，千载垂嘉言。","dynasty":"明代","title":"陈思孝怡偲堂"}
{"author":"王恭","content":"连峰沙似雪，迢递带沧波。好是残阳外，人稀野鸟多。","dynasty":"明代","title":"沧洲十咏其五白沙冈"}
{"author":"王恭","content":"白云深处磬声微，祗树林幽映竹扉。几度月明禅榻夜，洞𤠔溪鹤也忘机。","dynasty":"明代","title":"西岩兰若"}
{"author":"王恭","content":"关河残叶下，征棹复西游。远火台城迥，微霜禁苑秋。诏书天上出，宣室夜深留。浩荡论经史，时时近冕旒。","dynasty":"明代","title":"送郑浮丘被诏重赴京师"}
{"author":"王恭","content":"芳心曾为太阳倾，云叶离离玉露零。想似茂陵仙梦远，柏梁秋雨洒金茎。","dynasty":"明代","title":"黄蜀葵"}
{"author":"王恭","content":"搜粟当年曾作尉，富民何事亦封侯。却令大姓专输饷，谁信军储借上筹。千里帆樯粳稻白，百城烟水鼓鼙秋。仍闻部曲多穷卒，此日遥分主将忧。","dynasty":"明代","title":"送陈二林粮长运军储之海城"}
{"author":"王恭","content":"鸿雁南飞不寄声，暮云春树远含情。白湖高馆何年别，青浦孤帆几日行。香界竹深僧共隐，市楼花满酒同倾。谁怜白发沧江上，閒倚东风听晚莺。","dynasty":"明代","title":"寄曾伯刚赵景哲"}
{"author":"王恭","content":"灵源飞鸟外，崱顶翠蒙茸。雪覆经春叶，云残渡壑钟。逢僧留半偈，习静爱中峰。自笑红尘里，谁能寄远踪。","dynasty":"明代","title":"拟题古山寺"}
{"author":"王恭","content":"垂帘空见月昏黄，络纬啼来也断肠。几度系书君不答，雁飞应不到辽阳。","dynasty":"明代","title":"秋闺"}
{"author":"王恭","content":"别情羁思共何如，迢递乡山梦有馀。仙井碧泉思旧业，客庭芳草对离居。关河夜笛鸿飞外，海国春帆雪霁初。愧我萍踪无住著，知君终食故江鱼。","dynasty":"明代","title":"近体留别杨二高隐客三山"}
{"author":"王恭","content":"温陵出守君恩重，五马频嘶怅别难。斗酒不堪留客醉，一麾今去共谁欢。刺桐见月横琴坐，金粟行春露冕看。但使甘棠公讼简，香名应是到朝端。","dynasty":"明代","title":"送人之温陵牧"}
{"author":"王恭","content":"斗酒粤城闉，千门柳色新。孤帆辞海月，疋马入京尘。凤阙趋朝早，龙池听漏频。青云从此去，应念布衣贫。","dynasty":"明代","title":"赠别陈孝廉赴京师"}
{"author":"王恭","content":"黄叶纷纷秋满天，故人今夜惜离筵。他乡见月长为客，别路逢霜半在船。剑浦绿芜连晚烧，幔亭荒树带寒烟。明朝碧水丹山下，知尔相思若个边。","dynasty":"明代","title":"送别林彦时之建上"}
{"author":"王恭","content":"故乡宁不死，嗟尔没边州。野水辽天远，寒山海树秋。芳城书店悄，残日穗帷幽。惆怅吞声别，谁堪久泪流。","dynasty":"明代","title":"挽晋安何文学被役卒辽东"}
{"author":"王恭","content":"西风吹袖玉颜酡，摇落襟期奈尔何。一自雁池清赏后，梁王宾客已无多。","dynasty":"明代","title":"题木芙蓉"}
{"author":"王恭","content":"倦飞双雀也知寒，梅竹霜空羽异残。回首梁园千树晚，栖迟聊寄一枝安。","dynasty":"明代","title":"竹梅双雀"}
{"author":"王恭","content":"月出东大堤，含辉正流丽。同心以绸缪，何乃生离异。置酒登高台，台中筦弦思。临觞不能御，恨恨心已醉。忆昔俱少年，眷言不相弃。及兹别离时，衰境倏已至。念君远行游，严驾越淮泗。阿阁入云中，皇居俨迢递。京邑多故人，谁为愿微细。恨无承风翰，随君发遐裔。浮云东南翔，夕景忽西逝。安能守穷贱，皓首以遗世。","dynasty":"明代","title":"林思器席上燕别高漫士得思字"}
{"author":"王恭","content":"将军少年论五兵，刀头几岁成功名。腰悬鹊印行分阃，令严虎帐居专城。望乡更在云飞处，思亲梦绕临濠树。羽檄星流恐后期，綵衣日远那能顾。忆昨鸣珂出帝京，一门兄弟被恩荣。谁知略地攻城手，偏动瞻云陟屺情。上流浇酒三军醉，半菽饥分苦留意。应嫌食子徒徇名，却笑辞亲空齧臂。南镇闽川胜玉关，唯将忠节慰慈颜。由来葵藿倾心处，只在春晖寸草间。","dynasty":"明代","title":"题龙虎将军凤阳童公思亲卷"}
{"author":"王恭","content":"满林乌桕飘残臈，独客关心漫倚楼。几处移家惊落叶，十年归梦在孤舟。青塘野鸟当窗白，积雨寒山卷幔幽。何似董湖高隐处，朝朝巾舄与同游。","dynasty":"明代","title":"次韵答黄嗣杰"}
{"author":"王恭","content":"春夜不能寐，起坐弹吾琴。泠泠七弦上，感激怀知音。微雨半帘静，孤灯千里心。故人不可见，况此别来深。幽期讵可即，梦里能相寻。","dynasty":"明代","title":"春夜怀同袍友"}
{"author":"王恭","content":"败圹崩茔不记时，况逢寒食最凄其。天阴燐火沉荒树，雨积苔花入断碑。尘世谩伤千古事，人生谁是百年期。白杨风里堪惆怅，日暮闻猿但益悲。","dynasty":"明代","title":"逢废冢有感"}
{"author":"王恭","content":"龙虎飞腾凤影孤，水苍鸣佩小珊瑚。汉家陵树秋萧索，也似秋声落画图。","dynasty":"明代","title":"柯敬仲古木竹石图"}
{"author":"王恭","content":"兰生被九畹，葳蕤凌众芳。风泛紫英秀，露滋云叶凉。蕺之以为佩，何必珩与璜。常恐雪霰集，将随萧艾荒。相思在元澧，日夕空徬徨。","dynasty":"明代","title":"兰畹"}
{"author":"王恭","content":"双娥娇掩为谁颦，反被荣华误却身。回首东吴何事业，野烟寒水更愁人。","dynasty":"明代","title":"二乔图"}
{"author":"王恭","content":"门掩孤山少见人，梅花霜鹤自为邻。秪今玛瑙坡头月，唯映巢居閤下尘。","dynasty":"明代","title":"和靖观梅卷"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中归屿南"}
{"author":"王恭","content":"流落衣冠没，他乡几度春。青山行卖卜，白首坐忘贫。昔爱林中酒，今为草下尘。平生数行泪，为尔独沾巾。","dynasty":"明代","title":"挽邢逸民"}
{"author":"王恭","content":"暑气夕仍炽，澄江思夜游。孤舟乘楚月，醉客发吴讴。渔浦钟初断，枫林火渐收。鸡鸣看海色，城阙复堪愁。","dynasty":"明代","title":"夏夜舟中"}
{"author":"王恭","content":"习隐向微道，了然玄牝门。口含金鹅蕊，身寄桃花源。结宇閟青阳，寒林变氛氲。逍遥太和际，发生灵台根。结想梦岐伯，飞声继轩辕。希君黄芽秘，永矣驻精魂。","dynasty":"明代","title":"题松陵吴文刚长春轩"}
{"author":"王恭","content":"寂寞深林野水滨，可怜开落不逢人。知音更有谁堪赠，持与湘南放逐臣。","dynasty":"明代","title":"摘兰"}
{"author":"王恭","content":"放鹤亭边月影凉，六桥行处见微霜。瘦筇不过钱塘水，只对梅花嗅冷香。","dynasty":"明代","title":"书四爱图其二"}
{"author":"王恭","content":"踯躅花残野水生，閒吹芦管应同声。草衣不带新丰雨，高卧云根听犊鸣。","dynasty":"明代","title":"为郑彦林题渔樵耕牧四画其四"}
{"author":"王恭","content":"君不见燕代城头雪花白，片片飞空大如席。居庸关口秋即寒，白翎冻损地椒乾。骆驼淩竞马不发，卷发虬须胆欲折。公主琵琶苦调多，都护狐裘冷如铁。行旆遥遥出柳林，贾胡车上尽驮金。葡萄十斗饮不醉，瀚海层冰千丈深。回看宫阙连天起，万岁山高玉华里。雪散春回宫草青，百年王气东流水。江南春早雪声残，行客休高行路难。西游大道青天上，不比居庸关外看。","dynasty":"明代","title":"雪溪行旅歌为古县陈齐之赋"}
{"author":"王恭","content":"北门天霜秋草衰，南山桂树青连枝。鹡鸰低飞声正悲，弟急难兮兄痛之。边头军帖严有期，将作辽阳征戍儿。阿兄含冤摧两眉，誓将生死长相随。天门九重龙虎威，逞鳞猛须谁敢窥。以额扣阍天始知，天始知，事还白，不使全家隶兵籍。君不见同胞纷纷日相訾，行义之人乃如此。","dynasty":"明代","title":"美朱嶙为仲弟诉冤"}
{"author":"王恭","content":"独扶残醉出江城，原野西风万叶声。日暮关河似秋水，萧萧鸿雁不胜情。","dynasty":"明代","title":"秋日郊行"}
{"author":"王恭","content":"卜邻今几年，此别间黄泉。洒泪临长道，招魂若个边。夜台春寂寂，蒿里树芊芊。归路东城晚，谁家思管弦。","dynasty":"明代","title":"送邻人葬"}
{"author":"王恭","content":"野馆残灯暗复明，子规声里客愁生。绿萝洞口三更月，何限乡山万里情。","dynasty":"明代","title":"夜投山馆"}
{"author":"王恭","content":"钟鼓金门曙，千官列雁行。西山含落月，北阙映初阳。御柳蓬莱色，宫花太液香。袖中有三策，思欲上君王。","dynasty":"明代","title":"拟早朝"}
{"author":"王恭","content":"斗酒官亭醉未休，春江解缆倍离忧。闽关夜月舟中别，梦泽沧波马上游。漠漠暮云夔子国，潇潇黄鹤汉阳楼。此行若听王门漏，莫作兰台宋玉愁。","dynasty":"明代","title":"送人入楚"}
{"author":"王恭","content":"凉飙革炎炽，孤云薄层阴。油然起肤寸，倏尔为甘霖。志士蕴经济，优游乐山林。时来适所遇，泛若云无心。斯情永在眷，此道将谁任。世复贱荆璞，人犹贵黄金。黔娄固穷者，千载无知音。","dynasty":"明代","title":"赠何秀才其二"}
{"author":"王恭","content":"何处玉龙鸣，寒江带楚城。梅花天外落，客泪夜中倾。思苦胡霜入，声凄汉月明。湘南多谪宦，谁是不关情。","dynasty":"明代","title":"江城暮角"}
{"author":"王恭","content":"君恩那似柳条轻，门外金舆暗度声。独立长门春又晚，一帘闲草上阶生。","dynasty":"明代","title":"宫人春思图"}
{"author":"王恭","content":"长相思，相思春复秋，秋风扑帘霜入楼。卷帘见月令人愁，鹤关音信长悠悠。络纬夜鸣声断续，梧桐萧飒寒棕绿。秦筝独抱咽繁弦，为君弹作相思曲。相思复相思，思君君不知。愿为鸳与鸯，双飞向天池。岁岁年年无别离，君不来，长相思。","dynasty":"明代","title":"长相思"}
{"author":"王恭","content":"曾记沙头怅别离，秋风几度梦新安。暮云春树无穷思，都付离人两地看。","dynasty":"明代","title":"云树图寄林和斋"}
{"author":"王恭","content":"湖南小山谁结茆，潮阳使君归避敲。五马行春何处在，空梁落月多神交。后人此地还庐墓，日望寒松叹风树。损庵画坐想音容，密斋夜起悲霜露。阿翁曾与石为邻，今见盘陀若大宾。阿翁当年与山好，仰止今朝思古人。澄湖积雨秋波净，菱叶荷花落天镜。出户唯将鸥鸟亲，罢琴也逐渔樵兴。君家事业何可当，兄弟联翩如凤凰。新制文章行满箧，旧藏袍笏尚堆床。溪藤歙砚相辉焕，金薤琳琅映华翰。秘阁图书出晋唐，故家彝鼎超秦汉。我昔登龙候使君，满堂宾客正论文。南阳醉墨今何在，太史清诗久不闻。前朝冠盖多如雨，谁共使君同日语。地下逢人不愧心，人间有泪空传古。三十年来别永阳，白头无复更登堂。心随辋口栾家濑，梦落盘中李氏庄。看君岂是悠悠者，昨日桥门动声价。合浦初还照乘珠，流沙远致空群马。到家又结草堂期，曾对山灵发誓辞。名遂古来应税驾，南湖谁假北山移。","dynasty":"明代","title":"寄题灵武王孟扬南湖草堂"}
{"author":"王恭","content":"剑门西望蜀江流，白帝城边叶未秋。归到山林何事业，木棉花发杜鹃愁。","dynasty":"明代","title":"送人归蜀其二"}
{"author":"王恭","content":"品流曾不让山鸡，珠树林深碧羽齐。莫近梁王池上去，野烟寒雨草萋萋。","dynasty":"明代","title":"翡翠"}
{"author":"王恭","content":"监牧年深得马情，如今犹系茜红缨。官中几日无游幸，閒向龙池缓缓行。","dynasty":"明代","title":"书画马四图其三"}
{"author":"王恭","content":"海上登临望，荒城水乱流。天边孤嶂雨，烟外几家秋。近郭寒砧响，长沙落雁愁。乡心正无那，回首仲宣楼。","dynasty":"明代","title":"秋中九日登南楼"}
{"author":"王恭","content":"淮右多卿族，天朝重缙绅。东胶呈彩凤，左辖应祥麟。荒服资文化，名藩寄大臣。一官忠孝在，三调渥恩均。恋阙瞻天迥，荣亲爱日频。怀英云独望，令伯表深陈。乡远龙飞处，堂高鹤发新。涂山青历历，濠水绿津津。衣彩趋庭梦，腰金报主身。甘棠何彩萃，风木忽悲辛。霜露思泉壤，云霄睇玉宸。心随葵藿尽，情感蓼莪真。堂搆仍先志，纲常激后人。所希登宰辅，特此赞皇仁。","dynasty":"明代","title":"奉赋闽藩参政凤阳张公忠孝堂"}
{"author":"王恭","content":"苔藓苍苍野殿凉，别离遥借赞公房。云间驯鸽窥瑶席，谷里昙花泛羽觞。对酒不将萍梗恨，还山应制薜萝香。江湖秋水多鱼雁，思尔封缄寄草堂。","dynasty":"明代","title":"僧房燕别故人还山中"}
{"author":"王恭","content":"带雨飘阶冷，随风著幔凉。愁心故宫树，片片落寒霜。","dynasty":"明代","title":"黄叶"}
{"author":"王恭","content":"飙号大野萧，索如孟诸落。日送飞鸿千，岩寒木疏置。酒登啸台举眸极空虚酣歌醉。仙菊列坐飘长裾身寄猿鸟外。神游元化初飞声瑶池凤远致。麻姑书遥海上孤月寒潮带。归鱼天空百，泉响独鹤哀。有馀不见松，柏路苍苍闭。玄庐谁知委，运去千载随。荒墟且复酌，美酒挥刀脍。双鱼。人生非乔松，不饮当何如。","dynasty":"明代","title":"九日宴集盘石得诸商"}
{"author":"王恭","content":"兰若春归雨霁天，凌空台上独闻蝉。岩扉碧藓凝僧榻，林径孤云宿梵筵。祗树阴阴啼野鸟，断钟杳杳出人烟。洽公住处今陈迹，日暮悬灯益惘然。","dynasty":"明代","title":"夏初登西石兰若怀洽公"}
{"author":"王恭","content":"中酒空斋醉不眠，萧萧鸣雨暮春天。自怜叶叶芭蕉里，拟是吴山半夜船。","dynasty":"明代","title":"听雨"}
{"author":"王恭","content":"筹峰迢递出高林，苔径苍苍洞穴阴。独树断云孤鸟下，乱山残日一蝉吟。双溪鹿过泉应碧，丈室僧归月又深。几度欲携招隐兴，绿萝花处息尘心。","dynasty":"明代","title":"夏初筹岩"}
{"author":"王恭","content":"凤林关路远悠悠，惆怅行人过陕州。渭水寒流秦塞晚，灞陵残雨汉原秋。玉门壁垒看应遍，白苇黄榆梦亦愁。江海同人今已尽，南冠何事到君头。","dynasty":"明代","title":"送友人流西凉"}
{"author":"王恭","content":"远树绿依依，澄江去棹微。人烟连极浦，僧舍对残晖。山迥云来白，林深客到稀。红尘多少事，即此可忘机。","dynasty":"明代","title":"书云山小景"}
{"author":"王恭","content":"色借罗衣绿更新，乐游原上几回春。只今烟雨河桥路，愁对青青忆远人。","dynasty":"明代","title":"赋得草色寄同袍友人"}
{"author":"王恭","content":"肉食厌藜藿，貂衣哂逢掖。朝醉邯郸春，莫宿平原宅。香街白马动行轩，羡君读书长闭门。华堂绮席仍击钟，羡君一瓢常屡空。石崇舍下金如土，田鼢门前客无数。君将富贵等浮云，却向人间独辛苦。高斋卷幔对青山，曲几残尊野菜盘。帘前水鸟将心远，灯下松霜落梦寒。几年在泮閒搔首，禄米何曾足沽酒。弟子频分出首符，故人已结朝天绶。他时青紫系黄金，莫负悠悠冰雪心。","dynasty":"明代","title":"书郑伯固冷斋卷"}
{"author":"王恭","content":"青溪柳色动离愁，江水苍茫送客舟。两岸断烟看踯躅，半天微雨听钩辀。洞庭月傍君山晓，湘浦云兼梦泽流。归去故园如忆别，秋风应倚岳阳楼。","dynasty":"明代","title":"拟唐刘文房青溪口送人归岳州"}
{"author":"王恭","content":"登埤望烽火，落日烟尘紫。百战久不归，空闺泪如水。汉兵十万馀，尽没长城死。城下有精灵，啾啾月明里。","dynasty":"明代","title":"塞下曲二首其二"}
{"author":"王恭","content":"云卧碧溪里，别来凡几春。口中独未言声利，身上何曾染市尘。君家兄弟多逢掖，吐论遥轻二千石。高蹈宁耕数亩田，折腰耻作诸侯客。倾盖逢君惜未深，见君同调复同心。祗今交游重朱绶，何人贵义轻黄金。世人共笑悠悠者，击刺狂歌孟诸野。万事秋空一片云，得钱且醉黄垆下。闻道朝廷礼数优，衣冠阙下尽名流。爱君更欲君先达，顾我沧江空白头。","dynasty":"明代","title":"酌陈师贡"}
{"author":"王恭","content":"十年重过谢公楼，千里离心感旧游。江上行人孤笛晚，路傍离黍几家秋。浮云世事如春梦，流水年光易白头。别后芳原那可问，寒𤠔野鸟自堪愁。","dynasty":"明代","title":"西林感旧"}
{"author":"王恭","content":"桃花满背汗沾毛，太仆承恩意自豪。休道盐车稀骏骨，逢人谁是九方皋。","dynasty":"明代","title":"书画马四图其一"}
{"author":"王恭","content":"仙游何必怅离心，楚水吴山鹤上吟。更想清晨诵经处，蓬莱宫殿五云深。","dynasty":"明代","title":"送道士赴阙试经"}
{"author":"王恭","content":"十里黄沙海上头，数株榕叶半沧洲。西风禾黍平侵户，落日云山远带楼。雁影萧萧孤笛暮，砧声杳杳几家秋。候门稚子牵衣笑，不省微霜著敝裘。","dynasty":"明代","title":"暮归沙堤"}
{"author":"王恭","content":"还乡能几日，五马又騑騑。阙下陈三策，人间望一麾。帆飞涢水阔，路绕凤山微。送别无穷恨，空惭独布衣。","dynasty":"明代","title":"赠故人陈孟敷牧安陆州"}
{"author":"王恭","content":"淮泗云空苜蓿齐，圉人牵出踏青泥。金舆不恋西池赏，虚负天寒十二蹄。","dynasty":"明代","title":"画马图"}
{"author":"王恭","content":"人间𨚗久住，只履独西归。夜雨虚禅座，寒山葬衲衣。鸽栖青草塔，猿吊白云扉。从此无期会，空令泪欲挥。","dynasty":"明代","title":"挽僧"}
{"author":"王恭","content":"行行别翠微，迢递入城扉。故旧多零落，人烟半是非。清霜寒使马，落日动军麾。薄莫遥钟起，还寻旧路归。","dynasty":"明代","title":"山人入城"}
{"author":"王恭","content":"野庙大江干，萧萧树色寒。断碑荒草没，画壁古苔乾。龙去春潮在，𤠔鸣海月残。英雄那可问，东逝更漫漫。","dynasty":"明代","title":"题无诸庙壁"}
{"author":"王恭","content":"关路草凄凄，枫林杜宇啼。思深湘岸曲，声断郢云西。故国春归尽，他乡客去迷。凄凉听渐近，疲马亦长嘶。","dynasty":"明代","title":"客中闻子规"}
{"author":"王恭","content":"野藤垂谷口，林径少人行。茅屋先春补，沙田候水耕。篱深孤犬吠，树密一鸠鸣。花落家僮扫，寥寥远市声。","dynasty":"明代","title":"春莫田家"}
{"author":"王恭","content":"匣里菱花镜，摩挲恨转深。土花浮绿晕，秋月闭寒阴。汉女曾窥貌，秦人己照心。蛟龙今剥落，徒尔折黄金。","dynasty":"明代","title":"古镜"}
{"author":"王恭","content":"羡尔炎州翠，双栖羽翼微。雨香红玉觜，风飏碧罗衣。避鹘藏深竹，衔鱼上钓矶。吴宫矜首饰，莫道网罗稀。","dynasty":"明代","title":"翡翠"}
{"author":"王恭","content":"从军江海上，征棹去微茫。瘴雨孤城白，秋风大野黄。旌旂连蟹舍，烟火近鲛房。但使封侯贵，何须忆故乡。","dynasty":"明代","title":"送人从海城军"}
{"author":"王恭","content":"别君沧海上，况是暮秋天。乱叶惊离席，孤云逐去船。荔枝瘴雨外，椰叶夕阳边。回首风尘隔，相思共渺然。","dynasty":"明代","title":"送人还岭海"}
{"author":"王恭","content":"迢递青莲宇，云边事事幽。松花山路晚，鹤梦寺门秋。黄叶僧前落，清泉屋上流。所嗟尘累久，那得此淹留。","dynasty":"明代","title":"松寺清秋"}
{"author":"王恭","content":"荒山残日晚，秋思正凄凉。野鸟啼花径，溪泉溜竹房。钟声云外远，树色雨中黄。更与询休辈，焚香坐石床。","dynasty":"明代","title":"秋日游山寺"}
{"author":"王恭","content":"黄鹤山前黄鹤楼，楼前江水古今流。英雄寂寞馀芳草，鹦鹉凄凉但远洲。汉口月明鸿影度，武昌云断笛声秋。行人更莫频登览，铜辇时逢帝子游。","dynasty":"明代","title":"拟题黄鹤楼"}
{"author":"王恭","content":"天籁萧萧何处鸣，湘江云叶助秋声。几多金薤琳琅影，何限丹丘别里情。","dynasty":"明代","title":"题郑浮丘家藏方壶水墨风竹其二"}
{"author":"王恭","content":"不羡鱼羹饭，宁甘苜蓿香。小斋邻蟹舍，曲几近蛟房。别路分沙堰，行衣受海霜。到家看旧竹，凉月满横塘。","dynasty":"明代","title":"梅江送林中洲归"}
{"author":"王恭","content":"发白未侯封，休论旧日功。酬恩空有剑，锡宴岂无弓。关塞孤愁外，风霜百战中。太平应弃掷，流落灞桥东。","dynasty":"明代","title":"老将"}
{"author":"王恭","content":"寥寥人境外，闲坐爱晴晖。谷转猿声迥，林幽鸟影稀。雨深苔藓壁，潭映薜萝衣。日夕忘机处，孤云去复归。","dynasty":"明代","title":"和王摩诘山居即事韵"}
{"author":"王恭","content":"君不闻丰山钟古铜，裂缺追蠡虫。霜华满天激清响，夜夜龙鸣西顶中。君不见丰城匣中三尺水，凛凛神光射眸子。蜿蜒已没秋海空，落落寒星气犹紫，烈士英灵亦如此。黄金散尽游下邳，四海萧条人竟欺。男儿岂负报国愤，此心感激谁能知。悲歌击筑来燕市，易水秦原几千里。鼓刀屠肆心可凭，慷慨夷门为谁死。青袍买酒上林春，衣上徒香京洛尘。五侯宾从少知己，羽林年少轻才人。山中布衣取卿相，太后穰侯不相让。入门长揖隆准公，致身歘在青云上。狐裘柘弓那可期，长楸走马行射麋。何须白发鲁中叟，转数黄须塞上儿。以兹却羡归来好，驱车便发青门道。青门柳枝三月春，飞絮愁人不肯扫。石门山水青如苔，与君闲来日几回。宁无禄米二千石，莫弃黄垆三百杯。","dynasty":"明代","title":"漫歌行"}
{"author":"王恭","content":"双毫闲染处，隐见雪花飞。万壑飘琼树，千峰掩翠微。灞桥吟影度，剡曲棹舟归。因忆阳春调，而今和者稀。","dynasty":"明代","title":"题山水雪景"}
{"author":"王恭","content":"林下萧条隐角巾，黄花时节忆同人。陶潜解印宁辞倦，苏晋长齐岂是贫。华发流年看独变，青山明月梦来频。近闻筹谷多仙赏，忘却沧洲野水滨。","dynasty":"明代","title":"秋日寄王介轩先辈"}
{"author":"王恭","content":"得官何似罢官閒，闽海秋风一骑还。五岭黄茆通驿路，百城寒水接乡关。离心不醉霜中柳，归梦应寻鸟外山。闻说旧游多鹗荐，未应空老薜萝间。","dynasty":"明代","title":"寄别陈志鸿罢官归高凉其二"}
{"author":"王恭","content":"素袜凌波绿锦裳，参差玉佩夜微凉。清芬已在瑶池上，况是新承雨露香。","dynasty":"明代","title":"白莲图为番昜郭巡警赋"}
{"author":"王恭","content":"驿畔长松几百秋，行人到此也生愁。最怜每被官军斫，满地寒胶作泪流。","dynasty":"明代","title":"道边松"}
{"author":"王恭","content":"西上青云引兴浓，泮林才子蹑仙踪。边淮独树千峰雪，极浦寒山半夜钟。璧水到时春雁尽，金门朝退故人逢。风流博士如相问，白首林泉事事慵。","dynasty":"明代","title":"送邑造士萧戴贡胄监兼似国子博士林志仁"}
{"author":"王恭","content":"十年江海慕清芬，何事逢君又别君。花屿到来应几日，茆山归去独寻云。清溪碧水琴边落，黄叶秋声鹤上闻。自愧萍踪无住著，欲将飞佩息尘纷。","dynasty":"明代","title":"送蒋节庵鍊师还建上"}
{"author":"王恭","content":"朝入翠微畔，钩辀雨外鸣。声声行不得，去去若为情。苦竹湘南驿，黄茅岭外程。乡心正无那，闻尔泪沾缨。","dynasty":"明代","title":"山路闻鹧鸪"}
{"author":"王恭","content":"满林乌桕飘残臈，独客关心漫倚楼。几处移家惊落叶，十年归梦在孤舟。青塘野鸟当窗白，积雨寒山卷幔幽。何似董湖高隐处，朝朝巾舄与同游。","dynasty":"明代","title":"次韵答黄嗣杰"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中还屿南"}
{"author":"王恭","content":"寂历高秋乱叶飞，断𤠔声里日初微。自怜万里长为客，犹向西风著布衣。","dynasty":"明代","title":"秋山行旅"}
{"author":"王恭","content":"人间𨚗久住，只履独西归。夜雨虚禅座，寒山葬衲衣。鸽栖青草塔，猿吊白云扉。从此无期会，空令泪欲挥。","dynasty":"明代","title":"挽僧"}
{"author":"王恭","content":"龙门岁晚惜同心，迢递龟峰远更寻。残雪乱山频对酒，白云芳草又分簪。离堂夜烛猿声断，别路江枫雁影深。名下只今多俊逸，临岐高唱比南金。","dynasty":"明代","title":"岁暮岱峰同龙门漫士留别高景度先辈"}
{"author":"王恭","content":"建水千峰外，春城送独归。雨花飘别酒，津柳拂行衣。剑浦孤帆远，闽天一雁飞。到家应几日，书信莫令稀。","dynasty":"明代","title":"送人还建上"}
{"author":"王恭","content":"海国春鸿外，人烟尽木乡。潮生孤屿没，月出白沙凉。夜火邻鲛室，云帆拂蛎房。从来少耕种，辛苦坐沧浪。","dynasty":"明代","title":"文石渔家"}
{"author":"王恭","content":"白鸥门外孤艇，黄叶山中一瓢。惆怅青云旧侣，相思不到渔樵。","dynasty":"明代","title":"题水墨小景二首其一"}
{"author":"王恭","content":"薜萝深隐似仙家，半亩荒园祗种茶。涧口香泥行鸟迹，帘前春雨落松花。遥钟漠漠青林晚，远瀑淙淙白日斜。拂壁为君书此去，明朝相忆隔烟霞。","dynasty":"明代","title":"题故人山房壁"}
{"author":"王恭","content":"水墨不求似，意在丹青表。前朝独数僧匡然，后有方壶可同调。龙门此日发天机，挥霍霜毫亦神妙。遥林积水湛清晖，金削芙蓉连翠微，中有白云朝暮飞。云飞尽逐青山去，山灵笑谢红锦衣。主人原是幽栖者，乔木苍苍此山下。我亦沧波淡荡人，醉里閒寻有声画。","dynasty":"明代","title":"为陈必宗题高漫士山水"}
{"author":"王恭","content":"爨突曙烟新，蚕房绝四邻。相逢江上路，且醉瓮头春。稚子摘红叶，家人烹紫鳞。感君情独厚，应不笑家贫。","dynasty":"明代","title":"田家留客"}
{"author":"王恭","content":"郑老心閒却忘官，泮林唯对碧蕉閒。盈轩色映乌纱帽，拂几凉生苜蓿盘。半榻秋声寒外落，一帘幽梦月中残。杜陵野老时相问，应遣题诗叶上看。","dynasty":"明代","title":"题郑浮丘碧蕉书馆"}
{"author":"王恭","content":"鸟外垂阳覆石矶，隔江晴翠晒行衣。苍苔野径柴门尽，相对云山共息机。","dynasty":"明代","title":"山水扇面其二"}
{"author":"王恭","content":"丛竹香深蕙草寒，孤高遥在翠微间。上林何限看春客，未借金梯此再扳。","dynasty":"明代","title":"为陈石田题雪窗悬崖双清图"}
{"author":"王恭","content":"苔藓苍苍野殿凉，别离遥借赞公房。云间驯鸽窥瑶席，谷里昙花泛羽觞。对酒不将萍梗恨，还山应制薜萝香。江湖秋水多鱼雁，思尔封缄寄草堂。","dynasty":"明代","title":"僧房燕别故人还山中"}
{"author":"王恭","content":"花落闲园杜宇飞，半溪流水映柴扉。茅檐寂寂云来暝，苔径苍苍客到稀。洞口青猿啼近榻，林间驯鹿息尘机。长安年少多缨冕，不似山中薜荔衣。","dynasty":"明代","title":"春暮山家"}
{"author":"王恭","content":"秋影半枝金薤，上池凉露何多。谁把玉箫吹断，湘江一夜寒波。","dynasty":"明代","title":"墨竹"}
{"author":"王恭","content":"官署双松何彩翠，吏散人稀苔满地。独坐松间是阿谁，才子风流太丘裔。薄晓松枝清露繁，公庭无讼寂无喧。常思佐理苏民瘼，不分端居愧主恩。乃翁倜傥龙头客，曾事先皇佩铜墨。京使争传德政碑，邑人共说郎官泽。枯鱼肆索几何时，倏尔空愁风树悲。莫言累叶仍州县，九棘三槐应有期。","dynasty":"明代","title":"书少尹陈思孝松庭清晓卷"}
{"author":"王恭","content":"旅馆春将尽，乡心醉不迷。人烟随去住，萍梗任东西。花落吴山暮，鸿归楚树低。解鞍空伫立，无那子规啼。","dynasty":"明代","title":"暮春羁怀"}
{"author":"王恭","content":"洞门一径入烟霞，九曲溪泉绕洞斜。铁笛一声山月冷，独骑黄鹤问仙家。","dynasty":"明代","title":"题方壶道人山房二首其一"}
{"author":"王恭","content":"习隐向微道，了然玄牝门。口含金鹅蕊，身寄桃花源。结宇閟青阳，寒林变氛氲。逍遥太和际，发生灵台根。结想梦岐伯，飞声继轩辕。希君黄芽秘，永矣驻精魂。","dynasty":"明代","title":"题松陵吴文刚长春轩"}
{"author":"王恭","content":"门外有人事，门里无俗声。超然心境静，邈尔尘虑清。宛如林下安禅客，身寄蒲团意空寂。又如仙客味丹经，玄牝门中澹而嘿。有时拂几独鸣琴，希声忽度缁帷林。猗兰掩抑东归思，沂泗春波千丈深。横经只在閒堂里，浩荡真源了无际。卧想羲皇轩后时，坐梦无怀葛天氏。松桂青青半占山，泮林多暇日应还。谁知一片灵台曲，更在孤云杳霭间。","dynasty":"明代","title":"书新宁高鲁仲心远堂"}
{"author":"王恭","content":"琴边霜菊袭人芳，鸟外寒松落幔凉。若道丘园心赏薄，渊明何事忆柴桑。","dynasty":"明代","title":"为林执中赋茂林十咏其九松菊流芳"}
{"author":"王恭","content":"深涧垂萝暗竹房，半枝残烛雨声凉。萧条树叶千峰里，不独啼猿断客肠。","dynasty":"明代","title":"山窗夜雨"}
{"author":"王恭","content":"半剪青荷一片风，月华荡漾露珠融。谁知万里扶桑物，尽属中原掌握中。","dynasty":"明代","title":"咏倭扇"}
{"author":"王恭","content":"落日浮洞庭，宵分逗烟舸。侧闻巴陵钟，遥爱君山火。片雨潭上来，凉声满高卧。龙鸣秋籁寒，蛟泣灵珠堕。瑶瑟何悽其，苍梧晓来过。谁能问重华，空鼓潇湘柂。","dynasty":"明代","title":"雨夜舟中作"}
{"author":"王恭","content":"山空水云净，月出洲渚白。寒苇梳幽风，孤蓬逗秋色。垂纶久忘鱼，击汰非干泽。终愧坐磻溪，皓首钓人国。","dynasty":"明代","title":"题画扇"}
{"author":"王恭","content":"花落含章点翠蛾，曲随羌笛动情多。关心最是巢居阁，淡月凉云玛瑙坡。","dynasty":"明代","title":"墨梅"}
{"author":"王恭","content":"袅袅棠梨枝，珍禽啄花去。一片落长门，思君恐迟暮。","dynasty":"明代","title":"书海棠禽"}
{"author":"王恭","content":"斗酒临长驿，孤帆半夕阳。花催离思急，柳引醉歌长。楚树兼云远，吴江到海苍。六平山下路，何日更持觞。","dynasty":"明代","title":"六平峰山送人之吴"}
{"author":"王恭","content":"故人何处住，独树孟家邻。水墨今谁重，云泉我共贫。襟期多古意，交态任时人。醉里从挥洒，无钱奉老亲。","dynasty":"明代","title":"怀画史林景时其一"}
{"author":"王恭","content":"静夜月微明，翛然万籁清。山禽忽飞起，偏傍竹林鸣。","dynasty":"明代","title":"夏夜山中"}
{"author":"王恭","content":"屿南山人心不羁，含毫醉扫苍筤枝。斩钉截铁何怪怪，兔起鹘落偏奇奇。国初始重方壶笔，若比湖州更飘逸。丹丘金错未足誇，吴兴籀法应难匹。临榻由来失本真，当场落墨要惊人。山人独向灵台悟，信手拈来如有神。","dynasty":"明代","title":"题林遵性墨竹"}
{"author":"王恭","content":"莲宇最高处，青萝隐丹梯。钟鸣海色动，四壁闻天鸡。簝竹苍梧野翠分，石林阴洞未归云。香炉峰小开窗见，水乐声寒隔坐闻。回风飒飒吹松栝，落日澄潭见毫发。龙眠水底呼不醒，千岁寒漦雨苔滑。而我发遐想，兴来随所之。缘云踏鸟道，披荒上天池。天池色映黄姑水，手接飞藤洗双耳，鬼谷仙源杳霭间，雁荡天台只如此。望海亭中载酒来，石楠花气拂金杯。葛衣醉倒翻经榻，纱帽狂歌施食台。龙龛法似心无垢，宴坐禅扉说空有。玄度难酬支遁词，凿齿曾于道安厚。浮梁少尹欲朝天，群从相看惜别筵。遥想五云双阙下。时时飞梦绕林泉。","dynasty":"明代","title":"龙龛龙集并序"}
{"author":"王恭","content":"凉雨净氛壒，孤云结层阴。飞流激芳涧，嘉木澄幽林。鸟啼谷中趣，人閒川上心。谁为后来者，当期此投簪。","dynasty":"明代","title":"题郑氏家藏古画"}
{"author":"王恭","content":"几欲衔环去，天寒旧路迷。梅边偶相得，并作一枝栖。","dynasty":"明代","title":"书梅花双雀"}
{"author":"王恭","content":"金陵维帝里，宫阙五云间。师到是何日，禅西若个山。浣衣天界晓，清梵紫金閒。早晚门人念，东林定里还。","dynasty":"明代","title":"送僧游金陵"}
{"author":"王恭","content":"野藤垂谷口，林径少人行。茅屋先春补，沙田候水耕。篱深孤犬吠，树密一鸠鸣。花落家僮扫，寥寥远市声。","dynasty":"明代","title":"春莫田家"}
{"author":"王恭","content":"隐侯家世巽湖阴，何事看云怅别心。亲舍几年违色养，宦游千里戴华簪。乌台月暗怀乡远，鹤发秋来入梦深。自昔忠臣缘孝子，白华歌尽有馀音。","dynasty":"明代","title":"题宪检校沈公望云图"}
{"author":"王恭","content":"陆侯东胶士，家林西楚乡。别来念亲舍，目极孤云翔。孤云飘飘洞庭渚，梦飞不到三湘浦。天门西望数峰遥，澧水东流寸心苦。昨日承恩别紫宸，闽州父老候车尘。争看壁水环林秀，来佐朱幡皂盖臣。莫言束带恒推府，韩琦赵抃多殊遇。三尺探知犴狱情，一帘隔断苞苴路。朝朝讯谳不辞烦，名宦由来古所言。若待锦衣归省日，夫人含笑问平反。","dynasty":"明代","title":"陆推府望露思亲卷"}
{"author":"王恭","content":"梵宇相逢处，依依忆断行。佛香云近榻，禅寂鸟窥房。粥茗留清昼，钟鱼出上方。空门多割爱，犹解惜莲芳。","dynasty":"明代","title":"过冶城寻芝山兰若访从兄阐上人"}
{"author":"王恭","content":"还乡能几日，五马又騑騑。阙下陈三策，人间望一麾。帆飞涢水阔，路绕凤山微。送别无穷恨，空惭独布衣。","dynasty":"明代","title":"赠故人陈孟敷牧安陆州"}
{"author":"王恭","content":"凤箫吹断夜初澄，云叶离披玉露凝。绝胜洞庭凉月曙，数声瑶瑟度零陵。","dynasty":"明代","title":"书柯丹丘墨竹并古木幽篁其一"}
{"author":"王恭","content":"我惜琳琅若故人，一回行见一回亲。谁家拓得方壶影，醉眼看时只悟真。","dynasty":"明代","title":"题林遵性临方壶墨竹"}
{"author":"王恭","content":"空林微月出，花下一琴横。忽听宫商调，而多山水情。云边孤雁断，秋外百泉鸣。坐久长河没，犹馀灵籁声。","dynasty":"明代","title":"月下闻琴"}
{"author":"王恭","content":"盥濯宴心坐，焚香讲道经。青童开宝笈，白发对黄庭。玉佩飞鸾驭，瑶笙载鹤軿。天花撩乱处，迢递见仙灵。","dynasty":"明代","title":"诵道经"}
{"author":"王恭","content":"清秋发佳兴，著屐穷翠微。鸟度黄叶涧，猿啼白云扉。野寺隐孤磬，遥峰当夕晖。浮云淡空宇，石濑清心机。缅怀苏门啸，愿拂林中衣。长歌望薜萝，思与尘世违。","dynasty":"明代","title":"秋日山行"}
{"author":"王恭","content":"君不见庐山岑，董仙在时花满林。身骑白鹿忽飞去，江海寥寥千古心。君今种杏知何所，解向青山作茅苧。云中浇酒祀岐黄，林下还丹结龙虎。羡君有道不羞贫，卖药无钱常与人。抱琴出谷迷行屐，散帙临流醉角巾。武阳山水多奇处，金鳌苍苍但烟树。鸡犬长鸣石上苔，渔樵未识松边路。自是先贤六代孙，布衣不到五侯门。相逢又欲还山去，他日思君愁断猿。","dynasty":"明代","title":"题建安朱氏杏林云隐图"}
{"author":"王恭","content":"西风残叶响秋江，树抄青猿挂影双。因忆孤舟经峡口，数声随雨落篷窗。","dynasty":"明代","title":"题猿图"}
{"author":"王恭","content":"寂寞淮阴路，荒城接楚原。谁能怀漂母，曾此饭王孙。孤冢今犹在，千金不复论。自惭非国士，兹去向何门。","dynasty":"明代","title":"经漂母墓"}
{"author":"王恭","content":"数亩山田沉一秋，酿成宁羡醉乡侯。兴来独共邻翁酌，不问农家识字游。","dynasty":"明代","title":"田家新酿"}
{"author":"王恭","content":"宫县声绕凤台春，万舞雍容对玉宸。华表忽惊千岁别，恩波遥借一归人。边淮独树斜连海，故陇寒楸远入闽。莫向尘中成久别，太平天子重明禋。","dynasty":"明代","title":"送陈乐舞省墓归闽复还天京"}
{"author":"王恭","content":"木墨人皆羡，承平祗布衣。云山随处写，乡树暂时归。两地愁看月，孤村独掩扉。幽期应早计，何事久相违。","dynasty":"明代","title":"怀画史林景时其二"}
{"author":"王恭","content":"野人不到山中久，见山若见平生友。咫尺相看解有情，几番别去仍回首。石林精舍小茆庐，便欲牵萝学隐居。周郎拍手向予笑，云是吾家山水图。角巾野杖行潇洒，又似商颜采芳者。瀑水淙淙岛外飞，岩花寂寂云中下。潭声树，凉萧萧，世人何必轻渔樵。霜枝可薪鱼可食，时来不负金台招。","dynasty":"明代","title":"题周家山水图"}
{"author":"王恭","content":"别野霜空柿叶凋，曲堂云掩墨香销。碧萝野径黄山里，谁更登临望落潮。","dynasty":"明代","title":"玉融潘源润师事黄山陈平叔师殁哀甚以讣音来告余答诗且寓伤悼之意云其三"}
{"author":"王恭","content":"古寺萧条绝四邻，寺前松柏几回春。月明下界犹闻磬，年老荒山少见人。贝叶旧听双树法，衲衣孤坐两朝身。秋风已烂蒲团草，悟得西来意自真。","dynasty":"明代","title":"䝾野寺残僧"}
{"author":"王恭","content":"天高寒日莫，念念独还山。绿树悬心远，孤云入望閒。水流侵石榻，落叶拥柴关。别后分遥想，诸峰杳霭间。","dynasty":"明代","title":"送刘逸人还山"}
{"author":"王恭","content":"行行林路远，此地复伤怀。断壁悬疏蔓，闲门翳古苔。邻僧惊独住，野老候重来。欲去仍回首，猿声处处哀。","dynasty":"明代","title":"经山中旧宅"}
{"author":"王恭","content":"酒漉乌中不用篘，醉来身外更何求。黄花栗里秋光满，好是无心见督邮。","dynasty":"明代","title":"为潘序班伯时书渊明漉酒图"}
{"author":"王恭","content":"城里青山闻梵音，灵源高阁影沈沈。鸟边祗树人烟近，象外云花野照深。苔色满廊行履迹，月明空界印禅心。自怜人代多氛垢，未得焚香礼遁林。","dynasty":"明代","title":"题冶城开元寺"}
{"author":"王恭","content":"小堂红烛吐烟清，钟漏微微出县城。赏地不堪人又别，离筵莫厌酒频倾。星河卷慢浮霜影，砧杵谁家起夜声。明发空江分手去，片帆天外挂离情。","dynasty":"明代","title":"霜后燕别"}
{"author":"王恭","content":"花溪过残雨，隐处青苔纹。松栝逗天影，萧萧鸾鹤群。以言丘中赏，遗身寄孤云。金梯与神遇，华顶青氤氲。","dynasty":"明代","title":"书溪山林薮图"}
{"author":"王恭","content":"布衣何事欲朝天，螺渚霜空见发船。闽树晓关分楚泽，越城寒火接吴烟。白门酒熟谁同醉，华馆灯孤笑独眠。阙下名公多旧识，莫令归兴后春前。","dynasty":"明代","title":"送林思隐之金陵"}
{"author":"王恭","content":"梦渚苍苍入楚烟，岳阳南面雨如悬。人家寂历青枫外，仙峤空濛独雁边。飞阁迥临闻笛处，微钟遥到钓鱼船。孤帆莫向潇湘浦，云暗苍梧水泊天。","dynasty":"明代","title":"题江山烟雨图"}
{"author":"王恭","content":"官船一棹大江流，才子还京赋远游。帆带夕芜依御苑，梦随凉月到家楼。长淮雁影催寒曙，近郭砧声报晚秋。此度金门应早达，莫令乡舍久淹留。","dynasty":"明代","title":"送刘监生还京"}
{"author":"王恭","content":"云里仙台别望遥，三花飞近水精桥。秋山未下麻姑鹤，虚负璚楼品玉箫。","dynasty":"明代","title":"偶题林本清界画"}
{"author":"王恭","content":"白发卧沧洲，翻然忆旧游。醉寻陶令酒，吟倚谢公楼。砧杵千门夕，梨棠一县秋。去逢高慢士，应是久淹留。","dynasty":"明代","title":"送沧洲出邑偶赋"}
{"author":"王恭","content":"自无簪组分，结屋近苔矶。夜月悬孤艇，寒潮入半扉。溪山曾无趣，鱼鸟已忘机。为问青云者，谁能忍布衣。","dynasty":"明代","title":"渔隐"}
{"author":"王恭","content":"竹亭花径小阑干，绿酒新诗且共欢。浮世相逢须尽醉，青云都向命中看。","dynasty":"明代","title":"饮酒言怀"}
{"author":"王恭","content":"识子何太迟，谁家见颜色。胡瓶臈酒介轩楼，红烛离堂孔彰席。忆昨见君毛骨奇，白面虬须秀两眉。九苞凤羽朝阳日，百鍊鱼肠出匣时。清署淹留凡几载，百司共喜文无害。何意翻捐从事衫，到家偏著斑斓綵。阶下红萱映白茆，活鳞香稻遍山庖。帘前肆伍淩霜竹，借与慈乌来作巢。莫言村西一丘壑，小山松桂长如昨。心远能教地自偏，何必庐阜天台有猿鹤。","dynasty":"明代","title":"宪从事新宁陈氏归隐卷"}
{"author":"王恭","content":"酒尽沙头白玉瓶，海云关树远行经。孤舟落叶丹阳渡，残笛秋风白下亭。三楚人烟天外小，六朝山色雁边青。怜君此去应观国，行听韶音到广庭。","dynasty":"明代","title":"送粮长林思器赴召京师其二"}
{"author":"王恭","content":"如君宁久微，且复顾庭闱。折桂暂无分，飘蓬今独归。壶公当过道，金粟待行衣。遥想青灯下，闲堂静掩扉。","dynasty":"明代","title":"送人下第归桐城"}
{"author":"王恭","content":"淮泗云空苜蓿齐，圉人牵出踏青泥。金舆不恋西池赏，虚负天寒十二蹄。","dynasty":"明代","title":"画马图"}
{"author":"王恭","content":"向壁见空翠，满堂烟霭生。都无粉墨姿，但觉泉籁声。羡尔丘中赏，沿源结幽盟。閒寻天窗外，时拂青萝行。身与云共远，心将猿独清。予亦淡荡人，因之谢浮名。愿餐金鹅蕊，飞步窥蓬瀛。","dynasty":"明代","title":"题林景时水墨山水"}
{"author":"王恭","content":"凉风飞露冷飘飘，菱叶茨菰色渐凋。莫叹林塘秋气早，五陵烟树亦萧条。","dynasty":"明代","title":"秋园晓步"}
{"author":"王恭","content":"空林微月出，花下一琴横。忽听宫商调，而多山水情。云边孤雁断，秋外百泉鸣。坐久长河没，犹馀灵籁声。","dynasty":"明代","title":"月下闻琴"}
{"author":"王恭","content":"林居绝轮鞅，独酌形亦忘。百年会衰朽，一室任荒凉。寤寐友千古，游心见羲皇。所以陶潜翁，颓然卧柴桑。","dynasty":"明代","title":"独酌言怀"}
{"author":"王恭","content":"鹫岭积蒙茸，连山翠几重。险疑金粟洞，高讶玉华峰。溪迥云藏屋，林深雨翳钟。客帆秋外小，仙佩鸟边逢。梦绕三花树，歌残五粒松。考槃多在涧，惆怅独迷踪。","dynasty":"明代","title":"林景时云山图"}
{"author":"王恭","content":"得官何似罢官閒，闽海秋风一骑还。五岭黄茆通驿路，百城寒水接乡关。离心不醉霜中柳，归梦应寻鸟外山。闻说旧游多鹗荐，未应空老薜萝间。","dynasty":"明代","title":"寄别陈志鸿罢官归高凉其二"}
{"author":"王恭","content":"与君相识便相知，却叹相逢最后时。沧海几回明月夜，黄山终负薜萝期。秋风野水寒猿断，落叶荒原吊客悲。遥想泉台今不恨，传家应有凤毛奇。","dynasty":"明代","title":"挽黄山周正卿"}
{"author":"王恭","content":"引蔓离披覆绿苔，碧萝深处为谁开。自怜冷落山林下，也向春风笑一回。","dynasty":"明代","title":"野花"}
{"author":"王恭","content":"十年弓马似君稀，到老还乡愿不违。祖道百壶孤棹别，温陵千里远人归。江桥夜火霜蚝熟，野馆秋风海菜肥。好是北堂调膳后，閒看儿女笑牵衣。","dynasty":"明代","title":"送人代兵后还乡"}
{"author":"王恭","content":"林幽行避暑，藤叶昼阴阴。地僻无行客，山深独抱琴。白云时在屦，流水始知音。寄语尘中者，同来共息心。","dynasty":"明代","title":"避暑"}
{"author":"王恭","content":"搜粟当年曾作尉，富民何事亦封侯。却令大姓专输饷，谁信军储借上筹。千里帆樯粳稻白，百城烟水鼓鼙秋。仍闻部曲多穷卒，此日遥分主将忧。","dynasty":"明代","title":"送陈二林粮长运军储之海城"}
{"author":"王恭","content":"逢君江上草萋萋，久客将归路欲迷。日暮孤舟空荡漾，天涯斗酒又分携。青枫孤屿潮声小，积雨芳洲蔗叶齐。亲爱重逢更何日，野云流水隔东西。","dynasty":"明代","title":"别林十一恭并冯生二女儿"}
{"author":"王恭","content":"鹁鸠低傍野田飞，布谷声中半掩扉。不愿五陵衣马贵，但令州县往来稀。","dynasty":"明代","title":"暮春田家"}
{"author":"王恭","content":"乞食向人烟，心閒处处禅。浮杯江上月，浣衲涧中泉。蜀道峨眉远，庐山瀑布悬。孤云自飞去，谁得扣玄玄。","dynasty":"明代","title":"送衲子游方"}
{"author":"王恭","content":"几年游璧水，一旦候金扉。敕赐骑骢马，人看著锦衣。天连枫陛晓，霜借柏台威。此际如相忆，毋令尺素稀。","dynasty":"明代","title":"闻刘一敦擢监察御史"}
{"author":"王恭","content":"流落衣冠没，他乡几度春。青山行卖卜，白首坐忘贫。昔爱林中酒，今为草下尘。平生数行泪，为尔独沾巾。","dynasty":"明代","title":"挽邢逸民"}
{"author":"王恭","content":"发白未侯封，休论旧日功。酬恩空有剑，锡宴岂无弓。关塞孤愁外，风霜百战中。太平应弃掷，流落灞桥东。","dynasty":"明代","title":"老将"}
{"author":"王恭","content":"人间𨚗久住，只履独西归。夜雨虚禅座，寒山葬衲衣。鸽栖青草塔，猿吊白云扉。从此无期会，空令泪欲挥。","dynasty":"明代","title":"挽僧"}
{"author":"王恭","content":"渡口集昏鸦，缘村径路赊。枫青迷野水，竹密暗江沙。远火人声绝，孤帆日影斜。扣门惊犬吠，如入子陵家。","dynasty":"明代","title":"夜到渔家"}
{"author":"王恭","content":"雨露恩宁薄，烟霞思独迷。向人披鹤氅，无分卷龙衣。女伴愁将别，君王梦亦稀。他年青鸟使，衔表到金扉。","dynasty":"明代","title":"宫人入道"}
{"author":"王恭","content":"掩泪向边州，君恩此日休。身随塞上远，心是汉宫愁。雁塞春难度，龙堆草易秋。玉容何足贵，翻作羽林羞。","dynasty":"明代","title":"昭君怨"}
{"author":"王恭","content":"林栖无外事，访旧入东城。渐失闻猿处，多逢结驷行。古榕藏驿舍，残柳拂军营。薄暮遥钟起，纷纷薜荔情。","dynasty":"明代","title":"送林山人入城"}
{"author":"王恭","content":"羽人何处去，归事玉宸君。飞佩花间别，横箫鹤上闻。过关闽树断，絓席楚江分。想到斋宫夕，圜丘候五云。","dynasty":"明代","title":"书江山别意图送羽人还神乐观"}
{"author":"王恭","content":"万事忘机一布裘，似君宜向古人求。秋风几度惊双鬓，夜梦无应到五侯。多暇兴来犹散帙，老年身倦少登楼。蔡家尚有文姬在，对酒当歌且莫愁。","dynasty":"明代","title":"赠陈逸民"}
{"author":"王恭","content":"羞与宁王作管吹，肯随嬴女凤楼期。清平未奏云门乐，几见天寒坠叶时。","dynasty":"明代","title":"题墨竹"}
{"author":"王恭","content":"曲水飞觞迹渐陈，山中花木几回春。风流内史归何处，空使今人忆古人。","dynasty":"明代","title":"兰亭怀古其一"}
{"author":"王恭","content":"一经曾采泮池芳，况是天朝被宠光。宫柳远随骢马色，苑花遥惜绣衣香。云开浙水腾秋隼，天入荆蛮涌晓霜。莫向钱塘追故事，六和高塔野烟凉。","dynasty":"明代","title":"次塘行人擢浙江宪副"}
{"author":"王恭","content":"海国霜寒断雁飞，五门何处整朝衣。凤台月色空中白，长乐钟声马上微。中岁一官仍独冷，西胶三礼似应稀。杜陵别后襟期少，谁共樽中醉落晖。","dynasty":"明代","title":"奉寄郑助教"}
{"author":"王恭","content":"习静东山里，空林闭两扉。独承丹陛诏，暂解绿萝衣。𤠔鹿谁同伴，烟霞迹渐稀。五云霄汉上，还有梦来期。","dynasty":"明代","title":"赠隐者赴召其二"}
{"author":"王恭","content":"凉露滴宫槐，黄花映古苔。秋风芹泮别，曙日棘闱开。战胜应谁敌，名香得意回。知君经济手，不愧子云才。","dynasty":"明代","title":"送人赴秋闱"}
{"author":"王恭","content":"海国凉秋白雁声，行人一骑发边城。故乡闻此肠堪断，况复今朝在客情。","dynasty":"明代","title":"秋城闻雁"}
{"author":"王恭","content":"凤山东海际，苍翠白云封。峭壁悬梯近，幽林挂瀑重。虹蜺侵绝涧，星汉接危峰。不见烧丹者，空怜避世踪。","dynasty":"明代","title":"登凤山仙人梯其二"}
{"author":"王恭","content":"莲宇经台花正香，白云深映竹边房。清游惜共林僧别，行听微钟到学堂。","dynasty":"明代","title":"秋日游皇恩寺"}
{"author":"王恭","content":"离别中年梦亦惊，未应王谢独关情。家林久已无音信，江海今馀几弟兄。浙水断鸿秋半影，粤河残叶夜中声。遥怜姑篾千峰里，何处相思月自明。","dynasty":"明代","title":"寄三衢董教陈孟敷"}
{"author":"王恭","content":"鹧鸪啼，声钩辀，空林积雨寒萧索。黄茅岭上几人行，绿树村南万花落。鹧鸪啼，声格磔，谁使霸陵游，翻成夜郎别。惆怅偏伤行路心，苦道行人行不得。昨忆王门闻曙鸡，今朝愁听鹧鸪啼。驿楼宫树曾不悟，旅舍邮亭应始知。鹧鸪啼，草凄凄。长淮路，去弗迷。","dynasty":"明代","title":"鹧鸪啼怀林十二谪后"}
{"author":"王恭","content":"玉腕罗裙陌上桑，南枝袅袅北枝长。殷勤为谢青云客，莫把黄金买路傍。","dynasty":"明代","title":"采桑"}
{"author":"王恭","content":"绝顶风凄万木黄，露寒云白色苍苍。夜深一片藤萝月，照见天河水气凉。","dynasty":"明代","title":"秋山"}
{"author":"王恭","content":"山雨潇潇静掩门，绩灯影里戏儿孙。棕榈叶上声声好，不似天涯断客魂。","dynasty":"明代","title":"田家夜雨"}
{"author":"王恭","content":"尘中何处避炎蒸，静爱空王澹爱僧。沙界树凉晴作雨，石渠泉响暗流冰。青山载酒随閒到，飞阁观潮倚醉登。水绕莲花通宝藏，路回兰若转金绳。仙人棋局埋幽草，开士禅扉闭古藤。荒殿鸟啼时近榻，香台狷卧夜窥灯。老来行止愁无地，病后欢携愧有朋。明发别离方外去，何时清兴又同乘。","dynasty":"明代","title":"夏日游棋山寺燕集"}
{"author":"王恭","content":"何事采三秀，清时歌考槃。缅怀长林子，荷衣而鹖冠。坠露当朝饮，落英为夜餐。清冷上池水，一吸无留残。嗟尔郢中思，徒劳抱琴弹。唯应褰芳者，可以同岁寒。","dynasty":"明代","title":"琴乐子墨菊杂以竹兰贻张氏清玩"}
{"author":"王恭","content":"东林雨后树苍苍，巾舄乘闲到上方。双涧鸟鸣延语笑，半林花气袭衣裳。机闲宝地禅俱寂，心寄空门累亦忘。自愧此身人代里，何因栖遁远公房。","dynasty":"明代","title":"春日游山寺"}
{"author":"王恭","content":"爱尔幽栖处，清凉水竹园。远山频对酒，芳草独开门。卷幔通云影，横琴拂石根。仙源只如此，相对更何言。","dynasty":"明代","title":"拟唐贾岛题李疑幽居仍次韵"}
{"author":"王恭","content":"布衣相对两忘贫，共忆黄山泪满巾。高士姓名因有传，中郎书籍与何人。墨池雨冷苔空积，笔冢秋深草自新。惆怅一杯何所寄，唯应高谊独悲辛。","dynasty":"明代","title":"玉融潘原润将义葬其师黄山陈平叔一日持广赙集过予愧贫不能助遂赋此以赠之"}
{"author":"王恭","content":"山水婵娟扫黛屏，清晖迢递到柴扃。云归独树天边小，雪罢孤峰鸟外青。寒藓带花侵卷幔，野泉流叶近闲庭。浮生只解人间事，未得从师种茯苓。","dynasty":"明代","title":"道人延翠轩"}
{"author":"王恭","content":"翠微行渐远，去去入城扉。断续人烟近，荒凉故旧稀。市廛沾草屦，官柳拂荷衣。惟有空濛水，东流无是非。","dynasty":"明代","title":"山人入城"}
{"author":"王恭","content":"狂客今何在，风流世共传。夜台依宿草，陇树入新烟。月冷延陵剑，湖空贺监船。秋风正摇落，回首独潸然。","dynasty":"明代","title":"仲秋洪山经狂客墓"}
{"author":"王恭","content":"木墨人皆羡，承平祗布衣。云山随处写，乡树暂时归。两地愁看月，孤村独掩扉。幽期应早计，何事久相违。","dynasty":"明代","title":"怀画史林景时其二"}
{"author":"王恭","content":"卖药偏成隐，相逢但布衣。梅江秋外别，花屿雨中归。远火千峰夕，遥钟独雁飞。自言今白首，此去故人稀。","dynasty":"明代","title":"梅江送林泽中归屿南"}
{"author":"王恭","content":"门掩孤山少见人，梅花霜鹤自为邻。秪今玛瑙坡头月，唯映巢居閤下尘。","dynasty":"明代","title":"和靖观梅卷"}
{"author":"王恭","content":"云中路不穷，迢递入乌蒙。马上看山别，天涯见月同。昆明波淡淡，金齿树朦朦。异域空相忆，音书几日通。","dynasty":"明代","title":"送人之云雨"}
{"author":"王恭","content":"花落含章点翠蛾，曲随羌笛动情多。关心最是巢居阁，淡月凉云玛瑙坡。","dynasty":"明代","title":"墨梅"}
{"author":"王恭","content":"晚风吹酒动离颜，别路萧条草树间。积水乱流疑梦渚，一峰中断似君山。鸡鸣海曙寒潮小，雁引秋声落叶闲。行李飘飘又何往，暮云飞鸟也知还。","dynasty":"明代","title":"行次海上"}
{"author":"王恭","content":"延陵才子旧知名，今日应怜好弟兄。客里襟期疑是梦，天涯萍水况多情。清秋一叶琴中落，黄菊孤尊月下倾。倾盖相逢还又别，不堪江上断鸿声。","dynasty":"明代","title":"与连川吴彦器夜酌"}
{"author":"王恭","content":"绣颈斓斑锦翼齐，梁园春树好飞栖。乐游年少偏嫌雨，莫向花间自在啼。","dynasty":"明代","title":"题梨花班鸠图"}
{"author":"王恭","content":"海上群峰一峰别，群山向下如丘垤。云开华顶见琉球，天尽沧波带吴越。元气鸿濛湿不飞，凉霜五月袭人衣。迥临飞鸟空青外，始识筹峰天下稀。石林阴洞何冥密，万籁天声散秋色。南涧飞泉鹤梦清，太阴积雨龙漦白。我闻伸蒙子，云卧清晖里。一旦金马门，名高此山水。忆昨伸蒙骂贼时，悠悠往事亦堪悲。支离一代忠臣义，感激千秋达士知。郎官作县先名节，独访遗踪吊前列。载酒唯浇石上苔，回鞭不醉山中月。东山歌酒兰亭笔，疏散当年竟何益。愿君遗爱比桐乡，功名记在筹峰石。","dynasty":"明代","title":"筹峰歌为长乐尹王道斋赋"}
{"author":"王恭","content":"松桂春深野鸟啼，绿萝飞处隐仙梯。瘦筇好是行来好，云白山青水满溪。","dynasty":"明代","title":"题西村陈氏所藏高待诏水墨四幅其一"}
{"author":"王恭","content":"品流曾不让山鸡，珠树林深碧羽齐。莫近梁王池上去，野烟寒雨草萋萋。","dynasty":"明代","title":"翡翠"}
{"author":"王恭","content":"建水千峰外，春城送独归。雨花飘别酒，津柳拂行衣。剑浦孤帆远，闽天一雁飞。到家应几日，书信莫令稀。","dynasty":"明代","title":"送人还建上"}
{"author":"王恭","content":"形妙结元化，虚灵独函中。瀰漫八弦内，廓尔天地同。以言道自守，了与真源逢。澄明烛万变，百体俱随从。外视失初性，荡然若乘空。谁应静夜气，复与灵台通。若人抱月神，日夕怀深衷。常虑爱物浅，思将拯疲癃。名堂有远意，岂帷昌厥躬。","dynasty":"明代","title":"张节推存心堂"}
{"author":"王恭","content":"闻说乘溪棹，寻源过水西。如何雨花处，欲往路先迷。","dynasty":"明代","title":"陈沧洲游方广岩不果行"}
{"author":"王恭","content":"乌衣何处别，迢递落春塘。旧垒逢新主，空帘见夕阳。水芹沾嘴活，烟柳拂衣香。何必吴宫树，秋风亦断肠。","dynasty":"明代","title":"新燕"}
{"author":"王恭","content":"桄榔枝上夕阳微，寂历秋风吹葛衣。回首前溪灯火起，阴虫声里扣荆扉。","dynasty":"明代","title":"秋山暮归其一"}
{"author":"王恭","content":"玉钗堕地无全股，双凤蟠龙两分去。虽藏匣底终弃捐，欲卖傍人不直钱。轳辘宛转黄金井，手挽铜瓶系纤绠。谁知绠断瓶堕泉，千尺深沉不窥影。铜瓶堕泉钗堕地，君心何得生离异。","dynasty":"明代","title":"妾薄命"}
{"author":"王恭","content":"双娥娇掩为谁颦，反被荣华误却身。回首东吴何事业，野烟寒水更愁人。","dynasty":"明代","title":"二乔图"}
{"author":"王恭","content":"梗树重林隔花远，仙源一道缘溪回。太常峰顶千秋雪，石门洞中万古苔。石门隐映灵湫窟，积水澄波洞毫发。龙鸣午夜发天声，僧定空山见秋月。美人家住石门东，散帙垂帷杳霭中。千嶂云来窗户白，半岩雨过野泉红。美人自是儒林秀，叔父风流今白首。醉来莫赌山阴棋，兴在宁陪竹林酒。门前水硙霜花米，席上春盘脍鲜鲤。何意匡庐四五峰，飞落君家画屏里。君今见画思隐沦，谓我年来得句新。谁知纸上千章富，不换仓中五斗陈。","dynasty":"明代","title":"水墨横图为姜养恬书"}
{"author":"王恭","content":"斗酒惜分襟，温陵驿路深。关河孤客棹，沧海故人心。荖叶迷行旆，桐花醉客簪。清源仙洞好，知尔日登临。","dynasty":"明代","title":"暮春送人还温陵"}
{"author":"王恭","content":"逢君倾盖转销魂，多少离心不忍论。白首异乡无旧业，青山衰草闭閒门。关河夜雨频惊梦，雕鹗秋风久负言。莫向樽前同感慨，旧游能有几人存。","dynasty":"明代","title":"简曾伯刚"}
{"author":"王恭","content":"鹧鸪啼，声钩辀，空林积雨寒萧索。黄茅岭上几人行，绿树村南万花落。鹧鸪啼，声格磔，谁使霸陵游，翻成夜郎别。惆怅偏伤行路心，苦道行人行不得。昨忆王门闻曙鸡，今朝愁听鹧鸪啼。驿楼宫树曾不悟，旅舍邮亭应始知。鹧鸪啼，草凄凄。长淮路，去弗迷。","dynasty":"明代","title":"鹧鸪啼怀林十二谪后"}
{"author":"王恭","content":"九月淮天百草枯，晓分千骑猎平芜。弯弓射杀南山豹，归醉吴姬卖酒垆。","dynasty":"明代","title":"观猎"}
{"author":"王恭","content":"武夷山水好，潭影空禅心。挂袖云生石，翻经月照林。履行随竹静，钵洗向泉深。九江仙源里，惟闻钟磬音。","dynasty":"明代","title":"赠武夷僧"}
{"author":"王恭","content":"茉莉花香暑露清，芰荷高馆月微明。伤心欲话他年旧，握手空惊此日情。青镜流年头共白，绿樽深夜酒同倾。预愁别路枫洲外，千树蝉声送客行。","dynasty":"明代","title":"拟唐窦遗夏夜宿表兄宅话旧"}
{"author":"王恭","content":"鸣机声里花如霰，白日帘前那忍见。娇容无力十指纤，几日才成一匹练。年年输税入官家，姑老儿雏空叹嗟。夫婿宦游行不归，妾身长著嫁时衣。","dynasty":"明代","title":"织苧篇"}
{"author":"王恭","content":"白帝城头乌欲栖，瞿塘峡里暝猿啼。山通剑门峨眉远，水落荆门郢树低。公孙旧业知何处，十二危滩虎须怒。雁飞愁度百劳关，行人畏到三巴路。绝壁连峰马道赊，石林残照几人家。垂萝夹岸迷天影，午夜沧波逗月华。巫阳缥缈望中开，行雨行云尚有台。山花不省襄王梦，野鸟何知宋玉怀。岷江一道向西来，蜀客帆樯逦迤回。洪涛有时不可下，滟滪当头大如马。纷纷世路羊肠曲，岂独瞿塘骇心目。尽知险处重周防，谁肯安流虑倾覆。使君高谊轻常调，吏散披图但长笑。明朝身到五云端，下见瞿塘一杯小。","dynasty":"明代","title":"题陆太守瞿塘日暮图"}
{"author":"王恭","content":"马上闽关若太行，白云飞处似河阳。宁教带雨将归梦，莫更因风度远乡。亲舍几回空外忆，宦情偏向此中忘。遥知吏散棠阴下，柱笏行看欲断肠。","dynasty":"明代","title":"怀安蒋明府望云思亲卷"}
{"author":"王恭","content":"古镜蟠龙野苔色，赭颜欲改青须白。三尺鱼肠烛下看，玉壶击碎心未寒。悠悠漳水轮台树，信陵平原渺何处。骑射纷纷杜宛儿，骄嘶紫燕跃青骊。铜驼陌上春风煖，田窦门前客应满。白头执戟不迁官，尽日草玄门自閒。雪风萧萧面如割，史云桁上无全褐。君不见羊肠九折坂，覆辙相寻岁华晚。君不见瞿塘滟滪滩，败蓬如舞落惊湍。田文失势冯驩去，廷尉门空鸟啼树。二君所见何太迟，署门谢客徒尔为。食客满堂尽珠履，剖胆输肝竟谁是。阶前车马若云屯，倏忽苍苔生满地。感激令人气不平，中宵起坐待天明。唯有君家梁上燕，秋去春来无世情。","dynasty":"明代","title":"行路难"}
{"author":"王恭","content":"风笛楼前万叶乾，碧天如水浩漫漫。鸿声远度黄姑小，兔影斜临玉镜寒。塞北将军空倚恨，湘南游子莫凭栏。异乡今夜堪惆怅，何处明年更独看。","dynasty":"明代","title":"中秋对月"}
{"author":"王恭","content":"桄榔枝上夕阳微，寂历秋风吹葛衣。回首前溪灯火起，阴虫声里扣荆扉。","dynasty":"明代","title":"秋山暮归其一"}
{"author":"王恭","content":"野人不到山中久，见山若见平生友。咫尺相看解有情，几番别去仍回首。石林精舍小茆庐，便欲牵萝学隐居。周郎拍手向予笑，云是吾家山水图。角巾野杖行潇洒，又似商颜采芳者。瀑水淙淙岛外飞，岩花寂寂云中下。潭声树，凉萧萧，世人何必轻渔樵。霜枝可薪鱼可食，时来不负金台招。","dynasty":"明代","title":"题周家山水图"}
{"author":"王恭","content":"偶作山阳会，翻惊梦里逢。盍簪怜草色，携手叹萍踪。雨暗楼中树，云閒鸟外峰。故人湖海气，应不愧元龙。","dynasty":"明代","title":"同故人曾伯刚燕集陈家楼"}
{"author":"王恭","content":"毛衣如涴墨，性慧独能言。寂寂空山去，休随众鸟喧。","dynasty":"明代","title":"题鸲鹆"}
{"author":"王恭","content":"一风东来吹海山，南云北云飞度关。北云毕竟从龙去，何意南云将鹤还。云飞适与飘风遇，片片经天散仍聚。但见无心出岫閒，宁知变态为霖去。周子辞天便拂衣，龙门解薜上金扉。吴钩入水疑双化，赵璧连城喜独归。归来海上还耕钓，食稻安眠开口笑。白首谁同晚节高，黄山独契归云妙。闻道龙门怅别深，为君双笔绘家林。秋天夜夜多归梦，应羡孤云还故岑。","dynasty":"明代","title":"书高翰林绘闽峤归云送周扩泰还长乐"}
{"author":"王恭","content":"鹤岑戛然开洞门，仙翁骑龙宴曾孙。曾孙大醉仙翁别，木魅鲛童吊溪月。葛花濛濛簝竹荒，石云紫蕨参差凉。银湾逗帆啸苍突，玉函千年蜕金骨。峰头药草九节香，胡麻作饭与君尝，待君骑鱼还故乡。","dynasty":"明代","title":"赋得幔亭峰送人之建上"}
{"author":"王恭","content":"祓禊亭中自渐低，昔人行处草萋萋。多情最是山阴鸟，啼向春风满会稽。","dynasty":"明代","title":"兰亭怀古其二"}
{"author":"王恭","content":"荒城百雉郁嵯峨，城下风来涌漫波。云静遥天飞鸟迥，潮平孤屿夕阳多。风帆点点迷烟树，山磬迢迢度薜萝。十二危阑都倚遍，关心无那月明何。","dynasty":"明代","title":"江城夕眺"}
{"author":"王恭","content":"内史风流逸思多，黄庭读罢兴如何。道林祗解怜鹰鸟，未胜临池独爱鹅。","dynasty":"明代","title":"书四爱图其一"}
{"author":"王恭","content":"深宫花谢使人愁，片片随风满御沟。妾命自怜花共薄，君恩那似水东流。","dynasty":"明代","title":"长信宫落花"}
{"author":"王恭","content":"赢粮寻翠巘，负笈入琳林。书映藤萝色，声随钟梵音。芸香孤鸟外，灯影断猿深。寂寂空门夜，闲窥往圣心。","dynasty":"明代","title":"山寺读书其一"}
{"author":"王恭","content":"青草平湖白鹭飞，石门烟树半晴晖。菊潭对酒闲垂愰，谁向筹峰共采薇。","dynasty":"明代","title":"口占寄友"}
{"author":"王恭","content":"鹧鸪啼，声钩辀，空林积雨寒萧索。黄茅岭上几人行，绿树村南万花落。鹧鸪啼，声格磔，谁使霸陵游，翻成夜郎别。惆怅偏伤行路心，苦道行人行不得。昨忆王门闻曙鸡，今朝愁听鹧鸪啼。驿楼宫树曾不悟，旅舍邮亭应始知。鹧鸪啼，草凄凄。长淮路，去弗迷。","dynasty":"明代","title":"鹧鸪啼怀林十二谪后"}
{"author":"王恭","content":"木落霜寒断雁鸣，六平峰下送君行。孤帆杳杳辞亲舍，匹马翩翩入帝京。禁邸疏钟朝佩影，桥门孤烛夜书声。遥怜得桂青霄上，应愧山中独隐名。","dynasty":"明代","title":"送邑造士李良岁贡之京"}
{"author":"王恭","content":"三径无资鬓已皤，一瓢閒却在烟萝。何时得遂弦歌兴，尽遣公田种术多。","dynasty":"明代","title":"无酒"}
{"author":"王恭","content":"幽栖何处是，积水近柴扉。樽酒沙头别，輶轩月下归。竹深林鸟待，村远故人稀。遥想斋居里，狂吟竟落晖。","dynasty":"明代","title":"送中州逸人归龙塘"}
{"author":"王恭","content":"严助閒堂野水滨，每同兄弟日娱亲。到家几度瞻云迥，恋阙还应爱日频。山色半帘铜鼓曙，潮声入坐顶湖春。史臣定写茆容传，笑拂端溪紫石匀。","dynasty":"明代","title":"高要严氏具庆堂"}
{"author":"王恭","content":"驰逐三军出楚关，白头慈母望生还。归魂不到闽溪月，飞度临濠若个山。","dynasty":"明代","title":"挽送校尉"}
{"author":"王恭","content":"林居绝轮鞅，独酌形亦忘。百年会衰朽，一室任荒凉。寤寐友千古，游心见羲皇。所以陶潜翁，颓然卧柴桑。","dynasty":"明代","title":"独酌言怀"}
{"author":"王恭","content":"官亭几度饮离觞，此日怜君谪远方。马上看山椰叶暗，津头沽酒荔枝香。秋深岭表犹多瘴，腊尽天南尚少霜。憔悴更须怀直道，临岐何必泪沾裳。","dynasty":"明代","title":"送人贬海南"}
{"author":"王恭","content":"深涧垂萝暗竹房，半枝残烛雨声凉。萧条树叶千峰里，不独啼猿断客肠。","dynasty":"明代","title":"山窗夜雨"}
{"author":"王恭","content":"尘中那久住，飞佩入千山。片石松边住，孤云鹤上还。苔深丹灶绿，叶坠紫宫闲。后夜玄洲月，相思杳蔼间。","dynasty":"明代","title":"赠道人别"}
{"author":"王恭","content":"独树閒堂少四邻，东风黄鸟唤行人。若教飞上龙池柳，还忆家林薜荔春。","dynasty":"明代","title":"为林执中赋茂林十咏其一乔木新莺"}
{"author":"王恭","content":"林下多白云，溪口饶水木。长啸鸾鹤群，翛然在空谷。悠悠山色闲，浩浩波光绿。寄醉墨壶中，惟应道机熟。","dynasty":"明代","title":"书上清方壶醉墨山水"}
{"author":"王恭","content":"岁晏山空落叶深，临岐那忍重分衿。扁舟不载同归梦，片月空悬远别心。去住谁为悲客路，东西总是失家林。为予归去逢知己，但道平安是好音。","dynasty":"明代","title":"送林大归"}
{"author":"王恭","content":"樵歌何处响，迢递白云深。袅袅潭边起，萧萧空外音。何须谐律吕，即此是讴吟。却厌青楼曲，商音摅暮林。","dynasty":"明代","title":"山行闻樵歌"}
{"author":"王恭","content":"高亭上与翠微连，漠漠风涛际海天。吴越百城飞鸟外，琉球孤岛断云边。灵源洞古人稀到，青草池空凤杳然。深愧远公相问姓，自非玄度亦逃禅。","dynasty":"明代","title":"游鼓山天风海涛亭"}
{"author":"王恭","content":"朝入翠微畔，钩辀雨外鸣。声声行不得，去去若为情。苦竹湘南驿，黄茅岭外程。乡心正无那，闻尔泪沾缨。","dynasty":"明代","title":"山路闻鹧鸪"}
{"author":"王恭","content":"枫林草屋半苍苔，寂寂柴扉映竹开。啼鸟数声春自好，五陵年少不曾来。","dynasty":"明代","title":"村居"}
{"author":"王恭","content":"延陵精舍东溪口，六曲屏山对虚牖。绝壁连冈入万松，一涧盘陀大如斗。盘石垂萝密更偏，黄精潭上写冰弦。化成水月三千界，古洞烟霞小有天。烟霞杳微茫，水月澹忘知。谁知鲁中叟，发彼川上喻。溪水东流接泮林，云泉佳处萃青衿。金门旧隐时同屐，白头老樵来听琴。孤亭五月秋声起，列坐柽阴爱流水。借君矶畔濯尘缨，何必箕山洗双耳。","dynasty":"明代","title":"东溪精舍杂咏为吴中美作"}
{"author":"王恭","content":"古人名诗凡几家，阴何徐庾皆清发。遂使少陵谪仙辈，深得黄初建安骨。尔来作者虽能鸣，此翁吐词多正声。百年英气结词赋，每日挥洒娱心情。镜湖流水澄孤月，太华莲峰积飞雪。千载黄钟绣作花，三叹朱弦响疏越。沧洲二卷俱可人，首首看来如有神。始知先辈老风格，不逐馀子徒清新。角巾野杖闲潇洒，绿水清池思堪写。愿得明时入帝京，閟宫清庙歌承平。","dynasty":"明代","title":"观沧洲二稿有作"}
{"author":"王恭","content":"翠叶瑶花凉露飞，山林谁共爱芳菲。花时莫更纫为佩，满目秋风楚客稀。","dynasty":"明代","title":"墨兰三图其二"}
{"author":"王恭","content":"古寺邻江岛，苍茫紫翠间。断云连野寺，孤鸟没空山。酒榼穿花入，禅扉映竹关。幸陪巾舄醉，日暮始言还。","dynasty":"明代","title":"夏日游灵瑞寺其四"}
{"author":"王恭","content":"炎暑不可度，端居日方永。同袍四五人，共爱山中静。飞阁轶氛埃，丛林逗萝径。潭静日已秋，竹深午犹暝。初沿双溪转，稍入空中境。婉婉林鸟声，悠悠野僧定。平生好幽玩，尽日惬佳兴。山水发清机，风泉澹初性。日夕徐徐归，云间响孤磬。","dynasty":"明代","title":"夏日过憩天王寺"}
{"author":"王恭","content":"临岐杯酒若为情，枫叶萧萧独雁鸣。万里关河秋色里，怜君何日到边城。","dynasty":"明代","title":"暮秋送客之塞上"}
{"author":"王恭","content":"城乌啼断海东头，三弄梅花起戍楼。谁向营门看月色，声声都是别离愁。","dynasty":"明代","title":"梅城晓角其二"}
{"author":"王恭","content":"上国僧游去，山门日自开。绀园依绿草，画壁上苍苔。谷暗猿初断，林空鹤又回。惟馀旧童子，笑问客何来。","dynasty":"明代","title":"过皇恩寺"}
{"author":"王恭","content":"驿畔长松几百秋，行人到此也生愁。最怜每被官军斫，满地寒胶作泪流。","dynasty":"明代","title":"道边松"}
{"author":"王恭","content":"一别青山音问稀，白云流水思依依。不知老鹤巢边树，几度开花几度飞。","dynasty":"明代","title":"寄山中友"}
{"author":"王恭","content":"沙馆忽归梦，枫州空月明。与君别来凡几日，相思不觉闻秋声。来清小苑霜初肃，扶留叶大甘蔗熟。青山绕舍云半间，黄菊吹香酒千斛。瀛洲仙侣久忘机，昔时骢马今布衣。共君兄弟日携手，閒看孤鸿天外飞。","dynasty":"明代","title":"答黄嗣杰兼柬王介轩先辈"}
{"author":"王恭","content":"鸡鸣海气白，驱马临长陌。远树带鸣蝉，孤城对行客。蓬累我萧然，萍流子何适。相送独销魂，青山澹寒色。","dynasty":"明代","title":"送别"}
{"author":"王恭","content":"渔人将楚竹，吹向月明中。莫奏凉州曲，金河有断鸿。","dynasty":"明代","title":"闻渔笛"}
{"author":"王恭","content":"野木临崖石，年深土亦崩。老根浮断藓，飞干接长藤。性朽空劳匠，心灰也类僧。春风几荣谢，羡尔独棱层。","dynasty":"明代","title":"枯木"}
{"author":"王恭","content":"避暑林扉兴不穷，仙家遥借翠微峰。云间鸡犬稀人迹，石上莓苔见鹤踪。冰簟更寻花处月，角巾闲挂鸟边松。自从心境清凉后，却笑尘中万事慵。","dynasty":"明代","title":"借龙华琳宫避暑"}
{"author":"王恭","content":"鹁鸠低傍野田飞，布谷声中半掩扉。不愿五陵衣马贵，但令州县往来稀。","dynasty":"明代","title":"暮春田家"}
{"author":"王恭","content":"林栖无外事，访旧入东城。渐失闻猿处，多逢结驷行。古榕藏驿舍，残柳拂军营。薄暮遥钟起，纷纷薜荔情。","dynasty":"明代","title":"送林山人入城"}
{"author":"王恭","content":"羽人何处去，归事玉宸君。飞佩花间别，横箫鹤上闻。过关闽树断，絓席楚江分。想到斋宫夕，圜丘候五云。","dynasty":"明代","title":"书江山别意图送羽人还神乐观"}
{"author":"王恭","content":"偶作山阳会，翻惊梦里逢。盍簪怜草色，携手叹萍踪。雨暗楼中树，云閒鸟外峰。故人湖海气，应不愧元龙。","dynasty":"明代","title":"同故人曾伯刚燕集陈家楼"}
{"author":"王恭","content":"连峰转幽邃，竟夕白云多。峡里非人境，春深但女萝。仙源空翠远，香界断钟和。鸾鹤飘飘去，尘踪独奈何。","dynasty":"明代","title":"书谷口云深图"}
{"author":"王恭","content":"楼虚千瘴合，水木澹清华。积雨仙源白，归云鸟道斜。褰衣凌野翠，捲幔拂秋霞。想见横经夕，苍藤落数花。","dynasty":"明代","title":"题黄声玉环清楼"}
{"author":"王恭","content":"吴岳片云横，偏关远宦情。乡林孤望断，客路寸心倾。带雁迷亲舍，缘霜度客旌。太行曾按节，千古重怀英。","dynasty":"明代","title":"题郁判官望云思亲卷"}
{"author":"王恭","content":"野情鱼鸟边，孤兴寄秋田。霜降黄花酒，山空白日眠。云根缃帙散，林杪桔槔悬。予亦栖栖者，遥知沮溺贤。","dynasty":"明代","title":"题陈孟敷耕图"}
{"author":"王恭","content":"爱尔幽栖处，楼居水木清。松高清鹤梦，竹密助猿吟。帘捲山光入，窗虚日色明。独惭官府系，临眺不胜情。","dynasty":"明代","title":"拟唐储光羲题陆山人楼"}
{"author":"王恭","content":"支离那可道，摇落倍凄然。归梦将秋月，愁心对暮天。吴山苍霭断，楚树白云连。日夕凉风动，乡原若个边。","dynasty":"明代","title":"拟唐祖咏江南旅情"}
{"author":"王恭","content":"少府爱清晖，孤亭近翠微。石林娱晚坐，池水净风扉。野鹿衔花过，溪云带鸟归。何须谢缨冕，临眺始忘机。","dynasty":"明代","title":"拟唐祖咏题韩少府水亭"}
{"author":"王恭","content":"忘机依别墅，丰水带南山。野竹连孤屿，溪云伴独閒。鹿鸣花外去，鹤梦雨中还。寂寂何人到，年年但掩关。","dynasty":"明代","title":"拟唐祖咏苏氏别业"}
{"author":"王恭","content":"羌笛与铙歌，相逢奈别何。关河孤梦断，边地几人过。沙碛鸿声小，轮台雪片多。看君马上去，𢬵取醉颜酡。","dynasty":"明代","title":"拟唐王仲初边上送故人"}
{"author":"王恭","content":"日暮寄宿在田家，谷口南风生枣花。田夫归来系牛牯，向前问客何乡土。厨头唤妇具黄粱，树里携瓶沽酒浆。木绵作衾溪石枕，青竹为灯照吟影。田夫更语妻勿嗔，客子不是寻常人。","dynasty":"明代","title":"寄宿田家"}
{"author":"王恭","content":"向夕龙门渡，风潮半落霞。暂停游子棹，得访故人家。浦口鱼罾近，津头酒幔斜。踟蹰那忍去，乘月涉江沙。","dynasty":"明代","title":"晚济龙门渡因访高慢士"}
{"author":"王恭","content":"野树疏藤覆夕阴，半池残水夏凉深。相思护度空惆怅，林下何时再盍簪。","dynasty":"明代","title":"林塘夏夕有怀同志"}
{"author":"王恭","content":"黄花萧索暮寒催，千里怜君此日回。自说月明霜冷夜，相思曾倚凤凰台。","dynasty":"明代","title":"秋暮喜友人自京还"}
{"author":"王恭","content":"南宋诸陵草树秋，尚怜太史旧风流。如今九畹青青色，正在湘潭雨里愁。","dynasty":"明代","title":"书四爱图其四"}
{"author":"王恭","content":"杨帆过彭蠡，远见匡庐色。瀑布天上来，芙蓉望中碧。东林钟磬远，沽酒浔阳夕。枫树忽鸣猿，凄然念乡国。","dynasty":"明代","title":"舟经彭蠡"}
{"author":"王恭","content":"暮云归鸟也知还，烟树苍茫楚望閒。想是泮林官暇日，此心遥在五华山。","dynasty":"明代","title":"题董教沔阳王以义水墨扇头"}
{"author":"王恭","content":"宫县声绕凤台春，万舞雍容对玉宸。华表忽惊千岁别，恩波遥借一归人。边淮独树斜连海，故陇寒楸远入闽。莫向尘中成久别，太平天子重明禋。","dynasty":"明代","title":"送陈乐舞省墓归闽复还天京"}
{"author":"王恭","content":"军城腊月桐叶飞，北风萧萧吹客衣。旅馆狂歌转萧索，故园长望空依微。吴姬酒醒春还早，那似繁华旧时好。五陵白马尽浮云，甲第朱门共秋草。怜君十载教温陵，不向青云叹未能。堂下诸生揖胡琼，海内贤豪趋李膺。往来京国知名久，健笔雄词世稀有。草圣曾惊御史骢，风流每醉将军酒。他乡生计近何如，桐下萧条杨子居。夜雨长愁旧国柳，秋风忽忆故江鱼。叹予飘泊红尘里，相识惟君最知己。问我年来只布衣，念我家贫尚如此。悠悠萍水各东西，也似飞鸿踏雪泥。百年心事难倾写，千里云山又解携。迢迢金粟清源洞，野鸟山花日迎送。别后清猿夜夜声，知君空有相思梦。","dynasty":"明代","title":"温陵留别陈四博士"}
{"author":"王恭","content":"山人在山心自閒，偶逐无心云出山。云飞飘飘落江海，忽讶山人何得还。山人旧是霜台吏，曾与绣衣掌书记。八州郎吏揖清芬，三尺儿童识名字。万事人间转眼非，山人大笑拂衣归。昔时猿鹤今无恙，别后杉松又几围。林泉未胜功名好，羡君忘机一何早。每因京使买琴弦，屡向词人借诗藁。兴来蹑履到僧家，竹里焚香白日斜。合屿壶山落天镜，五峰百丈横秋霞。我昔逃禅此山里，日坐灵花咽潭水。夜半龙鸣万籁声，四五沙门忽惊起。几年奔走愧尘颜，欲借金梯复再攀。愿留十日与君饮，醉倒白云秋半间。","dynasty":"明代","title":"题龙山归隐卷"}
{"author":"王恭","content":"禅室焚香夜坐同，寺前新塔起悲风。浮云自是同生灭，空使行人哭远公。","dynasty":"明代","title":"挽僧"}
{"author":"王恭","content":"吾爱龙门子，解作无声诗。今为玉堂客，留此粉墨奇。满堂山水多佳处，何限清辉阜阳曙。百道泉声缥缈间，几片云来欲飞去。石门沙径逗微曛，飞红沓翠长氤氲。仙人炼处丹梯近，野衲行边鸟道分。房栊正对钟山色，龙龛苍茫岱溪白。槃谷重逢李愿居，辋川复见王维宅。主人兄弟俱好奇，酌酒鸣琴更下帷。客至频移剡溪棹，兴来或赌山阴棋。龙门绘事今无价，千里相思五云下。我是林泉一布衣，为尔翻为有声画。","dynasty":"明代","title":"题高漫士为果之绘阜阳别墅"}
{"author":"王恭","content":"残柳烟空泣露蝉，夜堂红烛照长筵。门临一叶秋声里，帘卷秋风夕鸟边。且纵芳樽吟绿水，莫将青镜叹流年。兴酣耳热忘头白，不觉清宵刻漏传。","dynasty":"明代","title":"秋夜饮"}
{"author":"王恭","content":"半亩桑麻绕舍青，雨馀晴翠入閒庭。春来多少生生意，分付林扉昼莫扃。","dynasty":"明代","title":"为林执中赋茂林十咏其十桑麻积翠"}
{"author":"王恭","content":"吾爱方壶子，翩翩列仙流。咽津结龙虎，逍遥与天游。有时发仙秘，戏扫琼林秋。趋然粉墨外，坐使真华愁。兹峰表神岳，漫漫元气浮。祥飙转琪树，肃飒珊瑚钩。玄凤隐朝景，三花媚灵湫。伐毛紫霞里，濯足泉萝幽。黄金变绿髓，千岁栖蓬丘。世人哂丹汞，饭稻甘蜉蝣。披图有遐想，其将方外求。","dynasty":"明代","title":"题冯公夙家藏方壸神岳琼林图"}
{"author":"王恭","content":"带雨飘阶冷，随风著幔凉。愁心故宫树，片片落寒霜。","dynasty":"明代","title":"黄叶"}
{"author":"王恭","content":"荒山响清梵，竟日无行迹。释子支遁流，相逢澹空寂。云归天际閒，鸟度林中夕。境净秋色多，心远群机息。妙契两忘言，微钟出萝薜。","dynasty":"明代","title":"九月一日过崇信兰若"}
{"author":"王恭","content":"明月照我室，揽衣起中堂。北风卷帷幔，罗袜微有霜。崇兰委芳质，寒螀鸣近床。平生所亲者，宛在天一方。相思无由理，况此寒夜长。单居易为感，不觉涕沾裳。","dynasty":"明代","title":"拟古"}
{"author":"王恭","content":"玉燕古钗堕寒水，曲塘无波深见底。茨菰菱叶烂成泥，唯见芙蓉抱香死。","dynasty":"明代","title":"寒塘曲"}
{"author":"王恭","content":"远师何处去，迢递别东林。浙水人烟积，吴门雨雪深。寒山孤烛影，建业暮钟音。处处应留偈，悬知不住心。","dynasty":"明代","title":"送僧游吴"}
{"author":"王恭","content":"谷雨新晴海气凉，远山楼外色苍苍。烟深野树闻歌鸟，风急飞花落羽觞。玉屿金塘看月出，锦筵红烛醉宵长。独怜踪迹犹萍梗，客里挥毫谩自伤。","dynasty":"明代","title":"暮春宴集海田张氏家楼"}
{"author":"王恭","content":"夕芜残雨半沙丘，沙口行吟独布裘。几处人烟分水国，数村鱼鸟尽枫洲。云归岛屿千峰白，风递江潮五月秋。荣辱升沈君莫问，沧溟东逝更悠悠。","dynasty":"明代","title":"晚晴登沙阜望海屿偶赋"}
{"author":"王恭","content":"乞食向人烟，心閒处处禅。浮杯江上月，浣衲涧中泉。蜀道峨眉远，庐山瀑布悬。孤云自飞去，谁得扣玄玄。","dynasty":"明代","title":"送衲子游方"}
{"author":"王恭","content":"曾君远游何所亲，潮阳太守君故人。豪士满堂皆赆别，嗟予四壁常家贫。看君岂是弹冠客，闻道芹边久虚席。网罟宁加纵壑鳞，樊笼不掩冲霄翼。家林别去且迟迟，道过温陵谒旧知。司校閒堂连别墅，参军遗像有新祠。清漳山水旧城池，罗氏繁华昔在兹。驲路停骖空吊古，河桥买醉更题诗。双旌出迓韩山口，未话乡心即携手。远道休愁馆谷稀，故人俸禄堪沽酒。","dynasty":"明代","title":"赠别曾君伯刚游广东访陈潮州"}
{"author":"王恭","content":"野花垂岭口，无主亦芳菲。色映林僧帽，香随木客衣。凄凉𤠔折去，零落鸟衔归。日暮行人绝，山风吹更飞。","dynasty":"明代","title":"山路见落花"}
{"author":"王恭","content":"筹岩青翠里，琳馆是仙家。径转龙峰逼，林深鸟道斜。白云随杖舄，金磬出烟霞。幽觉尘心远，苍藤落数花。","dynasty":"明代","title":"春日登龙华观"}
{"author":"王恭","content":"野杖閒行日未曛，商歌休思世人闻。生平最是知心物，祗有青山共白云。","dynasty":"明代","title":"书云山小景"}
{"author":"王恭","content":"鹁鸠低傍野田飞，布谷声中半掩扉。不愿五陵衣马贵，但令州县往来稀。","dynasty":"明代","title":"暮春田家"}
{"author":"王恭","content":"奉诏西游说梵经，秋风应到石头城。帆飞楚水舟中饭，梦落淮山树里行。一锡独携空界月，三车遥对广庭声。禅心彼此随缘住，尘世空惊远别情。","dynasty":"明代","title":"送僧试经赴金陵"}
{"author":"王恭","content":"湿云如醉护轻尘，黄蝶东风满四邻。新绿只疑销晓黛，落红犹记掩歌唇。舞楼春去空残日，月榭香飘不见人。欲觅梨云仙梦远，坐临芳沼独伤神。","dynasty":"明代","title":"挽词（二首）"}
{"author":"王恭","content":"花县宁亲著綵花，松陵回首念荆扉。乡心正逐吴云断，离思偏逢朔雁稀。丘陇蓬蒿随处没，边头风雪几人归。明朝疋马姑苏道，遥望松楸入翠微。","dynasty":"明代","title":"题姑苏王仲瑚松陵展墓图"}
{"author":"王恭","content":"奉诏浮东海，鱼龙护去舟。双星别鳷鹊，几日过琉球。绝岛夷王拜，重番使节游。归朝应早计，休起见京楼。","dynasty":"明代","title":"送人使重驿"}
{"author":"王恭","content":"钟鼓金门曙，千官列雁行。西山含落月，北阙映初阳。御柳蓬莱色，宫花太液香。袖中有三策，思欲上君王。","dynasty":"明代","title":"拟早朝"}
{"author":"王恭","content":"交久敬弥笃，仲尼称其贤。廛居任湫隘，豆肉不掩肩。美哉君臣义，金石行当宣。遂令太史公，忻慕思执鞭。吾子重高节，尚友千古前。堂开七岩下，中有双涧泉。宴坐澹无私，恬然忘外喧。寤寐梦先哲，道存犹未捐。余惭石父贱，感激应谁怜。","dynasty":"明代","title":"林伯予师宴堂"}
{"author":"王恭","content":"妾有蟠龙镜，秦王在时见。绣涩隐菱花，苍苍蚀虫篆。浮云薄太清，孤月沈秋练。从此知妾心，何由见君面。","dynasty":"明代","title":"古镜"}
{"author":"王恭","content":"杨家墨妙世间稀，曾是明光敕赐归。今日画图流落处，断香残粉思依依。","dynasty":"明代","title":"书补之墨梅"}
{"author":"王恭","content":"暮云春树意俱閒，鹤上瑶笙去不还。梦觉屋梁残月曙，半帘空翠米家山。","dynasty":"明代","title":"为高漫士题方壶效米小景"}
{"author":"王恭","content":"丹阳京口暝烟收，几度劳歌送客游。吴岳晓连秋雨碧，御河寒带雁声流。衣冠召对金门里，文翰周旋玉案头。闻道汉庭深顾问，承平不遣贾生忧。","dynasty":"明代","title":"送浮丘郑先辈被命重赴京师"}
{"author":"王恭","content":"横行羽林儿，生小邯郸里。出塞入塞时，顾勋宁顾死。去年战桑乾，今年战楼兰。马上擒突厥，帐下降可汗。谁知百馀战，封侯竟艰难。","dynasty":"明代","title":"塞下曲二首其一"}
{"author":"王恭","content":"生小事边州，罢归头尽白。玉门逻逤别来深，云鸟鱼丽旧曾历。三尺吴钩两斛弓，絓在閒门高阁中。羽林一二少年辈，昨日封侯欺老翁。翻思战场里，秋霜断人骨。髑髅夜夜声满天，尽是长平旧降卒。","dynasty":"明代","title":"老将行"}
{"author":"王恭","content":"春深花里未成欢，何事秋深惜别难。沙堰醒来枫叶变，江潭归去菊花寒。鱼风卷幔鸣琴坐，蚌月临窗对酒看。此后相思应不远，也须双鲤报平安。","dynasty":"明代","title":"送刘炷归菊潭"}
{"author":"王恭","content":"谁窍青田一片霜，宛疑横吹到山阳。声兼陇水将魂断，曲尽梅花带髓香。华表仙歌惊落月，瑶台秋梦怨清商。唯应吹上天坛去，好伴云璈事玉皇。","dynasty":"明代","title":"三山林文质索咏鹤骨笛"}
{"author":"王恭","content":"高亭上与翠微连，漠漠风涛际海天。吴越百城飞鸟外，琉球孤岛断云边。灵源洞古人稀到，青草池空凤杳然。深愧远公相问姓，自非玄度亦逃禅。","dynasty":"明代","title":"游鼓山天风海涛亭"}
{"author":"王恭","content":"绿树残春外，双飞锦翼齐。长沙有迁客，莫向雨中啼。","dynasty":"明代","title":"鹧鸪"}
{"author":"王恭","content":"盘石苍山口，欢游重盍簪。酒醒荷气琼，云断水容阴。画楫浮空迥，青娥隔雨深。怀沙千古事，谁是独清心。","dynasty":"明代","title":"仲夏五日游盘石其二"}
{"author":"王恭","content":"筹峰烟磬里，君去独垂帷。散帖林中晚，悬灯雨外微。书声连涧水，人影落苔衣。不独伸蒙子，辛勤似者稀。","dynasty":"明代","title":"送友人伸蒙岩读书"}
{"author":"王恭","content":"离居杂尘想，久别山水深。兹来惬清玩，复得谐夙心。积雨川上霁，萧萧枫树林。空翠洒飞阁，孤云閒远岑。若人此真隐，缃帙与瑶琴。怅望独不见，空期鸾凤音。","dynasty":"明代","title":"为中林州题山水小景"}
{"author":"王恭","content":"空门恩爱稀，欲去省庭闱。亲舍无期别，白云长自飞。浮杯寻故里，洗钵见春晖。莫遣红尘里，人烟涴衲衣。","dynasty":"明代","title":"送僧省亲"}
{"author":"王恭","content":"拥炉寒夜坐，寂寞对閒居。冻雪千山白，情人万里馀。京南无过雁，汶上少来书。愁绝残灯里，横窗片月虚。","dynasty":"明代","title":"寒夜拥炉有怀"}
{"author":"王恭","content":"陆侯东胶士，家林西楚乡。别来念亲舍，目极孤云翔。孤云飘飘洞庭渚，梦飞不到三湘浦。天门西望数峰遥，澧水东流寸心苦。昨日承恩别紫宸，闽州父老候车尘。争看壁水环林秀，来佐朱幡皂盖臣。莫言束带恒推府，韩琦赵抃多殊遇。三尺探知犴狱情，一帘隔断苞苴路。朝朝讯谳不辞烦，名宦由来古所言。若待锦衣归省日，夫人含笑问平反。","dynasty":"明代","title":"陆推府望露思亲卷"}
{"author":"王恭","content":"西峰塔影连青汉，天半铃声度飞雁。朝散灵花世界香，夜悬灯火星河烂。此僧年少著袈裟，手持木杖口楞伽。身寄空门如槁木，心将秋水植莲花。两峰宴坐谈空寂，何事家山动遥忆。定里啼乌返哺声，别时春草忘忧色。学道由来不顾乡，道成应复念高堂。衲衣暂借斑斓舞，寿酒唯倾般若汤。清风溪上回轻舸，红叶吹霜向人堕。愿结三生石上期，只恐他生复无我。此别悠悠几日逢，回风暮雨送行踪。孤云野鹤悠悠去，目断金鳌一片峰。","dynasty":"明代","title":"送释大冶归省还西塔兰若"}
{"author":"王恭","content":"空山忽鸣鵙，露白秋草寒。离居感物候，况有行路难。从征睢阳里，饮马黄河水。孤剑二十年，寸心五千里。朅来问乡馆，捧檄仍徵兵，戚戚慈母恋，依依兄弟情。行当辞复去，悠悠念王程。黄云白雁秋萧索，野水西风汴城郭。洛苑初霜赤叶飞，大梁古道黄花落。戎衣此去勿迟迟，莫向清平叹数奇。白头好遂还乡计，姜被重欢綵重戏。","dynasty":"明代","title":"送郑克复睢阳军"}
{"author":"王恭","content":"白酒黄花醉共驩，景陵归思又漫漫。愁看南浦连枝别，况是西风落叶残。三楚帆飞湘雁远，五华人去海霜寒。故乡却恋多鱼米，应念贤兄尚冷官。","dynasty":"明代","title":"赠别王董教弟归沔阳"}
{"author":"王恭","content":"长桑亲受诀，复饮上池清。卖药宁论价，还山尚隐名。杏林春露积，桔井野泉平。见遇能医国，何辞缨冕荣。","dynasty":"明代","title":"与医者遇诗以赠之"}
{"author":"王恭","content":"疋马南行度浙河，汴城宫殿远嵯峨。中兴诸将思恢复，负国奸臣主议和。黄叶古祠寒雨积，青山孤冢夕阳多。六和塔影西风里，陵树萧萧野鸟歌。","dynasty":"明代","title":"经鄂王坟"}
{"author":"王恭","content":"自无簪组分，结屋近苔矶。夜月悬孤艇，寒潮入半扉。溪山曾无趣，鱼鸟已忘机。为问青云者，谁能忍布衣。","dynasty":"明代","title":"渔隐"}
{"author":"王恭","content":"姑苏城下刺兰桡，却忆吴王古市朝。香辇路边春寂寂，馆娃宫外草萧萧。千年往事空啼鸟，半夜疏钟自落潮。明发不堪回首处，暝烟秋雨过枫桥。","dynasty":"明代","title":"吴城怀古"}
{"author":"王恭","content":"夕芜残雨半沙丘，沙口行吟独布裘。几处人烟分水国，数村鱼鸟尽枫洲。云归岛屿千峰白，风递江潮五月秋。荣辱升沈君莫问，沧溟东逝更悠悠。","dynasty":"明代","title":"晚晴登沙阜望海屿偶赋"}
{"author":"王恭","content":"无诸故国柳条新，折柳空江怅远人。残雨绿芜分别路，断云归雁送行尘。孤舟荡漾家林梦，双阙依稀帝里春。遥想仲容终宦达，定应风木更悲辛。","dynasty":"明代","title":"闽江别意送陈伯武服阕之天官"}
{"author":"王恭","content":"春深花里未成欢，何事秋深惜别难。沙堰醒来枫叶变，江潭归去菊花寒。鱼风卷幔鸣琴坐，蚌月临窗对酒看。此后相思应不远，也须双鲤报平安。","dynasty":"明代","title":"送刘炷归菊潭"}
{"author":"王恭","content":"金衣骑小驷，迢递茂陵山。接鹘花边过，鸣鞭柳外还。断猿惊羽箭，过雁落金丸。归醉琼楼夕，天街雪正寒。","dynasty":"明代","title":"题王孙挟弹图"}
{"author":"王恭","content":"落日鹧鸪鸣，遥村送独行。峰回看不见，望望有馀情。","dynasty":"明代","title":"送刘逸人还山中"}
{"author":"王恭","content":"沙口柳条色，沧波断归鸿。君承紫泥诏，西上蓬莱宫。忆君久抱干将器，三尺鹈膏未曾试。君不见骅骝叱拨人岂知，一蹴方看小千里。黄金不独累层台，宣室犹闻此夜开。郭隗已知天下士，汉文偏爱洛阳才。只今四海同车辙，万乘宵衣候明哲。报主应怀国士恩，承家莫负郎官节。郑虔况是槁门客，早晚龙池道相忆。仲舒三策已成名，阙下相逢亦寄声。青丝白马金陵道，酒幔河桥对春草。天朝此去故人多，江海谁怜布衣老。舟从故里莫停桡，春水桃花半落潮。自惭落拓空华发，看尔飞腾上赤霄。","dynasty":"明代","title":"送别陈思孝赴天京兼寄董郑二先辈"}
{"author":"王恭","content":"江头独树起孤烟，江上云开雉堞连。芳草萋萋归鸟没，望乡犹在夕阳边。","dynasty":"明代","title":"江城夕眺"}
{"author":"王恭","content":"閒吹芦叶应村讴，贪弄山禽忘却牛。原草青青陂水绿，莫令文绣感庄周。","dynasty":"明代","title":"书萧子厚牧牛图"}
{"author":"王恭","content":"古人逸笔多大意，寿岩宝晋方壶是。今之画史谁最奇，玉堂待诏予知己。此君别自有天机，恰似张颠草圣时。醉来也解头濡墨，醒后翻言画者谁。满堂积翠横仙峤，主人坐听苏门啸。万籁天声发指头，百道风泉出心窍。欲借岩扉隐鹖冠，绿萝青壁共谁攀。江云渭树悠悠别，聊寄相思水墨间。","dynasty":"明代","title":"题高漫士逸墨山水"}
{"author":"王恭","content":"七峰岩下旧逃名，何事輶轩赴上京。白首相逢萍梗别，青山谁共薜萝情。疏烟野火丹阳骑，远树春风白下莺。想到都门知己在，南宫西掖有逢迎。","dynasty":"明代","title":"赠林汉孟赴召天京"}
{"author":"王恭","content":"释子安禅何处山，镡津溪上薜萝间。身将鹤畔松同古，心与岩头云共閒。九峰禅观通云月，百六滩声广长舌。翠竹黄花总是禅，西来直指何言说。磨砖作镜无光彩，刻舟求剑知何在。吾乡兄弟刹那间，若问江湖三十载。戒刀禅尺与蒲团，定里休将色相看。直教铁铸脊梁骨，不用安禅禅自安。","dynasty":"明代","title":"题剑溪上人坐禅卷"}
{"author":"王恭","content":"闲云悠悠水浩浩，二月江头看花早。画楫兰舟去复留，玉瓮银瓶奈倾倒。兴来携妓入中流，急管青丝问楚讴。青青菱荇浮翠溆，两两鸳鸯贴远洲。百年世事东流水，何似倾金长买醉。梁苑歌钟尽杳茫，茂陵松柏空憔悴。酒酣山水忽忘形，何必沧浪歌独醒。更吹横笛望空阔，江枫寂历江山青。茫茫仙岛无行路，清水黄尘不知处。欲向丹丘访羽人，身骑白鹤高飞去。","dynasty":"明代","title":"江上吟"}
{"author":"王恭","content":"云中路不穷，迢递入乌蒙。马上看山别，天涯见月同。昆明波淡淡，金齿树朦朦。异域空相忆，音书几日通。","dynasty":"明代","title":"送人之云雨"}
{"author":"王恭","content":"鹤石孤峰转，龙宫古道斜。如何在人境，别自有仙家。流水仙梯近，归云觉路赊。胜游须永日，何必在生涯。","dynasty":"明代","title":"夏日游灵瑞寺其一"}
{"author":"王恭","content":"樵歌何处响，迢递白云深。袅袅潭边起，萧萧空外音。何须谐律吕，即此是讴吟。却厌青楼曲，商音摅暮林。","dynasty":"明代","title":"山行闻樵歌"}
{"author":"王恭","content":"月出螺渚寒，扁舟水容夕。独树起鸣猿，遥山带行客。清源钟磬音，金粟烟萝碧。高唱人莫酬，探幽向禅寂。","dynasty":"明代","title":"送林汉孟游温陵"}
{"author":"王恭","content":"孤亭閒坐共忘机，华顶飞泉半夕晖。莫讶小舟频载酒，山林今日故人稀。","dynasty":"明代","title":"山水图为陈思孝少尹题其一"}
{"author":"王恭","content":"鹤山吹笙去不还，空留梯石白云间。尘凡自愧无仙骨，独对岩扉试一攀。","dynasty":"明代","title":"登凤凰山仙人梯"}
{"author":"王恭","content":"云山迢递树苍苍，春水微茫带野航。欲傍渔郎深隐去，武陵虽好是他乡。","dynasty":"明代","title":"题小景山水"}
{"author":"王恭","content":"江城何人夜吹笛，寒落梅花晓无迹。仙峤苍茫隔海清，人烟寂历连秋色。何处征帆天际归，夕阳枫树鸟边微。矶头亦有垂纶者，甘向沧浪老布衣。","dynasty":"明代","title":"梅城小景"}
{"author":"王恭","content":"酒漉乌中不用篘，醉来身外更何求。黄花栗里秋光满，好是无心见督邮。","dynasty":"明代","title":"为潘序班伯时书渊明漉酒图"}
{"author":"王恭","content":"泮林才子闽州彦，抱得麟经过淮甸。自从典教入王门，几度春风候玉辇。今年作县下吴门，吴门烟月倍离魂。岂知梅福为仙尉，莫学陶潜纵酒樽。吴门忆昔扁舟度，正是故人任官处。丹枫江上碧天秋，疏钟声外寒山暮。嗟予浪迹西复东，年年道上随飞蓬。献赋无因谒明主，弹冠自笑空龙钟。长洲苑外多佳致，山水闲时日应至。宦游莫比在长沙，圣主恩深汉文帝。","dynasty":"明代","title":"闻友人尉吴门"}
{"author":"王恭","content":"朝逢游子拂征鞍，花屿江城解佩环。供帐早莺啼越岸，驿程春树绕淮山。金门烛影趋朝入，璧水书生听漏还。此后桥门应见月，相思人在五云间。","dynasty":"明代","title":"送邑造士贡京师"}
{"author":"王恭","content":"卸帆依暝渚，带酒宿沙头。戍鼓严更漏，寒钟落钓舟。霜明城下水，月暗海西楼。薄晓啼猿罢，苍苍远树愁。","dynasty":"明代","title":"梅江夜泊"}
{"author":"王恭","content":"故人此别隔关河，况复新秋一雁过。明日征帆何处泊，断蝉衰柳夕阳多。","dynasty":"明代","title":"新秋送别"}
{"author":"王恭","content":"闽川今谪去，惆怅复离群。别梦逢京雨，愁心住楚云。猿声闽树远，帆影越江分。圣主恩波重，多才不弃君。","dynasty":"明代","title":"拟唐高适送郑侍御谪闽"}
{"author":"王恭","content":"梧桐覆金井，镜水澄秋碧。商飙忽来过，一叶凉萧索。落叶尚号蝉，芳山复鸣鵙。夕露生我衣，天河夜深白。惆怅思远人，沧洲坐来隔。","dynasty":"明代","title":"新秋有怀"}
{"author":"王恭","content":"余生笑结曼胡缨，许子衣褐应逃名。绿波芳草怨离别，渭树江云今古情。昨夜城头吹笛声，相思起听落梅行。梅花江上潮空白，黄鹤山中月自明。石田茆舍温陵上，饭稻看书亦疏放。去日儿童半白头，旧时猿鹤今无恙。念此令人思转悲，乡心已挂刺桐枝。明朝疋马温陵道，不负秋风鸡黍期。","dynasty":"明代","title":"赋得鹤山访旧送别余缓自军中还温陵寻许秀才"}
{"author":"王恭","content":"双翎閒汎墨池冰，悟入霜毫思不胜。遂使萧郎穷墨妙，兰亭应是掩昭陵。","dynasty":"明代","title":"题王羲之爱鹅图"}
{"author":"王恭","content":"咨访代宸聪，霜威八郡中。褰帷询潦旱，按俗悯年凶。地古潴防失，江流斥卤通。绣衣亲计粟，玉节坐鸠工。瘴海秋腾隼，关河晓驻骢。已兼修废坠，非但慰疲癃。陂水寒仍绿，鹾田岁又丰。永贻饘粥惠，宁忘我侯功。利泽思王景，恩波感白公。铭心那可报，镌石纪无穷。","dynasty":"明代","title":"美宪佥陈公重修玉融天宝陂"}
{"author":"王恭","content":"仙墨香销凤影残，上池凉水夜初乾。似将帝子苍梧瑟，共作秋声万叶寒。","dynasty":"明代","title":"题郑浮丘家藏方壶水墨风竹其一"}
{"author":"王恭","content":"青年作郡被恩荣，五马萧萧向楚城。关外叶飞乡舍远，湖南草绿吏人迎。岭云漠漠空离恨，津树依依若送行。君到长沙应暇日，定怀贾谊不胜情。","dynasty":"明代","title":"赠别友人之长沙牧"}
{"author":"王恭","content":"习静喜还山，山水趣方永。灌木澄幽阴，风泉溜华顶。清听空外遥，吾心坐未醒。空山落叶时，渡口潮初长。远树带虚亭，閒云霁孤舫。古路今人行，浮生几回往。","dynasty":"明代","title":"题山水小景"}
{"author":"王恭","content":"重帘空见月昏黄，络纬啼来也断肠。几度系书君不答，雁飞应不到衡阳。","dynasty":"明代","title":"投诗"}
{"author":"王恭","content":"海上迢迢江水东，江心绝巘青芙蓉。横空积霭几千丈，绿萝袅袅花濛濛。深沈玉镜浮仙岛，黛色青青不堪扫。芳草矶头望欲流，夕阳渡口看还好。翠壁红泉高际天，閒云古木相连延。岚烟瀑雨猿声里，僧舍人家鸟道边。仙舟江上何潇洒，此地那能驻君马。思尔青云得意时，莫忘幽期绿萝下。","dynasty":"明代","title":"浮峰歌送进士陈以义贡京师"}
{"author":"王恭","content":"丹阳京口暝烟收，几度劳歌送客游。吴岳晓连秋雨碧，御河寒带雁声流。衣冠召对金门里，文翰周旋玉案头。闻道汉庭深顾问，承平不遣贾生忧。","dynasty":"明代","title":"送浮丘郑先辈被命重赴京师"}
{"author":"王恭","content":"沧波杳无际，望望入扶桑。杖锡游何处，归途信一航。龙宫朝洗钵，鲛室夜焚香。法侣遥相待，松枝偃旧房。","dynasty":"明代","title":"送僧归日本"}
{"author":"王恭","content":"幽栖何处是，积水近柴扉。樽酒沙头别，輶轩月下归。竹深林鸟待，村远故人稀。遥想斋居里，狂吟竟落晖。","dynasty":"明代","title":"送中州逸人归龙塘"}
{"author":"王恭","content":"柴门空掩树阴阴，积雨荒苔路更深。自是尘中那久往，白云流水更关心。","dynasty":"明代","title":"经山中旧宅"}
{"author":"王恭","content":"温陵出守君恩重，五马频嘶怅别难。斗酒不堪留客醉，一麾今去共谁欢。刺桐见月横琴坐，金粟行春露冕看。但使甘棠公讼简，香名应是到朝端。","dynasty":"明代","title":"送人之温陵牧"}
{"author":"王恭","content":"野寺僧残门半开，春风禅室见莓苔。数株松柏无枝叶，尽是唐人手自栽。","dynasty":"明代","title":"古寺其二"}
{"author":"王恭","content":"荒山残日晚，秋思正凄凉。野鸟啼花径，溪泉溜竹房。钟声云外远，树色雨中黄。更与询休辈，焚香坐石床。","dynasty":"明代","title":"秋日游山寺"}
{"author":"王恭","content":"白鹤今何在，千秋共鹤林。人烟山县小，鱼鸟洞天深。苔色迷仙迹，泉声净客心。无因问丹诀，天路杳难寻。","dynasty":"明代","title":"与同辈游霍童山"}
{"author":"徐仲雅","content":"我唐有僧号齐己，未出家时宰相器。爰见梦中逢五丁，毁形自学无生理。骨瘦神清风一襟，松老霜天鹤病深。一言悟得生死海，芙蓉吐出琉璃心。闷见有唐风雅缺，敲破冰天飞白雪。清塞清江却有灵，遗魂泣对荒郊月。格何古，天工未生谁知主。混沌凿开鸡子黄，散作纯风如胆苦。意何新，织女星机挑白云。真宰夜来调暖律，声声吹出嫩青春。调何雅，涧底孤松秋雨洒。嫦娥月里学步虚，桂风吹落玉山下。语何奇，血泼乾坤龙战时。祖龙跨海日方出，一鞭风雨万山飞。己公己公道如此，浩浩寰中如独自。一簟松风冷如冰，长伴巢由伸脚睡。","dynasty":"唐代","title":"赠齐己"}
{"author":"徐仲雅","content":"门在松阴里，山僧几度过。药灵丸不大，棋妙子无多。薄雾笼寒径，残风恋绿萝。金乌兼玉兔，年几奈公何。","dynasty":"唐代","title":"赠江处士"}
{"author":"徐仲雅","content":"半已化为石，有灵通碧湘。生逢尧雨露，老直汉风霜。月滴蟾心水，龙遗脑骨香。始于毫末后，曾见几兴亡。","dynasty":"唐代","title":"东华观偃松"}
{"author":"徐仲雅","content":"叶似新蒲绿，身如乱锦缠。任君千度剥，意气自冲天。","dynasty":"唐代","title":"咏棕树"}
{"author":"徐仲雅","content":"内人晓起怯春寒，轻揭珠帘看牡丹。一把柳丝收不得，和风搭在玉栏杆。","dynasty":"唐代","title":"宫词"}
{"author":"徐仲雅","content":"屋面尽生人耳朵，篱头多是老翁须。（《闲居》）平分造化双苞去，拆破春风两面开。（《合欢牡丹》）云路半开千里月，洞门斜掩一天春。（《马希范夜宴迎四仪夫人》）凿开青帝春风国，移下姮娥夜月楼。（《马殷明月圃》，《野客丛谈》）珠玑影冷偏粘草，兰麝香浓却损花。（《春园宴》）山色晓堆罗黛雨，草梢春戛麝香风。衰兰寂寞含愁绿，小杏妖娆弄色红。旁搜水脉湘心满，遍揭泉根梵底通。水□滴残青□瘦，石脂倾尽白云空。深浦送回芳草日，急滩牵断绿杨风。藕梢逆入银塘里，蘋迹潜来玉井中。败菊篱疏临野渡，落梅村冷隔江枫。剪开净涧分苗稼，划破涟漪下钓筒。（上见《湘湖故事》）","dynasty":"唐代","title":"句"}
{"author":"徐仲雅","content":"张绪逞风流，王衍事轻薄。出门逢耕夫，颜色必不乐。肥肤如玉洁，力拗丝不折。半日无耕夫，此辈总饿杀。","dynasty":"唐代","title":"耕"}
{"author":"徐仲雅","content":"张绪逞风流，王衍事轻薄。出门逢耕夫，颜色必不乐。肥肤如玉洁，力拗丝不折。半日无耕夫，此辈总饿杀。","dynasty":"唐代","title":"耕夫谣"}
{"author":"郭周藩","content":"澄水一百步，世名谭子池。余诘陵阳叟，此池当因谁。父老谓余说，本郡谭叔皮。开元末年中，生子字阿宜。坠地便能语，九岁多须眉。不饮亦不食，未尝言渴饥。十五锐行走，快马不能追。二十入山林，一去无还期。父母忆念深，乡闾为立祠。大历元年春，此儿忽来归。头冠簪凤凰，身著霞裳衣。普遍拯疲俗，丁宁告亲知。余为神仙官，下界不可祈。恐为妖魅假，不如早平夷。此有黄金藏，镇在兹庙基。发掘散生聚，可以救贫羸。金出继灵泉，湛若清琉璃。泓澄表符瑞，水旱无竭时。言讫辞冲虚，杳霭上玄微。凡情留不得，攀望众号悲。寻禀神仙诫，彻庙劚开窥。果获无穷宝，均融沾因危。巨源出岭顶，喷涌世间稀。异境流千古，终年福四维。","dynasty":"唐代","title":"谭子池"}
{"author":"韦镒","content":"大漠无屯云，孤峰出乱柳。前驱白登道，顾失飞狐口。遥忆代王城，俯临恒山后。累累多古墓，寂寞为墟久。岂不固金汤，终闻击铜斗。交欢初仗信，接宴翻贻咎。埋宝贼夫人，磨笄伤彼妇。功成行且薄，义立名不朽。莫慎纤微端，其何社稷守。身殁国遂亡，此立人君丑。","dynasty":"唐代","title":"经望湖驿"}
{"author":"高公泗","content":"天宇空青晚更佳，溪头滑石路欹斜。山深苦竹方抽笋，日暖甘菘始放花。莎草墙垣沾燕屎，棘针篱落聚蚕沙。预知半夏当归去，栀子开时应到家。","dynasty":"宋代","title":"港口野步怀归"}
{"author":"高公泗","content":"平江九百一斤羊，俸薄如何敢买尝。只把鱼暇充两膳，肚皮今作小池塘。","dynasty":"宋代","title":"吴中羊肉价高有感"}
{"author":"堵廷棻","content":"石径苍苍夕照过，小亭虚敞积烟萝。千竿绿复潇湘雨，一镜红垂潋滟波。疏草尚留冰雪在，棋声消得古今多。鹿车行处春偏早，禾黍秋霖奈晚何。","dynasty":"清代","title":"焦园"}
{"author":"堵廷棻","content":"凌空风劲步难留，猎猎灵飙振紫裘。文虎驱来岩石动，玉禽呼处水帘幽。天清殿阁飞三观，野涧河山接九州。忽有白云封内出，万山沉翠若中流。","dynasty":"清代","title":"天门"}
{"author":"堵廷棻","content":"驱马寒光照锦袍，除书新判度文曹。持筹应藉孙纶手，识气仍看水雪操。千里江乡予望远，一时鸿雁汝飞高。遥知此后西堂月，春草从教寤寐劳。","dynasty":"清代","title":"喜家弟天柱新擢版曹志别"}
{"author":"堵廷棻","content":"汉皋薄暮，正凌波倚醉，暗输心素。三十六陂烟雨足，消尽人闲烦暑。露冷风清，无情有限，月又明南浦。小船移过，采香人在何处。最爱瘦骨珊然，高擎青盖，的的芳心苦。抱月飘烟腰几寸，相对盈盈欲语。暗系情思，徐轻清泪，多少闲情绪。闽兰开未，水亭好共延伫。","dynasty":"清代","title":"百字令荷"}
{"author":"陈晔","content":"腰下重金贵，眉间一点黄。定知从此庆非常。况有阴功宜寿、等天长。乞得仙家酒，来称诞日觞。乃翁阿母醉何妨。行见诸郎接武、上明光。","dynasty":"宋代","title":"南歌子"}
{"author":"陈晔","content":"翠竹阴团，绿荷乡嫩，朝来和气盈盈。薰风楼阁，玉燕梦初成。便有功名壮志，持符节，麟虎频。更归来后，挂冠神武，四海□高名。今年，方八十，莱衣舞处，岨拜霞觥。想笙歌递奏，鼎沸欢声。何用渠渠颂祝，自应合、福禄安荣。丹台上，玉清山籍，金字注长生。","dynasty":"宋代","title":"满庭芳"}
{"author":"陈晔","content":"算当年紫府，乘兴霓车，世间游戏。符节功名，谩略儿小试。自挂衣冠，旋栽松菊，占水云佳致。九人年高，重重恩渥，丝纶光贲。十里西湖，九霞仙酿，举劝吾翁，诞辰一醉。窦氏阴功，筹彭笺久视。啸傲壶中，燕超尘外，此乐谁能继。庭砌年年，斑斓□济，朱颜见喜。","dynasty":"宋代","title":"醉蓬莱"}
{"author":"陈晔","content":"化日长。政莺语，啭新篁。到处园林垂绿幄，槐风细，梅雨凉。见庭户，瑞霭回翔。拥真仙，鸾驭临华堂。阗阗珠履争相庆，笙箫奏，绮筵张，捧玉觞。好深酌九霞浆，舞袖弓弯呈妙态，更……。","dynasty":"宋代","title":"耍鼓令"}
{"author":"陈晔","content":"青城山老人，服椒得妙诀。年过九十余，貌不类期耋。再拜而请之，忻然为我说。蜀椒贰斤净，解盐六两洁。糁盐慢火煮，煮透滚菊末。初服十五圆，早晚不可辍，每月渐渐增，累之对二百。盐酒或盐汤，任君意所歠。服及半年间，胸膈微觉塞。每日退十圆，还至十五烂。俟其无碍时，数复如前日。常令气熏蒸，否则前功失。饮食蔬果等，并无所忌节。一年效即见，容颜顿悦泽。目明而耳听，须乌而发黑。补肾轻腰身，固气益精血。椒温盐亦温，菊性去烦热。四旬方可服，肥之幸毋忽。逮至数十年，功与造化埒。耐老更延年，不知几岁月。嗜慾若能忘，其效尤卓绝。我欲世人安，作歌故怛切。","dynasty":"宋代","title":"服椒法歌"}
{"author":"陈晔","content":"古驿森慈行，莲城挺义松。","dynasty":"宋代","title":"句"}
{"author":"陈晔","content":"朝看碧溪初腾日，暮对青山淡抹云。","dynasty":"宋代","title":"句"}
{"author":"陈晔","content":"尝闻元丰间，元舆守兹土。别乘果为谁，青山郭功甫。二公德望尊，声名播今古。","dynasty":"宋代","title":"汀州"}
{"author":"陈晔","content":"我爱淳安好，於民两尽诚。明伦喜知劝，有社敬皆生。开学群材进，繙经众说平。嗟予不如昔，徒尔景恢宏。","dynasty":"宋代","title":"我爱淳安好"}
{"author":"陈晔","content":"我爱淳安好，于民两尽诚。明伦喜知劝，有社敬皆生。开学群材进，翻经众说平。嗟予不如昔，徒尔景恢宏。","dynasty":"宋代","title":"我爱淳安好其一"}
{"author":"韩昭","content":"闭关防老寇，孰敢振威棱。险固疑天设，山河自古凭。三川奚所赖，双剑最堪矜。鸟道微通处，烟霞锁百层。","dynasty":"唐代","title":"和题剑门"}
{"author":"韩昭","content":"吾王巡狩为安边，此去秦亭尚数千。夜照路岐山店火，晓通消息戍瓶烟。为云巫峡虽神女，跨凤秦楼是谪仙。八骏似龙人似虎，何愁飞过大漫天。","dynasty":"唐代","title":"从幸秦川过白卫献诗"}
{"author":"戴泰","content":"古今天下多奇石，甲品从来只数端。千丈割云潭影湿，一泓贮水月光寒。青瞳要辨生鸲眼，紫色须求死马肝。鼠璞易投荆璞价，请君试买砚笺看。","dynasty":"宋代","title":"戏友不识砚"}
{"author":"冯杞","content":"谁知江汉过中地，别有蓬瀛物外天。","dynasty":"宋代","title":"句"}
{"author":"冯杞","content":"人物英雄故沔州，嶓岷千古奉双流。","dynasty":"宋代","title":"句"}
{"author":"冯杞","content":"岂忍轻离江汉州，去思日夜逐东流。可怜南纪楼前路，常与邦人忆蔡侯。","dynasty":"宋代","title":"南纪楼"}
{"author":"冯杞","content":"谁知江汉壶中地，别有蓬瀛物外天。","dynasty":"宋代","title":"句其二"}
{"author":"范晞文","content":"湖边多少游湖者，半在断桥烟雨间，尽逐春风看歌舞，几人著眼到青山。","dynasty":"宋代","title":"湖上"}
{"author":"范晞文","content":"西湖何处可消愁，快上人间百尺楼。千里山川浮王气，百年形势壮皇州。逋仙宅近梅应古，坡老祠空竹自秋。立徧阑干无限意，六桥歌舞懒回头。","dynasty":"宋代","title":"题江湖伟观"}
{"author":"范晞文","content":"燕山三月初三夜，听得啼鹃第一声。同是小楼孤烛下，主人熟睡客惊心。","dynasty":"宋代","title":"燕山闻鹃"}
{"author":"向秀","content":"余与嵇康、吕安居止接近，其人并有不羁之才。然嵇志远而疏，吕心旷而放，其后各以事见法。嵇博综技艺，于丝竹特妙。临当就命，顾视日影，索琴而弹之。余逝将西迈，经其旧庐。于时日薄虞渊，寒冰凄然。邻人有吹笛者，发音寥亮。追思曩昔游宴之好，感音而叹，故作赋云：将命适于远京兮，遂旋反而北徂。济黄河以泛舟兮，经山阳之旧居。瞻旷野之萧条兮，息余驾乎城隅。践二子之遗迹兮，历穷巷之空庐。叹黍离之愍周兮，悲麦秀于殷墟。惟古昔以怀今兮，心徘徊以踌躇。栋宇存而弗毁兮，形神逝其焉如。昔李斯之受罪兮，叹黄犬而长吟。悼嵇生之永辞兮，顾日影而弹琴。托运遇于领会兮，寄余命于寸阴。听鸣笛之慷慨兮，妙声绝而复寻。停驾言其将迈兮，遂援翰而写心。","dynasty":"魏晋","tags":"辞赋精选，悼亡，友人","title":"思旧赋"}
{"author":"陈朗","content":"雨止月未上，萧萧枫叶丹。柁声放溜急，帆影入云寒。村酒难成醉，旅愁耐可宽。扣舷何处客，渔火在前滩。","dynasty":"清代","title":"楚江返棹"}
{"author":"陈朗","content":"君非不得意，欲返龙眠山。此日辞青琐，先期放白鹇。宁贪解带乐，为恋舞衣斑。宛水流千里，邮筒寄莫悭。","dynasty":"清代","title":"送姚姬传郎中归桐城"}
{"author":"邓方","content":"一天凉影雁南还，人在匡庐杳霭间。帆外晚云三楚树，马前秋雨六朝山。风波远客眠餐损，兵火荒江战守閒。近得故乡消息否，下游牙纛海门关。","dynasty":"清代","title":"永绥胡十二客九江感寄"}
{"author":"邓方","content":"独树营边芦雁啼，荒村一月水东西。云中不见乌冈影，衰柳秋风十里堤。","dynasty":"清代","title":"荒村"}
{"author":"邓方","content":"危楼据绝顶，雨歇烟空濛。檐际缩馀溜，林杪悬长虹。入门僧罢参，袅袅西堂钟。洗药供白佛，㸐蔬饭青童。谭久溅花雨，坐深吹竹风。时闻百泉响，远出西涧中。群喧转成寂，众象皆为空。夜明山鸟惊，月挂前溪松。澹澹香霭没，微微殿角东。孤吟烛隐绿，短睡镫留红。愿言谢尘鞅，常此对支公。今宵石床梦，梦过东西峰。","dynasty":"清代","title":"夜宿山响楼"}
{"author":"邓方","content":"湖光荡片云，上下照空碧。澹然清波间，一雨洗秋色。空江送残钟，馀霞映石壁。亭亭孤月开，天水如不隔。丛树忽掩映，烟中鸟语夕。招要登古亭，列坐据危石。草根滋露光，满林泫深白。夜半清籁鸣，境喧意弥寂。倚柱思重裘，凭栏岸轻帻。梦醒单床寒，微闻松露滴。","dynasty":"清代","title":"雨后湖亭待月"}
{"author":"张衡","content":"　　游都邑以永久，无明略以佐时。徒临川以羡鱼，俟河清乎未期。感蔡子之慷慨，从唐生以决疑。谅天道之微昧，追渔父以同嬉。超埃尘以遐逝，与世事乎长辞。　　于是仲春令月，时和气清；原隰郁茂，百草滋荣。王雎鼓翼，鸧鹒哀鸣；交颈颉颃，关关嘤嘤。于焉逍遥，聊以娱情。　　尔乃龙吟方泽，虎啸山丘。仰飞纤缴，俯钓长流。触矢而毙，贪饵吞钩。落云间之逸禽，悬渊沉之鲨鰡。　　于时曜灵俄景，继以望舒。极般游之至乐，虽日夕而忘劬。感老氏之遗诫，将回驾乎蓬庐。弹五弦之妙指，咏周、孔之图书。挥翰墨以奋藻，陈三皇之轨模。苟纵心于物外，安知荣辱之所如。","dynasty":"两汉","tags":"辞赋精选，典故，田园，生活，抒情","title":"归田赋"}
{"author":"张衡","content":"我所思兮在太山。欲往从之梁父艰，侧身东望涕沾翰。美人赠我金错刀，何以报之英琼瑶。路远莫致倚逍遥，何为怀忧心烦劳。我所思兮在桂林。欲往从之湘水深，侧身南望涕沾襟。美人赠我琴琅玕，何以报之双玉盘。路远莫致倚惆怅，何为怀忧心烦伤。我所思兮在汉阳。欲往从之陇阪长，侧身西望涕沾裳。美人赠我貂襜褕，何以报之明月珠。路远莫致倚踟蹰，何为怀忧心烦纡。我所思兮在雁门。欲往从之雪雰雰，侧身北望涕沾巾。美人赠我锦绣段，何以报之青玉案。路远莫致倚增叹，何为怀忧心烦惋。","dynasty":"两汉","tags":"思念，爱情，美人，地名","title":"四愁诗"}
{"author":"张衡","content":"　　衡常思图身之事，以为吉凶倚伏，幽微难明，乃作《思玄赋》，以宣寄情志。其辞曰：　　仰先哲之玄训兮，虽弥高其弗违。匪仁里其焉宅兮，匪义迹其焉追？潜服膺以永靓兮，绵日月而不衰。伊中情之信修兮，慕古人之贞节。竦余身而顺止兮，遵绳墨而不跌。志团团以应悬兮，诚心固其如结。旌性行以制佩兮，佩夜光与琼枝。纗幽兰之秋华兮，又缀之以江离。美襞积以酷裂兮，允尘邈而难亏。既姱丽而鲜双兮，非是时之攸珍。奋余荣而莫见兮，播余香而莫闻。幽独守此仄陋兮，敢怠遑而舍勤？幸二八之遌虞兮，喜傅说之生殷。尚前良之遗风兮，恫后辰而无及。何孤行之茕茕兮，孑不群而介立。感鸾鹥之特栖兮，悲淑人之稀合。　　彼无合其何伤兮，患众伪之冒真。旦获讟于群弟兮，启金縢而乃信。览烝民之多僻兮，畏立辟以危身。曾烦毒以迷或兮，羌孰可与言己？私湛忧而深怀兮，思缤纷而不理。愿竭力以守义兮，虽贫穷而不改。执雕虎而试象兮，阽焦原而跟止。庶斯奉以周旋兮，要既死而后已。俗迁渝而事化兮，泯规矩之圜方。珍萧艾于重笥兮，谓蕙芷之不香。斥西施而弗御兮，羁要袅以服箱。行陂僻而获志兮，循法度而离殃。惟天地之无穷兮，何遭遇之无常！不抑操而苟容兮，譬临河而无航。欲巧笑以干媚兮，非余心之所尝。袭温恭之黻衣兮，披礼义之绣裳。辫贞亮以为鞶兮，艺技艺以为珩。昭彩藻与雕琢兮，璜声远而弥长。淹栖迟以恣欲兮，燿灵忽其西藏。恃己知而华予兮，鶗鴂鸣而不芳。冀一年之三秀兮，遒白露之为霜。时亶亶而代序兮，畴可与乎比伉？咨妒嫮之难并兮，想依韩以流亡。恐渐冉而无成兮，留则蔽而不章。　　心犹与而狐疑兮，即岐阯而摅情。文君为我端蓍兮，利飞遁以保名。历众山以周流兮，翼迅风以扬声。二女感于崇岳兮，或冰折而不营。天盖高而为泽兮，谁云路之不平！勔自强而不息兮，蹈玉阶之嶢峥。惧筮氏之长短兮，钻东龟以观祯。遇九皋之介鸟兮，怨素意之不逞。游尘外而瞥天兮，据冥翳而哀鸣。雕鹗竞于贪婪兮，我修絮以益荣。子有故于玄鸟兮，归母氏而后宁。　　占既吉而无悔兮，简元辰而俶装。旦余沐于清原兮，晞余发于朝阳。漱飞泉之沥液兮，咀石菌之流英。翾鸟举而鱼跃兮，将往走乎八荒。过少皥之穷野兮，问三丘乎勾芒。何道真之淳粹兮，去秽累而票轻。登蓬莱而容与兮，鳌虽抃而不倾。留瀛洲而采芝兮，聊且以乎长生。凭归云而遐逝兮，夕余宿乎扶桑。噏青岑之玉醴兮，餐沆瀣以为粮。发昔梦于木禾兮，谷昆仑之高冈。　　朝吾行于汤谷兮，从伯禹于稽山。集群神之执玉兮，疾防风之食言。指长沙以邪径兮，存重华乎南邻。哀二妃之未从兮，翩傧处彼湘濒。流目覜夫衡阿兮，睹有黎之圮坟。痛火正之无怀兮，托山陂以孤魂。愁蔚蔚以慕远兮，越卬州而愉敖。跻日中于昆吾兮，憩炎天之所陶。扬芒熛而绛天兮，水泫沄而涌涛。温风翕其增热兮，惄郁邑其难聊。　　顝羁旅而无友兮，余安能乎留兹？顾金天而叹息兮，吾欲往乎西嬉。前祝融使举麾兮，纚朱鸟以承旗。躔建木于广都兮，拓若华而踌躇。超轩辕于西海兮，跨汪氏之龙鱼。闻此国之千岁兮，曾焉足以娱余？　　思九土之殊风兮，从蓐收而遂徂。欻神化而蝉蜕兮，朋精粹而为徒。蹶白门而东驰兮，云台行乎中野。乱弱水之潺湲兮，逗华阴之湍渚。号冯夷俾清津兮，棹龙舟以济予。会帝轩之未归兮，怅相佯而延伫。呬河林之蓁蓁兮，伟《关雎》之戒女。黄灵詹而访命兮，摎天道其焉如。曰：“近信而远疑兮，六籍阙而不书。神逵昧其难覆兮，畴克谟而从诸？牛哀病而成虎兮，虽逢昆其必噬。鳖令殪而尸亡兮，取蜀禅而引世。死生错而不齐兮，虽司命其不晰。窦号行于代路兮，后膺祚而繁庑。王肆侈于汉廷兮，卒衔恤而绝绪。尉尨眉而郎潜兮，逮三叶而遘武。董弱冠而司衮兮，设王隧而弗处。夫吉凶之相仍兮，恒反侧而靡所。穆负天以悦牛兮，竖乱叔而幽主。文断祛而忌伯兮，阉谒贼而宁后。通人暗于好恶兮，岂爱惑之能剖？嬴擿谶而戒胡兮，备诸外而发内。或辇贿而违车兮，孕行产而为对。慎灶显于言天兮，占水火而妄谇。梁叟患夫黎丘兮，丁厥子而事刃。亲所睇而弗识兮，矧（shěn）幽冥之可信。毋绵挛以涬己兮，思百忧以自疢。彼天监之孔明兮，用棐忱而佑仁。汤蠲体以祷祈兮，蒙厖褫以拯人。景三虑以营国兮，荧惑次于它辰。魏颗亮以从理兮，鬼亢回以敝秦。咎繇迈而种德兮，树德懋于英六。桑末寄夫根生兮，卉既凋而己毓。有无言而不雠兮，又何往而不复？盍远迹以飞声兮，孰谓时之可蓄？　　仰矫首以遥望兮，魂僘惘而无畴。逼区中之隘陋兮，将北度而宣游。行积冰之硙硙兮，清泉冱而不流。寒风凄而永至兮，拂穹岫之骚骚。玄武缩于壳中兮，螣蛇蜿而自纠。鱼矜鳞而并凌兮，鸟登木而失条。坐太阴之屏室兮，慨含欷而增愁。怨高阳之相寓兮，仙颛顼之宅幽。庸织络于四裔兮，斯与彼其何瘳？望寒门之绝垠兮，纵余绁乎不周。迅飙潚其媵我兮，骛翩飘而不禁。越谽谺之洞穴兮，标通渊之碄碄。经重阴乎寂漠兮，愍坟羊之潜深。　　追慌忽于地底兮，轶无形而上浮。出右密之暗野兮，不识蹊之所由。速烛龙令执炬兮，过钟山而中休。瞰瑶谿之赤岸兮，吊祖江之见刘。聘王母于银台兮，羞玉芝以疗饥。戴胜慭其既欢兮，又诮余之行迟。载太华之玉女兮，召洛浦之宓妃。咸姣丽以蛊媚兮，增嫮眼而蛾眉。舒妙婧之纤腰兮，扬杂错之袿徽。离朱唇而微笑兮，颜的砾以遗光。献环琨与玙缡兮，申厥好以玄黄。虽色艳而赂美兮，志浩荡而不嘉。双材悲于不纳兮，并咏诗而清歌。歌曰：“天地烟煴，百卉含葩。鸣鹤交颈，雎鸠相和。处子怀春，精魂回移。如何淑明，忘我实多。”　　将答赋而不暇兮，爰整驾而亟行。瞻昆仑之巍巍兮，临萦河之洋洋。伏灵龟以负坻兮，亘螭龙之飞梁。登阆风之曾城兮，搆不死而为床。屑瑶蕊以为糇兮，斞（原字为“奭”+“斗”）白水以为浆。抨巫咸以占梦兮，乃贞吉之元符。滋令德于正中兮，合嘉禾以为敷。既垂颖而顾本兮，尔要思乎故居。安和静而随时兮，姑纯懿之所庐。　　戒庶寮以夙会兮，佥恭职而并迓。丰隆軯其震霆兮，列缺晔其照夜。云师蘧以交集兮，涷雨沛其洒涂。轙雕舆而树葩兮，扰应龙以服辂。百神森其备从兮，屯骑罗而星布。振余袂而就车兮，修剑揭以低昂。冠咢咢其映盖兮，佩綝纚以辉煌。仆夫俨其正策兮，八乘摅而超骧。氛旄溶以天旋兮，蜺旌飘而飞扬。抚軨轵而还睨兮，心灼药其如汤。羡上都之赫戏兮，何迷故而不忘。左青雕以健芝兮，右素威以司钲。前长离使拂羽兮，委水衡乎玄冥。属箕伯以函风兮，澄淟涊而为清。曳云旗之离离兮，鸣玉鸾之嘤嘤。涉清霄而升遐兮，浮蔑蒙而上征。纷翼翼以徐戾兮，焱回回其扬灵。叫帝阍使辟扉兮，觌天皇于琼宫。聆《广乐》之九奏兮，展泄泄以肜肜。考理乱于律钧兮，意建始而思终。惟盘逸之无斁兮，惧乐往而哀来。素抚弦而余音兮，大容吟曰念哉。既防溢而静志兮，迨我暇以翱翔。出紫宫之肃肃兮，集太微之阆阆。命王良掌策驷兮，逾高阁之锵锵。建罔车之幕幕兮，猎青林之芒芒。弯威弧之拨剌兮，射嶓冢之封狼。观壁垒于北落兮，伐河鼓之磅硠。乘天潢之泛泛兮，浮云汉之汤汤。倚招摇、摄提以低回剹流兮，察二纪、五纬之绸缪遹皇。偃蹇夭矫娩以连卷兮，杂沓丛顇飒以方骧。戫汨飂泪沛以罔象兮，烂漫丽靡藐以迭逿。凌惊雷之砊磕兮，弄狂电之淫裔。逾厖澒于宕冥兮，贯倒景而高厉。廓荡荡其无涯兮，乃今穷乎天外。据开阳而頫盼兮，临旧乡之暗蔼。　　悲离居之劳心兮，情悁悁而思归。魂眷眷而屡顾兮，马倚輈而徘徊。虽遨游以偷乐兮，岂愁慕之可怀？出阊阖兮降天涂，乘飙忽兮驰虚无。云霏霏兮绕余轮，风眇眇兮震余旟。缤联翩兮纷暗暧，倏眩眃兮反常闾。　　收畴昔之逸豫兮，卷淫放之遐心。修初服之娑娑兮，长余佩之参参。文章焕以粲烂兮，美纷纭以从风。御六艺之珍驾兮，游道德之平林。结典籍而为罟兮，驱儒墨而为禽。玩阴阳之变化兮，咏《雅》《颂》之徽音。嘉曾氏之《归耕》兮，慕历陵之钦崟。共夙昔而不贰兮，固终始之所服也。夕惕若厉以省諐兮，惧余身之未勅也。苟中情之端直兮，莫吾知而不恧。墨无为以凝志兮，与仁义乎消摇。不出户而知天下兮，何必历远以劬劳！　　系曰：天长地久岁不留，俟河之清只怀忧。愿得远度以自娱，上下无常穷六区。超逾腾跃绝世俗，飘飖神举逞所欲。天不可阶仙夫希，《柏舟》悄悄吝不飞。松乔高跱孰能离，结精远游使心携。回志朅来从玄諆，获我所求夫何思！","dynasty":"两汉","tags":"议论，不满，现实，壮志未酬","title":"思玄赋"}
{"author":"张衡","content":"　　有冯虚公子者，心侈体忲，雅好博古，学乎旧史氏，是以多识前代之载。言于安处先生曰：夫人在阳时则舒，在阴时则惨，此牵乎天者也。处沃土则逸，处瘠土则劳，此系乎地者也。惨则鲜于欢，劳则褊于惠，能违之者寡矣。小必有之，大亦宜然。故帝者因天地以致化，兆人承上教以成俗，化俗之本，有与推移，何以核诸？秦据雍而强，周即豫而弱，高祖都西而泰，光武处东而约，政之兴衰，恒由此作。先生独不见西京之事欤？请为吾子陈之。　　汉氏初都，在渭之涘，秦里其朔，实为咸阳。左有崤函重险、桃林之塞，缀以二华，巨灵赑屃，高掌远跖，以流河曲，厥迹犹存。右有陇坻之隘，隔阂华戎，岐梁汧雍，陈宝鸣鸡在焉。于前终南太一，隆崛崔萃，隐辚郁律，连冈乎嶓冢，抱杜含户，欱沣吐镐，爰有蓝田珍玉，是之自出。于后则高陵平原，据渭踞泾，澶漫靡迤，作镇于近。其远则九嵕甘泉，涸阴冱寒，日北至而含冻，此焉清暑。尔乃广衍沃野，厥田上上，实为地之奥区神皋。昔者，大帝说秦穆公而觐之，飨以钧天广乐。帝有醉焉，乃为金策，锡用此土，而翦诸鹑首。是时也，并为强国者有六，然而四海同宅西秦，岂不诡哉！　　自我高祖之始入也，五纬相汁以旅于东井。娄敬委辂，斡非其议，天启其心，人惎之谋，及帝图时，意亦有虑乎神祇，宜其可定以为天邑。岂伊不虔思于天衢？岂伊不怀归于枌榆？天命不滔，畴敢以渝！　　于是量径轮，考广袤，经城洫，营郭郛，取殊裁于八都，岂启度于往旧。乃览秦制，跨周法，狭百堵之侧陋，增九筵之迫胁。正紫宫于未央，表峣阙于闻阖。疏龙首以抗殿，状巍峨以岌嶪。亘雄虹之长梁，结棼橑以相接。蔕倒茄于藻井，披红葩之狎猎。饰华榱与璧珰，流景曜之韡晔。雕楹玉磶，绣栭云楣。三阶重轩，镂槛文?。右平左域，青琐丹墀。刊层平堂，设切厓隒。坻崿鳞眴，栈齴巉嶮。襄岸夷涂，修路陵险。重门袭固，奸宄是防。仰福帝居，阳曜阴藏。洪钟万钧，猛虡趪趪。负笋业而余怒，乃奋翅而腾骤。　　朝堂承东，温调延北，西有玉台，联以昆德。嵯峨崨嶪，罔识所则。若夫长年神仙，宣室玉堂，麒麟朱鸟，龙兴含章，譬众星之环极，叛赫戏以辉煌。正殿路寝，用朝群辟。大夏耽耽，九户开辟。嘉木树庭，芳草如积。高门有闶，列坐金狄，内有常侍谒者，奉命当御。兰台金马，递宿迭居。次有天禄石渠校文之处，重以虎威章沟严更之署。徼道外周，千庐内附，卫尉八屯，警夜巡昼。植铩悬犬，用戒不虞。　　后宫则昭阳飞翔，增成合欢，兰林披香，凤凰鸳鸾。群窈窕之华丽，嗟内顾之所观。故其馆室次舍，采饰纤缛。裛以藻绣，文以朱绿，翡翠火齐，络以美玉。流悬黎之夜光，缀随珠以为烛。金戺玉阶，彤庭辉辉。珊瑚林碧，瓀珉磷彬。珍物罗生，焕若昆仑。虽厥裁之不广，侈靡逾乎至尊。于是钩陈之外，阁道穹隆，属长乐与明光，径北通乎桂宫。命般尔之巧匠，尽变态乎其中。后宫不移，乐不徙悬，门卫供帐，官以物辨。恣意所幸，下辇成燕。穷年忘归，犹弗能遍。瑰异日新，殚所未见。　　惟帝王之神丽，惧尊卑之不殊。虽斯宇之既坦，心犹凭而未摅，思比象于紫微，恨阿房之不可庐。覛往昔之遗馆。获林光于秦余。处甘泉之爽垲，乃隆崇而弘敷。既新作于迎风，增露寒与储胥。托乔基于山冈，直滞霓以高居。通天訬以竦峙，径百常而茎擢。上辩华以交纷，下刻哨其若削，翔鹤仰而不逮，况青鸟与簧雀。伏棂槛而俯听，闻雷霆之相激。　　柏梁既灾，越巫陈方。建章是经，用厌火祥。营宇之制，事兼未央。圜阙竦以造天，若双碣之相望。凤骞翥于甍标，咸溯风甫欲翔。阊阖之内，别风嶕峣。何工巧之瑰玮，交绮豁以疏寮。干云雾而上达，状亭亭以苕苕。神明崛其特起，井干叠而百增。跱游极于浮柱，结重栾以相承。累层构而遂隮，望北辰而高兴。消氛埃于中宸，集重阳之清澄。瞰宛虹之长鬐，察云师之所凭。上飞闼而仰眺，正睹瑶光与玉绳。将乍往而未半，休悼栗而怂兢，非都卢之轻趫，孰能超而究升？　　驭娑骀荡？焘弄桔桀。枍诣承光，睽瓜庨豁。增桴重棼，锷锷列列。反宇业业，飞檐??。流景内照，引曜日月。天梁之宫，实开高闱。旗不脱扃，结驷方蕲。轹辐轻骛，容于一扉。长廊广庑.途阁云蔓。闬庭诡异，门千户万。重闺幽闼，转相逾延。望?窱以径延，眇不知其所返。既乃珍台蹇产以极壮，橙道逦倚以正东。似阆风之遐扳，横西洫而绝金墉。城尉不弛拆，而内外潜通。　　前开唐中，弥望广橡。顾临太液，沧池漭沆。渐台立子中央；赫昈昈以弘敞。清渊洋洋，神山峨峨。列瀛洲与方丈，夹蓬莱而骈罗。上林岑以垒嶵，下崭严以岩龉。长风激于别岛，起洪涛而扬波。浸石菌于重涯，濯灵芝以朱柯。海若游于玄渚，鲸宜失流而蹉跎。于是采少君之端信，庶栾大之贞固。立修茎之仙掌，承云表之清露。屑琼蕊以朝飧，必性命之可度。美往普之松乔，要羡门乎天路。想升龙于鼎湖，岂时俗之足慕。若历世而长存，何遽营乎陵墓！徒观其城郭之制，则旁开三门，参涂夷庭，方轨十二，街衢相经。廛里端直，甍宇齐平。北阙甲第，当道直启。程巧致功，期不纮陊。木衣绨锦，士被朱紫。武库禁兵，设在兰锜。匪石匪董，畴能宅此?尔乃廓开九市，通阛带阓。旗亭五重，俯察百隧。周制大胥，今也惟尉。瓌货方至，鸟集鳞萃。鬻者兼赢，求者不匮。尔乃商贾百族，裨贩夫妇，鬻良杂普，蚩眩边鄙。何必昏于作劳，邪赢优而足恃。彼肆人之男女，丽美奢乎许史。若夫翁伯浊质，张里之家，击钟鼎食，连骑相过。东京公侯，壮何能加?都邑游侠，张赵之伦，齐志无忌，拟迹田文。轻死重气，结党连群？实蕃有徒，其从如云。茂陵之原，阳陵之朱。趫悍虓豁，如虎如貙。睚眦虿芥，尸僵路隅。丞相欲以赎子罪，阳石污而公孙诛。若其五县游丽辩论之士，街谈巷议，弹射臧否，剖析毫厘，擘肌分理。所好生毛羽，所恶成创痏。郊甸之内，乡邑殷赈。五都货殖，既迁既引。商旅联槅，隐隐展展。冠带交错，方辕接轸。封几千里，统以京尹。郡国宫馆，百四十五。右机盩屋，并卷酆鄠。左暨河华，遂至虢土。上林禁苑，跨谷弥阜。东至鼎湖，邪界细柳。掩长杨而联五柞，绕黄山而款牛首。缭垣绵联，四百余里。植物斯生，动物斯止。众鸟翩翻，群兽飚呆。散似惊波，聚以京峙，伯益不能名，隶首不能纪。林麓之饶，于何不有?木则枞括根楠，梓械楩枫。嘉卉灌丛，蔚若邓林。郁蓊薆薱，橚爽櫹椮。吐葩飓荣，布叶垂阴。草则箴莎营蒯，薇蕨荔苀，王蒭莔台，戎葵怀羊。苯莼蓬茸，弥皋被冈。筱荡敷衍，编町成篁。山谷原湿，泱漭无疆。乃有昆明灵沼，黑水玄址。周以金堤，树以柳杞。豫章珍馆，揭焉中峙。牵牛立其左，织女处其右，日月于是乎出入？象扶桑与檬汜。其中则有鼋鼍巨鳖，鳣鲤鱮鲖，鲔鲵鲿鲨，修额短项，大日折鼻，诡类殊种。鸟则鹔鹴鸹鸨，鴐鹅鸿鹤。上春候来？季秋就温。南翔衡阳，北栖雁门。奋隼归凫，沸卉軿訇。众形殊声，不可胜论。于是孟冬作阴，寒风肃杀。雨雪飘飘，冰霜惨烈。百卉具零，刚虫搏击。尔乃振天维，衍地络，荡川滨，簸林薄。鸟毕骇，兽咸作，草伏木栖，寓居穴托。起彼集此，霍绎纷泊，在彼灵囿之中，前后无有垠锷，虞人掌焉，为之营域。焚莱平场，柞木剪棘。结置百里，迒杜蹊塞。麀鹿虞虞，骈田逼仄。天子乃驾雕轸，六骏驳。戴翠帽，倚金较。璇弁玉缨?遗光倏爚。建玄弋，树招摇。栖鸣鸢，曳云梢。弧旌枉矢，虹旃蜕旄。华盖承辰，天毕前驱。千乘雷动，万骑龙趋。属车之篷，载猃猲獢。匪唯玩好，乃有秘书。小说九百，本自虞初。从容之求，实侯实储。于是蚩尤秉钺，奋鬣被般。禁御不若，以知神奸，魑魅魍魉，莫能逢旃。陈虎旅于飞廉，正垒壁乎上兰。结部曲，整行伍。燎京薪，骇雷鼓。纵猎徒，赴长莽。迾卒清候，武士赫怒。缇衣韎韐，睢盱拔扈。光炎烛天庭，嚣声震海浦。河渭为之波荡，吴狱为之陁堵。百禽棱遽，骙瞿奔触。丧精亡魂，失归忘趋。投轮关辐，不邀自遇。飞罕潚箾，流镝???。矢不虚舍，铤不苟跃。当足见蹍，值轮被轹。僵禽毙兽，烂若碛砾。但观置罗之所罥结，竿殳之所揘毕，叉簇之所搀捔，徒搏之所撞?，白日未及移其晷，巳狝其十七八。若夫游鷮高翚，绝坑逾斥。巉兔联猭，陵峦超壑。比诸东郭，莫之能获。乃有迅羽轻足，寻景追括。鸟不暇举，兽不碍发。青骹击于韝下，韩卢噬于緤末。及其猛毅髬髵，隅目高匡，威慑兕虎，莫之敢伉。乃使中黄之士，育获之俦，朱鬕髠髽，植发如竿。袒裼戟手，奎踽盘桓。鼻赤象，圈巨狿，摣狒猬，?窳狻，揩枳落，突棘藩。梗林为之靡拉，朴丛为之摧残。轻锐僄狡，趫捷之徒，赴洞穴，探封狐。陵重巘，猎昆駼。杪木末，攫獑猢。超殊榛，摕飞鼯。是时，后宫嬖人昭仪之伦，常亚子乘舆。慕贾氏之如皋，《北风》之同车。盘于游畋，其乐只且。于是鸟兽殚，目观穷。迁延邪睨，集乎长杨之宫。息行夫，展车马。收禽举胔，数课众寡。置互摆牲，颁赐获卤。割鲜野飨;镐勤赏功。五军六师，千列盲重。酒车酌醴，方驾授饔。升觞举燧，既釂鸣钟。膳夫驰骑，察贰廉空。炙炮伙，清酤?。皇恩溥怖，洪德施。'徒御悦，士忘罢。巾车命驾?回旆右移。相羊乎五柞之馆，旋憩乎昆明之池。登豫章，简矰红。蒲且发，弋高鸿。挂白鹊，联飞龙。磻不待絓，往必加双。于是命舟牧，为水嬉。浮鷁首，翳云芝。垂翟葆，建羽旗。齐枻女，纵悼歌。发引和，校鸣葭。奏《淮南》，度《阳阿》。感河冯，怀湘娥。惊蛔蛹，惮蚊蛇。然后钓鲂鳢，缅鰋鲉。摭紫贝，搏耆龟。捞水豹旱潜牛。泽虞是滥，何有春秋？擿漻澥，搜川渎。布九罭，设罣蔍。摧昆鲕，殄水族。蓬藕拔，蜃蛤剥。逞欲畋斁，效获麑麃。谬蓼浡浪,乾池涤薮。上无逸飞，下无遗走。攫胎拾卵，纸缘尽取。取乐今日，遑恤我后！　　既定且宁，焉知倾陁？大驾幸乎平乐，张甲乙而袭翠被。攒珍宝之玩好，纷瑰丽以侈靡。临迥望之广场，程角抵之妙戏。乌获扛鼎，都卢寻撞。冲狭燕濯，胸突铦锋。跳丸剑之挥霍，走索上而相逢。华岳峨峨，冈峦参差。神木灵草，朱实离离.总会仙倡，戏豹舞罴。白虎鼓瑟，苍龙吹篪。女娥坐而长歌，声清畅而蜲蛇.洪涯立而指麾,被毛羽之襳襹。度曲未终，云起雪飞。初若飘飘，后遂霏霏。复陆重阁，转石成雷。礔砺激而增响，磅盖象乎天威。巨兽百寻，是为曼延。神山崔巍，欻从背见。熊虎升而挐攫，猿狖超而高援。怪兽陆梁，大雀踆踆。白象行孕，垂鼻磷囷。海鳞变而成龙，状婉婉以昷昷。舍利飏飏，化为仙车，骊驾四鹿,芝盖九葩。蟾蜍与龟，水人弄蛇。奇幻倏忽，易貌分形。吞刀吐火，云雾杏冥。画地成川，流渭通泾。东海黄公，赤刀粤祝。冀厌白虎，卒不能救。挟邪作蛊，于是不售。尔乃建戏车，树修旃。伥僮程材,上下翩翻。突倒投而跟絓，譬陨绝而复联。百马同辔，骋足并驰。撞末之技，态不可弥。弯弓射乎西羌，又顾发乎鲜卑。　　于是众变尽，心酲醉。般乐极，怅怀萃。阴戒期门，微行要屈。降尊就卑，怀玺藏绂。便旋闾阎，周观郊遂。若神龙之变化，章后皇之为贵。然后历掖庭，适欢馆。捐衰色，从嬿婉。促中堂之狭坐，羽觞行而无算。秘舞更奏，妙材骋技。妖蛊艳夫夏姬，美声畅于虞氏。始徐进而嬴形，似不任乎罗绮。嚼清商而却转、增婵娟以此豸。纷纵体而迅赴，若惊鹤之群罢。振朱屣于盘樽，奋长袖之飒俪。要绍修态，丽服飏菁。眠藐流眄，一顾倾城。展季桑门，谁能不营？列爵十四，竟媚取荣。盛衰无常，唯爱所丁。卫后兴于鬓发，飞燕宠于体轻。尔乃逞志究欲，穷身极娱。鉴戒《唐诗》，他人是偷。自君作故，何礼之拘？增昭仪于婕妤，贤既公而又侯。许赵氏以无上，思致董于有虞。王闳争坐于侧，汉载安而不渝。　　高祖创业，继体承基。暂劳永逸，无为而治。耽乐是从，何虑何思？多历年所，二百余期。徒以地沃野丰，百物殷阜;岩险周固，衿带易守。得之者强，据之者久。流长则难竭，柢深则难朽。故奢泰肆情，馨烈弥茂。鄙生生乎三百之外，传闻于未闻之者,曾仿佛其若梦，未一隅之能睹。此何与于殷人之屡迁，前八而后五，居相圮耿，不常厥土。盘庚作诰，帅人以苦。方今圣上，同天号于帝皇，掩四海而为家。富有之业，莫我大也。徒恨不能以靡丽为国华，独俭啬以龌龊。忘《蟋蟀》之谓何？岂欲之而不能，将能之而不欲欤?蒙窃惑焉，愿闻所以辩之之说也。","dynasty":"两汉","tags":"叙事，抒情，赞扬，国家","title":"西京赋"}
{"author":"张衡","content":"安处先生于是似不能言，怃然有间，乃莞尔而笑曰：“若客所谓，末学肤受，贵耳而贱目者也！苟有胸而无心，不能节之以礼，宜其陋今而荣古矣！由余以西戎孤臣，而悝缪公于宫室，如之何其以温故知新，研覈是非，近于此惑？”“周姬之末，不能厥政，政用多僻。始于宫邻，卒于金虎。嬴氏搏翼，择肉西邑。是时也，七雄并争，竞相高以奢丽。楚筑章华于前，赵建丛台于后。秦政利觜长距，终得擅场，思专其侈，以莫己若。乃构阿房，起甘泉，结云阁，冠南山。征税尽，人力殚。然后收以太半之赋，威以参夷之刑。其遇民也，若薙氏之芟草，既蕴崇之，又行火焉！惵惵黔首，岂徒跼高天，蹐厚地而已哉？乃救死于其颈！敺以就役，唯力是视，百姓弗能忍，是用息肩于大汉而欣戴高祖。”　　“高祖膺籙受图，顺天行诛，杖朱旗而建大号。所推必亡，所存必固。扫项军于垓下，绁子婴于轵涂。因秦宫室，据其府库。作洛之制，我则未暇。是以西匠营宫，目翫阿房。规摹逾溢，不度不臧。损之又损之，然尚过于周堂。观者狭而谓之陋，帝已讥其泰而弗康。”　　“且高既受命建家，造我区夏矣。文又躬自菲薄，治致升平之德。武有大启土宇，纪禅肃然之功。宣重威以抚和，戎狄呼韩来享。咸用纪宗存主，飨祀不辍，铭勋彝器，历世弥光。今舍纯懿而论爽德，以春秋所讳而为美谈，宜无嫌于往初，故蔽善而扬恶，祗吾子之不知言也。必以肆奢为贤，则是黄帝合宫，有虞总期，固不如夏癸之瑶台，殷辛之琼室也。汤武谁革而用师哉？盍亦览东京之事以自寤乎？”　　“且天子有道，守在海外。守位以仁，不恃隘害。苟民志之不谅，何云岩险与襟带？秦负阻于二关，卒开项而受沛。彼偏据而规小，岂如宅中而图大。”　　“昔先王之经邑也，掩观九隩，靡地不营。土圭测景，不缩不盈。总风雨之所交，然后以建王城。审曲面势，泝洛背河，左伊右瀍。西阻九阿，东门于旋。盟津达其后，太谷通其前。回行道乎伊阙，邪径捷乎轘辕。大室作镇，揭以熊耳。底柱辍流，镡以大岯。温液汤泉，黑丹石缁。王鲔岫居，能鳖三趾。宓妃攸馆，神用挺纪。龙图授羲，龟书畀姒。召伯相宅，卜惟洛食。周公初基，其绳则直。苌弘魏舒，是廓是极。经途九轨，城隅九雉。度堂以筵，度室以几。京邑翼翼，四方所视。汉初弗之宅，故宗绪中圮。”　　“巨猾间衅，窃弄神器。历载三六，偷安天位。于时蒸民，罔敢或贰。其取威也重矣！我世祖忿之，乃龙飞白水，凤翔参墟。授钺四七，共工是除。欃枪旬始，群凶靡馀。区宇乂宁，思和求中。睿哲玄览，都兹洛宫。曰止曰时，昭明有融。既光厥武，仁洽道丰。登岱勒封，与黄比崇。”　　“逮至显宗，六合殷昌。乃新崇德，遂作德阳。启南端之特闱，立应门之将将。昭仁惠于崇贤，抗义声于金商。飞云龙于春路，屯神虎于秋方。建象魏之两观，旌六典之旧章。其内则含德章台，天禄宣明。温饬迎春，寿安永宁。飞阁神行，莫我能形。濯龙芳林，九谷八溪。芙蓉覆水，秋兰被涯渚戏跃鱼，渊游龟蠵永安离宫，脩竹冬青。阴池幽流，玄泉洌清。鹎鶋秋栖，鹘鵃春鸣。鴡鸠丽黄，关关嘤嘤。于南则前殿灵台，龢驩安福。謻门曲榭，邪阻城洫。奇树珍果，钩盾所职。西登少华，亭候修敕。九龙之内，寔曰嘉德。西南其户，匪凋匪刻。我后好约，乃宴斯息。于东则洪池清蘌，渌水澹澹。内阜川禽，外丰葭菼。献鳖蜃与龟鱼，供蜗蠯与菱芡。其西则有平乐都场，示远之观。龙雀蟠蜿，天马半汉。瑰异谲诡，灿烂炳焕。奢未及侈，俭而不陋。规遵王度，动中得趣。”　　“于是观礼，礼举仪具。经始勿亟，成之不日。犹谓为之者劳，居之者逸。慕唐虞之茅茨，思夏后之卑室。乃营三宫，布教颁常。复庙重屋，八达九房。规天矩地，授时顺乡。造舟清池，惟水泱泱左制辟雍，右立灵台。因进距衰，表贤简能。冯相观祲，祈禠禳灾。”　　“于是孟春元日，群后旁戾。百僚师师，于斯胥洎。藩国奉聘，要荒来质。具惟帝臣，献琛执贽。当觐乎殿下者，盖数万以二。尔乃九宾重，胪人列。崇牙张，镛鼓设。郎将司阶，虎戟交铩龙辂充庭，云旗拂霓。夏正三朝，庭燎晢晢。撞洪锺，伐灵鼓，旁震八鄙，軯磕隐訇若疾霆转雷而激迅风也。”　　“是时称警跸已下凋辇于东厢。冠通天，佩玉玺，纡皇组，要干将。负斧扆，次席纷纯，左右玉几而南面以听矣。然后百辟乃入，司仪辨等，尊卑以班，璧羔皮帛之贽既奠，天子乃以三揖之礼礼之。穆穆焉，皇皇焉，济济焉，将将焉，信天下之壮观也。乃羡公侯卿士，登自东除，访万机，询朝政，勤恤民隐，而除其眚。人或不得其所，若己纳之于隍。荷天下之重任，匪怠皇以宁静。发京仓，散禁财。赉皇寮，逮舆台。命膳夫以大飨，饔饩浃乎家陪。春醴惟醇，燔炙芬芬。君臣欢康，具醉熏熏。千品万官，已事而踆勤屡省，懋乾乾。清风协于玄德，淳化通于自然。宪先灵而齐轨，必三思以顾愆。招有道于侧陋，开敢谏之直言。聘丘园之耿絜，旅束帛之戋戋。上下通情，式宴且盘。”　　“及将祀天郊，报地功，祈福乎上玄，思所以为虔。肃肃之仪尽，穆穆之礼殚。然后以献精诚，奉禋祀，曰：‘允矣，天子者也。’乃整法服，正冕带。珩紞紘綖，玉笄綦会。火龙黼黻，藻繂鞶厉。结飞云之袷辂，树翠羽之高盖。建辰旒之太常，纷焱悠以容裔。六玄虬之弈弈，齐腾骧而沛艾。龙輈华轙，金鋄镂鍚。方釳左纛，钩膺玉瓖銮声哕哕，和铃鉠鉠重轮贰辖，疏毂飞軨羽盖威蕤，葩瑵曲茎。顺时服而设副，咸龙旂而繁缨。立戈迤戛，农舆辂木。属车九九，乘轩并毂。旷弩重旃，朱旄青屋。奉引既毕，先辂乃发。鸾旗皮轩，通帛綪旆。云罕九斿，闟戟轇輵髶髦被绣，虎夫戴鶡。驸承华之蒲梢，飞流苏之骚杀。总轻武于后陈，奏严鼓之嘈囐，戎士介而扬挥，戴金钲而建黄钺。清道桉列，天行星陈。肃肃习习，隐隐辚辚。殿未出乎城阙，旆已反乎郊畛盛夏后之致美，爰敬恭于明神。”　　“尔乃孤竹之管，云和之瑟。雷鼓鼘鼘，六变既毕。冠华秉翟，列舞八佾。元祀惟称，群望咸秩。颺槱燎之炎炀，致高烟乎太一。神歆馨而顾德，祚灵主以元吉。然后宗上帝于明堂，推光武以作配。辩方位而正则，五精帅而来摧尊赤氏之朱光，四灵懋而允怀。于是春秋改节，四时迭代。蒸蒸之心，感物曾思。躬追养于庙祧，奉蒸尝与禴祠。物牲辩省，设其楅衡。毛炰豚胉，亦有和羹。涤濯静嘉，礼仪孔明。万舞奕奕，锺鼓喤喤。灵祖皇考，来顾来飨神具醉止，降福穰穰。”　　“及至农祥晨正，土膏脉起。乘銮辂而驾苍龙，介驭间以剡耜。躬三推于天田，修帝籍之千亩。供禘郊之粢盛，必致思乎勤己。兆民劝于疆埸，感懋力以耘耔春日载阳，合射辟雍。设业设虡，宫悬金镛。鼖鼓路浅，树羽幢幢。于是备物，物有其容。伯夷起而相仪，后夔坐而为工。张大侯，制五正。设三乏，厞司旌。并夹既设，储乎广庭。于是皇舆夙驾，?于东阶，以须消启明。扫朝霞，登天光于扶桑。天子乃抚玉辂，时乘六龙。发鲸鱼，铿华锺。大丙弭节，风后陪乘。摄提运衡，徐至于射宫。礼事展，乐物具。王夏阕，驺虞奏。决拾既次，雕弓斯彀达馀萌于暮春，昭诚心以远喻。进明德而崇业，涤饕餮之贪欲。仁风衍而外流，谊方激而遐骛。日月会于龙狵，恤民事之劳疚。因休力以息勤，致欢忻于春酒。执銮刀以袒割，奉觞豆于国叟。降至尊以训恭，送迎拜乎三寿。敬慎威仪，示民不偷我有嘉宾，其乐愉愉。声教布濩，盈溢天区。”　　“文德既昭，武节是宣。三农之隙，曜威中原。岁惟仲冬，大阅西园。虞人掌焉，先期戒事。悉率百禽，鸠诸灵囿。兽之所同，是谓告备。乃御小戎，抚轻轩。中畋四牡，既佶且闲。戈矛若林，牙旗缤纷。迄上林，结徒营。次和树表，司铎授钲。坐作进退，节以军声。三令五申，示戮斩牲。陈师鞠旅，教达禁成。火列具举，武士星敷。鹅鹳鱼丽，箕张翼舒。轨尘掩迒，匪疾匪徐。驭不诡遇，射不翦毛。升献六禽，时膳四膏。马足未极，舆徒不劳。成礼三殴，解罘放麟。不穷乐以训俭，不殚物以昭仁。慕天乙之弛罟，因教祝以怀民。仪姬伯之渭阳，失熊罴而获人。泽浸昆虫，威振八寓。好乐无荒，允文允武。薄狩于敖，既璅璅焉。岐阳之蒐，又何足数。”　　“尔乃卒岁大傩，殴除群厉。方相秉钺，巫觋操茢侲子万童，丹首玄制。桃弧棘矢，所发无臬。飞砾雨散，刚瘅必毙。煌火驰而星流，逐赤疫于四裔。然后凌天池，绝飞梁。捎魑魅，斮獝狂。斩蜲蛇，脑方良。囚耕父于清泠，溺女魃于神潢残夔魖与罔像，殪野仲而歼游光。八灵为之震慴，况鬾蛊与毕方。度朔作梗，守以郁垒。神荼副焉，对操索苇。目察区陬，司执遗鬼。京室密清，罔有不韪。”　　“于是阴阳交和，庶物时育。卜征考祥，终然允淑。乘舆巡乎岱岳，劝稼穑于原陆。同衡律而壹轨量，齐急舒于寒燠省幽明以黜陟，乃反旆而回复。望先帝之旧墟，慨长思而怀古！俟阊风而西遐，致恭祀乎高祖。既春游以发生，启诸蛰于潜户。度秋豫以收成，观丰年之多稌嘉田畯之匪懈，行致赉于九扈。左瞰暘谷，右睨玄圃。眇天末以远期，规万世而大摹且归来以释劳，膺多福以安悆总集瑞命，备致嘉祥。圉林氏之驺虞，扰泽马与腾黄。鸣女床之鸾鸟，舞丹穴之凤皇。植华平于春圃，丰朱草于中唐。惠风广被，泽洎幽荒。北燮丁令，南谐越裳。西包大秦，东过乐浪重舌之人九译，佥稽首而来王。”　　“是以论其迁邑易京，则同规乎殷盘。改奢即俭，则合美乎斯干。登封降禅，则齐德乎黄轩。为无为，事无事，永有民以孔安。遵节俭，尚素朴。思仲尼之克己，履老氏之常足。将使心不乱其所在，目不见其可欲。贱犀象，简珠玉。藏金于山，扺璧于谷。翡翠不裂，玳瑁不蔟所贵惟贤，所宝惟谷。民去末而反本，咸怀忠而抱悫于斯之时，海内同悦，曰：‘吁！汉帝之德，侯其褘而！’盖蓂荚为难莳也，故旷世而不觌。惟我后能殖之，以至和平，方将数诸朝阶。然则道胡不怀，化胡不柔？声与风翔，泽从云游。万物我赖，亦又何求？德寓天覆，辉烈火烛。狭三王之趢趗，轶五帝之长驱。踵二皇之遐武，谁谓驾迟而不能属？东京之懿未罄，值余有犬马之疾，不能究其精详。故粗为宾言其梗概如此。”　　“若乃流遁忘反，放心不觉，乐而无节，后离其戚，一言几于丧国，我未之学也。且夫挈缾之智，守不假器。况纂帝业，而轻天位。瞻仰二祖，厥庸孔肆。常翘翘以危惧，若乘奔而无辔。白龙鱼服，见困豫且虽万乘之无惧，犹憷惕于一夫。终日不离其辎重，独微行其焉如？夫君人者，黈纩塞耳，车中不内顾。佩以制容，銮以节涂。行不变玉，驾不乱步。却走马以粪车，何惜騕褭与飞兔。方其用财取物，常畏生类之殄也。赋政任役，常畏人力之尽也。取之以道，用之以时。山无槎辞，畋不麇胎。草木蕃庑，鸟兽阜滋。民忘其劳，乐输其财。百姓同于饶衍，上下共其雍熙。洪恩素蓄，民心固结。执谊顾主，夫怀贞节。忿奸慝之干命，怨皇统之见替玄谋设而阴行，合二九而成谲。登圣皇于天阶，章汉祚之有秩。若此，故王业可乐焉。”　　“今公子苟好勦民以媮乐，忘民怨之为仇也；好殚物以穷宠，忽下叛而生忧也。夫水所以载舟，亦所以覆舟。坚冰作于履霜，寻木起于櫱栽。昧旦丕显，后世犹怠。况初制于甚泰，服者焉能改裁故相如壮上林之观，杨雄骋羽猎之辞。虽系以隤墙填堑，乱以收罝解罘卒无补于风规，祇以昭其愆尤。臣济奓以陵君，忘经国之长基。故函谷击柝于东，西朝颠覆而莫持。凡人心是所学，体安所习。鲍肆不知其怄，翫其所以先入。咸池不齐度于鼃咬，而众听或疑。能不惑者，其唯子野乎？”　　客既醉于大道，饱于文义。劝德畏戒，喜惧交争。罔然若酲，朝罢夕倦，夺气褫魄之为者，忘其所以为谈，失其所以为夸。良久乃言曰：“鄙哉予乎！习非而遂迷也，幸见指南于吾子。若仆所闻，华而不实；先生之言，信而有徵。鄙夫寡识，而今而后，乃知大汉之德馨，咸在于此。昔常恨三坟五典既泯。仰不睹炎帝帝魁之美，得闻先生之馀论。则大庭氏何以尚兹？走虽不敏，庶斯达矣。”","dynasty":"两汉","tags":"叙事，抒情，赞扬，建筑","title":"东京赋"}
{"author":"张衡","content":"邂逅承际会，得充君后房。情好新交接，恐栗若探汤。不才勉自竭，贱妾职所当。绸缪主中馈，奉礼助蒸尝。思为苑蒻席，在下蔽匡床。愿为罗衾帱，在上卫风霜。洒扫清枕席，鞮芬以狄香。重户结金扃，高下华灯光。衣解巾粉御，列图陈枕张。素女为我师，仪态盈万方。众夫希所见，天老教轩皇。乐莫斯夜乐，没齿焉可忘。","dynasty":"两汉","tags":"乐府，女子，生活","title":"同声歌"}
{"author":"张衡","content":"天地烟煴。百卉含蘤。鸣鹤交颈。雎鸠相和。处子怀春。精魂回移。如何淑明。忘我实多。","dynasty":"未知","title":"歌"}
{"author":"张衡","content":"皇皇者凤。通玄知时。萃于山趾。与帝邀期。吉事有祥。惟汉之祺。","dynasty":"未知","title":"歌"}
{"author":"张衡","content":"惊雄逝兮孤雌翔。临归风兮思故乡。","dynasty":"未知","title":"歌"}
{"author":"张衡","content":"浩浩阳春发。杨柳何依依。百鸟自南归。翱翔萃我枝。","dynasty":"未知","title":"歌"}
{"author":"张衡","content":"愿言不获。终然永思。","dynasty":"未知","title":"诗"}
{"author":"张衡","content":"猛为春归苦口嘶，桐花满地绿荫齐。自从康节先生后，孤汝天津故意啼。","dynasty":"未知","title":"杜鹃"}
{"author":"张衡","content":"玄黄氤氲，混沌未死。道隐冥默，文郁雕跂。蚩蚩熙熙。结绳而治。谁凿七窈，鸿蒙拊髀。马图鸟迹，彷佛文字。羲轩勋华，授受一理。典谟训话，浑浑无拟。天生素王，躬服仁义。宪章祖述，参赞经纬。经揭日月，史严辞事。九流说铃，诸子疣赘。秦灰小厄，鲁壁阐秘。白首齐生，口诵臆记。枝叶扶疏，风流委靡。汉兴购求，六经大奋。舒向校雠，班马传纪。尔雅同风，沿袭世次。宋三百年，超轶姚姒。际海薄天，声教渐被。惟此东邑，蔼蔼多士。孔墙巍巍，重屋丹绮。群玉之府，五经之笥。排签插架，堆案盈几。藻饰皇猷，驰骋帝轨。兰薰颜冉，玉洁曾史。物忌太盛，道有中否。何物坏宅，有士抱器。坛荒杏老，墉鼠穴虺。川竭珠逃，椟破玉毁。炷灯拭案，篇壒燬。观鹳雅鸦，鲁鱼亥豕。斲轮糟粕，负蛉口耳。忘筌舍蹄，出足弃履。文未丧天，道不坠地。起废者谁，孟母之子。薄言采藻，於彼沼沚。鸠工损资，不损廪饩。榱桷得宜，轮奂有炜。肩摩踵接，出入槐市。非此乔木，畴克大庇。非我宗匠，孰主张是。祖有令德，世济其美。休声日流，与道终始。","dynasty":"未知","title":"经史阁四言诗"}
{"author":"张衡","content":"古木千章荫浅滩，干霄危石噀飞湍。水晶帘下谁安女，乱掷珍珠落玉盘。","dynasty":"未知","title":"龙潭瀑布泉"}
{"author":"张衡","content":"东老遗风且百年，乡评犹叹子孙贤。金丹数满三千行，玉笈名留十八仙。座上杯盘由好客，鼎中饘粥且随缘。相逢咸恨匆匆去，绝胜空回访戴船。","dynasty":"未知","title":"题东老庵"}
{"author":"张衡","content":"清沟名父子，浊世福人家。二妙手谁抗，一翁颠未华。天方章猿鹤，岁忽值龙蛇。公死可无憾，吾生未有涯。乱世没吾宁，何须满百龄。云封灵寿杖，天殒少微星。长夜泉台黑，幽林鬼火青。西风吹木叶，无语慰飘零。","dynasty":"未知","title":"挽陈东湖先生"}
{"author":"张衡","content":"大火流兮草虫鸣。繁霜降兮草木零。秋为期兮时已征。思美人兮悉民屏营。","dynasty":"两汉","title":"叹"}
{"author":"张衡","content":"一思曰：我所思兮在太山。欲往从之梁父艰。侧身东望涕沾翰。美人赠我金错刀。何以报之英琼瑶。路远莫致倚逍遥。何为怀忧心烦劳。二思曰：我所思兮在桂林。欲往从之湘水深。侧身南望涕沾襟。美人赠我金琅玕。何以报之双玉盘。路远莫致倚惆怅。何为怀忧心烦伤。三思曰：我所思兮在汉阳。欲往从之陇阪长。侧身西望涕沾裳。美人赠我貂襜褕。何以报之明月珠。路远莫致倚踟蹰。何为怀忧心烦纡。四思曰：我所思兮在雁门。欲往从之雪雰雰。侧身北望涕沾巾。美人赠我锦绣段。何以报之青玉案。路远莫致倚增叹。何为怀忧心烦惋。","dynasty":"两汉","title":"四愁诗"}
{"author":"张衡","content":"猗猗秋兰，植彼中阿。有馥其芳，有黄其葩。虽曰幽深，厥美弥嘉。之子之远，我劳如何。我闻其声，载坐载起。同心离居，绝我中肠。","dynasty":"两汉","title":"怨诗"}
{"author":"张衡","content":"真病药无功，精魂夺鬼工。百年终有尽，诸相等成空。圆满缺陷世，逍遥兜率宫。一池沤水意，分付蓼花风。","dynasty":"宋代","title":"挽陈东湖先生其一"}
{"author":"张衡","content":"德星难再聚，薤露重兴悲。客忆芹边脍，孙寻膝上饴。入门惟水竹，拜像见须眉。吾父亦丁丑，白云增梦思。","dynasty":"宋代","title":"挽陈东湖先生其二"}
{"author":"张衡","content":"四大假合相，六根清净缘。祇知心是佛，不惜药成仙。鱼泣衔沙立，鸥疑侧脑眠。凄其野人奠，秋菊荐寒泉。","dynasty":"宋代","title":"挽陈东湖先生其三"}
{"author":"张衡","content":"乱世没吾宁，何须满百龄。云封灵寿杖，天殒少微星。长夜泉台黑，幽林鬼火青。西风吹木叶，无语慰飘零。","dynasty":"宋代","title":"挽陈东湖先生其二"}
{"author":"张衡","content":"陈君昨从江右归，元龙豪气如虹霓。清晨访我叙契阔，手持锦轴徵余题。远山近山凡几簇，三两人家住溪曲。酒旗摇曳朝日晴，渔舟来往烟波绿。属玉鵁鶄聚暖沙，疏篱老屋带烟霞。竹边有客烧新笋，林下何人扫落花。景趣无穷来宛转，一抹岚光见平远。斯图精致非寻常，妙笔原知归北苑。君家旧住桥子东，森森乔木含清风。颍川世系年应远，使节勋名孰与同。君视黄金犹土苴，好画如逢不论价。何当乘兴去相寻，索看新收古名画。","dynasty":"宋代","title":"用广陈君以画徵题"}
{"author":"张衡","content":"不识烟尘地，犹藏太古村。苍松迷谷口，怪石绣云根。岩复人居匿，坡回犊牧暄。柴门堪小憩，转盼失桃源。","dynasty":"清代","title":"龙潭村"}
{"author":"张衡","content":"寒鸿初动塞云收，阿滥堆中唤客愁。记得吴江归棹晚，芦花风外一声秋。","dynasty":"清代","title":"闻笛"}
{"author":"张衡","content":"羽书忽动塞垣开，十万军储括地来。闻说屠耆归命早，凯声已过赫连台。","dynasty":"清代","title":"塞下曲其一"}
{"author":"张衡","content":"悠悠羌管动边愁，二月冰寒水不流。回首家园春色断，有人掩泪独登楼。","dynasty":"清代","title":"塞下曲其二"}
{"author":"张衡","content":"大火流兮草虫鸣。繁霜降兮草木零。秋为期兮时已征。思美人兮愁屏营。","dynasty":"未知","title":"叹"}
{"author":"王之涣","content":"黄河远上白云间，一片孤城万仞山。羌笛何须怨杨柳，春风不度玉门关。","dynasty":"唐代","tags":"唐诗三百首，边塞，写景，将士，思乡，早教古诗100首","title":"凉州词二首·其一"}
{"author":"王之涣","content":"白日依山尽，黄河入海流。欲穷千里目，更上一层楼。","dynasty":"唐代","tags":"唐诗三百首，登楼，写景，山水，黄河，励志，哲理，早教古诗100首","title":"登鹳雀楼"}
{"author":"王之涣","content":"黄河远上白云间，一片孤城万仞山。羌笛何须怨杨柳，春风不度玉门关。单于北望拂云堆，杀马登坛祭几回。汉家天子今神武，不肯和亲归去来。","dynasty":"唐代","tags":"边疆，地名，民族，组诗","title":"凉州词二首"}
{"author":"王之涣","content":"杨柳东风树，青青夹御河。近来攀折苦，应为别离多。","dynasty":"唐代","tags":"离别，送别，柳树","title":"送别"}
{"author":"王之涣","content":"长堤春水绿悠悠，畎入漳河一道流。莫听声声催去棹，桃溪浅处不胜舟。","dynasty":"唐代","tags":"离愁，写景","title":"宴词"}
{"author":"王之涣","content":"蓟庭萧瑟故人稀，何处登高且送归。今日暂同芳菊酒，明朝应作断蓬飞。","dynasty":"唐代","tags":"重阳节，离别，饮酒","title":"九日送别"}
{"author":"王之涣","content":"黄砂直上白云间，一片孤城万仞山。羌笛何须怨杨柳，春光不度玉门关。","dynasty":"唐代","title":"横吹曲辞·出塞"}
{"author":"王之涣","content":"单于北望拂云堆，杀马登坛祭几回。汉家天子今神武，不肯和亲归去来。","dynasty":"唐代","title":"凉州词二首其二"}
{"author":"陈般","content":"四十三年住此间，八十八岁尚红颜。","dynasty":"宋代","title":"句"}
{"author":"陈彦际","content":"何年葛社敞江乡，仙吏重开晚沐堂。大雅词坛通碧汉，中天璚树映斜阳。霞飞石井丹泉出，云锁松梢鹤梦长。遥忆銮坡金马客，紫烟楼上望台光。","dynasty":"明代","title":"浮丘怀赵太史"}
{"author":"王暕","content":"从风回绮袖，映日转花钿。同情依促柱，共影赴危弦。","dynasty":"南北朝","tags":"咏物，舞蹈","title":"咏舞诗"}
{"author":"王暕","content":"赵瑟含清音，秦筝凝逸响。参差陈九夏，依迟分四上。从风绕金梁，含云映珠网。递奏岂二八，繁弦非一两。幸叨东郭吹，侧陪南风赏。忘味信铿锵，餐和终俯仰。轻尘已飞散，游鱼亦翻荡。恩光实难遇，咏言宁易放。","dynasty":"南北朝","title":"观乐应诏诗"}
{"author":"本诚","content":"日暮东溪上，秋深景寂寥。叶稀林影薄，水落岸痕高。野烧明江岛，渔舟入浦桥。故人烟水隔，怅望首空搔。","dynasty":"元代","title":"秋晚溪上作"}
{"author":"本诚","content":"藤枯摧老树，石裂碍深溪。阴洞水声合，短垣松影齐。涧回知径远，山迥觉梅低。忽尔破孤寂，岭猿清昼啼。","dynasty":"元代","title":"江亭秋晚二首其二"}
{"author":"本诚","content":"花下抛书枕石眠，起来閒漱竹间泉。纸窗石鼎灰犹煖，残烬时飘一缕烟。","dynasty":"元代","title":"题画"}
{"author":"本诚","content":"独倚清江秋思长，晚潮初上水亭凉。海门风起双峦暝，一抹银花涌夕阳。","dynasty":"元代","title":"江亭秋晚二首其一"}
{"author":"本诚","content":"造物非贫我，欲我閒且安。贫居自有乐，此乐非人间。萧然一茅宇，十年卧空山。山深无客来，独与云往还。芰荷制冬衣，藜藿供朝餐。登山玩崔嵬，临流听潺湲。为无贪著念，随地可盘桓。但得閒中乐，岂以贫为艰。愈贫愈无事，无事心愈閒。虽居人世中，恰似出尘寰。","dynasty":"元代","title":"贫居"}
{"author":"本诚","content":"天险不可梯，白石不受鞭。空疑幻人试幻术，神输鬼运来尘寰。跻涛驾浪径空阔，盘结钩锁金联环。又疑东海跃出万丈白玉虬，挟风噀雨飞上天。天高九万不得上，翻身飞堕长江边。苍云半湿琼瑶冷，弱水不隔蓬莱境。两岸遥分白月光，中流压破青天影。江吞湖吐水势雄，南极地缺栖鱼龙。桥成壮观夺天巧，却笑造化无全功。","dynasty":"元代","title":"吴江长桥"}
{"author":"本诚","content":"贤士志弘廓，不以官拘身。达士理明彻，不以身拘神。百年在瞬息，营营徒苦辛。华表鹤归来，城郭非旧人。冥心合元化，庶以全吾真。","dynasty":"元代","title":"感兴二首其一"}
{"author":"本诚","content":"清晨入廛郭，闾巷溢车马。驺哄喧市尘，茫洋万人海。父老里中旧，殷勤共迎迓。亦有诸弟昆，更互陪语坐。世故论万端，喧哇杂碎琐。大要在功利，馀一无所解。勉强相酬酢，意会无不可。但念道不同，语久若聋哑。不如返吾庐，世有谁知我。","dynasty":"元代","title":"感兴二首其二"}
{"author":"本诚","content":"水声㶁㶁山中路，林深不知林外雨。转来涧深不可渡，沿流直过前山去。前山脚下溪路斜，隔江遥见山人家。","dynasty":"元代","title":"山行"}
{"author":"本诚","content":"莫造屋，莫造屋，何用经年兴土木。造屋人在堂，拆屋人在腹。不知造时荣，但见拆时辱。莫造屋，莫造屋。世道由来反覆多，兴废但分迟与速。","dynasty":"元代","title":"余尝作二诗观者皆喜文卿见余写此卷俾余书之于上其一"}
{"author":"本诚","content":"莫买田，莫买地，买田置地增家计。西陌东阡恣兼并，不知户役随田至。大男小女日夜忙，带锁担枷了官事。莫买田，莫买地。生前将为子孙谋，身后翻为子孙累。","dynasty":"元代","title":"余尝作二诗观者皆喜文卿见余写此卷俾余书之于上其二"}
{"author":"本诚","content":"径远松篁蓊郁，日长庭院清虚。大贵莫过学道，至乐无如读书。","dynasty":"元代","title":"书斋即事六言一首大云特索余书故书之"}
{"author":"陈言","content":"一百五日又欲来，千树万树梨花开。眼看春色如流水，人生相命亦如此。百年三万六千朝，倏忽须臾难久恃。君不见十八羽林郎，君王手赐黄金铛。日晚朝回拥宾从，片言出口生辉光。一朝负遣辞丹阙，穷巷悄然车马绝。舞影歌声散绿池，遗垆但见狐狸迹。当时一旦擅豪华，见此空为人所嗟。莫向尊前惜沉醉，参差辜负东园花。","dynasty":"明代","title":"放歌用少白韵"}
{"author":"陈言","content":"野寺夕阳边，香床坐入禅。龙宫连栋宇，世界接人天。宝叶交香雨，鲜云抱石莲。浮名竟何益，心赏独泠然。","dynasty":"明代","title":"过坤上人居"}
{"author":"陈言","content":"袅袅城边柳，相思几度攀。不颦复不语，长望独长叹。露叶凝愁黛，垂条拂髻鬟。落花相与恨，不断若连环。","dynasty":"明代","title":"折杨柳"}
{"author":"陈言","content":"陈子别家经年，孤身千里，抚月色之凄清，感笛声之悲惋，怅然集语，用写羁怀。楼前澹月连江白，楼底谁家吹玉笛？笛声愤怨哀中流，一夜愁杀江南客。江南万里不归家，空掩柴扉度岁华。双泪别来犹未断，那堪又听《落梅花》。","dynasty":"明代","title":"月夜江楼闻笛"}
{"author":"陈言","content":"曲径幽人宅，藩篱插槿齐。裁衣延野客，分食养山鸡。古木生云际，回塘绕郭西。寂寥人境外，何事武陵溪？","dynasty":"明代","title":"题张应鹤郊居"}
{"author":"陈言","content":"入幕推英选，论兵迈古风。卷旗收败马，锵佩揖群公。紫塞金河里，天山弱水东。晚风吹画角，残日让雕弓。庙略占黄气，精神贯白虹。丈夫期报主，看取宝刀雄。","dynasty":"明代","title":"出塞曲赠林参军"}
{"author":"陈言","content":"白日移歌袖，空斋不见君。岩声中谷应，人语隔溪闻。断壁分垂影，回沙拥籀文。无人知所去，红叶下纷纷。","dynasty":"明代","title":"携歌者访方氏不遇"}
{"author":"陈言","content":"病多慵引架书看，双袖龙钟泪不干。世态炎凉随节序，人情反覆似波澜。溪风送雨过秋寺，山鸟将雏傍药栏。同学少年多不贱，独将衰鬓客秦关。","dynasty":"明代","title":"病中寓秦溪"}
{"author":"陈言","content":"歧路三秋别，悠悠关复河。今来数行泪，泉下故人多。","dynasty":"明代","title":"感旧"}
{"author":"陈言","content":"落叶乱纷纷，林间起送君。还愁独宿夜，孤客最先闻。","dynasty":"明代","title":"赋落叶送别"}
{"author":"陈言","content":"鬓云斜軃凤钗横，偷折花枝傍水行。更有恼人肠断处，慢回娇眼笑盈盈。","dynasty":"明代","title":"艳曲（四首）"}
{"author":"陈言","content":"金凤钗头逐步摇，花如双脸柳如腰。最怜长袖风前弱，拽住仙郎尽放娇。","dynasty":"明代","title":"艳曲（四首）"}
{"author":"陈言","content":"轻鬓丛梳阔画眉，翠翘浮动玉钗垂。醉来咬损新花子，绕树藏身打雀儿。","dynasty":"明代","title":"艳曲（四首）"}
{"author":"陈言","content":"玉鞍初跨柳腰柔，娇眼如波入鬓流。翠袂半将遮粉臆，掉鞭横过小江楼。","dynasty":"明代","title":"观丽人走马"}
{"author":"陈言","content":"神鳌屹立戴崔巍，此地曾经几劫灰。宝藏虎归风撼树，碧潭龙去水生苔。云移塔影横江口，船载钟声出浪堆。独倚阑干飞鸟外，不知身世是蓬莱。","dynasty":"明代","title":"上金山寺集元句"}
{"author":"陈言","content":"岧峣高阁倚岩阿，把酒相看奈别何。寒色渐经巴峡路，雨声微长楚江波。沧洲别业惊蓬断，白发流年倚剑过。他日相逢又何处，眼中知己渐无多。","dynasty":"明代","title":"送人入蜀以下集明句"}
{"author":"陈言","content":"珠箔上银钩，春花压翠楼。笙歌何处响，鹦鹉对人愁。","dynasty":"明代","title":"春思"}
{"author":"陈言","content":"野花藤蔓乱毵毵，送别旗亭酒半酣。十丈画船如画阁，载将春色到江南。","dynasty":"明代","title":"送陈三亦入越用韦庄韵"}
{"author":"陈言","content":"宝凤搔头玉步摇，艳妆空似海棠娇。春情一种无聊赖，重到桃花第四桥。","dynasty":"明代","title":"绝句"}
{"author":"陈言","content":"寂寂无言敛翠蛾，花阴试步学凌波。玉颜空有嫦娥貌，不及芭蕉雨露多。","dynasty":"明代","title":"芭蕉士女"}
{"author":"陈言","content":"玉缨翠佩杂轻罗，眉映春山眼映波。折得白莲头上插，问人潇洒似谁么。","dynasty":"明代","title":"戏赠莲如美人"}
{"author":"陈言","content":"红帘小艇稳如车，寒水娟娟浸白沙。汀畔数鸥闲不起，见人飞去入芦花。","dynasty":"明代","title":"舟行即景"}
{"author":"陈言","content":"吾道终无一日遗，太邱亡社此存祠。扶持千古纲常处，剥尽五阳元气时。天有星辰为肖貌，地将溟渤作尊彝。须知养士功成后，汉寝唐陵不共悲。","dynasty":"明代","title":"五坡祠谒文信国"}
{"author":"陈言","content":"鬓云斜亸凤钗横，偷折花枝傍水行。更有恼人肠断处，慢回娇眼笑盈盈。","dynasty":"明代","title":"艳曲其一"}
{"author":"陈言","content":"金铺闲掩绣帘低，轻打银筝坠燕泥。忆昔花间初识面，倚屏无语捻云篦。","dynasty":"明代","title":"艳曲其三"}
{"author":"刘泾","content":"凭谁妙笔。横扫素缣三百尺。天下应无。此是钱塘湖上图。（刘泾）一般奇绝。云淡天高秋夜月。费尽丹青。只这些儿画不成。（仲殊）","dynasty":"宋代","title":"减字木兰花"}
{"author":"刘泾","content":"泛水新荷，舞风轻燕，园林夏日初长。庭树阴浓，雏莺学弄新簧。小桥飞入横塘。跨青苹、绿藻幽香。朱阑斜倚，霜纨未摇，衣袂先凉。歌欢稀遇，怨别多同，路遥水远，烟淡梅黄。轻衫短帽，相携洞府流觞。况有红妆。醉归来、宝蜡成行。拂牙床。纱厨半开，月在回廊。","dynasty":"宋代","title":"夏初临（夏景）"}
{"author":"刘泾","content":"混成初造物，幽绝故离群。入户清容月，分栖淡借云。木阴阑暑气，泉滴厌秋闻。欲索秦人记，消磨篆不文。","dynasty":"宋代","title":"三岩游"}
{"author":"刘泾","content":"金碧为家定化城，书床南偃略相迎。人间蝶梦正深黑，天上木鱼初发明。半里好风招隐士，一枝枯竹助闲行。已惭怀绂无高致，可更标门著姓名。","dynasty":"宋代","title":"天王寺"}
{"author":"刘泾","content":"尘土孤城空自忙，不知精舍早秋凉。林间曲折磬三里，天上金光月满堂。净饭打鱼刳老木，寒灰添火爇明香。鹁鸠山脚溪声好，流入人间雨意长。","dynasty":"宋代","title":"溪雨亭"}
{"author":"刘泾","content":"拔地山争秀，藏天谷受虚。云开西蜀后，木老避秦初。","dynasty":"宋代","title":"青城山"}
{"author":"刘泾","content":"豪杰相从意气中，怜才倾倒独萧公。后来可是无奇客，东阁投名尚不通。","dynasty":"宋代","title":"题韩溪"}
{"author":"刘泾","content":"水绿山青人可知，不知生气得之谁。钓竿已属严公手，直到元英解道诗。","dynasty":"宋代","title":"留题钓台"}
{"author":"刘泾","content":"石城云屋抱浮丘，正是真人旧括州。会掷仙图争少胜，不知身到洞天游。","dynasty":"宋代","title":"仙都山"}
{"author":"刘泾","content":"密竹流泉不居热，洞门深沉风雨歇。洗出清明快活天，醉弄江南谢家月。","dynasty":"宋代","title":"石洞门其一"}
{"author":"刘泾","content":"未逢仙手破天荒，我得披云第一章。它日爱奇思谢客，却须因事忆刘郎。","dynasty":"宋代","title":"石洞门其二"}
{"author":"刘泾","content":"青泥切石剑无迹，丹水含英鼎飞出。仙风绝尘鸡犬喧，杉松老大如人立。","dynasty":"宋代","title":"混元峰"}
{"author":"刘泾","content":"苍崖如堂水如布，桥危如绳石如锯。不有樵夫踏破云，世间可复知深处。","dynasty":"宋代","title":"题笼空岩"}
{"author":"刘泾","content":"天下爱奇人没量，奇不谀人奇解相。奇人奇物方合璧，乞与世间人物样。六朝唐盛始兼得，访古知名已萧爽。人亡物丧付衰梦，注想后来逢好尚。元章心自鉴秋月，一路仍行九霄上。家时菜色无斗粟，书画奇奇世人望。譬如大海沈百宝，尔辈乘风得之浪。二王褚陆已天作，老顾如来更天匠。其馀缇袭凡几重，但见光明烂垂象。珍犀瑞锦扶兰茝，龙跃鸾惊诃魍魉。金仙讵敢触以手，雪子玉人聊置掌。余家僻素最沈著，退舍还师觉难傍。世人往往力能干，未免目虾终惚恍。缄机伪谬各臣妾，未睹堂堂笔中王。袖间涩缩气如线，净几明窗谩瞻仰。从来所有万钱价，不即臭帤当火葬。倾心妙绝岂求胜，妄意临摹须杀谤。端居自号书一品，好事如封绘三藏。诸郎青出即护持，未肯充饥谬为驵。余衰二物拟高阁，子可专之世无两。书来诗往但悠悠，尘土欺人正惆怅。","dynasty":"宋代","title":"元章好古过人书画惊世起余作歌"}
{"author":"刘泾","content":"秦火荡焚天地赤，孔堂坏后无馀壁。不知科斗六书文，化作龙蛇二王迹。集贤他日作仙久，官姓篆章存历历。自怜黄眼未亲逢，一段因依徒夺魄。元章挥洒早惊动，秘箧墨皇曾敬识。孤标未要后生知，劣许下官论莫逆。好奇举世不多得，神物尤来终变易。神锋双合会有时，真玺一飞无处觅。颇闻秘箧作讹语，别有扰龙招异客。不如乾没归去来，胜在个家遭水厄。","dynasty":"宋代","title":"和米元章龙真行"}
{"author":"刘泾","content":"溪行爱宛转，石坐怜皴苍。白云起目前，如鹤两翼张。蜕我衣上尘，驾之以翱翔。欲揽恍不接，身在意飘扬。","dynasty":"宋代","title":"登麻姑山其一"}
{"author":"刘泾","content":"石鼓埋入地，荆璧飞上天。呜呼鲁公碑，风雨三百年。爱字不爱石，磨灭安得传。不敢手触之，谓是甘棠篇。","dynasty":"宋代","title":"登麻姑山其二"}
{"author":"刘泾","content":"天风吹馀晦，万木晴扶疏。寒云淡山色，水墨涨秋图。驾言寥廓中，一径渺盘纡。却首谢尘世，培塿而潢污。","dynasty":"宋代","title":"葛仙坛其一"}
{"author":"刘泾","content":"谢公好登山，折屐第三谷。麻姑乃不到，颇负登山足。寒杉鸣古珰，涧道泻淙玉。筇竹白接䍦，吾将追往躅。","dynasty":"宋代","title":"葛仙坛其二"}
{"author":"刘泾","content":"空山万幽木，弹以终日风。无弦自秋曲，奏满天地中。爱之以心灵，听之以耳聪。道人抱琴来，此意不可通。","dynasty":"宋代","title":"葛仙坛其三"}
{"author":"刘泾","content":"瀑布宜终宵，幽鸟时一吟。浩然太虚际，始识本来心。情闲日自长，步远意亦深。更携九节杖，插遍萧萧林。","dynasty":"宋代","title":"瀑布泉"}
{"author":"刘泾","content":"初起褪红唇启绛，半沾斜绿眼横波。","dynasty":"宋代","title":"句其一"}
{"author":"刘泾","content":"晓来风入万花动，零落满头飞下时。","dynasty":"宋代","title":"句其二"}
{"author":"陈伯育","content":"与君分两石。","dynasty":"宋代","title":"句"}
{"author":"孙万寿","content":"乡关不再见，怅望穷此晨。山烟蔽钟阜。水雾隐江津。洲渚敛寒色，杜若变芳春。无复归飞羽，空悲沙塞尘。","dynasty":"隋代","title":"早发扬州还乡邑"}
{"author":"孙万寿","content":"学宦两无成，归心自不平。故乡尚万里，山秋猿夜鸣。人愁惨云色，客意惯风声。羁恨虽多情，俱是一伤情。","dynasty":"隋代","title":"东归在路率尔成咏"}
{"author":"孙万寿","content":"贾谊长沙国，屈平湘水滨。江南瘴疠地，从来多逐臣。粤余非巧宦，少小拙谋身。欲飞无假翼，思鸣不值晨。如何载笔士，翻作负戈人。飘飖如木偶，叶置同刍狗。失路乃西浮，非狂亦东走。晚岁出函关，方春度京口。石城临虎据，天津望牛斗。牛斗盛妖氛，枭獍已成群。郤超初入暮，王粲始从军。裹粮楚山际，披甲吴江汶。吴江一浩荡，楚山何纠纷。惊波上溅日，乔木下临云。系越恒资辩，喻蜀几飞文。鲁连唯救患，吾彦不争勋。羁游岁月久，归思常搔首。非关不树萱，岂为无杯酒。数载辞乡县，三秋别亲友。壮志后风云，衰鬓先蒲柳。心绪乱如丝，空怀畴昔时。昔时游帝里，弱岁逢知己。旅食南馆中，飞盖西园里。河间本好书，东平唯爱士。英辩接天人，清言洞名理。凤池时寓直，麟阁常游止。胜地盛宾僚，丽景相携招。舟泛昆明水，骑指渭津桥。祓除临灞岸，供帐出东郊。宜城酝始熟，阳翟曲新调。绕树乌啼夜，ず麦雉飞朝。细尘梁下落，长袖掌中娇。欢娱三乐至，怀抱百忧销。梦想犹如昨，寻思久寂寥。一朝牵世网，万里逐波潮。回轮常自转，悬旆不堪摇。登高视衿带，乡关白云外。回首望孤城，愁人益不平。华亭宵鹤唳，幽谷早莺鸣。断绝心难续，惝恍魂屡惊。群纪通家好，邹鲁故乡情。若值南飞雁，时能访希生。","dynasty":"隋代","title":"远戍江南寄京"}
{"author":"孙万寿","content":"太华五千仞，长河九万里。山川每蕴玉，人物多君子。丞相朝所宗，太尉国之纪。若人惟杰出，济世承馀祉。趋庭遵教义，博物兼文史。奇声振宛洛，雅论穷名理。伊余苦疲病，寂寞罕宾游。不言驱驷马，于焉访一丘。缟纻始云赠，胶漆乃相投。优枕空长想，骖蹇遂无由。忽此承来翰，华藻殊辉焕。虽则滥吹嘘，可以蠲忧叹。怀袖终不灭，掌握方留玩。和风初应律，山莺已复新。芳菲徒自好，节物不关人。劳歌虽有曲，无以报阳春。","dynasty":"隋代","title":"答杨世子诗"}
{"author":"孙万寿","content":"昔我游云阁，及尔谬同官。高步参师友，长裾接绮纨。索居方十载，相思劳万端。不言今夕遇，得尽故人欢。酒随彭泽至，琴即武城弹。高斋屏馀热，珍簟宿轻寒。叶落霜威重，蓂疏月色残。将归动离恨，弥伤行路难。","dynasty":"隋代","title":"别赠诗"}
{"author":"孙万寿","content":"回首观涛处，极望沧海湄。流波去无限，乔木不胜悲。蓬莱虽已变，池塘尚所思。归飞路穷此，怅望情难持。吾生乃民季，畴日佐藩维。尚想西园夕，犹怀北固时。城邑才辨处，风烟忽何之。跂予未能已，顾叹空迟迟。","dynasty":"隋代","title":"和张丞奉诏于江都望京口诗"}
{"author":"孙万寿","content":"大夫悯周庙，王子泣殷墟。自然心断绝，何关系惨舒。仆本漳滨士，旧国亦沦胥。紫陌风尘起，青坛冠盖疏。台留子建赋，宫落仲将书。谯周自题柱，商容谁表闾。闻君怀古曲，同病亦涟如。方知周处叹，前后信非虚。","dynasty":"隋代","title":"和周记室游旧京诗"}
{"author":"孙万寿","content":"萧条金阙远，怅望羁心愁。旧邸成三径，故园馀一丘。庭引田家客，池泛野人舟。日斜山气冷，风近树声秋。弱年陪宴喜，方兹更献酬。修竹惭词赋，丛桂且淹留。自忝无员职，空贻不调羞。武骑非吾好，还思江汉游。","dynasty":"隋代","title":"行经旧国诗"}
{"author":"孙万寿","content":"当时金谷里，昔日平陵东。布叶俱承露，开花共待风。摇落一如此，容华遂不同。庭前生意尽，井上蠹心空。匠者无劳顾，拥肿难为功。","dynasty":"隋代","title":"庭前枯树诗"}
{"author":"陈克家","content":"清寒方酒醒，虚馆若山深。一寂捐诗病，千哀起道心。暗蛩霜索响，枯树月移阴。岁晚归船急，应怜独夜吟。","dynasty":"清代","title":"夜坐寄稼轩"}
{"author":"陈克家","content":"葛衣初解暑方残，夜罢温经辄倚栏。松月已斜犹满户，海云自落不归山。修翎本志樊笼外，冗土无功笔砚间。览镜久知非食肉，独怜尘土尚朱颜。","dynasty":"清代","title":"秋夜和方植之丈"}
{"author":"陈克家","content":"泪尽冬青树上枝，田歌义等采薇词。老为北客心犹壮，隐异南阳事可师。结屋不愁无隙地，荷锄谁分枉清时。逸民旷发儒林藻，汗简长留百代思。","dynasty":"清代","title":"章丘怀顾亭林先生"}
{"author":"陈克家","content":"神仙富贵寻常事，独爱人间汗漫游。明月青天思太古，画栏碧海倚新秋。八荒无复藩篱限，一世真悲生死流。他日梦中向空阔，笑横长笛弄扁舟。","dynasty":"清代","title":"再题蓬莱阁"}
{"author":"陈克家","content":"遗草烧残事可怜，谁令尸谏昧当年。欲凭一疏除群蔽，空抱孤忠入九泉。神室有灵惊白昼，史家何据纪青编。广平不独风微叹，从古生儿几象贤。","dynasty":"清代","title":"记事"}
{"author":"陈克家","content":"清明已过树森森，笠泽分流路惯寻。人语橹声诸港晓，水痕云气一湖阴。田园物外真幽绝，乡井书中感易深。安得一春常买酒，柳天横棹对鸣琴。","dynasty":"清代","title":"题分湖柳氏草堂"}
{"author":"陈克家","content":"天末旌旗气独森，翻令骄虏耻为禽。交章附和时流议，一斥徘徊圣主心。几见捷书传驿上，共忘烽火照江深。陈汤功罪凭谁讼，曾有军民涕满襟。","dynasty":"清代","title":"闻石甫先生蒙恩赦复官四川奉寄其一"}
{"author":"陈克家","content":"绾绶重为万里行，主恩谁重复谁轻。蜀门远上青天窄，海岛归来白发盈。直道果难谐世俗，左官犹足见平生。无因一送杨临贺，西望长江落日明。","dynasty":"清代","title":"闻石甫先生蒙恩赦复官四川奉寄其二"}
{"author":"陈克家","content":"射虎南山空没羽，钓鳌东海忆垂纶。短檠听尽沙洲雨，今夜芦中却有人。","dynasty":"清代","title":"江上夜泊"}
{"author":"陈克家","content":"镜声吹落大荒东，门掩苍苔乱石中。江海潮来人未觉，环山万树已秋风。","dynasty":"清代","title":"海门庵"}
{"author":"陈克家","content":"此夕千古有，平生志多慨。万物无常盈，智者见未逮。昔闻乾嘉际，茂畅皇风最。治法各精能，余巧及器械。世平衣食充，俗整奇邪退。九重敦旧典，数举南巡旆。朝野同欢娱，遭逢圣祖再。盛年非不长，适已后其会。输租困履亩，游食增几辈。华风纵侈心，番物助妖熊。罗纨窭人衣，珠翠寒女佩。豪家荡箧笥，单户务赊贷。繁华日以加，生理固早隘。上农膏腴地，稍稍弃锄耒。江湖盗贼踪，时时及阛阓。里闾欢节序，父老感时代。吾行宙合间，落拓与时背。饥寒得离别，奔走寡沾溉。小笔聊送穷，邻估未偿债。虚檐出浩歌，孤烛忧心对。岁运默推移，持姤必以夬。官方习修谨，圣政宽宽大。文书检乱丝，老吏颇能耐。英贤尚割断，扶济有规诲。徒言抚黎元，何以酬鼎鼐。清时少年痛，此事前人戒。本无来日计，安取狂言快。惟当守朴直，益自谢倾兑。文采世土苴，冰檗古节概。夜阑复题诗，爆竹一城碎。","dynasty":"清代","title":"除夕"}
{"author":"陈克家","content":"天山坑谷如履夷，将军事毕诗人骑。古来赞马千万语，不如辕下逢相知。皇师辗转夙深讨，裴李临军功始表。天生神物应时须，重见云青出横扫。清时谁敢议边才，三十六城空壮哉。但使孙阳行不到，莫嗟绝域老龙媒。","dynasty":"清代","title":"云青马歌"}
{"author":"陈克家","content":"前山陂陁后山孤，清秋一客穷嬉娱。山前落日看平芜，东海书楼片瓦无。当时兄弟遭明圣，宾客独夸司寇盛。东南遗逸记鸿文，辇毂人才归藻镜。相国立朝持谠言，本朝补谥当谁先。洞庭归来纵遗议，平生风雅犹高骞。编插斯楼万丈光，那知倏忽竟销亡。并无旧话桐阴续，空有遗篇锦箧藏。君不见横云山庄开史局，两行羽伎森红烛。百年文物数江南，岂意故家尽零落。看山莫负草堂新，山月亭亭射酒樽。世上坚牢定何物，古来兴废不须论。","dynasty":"清代","title":"游昆山吊徐健庵尚书传是楼故址晚与数客饮山下酒家"}
{"author":"福康安","content":"城南韦杜甲门高，垂老论文意气豪。记否朝回花底宴，酒痕犹渍旧宫袍。","dynasty":"清代","title":"寄惠椿亭侍郎其一"}
{"author":"福康安","content":"少年许国两心同，紫陌红尘并玉骢。无那天风分雁序，君行西塞我辽东。","dynasty":"清代","title":"寄惠椿亭侍郎其二"}
{"author":"福康安","content":"龙沙万里怅离群，自此参辰宦迹分。料得天涯劳远梦，滇风蜀雪又秦云。","dynasty":"清代","title":"寄惠椿亭侍郎其三"}
{"author":"福康安","content":"几番剖鲤得琼章，昔款今情尔许长。最是关心笺尾句，万金书属寄高堂。","dynasty":"清代","title":"寄惠椿亭侍郎其四"}
{"author":"福康安","content":"昨年沙碛冲寒去，镜海冰花衬马蹄。手把鞭梢指葱岭，故人还在岭云西。","dynasty":"清代","title":"寄惠椿亭侍郎其五"}
{"author":"福康安","content":"华发扶鸠盼早归，寸心藉可报春晖。承欢岁月皆君赐，五色宫袍绚舞衣。","dynasty":"清代","title":"寄惠椿亭侍郎其六"}
{"author":"福康安","content":"忽忽飙轮倏九年，而今才见使星旋。入关定远头还黑，偻指旌旄过酒泉。","dynasty":"清代","title":"寄惠椿亭侍郎其七"}
{"author":"福康安","content":"句写相思附尺函，殷勤遣使迓征骖。兰山未把平原酒，先抵西窗一夕谭。","dynasty":"清代","title":"寄惠椿亭侍郎其八"}
{"author":"安治","content":"碧玉千竿爽带秋，就中小饮畅情幽。梅花佳酿清香满，竹叶倾杯翠影浮。半亩绿阴留客憩，七贤余韵亦风流。此君相对还同醉，消尽平生万斛愁。","dynasty":"清代","title":"竹林饮酒"}
{"author":"安治","content":"一径松阴地自偏，安排茶具即神仙。雨前香茗甘泉试，雪沸支铛活火煎。风入鸣鸾添雅韵，石边有鹤避轻烟。平生自得清闲味，何羡渊明与玉川。","dynasty":"清代","title":"松径煎茶"}
{"author":"安治","content":"雨过芳郊景色幽，斜阳淡淡断虹留。村边绿树浓如画，云外孤峰翠欲流。一径残烟迷蜡屐，半篙新涨放渔舟。几回凭眺情无限，又听林间唤妇鸠。","dynasty":"清代","title":"雨余野眺"}
{"author":"安治","content":"一轮皓月照长空，对此高吟兴倍雄。素心不沾迂拙气，歌声欲达广寒宫。放开眼界尘埃外，今古诗篇啸傲中。最是青莲狂态好，举杯邀处问天公。","dynasty":"清代","title":"对月狂吟"}
{"author":"安治","content":"一炉冉冉夜沉沉，妙处工夫静处寻。开卷长吟先辟蠹，闻香妙悟倍清心。鼎浮烟篆芸窗细，味到英华玉漏深。添得龙涎留活火，青灯照处惜分阴。","dynasty":"清代","title":"焚香夜读"}
{"author":"安治","content":"试问娲皇未出前，彼苍缺陷几何年。讵开混沌无完璧，直赖神功善补天。石炼烘炉融五色，磨经妙手得重旋。何殊附会荒唐说，月可修成海可填。","dynasty":"清代","title":"女娲炼石补天得天字"}
{"author":"安治","content":"阜乡仙裔出群生，齿德精神莫与京。远绍宋贤传世泽，重恢明府旧家声。敬宗收族惟培本，积善勤施岂钓名。四代一堂身庆健，九龄三牧国恩荣。耄年矍铄偏多兴，蔗境风流倍有情。秀毓胶山挺人瑞，祥钟蓉泽会耆英。筵开阆苑剖鳞脯，乐奏瑶台引凤笙。更祝期颐登上寿，叨陪仙侣再飞觥。","dynasty":"清代","title":"寿春台八叔大人九十"}
{"author":"祝钦明","content":"閟宫实实，清庙微微。降格无象，馨香有依。式昭纂庆，方融嗣徽。明禋是享，神保聿归。","dynasty":"唐代","title":"郊庙歌辞。仪坤庙乐章。永和"}
{"author":"高衡孙","content":"碧荷色犹懒，紫花香渐多。过桥通故里，分界入新河。土润何功治，沙平不用磨。衣冠今已矣，从此想鸣珂。","dynasty":"宋代","title":"高塘桥"}
{"author":"刘仁本","content":"将军功未成，持牛劳军士。将军岂无家，为妾语夫主。勿为贱妾生，宁为将军死。贱妾欲从之，军中无女子。","dynasty":"明代","title":"戍妇吟"}
{"author":"刘仁本","content":"东山有蕨萁，南山有蕨萁。西山有蕨萁，北山有蕨萁。采采蕨萁，晨露未晞。荆棘离披，筐筥携持。长镵深入土，短褐寒风吹。采采蕨萁，可以疗饥。以簸以炊，为饧为饴。食少不下咽，食多伤人脾。去年岁歉食无糜，橡栗拾尽民流离。今年岁歉田无稗，蕨萁食尽将安之？美食大官馔，仁心宁汝悲？但见昨日奏麦两歧，今日进五色芝，呈祥献瑞无休时，载膏载脂，驿骑驱驰。蕨萁蕨萁，官独不汝知！已而已而，岁云莫矣。","dynasty":"明代","title":"蕨萁行（闽清县饥，不报，民采蕨萁为食而多"}
{"author":"刘仁本","content":"桓桓杨将军，落落真英杰。亹亹却红巾，凛凛持金节。保障东南区，边疆靡蹉跌。大功曾未成，身名遽磨灭。谁令养虓虎，逾圈乃自啮。¤","dynasty":"明代","title":"述言"}
{"author":"刘仁本","content":"经营百尺构，抡才须豫章。驱驰万里道，驾驭必乘黄。君看樗枥姿，壅肿诚匪良。驽骀但刍秣，不可以服箱。工师与从御，取舍当审将。","dynasty":"明代","title":"述言"}
{"author":"刘仁本","content":"馈粮千里又南征，笑犯弓刀拥将星。汗血沙尘前后骑，檄书烽火短长亭。天连闽海团团白，山绕彭湖点点青。遥想环峰三十六，将军晏坐对沧溟。","dynasty":"明代","title":"过枫亭驿和周草庭巡检韵就寄"}
{"author":"刘仁本","content":"去岁才从上海还，今年又复戴南冠。榕阴巷陌春风老，荔子楼台宿雨乾。几处旧游重载酒，十年往事一凭阑。回头却羡天台道，有客吹箫跨玉鸾。","dynasty":"明代","title":"再往三山"}
{"author":"刘仁本","content":"山抹微云锁凤腰，御沟流水海鲜桥。西番杖锡居中阙，南渡衣冠尽北朝。九庙山陵孤塔雨，千年城郭半江潮。向南古木何人墓，岳将忠魂黯未消。","dynasty":"明代","title":"南宋故内怀古"}
{"author":"刘仁本","content":"山行十里乱峰回，相国坟茔紫翠堆。石马秋风两翁仲，杜鹃春雨几亭台。慈云塔下苍苔满，旌德观前红杏开。为忆当年莼菜美，短篷蘋末过湖来。","dynasty":"明代","title":"大慈寺史丞相墓"}
{"author":"刘仁本","content":"舞靴轻转玉阶前，忆昔承恩已十年。记得当时供奉曲，上皇新自月宫传。","dynasty":"明代","title":"宫词"}
{"author":"刘仁本","content":"夫君在边戍，妾身守孤帏。欲往备纫栉，不如频寄衣。衣到恐迟迟，不到妾不知。欲知衣到无，明年鸿雁归。","dynasty":"元代","title":"戍妇吟其一"}
{"author":"刘仁本","content":"黄河失故道，横流奔四驰。楮币更新法，世乱不可支。承平日既久，弛张教乃堕。变故始有作，虽多亦奚为。是用干戈起，民生未可期。","dynasty":"元代","title":"述言其一"}
{"author":"刘仁本","content":"胶柱难鼓瑟，甚者当解弦。造车不合辙，出门行莫前。弦更紊古调，车徒反旧辕。姚虞世既远，雅奏不复宣。姬公指南作，矩度谁能传。","dynasty":"元代","title":"述言其二"}
{"author":"刘仁本","content":"波颓四海沸，势危天下竞。大夫拥专城，陪臣干国政。布衣操刃梃，亦执生杀柄。边将总兵戎，朝廷孰号令。何日能底平，拯溺跻民命。","dynasty":"元代","title":"述言其三"}
{"author":"刘仁本","content":"桓桓杨将军，落落真英杰。亹亹却红巾，凛凛持金节。保障东南区，边疆靡蹉跌。大功曾未成，身名遽磨灭。谁令养虓虎，逾圈乃自啮。","dynasty":"元代","title":"述言其四"}
{"author":"刘仁本","content":"东南有壮士，矫激如飞鸿。手持三尺铁，腰悬两石弓。去年曾射海，今年能杀红。归来在麾下，主将不论功。吁气为我言，世道何由隆。","dynasty":"元代","title":"述言其五"}
{"author":"刘仁本","content":"吕秦御大柄，国富兵亦强。耽耽为虎视，黔首愚莫当。一夫忽作难，鹿走中原场。云胡万年业，乃止二世亡。王纲尽崩裂，狂羁乌能长。","dynasty":"元代","title":"述言其六"}
{"author":"刘仁本","content":"阳春沐膏泽，草木生微暄。灵图发幽秘，感此禹迹存。衣冠继芳集，临流引清樽。性情聊自适，理乱复奚言。","dynasty":"元代","title":"续兰亭会补参军刘密诗"}
{"author":"刘仁本","content":"朝阳有异士，曾造重华庭。一鼓南风曲，万物为和平。东姬及汉晋，秦楚无馀声。彼或怨以怒，又或淫而倾。素弦不为理，千载怀幽贞。美哉昌黎伯，掇拾风雅英。颀然作十操，拟托周孔名。辞情或微隐，古意谁能徵。抱琴适东海，乃遇邹阳生。广操一紬绎，援琴为我听。三叹有遗音，始足扩其情。天地既寥廓，日月行清明。夜忽梦圣哲，吾衰感精灵。起谢抱琴士，伐木何丁丁。长揖出门去，幽思秋冥冥。","dynasty":"元代","title":"读广琴操"}
{"author":"陈懋时","content":"冷落冤魂不可招，夕阳残垒晚萧萧。未闻白鹤归华表，曾见黄龙起暮潮。庙鼎荒山标异代，叶填宫井认前朝。神州终是天王地，扫尽胡尘祲气消。","dynasty":"明代","title":"厓山吊古"}
{"author":"方来","content":"堂堂紫阳翁，棠阴遍南国。斯文天未丧，眉寿乃公锡。四书回狂阑，剩得居闲力。定作主林神，香骨化为碧。","dynasty":"宋代","title":"碧玉千峰"}
{"author":"方来","content":"东溪有人豪，调古谁能读。我来荐芳馨，黄花清可掬。想公怜世人，翻覆变凉燠。至今嫉邪书，字字凛寒玉。","dynasty":"宋代","title":"碧玉千峰"}
{"author":"方来","content":"结庐得佳景，向无买山钱。床头数卷书，浩溥弥大千。丈夫有远志，至学无穷年。骐骥待北国，鹰隼翔秋天。","dynasty":"宋代","title":"碧玉千峰"}
{"author":"方来","content":"武夷溯伊洛，源自无极翁。壁彼漳江流，洋洋沧海通。东莱得家传，南轩从五峰。勿疑辙迹殊，三贤归趣同。","dynasty":"宋代","title":"碧玉千峰"}
{"author":"方来","content":"帘溪窗外草茸茸，生意春融我意同。为甚此园多翠草，也因曾识紫阳翁。","dynasty":"宋代","title":"交翠亭"}
{"author":"方来","content":"射堂后圃傍东隅，旧日文公画九区。石上草庐刊易象，至今瞻仰后天图。","dynasty":"宋代","title":"重新九区亭"}
{"author":"方来","content":"濂溪窗外草茸茸，生意春融我意同。为甚此园多翠草，也因曾识紫阳翁。","dynasty":"宋代","title":"交翠亭"}
{"author":"方来","content":"堂堂紫阳翁，棠阴遍南国。斯文天未丧，眉寿乃公锡。四书回狂澜，剩得居闲力。定作主林神，香骨化为碧。","dynasty":"宋代","title":"碧玉千峰其一"}
{"author":"曹文晦","content":"老树依沙岸，柴门上下邻。断桥归郭路，细雨过溪人。白鹭双飞去，黄花数点新。惜无遗世友，联句坐苔茵。","dynasty":"元代","title":"九月一日清溪道中"}
{"author":"曹文晦","content":"一筇循野岸，凉思集衣襟。雁阵迷秦篆，蛩声助越吟。溪黄添夜潦，云黑载秋霖。未必号寒甚，前村急暮砧。","dynasty":"元代","title":"晚步"}
{"author":"曹文晦","content":"舒眼层楼表，归心强自宽。山回江势曲，树密雨声寒。北使君需急，东游客兴阑。最怜苗未格，空忆舞阶干。","dynasty":"元代","title":"和看云庄楼壁旧题"}
{"author":"曹文晦","content":"微月悬孤榻，残云过断塍。松风林外笛，茅屋水边灯。久坐忘为客，清吟未得朋。沙头有饥鹘，昏暝亦飞腾。","dynasty":"元代","title":"九月一日清溪道中二首其二"}
{"author":"曹文晦","content":"一个长松在，入门先自清。旧题犹在耳，重到岂胜情。杰阁依岩出，幽泉绕竹鸣。老来多古意，长记散华名。","dynasty":"元代","title":"开岩寺"}
{"author":"曹文晦","content":"夏日清心寺，萧萧树石佳。高人留别院，幽意满空斋。松偃新移路，渊临欲堕厓。五年才一过，回首为兴怀。","dynasty":"元代","title":"游清心寺"}
{"author":"曹文晦","content":"湿云连野树，流水绕孤村。两月无来客，终朝闭小轩。冥冥山气重，㶁㶁涧声繁。认作清明景，红芳惜不存。","dynasty":"元代","title":"用韵叹冬雨回集大三首其一"}
{"author":"曹文晦","content":"迢递接关塞，阴遥送岁年。百川黄潦合，四野黑云缠。映竹疏还密，如麻断复连。无由同夜话，一榻独萧然。","dynasty":"元代","title":"用韵叹冬雨回集大三首其二"}
{"author":"曹文晦","content":"久厌冬深雨，长吟屋漏诗。凄凉乔木下，想象熟梅时。水没江边鹬，雷翻水底螭。天时犹尔变，人事得无移。","dynasty":"元代","title":"用韵叹冬雨回集大三首其三"}
{"author":"曹文晦","content":"残日凄风岸，登临感物华。早禾千顷雪，秋树半村霞。酩酊携壶牧，风流落帽嘉。古人那可作，一笑对黄花。","dynasty":"元代","title":"九日"}
{"author":"曹文晦","content":"将军不负腹，所至牛酒丰。民间苦箕敛，兵食常不充。曾闻古良将，士卒甘苦同。投醪饮河水，千载怀高风。","dynasty":"元代","title":"效老杜出塞九首其六"}
{"author":"曹文晦","content":"昔闻横行将，今无深入师。募我备行伍，易若呼小儿。桓桓貔虎装，介冑光陆离。岂知行路人，深为世道悲。","dynasty":"元代","title":"效老杜出塞九首其七"}
{"author":"曹文晦","content":"月落悲笳动，群马萧萧鸣。惊沙寒掠面，急柝催晨征。中天怒招摇，白光射霓旌。肠断陇头水，乌乌闻哭声。","dynasty":"元代","title":"效老杜出塞九首其八"}
{"author":"曹文晦","content":"连年苦东寇，今年困西征。身甘马革裹，命若鸿毛轻。安得休王师，一言下齐城。归去对邻里，耕田歌太平。","dynasty":"元代","title":"效老杜出塞九首其九"}
{"author":"曹文晦","content":"有竹无人孤负竹，有人无竹令人俗。二者如何可得兼，惟有君家清意足。君家竹围青玉城，君家有人冰雪清。幅巾相对弄明月，是人是竹俱忘形。东邻种桑富纨绮，西邻种花蜂蝶聚。岂无红袖引壶觞，那得诗人叩门户。诗人爱竹如爱宾，娟娟秀色诗争新。君当开径扫白云，相逢不是尘埃人。","dynasty":"元代","title":"题筠轩友竹诗卷"}
{"author":"曹文晦","content":"刳肠难脱豫且网，留骨堪为子夏冠。鼠须过晋今无用，兔颖封秦亦不如。当时照炫水中影，今日扫空堂上尘。小槽酒滴清光透，老瓦盆空饮兴多。顾家曾识将军号，华岳堪供处士眠。","dynasty":"元代","title":"句"}
{"author":"曹文晦","content":"五杂俎，双玉瓶。舟已具，潮已平。五杂俎，双玉箸，水自流。天涯一点红，离思千万重。","dynasty":"元代","title":"五杂俎"}
{"author":"曹文晦","content":"薰风萧萧，黄流浑浑。上无舟与梁，下有鼍与鼋。劝公无渡河，骇浪□吐吞。惜君只欲留，何不听妾言。东趋沧海渚，西极昆仑源。浩浩无际流，何处招郎魂？公无渡河，为郎载歌。往者已矣来者多，歌兮歌兮奈若何！","dynasty":"元代","title":"公无渡河"}
{"author":"曹文晦","content":"少年不识愁何物，南陌东郊恣游佚。衰老情怀懒出门，坐对青山遂终日。向时意气宁愁老，今日方知少年好。北邙多见白杨风，三山岂有长生草。君不见西山日，又不见西风树。晚霞作态不多时，病叶衰红将委地。回头为语少年人，有酒莫负花间春。","dynasty":"元代","title":"少年行"}
{"author":"曹文晦","content":"行路难，游说难。前车既已覆，后车心亦寒。宣尼欲历聘，竟厄陈蔡间。仪秦骋雄辨，黑貂几摧残。王阳不能驱九折，郦生祸起三寸舌。千古无人吊章亥，一贤岂尽贤鬷蔑。行路难，游说难。我将焚车深反关，不复更思山上山。口中舌在毋翻澜，从渠相见嘲冥顽。","dynasty":"元代","title":"行路难"}
{"author":"曹文晦","content":"杨白花，风吹渡江去。舟人为问去何之？不似深宫卧红雾。宫庭向阳花乱开，只愁五更风雨催。春心已逐东流水，寄谢舟人勿多语。","dynasty":"元代","title":"杨白花"}
{"author":"曹文晦","content":"玉川家口尽风流，绝爱长须不裹头。拾菌断厓双屩雨，捣茶破屋一灯秋。饥寒未得文章力，忠孝空遗简策愁。何用枯肠五千卷，无怀时节有书不。","dynasty":"元代","title":"和山居六咏其一"}
{"author":"曹文晦","content":"解却尘缨到处閒，底须岘首与商颜。独醒不慕酒泉郡，太瘦休嘲饭颗山。得路谩誇腾踏去，有巢何待倦飞还。近来生意君知否，种得琅玕与药栏。","dynasty":"元代","title":"和山居六咏其二"}
{"author":"曹文晦","content":"早年节概慕长缨，晚入玄关探杳冥。岁计仅馀供鹤米，家传只有相牛经。三更清气坐生白，千载空名避杀青。儿辈幸能书姓字，底须辛苦学《黄庭》。","dynasty":"元代","title":"和山居六咏其三"}
{"author":"曹文晦","content":"毁誉何曾畏简书，是非终不到庭除。衣忘纨绮食忘肉，山可樵苏水可渔。民物遇秦多坎轲，世情如蜀几崎呕。有时自说江湖梦，一笑梅花月上初。","dynasty":"元代","title":"和山居六咏其四"}
{"author":"曹文晦","content":"种花绕屋验天时，种竹当门作己知。《白石歌》残牛饭早，青城山下鹤书迟。有年自许锸随我，万里谁甘革裹尸。占得一枝吾事了，笑他鹏翼似云垂。","dynasty":"元代","title":"和山居六咏其五"}
{"author":"曹文晦","content":"不钓湘江不洞庭，一庵高卧白云层。姓名幸不官人识，面目从教俗子憎。麦陇晓晴来馌妇，竹林秋晚约棋僧。分光自有松头月，高照世间无尽灯。","dynasty":"元代","title":"和山居六咏其六"}
{"author":"曹文晦","content":"数点残星挂绿萝，看桃行入旧山阿。洞门花雾红成阵，沙麓岩前翠作涡。天外曙红惊鹤梦，水边啼鸟和渔歌。刘郎去后无人到，吟倚东风草色多。","dynasty":"元代","title":"新山别馆十景其一桃源春晓"}
{"author":"曹文晦","content":"赤城霞起建高标，万丈红光映碧寥。美人不卷锦绣段，仙翁泻下丹砂瓢。气连海屿贯旭日，光入溪瓮生春潮。我欲结为五色佩，碧桃花下呼周乔。","dynasty":"元代","title":"新山别馆十景其二赤城栖霞"}
{"author":"曹文晦","content":"柱峰堂下翠纷纷，俯鉴澄源气自芬。两涧合流元有绪，八风吹水自成文。沄沄尚想在川上，混混终当放海滨。欲举源头问寒拾，幽亭尽日对松云。","dynasty":"元代","title":"新山别馆十景其三双涧观澜"}
{"author":"曹文晦","content":"四万八千山上山，山中夜夜白云还。底须出岫弥六合，且复与僧分半间。古殿结阴灯影澹，长松留暝寺门关。谪仙已览庐山秀，留得书堂相对閒。","dynasty":"元代","title":"新山别馆十景其四华顶归云"}
{"author":"曹文晦","content":"旧日溪源浸巨螺，一竿来此老渔蓑。远寻短棹轻舟兴，高唱斜风细雨歌。夜泊松潭明月近，昼眠花港绿阴多。朝朝老瓦盆边醉，冷看王孙细马驮。","dynasty":"元代","title":"新山别馆十景其五螺溪钓艇"}
{"author":"曹文晦","content":"清溪溪口荻花秋，底事年年伴白鸥。北去不辞书帛寄，南来非为稻粱谋。荒烟渺渺长桥外，落叶萧萧古渡头。见说洞庭风月好，碧波千顷少渔舟。","dynasty":"元代","title":"新山别馆十景其六清溪落雁"}
{"author":"曹文晦","content":"观彼南山小众山，霜明红树碧云寒。馀清入座把不尽，积翠浮空染未乾。漠漠祇愁晴雾隔，霏霏休待夕阳看。何人会得悠然趣，前有陶公后有韩。","dynasty":"元代","title":"新山别馆十景其七南山秋色"}
{"author":"曹文晦","content":"万仞台端接绛霄，秋风吹梦度金桥。素娥独倚白银阙，羽客双吹紫玉箫。清气逼人凡骨换，孤光入酒醉魂消。绣襦甲帐今何在，谁为文生一见招。","dynasty":"元代","title":"新山别馆十景其八琼台夜月"}
{"author":"曹文晦","content":"山北山南尽白云，云中有水接天津。两龙争壑那知夜，一石横空不度人。潭底怒雷生雨雹，松头飞雾湿衣巾。昙华亭上茶初试，一滴曹溪恐未真。","dynasty":"元代","title":"新山别馆十景其九石梁"}
{"author":"曹文晦","content":"岩户阴森隔万松，暮云卷尽寺林空。天边渐蚀千峰紫，木杪犹馀一缕红。两个归僧开竹院，数声残磬度溪风。凭谁唤起寒山子，共看回光入梵宫。","dynasty":"元代","title":"新山别馆十景其十寒岩夕照"}
{"author":"曹文晦","content":"桐相山西暑气微，碧萝凉吹透絺衣。岩前倚杖看云起，松下横琴待鹤归。白眼看人多变态，青云得路有危机。下方风浪休回首，深闭柴门到夕晖。","dynasty":"元代","title":"圣寿山休暑"}
{"author":"曹文晦","content":"在昔曾闻夏变夷，台莱自足固邦基。为言横槊赋诗士，不是投戈讲艺时。野外观风忧稼穑，江边回首见旌旗。斩蛟未有旌阳术，安得相从闾左慈。","dynasty":"元代","title":"和刘伯温感怀四首其一"}
{"author":"曹文晦","content":"旧时左辖下三台，坚壁相持久不开。但欲黄金留翠袖，岂知白骨长苍苔。两年征伐多荼毒，一旦功名付草莱。大谬最怜分阃帅，受降未了敌还来。","dynasty":"元代","title":"和刘伯温感怀四首其二"}
{"author":"曹文晦","content":"风雨萧萧震广川，前村茅屋冷炊烟。潮声有信来还去，贼势无时断复连。胠箧难存悬磬室，污邪化作不毛田。何时甲洗天河水，月色满城江可怜。","dynasty":"元代","title":"和刘伯温感怀四首其三"}
{"author":"曹文晦","content":"入水无媒得纬萧，谁能驱退恶溪潮。沈沈城郭貔貅老，汹汹波涛蛟鳄骄。败舫似闻川鬼哭，畏途不奈客魂消。舞阶干羽今何在？千载曾闻格有苗。","dynasty":"元代","title":"和刘伯温感怀四首其四"}
{"author":"曹文晦","content":"紫凝山前野水长，阿咸深住五云乡。八年不见头全白，九日虽过菊未黄。屋外松篁寒作伴，堂前孙子肃成行。从今相就须宜数，不见西山易夕阳。","dynasty":"元代","title":"留别友竹轩"}
{"author":"曹文晦","content":"曾读安南奉使书，海翁往往策虾须。隐居素号江湖侣，老去仍充疾病扶。不涉畏途愁鬼夺，怕行沧海见龙趋。乌巾鹤氅舒徐步，宜入香山《九老图》。","dynasty":"元代","title":"咏十器"}
{"author":"曹文晦","content":"长颈中虚发妙音，秋风一曲《水龙吟》。唤回城郭千年梦，吹断云霄万里心。楚水棹閒修竹老，孤山春去落梅深。此时消尽扬州兴，只有山阳泪满襟。","dynasty":"元代","title":"咏十器其二鹤骨笛"}
{"author":"曹文晦","content":"野老铺陈亦好奇，聚毛曾到蔡州池。每思叠雪敷云处，尚想眠沙泛浦时。坐石未温惊客至，累茵虽贵恐身危。正宜布被梅花帐，旦粥凝香起未迟。","dynasty":"元代","title":"咏十器其三鹅毛褥"}
{"author":"曹文晦","content":"烹不能鸣有近忧，羽毛之美为谁留？几挥赤壁千年敌，借得衡阳六月秋。蒲箑未书尚待贾，素纨捐箧有馀愁。西风不受元规污，一幅纶巾对白鸥。","dynasty":"元代","title":"咏十器其四雁羽扇"}
{"author":"曹文晦","content":"何人遗公鱼魫屏，定须东海鲙长鲸。不应虚室自生白，正与幽人相对清。素色晓涵银汉冷，寒光夜照玉蟾明。平生未识豪家客，金雀徒闻后世名。","dynasty":"元代","title":"咏十器其五鱼魫屏"}
{"author":"曹文晦","content":"佛阁灯昏石磬残，渐闻岩窦玉珊珊。月沈古洞一猿歇，人倚脩篁两耳寒。水乐洞边趺藓石，香炉峰下认松湍。何如赏此秋风曲，击节清吟到夜阑。","dynasty":"元代","title":"听泉"}
{"author":"曹文晦","content":"危疑不决问巫咸，贞吉须过六月三。喜听鹊声鸣始旦，强缘鸟道出重岩。病身有托虫依蓼，家计无存水透蓝。云雾不迷飞鹤路，雅音无惜寄泥缄。","dynasty":"元代","title":"六月初三日迁居寄卧云翁"}
{"author":"曹文晦","content":"或傍茅檐或水隈，岂知环佩下瑶台。几番冰雪冻不死，一点阳春唤得回。春阁夜寒人已去，西湖春早鹤同来。何当唱我新词曲，时向梅花酹一杯。","dynasty":"元代","title":"梅魂二首其一"}
{"author":"曹文晦","content":"分得瑶姬换骨丹，人间妖艳不能干。小桥流水乘春早，断角残钟伴夜寒。雪霁忽惊开后变，月明常恐见时难。神交自有孤山客，抚树清吟兴未阑。","dynasty":"元代","title":"梅魂二首其二"}
{"author":"曹文晦","content":"朱阑转午阴，银屏倚春倦。梦作花间蝶，飞入昭阳殿。","dynasty":"元代","title":"四时宫词四首其一"}
{"author":"曹文晦","content":"玉椀葡萄碧，冰盘荔子红。内官传敕过，王在水晶宫。","dynasty":"元代","title":"四时宫词四首其二"}
{"author":"曹文晦","content":"玉阶看桂影，月色傍秋多。不赐金茎露，渴心将奈何。","dynasty":"元代","title":"四时宫词四首其三"}
{"author":"曹文晦","content":"宫树堕晴雪，凝寒入毳裘。邻娃取冰箸，道是玉搔头。","dynasty":"元代","title":"四时宫词四首其四"}
{"author":"曹文晦","content":"掖庭春夜燕，小队去红妆。敕赐金莲烛，雕阑照海棠。","dynasty":"元代","title":"四时宫词四首其一"}
{"author":"曹文晦","content":"水殿笙歌歇，宫门听漏签。薰风吹藕荡，香度水晶帘。","dynasty":"元代","title":"四时宫词四首其二"}
{"author":"曹文晦","content":"清宵游桂馆，灯影散红云。手拂芙蓉露，香沾翡翠裙。","dynasty":"元代","title":"四时宫词四首其三"}
{"author":"曹文晦","content":"雪亚双鸳瓦，寒生五凤楼。羊羔初燕罢，分赐绣㲨裘。","dynasty":"元代","title":"四时宫词四首其四"}
{"author":"曹文晦","content":"盘盘古堰带崩沙，绿树阴□四五家。十二宝桥今日过，一湾流水浸桐花。","dynasty":"元代","title":"自宁川如鄞道中"}
{"author":"曹文晦","content":"洞户阴森翠雾开，十年三度梦中来。殷勤为问松头鹤，白发登高更几回。","dynasty":"元代","title":"九日登玉霄峰二首其一"}
{"author":"曹文晦","content":"赤城下瞰碧云遮，乔木深林气自嘉。老瓦盆空无过客，一轩风雨负黄花。","dynasty":"元代","title":"九日登玉霄峰二首其二"}
{"author":"曹文晦","content":"九日登山正自佳，松梯微露湿青鞋。重岩细菊班班出，一路题诗寄客怀。","dynasty":"元代","title":"九日登玉霄峰五首其一"}
{"author":"曹文晦","content":"岭头回首是官塘，野树青红天雨霜。清气著人吟不尽，玉霄峰顶过重阳。","dynasty":"元代","title":"九日登玉霄峰五首其二"}
{"author":"曹文晦","content":"重阳昔与少年游，红袖黄花送酒筹。今日西风厓石路，白头乌帽不胜愁。","dynasty":"元代","title":"九日登玉霄峰五首其三"}
{"author":"曹文晦","content":"白云如屋深复深，白云之外松树林。别峰线路入云去，直恐西通天姥岑。","dynasty":"元代","title":"九日登玉霄峰五首其四"}
{"author":"曹文晦","content":"洞门灵气合玄黄，洞里仙人白罽裳。见说金钟飞去远，不应鸡犬不腾骧。","dynasty":"元代","title":"九日登玉霄峰五首其五"}
{"author":"曹文晦","content":"敕勒川寒风怒号，白翎点点入黄蒿。烟尘澒洞鹰鹯急，慎勿奋飞伤羽毛。","dynasty":"元代","title":"题白翎雀手卷二首其一"}
{"author":"曹文晦","content":"沙苑菽尽雪霜多，忍冻饥鸣奈尔何！休向城中啄遗粒，冷官门外日张罗。","dynasty":"元代","title":"题白翎雀手卷二首其二"}
{"author":"曹文晦","content":"琼阙峨峨接太清，五云洞口问长生。欲知岭上无穷景，听取樵歌四五声。","dynasty":"元代","title":"九曲樵歌十首"}
{"author":"曹文晦","content":"一曲初过乱石硿，两山松柏翠重重。下方楼阁天台观，坐听残阳数杵钟。","dynasty":"元代","title":"九曲樵歌十首"}
{"author":"曹文晦","content":"三曲天开罨画屏，松风吹鬓不胜情。山城石甃无苍藓，绝爱铿然放杖声。","dynasty":"元代","title":"九曲樵歌十首其三"}
{"author":"曹文晦","content":"四曲崚嶒上石梯，乌岩千仞与云齐。岩前风起藤花落，一个画眉松上啼。","dynasty":"元代","title":"九曲樵歌十首其四"}
{"author":"曹文晦","content":"五曲翻身看晚霞，平川历历见人家。桐溪水汇清□□，山似游龙水似蛇。","dynasty":"元代","title":"九曲樵歌十首其五"}
{"author":"曹文晦","content":"七曲弯弯翠栎林，风吹万叶自清音。行人已在长松杪，回首原田似井深。","dynasty":"元代","title":"九曲樵歌十首其六"}
{"author":"曹文晦","content":"九曲岩腰坐碧苔，吹箫人去有空台。云深不见来仪凤，野鸟自啼花自开。","dynasty":"元代","title":"九曲樵歌十首其七"}
{"author":"曹文晦","content":"卖鱼河头挝团鼓，采蟹途中坦肩女。桥南少憩绿阴风，天外潮来白如雨。","dynasty":"元代","title":"自宁川如鄞道三首其一"}
{"author":"曹文晦","content":"白壮河头呼晚饭，长年催我上河船。农家最是前仓好，一夜安眠休论钱。","dynasty":"元代","title":"自宁川如鄞道三首其二"}
{"author":"曹文晦","content":"残阳送棹奉川口，初日迎人角水湾。但觉梦回风景别，沿河不见几青山。","dynasty":"元代","title":"自宁川如鄞道三首其三"}
{"author":"曹文晦","content":"采莲入南浦，欲寄远方书。不知莲叶下，自有双鲤鱼。","dynasty":"元代","title":"采莲曲三首其一"}
{"author":"曹文晦","content":"郎如荷上露，荡摇不成颗。妾如莲中薏，苦心思结果。","dynasty":"元代","title":"采莲曲三首其二"}
{"author":"曹文晦","content":"采莲须采芳，不采羞自献。年年来水湄，薰风会相见。","dynasty":"元代","title":"采莲曲三首其三"}
{"author":"曹文晦","content":"大堤人家花绕屋，大堤女儿美如玉。早年不肯习桑麻，日唱花间《大堤曲》。十五豪家作侍姬，歌声送云双雁飞。春衫遍□红石竹，云鬓斜□黄蔷薇。舞倦歌阑三十五，赎身再嫁海商妇。海商岁岁入南番，空房夜夜相思苦。东邻女嫁西邻农，夫耕妇织甘苦同。百年相守无不足，岂识花间《大堤曲》。","dynasty":"元代","title":"大堤曲"}
{"author":"曹文晦","content":"松灯明，茅屋小，山妻稚子坐团团，长夜缉麻几至晓。辛勤岂望卒岁衣，阿翁几番催罢机。输官未足私债急，妾身不掩奚足恤。念儿辛苦种麻归，依旧悬鹑曝朝日。松灯灭，茅屋闭，麻尽机空得早眠，门外催租吏声厉。","dynasty":"元代","title":"夜织麻行"}
{"author":"曹文晦","content":"上山采蘼芜，采采不盈掬。下山逢故夫，褰衣拦道哭。昔君弃妾时，二雏方去乳。骨骼今已成，终能继门户。饮水当思源，惜树须连枝。新人虽云乐，当念旧人为。上山采蘼芜，歌思一何苦！我欲歌向人，今人不如古。","dynasty":"元代","title":"上山采蘼芜"}
{"author":"曹文晦","content":"春风吹愁花上来，美人花下银筝哀。去年花开共春燕，今日花开春梦远。黄鹂紫燕感时鸣，亦既见止宁无情。只愁青春不长好，名花易落人易老。一双胡蝶不知愁，东园花落西园游。","dynasty":"元代","title":"春愁曲二首其一"}
{"author":"曹文晦","content":"宁为水上荷，不作松上萝。荷叶经秋暂彫瘁，明年薰风满池翠。女萝生意托松高，一朝松伐萝亦遭。丈夫有志当特立，阿附权门何汲汲。君不见石家金谷起兵戈，二十四友将奈何？曷不听我松上萝。","dynasty":"元代","title":"春愁曲二首其二"}
{"author":"曹文晦","content":"黄金可致长生药，祖龙已跨蓬莱鹤。飞廉传得不死方，茂陵已作白云乡。古来王乔赤松子，不识于今在何许？人生有死理固然，虽古圣人不免焉。神仙之说既无据，绿鬓朱颜安足恃。花前有酒且高歌，百年欢乐能几何！","dynasty":"元代","title":"神仙曲"}
{"author":"曹文晦","content":"老来休吟诗，吟诗头易白。贫来休谒见，谒见多逐客。芙蓉有色春不开，祥禽夜鸣人所积。君王好少臣已老，天寒卖浆何谬哉。茫茫岁月不我与，有力莫回东逝水。閒庭花落昼阴移，卧看游蜂穴窗纸。","dynasty":"元代","title":"谬哉行"}
{"author":"曹文晦","content":"吾尝笑宁子，饭牛遂成歌。悠悠白石音，时哉将奈何！稊稗满秋原，风雨残吾禾。君子不时见，小人日以多。已矣奚足叹，曳杖松间坡。","dynasty":"元代","title":"和汪本真先生韵"}
{"author":"曹文晦","content":"东风细儿三尺箠，日逐群鹅泛溪渚。一朝里正办军程，取鹅拔翎鹅痛鸣。一鹅取十十取百，东家取尽西家索。明日输官官数亏，探囊出钱贿吏胥。只见官司造弓矢，年年穷贼贼还起。羽毛异类且不宁，民物况得遂其生。君不见文王灵囿民同乐，麀鹿白鸟长翯翯。","dynasty":"元代","title":"鹅翎曲"}
{"author":"曹文晦","content":"霞城高，霞城高。城头看霞紫气薄，城下放火红燄交。黄烟腾腾眯人目，炎风烈烈吹鬓毛。台民急起霞城避，回首闾阎化荒址。一旦空悲赤壁风，六丁难挽天河水。霞城高，登不休，四望岂独悲吾州。千岩万壑尽荆棘，置身惟有昆仑丘。物理有穷穷则变，天定胜人人不怨。舂陵三策无路陈，安得时平话《封禅》。","dynasty":"元代","title":"和夏学可霞城高韵"}
{"author":"曹文晦","content":"柳黄鹤袖桃花裙，钗梁砑金光射人。颜如花红语如燕，气态直与春争新。出门心事多于草，愁满双蛾为花恼。昨夜春风破碧桃，过眼风光二分老。为谁微步过垂杨，临水插花青鬓光。回头贪看双胡蝶，不意前逢马上郎。","dynasty":"元代","title":"书所见"}
{"author":"曹文晦","content":"水车山前溪月白，去年曾作寒夜客。主翁团坐竹炉红，老姥烧茶多喜色。今年又宿邻西家，柴门临水竹交加。眼前风物总如旧，只有疏篱梅未花。平生到处多清兴，聊对沙鸥发新咏。明年强健又重来，沙鸥笑我胡为哉。","dynasty":"元代","title":"宿水车田舍"}
{"author":"曹文晦","content":"老农呼妇呼孙子，齐上沟车踏河水。浪走源头雪霰飞，天翻脚底风雷起。飒飒昆明龙蜕骨，宛宛常山蛇顾尾。倏尔盈科叹水哉，激之过颡由人耳。吼声㶁㶁河伯怒，苗色芃芃田畯喜。阿香滴瓢苦瑟缩，鲛人泣绡无尺咫。苏枯辛活庄子鲋，腾空如化琴高鲤。东村桔槔不亦劳，西邻辘轳安足拟。忘机却笑抱瓮夫，巧制端从斲轮氏。天心普顺固无边，人力强为终有已。欲令田野息愁叹，要在庙堂能燮理。五风十雨岁穰穰，弃置沟车如敝屣。","dynasty":"元代","title":"水车歌"}
{"author":"曹文晦","content":"我本农家子，生来事犁锄。手不习骑射，何曾识兵书。一旦应官徭，徒侣同驰驱。茫茫塞路长，去去当何如。","dynasty":"元代","title":"效老杜出塞九首其一"}
{"author":"曹文晦","content":"卖牛买刀剑，不顾家业殚。密密缝衣袄，迢迢越河关。妻孥问所之？几时寄书还。富贵未可必，投身须臾间。","dynasty":"元代","title":"效老杜出塞九首其二"}
{"author":"曹文晦","content":"粲粲金锁甲，駪駪雪毛騧。将军出师去，士卒如云多。蚩尤亘天红，刀剑光相磨。非无六奇计，奈尔劲敌何。","dynasty":"元代","title":"效老杜出塞九首其三"}
{"author":"曹文晦","content":"北风吹沙尘，四野寒日昏。忍闻落梅曲，欲断征人魂。三箭无日发，万灶空云屯。我欲砍虏营，未闻主将言。","dynasty":"元代","title":"效老杜出塞九首其四"}
{"author":"曹文晦","content":"人言从军乐，岂识从军苦。妇女连车归，玉帛不可数。我行橐屡空，令不违部伍。枕戈夜无眠，悠悠听更鼓。","dynasty":"元代","title":"效老杜出塞九首其五"}
{"author":"陈寅恪","content":"渺渺钟声出远方，依依林影万鸦藏。一生负气成今日，四海无人对夕阳。破碎山河迎胜利，残馀岁月送凄凉。松门松菊何年梦，且认他乡作故乡。","dynasty":"现代","title":"忆故居"}
{"author":"陈寅恪","content":"杀人盈野复盈城，谁挽天河洗甲兵。至德收京回纥马，宣和浮海女真盟。兴亡总入连宵梦，衰废难胜饯岁觥。五十八年流涕尽，可能留命见升平。","dynasty":"现代","title":"丁亥除夕作"}
{"author":"陈寅恪","content":"又附楼船到海涯，东归短梦不胜嗟。求医未获三年艾，避地难希五月花。形貌久供儿女笑，文章羞向世人夸。毁车杀马平生志，太息维摩尚有家。","dynasty":"现代","title":"丙戌春旅居英伦疗治目疾无效取海道东归戊子"}
{"author":"陈寅恪","content":"岭树高楼影动摇，天风吹海海初潮。金瓯已缺今宵月，银汉犹填旧日桥。帘外新凉惊节换，夜阑离绪总魂销。人间尽误佳期了，更有佳期莫恨遥。","dynasty":"现代","title":"己丑广州七夕"}
{"author":"陈寅恪","content":"蜂户蚁（音娥）封一聚尘，可怜犹梦故都春。曹蜍李志名虽众，只识香南绝代人。","dynasty":"现代","title":"报载某会中有梅兰芳之名戏题一绝"}
{"author":"陈寅恪","content":"我来只及见残梅，叹息今年特早开。花事已随浮世改，苔根犹是旧时栽。名山讲席无儒士，胜地仙家有劫灰。游览总嫌天宇窄，更揩病眼上高台。","dynasty":"现代","title":"纯阳观梅花"}
{"author":"陈寅恪","content":"岭梅人日已无花，独对空枝感岁华。黄鹞鲁连羞有国，白头摩诘尚馀家。催归北客心终怯，久味南烹意可嗟。闭户寻诗亦多事，不如闭眼送生涯。","dynasty":"现代","title":"庚寅人日"}
{"author":"陈寅恪","content":"过岭南来便隔天，一冬无雪有花妍。山河已入宜春槛，身世真同失水船。明月满床思旧节，惊雷破柱报新年。（是夕有空袭。）鱼龙寂寞江城暗，知否姮娥换纪元。","dynasty":"现代","title":"庚寅元夕用东坡韵"}
{"author":"陈寅恪","content":"菖蒲似剑还生绿，艾叶如旗不闪红。唯有沉湘哀郢泪，弥天梅雨却相同。zs一九五一年六月","dynasty":"现代","title":"辛卯广州端午"}
{"author":"陈寅恪","content":"乞巧楼头雁阵横，秦时月照古边城。已凉秋夜帘深掩，难暖罗衾梦未成。天上又闻伤短别，人间虚说誓长生。今宵独抱绵绵恨，不是唐皇汉帝情。","dynasty":"现代","title":"辛卯七夕"}
{"author":"陈寅恪","content":"细雨残花昼掩门，结庐人境似荒村。简斋作客三春过，裴淑知诗一笑温。南渡饱看新世局，北归难觅旧巢痕。芳时已被冬郎误，何地能招自古魂。","dynasty":"现代","title":"壬辰春日作"}
{"author":"陈寅恪","content":"园林五月晚微凉，兼味盘飧共举觞。理鬓未愁临镜影，画眉应问入时妆。几回客里逢兹日，何处寰中似故乡。记否凤城初见夕，榴花如火白莲香。","dynasty":"现代","title":"晓莹生日赋一诗为寿"}
{"author":"陈寅恪","content":"青史埋名愿已如，青山埋骨愿犹虚。可怜鴂舌空相问，不识何方有鉴湖。","dynasty":"现代","title":"客南归述所闻戏作一绝"}
{"author":"陈寅恪","content":"花枝含笑画犹存，偕老浑忘岁月奔。红烛高烧人并照，绿云低覆镜回温。新妆几换孤山面，浅笔终留倩女魂。珍重玳梁香雪影，他生同认旧巢痕。","dynasty":"现代","title":"甲午元旦题曾农髯丈所画齐眉绥福红梅图"}
{"author":"陈寅恪","content":"一抹红墙隔死生，皕年悲恨总难平。我近负得盲翁鼓，说尽人间未了情。","dynasty":"现代","title":"甲午春朱叟自杭州寄示观新排长生殿传奇诗因"}
{"author":"陈寅恪","content":"兴亡江左自伤情，远志终惭小草名。谁为谢公转一语，东山妓即是苍生。","dynasty":"现代","title":"钱受之东山诗集末附甲申元日诗云“衰残敢负"}
{"author":"陈寅恪","content":"绮罗高价等珠玑，白叠虽廉限敢违。幸有阿婆花布被，挑灯裁作入时衣。","dynasty":"现代","title":"贫女"}
{"author":"陈寅恪","content":"眼暗犹思得复明，强扶衰病试飞行。还家魂梦穿云断，去国衣装入海轻。异域岂能医异疾，前游真已隔前生。三洲四日匆匆过，多少伤今念昔情。","dynasty":"清代","title":"乙酉秋赴英疗治目疾自印度乘水上飞机至伦敦途中作"}
{"author":"陈寅恪","content":"金粉南朝是旧游，徐妃半面足风流。苍天已死三千岁，青骨成神二十秋。去国欲枯双目泪，浮家虚说五湖舟。英伦灯火高楼夜，伤别伤春更白头。","dynasty":"清代","title":"南朝"}
{"author":"陈寅恪","content":"岭树遮楼暗碧霄，柳州今夕倍无憀。金瓯已缺云边月，银汉犹通海上潮。领略新凉惊骨透，流传故事总魂销。人间自误佳期了，更有佳期莫怨遥。","dynasty":"清代","title":"庚寅广州七夕"}
{"author":"陈寅恪","content":"东山葱岭意悠悠，谁访甘陵第一流。送客筵前花中酒，迎春湖上柳同舟。纵回杨爱千金笑，终剩归庄万古愁。灰劫昆明红豆在，相思廿载待今酬。","dynasty":"清代","title":"咏常熟红豆"}
{"author":"陈寅恪","content":"蜂户蚁封一聚尘，可怜犹梦故都春。曹蜍李志名虽众，只识香南绝代人。","dynasty":"清代","title":"报载某会中有梅兰芳之名戏题一绝"}
{"author":"陈寅恪","content":"去年病目实已死，虽号为人与鬼同。可笑家人作生日，宛如设祭奠亡翁。","dynasty":"现代","title":"五十六岁生日三绝"}
{"author":"陈寅恪","content":"鬼乡人世两伤情，万古书虫有叹声。泪眼已枯心已碎，莫将文字误他生。","dynasty":"现代","title":"五十六岁生日三绝"}
{"author":"陈寅恪","content":"女痴妻病自堪怜，况更流离历岁年。愿得时清目复朗，扶携同泛峡江船。","dynasty":"现代","title":"五十六岁生日三绝"}
{"author":"陈寅恪","content":"掉海鲸鱼蹙浪空，蟠霄雕鹫喷烟红。独怜卧疾陈居士，消受长廊一角风。","dynasty":"现代","title":"夏日听读报"}
{"author":"陈寅恪","content":"金谷繁华四散空，但闻啼鸟怨东风。楼台基坏丛生棘，花木根虚久穴虫。蝶使几番飞不断，蚁宫何日战方终。十年孤负春光好，叹息园林旧主翁。","dynasty":"现代","title":"十年诗用听水斋韵"}
{"author":"陈寅恪","content":"铁骑飞空京洛收，会盟赞普散边愁。十年一觉长安梦，不识何人是楚囚。","dynasty":"现代","title":"报载某至重庆距西安事变将十年矣"}
{"author":"陈寅恪","content":"百尺楼船海气寒，凭阑人病怯衣单。远游空负求医意，归死人嗟行路难。蚕食光阴春黯澹，龙吟风雨夜迷漫。人生终古长无谓，干尽瀛波泪未干。","dynasty":"现代","title":"丙戌春游英归国舟中作"}
{"author":"陈寅恪","content":"万里烽烟惨淡天，照人明月为谁妍。观兵已抉城门目，求药空回海国船。阶上鱼龙迷戏舞，词中梅柳泣华年。（光绪庚子元夕，先母授以姜白石词“柳悭梅小未教知”之句。）旧京节物承平梦，未忍匆匆过上元。","dynasty":"现代","title":"丁亥元夕用东坡韵"}
{"author":"陈寅恪","content":"葱葱佳气古幽州，隔世重来泪不收。桃观已非前度树，藁街长是最高楼。名园北监仍多士，老父东城有独忧。惆怅念年眠食地，一春残梦上心头。","dynasty":"现代","title":"丁亥春日清华园作"}
{"author":"陈寅恪","content":"舟中怅望梦难寻，绣被焚香夜夜心。武帝弘规金屋众，文君幽恨凤弦深。催妆青女羞还却，隔雨红楼冷不禁。写尽相思千万纸，东墙消息费沉吟。","dynasty":"现代","title":"无题咏张群内阁"}
{"author":"陈寅恪","content":"孤怀入海弥难说，水鸟舟人共此游。束地巨环迎北小，拍天万水尽南流。斜阳大月中宵见，（midnightsun为挪威奇景。）故国新声一笑休。（舟人共唱波兰新曲。）忽忆江南黄篾舫，几时归去作遨游。","dynasty":"现代","title":"追忆游挪威诗北海舟中"}
{"author":"陈寅恪","content":"清游十日饱冰霜，来吊词人暖肺肠。东海何期通寤寐，北欧今始有文章。疏星冷月全天趣，白雪沧波缀国妆。（挪威女郎多衣绣衣一袭，所谓国妆是也。余取以喻易卜生作品。）平淡恢奇同一笑，大槌碑下对斜阳。（墓碑上刻有大槌一具。）","dynasty":"现代","title":"追忆游挪威诗易卜生墓"}
{"author":"陈寅恪","content":"乱眼繁枝照梦痕，寻芳西出忆都门。金犊旧游迷紫陌，玉龙哀曲怨黄昏。花光坐恼乡关思，烛烬能温儿女魂。绝代吴姝愁更好，天涯心赏几人存。","dynasty":"现代","title":"无题"}
{"author":"陈寅恪","content":"犹记红墙出柳根，十年重到亦无存。园林故国春芜早，景物空山夕照昏。回首平生终负气，此身未死已销魂。（徐骑省南唐后主挽词：此身虽未死，寂寞已销魂。）人间不会孤游意，归去含凄自闭门。","dynasty":"现代","title":"春日独游玉泉静明园"}
{"author":"陈寅恪","content":"敢将私谊哭斯人，文化神州丧一身。越甲未应公独耻，湘累宁与俗同尘。吾侪所学关天意，并世相知妒道真。赢得大清干净水，年年呜咽说灵均。","dynasty":"现代","title":"挽王静安先生"}
{"author":"陈寅恪","content":"天风吹月到孤舟，哀乐无端托此游。影底河山频换世，愁中节物易惊秋。初升紫塞云将合，照彻沧波海不流。解识阴晴圆缺意，有人雾鬓独登楼。","dynasty":"现代","title":"戊辰中秋夕渤海舟中作"}
{"author":"陈寅恪","content":"弦箭文章苦未休，权门奔走喘吴牛。自由共道文人笔，最是文人不自由。","dynasty":"现代","title":"阅报戏作二绝"}
{"author":"陈寅恪","content":"无风无雨送残春，一角园林独怆神。读史早知今日事，看花犹是去年人。梦回锦里愁如海，酒醒黄州雪作尘。闻道通明同换劫，绿章谁省泪沾襟。","dynasty":"现代","title":"吴氏园海棠"}
{"author":"陈寅恪","content":"无端来此送残春，一角湖楼独怆神。读史早知今日事，对花犹忆去年人。过江愍度饥难救，弃世君平俗更亲。解识蛮山留我意，赤榴如火绿榕新。","dynasty":"现代","title":"残春"}
{"author":"陈寅恪","content":"家亡国破此身留，客馆春寒却似秋。雨里苦愁花事尽，窗前犹噪雀声啾。群心已惯经离乱，孤注方看博死休。袖手沉吟待天意，可堪空白五分头。","dynasty":"现代","title":"残春"}
{"author":"陈寅恪","content":"我昔来时春水荒，我今去时秋草长。来去匆匆数月耳，湖山一角已沧桑。","dynasty":"现代","title":"别蒙自"}
{"author":"陈寅恪","content":"寂寞盆花也自开，移根犹忆手亲栽。云昏雾湿春仍好，金蹶元兴梦未回。乞米至今馀断帖，埋名从古是奇才。劫灰满眼堪愁绝，坐守寒灰更可哀。","dynasty":"现代","title":"壬午元旦对盆花感赋"}
{"author":"陈寅恪","content":"新祠故宅总伤情，沧海能来奠一觥。千古文章孤愤在，初春节物万愁生。风骚薄命呼真宰，离乱馀年望太平。归倚小车心似醉，晚烟哀角满江城。","dynasty":"现代","title":"甲戌人日谒杜工部祠"}
{"author":"陈寅恪","content":"雨雪霏霏早闭门，荒园数亩似山村。携家未识家何置，归国惟欣国尚存。四海兵戈迷病眼，九年忧患蚀精魂。扶床稚女闻欢笑，依约承平旧梦痕。","dynasty":"现代","title":"甲申除夕病榻作时目疾颇剧离香港又三年矣"}
{"author":"陈寅恪","content":"浅草平场广陌通，小渠高柳思无穷。雷奔乍过浮香雾，电笑微闻送晚风。酒困不妨胡舞乱，花娇弥觉汉妆浓。谁知万国同欢地，却在山河破碎中。","dynasty":"现代","title":"华西坝"}
{"author":"方希觉","content":"南山陈迹遍搜寻，好景森罗直万金。别后不知谁念我，经营偏费主人心。","dynasty":"宋代","title":"及瓜将行留别南山"}
{"author":"王安石","content":"爆竹声中一岁除，春风送暖入屠苏。千门万户曈曈日，总把新桃换旧符。","dynasty":"宋代","tags":"古诗三百首，小学古诗，春节，风俗，抱负，早教古诗100首","title":"元日"}
{"author":"王安石","content":"墙角数枝梅，凌寒独自开。遥知不是雪，为有暗香来。","dynasty":"宋代","tags":"古诗三百首，写景，咏物，梅花，寓人，人格，早教古诗100首","title":"梅花"}
{"author":"王安石","content":"　　金溪民方仲永，世隶耕。仲永生五年，未尝识书具，忽啼求之。父异焉，借旁近与之，即书诗四句，并自为其名。其诗以养父母、收族为意，传一乡秀才观之。自是指物作诗立就，其文理皆有可观者。邑人奇之，稍稍宾客其父，或以钱币乞之。父利其然也，日扳仲永环谒于邑人，不使学。　　余闻之也久。明道中，从先人还家，于舅家见之，十二三矣。令作诗，不能称前时之闻。又七年，还自扬州，复到舅家问焉。曰：“泯然众人矣。”　　王子曰：仲永之通悟，受之天也。其受之天也，贤于材人远矣。卒之为众人，则其受于人者不至也。彼其受之天也，如此其贤也，不受之人，且为众人；今夫不受之天，固众人，又不受之人，得为众人而已耶？","dynasty":"宋代","tags":"初中文言文，学习，哲理，故事","title":"伤仲永"}
{"author":"王安石","content":"京口瓜洲一水间，钟山只隔数重山。春风又绿江南岸，明月何时照我还？","dynasty":"宋代","tags":"古诗三百首，小学古诗，春天，写景，抒怀，思乡，早教古诗100首","title":"泊船瓜洲"}
{"author":"王安石","content":"飞来山上千寻塔，闻说鸡鸣见日升。(飞来山一作：飞来峰)不畏浮云遮望眼，只缘身在最高层。(只缘一作：自缘)","dynasty":"宋代","tags":"古诗三百首，初中古诗，登高，哲理","title":"登飞来峰"}
{"author":"王安石","content":"茅檐长扫净无苔，花木成畦手自栽。一水护田将绿绕，两山排闼送青来。桑条索漠楝花繁，风敛余香暗度垣。黄鸟数声残午梦，尚疑身属半山园。","dynasty":"宋代","tags":"写景，写人，典故","title":"书湖阴先生壁"}
{"author":"王安石","content":"　　褒禅山亦谓之华山，唐浮图慧褒始舍于其址，而卒葬之；以故其后名之曰“褒禅”。今所谓慧空禅院者，褒之庐冢也。距其院东五里，所谓华山洞者，以其乃华山之阳名之也。距洞百余步，有碑仆道，其文漫灭，独其为文犹可识曰“花山”。今言“华”如“华实”之“华”者，盖音谬也。　　其下平旷，有泉侧出，而记游者甚众，所谓前洞也。由山以上五六里，有穴窈然，入之甚寒，问其深，则其好游者不能穷也，谓之后洞。余与四人拥火以入，入之愈深，其进愈难，而其见愈奇。有怠而欲出者，曰：“不出，火且尽。”遂与之俱出。盖余所至，比好游者尚不能十一，然视其左右，来而记之者已少。盖其又深，则其至又加少矣。方是时，余之力尚足以入，火尚足以明也。既其出，则或咎其欲出者，而余亦悔其随之，而不得极夫游之乐也。　　于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也！　　余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。　　四人者：庐陵萧君圭君玉，长乐王回深父，余弟安国平父、安上纯父。　　至和元年七月某日，临川王某记。","dynasty":"宋代","tags":"高中文言文，古文观止，纪游，写景，感悟","title":"游褒禅山记"}
{"author":"王安石","content":"金炉香烬漏声残，翦翦轻风阵阵寒。春色恼人眠不得，月移花影上栏杆。","dynasty":"宋代","tags":"古诗三百首，春天，写景，抒情，思念","title":"春夜"}
{"author":"王安石","content":"江水漾西风，江花脱晚红。离情被横笛，吹过乱山东。","dynasty":"宋代","tags":"秋天，写景，感伤，离别","title":"江上"}
{"author":"王安石","content":"登临送目，正故国晚秋，天气初肃。千里澄江似练，翠峰如簇。归帆去棹残阳里，背西风，酒旗斜矗。彩舟云淡，星河鹭起，画图难足。(归帆一作：征帆)念往昔，繁华竞逐，叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。","dynasty":"宋代","tags":"宋词三百首，登高，写景，咏史怀古","title":"桂枝香·金陵怀古"}
{"author":"王安石","content":"浓绿万枝一点红，动人春色不须多。","dynasty":"宋代","title":"句"}
{"author":"王安石","content":"南荡东陂水渐多，陌头车马断经过。锺山未放朝云散，奈此黄梅细雨何。","dynasty":"宋代","title":"南荡"}
{"author":"王安石","content":"天方猎中原，狐兔在所憎。伤哉六孱王，当此鸷鸟膺。搏取已扫地，翰飞尚凭凌。游将跨蓬莱，以海为丘陵。勒石颂功德，群臣助骄矜。举世不读易，但以刑名称。蚩蚩彼少子，何用辨坚冰。","dynasty":"宋代","title":"秦始皇"}
{"author":"王安石","content":"秋云放雨静山林，万壑崩湍共一音。欲记荒寒无善画，赖传悲壮有能琴。","dynasty":"宋代","title":"秋云"}
{"author":"王安石","content":"穿桥度堑只闲行，咏石嘲花亦漫成。嚼蜡已能忘世味，画脂那更惜时名。长干里北寒山紫，白下门西野水明。此地一廛须卜筑，故人他日访柴荆。","dynasty":"宋代","title":"示董伯懿"}
{"author":"王安石","content":"汝水出山险，汝民多病瘿。或如鸟粻满，或若猿嗛并。女惭高掩襟，男大阔裁领。饮水疑注壶，吐词侔有梗。樗里既已闻，杜预亦不幸。秦人号智囊，吴瓠挂狗颈。（左月右三个田）（左月右鬼）常柱颐，伶仃安及胫。祗欲仰问天，无由俯窥井。挟带岁月深，冒犯风霜冷。厌恶虽自知，剖割且谁肯。不惟羞把镜，仍亦愁吊影。内疗烦羊靥，外砭废针颖。在木曰楠榴，刳之可曰皿。此诚无所用，既有何能屏。膨脝厕元首，臃肿异胪顶。难将面目施，可与胞胎逞。贤哉临汝守，世德调金鼎。尝俗虽丑乖，教令日修整。风土恐随改，晨昏忧虑省。傥欲觐慈颜，名城不难请。","dynasty":"宋代","title":"汝瘿和王仲仪"}
{"author":"王安石","content":"断芦洲渚落枫桥，渡口沙长过午潮。山鸟自呼泥滑滑，行人相对马萧萧。十年长自青衿识，千里来非白璧招。握手祝君能强饭，华簪常得从鸡翘。","dynasty":"宋代","title":"送项判官"}
{"author":"王安石","content":"不见骊塘路，茫然四十春。长为异乡客，每忆故时人。水阅公三世，云浮我一身。濠梁送归处，握手但悲辛。","dynasty":"宋代","title":"送邓监簿南归"}
{"author":"王安石","content":"轧轧橹声急，苍苍江日低。吾行有定止，潮汐自东西。","dynasty":"宋代","title":"泊姚江"}
{"author":"王安石","content":"汉水泱泱绕凤林，岘山南路白云深。如何忧国忘家日，尚有求田问舍心。直以文章供润色，未应风月负登临。超然便欲遗荣去，却恐元龙会见侵。","dynasty":"宋代","title":"次杨乐道韵六首其三——幕次忆汉上旧居"}
{"author":"王安石","content":"波澜荡沃乾坤大，气象包藏水石闲。只有此中宜旷望，谁令天作海门山。","dynasty":"宋代","title":"金山三首"}
{"author":"王安石","content":"城上啼乌破寂寥，思君何处坐迢嶢。应须绿酒酬黄菊，何必红裙弄紫箫。落木云连秋水渡，乱山烟入夕阳桥。渊明久负东篱醉，犹分低心事折腰。","dynasty":"宋代","title":"九日登东山寄昌叔"}
{"author":"王安石","content":"北檝南樯泊四垂，共怜金碧烂参差。孤根万丈沧波底，除却蛟龙世不知。","dynasty":"宋代","title":"金山三首"}
{"author":"王安石","content":"文章始隋唐，进取归一律。安知鸿都事，竟用程人物。变今嗟未能，于己空自咄。流波亦已漫，高论常见屈。故令俶傥士，往往弃堙郁。皋陶叙九德，固有知人术。圣世欲尔为，徐观异人出。","dynasty":"宋代","title":"和王乐道读进士试卷"}
{"author":"王安石","content":"贱子昔在野，心哀此黔首。丰年不饱食，水旱尚何有。虽无剽盗起，万一且不久。特愁吏之为，十室灾八九。原田败粟麦，欲诉嗟无赇。间关幸见省，笞扑随其後。况是交冬春，老弱就僵仆。州家闭仓庾，县吏鞭租负。乡邻铢两徵，坐逮空南亩。取赀官一毫，奸桀已云富。彼昏方怡然，自谓民父母。朅来佐荒郡，檩檩常惭疚。昔之心所哀，今也执其咎。乘田圣所勉，况乃余之陋。内讼敢不勤，同忧在僚友。","dynasty":"宋代","title":"感事"}
{"author":"王安石","content":"猛虎卧草间，群鸟从噪之。万物忌强梁，宁独以其私。虎终机械得，鸟亦弹丸随。出鸡不忤物，默与凤凰期。","dynasty":"宋代","title":"寓言九首"}
{"author":"王安石","content":"新声生屋霤，残点著垣衣。委翳无多在，飘零不更飞。坳中馀宿润，暖处自朝晖。稍见青青色，还从柳上归。","dynasty":"宋代","title":"次韵景仁雪霁"}
{"author":"王安石","content":"山前溪水涨潺潺，山後云埋不见山。不趁雨来耕水际，即穿云去卧山间。","dynasty":"宋代","title":"山前"}
{"author":"王安石","content":"冰入春风涨御沟，上林花气欲飞浮。未央屋瓦犹残雪，却为祥云映日流。","dynasty":"宋代","title":"祥云"}
{"author":"王安石","content":"逢原未熟我，已与子相知。自吾得逢原，知子更不疑。把手湖上舟，望子欲归时，茫然乃分散，独背东南驰。寥寥西城居，邂逅与子期。鸡鸣入省门，朱墨来纷披。含意不自得，强颜聊尔为。会合常在夜，青灯照书诗。往往并衾语，至明不言疲。匆匆舍我去，使我当从谁。送子不出门，我身方羁縻。我心得自如，今与子相随。随子至湖上，逢原所尝嬉。想见荷叶尽，北风卷寒漪。已怀今日愁，更念昔日悲。相逢亦何有，但有镜中丝。","dynasty":"宋代","title":"别孙莘老"}
{"author":"王安石","content":"画船插帜摇秋光，鸣铙传鼓水洋洋。豫章太守吴郡郎，行指斗牛先过乡。乡人出孰航酒浆，炰龟鱠鱼炊稻粱。芡头肥大菱腰长，釂酬喧呼坐满床。怪君三年寓瞿塘，又驱传马登太行。缨旄脱尽归大梁，翻然出走天南疆。九江左投贡与辛，扬澜吹漂浩无旁。老蛟戏水风助狂，盘滑忽坼千丈强。君闻此语悲慨慷，迎吏乃前持一觞。鄙州历选多俊良，镇抚时有诸侯王。拂天高阁朱鸟翔，西山蟠绕鳞鬣苍。下视城堑真金汤，雄楼杰屋郁相望。中户尚有千金藏，漂田种杭出穰穰。沉檀珠犀杂万商，大舟如山起牙樯，输泻交广流荆扬。轻裾利屣列名倡，春风蹋遥能断肠。平湖湾坞烟渺茫，树石珍怪花草香。幽处往往闻笙簧，地灵人秀古所臧。胜兵可使酒可尝，十州将吏随低昂，谈笑指麾回雨阳。非君才高力方刚，岂得跨有此一方，无为听客欲沾裳。使君谢吏趣治装，我行乐矣未渠央。","dynasty":"宋代","title":"送程公辟守洪州"}
{"author":"王安石","content":"任公蹲会稽，海上得招提。净观堂新构，幽寻客屡携。飞檐出风雨，洒翰落虹蜺。投老黄尘陌，东看路恐迷。","dynasty":"宋代","title":"静照堂"}
{"author":"王安石","content":"山木漂摇卧弋阳，因思太白夜淋浪。西窗一榻芭蕉雨，复似当时水绕床。","dynasty":"宋代","title":"信州回车馆中作二首"}
{"author":"王安石","content":"收科天陛顷同时，回首相欢事亦稀。追讲旧游犀尘脱，交酬新唱彩笺飞。直须倾倒樽中酒，休惜淋浪飞上衣。日暮主翁留客辖，会稽聊滞买臣归。","dynasty":"宋代","title":"和王司封会同年"}
{"author":"王安石","content":"白雾青烟入马蹄，朝寒瑟瑟树声悲。平山断垄回环失，鸣鸟游鱼上下随。庙算末闻收策士，瘴乡谁与择军麾。忧时自欲寻君语，行路何妨更有诗。","dynasty":"宋代","title":"道中寄吉父"}
{"author":"王安石","content":"泻碧沄沄横带郭，浮苍霭霭遥连阁。草木犹疑夏郁葱，风云已见秋萧索。荒歌野舞同醉醒，水果山肴互酬酢。自嫌多病少欢颜，独负嘉宾此时乐。","dynasty":"宋代","title":"到郡与同官饮"}
{"author":"王安石","content":"柘冈西路白云深，想子东归得重寻。亦见旧时红踯躅，为言春至每伤心。","dynasty":"宋代","title":"送黄吉父将赴南康官归金溪三首"}
{"author":"王安石","content":"午枕花前簟欲流，日催红影上帘钩。窥人鸟唤悠扬梦，隔水山供宛转愁。","dynasty":"宋代","tags":"生活，写景","title":"午枕"}
{"author":"王安石","content":"两生才器亦超群，黑白何劳强自分。好与骑奴同一处，此时俱事卫将军。","dynasty":"宋代","title":"两生"}
{"author":"王安石","content":"山如碧浪翻江去，水似青天照眼明。唤取仙人来住此，莫教辛苦上层城。","dynasty":"宋代","title":"泊姚江"}
{"author":"王安石","content":"天女穿林至，姮娥度陇来。欲归今晼晚，相值且徘徊。谁谓我忘老，如闻虫造哀。邻衾亦不寐，共尽白云杯。","dynasty":"宋代","title":"宿定林示无外"}
{"author":"王安石","content":"老于陈迹倦追攀，但见幽人数往还。忆我小诗成怅望，钟山只隔数重山。","dynasty":"宋代","title":"与宝觉宿龙华院三绝句其一"}
{"author":"王安石","content":"少时操笔坐中庭，子墨文章颇自轻。圣世选材终用赋，白头来此试诸生。","dynasty":"宋代","title":"试院中"}
{"author":"王安石","content":"闻有名花即谩栽，殷懃准拟故人来。故人岁岁相逢晚，知复同看几度开。","dynasty":"宋代","title":"耿天骘许浪山千叶梅见寄"}
{"author":"王安石","content":"定知花发是归期，不奈归心日日归。风雪岂知行客恨，向人更作落花飞。","dynasty":"宋代","title":"遇雪"}
{"author":"王安石","content":"云从钟山起，却入钟山去。借问山中人，云今在何处。","dynasty":"宋代","title":"即事二首其一"}
{"author":"王安石","content":"青衫憔悴北归来，发有霜根面有埃。群吠我方憎猘子，一鸣谁更识龙媒。功名落落求难值，日月沄沄去不回。胜事与身何等近，酒樽诗卷数须开。","dynasty":"宋代","title":"次韵答陈正叔二首"}
{"author":"王安石","content":"离离新田，其下流水。孰知其初，灌莽千里。其南背江，其北逾淮。父抱子扶，十百其来。其来仆仆，镘我新屋。赵侯劬之，作者不饥。岁仍大熟，饱及鸡鹜。僦船与车，四鄙出谷。今游者处，昔止者流。维昔牧我，不如今侯。侯来适野，不有观者。税于水滨，问我鳏寡。侯其归矣，三岁于兹。谁能止侯，我往求之。","dynasty":"宋代","title":"新田诗"}
{"author":"王安石","content":"功名烜赫在三朝，经术从容辅汉条。儒服早纡丞相绂，戎冠再插侍中貂。开仓六塔流人复，出甲甘陵叛党销。东第只今空画像，当时於此识风标。","dynasty":"宋代","title":"文元贾公挽辞二首"}
{"author":"王安石","content":"萧条冬风高，吹我冠上霜。我行岁已寒，悲汝道路长。持以犬马心，千里不得将。使汝身百忧，辛苦冒川梁。青灯照诗书，仰屋涕数行。不有亲戚思，讵知远游伤。","dynasty":"宋代","title":"寄二弟时往临川"}
{"author":"王安石","content":"昔继吴公治，今从子产游。里门无旧客，乡国有新丘。谋让裨谌远，文归贾谊优。此时辜怨宠，西望涕空流。","dynasty":"宋代","title":"正肃吴公挽辞三首"}
{"author":"王安石","content":"百年文物士优游，万国今方似缀旒。发策东堂招儁乂，回舆北苑罢倡优。忽随诸彦登龙尾，尚忆当年应鹄头。独望清光无补报，更惭虚食太官羞。","dynasty":"宋代","title":"次杨乐道韵六首其一——後殿朝次偶题"}
{"author":"王安石","content":"江南岁尽多风雪，也有红梅漏泄春。颜色凌寒终惨澹，不应摇落始愁人。","dynasty":"宋代","title":"江梅"}
{"author":"王安石","content":"山势欲压海，禅扃向此开。鱼龙腥不到，日月影先来。树色秋擎出，钟声浪答回。何期乘吏役，暂此拂尘埃。","dynasty":"宋代","title":"题回峰寺诗"}
{"author":"王安石","content":"奸罔纷纷不为明，有心天下共无成。空令执笔螭头者，日记君臣口舌争。","dynasty":"宋代","title":"读开成事"}
{"author":"王安石","content":"百亩中庭半是苔。门前白道水萦回。爱闲能有几人来。小院回廊春寂寂，山桃溪杏两三栽。为谁零落为谁开。","dynasty":"宋代","tags":"写景，抒情","title":"浣溪沙·百亩中庭半是苔"}
{"author":"王安石","content":"画船箫鼓出都时，万里惊鸥去不追。却望尘沙应驻节，会逢山水即吟诗。长鱼俎上通三印，新茗斋中试一旗。只恐远方难久滞，莫愁风物不相宜。","dynasty":"宋代","title":"送福建张比部"}
{"author":"王安石","content":"巧与天成未觉殊，国工施手岂须臾。根连沧海蓬莱阔，势压黄河砥柱孤。坐上烟岚生紫翠，影中楼阁见青朱。为山观水皆良喻，谁向君家识所趋。","dynasty":"宋代","title":"留题曲亲盆山"}
{"author":"王安石","content":"柴荆散策静凉飚，隐几扁舟白下潮。紫磨月轮升霭霭，帝青云幕卷寥寥。数家鸡犬如相识，一坞山林特见招。尚忆木瓜园最好，兴残中路且回桡。","dynasty":"宋代","title":"回桡"}
{"author":"王安石","content":"七年五过徐城县，自笑皇皇此世间。安得身如仓庾氏，一官能到子孙闲。","dynasty":"宋代","title":"过徐城"}
{"author":"王安石","content":"父兄为学众人知，小弟文章亦自奇，家势到今宜有後，士才如此岂无时。久闻阳羡溪山好，颇与渊明性分宜。但愿一门皆贵仕，时将车马过茆茨。","dynasty":"宋代","title":"寄阙下诸父兄兼示平甫兄弟"}
{"author":"王安石","content":"灯火匆匆出馆陶，回看永济日初高。似闻空舍鸟乌乐，更觉荒陂人马劳。客路光阴真弃置，春风边塞只萧骚。辛夷树下乌塘尾，把手何时得汝曹。","dynasty":"宋代","title":"永济道中寄诸舅弟"}
{"author":"王安石","content":"人各有是非，犯时为患害。唯诗以谲谏，言者得无悔。汾王昔监谤，变雅今尚载。末俗忌讳繁，此理宁复在。南山咏种豆，议法过四罪。玄都戏桃花，母子受颠沛。疑似已如此，况欲谆谆诲。事变故不同，杨刘可为戒。","dynasty":"宋代","title":"杨刘"}
{"author":"王安石","content":"红蕊曾游此地来，青青今见数枝梅。只应尚有娇春意，不肯凌寒取次开。","dynasty":"宋代","title":"证圣寺杏接梅花未开"}
{"author":"王安石","content":"壮哉非罴亦非貙，日光夹镜当坐隅。横行妥尾不畏逐，顾盼欲去仍踌躇。卒然我见心为动，熟视稍稍摩其须。固知画者巧为此，此物安肯来庭除。想当盘礡欲画时，睥睨众史如庸奴。神闲意定始一扫，功与造化论锱铢。悲风飒飒吹黄芦，上有寒雀惊相呼。槎牙死树鸣老乌，向之俛噣如哺鶵。山墙野壁黄昏後，冯妇遥看亦下车。","dynasty":"宋代","title":"虎图"}
{"author":"王安石","content":"鍊师投老演真乘，像劫空王爪与肱。于总持门通一路，以光明藏续千灯。从容发口酬摩诘，邂逅持心契慧能。新句得公还有赖，古人诗字耻无僧。","dynasty":"宋代","title":"和平甫招道光法师"}
{"author":"王安石","content":"川原一片绿交君，深树冥冥不见花。风日有情无处著，初回光景到桑麻。","dynasty":"宋代","title":"出郊"}
{"author":"王安石","content":"恩宽一老寄松筠，晏卧东窗度几春。天厩赐驹龙化去，谩容小蹇载闲身。","dynasty":"宋代","title":"马毙"}
{"author":"王安石","content":"羁旅儿童得近邻，相知邂逅即情亲。当时岂意两家子，此地更为同社人。勋业弹冠知白首，文章投笔让青春。万金虽愧君多产，比我渊明亦未贫。","dynasty":"宋代","title":"始与韩玉汝相近居遂相与游今居复相近而两家"}
{"author":"王安石","content":"退公诗酒乐华年，欲取幽芳近绮筵。种玉乱抽青节瘦，刻缯轻染绛花圆。风霜不放飘零早，雨露应从爱惜偏。已向美人衣上绣，更留佳客赋婵娟。","dynasty":"宋代","title":"石竹花"}
{"author":"王安石","content":"杖策窥园日数巡，攀花弄草兴常新。董生只被公羊惑，肯信捐书一语真。","dynasty":"宋代","title":"窥园"}
{"author":"王安石","content":"辇路行看斗柄东，帘垂殿阁转春风。树林隐翳灯含雾，河汉欹斜月坠空。新蕊漫知红簌簌，旧山常梦直丛丛。赏心乐事须年少，老去应无日再中。","dynasty":"宋代","title":"季春上旬苑中即事"}
{"author":"王安石","content":"杜生四五十，孝友称乡里。隐约不外求，耕桑有妻子，藜杖牧鸡豚，筠筒钓鲂鲤。岁时沽酒归，亦不乏甘旨。天涯一杯饭，风昔相逢喜。谈辞足诗书，篇咏又清泚。都城问越客，安否常在耳。日月未渠央，如何弃予死。古风久凋零，好学少为己。悲哉四明山，此士今已矣。","dynasty":"宋代","title":"悼四明杜醇"}
{"author":"王安石","content":"山蔽吴天密，江蟠楚地深。浮云堆白玉，落日泻黄金。渺渺随行旅，纷纷换岁阴。强将诗咏物，收拾济时心。","dynasty":"宋代","title":"次韵唐公三首其一——东阳道中"}
{"author":"王安石","content":"岭云合处小盘桓，人得敷衾马解鞍。寒荚著天榆历历，净华浮海桂团团。交游涣散渊明喜，吏卒萧条叔夜宽。方丈老翁无一发，更知来不为皮冠。","dynasty":"宋代","title":"岭零"}
{"author":"王安石","content":"欲见道人非一朝，杖藜无路到青霄。千岩万壑排风雨，想对桐炉柏子烧。","dynasty":"宋代","title":"和平父寄道光法师"}
{"author":"王安石","content":"犹残一日腊，并见两年春。物以终为始，人从故得新。迎阳朝翦彩，守岁夜倾银。恩赐随嘉节，无功只自尘。","dynasty":"宋代","title":"次韵冲卿除日立春"}
{"author":"王安石","content":"十载九华边，归期尚渺然。秋风一乘传，更觉负林泉。","dynasty":"宋代","title":"次青阳"}
{"author":"王安石","content":"文采机云后，知名实妙年。银钩工壮丽，金薤富清妍。批凤多新贵，凭熊数外迁。空令猗氏监，遗爱有良田。","dynasty":"宋代","title":"河中使君修撰陆公挽辞三首其一"}
{"author":"王安石","content":"汝水出山险，汝民多病瘿。或如鸟粻满，或若猿嗛并。女惭高掩襟，男大阔裁领。饮水疑注壶，吐词侔有梗。樗里既已闻，杜预亦不幸。秦人号智囊，吴瓠挂狗颈。（左月右三个田）（左月右鬼）常柱颐，伶仃安及胫。祗欲仰问天，无由俯窥井。挟带岁月深，冒犯风霜冷。厌恶虽自知，剖割且谁肯。不惟羞把镜，仍亦愁吊影。内疗烦羊靥，外砭废针颖。在木曰楠榴，刳之可曰皿。此诚无所用，既有何能屏。膨脝厕元首，臃肿异胪顶。难将面目施，可与胞胎逞。贤哉临汝守，世德调金鼎。尝俗虽丑乖，教令日修整。风土恐随改，晨昏忧虑省。傥欲觐慈颜，名城不难请。","dynasty":"宋代","title":"汝瘿和王仲仪"}
{"author":"王安石","content":"寄公无国寄锺山，垣屋青松晻霭间。长以声音为佛事，野风萧飒水潺湲。","dynasty":"宋代","title":"次昌叔韵"}
{"author":"王安石","content":"天雨萧萧滞茅屋，冷猿秋雁不胜悲。床床屋漏无乾处，独立苍茫自咏诗。","dynasty":"宋代","title":"沈坦之将归溧阳值雨留吾庐久之三首"}
{"author":"王安石","content":"埋没残碑草自春，旋风时出地中尘。墦间夜半分珠玉，犹是当时乞祭人。","dynasty":"宋代","title":"破冢二首"}
{"author":"王安石","content":"数椽庳屋茨生草，三亩荒园种晚蔬。永日终无一杯酒，可能留得故人车。","dynasty":"宋代","title":"呈陈和叔二首"}
{"author":"王安石","content":"冰入春风涨御沟，上林花气欲飞浮。未央屋瓦犹残雪，却为祥云映日流。","dynasty":"宋代","title":"祥云"}
{"author":"王安石","content":"世故纷纷漫白头，欲寻归路更迟留。锺山北绕无穷水，散发何时一钓舟。","dynasty":"宋代","title":"世故"}
{"author":"王安石","content":"只愁风雨劫春回，怕见枝头烂熳开。野鸟不知人意绪，啄教零乱点苍苔。","dynasty":"宋代","title":"次韵杏花三首"}
{"author":"王安石","content":"大梁春雪满城泥，一马常瞻落日归。身世自知还自笑，悠悠三十九年非。","dynasty":"宋代","title":"省中二首"}
{"author":"王安石","content":"曾宫凭风回，两岸闻锺声。百里见秋毫，构云有高营。化城若化出，仰攀日月行。像视大江奔，众山遥相迎。大江蟠镶根，旋流自成浪。却略罗翠屏，秀色各异状。楞伽海中山，迥出霄汉上。中有不死庭，天龙尽回自。惜哉不得往，侧坐渺难望。拥掩难恕宥，意欲铲叠嶂。登临独无语，一望一怊怅。忽忆少年时，孤屿坐题诗。空怀焉能果，唯有故人知。","dynasty":"宋代","title":"化城阁"}
{"author":"王安石","content":"马上逢归燕，知从何处来。贪寻旧巢去，不带锦书回。","dynasty":"宋代","title":"归燕"}
{"author":"王安石","content":"白下长干一水间，竹云新笋已斑斑。明朝若有扁舟兴，落日潮生尚可还。","dynasty":"宋代","title":"招叶致远"}
{"author":"王安石","content":"春山撩乱水纵横，篱落荒畦草自生。独往独来山下路，笋舆看得绿阴成。","dynasty":"宋代","title":"台城寺侧独行"}
{"author":"王安石","content":"德行文卓里开宗，姓名朝野尽知公。侍亲存没皆全孝，报政初终必竭忠。性直不从花县乐，分安求逸郁堂空。从今永别人间去，笑入蓬瀛阆苑中。","dynasty":"宋代","title":"挽舜元胡著作郎"}
{"author":"王安石","content":"谁谓九华远，吾身未尝檐。唱篇每起予，予口安能箝。忆在秋浦北，空江上新蟾。光洁写一镜，回环两堤奁。露坐引衣襋，风行欹帽檐。维舟当此时，巨细得尽瞻。试尝论大略，次乃述微纤。此山广以深，包畜万物兼。嘘云吐雾雨，生育靡不渐。巍然如九皇，德泽四海沾。此山相後先，各出群峰尖。毅然如九官，罗立在堂廉。挺身百辟上，附丽无奸憸。此山高且寒，五月不觉炎。草树萋已绿，冰霜尚涵淹。颓然如九老，白发连苍髯。此山当无云，秀色郁以添。毅然如九官，靓饰出重帘。佩环与巾裙，绀玉青纨缣。远之妍西施。近或丑无盐。变态不可穷，诗者徒呫呫。我初勇一往，役世难安恬。浪荒不走职，民瘼当谁砭。乖离今数旬，梦想欲窥觇。自期得所如，何啻释囚钳。念昔太白巅，下视海日暹。朅来天柱游，屐齿尚苔黏。犹之健饮食，屡飨亦云餍。胡为慕攀踏，已惫且不嫌。岂其仁智心，山水固所潜。男儿有所学，进退不在占。功名苟不谐，廊庙等闾阎。况乃抡椽杙，其谁辨楩柟。归欤岩崖居，料理带与签。得石坐兀兀，逢泉饮厌厌。取舍断在独，岂必询谋佥。子语实慰我，宁殊邑中黔。玉枝将在山，当倚以葭蒹。诗力我已屈，锋鋩子犹銛。扶伤更一战，语汝其无谦。","dynasty":"宋代","title":"和平甫舟中望九华山二首"}
{"author":"王安石","content":"斜径偶通南埭路，数家遥对北山岑。草头蛱蝶黄花晚，菱角蜻蜓翠蔓深。","dynasty":"宋代","title":"斜径"}
{"author":"王安石","content":"靖节爱吾庐，猗玗乐吾耳。适野无心諠，吾今亦如此。纷纷旧可厌，俗子今扫轨。使君气相求，眷顾未云已。追随上东岭，俯仰多可喜。何以况清明，朝阳丽秋水。微云会消散，岂久污尘滓。所怀在分衿，藉草泪如洗。","dynasty":"宋代","title":"与吕望之上东岭"}
{"author":"王安石","content":"三月杨花迷眼白，四月柳条空老碧。年光如水尽东流，风物看看又到秋。人世百年能几许，何须戚戚长辛苦。富贵功名自有时，箪瓢捽茹亦山雌。","dynasty":"宋代","title":"马上转韵"}
{"author":"王安石","content":"秀发千峰霁，清涵万里秋。沧江天上落，明月镜中流。眼与魂俱断，身依影独留。为怜幽兴极，不见尔来游。","dynasty":"宋代","title":"游赏心亭寄虔州女弟"}
{"author":"王安石","content":"汉庭来见一羊裘，默默俄归旧钓舟。迹似磻溪应有待，世无西伯可能留。崎岖冯衍才终废，索寞桓谭道不谋。勺水果非鱣鲔地，放身沧海亦何求。","dynasty":"宋代","title":"严陵祠堂"}
{"author":"王安石","content":"桐乡山远复川长，紫翠连城碧满隍。今日桐乡谁爱我，当时我自爱桐乡。","dynasty":"宋代","title":"耿天骘惠梨次韵奉酬三首"}
{"author":"王安石","content":"皖城初得故人诗，叹息龙媒踠壮时。太史滞留终不偶，中郎制作遂无施。二千石禄今何有，四十车书昔漫知。海曲冷云埋拱木，延州空挠暮年悲。","dynasty":"宋代","title":"河中使君修撰陆公挽辞三首"}
{"author":"王安石","content":"云从无心来，还向无心去。无心无处寻，莫觅无心处。","dynasty":"宋代","title":"即事二首"}
{"author":"王安石","content":"处士生涯水一瓢，行年七十更萧条。老妻稻下分遗秉，弱子松间拾堕樵。岂有声名高後世，遂无饘粥永今朝。穷魂散漫知何处，甬水东西不可招。","dynasty":"宋代","title":"悼王致处士"}
{"author":"王安石","content":"青溪相值各青春，老去临流辄损神。事事只随波浪去，年年空得鬓毛新。论心未忍遗横目，干世还忧近逆鳞。嘉句感君邀我厚，自嗟才不异常人。","dynasty":"宋代","title":"次韵酬邓子仪二首其一"}
{"author":"王安石","content":"先生贫敝古人风，沔想柴桑在眼中。怜愍鸡豚非孟子，勤劳禾黍信周公。深藏组丽三千牍，静占宽闲五百弓。处世但令心自可，相知何藉一刘龚。","dynasty":"宋代","title":"示德逢"}
{"author":"王安石","content":"朝阳映屋拥书眠，梦想锺山一慨然。投老安能长忍垢，会当归此濯寒泉。","dynasty":"宋代","title":"杂咏五首"}
{"author":"王安石","content":"陇东流水向东流，不肯相随过陇头。祗有月明西海上，伴人征戍替人愁。","dynasty":"宋代","title":"陇东西二首"}
{"author":"王安石","content":"车马纷纷白昼同，万家灯火暖春风。别开阊阖壶天外，特起蓬莱陆海中。尽取繁华供侠少，只分牢落与衰翁。不知太乙游何处，定把青藜独照公。","dynasty":"宋代","title":"上元戏呈贡父"}
{"author":"王安石","content":"檐两乱淋幔，风悲兰杜秋。相看更促膝，人老自多愁。","dynasty":"宋代","title":"沈坦之将归溧阳值雨留吾庐久之三首"}
{"author":"王安石","content":"飞来山上千寻塔，闻说鸡鸣见日升。(飞来山一作：飞来峰)不畏浮云遮望眼，只缘身在最高层。(只缘一作：自缘)","dynasty":"宋代","tags":"古诗三百首，初中古诗，登高，哲理","title":"登飞来峰"}
{"author":"王安石","content":"升也初见我，肤腴仍洁白。今何苦而老，手脚皴以黑。闻有道人者，於今号禅伯。嬲汝以一句，西归瘦如腊。汝观青青枝，岁寒好颜色。此松亦有心，岂问庭前柏。","dynasty":"宋代","title":"与僧道升二首"}
{"author":"王安石","content":"万里山林姿，羽毛何璀璀。鸣声应律吕，唯有知者爱。都门市井儿，谁翫汝文采。应须锁樊笼，勿受丸矰害。","dynasty":"宋代","title":"信陵坊有笼山乐官"}
{"author":"王安石","content":"一车南，一车北，身世匆匆俱有役。忆昔论心两绸缪，那知相送不得留。但闻马嘶觉已远，欲望应须上前坂。秋风忽起吹泥尘，双目空回不见人。","dynasty":"宋代","title":"相送行效张籍"}
{"author":"王安石","content":"四皓秦汉时，招招莫能致。紫芝可以饱，粱肉非所嗜。谷广水涣涣，山长云泄泄。与其贵而拘，不若贱而肆。","dynasty":"宋代","title":"四皓二首"}
{"author":"王安石","content":"终贾年方妙，萧曹地已亲。优游太平日，密勿老成人。抗论辞多秘，赓歌迹已陈。功名千载下，不负汉庭臣。","dynasty":"宋代","title":"元献晏公挽辞三首"}
{"author":"王安石","content":"惯作野人多野兴，欲为时用少时材。出城偶与沙尘背，转觉溪山入眼来。","dynasty":"宋代","title":"出城"}
{"author":"王安石","content":"六代豪华空处所，金陵王气黯然收。烟浓草远望不尽，物换星移度几秋。至竟江山谁是主，却因歌舞破除休。我来不见当时事，上尽重城更上楼。","dynasty":"宋代","title":"金陵怀古"}
{"author":"王安石","content":"云暖蓬莱日，风酣太液春。水光承步辇，花气入钓陈。伏槛留清跸，传觞属从臣。霏香连钓饵，落叶乱游鳞。镐饮恩知厚，衢樽赐愿均。更看追夏谚，先此咏逢辰。","dynasty":"宋代","title":"拟和御制赏花钓鱼"}
{"author":"王安石","content":"漠漠秋阴护掖垣，青云只在两楹间。宫楼唱罢鸡人远，门阙朝归虎士闲。华盖北瞻夭帝座，蓬莱东想道家山。却惭久此随诸彦，文采初无豹一斑。","dynasty":"宋代","title":"次韵祖择之登紫微阁二首"}
{"author":"王安石","content":"往时江总宅，近在青溪曲。井灭非故桐，台倾尚余竹。池塘三四月，菱蔓芙蕖馥。蒲柳亦竞时，冥冥一川绿。方坻最所爱，意谓可穿筑。欲往无舟梁，长年寄心目。故人晚得此，心事付草木。消摇檐宇新，揽结蹊隧熟。更能适我愿，中水开茆屋。鬼营诛荒梗，人境扫喧黩。濠鱼净留连，海鸟暖追逐。岂无方外客，於此停高躅。忆初桑落时，要我岂非夙。蚕眠忽欲老，一个未言速。当缘东门水，尚涩南浦舳。吾庐虽隐翳，赏眺还自足。横陂受後涧，直堑输前渎。跳鳞出重锦，舞羽堕软玉。碧筩递舒卷，紫角联出缩。千枝孙峄阳，万本毋淇澳。满门陶令株，弥岸韩侯蔌。尚复有野物，与公新听瞩。金钿拥芜菁，翠被敷苜蓿。虾蟆能作技，科斗似可读。棂轩俯北渚，花气时度谷。耘耡聊效颦，缔构行可续。荒乘傥不倦，一昼敢辞卜。虽无北海酒，乃有平津肉。翛翛仙李枝，城市久烦促。寄声与俱来，荫我台上谷。","dynasty":"宋代","title":"招约之职方并示正甫书记"}
{"author":"王安石","content":"三江五湖口，地与天不隔。日月所蔽亏，东西渺然白。漫漫浸北斗，浩浩浮南极。谁投此虹蜺，欲济两间厄。中流杂蜃气，栏楯相承翼。初疑神所为，灭没在顷刻。晨兴坐其上，傲兀至中昃。犹怜变化功，不谓因人役。今君持酒浆，谈笑顾宾客。颇夸九州物，壮丽此无敌。荧煌丹砂柱，璀璨黄金壁。中家不虑始，助我皆豪殖。喟予独感此，剥烂有终极。改作不可无，还当采民力。","dynasty":"宋代","title":"垂虹亭"}
{"author":"王安石","content":"巫山高，十二峰。上有往来飘忽之猨猱，下有出没瀺灂之蛟龙，中有倚薄缥缈之神宫。神人处子冰雪容，吸风饮露虚无中。千岁寂寞无人逢，邂逅乃与襄王通。丹崖碧嶂深重重，白月如日明房栊。象床玉几来自从，锦屏翠幔金芙蓉。阳台美人多楚语，秖有纤腰能楚舞，争吹凤管鸣鼍鼓。那知襄王梦时事，但见朝朝暮暮长云雨。","dynasty":"宋代","title":"葛蕴作巫山高爱其飘逸因亦作两篇"}
{"author":"王安石","content":"占星昏晓中，寒暑已不疑。田家更置漏，寸晷亦欲知。汗与水俱滴，身随阴屡移。谁当哀此劳，往往夺其时。","dynasty":"宋代","title":"和圣俞农具诗十五其七田漏"}
{"author":"王安石","content":"城郭名王据两陲，军前一日送降旗。羌兵自此无传箭，汉甲如今不解累。幕府上功联旧伐，朝廷称庆具新仪。周家道泰西戎喙，还见诗人咏串夷。","dynasty":"宋代","title":"和蔡副枢贺平戎庆捷"}
{"author":"王安石","content":"吹破春冰水放光，山花涧草百般香。身闲处处堪行乐，何事低徊两鬓霜。","dynasty":"宋代","title":"怀旧"}
{"author":"王安石","content":"山下飞鸣黄栗留，溪边饮啄白符鸠。不知此地从君处，亦有他人继我不。尘土生涯休荡涤，风波时事只飘浮。相看发秃无归计，一梦东南即自羞。","dynasty":"宋代","title":"怀舒州山水呈昌叔"}
{"author":"王安石","content":"南郭红亭冷，西山白道曛。江光凌翠气，洲色乱黄云。岁暮谁邀客，情亲故忆君。天涯独惆怅，归鸟黑纷纷。","dynasty":"宋代","title":"怀吴显道"}
{"author":"王安石","content":"秋水才深四五尺，扁舟斗转疾於飞。可怜物色阻携手，正是归时君不归。","dynasty":"宋代","title":"怀元度四首"}
{"author":"王安石","content":"舍南舍北皆春水，恰似蒲萄初拨醅。不见秘书心若失，百年多病独登台。","dynasty":"宋代","title":"怀元度四首"}
{"author":"王安石","content":"思君携手安能得，上画重城更上楼。时独看云泪横臆，长安不见使人愁。","dynasty":"宋代","title":"怀元度四首"}
{"author":"王安石","content":"云垂平野。掩映竹篱茅舍。阒寂幽居实潇洒。是处绿娇红冶。丈夫运用堂堂。且莫五角六张。若有一卮芳酒，逍遥自在无妨。","dynasty":"宋代","title":"清平乐"}
{"author":"王安石","content":"草堂今寂寞，往事翳山椒。蕙帐空留鹤，萝衣终换貂。生皆堕天秩，隐或寄公朝。叠颖何劳怒，东风汝自摇。","dynasty":"宋代","title":"草堂"}
{"author":"王安石","content":"不见故人天际舟，小亭残日更回头。缲成白雪三千丈，细草孤云一片愁。","dynasty":"宋代","title":"示俞秀老二首"}
{"author":"王安石","content":"残椁穿来欲几春，萧萧长草没骐驎。墦间或有樵苏客，未必他年醉饱人。","dynasty":"宋代","title":"破冢二首"}
{"author":"王安石","content":"平原狂先生，隐翳世上尘。材多不可数，射覆亦绝伦。谈辞最诙怪，发口如有神。以此得亲幸，赐予颇不贫。金玉本光莹，泥沙岂能堙。时时一悟主，惊动汉庭臣。不肯下儿童，敢言诋平津。何知夷与惠，空复忤时人。","dynasty":"宋代","title":"东方朔"}
{"author":"王安石","content":"客路花时只搅心，行逢御水半晴阴。背城野色云边尽，隔屋春声树外深。香草已堪回步履，午风聊复散衣襟。忆君载酒相追处，红萼青跗定满杯。","dynasty":"宋代","title":"次御河寄城北会上诸友"}
{"author":"王安石","content":"去马来车扰扰尘，自难长寄水云身。碧岩後主今为客，何况开山说法人。","dynasty":"宋代","title":"寄碧岩道光法师"}
{"author":"王安石","content":"地势东回万里江，云间天阙古来双。兵缠四海英雄得，圣出中原次第降。山水寂寥埋王气，风烟萧飒满僧窗。废陵坏冢空冠剑，谁复沾缨酹一缸。","dynasty":"宋代","title":"金陵怀古四首"}
{"author":"王安石","content":"金炉香烬漏声残，翦翦轻风阵阵寒。春色恼人眠不得，月移花影上栏杆。","dynasty":"宋代","tags":"古诗三百首，春天，写景，抒情，思念","title":"春夜"}
{"author":"王安石","content":"云翳翳兮谷之幽，天将雨我兮田者之稠。有绳于防兮有畚于沟，我公不出兮谁省吾忧。日晖晖兮山之下，岁则熟兮收者舞。吾收满车兮弃者满筥，谁吾与乐兮我公燕语。山有木兮谷有泉，公与客兮醉其间。芳可搴兮甘可漱，无壮无稚兮环公以笑。公归而醉兮人则喜，公好我州兮殆其肯止。公归不醉兮我之忧，岂其不怿兮将舍吾州。公一朝兮去我，我岁岁兮来游，完公亭兮使勿毁，以慰吾兮岁岁之愁。","dynasty":"宋代","title":"幽谷引"}
{"author":"王安石","content":"城上啼乌破寂寥，思君何处坐迢嶢。应须绿酒酬黄菊，何必红裙弄紫箫。落木云连秋水渡，乱山烟入夕阳桥。渊明久负东篱醉，犹分低心事折腰。","dynasty":"宋代","title":"九日登东山寄昌叔"}
{"author":"王安石","content":"汴渠西受昆崙水，五月奔湍射黄矢。高淮夜入忽倒流，埼岸相看欲生嘴。万樯如山矻不动，嗟我仲子行亦止。自闻留连且一月，每得问讯犹千里。老工取河天上落，伏砾邅沙卷无底。土桥立马望城东，数日知有相逢喜。墙隅返照媚槐谷，池面过雨苏篁苇。欣然把手相与闲，所愿此时无一诡。岂无他忧能老我，付与天地从今始。闭门为谢载酒人，外慕纷纷吾已矣。","dynasty":"宋代","title":"示平甫弟"}
{"author":"王安石","content":"昔来高邮居，我始得朱子。从容谈笑间，已足见奇伟。行寻城阴田，坐钓渠下沚。归来同食眠，左右皆图史。入视尔诸幼，欢言亦多祉。当时独张倩，远在庐山趾。沈君未言昏，名已习吾耳。安知十年来，乖隔非愿始。相逢辄念远，悲吒多於喜。今兹岂人力，所念皆聚此。诸甥昔未有，满眼秀而美。低徊吾亲侧，亦足慰劳止。嗟予迫时恩，一传日千里。尔舟亦已戒，五两翩然起。萧萧东南县，望尔何时已。空知梦为鱼，逆上西江水。","dynasty":"宋代","title":"寄朱氏妹"}
{"author":"王安石","content":"荡漾舟中客，徘徊楼上人。沧波浩无主，两桨邈难亲。","dynasty":"宋代","title":"楼上"}
{"author":"王安石","content":"心怜红蕊与移栽，不惜年年粪壤培。风雨无时谁会得，欲教零乱强催开。","dynasty":"宋代","title":"次韵杏花三首"}
{"author":"王安石","content":"南风屋角响萧萧，白日帘垂坐寂寥。爱此宫商有真意，与君倾耳尽今朝。","dynasty":"宋代","title":"和崔公度家风琴八首"}
{"author":"王安石","content":"杯酒邗沟上，纷纷已十年。音容常想见，风迹每流传。老去元卿位，新开太守阡。庆门当更大，子弟固多贤。","dynasty":"宋代","title":"致仕邵少卿挽辞二首"}
{"author":"王安石","content":"先生贫敝古人风，沔想柴桑在眼中。怜愍鸡豚非孟子，勤劳禾黍信周公。深藏组丽三千牍，静占宽闲五百弓。处世但令心自可，相知何藉一刘龚。","dynasty":"宋代","title":"示德逢"}
{"author":"王安石","content":"白鹤声可怜，红鹤声可恶。白鹤静无匹，红鹤喧无数。百鹤招不来，红鹤挥不去。长松受秽死，乃以红鹤故。北山道人曰，美者自美，吾何为而喜。恶者自恶，吾何为而怒。去自去耳，吾何阙而追。来自来耳，吾何妨而拒。吾岂厌喧而求静，吾岂好丹而非素。汝谓松死吾无依邪，吾方舍阴而坐露。","dynasty":"宋代","title":"白鹤吟示觉海元公"}
{"author":"王安石","content":"嗟见世间人。但有纤毫即是尘。不住旧时无相貌，沈沦。只为从来认识神。作麽有疏亲。我自降魔转法轮。不是摄心除妄想，求真。幻化空身即法身。","dynasty":"宋代","title":"南乡子（二之一）"}
{"author":"王安石","content":"周南麟趾圣人风，未有驺虞系召公。雅颂兼陈为四始，笙歌合奏以三终。讨论诏使成书上，休澣恩容著籍通。墙面岂能知奥义，延陵听赏自为聪。","dynasty":"宋代","title":"次韵吴冲卿召赴资政殿听读诗义感事"}
{"author":"王安石","content":"岸凉竹娟娟，水净菱帖帖。虾摇浮游须，鱼鼓嬉戏鬣。释杖聊一愒，褰裳如可涉。自喻适志欤，翩然梦中蝶。","dynasty":"宋代","title":"自喻"}
{"author":"王安石","content":"欹枕狂歌击唾壶，直将轩冕等锱铢。醉乡岐路君知否，不似人间足畏涂。","dynasty":"宋代","title":"次韵和张仲通见寄三绝句"}
{"author":"王安石","content":"追随落日尽还生，点缀浮云暗又明。江有蛟龙山虎豹，清光虽在不堪行。","dynasty":"宋代","title":"咏月"}
{"author":"王安石","content":"才高诸彦故无嫌，兄弟同时举孝廉。东观外除方墨绶，西州相见已苍髯。灵胥引水清穿市，神禹分山翠入帘。好去弦歌聊自慰，郡人谁敢慢陶潜。","dynasty":"宋代","title":"送萧山钱著作"}
{"author":"王安石","content":"百年风雨草苔昏，尚有当年墨法存。只恐终随峄碑尽，西风吹烧满秋原。","dynasty":"宋代","title":"中茅峰石上徐锴篆字题名"}
{"author":"王安石","content":"夜别江船晓解骖，秋城气象亦潭潭。山从树外责争出，水向沙边绿半涵。行问墙夫多不记，坐论公瑾少能谈。只愁地僻无鑋客，旧学从谁得指南。","dynasty":"宋代","title":"到舒州次韵答平甫"}
{"author":"王安石","content":"千里归来倦宦身，欲寻田宅豫求邻。能将孝友传家世，乡邑如君更几人。","dynasty":"宋代","title":"书陈祈兄弟屋壁"}
{"author":"王安石","content":"萧然生事委江皋，壮士何尝似钓鳌。千里得书来见约，一朝乘兴去忘劳。已将流景休谈笑，聊为知音破郁陶。正是东风将欲发，湖山春色助挥毫。","dynasty":"宋代","title":"寄胜之运使"}
{"author":"王安石","content":"净相前朝寺，荒凉二十秋。曾游减劫坏，今遇胜缘修。","dynasty":"宋代","title":"净相寺"}
{"author":"王安石","content":"丽泽门西日未俄，水明沙净卷纤罗。绿琼洲渚青瑶嶂，付与诗工敢琢磨。","dynasty":"宋代","title":"丽泽门"}
{"author":"王安石","content":"任公蹲会稽，海上得招提。净观堂新构，幽寻客屡携。飞檐出风雨，洒翰落虹蜺。投老黄尘陌，东看路恐迷。","dynasty":"宋代","title":"静照堂"}
{"author":"王安石","content":"红襆未开知婉娩，紫囊犹结想芳菲。此花似欲留人住，山鸟无端劝我归。","dynasty":"宋代","title":"後殿牡丹未开"}
{"author":"王安石","content":"青天漫漫覆长路，一纸短书无寄处。月下长吟久不归，当时还见雁南飞。弯弓射飞无远近，青冢路边南雁尽。两处音尘从此绝，唯向东西望明月。","dynasty":"宋代","title":"胡笳十八拍十八首"}
{"author":"王安石","content":"白烟瀰漫接天涯，黯黯长空一道斜。有似钱塘江上望，晚潮初落见平沙。","dynasty":"宋代","title":"望淮口"}
{"author":"王安石","content":"鄛人七十漫多奇，为汉敺民了不知。谁合军中称亚父，直须推让外黄儿。","dynasty":"宋代","title":"范增二首"}
{"author":"王安石","content":"支颐横口语，椎髻曲肱眠。莫问谁宾主，安知汝辈年。邻鸡生午寂，幽草弄秋妍。却忆东窗簟，蛮藤故宛然。","dynasty":"宋代","title":"示无外"}
{"author":"王安石","content":"西安春风花几树，花边饮酒今何处。一杯塞上看黄云，万里寄声无雁去。世事纷纷洗更新，老来空得满衣尘。青山欲买江南宅，归去相招有此身。","dynasty":"宋代","title":"寄朱昌叔"}
{"author":"王安石","content":"独卧无心起，春风闭寂寥。鸟声谁唤汝，屋角故相撩。","dynasty":"宋代","title":"病中睡起折杏花数枝二首其二"}
{"author":"王安石","content":"潼关西山古蓝田，有气郁郁高拄天。雄虹雌霓相结缠，昼夜不散非云烟。秦人挟斤上其巅，视气所出深鑱镌。得物盈尺方且坚，以斤试叩声泠然。持归市上求百钱，人皆疑嗟莫爱怜。大梁老估闻不眠，操金喜取走蹁跹。深藏牢包三十年，光怪邻里惊相传，欲献天子无由缘。朝廷昨日锺鼓县，呼工琢圭寘神筵。玉材细琐不中权，贾孙抱物诏使前。红罗复叠帕紫毡，发视绀碧光属联。诏问与价当几千，众工让口无敢先。嗟我岂识真与全。","dynasty":"宋代","title":"估玉"}
{"author":"王安石","content":"六代豪华空处所，金陵王气黯然收。烟浓草远望不尽，物换星移度几秋。至竟江山谁是主，却因歌舞破除休。我来不见当时事，上尽重城更上楼。","dynasty":"宋代","title":"金陵怀古"}
{"author":"王安石","content":"惨惨秋阴绿树昏，荒城高处闭柴门。愁消日月忘身世，静对溪山忆酒樽。南去干戈何日解，东来馹骑此时奔。谁将天下安危事，一把诗书子细论。","dynasty":"宋代","title":"闲居遣兴"}
{"author":"王安石","content":"雪云江上语依依，不比寻常恨有违。四十余年心莫逆，故人如我与君稀。","dynasty":"宋代","title":"送耿天骘至渡口"}
{"author":"王安石","content":"懒读书来已数年，从人嘲我腹便便。为嫌归舍儿童聒，故就僧房借榻眠。","dynasty":"宋代","title":"和惠思岁二日二绝"}
{"author":"王安石","content":"江南春起柂，秋至尚波涛。问舍才能定，呼舟已复操。行歌付浩荡，归梦得萧骚。冉冉欲何补，纷纷为此劳。","dynasty":"宋代","title":"江南"}
{"author":"王安石","content":"赐也能言未识真，误将心许汉阴人。桔槔俯仰妨何事，抱瓮区区老此身。","dynasty":"宋代","title":"赐也"}
{"author":"王安石","content":"我看繁讼频搔首，君富才明见亦常。尚有闲襟寻水石，更留佳句似池塘。松苗地合分高下，凫鹤天教有短长。徐上青云犹未晚，可无音问及沧浪。","dynasty":"宋代","title":"每见王太丞邑事甚冗而剸剧之暇犹能过访山馆"}
{"author":"王安石","content":"雁雁无定栖，随阳以南北。嗟哉此为奴，至性能恳恻。人将伺其殆，奴辄告之亟。举群寤而飞，机巧无所得。夜或以火取，奴鸣火因匿。频惊莫我捕，顾谓奴不直。嗷嗷身百忧，泯泯众一息。相随入矰缴，岂不听者惑。偷安与受绐，自古有亡国。君看雁奴篇，祸福甚明白。","dynasty":"宋代","title":"同昌叔赋雁奴"}
{"author":"王安石","content":"衣裘南北弊风尘，志趣卑污已累亲。流俗尚疑身察察，交游方笑党频频。远同鱼乐思濠上，老使鸥惊耻海滨。邂逅得君还恨晚，能明吾意久无人。","dynasty":"宋代","title":"次韵吴季野再见寄"}
{"author":"王安石","content":"吾子命世豪，术学穷无闲。直意慕圣人，不问闵与颜。彼昏何为者，诬构来（左口右颜）（左口右颜）。应逮犯秋阳，动为人所叹。不恤我躬瘁，乃嗟天泽悭。令人念公卿，烨烨趋王班。泊无悯世意，狙猿而佩环。爱子所守卓，忧予不能攀。永矢从子游，合如扉上鐶。愿言借余力，迎浦疏潺潺。亦有衣上尘，可攀裨泰山。大江秋正清，岛溆相萦弯。四盼浩无主，日暮烟霞斑。水竹密以劲，霜枫衰更殷。常托亦云健，行矣非闲关。相期东北游，致馆淮之湾。无为袭宁嬴，悠然及温还。","dynasty":"宋代","title":"答曾子固南丰道中所寄"}
{"author":"王安石","content":"高山流水意无穷，三尺空弦膝上桐。默默此时谁会得，坐凭江阁看飞鸿。","dynasty":"宋代","title":"次韵和张仲通见寄三绝句"}
{"author":"王安石","content":"动者利进为，静者乐止居。物性有偏得，惟贤时卷舒。张侯始出仕，所至多名誉。老矣归偃休，买地斸荒芜。屋成为令名，名实与时俱。南堂栖幽真，晨起瞻像图。北堂画五禽，游戏养形躯。燕有诸宾庭，学有诸子庐。问侯年几何，矫矫八十余。问侯何能尔，心不藏忧愉。问侯客何为，弦歌饮投壶。问侯儿何读，夏商及唐虞。嵩山填门户，洛水绕阶除。侯於山水间，结驷有通衢。我念老退者，古多贤大夫。留侯亦养生，乃欲凌空虚。闭门不饮酒，岂异山中臞，疏傅稍喜客，挥金能自娱。不闻喜教子，满屋青紫朱。张侯能兼取，胜事古所无。褒称有乐石，丞相为之书。而我不自量，闻风亦歌呼。","dynasty":"宋代","title":"张氏静居院"}
{"author":"王安石","content":"爱此江边好，留连至日斜。眠分黄犊草，坐占白鸥沙。","dynasty":"宋代","title":"题航子"}
{"author":"王安石","content":"昨登定林山，俯视东南陔。但见一方白，莫知所从来。湿银注寒晶，奁以青培堆。迢迢晻霭中，疑有白玉台。是夕清风兴，烦云豁然开。常娥攀桂枝，顾景久徘徊。杖藜忽高秋，陈迹与子陪。壮观非复昔，平芜夜莓苔。","dynasty":"宋代","title":"定林示道原"}
{"author":"王安石","content":"未曾相识已相怜，香火灵山亦有缘。训释虽工君尚少，不应急务世人传。","dynasty":"宋代","title":"酬宋廷评请序经解"}
{"author":"王安石","content":"徐熙丹青盖江左，杏枝偃蹇花婀娜。一见真谓值芳时，安知有人盘礡臝。同朝众史共排媢，亦欲学之无自可。锦囊深贮几春风，借问此木何时果。","dynasty":"宋代","title":"徐熙花"}
{"author":"王安石","content":"百年多病独登台，知有归日眉放开。功名富贵何名道，且赋渊明归去来。","dynasty":"宋代","title":"送吴显道五首"}
{"author":"王安石","content":"才高明主睠方深，属郡闻风自革心。闾里不须多按治，山川从此数登临。茅檐坐隔云千里，柏垄初抽翠一寻。东望泫然知有寄，但疑公岂久分襟。","dynasty":"宋代","title":"送吴龙图知江宁"}
{"author":"王安石","content":"茆檐长扫静无苔，花木成畦手自栽。一水护田将绿绕，两山排闼送青来。","dynasty":"宋代","title":"书湖阴先生壁二首"}
{"author":"王安石","content":"为有檀栾占雒阳，忆归杖策此徜徉。观鱼得意还知乐，入鸟忘机肯乱行。未敢许君轻去国，不应如我漫为郎。中园日涉非无趣，保此千锺慰北堂。","dynasty":"宋代","title":"和微之林亭"}
{"author":"王安石","content":"干戈六代战血埋，双阙尚指山崔嵬。当时君臣但儿戏，把酒空劝长星杯。临春美女闭黄壤，玉枝自蕊繁如堆。後庭新声散樵牧，兴废倏忽何其哀。咸阳龙移九州坼，遗种变化呼风雷。萧条中原砀无水，崛强又此凭江淮。广陵衣冠扫地去，穿筑陇亩为池台。吴侬倾家助经始，尺土不借秦人簁。珠犀磊落万艘入，金璧照耀千门开。建隆天飞跨两海，南发交广东温台。中间嶪嶪地无几，欲久割据诚难哉。灵旗指麾尽貔虎，谈笑力可南山排。楼船蔽川莫敢动，扶伏但有谋臣来。百年沧洲自潮汐，事往不与波争回。黄云荒城失苑路，白草废畤空坛垓。使君新篇韵险绝，登眺感悼随嘲咍。嗟予愁惫气已竭，对垒每欲相劘挨。挥毫更想能一战，数窘乃见诗人才。","dynasty":"宋代","title":"和王微之登高斋三首"}
{"author":"王安石","content":"繁台繁姓人，埋灭为蒿蓬。况乃汉骄子，魂游谁肯逢。缅思当盛时，警跸在虚空。蛾眉倚高寒，环佩吹玲珑。大梁千万家，回首云蒙蒙。仰不见王处，云间指青红。宾客有司马，邹枚避其锋。洒笔飞鸟上，为王赋雌雄。借今此不传，楚辞擅无穷。空余一丘土，千载播悲风。","dynasty":"宋代","title":"梁王吹台"}
{"author":"王安石","content":"涧水横斜石路深，水源穷处有丛林。青鸳几世开兰若，黄鹤当年瑞卯金。败壁数峰连粉墨，凉烟一穗起檀沈。十年亲友半零落，回首旧游成古今。","dynasty":"宋代","title":"次韵张子野竹林寺二首"}
{"author":"王安石","content":"白玉堂前一树梅，为谁零落为谁开。唯有春风最相惜，一年一度一归来。","dynasty":"宋代","title":"梅花"}
{"author":"王安石","content":"襄阳州望古来雄，耆旧相传有素风。四叶表闾唐尹氏，一门逃世汉庞公。故家遗俗应多在，美景良辰定不空。遥忆习池寒夜月，几人谈笑伴诗翁。","dynasty":"宋代","title":"寄张襄州"}
{"author":"王安石","content":"湖海三年隔，相逢塞路中。黄金酌卯酒，白发对春风。所愿乖平日，何知即老翁。悠悠越溪水，好在钓鱼筒。","dynasty":"宋代","title":"寄谢师直"}
{"author":"王安石","content":"云浮朝惨淡，风起夜飕飕。欲作冰霜地，先回草树秋。征人倚笛怨，思妇向砧愁。为问随阳雁，哀鸣岂有求。","dynasty":"宋代","title":"秋兴和冲卿"}
{"author":"王安石","content":"陂麦连云惨淡黄，绿阴门巷不多凉。更无一片桃花在，借问春归有底忙。","dynasty":"宋代","title":"陂麦"}
{"author":"王安石","content":"结屋在墙阴，闭门读诗书。怀我平生友，山水异秦吴。杖藜出柴荆，岂无马与车。穷通适异趣，谈笑不相愉。岂复求古人，浩荡与之俱。客至当饮酒，日月无根株。","dynasty":"宋代","title":"客至当饮酒二首其一"}
{"author":"王安石","content":"塞上无花草，飘风急我归。梢林听涧落，卷土看云飞。想子当红蕊，思家上翠微。江寒亦未已，好好著春衣。","dynasty":"宋代","title":"寄纯甫"}
{"author":"王安石","content":"数间茅屋闲临水，窄衫短帽垂杨里。花是去年红，吹开一夜风。梢梢新月偃，午醉醒来晚。何物最关情，黄鹂三两声。","dynasty":"宋代","tags":"闲适，生活","title":"菩萨蛮·数间茅屋闲临水"}
{"author":"王安石","content":"遥知彼俗经兵後，应望名公走马来。陛下柬求今日始，胸中包畜此时开。山西豪杰归囊牍，渭北风光入酒杯。堪笑陋陋昏鄙甚，略无谋术赞行台。","dynasty":"宋代","title":"送赵学士陕西提刑"}
{"author":"王安石","content":"满眼霜吹宿草根，谩知新岁不逢春。却疑青嶂非人世，更觉黄云是塞尘。万里张侯能奉使，百年曾子肯辞亲。自怜许国终无用，何事纷纷客此身。","dynasty":"宋代","title":"尹村道中"}
{"author":"王安石","content":"重经高处寺，一与白云亲。树木有春意，江山如故人。幽轩含气象，偏影落风尘。日暮临归去，徘徊欲损神。","dynasty":"宋代","title":"金山寺"}
{"author":"王安石","content":"冠盖青门道，知君自少时。从容他日喜，奄忽暮年悲。江月明丹旐，湖风冷繐帷。音容虽可想，材力竟何施。","dynasty":"宋代","title":"马玘大夫挽辞"}
{"author":"王安石","content":"南郭先生比鷾鸸，年年过我未愆期。休论玉谢当时事，大抵乌衣只旧时。","dynasty":"宋代","title":"和陈辅秀才金陵书事"}
{"author":"王安石","content":"揽辔长垣北，貂寒不自持。霜风急鼓吹，烟月暗旌旗。骑火流星点，墙桑亚戟枝。柴荆掩春梦，谁见我行时。","dynasty":"宋代","title":"长垣北"}
{"author":"王安石","content":"山蔽吴天密，江蟠楚地深。浮云堆白玉，落日泻黄金。渺渺随行旅，纷纷换岁阴。强将诗咏物，收拾济时心。","dynasty":"宋代","title":"次韵唐公三首其一——东阳道中"}
{"author":"王安石","content":"李子山水人，而常寓城郭。毫端出窈窕，心手初不著。我闻大梵天，擎跨鸡孔雀。执铃扬赤幡，浩劫净无作。仕哉子能图，可以慰寂寞。相与验其真，他年在寥廓。","dynasty":"宋代","title":"赠李士云"}
{"author":"王安石","content":"月堕浮云水捲空，沧洲夜溯五更风。北山草木何由见，梦尽青灯展转中。","dynasty":"宋代","title":"江宁夹口三首其二"}
{"author":"王安石","content":"豫章江面朔风惊，浩荡帆船破浪行。目送家山无几许，千年空想蟪蛄声。","dynasty":"宋代","title":"将次镇南"}
{"author":"王安石","content":"美玉小瑕疵，国工犹珍之。大贤小玷缺，良交岂其绝。小缺可以补，小瑕可以磨。不补亦不磨，人为奈尔何。","dynasty":"宋代","title":"美玉"}
{"author":"王安石","content":"衰容一见便疑真，李子挥毫故有神。欲去锺山终不忍，谢渠分我死前身。","dynasty":"宋代","title":"寄金陵传神者李士云"}
{"author":"王安石","content":"横绝潺湲度，深寻荦确行。百年同逆旅，一壑我平生。","dynasty":"宋代","title":"与徐仲元自读书台上定林"}
{"author":"王安石","content":"薰风洲渚荠花繁，看上征鞍立寺门。投老难堪与君别，倚江从此望还辕。","dynasty":"宋代","title":"送黄吉甫入京题清凉寺壁"}
{"author":"王安石","content":"相扶照水弄春柔，发似矜夸歛似羞。碧合晚云霞上起，红争朝日雪边流。我无丹白知如梦，人有朱锐见即愁。疑此冶容诗所忌，故将樛木比绸缪。","dynasty":"宋代","title":"酴醾金沙二花合发"}
{"author":"王安石","content":"　　某启：　　昨日蒙教，窃以为与君实游处相好之日久，而议事每不合，所操之术多异故也。虽欲强聒，终必不蒙见察，故略上报，不复一一自辨。重念蒙君实视遇厚，于反复不宜卤莽，故今具道所以，冀君实或见恕也。　　盖儒者所争，尤在名实，名实已明，而天下之理得矣。今君实所以见教者，以为侵官、生事、征利、拒谏，以致天下怨谤也。某则以谓：受命于人主，议法度而修之于朝廷，以授之于有司，不为侵官；举先王之政，以兴利除弊，不为生事；为天下理财，不为征利；辟邪说，难壬人，不为拒谏。至于怨诽之多，则固前知其如此也。　　人习于苟且非一日，士大夫多以不恤国事、同俗自媚于众为善，上乃欲变此，而某不量敌之众寡，欲出力助上以抗之，则众何为而不汹汹然？盘庚之迁，胥怨者民也，非特朝廷士大夫而已。盘庚不为怨者故改其度，度义而后动，是而不见可悔故也。如君实责我以在位久，未能助上大有为，以膏泽斯民，则某知罪矣；如曰今日当一切不事事，守前所为而已，则非某之所敢知。　　无由会晤，不任区区向往之至。","dynasty":"宋代","tags":"批评，揭露，改革","title":"答司马谏议书"}
{"author":"王安石","content":"经世才难就，田园路欲迷。殷懃将白发，下马照青溪。","dynasty":"宋代","title":"秣陵道中口占二首"}
{"author":"王安石","content":"逢原未熟我，已与子相知。自吾得逢原，知子更不疑。把手湖上舟，望子欲归时，茫然乃分散，独背东南驰。寥寥西城居，邂逅与子期。鸡鸣入省门，朱墨来纷披。含意不自得，强颜聊尔为。会合常在夜，青灯照书诗。往往并衾语，至明不言疲。匆匆舍我去，使我当从谁。送子不出门，我身方羁縻。我心得自如，今与子相随。随子至湖上，逢原所尝嬉。想见荷叶尽，北风卷寒漪。已怀今日愁，更念昔日悲。相逢亦何有，但有镜中丝。","dynasty":"宋代","title":"别孙莘老"}
{"author":"王安石","content":"山水玄晖去後空，骚人还向此间穷。小诗聊与论孤愤，大句安知辱两雄。秦甲久愁荆剑利，赵兵今窘汉旗红。背城不敢收余烬，马首翩翩只欲东。","dynasty":"宋代","title":"寄吴正仲却蒙马行之都官梅圣俞太博和寄依韵"}
{"author":"王安石","content":"乡垒新恩借旧朱，欲辞灊皖更踌蹰。攒峰列岫应讥我，饱食穷年报礼虚。","dynasty":"宋代","title":"别灊皖二山"}
{"author":"王安石","content":"秋雨漫漫夜朝复，可嗟蔀屋望重霄。遥知宴坐无余念，万事都从劫火烧。","dynasty":"宋代","title":"寄道光大师"}
{"author":"王安石","content":"欹眠随水转东垣，一点炊烟映水昏。漫漫芙蕖难觅路，翛翛杨柳烛知门。青山呈露新如染，白鸟嬉游静不烦。朱雀航边今有此，可能摇荡武陵源。","dynasty":"宋代","title":"又段氏园亭"}
{"author":"王安石","content":"冰入春风涨御沟，上林花气欲飞浮。未央屋瓦犹残雪，却为祥云映日流。","dynasty":"宋代","title":"祥云"}
{"author":"王安石","content":"金陵限南北，形势岂其然。楚役六千里，陈亡三百年。江山空幕府，风月自觥船。主送悲凉岸，妃埋想故莲。台倾凤久去，城踞虎争偏。司马坝庙域，独龙层塔颠。森疏五愿木，蹇浅一人泉。梲杖穷诸岭，篮舆罢半天。朱门园渌水，碧瓦第青烟。墨客真能赋，留诗野竹娟。","dynasty":"宋代","title":"和子瞻同王胜之游蒋山"}
{"author":"王安石","content":"山根移竹水边栽，已见新篁破嫩苔。可惜主人官便满，无因长向此徘徊。","dynasty":"宋代","title":"县舍西亭二首"}
{"author":"王安石","content":"风暖柴荆处处开，雪乾沙净水洄洄。意行却得前年路，看尽梅花看竹来。","dynasty":"宋代","title":"壬戌正月晦与仲元自淮上复至齐安"}
{"author":"王安石","content":"青溪相值各青春，老去临流辄损神。事事只随波浪去，年年空得鬓毛新。论心未忍遗横目，干世还忧近逆鳞。嘉句感君邀我厚，自嗟才不异常人。","dynasty":"宋代","title":"次韵酬邓子仪二首其一"}
{"author":"王安石","content":"秋水才深四五尺，扁舟斗转疾於飞。可怜物色阻携手，正是归时君不归。","dynasty":"宋代","title":"怀元度四首"}
{"author":"王安石","content":"浮阳燥欲出，阴湿与之战。燥湿相留连，虫出乃投间。搔肤血至股，解衣燎炉炭。方其惬心时，更自无可患。呼医急治之，莫惜千金散。有乐即有苦，惬心非所愿。","dynasty":"宋代","title":"疥"}
{"author":"王安石","content":"自君之出矣，何其挂怀抱。孤坐屡穷辰，山木迹如扫。数枝石榴发，岂无一时好。不可持寄君，思君令人老。","dynasty":"宋代","title":"怀元度四首"}
{"author":"王安石","content":"直谅多为世所排，有怀长向我前开。暮年惆怅谁知此，南陌东阡独往来。","dynasty":"宋代","title":"怀张唐公"}
{"author":"王安石","content":"投老归来供奉班，尘埃无复见锺山。何须更待黄粱熟，始觉人间是梦间。","dynasty":"宋代","title":"怀锺山"}
{"author":"王安石","content":"还家岂不乐，生事未应闲。朝日已复出，征鞍方更攀。伤心百道水，阂目万重山。何以忘羁旅，翛然醉梦间。","dynasty":"宋代","title":"还家"}
{"author":"王安石","content":"愧客问谣俗，旧传今自如。材难知骥马，味美寒河鱼。塞水移民久，川防动众初。北人虽异论，时议或非疏。","dynasty":"宋代","title":"还自河北应客"}
{"author":"王安石","content":"行行过舅居，归路指亲庐。日苦树无赖，天空云自如。黄焦下泽稻，绿碎短樊蔬。沮溺非吾意，悯嗟聊驻车。","dynasty":"宋代","title":"还自舅家书所感"}
{"author":"王安石","content":"十年再宿金峰下，身世飘然岂自知。山谷有灵应笑我，纷纷南北欲何为。","dynasty":"宋代","title":"皇佑庚寅自临川如钱塘过宿此嘉佑戊辰自番阳"}
{"author":"王安石","content":"派出昆仑五色流，一支黄浊贯中州。吹沙走浪几千里，转侧屋闾无处求。","dynasty":"宋代","title":"黄河"}
{"author":"王安石","content":"四月扬州芍药多，先时为别苦风波。还家忽忽惊秋色，独见黄花出短莎。","dynasty":"宋代","title":"黄花"}
{"author":"王安石","content":"团团城上日，秋至少光辉。积阴欲滔天，况乃草木微。黄菊有至性，孤芳犯群威。采采霜露闲，亦足慰朝饥。","dynasty":"宋代","title":"黄菊有至性"}
{"author":"王安石","content":"材非当世用，毂有故人推。使节春冬换，征帆日夜开。南游取干越，东望得州来。试尽风波恶，生涯亦可哀。","dynasty":"宋代","title":"次韵唐公三首其二——江行"}
{"author":"王安石","content":"煤炱著天无寸空，白沫上岸吹鱼龙。羲和推车出不得，河伯欲取山为宫。城门昼开眠百贾，饥孙得糟夜哺翁。老人惯事少所怪，看屋箕踞歌南风。","dynasty":"宋代","title":"久雨"}
{"author":"王安石","content":"歌元丰，十日五日一雨风。麦行千里不见土，连山没云皆种黍。水秧绵绵复多稌，龙骨长乾挂梁梠。鲥鱼出网蔽洲渚，荻笋肥甘胜牛乳。百钱可得酒斗许，虽非社日长闻鼓，吴儿蹋歌女起舞，但道快乐无所苦。老翁堑水西南流，杨柳中间杙小舟。乘兴欹眠过白下，逢人欢笑得无愁。","dynasty":"宋代","title":"後元丰行"}
{"author":"王安石","content":"高蝉抱壳悲声切，新鸟争巢谇语忙。长树老阴欺夏日，晚花幽艳敌春阳。云归山去当檐静，风过溪来满坐凉。物物此时皆可赋，悔予千里不相将。","dynasty":"宋代","title":"次韵答平甫"}
{"author":"王安石","content":"翛然光宅淮之阴，扶舆独来止中林。千秋锺梵已变响，十亩桑竹空成阴。昔人倨堂有妙理，高座翳绕天花深。红葵紫苋复满眼，往事无迹难追寻。","dynasty":"宋代","title":"光宅寺"}
{"author":"王安石","content":"涿州沙上饮盘桓，看舞《春风小契丹》。塞雨巧催燕泪落，蒙蒙吹湿汉衣冠！","dynasty":"宋代","title":"出塞·涿州沙上饮盘桓"}
{"author":"王安石","content":"一片清光万里兼，几回圆极又纤纤。君看出没非无意，岂为辛懃养玉蟾。","dynasty":"宋代","title":"咏月三首"}
{"author":"王安石","content":"简老已归黄土陌，渊师今作白头翁。百忧三十余年事，陈迹山林草野中。","dynasty":"宋代","title":"书静照禅师塔"}
{"author":"王安石","content":"精良止如留，疏恶去如摈。如摈非尔憎，如留岂吾吝。无心以择物，谁喜亦谁愠。翁乎勤簸扬，可使糖纰尽。","dynasty":"宋代","title":"和圣俞农具诗十五首其六扬扇"}
{"author":"王安石","content":"建业东郭，望城西堠。千嶂承宇，百泉绕溜。青遥遥兮纚属，绿宛宛兮横逼。积李兮缟夜，崇桃兮炫昼。兰馥兮众植，竹娟兮常茂。柳蔫绵兮含姿，松偃蹇兮献秀。鸟跂兮下上，鱼跳兮左右。顾我兮适我，有斑兮伏兽。感时物兮念汝，迟汝归兮携幼。","dynasty":"宋代","title":"寄蔡氏女子二首"}
{"author":"王安石","content":"野水荒山寂寞滨，芳条弄色最关春。故将明艳凌霜雪，未怕青腰玉女嗔。","dynasty":"宋代","title":"又代薛肇明一首"}
{"author":"王安石","content":"感会真奇遇，飞扬独妙龄。他年西饯日，此夜上骑星。宿惠留藩屏，馀忠在禁庭。音容无处所，彷佛寄丹青。","dynasty":"宋代","title":"元献晏公挽辞三首其三"}
{"author":"王安石","content":"黄昏风雨打园林，残菊飘零满地金。擸得一枝犹好在，可怜公子惜花心。","dynasty":"宋代","title":"残菊"}
{"author":"王安石","content":"淮山但有八公名，鸿宝烧金竟不成。身与仙人守都厕，可能鸡犬得长生。","dynasty":"宋代","title":"八公山"}
{"author":"王安石","content":"火腾为虐不可摧，屋窄无所逃吾骸。织芦编竹继檐宇，架以松栎之条枚。岂惟宾至得清坐，因有余地苏陪台。愆阳陵秋更暴横，焮我欲作昆明灰。金流玉熠何足怪，鸟焚鱼烂为可哀。忆我少时亦值此，翛然但以书自埋。老衰奄奄气易夺，抚卷岂复能低徊。西风忽送中夜湿，六合一气窑新开。帘窗幕户便防冷，且恐霰雪相寻来。","dynasty":"宋代","title":"秋热"}
{"author":"王安石","content":"瞢瞢俗所共，察察与世违。违世有百善，一疵恶皆归。就求无所得，犹以好名讥。彼哉负且乘，能使正日微。","dynasty":"宋代","title":"寓言六首"}
{"author":"王安石","content":"同官同齿复同科，朋友婚姻分最多。两地尘沙今龃龉，二年风月共婆娑。朝伦孰与君材似，使指将如我病何。升黜会应从此异，愿偷闲暇数经过。","dynasty":"宋代","title":"酬冲卿见别"}
{"author":"王安石","content":"秋庭午吏散，予亦归息偃。岂无嘉宾客，欲往心独懒。北窗古人篇，一读三四反。悲哉不蚤计，失道行晼晼。","dynasty":"宋代","title":"秋庭午吏散"}
{"author":"王安石","content":"寒光乍洗山川莹，清影遥分草树纤。万里更无云物动，中天只有兔随蟾。","dynasty":"宋代","title":"咏月三首"}
{"author":"王安石","content":"内史文章只废台。","dynasty":"宋代","title":"句其五"}
{"author":"王安石","content":"湣王万乘齐，走死区区燕。田单一即墨，扫敌如风旋。舞鸟怪不测，腾牛怒无前。飘颻乐毅去，磊砢功名传。掘葬与劓降，论乃愧儒先。深诚可奋土，王蠋岂非贤。","dynasty":"宋代","title":"田单"}
{"author":"王安石","content":"齐山置酒菊花开，秋浦闻猿江上哀。此地流传空笔墨，昔人埋没已蒿莱。平生志业无高论，末世篇章有逸才。尚得使君驱五马，与寻陈迹久徘徊。","dynasty":"宋代","title":"和王微之秋浦望齐山感李太白杜牧之"}
{"author":"王安石","content":"城郭山林路半分，君家尘土我家云。莫吹尘土来污我，我自有云持寄君。","dynasty":"宋代","title":"戏城中故人"}
{"author":"王安石","content":"荒云凉雨水悠悠，鞍马东西鼓次休。尚有燕人数行泪，回身却望塞南流！","dynasty":"宋代","title":"入塞"}
{"author":"王安石","content":"窗明两不借，榻净一籧篨。栩栩幽人梦，夭夭老者居。安能问香积，谁可告华胥。独饭墙阴转，看云坐久如。","dynasty":"宋代","title":"独饭"}
{"author":"王安石","content":"同执群方至，因山十月催。永违天日表，空有肺肝摧。帐殿流苏卷，铃歌薤露哀。宫中垂晓轫，西去不更回。","dynasty":"宋代","title":"仁宗皇帝挽辞四首"}
{"author":"王安石","content":"横绝潺湲度，深寻荦确行。百年同逆旅，一壑我平生。","dynasty":"宋代","title":"与徐仲元自读书台上定林"}
{"author":"王安石","content":"李生场荡荡，所见实奇哉。问渠前世事，答我烧炭来。炭成能然火，火过却成灰。灰成即是土，随意立根栽。","dynasty":"宋代","title":"拟寒山拾得二十首"}
{"author":"王安石","content":"大历才臣有此州，昆云今驾鹿轓游。从来所至邦人喜，真复能分圣主忧。千里封疆何足治，一时名迹故应留。属城旧吏虽疲懒，尚可挥毫敌李舟。","dynasty":"宋代","title":"送明州王大卿"}
{"author":"王安石","content":"揽辔长垣北，貂寒不自持。霜风急鼓吹，烟月暗旌旗。骑火流星点，墙桑亚戟枝。柴荆掩春梦，谁见我行时。","dynasty":"宋代","title":"长垣北"}
{"author":"王安石","content":"窃禄祠官久见容，每持金石荐宸衷。钧天忽忽清都梦，方丈寥寥羽水风。知结胜缘人意外，想寻陈迹马蹄中。新诗起我超然兴，更感锺山蕙帐空。","dynasty":"宋代","title":"酬和甫祥源观醮罢见寄"}
{"author":"王安石","content":"春江渺渺抱墙流，烟草茸茸一片愁。吹尽柳花人不见，青旗催日下城头。","dynasty":"宋代","title":"春江"}
{"author":"王安石","content":"寒堂耿不寐，辘辘闻车声。不知谁家儿，先我霜上行。叹息夜未央，遽呼置前楹。推枕欲强起，问知星正明。昧旦圣所勉，齐诗有鸡鸣。嗟予以窃食，更觉负平生。","dynasty":"宋代","title":"强起"}
{"author":"王安石","content":"使节纷纷下禁中，几人曾到此城东。独君遗像今如在，庙食真须德与功。","dynasty":"宋代","title":"张工部庙"}
{"author":"王安石","content":"任公蹲会稽，海上得招提。净观堂新构，幽寻客屡携。飞檐出风雨，洒翰落虹蜺。投老黄尘陌，东看路恐迷。","dynasty":"宋代","title":"静照堂"}
{"author":"王安石","content":"春风荡屋雨填沟，东合翛然拥罽裘。邻壁黄粱炊未熟，唤回残梦有鸣驺。","dynasty":"宋代","title":"同陈和叔游北山"}
{"author":"王安石","content":"槛折檐倾野水傍，台城佳气已消亡。难披榛莽寻千古，独倚青冥望八荒。坐觉尘沙昏远眼，忽看风雨破骄阳。扁舟此日东南兴，欲尽江流万里长。","dynasty":"宋代","title":"次韵舍弟赏心亭即事二首"}
{"author":"王安石","content":"宅带园林五亩余，萧条还似茂陵居。杀青满架书新缮，生白当窗室久虚。孤学自难窥奥密，重言犹得慰空疏。相思每欲投诗社，只待春蒲叶又书。","dynasty":"宋代","title":"和杨乐道见寄"}
{"author":"王安石","content":"苍藤翠木江南山，激激流水两山间。山高水深鱼鸟乐，车马迹绝人长闲。云埋樵声隔葱茜，月弄钓影临潺湲。黄尘满眼衣可濯，梦寐惆怅何时还。","dynasty":"宋代","title":"忆北"}
{"author":"王安石","content":"日西江口落征帆，却望城楼泪满衫。从此梦归无别路，破头山北北山南。","dynasty":"宋代","title":"江宁夹口二首"}
{"author":"王安石","content":"浮云离披久不合，太阳独行乾万物。谁令昨夜雨霶沱，北风萧萧寒到骨。","dynasty":"宋代","title":"丙戌五日京师作二首"}
{"author":"王安石","content":"联屏盖障一寻方，南设钓帘北置床。侧座对敷红絮暖，仰窗分启碧纱凉。毡庐易以梅烝坏，锦幄终於草野妨。楚谷越藤真自称，每糊因得减书囊。","dynasty":"宋代","title":"纸暖合"}
{"author":"王安石","content":"春江窈窈来无地，飞帆浩浩穷天际。朝天吴川夕霅溪，回首乔林吹岸荠。柁师高卧自啸歌，戏彼挽舟行复止。人生万事反衍多，道路後先能几何。","dynasty":"宋代","title":"如归亭顺风"}
{"author":"王安石","content":"玉册上鸿名，犹残警跸声。忽辞千岁祝，虚卜五年征。羽卫悲哀送，山陵指顾成。讴歌归圣子，世孝在持盈。","dynasty":"宋代","title":"英宗皇帝挽辞二首"}
{"author":"王安石","content":"物变极万殊，心通才一曲。读书谓已多，抚事知不足。与君语承华，念此非不夙。恨无数顷田，归耕使成熟。当官拙自计，易用忤流俗。穷年走区区，得谤大於屋。归来污省舍，又继故人躅。相逢只数步，吏桉常填目。切嗟非无朋，阻阔嗟何速。孤危失所助，把卷常恨独。虚名终自误，谬恩何见蹙。清明有冲卿，奥美如晦叔。时谓当选升，屈指尚五六。揆才最不称，饕宠宁无恧。殷勤故人书，纸尾又见勖。君虽好德言，我自望忠告。易称动不括，传论大明服。进为非成材，罪恐不容赎。岁残东风生，陕树尘翳麴。何缘一杯酒，谈笑相追逐。","dynasty":"宋代","title":"寄吴冲卿"}
{"author":"王安石","content":"铭旌萧飒九秋风，薤露悲歌落月中。华屋几人思谢傅，佳城今日闭滕公。名垂竹帛书勋在，神寄丹青审象同。天上貂蝉曾梦赐，归魂应佩紫阳宫。","dynasty":"宋代","title":"文元贾公挽辞二首"}
{"author":"王安石","content":"濯锦江边木有桤，小园封植伫华滋。地偏或免桓魋伐，岁晚聊同庾信移。","dynasty":"宋代","title":"偿薛肇明秀才桤木"}
{"author":"王安石","content":"泊船棠阴下，滩水清且浅。回首望孤城，浮云一何缅。久留非吾意，欲去犹缱绻。驰心故人侧，一望三四反。萧萧东堂竹，异日留息偃。无恩被南国，疑此行当剪。","dynasty":"宋代","title":"解使事泊棠阴时三弟皆在京师二首其二"}
{"author":"王安石","content":"江水漾西风，江花脱晚红。离情被横笛，吹过乱山东。","dynasty":"宋代","tags":"秋天，写景，感伤，离别","title":"江上"}
{"author":"王安石","content":"草际芙蕖零落，水边杨柳攲斜。日暮炊烟孤起，不知鱼网谁家。","dynasty":"宋代","title":"西太一宫楼"}
{"author":"王安石","content":"纷纷应接使人愁，与子从容喜问酬。他日故将泥自庇，今朝欲以雨相留。","dynasty":"宋代","title":"雨未止正臣欲行以诗留之"}
{"author":"王安石","content":"豫章江面朔风惊，浩荡帆船破浪行。目送家山无几许，千年空想蟪蛄声。","dynasty":"宋代","title":"将次镇南"}
{"author":"王安石","content":"白发无聊病更侵，移床卧竹向秋阴。朝来雁背西风急，吹折江湖万里心。","dynasty":"宋代","title":"试院中"}
{"author":"王安石","content":"干戈六代战血埋，双阙尚指山崔嵬。当时君臣但儿戏，把酒空劝长星杯。临春美女闭黄壤，玉枝自蕊繁如堆。後庭新声散樵牧，兴废倏忽何其哀。咸阳龙移九州坼，遗种变化呼风雷。萧条中原砀无水，崛强又此凭江淮。广陵衣冠扫地去，穿筑陇亩为池台。吴侬倾家助经始，尺土不借秦人簁。珠犀磊落万艘入，金璧照耀千门开。建隆天飞跨两海，南发交广东温台。中间嶪嶪地无几，欲久割据诚难哉。灵旗指麾尽貔虎，谈笑力可南山排。楼船蔽川莫敢动，扶伏但有谋臣来。百年沧洲自潮汐，事往不与波争回。黄云荒城失苑路，白草废畤空坛垓。使君新篇韵险绝，登眺感悼随嘲咍。嗟予愁惫气已竭，对垒每欲相劘挨。挥毫更想能一战，数窘乃见诗人才。","dynasty":"宋代","title":"和王微之登高斋三首"}
{"author":"王安石","content":"平岸小桥千嶂抱。柔蓝一水萦花草。茅屋数间窗窈窕。尘不到。时时自有春风扫。午枕觉来闻语鸟。欹眠似听朝鸡早。忽忆故人今总老。贪梦好。茫然忘了邯郸道。","dynasty":"宋代","tags":"宋词三百首，山水，隐居，生活","title":"渔家傲·平岸小桥千嶂抱"}
{"author":"王安石","content":"春风似旧花仍笑，人生岂得长年少。我与儿兮各一方，憔悴看成两鬓霜。如今岂无騕褭与骅骝，安得送我置汝傍。胡尘暗天道路长，遂令再往之计堕眇芒。胡笳本出自胡中，此曲哀怨何时终。笳一会兮琴一拍，此心炯炯君应识。","dynasty":"宋代","title":"胡笳十八拍十八首"}
{"author":"王安石","content":"洗雨吹风一月春，山红漫漫绿纷纷。褰裳远野谁从我，散策空陂忽见君。青眼坐倾新岁酒，白头追诵少年文。因嗟涉世终无补，久使高材雍上闻。","dynasty":"宋代","title":"次韵酬宋妃六首"}
{"author":"王安石","content":"官驱群囚入市门，妻子恸哭白日昏。市人相与说囚事，破事劫钱何处村。朝廷法令亦宽大，汝罪当死谁云冤。路傍年少叹息汝，贞观元元之子孙。","dynasty":"宋代","title":"叹息行"}
{"author":"王安石","content":"四十青衫更旅人，悠悠饥马傍沙尘。久留上国言空当，却走南州食转贫。自作诗书能见志，应知时命不关身。江湖胜事从今数，肯但悲歌寂寞滨。","dynasty":"宋代","title":"送李秘校南归"}
{"author":"王安石","content":"竹鸡呼我出华胥，起灭篝灯拥燎炉。试问道人何所梦，但言浑忘不言无。","dynasty":"宋代","title":"书定林院窗"}
{"author":"王安石","content":"越山长青水长白，越人长家山水国。可怜客子无定宅，一梦三年今复北。浮云缥缈抱城楼，东望不见空回头。人间未有归耕处，早晚重来此地游。","dynasty":"宋代","title":"登越州城楼"}
{"author":"王安石","content":"无才处处是穷涂，两地谁传万里书。节物峥嵘催岁暮，溪山萧洒入吾庐。南归犹喜寻同志，北去还闻困索居。佳句不须论旧约，相随阳羡有篮舆。","dynasty":"宋代","title":"答孙正之"}
{"author":"王安石","content":"翠幙卷东冈，欹眠用半床。松声悲永夜，荷气馥初凉。清话非无寄，幽期故不忘。扁舟亦在眼，终自懒衣裳。","dynasty":"宋代","title":"欹眠"}
{"author":"王安石","content":"天梯云栈蜀山岑，下视嘉陵水万寻。我得一舟江上去，恐君东望亦伤心。","dynasty":"宋代","title":"和文淑"}
{"author":"王安石","content":"华阳仙伯有茆卿，官府今传在赤城。三鹤不归犹地胜，二君能到亦心清。诗中慷慨悲陈迹，篇末殷懃奖後生。遥想青云知可附，坐看闾巷得名声。","dynasty":"宋代","title":"次韵刘著作过茆山今平甫往游因寄"}
{"author":"王安石","content":"荒烟凉雨助人悲，泪染衣襟不自知。除却春风沙际绿，一如看汝过江时。","dynasty":"宋代","tags":"送别，感伤，写雨","title":"送和甫至龙安微雨"}
{"author":"王安石","content":"亲朋会合少，时序感伤多。胜践聊为乐，清谈可当歌。微风淡水竹，净日暖烟萝。兴极犹难尽，当如薄暮何。","dynasty":"宋代","title":"与道原过西庄遂游宝乘其二"}
{"author":"王安石","content":"不见骊塘路，茫然四十春。长为异乡客，每忆故时人。水阅公三世，云浮我一身。濠梁送归处，握手但悲辛。","dynasty":"宋代","title":"送邓监簿南归"}
{"author":"王安石","content":"一身兼抱百忧虞，忽忽如狂久废书。畴昔心期俱丧勇，此来腰疾更悉虚。久闻阳羡安家好，自度渊明与世疏。亦有未归沟壑日，会应相近置田庐。","dynasty":"宋代","title":"寄虞氏兄弟"}
{"author":"王安石","content":"多才自合至公卿，岂料青衫困一生。太史有书能叙事，子云於世不徼名。丘坟惨淡箕山绿，门巷萧条颍水清。握手笑言如昨日，白头东望一伤情。","dynasty":"宋代","title":"王子直挽辞"}
{"author":"王安石","content":"健席高樯送病身，乱山荒陇障归津。应须一曲千回首，西去论心更几人。","dynasty":"宋代","title":"无锡寄孙正之"}
{"author":"王安石","content":"萧萧疏雨吹檐角，噎噎暝蛩啼草根。闲却荒庭归未得，一灯明灭照黄昏。","dynasty":"宋代","title":"试院中"}
{"author":"王安石","content":"幽兰有佳气，千载閟山阿。不出阿兰若，岂遭乾闼婆。","dynasty":"宋代","title":"朱朝议移法云兰"}
{"author":"王安石","content":"碧玉旋螺恍隔霄，冠山仙冢亦寥寥。空余华构延风月，无复灵踪落市朝。帐座追严多献宝，供盘随施有操瓢。他方出没还如此，与物何心作迩遥。","dynasty":"宋代","title":"重登宝公塔复用前韵二首"}
{"author":"王安石","content":"知君欲上武陵溪，水自东流人自西。到日桃花应已谢，想君应不为花迷。","dynasty":"宋代","title":"送陈靖中舍归武陵"}
{"author":"王安石","content":"富家种论石，贫家种论斗。富贫同一时，倾泻应心手。行看万垄空，坐使千箱有。利物博如此，何惭在牛後。","dynasty":"宋代","title":"和圣俞农具诗十五首其九耧种"}
{"author":"王安石","content":"病起行山山更险，下穷溪谷上通天。乘高欲作东南望，青壁松杉满我前。","dynasty":"宋代","title":"晏望驿释舟走信州"}
{"author":"王安石","content":"虞美人，态浓意远淑且真。同辇随君侍君侧，六宫粉黛无颜色。楚歌四面起，形势反苍黄。夜闻马嘶晓无迹，蛾眉萧飒如秋霜。汉家离宫三十六，缓歌慢舞凝丝竹。人间举眼尽堪悲，独阴崖结茅屋。美人为黄土，草木皆含愁。红房紫谭处处有，听曲低昂如有求。青天漫漫覆长路，今人犁田昔人墓。虞兮虞兮奈若何，不见玉颜空死处。","dynasty":"宋代","title":"虞美人·虞美人"}
{"author":"王安石","content":"灵源开辟有，赢缩但相随。逆折山能碍，奔流海与期。泥沙拆蚌蛤，云南暗蛟螭。欲问深何许，冯夷秖自知。","dynasty":"宋代","title":"江"}
{"author":"王安石","content":"溪杏山桃欲占新，高梅放蕊尚娇春。额黄映日明飞燕，肌粉含风冷太真。玉笛悲凉吹易散，冰纨生涩画难亲。争妍喜有君诗在，老我翛然敢效颦。","dynasty":"宋代","title":"次韵徐仲元咏梅二首"}
{"author":"王安石","content":"两朝人物叹贤豪，凛凛清见晚见褒。江汉但归沧海阔，丘陵难学太山高。放怀诗酒机先息，回首功名世自劳。久愿作公樽俎客，恨无三亩斲蓬蒿。","dynasty":"宋代","title":"寄郎侍郎"}
{"author":"王安石","content":"两朝身与国安危，典策哀荣此一时。木稼尝闻达官怕，山颓果见哲人萎。英姿爽气归图画，茂德元勋在鼎彝。幕府少年今白发，伤心无路送灵輀。","dynasty":"宋代","title":"忠献韩公挽辞二首其二"}
{"author":"王安石","content":"李生富汉亦贫儿，人不知渠只我知。跳过六轮中耍峭，养成三界外愚痴。","dynasty":"宋代","title":"寄李道人"}
{"author":"王安石","content":"城郭纷纷老倦寻，幅巾来寄北山岑。长遭客子留连我，未快穿云涉水心。","dynasty":"宋代","title":"同熊伯通自定林过悟真二首"}
{"author":"王安石","content":"愁云怒风相追逐，青山灭没沧江覆。少留灯火就空床，更听波涛围野屋。忆昨踏雪度长安，夜宿木瘤还苦寒。谁云当春便妍暖，十日九八阴漫漫。","dynasty":"宋代","title":"阴漫漫行"}
{"author":"王安石","content":"青溪看汝始蹁跹，兄弟追随各少年。壮尔有行今纳妇，老吾无用亦求田。初来淮北心常折，却望江南眼更穿。此去还知苦相忆，归时快马亦须鞭。","dynasty":"宋代","title":"送纯甫如江南"}
{"author":"王安石","content":"南山新长凤凰雏，眉目分明画不如。年小从他爱梨栗，长成须读五车书。","dynasty":"宋代","tags":"写人，抒情，喜爱","title":"赠外孙"}
{"author":"王安石","content":"冠工新意斲檀栾，雾卷云烝久未乾。遗我山林真自称，何须貂暖配金寒。","dynasty":"宋代","title":"和耿天骘以竹冠见赠四首其四"}
{"author":"王安石","content":"茆檐前後久松萝，百里乘闲向此过。间水绕田山影转，野林留日鸟声和。萧条鸡犬逢人少，想象乾坤发兴多。世事不如闲静处，知君出处意如何。","dynasty":"宋代","title":"题友人壁"}
{"author":"王安石","content":"叶侯越著姓，胄出实楚叶。缙云虽穷远，冠盖传累叶。心大有所潜，肩高未尝胁。飘飘凌云意，强御莫能慑。辟雍海环流，用汝作舟檝。开胸出妙义，可发蒙起魇。词如太阿锋，谁敢触其铗。听之心凛然，难者口因嗋。抟飞欲峨峨，锻堕今跕跕。忘情塞上马，适志梦中蝶。若金静无求，在冶惟所挟。载醪但彼惑，馈浆非我谍。经纶安所施，有寓聊自惬。棋经看在手，棋诀传满箧。坐寻棋势打，侧写棋图贴。携持山林屐，刺擿沟港艓。一枰尝自副，当热宁忘箑。反嗤褦襶子，但守一经笈。亡羊等残生，朽筴何足摺。欢然值手敌，便与对匕筴。纵横子堕局，腷膊声出堞。樵父弛远担，牧奴停晏饁。旁观各技痒，窃议儿女嗫。所矜在得丧，闻此更心惵。熟视笼两手，徐思捻长鬣。微吟静愔愔，坚坐高帖帖。未快岩谷叟，斧柯尝烂浥。趋边耻局缩，穿腹愁危嶪。或撞关以攻，或觑眼而厌。或羸行伺击，或猛出追蹑。垂成忽破坏，中断俄连接。或外示闲暇，伐事先和燮。或冒突超越，鼓行令震叠。或粗见形势，驱除令远蹀。或开拓疆境，欲并包总摄。或仅残尺寸，如黑子著靥。或横溃解散，如尸僵血喋。或惭如告亡，或喜如献捷。陷敌未甘虏，报仇方借侠。讳输宁断头，悔悞乃批颊。终朝已罢精，既夜未交睫。翻然悟且叹，此何直劫劫。孟轲恶妨行，陶侃惩废业。扬雄有前言，韦曜存往牒。晋臣抑帝手，捘侯何啻涉。冶城子争道，拒父乃如辄。争也实逆德，岂如私斗怯。艺成况穷苦，此殆天所厌。如今刘与李，伦等安可躐。试令取一毫，亦乏寸公镊。以此待君子，未与回参协。操具投诸江，道耕而德猎。","dynasty":"宋代","title":"用前韵戏赠叶致远直讲"}
{"author":"王安石","content":"升也初见我，肤腴仍洁白。今何苦而老，手脚皴以黑。闻有道人者，於今号禅伯。嬲汝以一句，西归瘦如腊。汝观青青枝，岁寒好颜色。此松亦有心，岂问庭前柏。","dynasty":"宋代","title":"与僧道升二首"}
{"author":"王安石","content":"山木悲鸣水怒流，百虫专夜思高秋。道人方丈应无梦，想复长吟拟慧休。","dynasty":"宋代","title":"寄育王大觉禅师"}
{"author":"王安石","content":"吾观少陵诗，为与元气侔。力能排天斡九地，壮颜毅色不可求。浩荡八极中，生物岂不稠。丑妍巨细千万殊，竟莫见以何雕锼。惜哉命之穷，颠倒不见收。青衫老更斥，饿走半九州。瘦妻僵前子仆後，攘攘盗贼森戈矛。吟哦当此时，不废朝廷忧。常愿天子圣，大臣各伊周。宁令吾庐独破受冻死，不忍四海寒飕飕。伤屯悼屈止一身，嗟时之人死所羞。所以见公像，再拜涕泗流。惟公之心古亦少，愿起公死从之游。","dynasty":"宋代","title":"杜甫画像"}
{"author":"王安石","content":"李生坦荡荡，所见实奇哉。问渠前世事，答我烧炭来。炭成能然火，火过却成灰。灰成即是土，随意立根栽。","dynasty":"宋代","title":"拟寒山拾得二十首其十二"}
{"author":"王安石","content":"投老归来供奉班，尘埃无复见锺山。何须更待黄粱熟，始觉人间是梦间。","dynasty":"宋代","title":"怀锺山"}
{"author":"王安石","content":"幕天无日地无尘，百紫千红占得春。野草自花还自落，落时还有惜花人。","dynasty":"宋代","title":"越人以幕养花因游其下二首"}
{"author":"王安石","content":"馀寒驾春风，入我征衣裳。扪鬓只得冻，蔽面尚疑创。士耳恐犹坠，马毛欲吹僵。牢持有失箸，疾饮无留汤。曈曈扶桑日，出有万里光。可怜当此时，不湿地上霜。冥冥鸿雁飞，北望去成行。谁言有百鸟，此鸟知阴阳。岂时有必至，前识圣所臧。把酒谢高翰，我知思故乡。","dynasty":"宋代","title":"馀寒"}
{"author":"王安石","content":"两生才器亦超群，黑白何劳强自分。好与骑奴同一处，此时俱事卫将军。","dynasty":"宋代","title":"两生"}
{"author":"王安石","content":"午阴宽占一方苔，映水前年坐看栽。红蕊似嫌尘染污，青条飞上别枝开。","dynasty":"宋代","title":"池上看金沙花数枝过酴醾架盛开二首"}
{"author":"王安石","content":"马上功成不喜文，叔孙绵蕝共经论。诸君可笑贪君赐，便许当时作圣人。","dynasty":"宋代","title":"嘲叔孙通"}
{"author":"王安石","content":"野花吹尽竹娟娟，尚有黄鹂最可怜。娅姹不知缘底事，背人飞过北山前。","dynasty":"宋代","title":"黄鹂"}
{"author":"王安石","content":"柴荆散策静凉飚，隐几扁舟白下潮。紫磨月轮升霭霭，帝青云幕卷寥寥。数家鸡犬如相识，一坞山林特见招。尚忆木瓜园最好，兴残中路且回桡。","dynasty":"宋代","title":"回桡"}
{"author":"王安石","content":"断取沧州趣，移来六月天。道人三昧力，变化只和铅。","dynasty":"宋代","title":"惠崇画"}
{"author":"王安石","content":"径暖草如积，山晴花更繁。纵横一川水，高下数家村。静憩鸡鸣午，荒寻犬吠昏。归来向人说，疑是武陵源。","dynasty":"宋代","title":"即事"}
{"author":"王安石","content":"河流南苑岸西斜，风有晶光露有华。门柳故人陶令宅，井桐前日总持家。嘉招欲覆杯中渌，丽唱仍添锦上花。便作武陵樽俎客，川源应未少红霞。","dynasty":"宋代","title":"即事"}
{"author":"王安石","content":"云从锺山起，却入锺山去。借问山中人，云今在何处。","dynasty":"宋代","title":"即事二首"}
{"author":"王安石","content":"云从无心来，还向无心去。无心无处寻，莫觅无心处。","dynasty":"宋代","title":"即事二首"}
{"author":"王安石","content":"我起影亦起，我留影逡巡。我意不在影，影长随我身。交游义相好，骨肉情相亲。如何有乖睽，不得同苦辛。","dynasty":"宋代","title":"即事三首"}
{"author":"王安石","content":"昏昏白日卧，皎皎中夜愁。明月入枕席，凉风动念帱。蛬蝉相鸣悲，上下无时休。徒能感我耳，顾尔安知秋。","dynasty":"宋代","title":"即事三首"}
{"author":"王安石","content":"日月随天旋，疾迟与天谋。寒暑自有常，不顾万物求。蜉蝣蔽朝夕，蟪蛄疑春秋。眇眇上古历，回环今几周。","dynasty":"宋代","title":"即事三首"}
{"author":"王安石","content":"江海清明上下兼，碧天遥见一毫纤。此时只欲浮云尽，窟穴何妨有兔蟾。","dynasty":"宋代","title":"咏月三首"}
{"author":"王安石","content":"我自山中客，何缘有此名。当缘琴不鼓，人不见亏成。","dynasty":"宋代","title":"昭文斋"}
{"author":"王安石","content":"金炉香烬漏声残，翦翦轻风阵阵寒。春色恼人眠不得，月移花影上栏杆。","dynasty":"宋代","tags":"古诗三百首，春天，写景，抒情，思念","title":"春夜"}
{"author":"王安石","content":"正名百物自轩辕，野老何知强讨论。但可与人漫酱瓿，岂能令鬼哭黄昏。","dynasty":"宋代","title":"进字说二首"}
{"author":"王安石","content":"秀骨厖眉倦往还，自然清誉落人间。闲中用意归诗笔，静外安身比太山。欲倩野云朝送客，更邀江月夜临关。嗟予踪迹飘尘土，一对孤峰几厚颜。","dynasty":"宋代","title":"赠长"}
{"author":"王安石","content":"君作新诗故起予，一吟聊复报双鱼。杖藜高径谁来往，散帙空堂自卷舒。树外鸟啼催晚种，花间人语趁朝虚。春风处处堪携手，何事临池苦学书。","dynasty":"宋代","title":"次韵酬吴彦珍见寄二首"}
{"author":"王安石","content":"江鸥好羽毛，玉雪无尘垢。灭没波浪间，生涯亦何有。雄雌屡惊矫，机弋常纷纠。顾我独无心，相随如得友。飘然纷华地，此物乖隔久。白发望东南，春江绿如酒。","dynasty":"宋代","title":"白鸥"}
{"author":"王安石","content":"扑扑烟岚绕四阿，物华终恨未能多。故应陡起三千丈，始奈重山复岭何。","dynasty":"宋代","title":"南涧楼"}
{"author":"王安石","content":"尘土轻飏不自持，纷纷生物更相吹。翻成地上高烟雾，散在人间要路岐。一世竞驰甘睬目，几家清坐得轩眉。超然祇有江湖上，还见波涛恐我时。","dynasty":"宋代","title":"次韵昌叔咏尘"}
{"author":"王安石","content":"藏室亡三箧，得之公最多。露曦当晚景，川逝作前波。惠寄舆人诵。悲传挽者歌。竹西携手处，清泪邈山河。","dynasty":"宋代","title":"崇禧给事同年马兄挽辞二首"}
{"author":"王安石","content":"疏铁檐间挂作琴，清风才到遽成音。伊人欲问无真意，向道从来不博金。","dynasty":"宋代","title":"和崔公度家风琴八首008"}
{"author":"王安石","content":"长溪流水碧潺潺，古木苍藤暗两山。把臂道人今在否，长官白首尚人间。","dynasty":"宋代","title":"送陈令"}
{"author":"王安石","content":"吾君英睿超光武，良将西征捍隗嚣。誓斩郅支聊出寒，生擒颉利始归朝。一丸岂虑封函谷，千骑无由饮渭桥。好立功名标竹素，莫教空说霍嫖姚。","dynasty":"宋代","title":"西帅"}
{"author":"王安石","content":"北楫南樯泊四垂，共怜金碧烂参差。孤根万丈沧波底，除却蛟龙世不知。","dynasty":"宋代","title":"金山三首其一"}
{"author":"王安石","content":"道真沉溺九流浑，独泝颓波讨得源。岁晚强颜天禄阁，只将奇字与人言。","dynasty":"宋代","title":"扬子二首"}
{"author":"王安石","content":"屋东瓜蔓已扶疏，小石蓝花破萼初。从此到寒能几日，风沙还见一年除。","dynasty":"宋代","title":"题景德寺试院壁"}
{"author":"王安石","content":"乌石冈边缭绕山，柴荆细路水云间。吹花嚼蕊长来往，祗有春风似我闲。","dynasty":"宋代","title":"乌石"}
{"author":"王安石","content":"羔豚窘虎豹，鸠雀穷鹰鸇。巧者具机弋，鸷猛还拘挛。论功莫如神，论大莫如天。悲哉区区人，乃欲逃其间。","dynasty":"宋代","title":"杂咏八首"}
{"author":"王安石","content":"初登张公门，公子始冠帻。於今见公子，与我偕鬓白。山林坐语笑，宛我在公侧。岂惟貌如之，侃侃有公德。忆公营濑乡，许我归作客。我归公既逝，惆怅难再得。得子如得公，交怀我忻戚。漂摇将安往，税驾止一昔。寤言且勿寐，庶以永今夕。何时复能还，裹饭冶城宅。","dynasty":"宋代","title":"仲明父至宿明日遂行"}
{"author":"王安石","content":"车螯肉甚美，由美得烹燔。壳以无味弃，弃之能久存。予尝怜其肉，柔弱甘咀吞。又尝怪其壳，有功不见论。醉客快一噉，散投墙壁根。宁能为收拾，持用讯医门。","dynasty":"宋代","title":"车螯二首"}
{"author":"王安石","content":"屋绕湾溪竹绕山，溪山却在白云间。临溪放艇依山坐，溪鸟山花共我闲。","dynasty":"宋代","title":"定林所居"}
{"author":"王安石","content":"攲枕狂歌击唾壶，直将轩冕等锱铢。醉乡岐路君知否，不似人间足畏涂。","dynasty":"宋代","title":"次韵和张仲通见寄三绝句其三"}
{"author":"王安石","content":"周南麟趾圣人风，未有驺虞系召公。雅颂兼陈为四始，笙歌合奏以三终。讨论诏使成书上，休澣恩容著籍通。墙面岂能知奥义，延陵听赏自为聪。","dynasty":"宋代","title":"次韵吴冲卿召赴资政殿听读诗义感事"}
{"author":"王安石","content":"手持官牒出神皋，迎客遥知贺酒醪。照映里门非白屋，欺凌春草有青袍。宦游虽晚何妨久，饿显从来不必高。孝友父兄家法在，想能清白遗儿曹。","dynasty":"宋代","title":"送郊社朱兄除郎东归"}
{"author":"王安石","content":"人传湫水未尝枯，满底苍苔乱发粗。四海旱多霖雨少，此中端有卧龙无。","dynasty":"宋代","title":"龙泉寺石井二首"}
{"author":"王安石","content":"六代豪华空处所，金陵王气黯然收。烟浓草远望不尽，物换星移度几秋。至竟江山谁是主，却因歌舞破除休。我来不见当时事，上尽重城更上楼。","dynasty":"宋代","title":"金陵怀古"}
{"author":"王安石","content":"宋兴古刹今长干，灵曜喜殿荒檀栾。二泉相望弃不渫，西泉尚絫三石盘。其流散漫为沮洳，稍集小砾生微澜。车泉土梗久蔽塞，穿治乃见甃甓完。道人慈哀波及远，沟荡两取合土山。山前灌输各自足，辘轳罢转井口闲。取遥比甘觉近美，与旧争冽知新寒。爞爞夏秋百源乾。抱瓮复道愁蹒跚。疾倾横逗势未足，嗟此善利何时殚。虑长易脆有大檀，伐坚羌庐窟孱颜。金多匠手肯出巧，风水千里安知难。没羽之虎行林间，箨龙失赋因藏跧。循除静投悲瑟瑟，映瓦微见清潺潺。三年营之一日就，有口共以成为欢。论功信可侈後观，何似当时万竹蟠。","dynasty":"宋代","title":"泉"}
{"author":"王安石","content":"云垂平野。掩映竹篱茅舍。阒寂幽居实潇洒。是处绿娇红冶。丈夫运用堂堂。且莫五角六张。若有一卮芳酒，逍遥自在无妨。","dynasty":"宋代","title":"清平乐·云垂平野"}
{"author":"王安石","content":"材非当世用，毂有故人推。使节春冬换，征帆日夜开。南游取干越，东望得州来。试尽风波恶，生涯亦可哀。","dynasty":"宋代","title":"次韵唐公三首其二——江行"}
{"author":"王安石","content":"栅锁城扉晓一开，柂牙车轴转成雷。黄尘欲碍龟山出，白浪空分汴水来。澄观有材邀昧陋，霁云无力报奸回。骚人此日追前事，悲气随风动管灰。","dynasty":"宋代","title":"和吴御史临淮感事"}
{"author":"王安石","content":"新声生屋霤，残点著垣衣。委翳无多在，飘零不更飞。坳中馀宿润，暖处自朝晖。稍见青青色，还从柳上归。","dynasty":"宋代","title":"次韵景仁雪霁"}
{"author":"王安石","content":"漠漠秋阴护掖垣，青云只在两楹间。宫楼唱罢鸡人远，门阙朝归虎士闲。华盖北瞻夭帝座，蓬莱东想道家山。却惭久此随诸彦，文采初无豹一斑。","dynasty":"宋代","title":"次韵祖择之登紫微阁二首"}
{"author":"王安石","content":"童子常誇作赋工，暮年羞悔有杨雄。当时赐帛倡优等，今日论才将相中。细甚客卿因笔墨，卑于尔雅注鱼虫。汉家故事真当改，新咏知君胜弱翁。","dynasty":"宋代","title":"详定试卷二首其二"}
{"author":"王安石","content":"二年相值喜同声，并辔尘沙眼亦明。新诏各从天上得，残樽同向月边倾。已嗟後会欢难必，更想前官责尚轻。黾勉敢忘君所勖，古人忧乐有违行。","dynasty":"宋代","title":"冲卿席上得行字"}
{"author":"王安石","content":"飘然逐客出都门，士论应悲玉石焚。高位纷纷谁得志，穷途往往始能文。柴桑今日思元亮，天禄何时召子云。直使声名传後世，穷通何必较功勋。","dynasty":"宋代","title":"次韵子履远寄之作"}
{"author":"王安石","content":"同执群方至，因山十月催。永违天日表，空有肺肝摧。帐殿流苏卷，铃歌薤露哀。宫中垂晓轫，西去不更回。","dynasty":"宋代","title":"仁宗皇帝挽辞四首"}
{"author":"王安石","content":"使君幕府开东部，名高海曲人知慕。舣船谈笑政即成，洗涤山川作嘉趣。平泉浩荡银河注，想见明星弄机杼。载沙筑成天上路，投虹为桥取孤屿。扫除荆棘水中央，碧瓦朱甍随指顾。春风满城金版舫，来看置酒新亭上。百女吹笙彩凤悲，一夫伐鼓灵鼍壮。安期羡门相与游，方丈蓬莱不更求。酒酣忽跨鲸鱼去，陈迹空令此地留。","dynasty":"宋代","title":"明州钱君倚众乐亭"}
{"author":"王安石","content":"日月沄沄与水争，披襟照见发华惊。少年忧患伤豪气，老去经纶误半生。休向朝廷论一鹗，只知田里守三荆。清溪几曲春风好，已约归时载酒行。","dynasty":"宋代","title":"离北山寄平甫"}
{"author":"王安石","content":"扰扰复翩翩，秋床烛屡昏。真为说万物，岂止挟三言。问义曹溪室，捐书阙里门。若知同二妄，目击道逾存。","dynasty":"宋代","title":"与宝觉宿精舍"}
{"author":"王安石","content":"两马齿俱壮，自骄千里材。生姿何轩轩，或是龙之媒。一马立长衢，顾影方徘徊。一马裂衔辔，奔嘶逸风雷。立岂饱刍豆，恋栈常思回。奔岂欲野齕，久羁羡驽骀。两马不同调，各为世所猜。问之不能言。使我心悠哉。","dynasty":"宋代","title":"两马齿俱壮"}
{"author":"王安石","content":"思君携手安能得，上尽重城更上楼。时独看云泪横臆，长安不见使人愁。","dynasty":"宋代","title":"怀元度四首其三"}
{"author":"王安石","content":"馀寒驾春风，入我征衣裳。扪鬓只得冻，蔽面尚疑创。士耳恐犹坠，马毛欲吹僵。牢持有失箸，疾饮无留汤。曈曈扶桑日，出有万里光。可怜当此时，不湿地上霜。冥冥鸿雁飞，北望去成行。谁言有百鸟，此鸟知阴阳。岂时有必至，前识圣所臧。把酒谢高翰，我知思故乡。","dynasty":"宋代","title":"馀寒"}
{"author":"王安石","content":"与公京口水云闲，问月何时照我还。邂逅我还还问月，何时照我宿金山。","dynasty":"宋代","title":"与宝觉宿龙华院三绝句"}
{"author":"王安石","content":"未能达本且归根，真照无知岂待言。枯木岩前犹失路，那堪春入武陵原。","dynasty":"宋代","title":"达本"}
{"author":"王安石","content":"感会真奇遇，飞扬独妙龄。他年西饯日，此夜上骑星。宿惠留藩屏，馀忠在禁庭。音容无处所，彷佛寄丹青。","dynasty":"宋代","title":"元献晏公挽辞三首其三"}
{"author":"王安石","content":"鄛人七十漫多奇，为汉敺民了不知。谁合军中称亚父，直须推让外黄儿。","dynasty":"宋代","title":"范增二首"}
{"author":"王安石","content":"茅檐长扫净无苔，花木成畦手自栽。一水护田将绿绕，两山排闼送青来。桑条索漠楝花繁，风敛余香暗度垣。黄鸟数声残午梦，尚疑身属半山园。","dynasty":"宋代","tags":"写景，写人，典故","title":"书湖阴先生壁"}
{"author":"王安石","content":"去马来车扰扰尘，自难长寄水云身。碧岩後主今为客，何况开山说法人。","dynasty":"宋代","title":"寄碧岩道光法师"}
{"author":"王安石","content":"山鸡照渌水，自爱一何愚。文采为世用，适足累形躯。","dynasty":"宋代","title":"山鸡"}
{"author":"王安石","content":"扶衰南陌望长楸，灯火如星满地流。但怪传呼杀风景，岂知禅客夜相投。","dynasty":"宋代","title":"戏示蒋颖叔"}
{"author":"王安石","content":"邂逅相随一日闲，或缘香火共灵山。夕阳兴罢黄尘陌，直似蓬莱堕世间。","dynasty":"宋代","title":"和惠思韵二首其一——醴泉观"}
{"author":"王安石","content":"沁水名园好物华，露盘分送子云家。新妆欲应何人面，彩笔知书几叶花。曾和郢中歌白雪，亦陪天上饮流霞。春风已得同心赏，更拟携诗载酒夸。","dynasty":"宋代","title":"次韵乐道送花"}
{"author":"王安石","content":"南康父老传史君，疾呼急索初不闻。未尝遣汲浴帘水，三岁只望香炉云。云徐无心澹无滓，史君恬静亦如此。飚然一去扫遗阴，便觉歊烦怅千里。归田负戴子与妻，圃蔬园果西山西。出门亭皋百顷绿，望云才喜雨一犁。我知新亭望云好，欲斸比邻成二老。莫嫌鸡黍数往来，为报襄阳德公嫂。","dynasty":"宋代","title":"题南康晏史君望云亭"}
{"author":"王安石","content":"浅溪受日光炯碎，野林参天阴翳长。幽鸟不见但闻语，小梅欲空犹有香。长年无可自娱戏，远游虽好更悲伤。安得冬风一吹汝，手把诗书来我旁。","dynasty":"宋代","title":"寄平甫弟衢州道中"}
{"author":"王安石","content":"鱼跳桑柳阴，鸟落蒲苇侧。已无溪姑祠，何有江令宅。故人耽田里，老脱尚方舄。开亭捐百金，於此扫尘迹。地偏人罕至，心远境常寂。我行西州旋，税驾候颜色。相随望南山，水际因一息。公时指岸木，谓此可寻尺。伐之营中沚，持用自怡怿。欢言俟其成，邀我堂上食。百忧每多违，一诺还自惕。春风檐楹新，坐久膝前席。翛然忘故约，北郭疑有适。长淫舒永怀，伫想对以臆。摛辞甚有理，窃比书石鷁。知公不欺我，把玩果心恻。嘉肴既夙设，丽藻仍虚掷。左车公自迎，右券吾敢责。闻说芼羹臛，芬香出邻壁。妇休机杼事，儿失刀椠职。何胶胶扰扰，而纷纷籍籍。携持欲一往，继此方如织。元龙但高眠，司马勿亲涤。几能孩童旧，握手皆鬓白。有兴即联络，东阡与南陌。","dynasty":"宋代","title":"次韵约之谢惠诗"}
{"author":"王安石","content":"士常疑西伯，何至羑里辱。瞽鳏亲父子，尚脱井廪酷。昏主虽圣臣，飞祸安可卜。致命遂其志，虽穷不为戮。","dynasty":"宋代","title":"答客"}
{"author":"王安石","content":"中原秦鹿待新羁，力战纷纷此一时。有道吊民天即助，不知何用牧羊儿。","dynasty":"宋代","title":"范增二首"}
{"author":"王安石","content":"竹上秋风吹网丝，角门常闭吏人稀。萧萧一榻卷书坐，直到日斜骑马归。","dynasty":"宋代","title":"省中沈文通厅事"}
{"author":"王安石","content":"谁谓九华远，吾身未尝檐。唱篇每起予，予口安能箝。忆在秋浦北，空江上新蟾。光洁写一镜，回环两堤奁。露坐引衣襋，风行欹帽檐。维舟当此时，巨细得尽瞻。试尝论大略，次乃述微纤。此山广以深，包畜万物兼。嘘云吐雾雨，生育靡不渐。巍然如九皇，德泽四海沾。此山相後先，各出群峰尖。毅然如九官，罗立在堂廉。挺身百辟上，附丽无奸憸。此山高且寒，五月不觉炎。草树萋已绿，冰霜尚涵淹。颓然如九老，白发连苍髯。此山当无云，秀色郁以添。毅然如九官，靓饰出重帘。佩环与巾裙，绀玉青纨缣。远之妍西施。近或丑无盐。变态不可穷，诗者徒呫呫。我初勇一往，役世难安恬。浪荒不走职，民瘼当谁砭。乖离今数旬，梦想欲窥觇。自期得所如，何啻释囚钳。念昔太白巅，下视海日暹。朅来天柱游，屐齿尚苔黏。犹之健饮食，屡飨亦云餍。胡为慕攀踏，已惫且不嫌。岂其仁智心，山水固所潜。男儿有所学，进退不在占。功名苟不谐，廊庙等闾阎。况乃抡椽杙，其谁辨楩柟。归欤岩崖居，料理带与签。得石坐兀兀，逢泉饮厌厌。取舍断在独，岂必询谋佥。子语实慰我，宁殊邑中黔。玉枝将在山，当倚以葭蒹。诗力我已屈，锋鋩子犹銛。扶伤更一战，语汝其无谦。","dynasty":"宋代","title":"和平甫舟中望九华山二首"}
{"author":"王安石","content":"欲望锺山岑，因知冶城路。跻攀隐木杪，稍记曾游处。红沉渚上日，苍起榛中雾。即事有哀伤，山川自如故。","dynasty":"宋代","title":"乙巳九月登冶城作"}
{"author":"王安石","content":"明星惨澹月参差，万窍含风各自悲。人散庙门灯火尽，却寻残梦独多时。","dynasty":"宋代","title":"腊享"}
{"author":"王安石","content":"咫尺淹留可奈何，东西虚共一姮娥。阶前枣树应摇落，此夜清光得几多。","dynasty":"宋代","title":"试院中"}
{"author":"王安石","content":"季主逡巡居卜肆，弥明邂逅作诗翁。曾令宋贾叹车上，更使刘侯惊坐中。杳杳人传多异事，冥冥谁识此高风。行歌过我非无谓，唯恨贫家酒盏空。","dynasty":"宋代","title":"赠李士宁道人"}
{"author":"王安石","content":"千山访我几摧辀，清坐来看十日留。势利白头何足道，古人倾盖有绸缪。","dynasty":"宋代","title":"示李叔时二首其二"}
{"author":"王安石","content":"春山撩乱水纵横，篱落荒畦草自生。独往独来山下路，笋舆看得绿阴成。","dynasty":"宋代","title":"台城寺侧独行"}
{"author":"王安石","content":"与客东来欲试茶，倦投松石坐欹斜。暗香一阵连风起，知有蔷薇涧底花。","dynasty":"宋代","title":"同熊伯通自定林过悟真二首"}
{"author":"王安石","content":"翛然三月闭柴荆，绿叶阴阴忽满城。自是老年游兴少，春风何处不堪行。","dynasty":"宋代","title":"翛"}
{"author":"王安石","content":"寥寥湖上亭，不见野王居。平林岂旧物，岁晚空扶疏。自古圣贤人，邑国皆丘墟。不朽在名德，千秋想其余。","dynasty":"宋代","title":"次韵唐彦猷华亭十咏其一顾林亭"}
{"author":"王安石","content":"一岁已阑人意倦，出门风物更萧然。水摇疏树荒城路，日带浮云欲雪天。未有诗书论进退，谩期身世托林泉。因思漠北离群久，此日穷居赖见贤。","dynasty":"宋代","title":"得孙正之诗因寄呈曾子固"}
{"author":"王安石","content":"贡水日夜下，下与章水期。我行二水间，无日不尔思。飘若越鸟北，心常在南枝。又如岐首蛇，南北两欲驰。逝者日已远，百忧讵能追。生存苦乖隔，邂逅亦何时。女子归大道，善怀见於诗。庶云留汝车，慰我堂上慈。","dynasty":"宋代","title":"寄虔州江阴二妹"}
{"author":"王安石","content":"玉堂新样世争传，况以蛮溪绿石镌。嗟我长来无异物，愧君持赠有佳篇。久埋瘴雾看犹湿，一取春波洗更鲜。还与故人袍色似，论心於此亦同坚。","dynasty":"宋代","title":"元珍以诗送绿石砚所谓玉堂新样者"}
{"author":"王安石","content":"大历才臣有此州，昆云今驾鹿轓游。从来所至邦人喜，真复能分圣主忧。千里封疆何足治，一时名迹故应留。属城旧吏虽疲懒，尚可挥毫敌李舟。","dynasty":"宋代","title":"送明州王大卿"}
{"author":"王安石","content":"冠盖青门道，知君自少时。从容他日喜，奄忽暮年悲。江月明丹旐，湖风冷繐帷。音容虽可想，材力竟何施。","dynasty":"宋代","title":"马玘大夫挽辞"}
{"author":"王安石","content":"汜水鸿沟楚汉间，跳兵走马百重山。如何咫尺商於地，便有园公绮季闲。","dynasty":"宋代","title":"书汜水关寺壁"}
{"author":"王安石","content":"衣冠原庙汉家仪，羽卫亲来此一时。天子当怀霜露感，都人亦叹鼓箫悲。纷纷瑞气随云汉，漠漠荣光上日旗。尘土未惊阊阖闭，绿槐空覆影参差。","dynasty":"宋代","title":"驾自启圣还内"}
{"author":"王安石","content":"处士生涯水一瓢，行年七十更萧条。老妻稻下分遗秉，弱子松间拾堕樵。岂有声名高後世，遂无饘粥永今朝。穷魂散漫知何处，甬水东西不可招。","dynasty":"宋代","title":"悼王致处士"}
{"author":"王安石","content":"水边无数木芙蓉，露染燕脂色未浓。正似美人初醉著，强抬青镜欲妆慵。","dynasty":"宋代","title":"木芙蓉"}
{"author":"王安石","content":"山田久欲拆，秋至尚求雨。妇女喜秋凉，踏车多笑语。朔云卷众水，惨淡吹平楚。横陂与直堑，疑即没洲渚。霍霍反照中，散丝鱼几缕。鸿蒙不可问，且往知何许。攲眠露下舸，侧见星月吐。龙骨已呕哑，田家真作苦。","dynasty":"宋代","title":"山田久欲拆"}
{"author":"王安石","content":"攲枕浩无情，蘧蘧独迟明。霜繁红树老，云澹素蟾清。倦鹊犹三匝，寒鸡未一鸣。故山何处所，应有晓猿惊。","dynasty":"宋代","title":"迟明"}
{"author":"王安石","content":"遭时何必问功名，自古难将力命争。万户侯多归世胄，五车书独负家声。才华汝尚为丞掾，老懒吾今合钓耕。外物悠悠无得丧，春郊终日待相迎。","dynasty":"宋代","title":"闻和甫补池掾"}
{"author":"王安石","content":"故畦抛汝水，新垄寄锺山。为问扬州月，何时照我还。","dynasty":"宋代","title":"杂咏四首"}
{"author":"王安石","content":"会稽游宦乡，海物错句章。土润箭萌美，水甘茶串香。今君诚暂屈，他日恐难忘。唯有西兴渡，灵胥或怒张。","dynasty":"宋代","title":"送张宣义之官越幕二首"}
{"author":"王安石","content":"范蠡五湖收远迹，管宁沧海寄余生。可怜世上风波恶，最有仁贤不敢行。","dynasty":"宋代","title":"世上"}
{"author":"王安石","content":"于易见耒耜，于诗闻钱镈。百工圣人为，此最功不薄。欲收禾黍善，先去蒿莱恶。愿同攲器悟，更使臣工作。","dynasty":"宋代","title":"和圣俞农具诗十五首其十一钱镈"}
{"author":"王安石","content":"结屋在墙阴，闭门读诗书。怀我平生友，山水异秦吴。杖藜出柴荆，岂无马与车。穷通适异趣，谈笑不相愉。岂复求古人，浩荡与之俱。客至当饮酒，日月无根株。","dynasty":"宋代","title":"客至当饮酒二首其一"}
{"author":"王安石","content":"往来城府住山林，诸法翛然但一音。不与物违真道广，每随缘起自禅深。舌根已净谁能坏，足迹如空我得寻。岁晚北窗聊寄傲，蒲萄零落半床阴。","dynasty":"宋代","title":"北山三咏其二——觉海方丈"}
{"author":"王安石","content":"强扶衰病牵淮舸，尚怯春风溯午潮。花与新吾如有意，山于何处不相招。","dynasty":"宋代","title":"秦淮泛舟"}
{"author":"王安石","content":"北去还为客，南来岂是归。倦投空渚泊，饥帖冷云飞。垣栅鸡长暖，沟池鹜自肥。怜渠不如此，更堕野人机。","dynasty":"宋代","title":"雁"}
{"author":"王安石","content":"杨柳杏花何处好，石梁茅屋雨初乾。绿垂静路要深驻，红写清陂得细看。","dynasty":"宋代","title":"杨柳"}
{"author":"王安石","content":"水村悲喜拆书看，闻道并州九月寒。忆得此时花更好，举家怜女不同盘。","dynasty":"宋代","title":"寄和甫"}
{"author":"王安石","content":"沁水名园好物华，露盘分送子云家。新妆欲应何人面，彩笔知书几叶花。曾和郢中歌白雪，亦陪天上饮流霞。春风已得同心赏，更拟携诗载酒夸。","dynasty":"宋代","title":"次韵乐道送花"}
{"author":"王安石","content":"落日平林一水边，芜城掩映只苍然。白头追想当时事，幕府青衫最少年。","dynasty":"宋代","title":"入瓜步望扬州"}
{"author":"王安石","content":"涧水无声绕竹流，竹西花草弄春柔。茅檐相对坐终日，一鸟不鸣山更幽。","dynasty":"宋代","tags":"抒情","title":"钟山即事"}
{"author":"王安石","content":"柘林著湖山，菱叶蔓湖滨。秦女亦何事，能为此湖神。年年赛鸡豚，渔子自知津。幽妖窟险阻，祸福易欺人。","dynasty":"宋代","title":"次韵唐彦猷华亭十咏其五柘湖"}
{"author":"王安石","content":"为有檀栾占雒阳，忆归杖策此徜徉。观鱼得意还知乐，入鸟忘机肯乱行。未敢许君轻去国，不应如我漫为郎。中园日涉非无趣，保此千锺慰北堂。","dynasty":"宋代","title":"和微之林亭"}
{"author":"王安石","content":"钟山独归雨微冥，稻畦夹冈半黄青。疲农心知水未足，看云倚木车不停。悲哉作劳亦已久，暮歌如哭难为听。而我官闲幸无事，北窗枕簟风泠泠。于时荷花拥翠盖，细浪嬲雪千娉婷。谁能攲眠共此乐，秋港虽浅可扬舲。","dynasty":"宋代","title":"独归"}
{"author":"王安石","content":"衣冠原庙汉家仪，羽卫亲来此一时。天子当怀霜露感，都人亦叹鼓箫悲。纷纷瑞气随云汉，漠漠荣光上日旗。尘土未惊阊阖闭，绿槐空覆影参差。","dynasty":"宋代","title":"驾自启圣还内"}
{"author":"王安石","content":"苏州司业诗名老，乐府皆言妙入神。看似寻常最奇崛，成如容易却艰辛。","dynasty":"宋代","tags":"抒怀","title":"题张司业诗"}
{"author":"王安石","content":"山水玄晖去後空，骚人还向此间穷。小诗聊与论孤愤，大句安知辱两雄。秦甲久愁荆剑利，赵兵今窘汉旗红。背城不敢收余烬，马首翩翩只欲东。","dynasty":"宋代","title":"寄吴正仲却蒙马行之都官梅圣俞太博和寄依韵"}
{"author":"王安石","content":"颓城百雉拥高秋，驱马临风想圣丘。此道门人多未悟，尔来千载判悠悠。","dynasty":"宋代","title":"中牟"}
{"author":"王安石","content":"渐老逢春能几回，蓬门今始为君开。莫嫌野外无供给，更向花前把一杯。","dynasty":"宋代","title":"即事五首"}
{"author":"王安石","content":"一树笼松玉刻成，游蜂多思正经营。攀枝弄雪时回顾，还绕樱桃树下行。","dynasty":"宋代","title":"即事五首"}
{"author":"王安石","content":"幽栖地僻经过少，锺梵声中掩竹门。唯有多情枝上雪，暗香浮动月黄昏。","dynasty":"宋代","title":"即事五首"}
{"author":"王安石","content":"遮莫邻鸡下五更，愿为闲客此闲行。欲知前面花多少，颠倒青苔落绛英。","dynasty":"宋代","title":"即事五首"}
{"author":"王安石","content":"春光冉冉归何处，细雨斜风作夜寒。犹有数葩红好处，老年花似雾中看。","dynasty":"宋代","title":"即事五首"}
{"author":"王安石","content":"曲沼融融泮尽澌，暖烟笼瓦碧参差。人情共恨春犹浅，不问寒梅有几枝。","dynasty":"宋代","title":"即席"}
{"author":"王安石","content":"画舸幽寻北果园，应将陈迹问桑门。地随墙墅行多曲，天著冈峦望易昏。故国时平空有木，荒城人少半为村。悠悠兴废皆如此，赖付乾愁酒一樽。","dynasty":"宋代","title":"即席次韵微之泛舟"}
{"author":"王安石","content":"宫阙初晴气象饶，宝车攒毂会东朝。重轮庆自离明後，内壤阴随解泽消。赐篚外廷纷锦绣，燕庖中禁续薪樵。联翩入贺知君意，咫尺威颜不隔霄。","dynasty":"宋代","title":"和蔡枢密孟夏旦日西府书事"}
{"author":"王安石","content":"南郭先生比鷾鸸，年年过我未愆期。休论玉谢当时事，大抵乌衣只旧时。","dynasty":"宋代","title":"和陈辅秀才金陵书事"}
{"author":"王安石","content":"地卷江海浮，天吹河汉涌。北风散作花，巧丽世无种。霾昏得照曜，尘滓归掩拥。荒林无空枝，幽瓦有高陇。分才一毛细，聚或千钧重。飞扬窥已眩，摧压听还凶。渔舟平系舷，樵屩没归踵。空令物象莹，岂兔川涂雍。争光姮娥妒，失色羲和恐。赖逢阳气蒸，转作水波溶。舞庭称贺严，扫路传呼宠。冲游谢壮少，避卧甘闲冗。吴侯绝俗唱，韩子当敌勇。胜负观两豪，吾衰但阴拱。","dynasty":"宋代","title":"和冲卿雪诗并示持国"}
{"author":"王安石","content":"千古雄文造圣真，眇然幽思入无伦。他年未免投天禄，虚为新都著剧秦。","dynasty":"宋代","title":"扬子"}
{"author":"王安石","content":"五湖大浪如银山，问君西游何当还。以手抚膺坐长叹，空手无金行路难。丈夫意有在，吾徒且加餐。屏风九叠云锦张，千峰如连环。上有横河断海之浮云，可望不可攀。飞空结楼台，动影袅窕冲融间。沛然乘天游，下看尘世悲人寰。泊舟浔阳郭，去去翔寥廓。君今幸未成老翁，衰老不复如今乐。","dynasty":"宋代","title":"送吴显道五首"}
{"author":"王安石","content":"秦惜逝者耋，晋嘉良士休。古人皆好乐，哀此岁月遒。嗟我抱愁毒，残年自羁囚。但为兔得蹄，非复天上鸥。虽知林塘美，欲往辄回輈。名园一散策，笑语随觥筹。探题绕梅花，高咏接应刘。宿雨洗荒堑，寒蛟沈老湫。沿洄信画舸，归路子城幽。冬风不改绿，忽见新阳浮。欢事去如梦，嘉时念难留。明发得君句，谓将读前游。语我饮倡乐，不如诗献酬。淮洲奏锺鼛，雅刺德不犹。文墨有真趣，荒淫何足收。来篇信时女，窈窕众所求。兹理傥可谐，华簪为君抽。","dynasty":"宋代","title":"用王微之韵和酬即事书怀"}
{"author":"王安石","content":"众生若有我，我何能度脱。众生若无我，已死应不活。众生不了此，便听佛与夺。我无我不二，四天王献钵。","dynasty":"宋代","title":"拟寒山拾得二十首"}
{"author":"王安石","content":"子引金闺籍，身开石穷封。露輴悲吉路，象服俨虚容。楚挽虽多相，莱衣不更缝。谁知逝川底，剑自喜相逢。","dynasty":"宋代","title":"永寿县太君周氏挽辞二首"}
{"author":"王安石","content":"何处难忘酒，英雄失志秋。庙堂生莽卓，岩谷死伊周。赋敛中原困，干戈四海愁。此时无一盏，难遣壮图休。","dynasty":"宋代","title":"何处难忘酒二首"}
{"author":"王安石","content":"千骑东方占上头，如何误到北山游。清明若睹兰亭月，暖热因忘蕙帐秋。投老始知欢可惜，通宵豫以别为忧。西归定有诗千首，想肯重来贲一丘。","dynasty":"宋代","title":"次韵送程给事知越州"}
{"author":"王安石","content":"蔼蔼春风入水村，森森乔木映朱门。高人遗迹空佳句，谁识旌阳後世孙。","dynasty":"宋代","title":"祈泽寺见许坚题诗"}
{"author":"王安石","content":"游鲸厌海浊，出戏清江湄。风涛助翻腾，网罟不敢窥。失身洲渚间，蝼蚁乘其机。物大苦易穷，一穷无所归。","dynasty":"宋代","title":"寓言九首008"}
{"author":"王安石","content":"贫贱侵凌富贵骄，功名无复在刍荛。将军北面师降虏，此事人间久寂寥。","dynasty":"宋代","title":"韩信"}
{"author":"王安石","content":"春风取花去，酬我以清阴。翳翳陂路静，交交园屋深。床敷每小息，杖屦或幽寻。惟有北山鸟，经过遗好音。","dynasty":"宋代","title":"半山春晚即事"}
{"author":"王安石","content":"香叶由来耐岁寒，几经真赏驻鸣銮。根通御水龙应蛰，枝触宫云鹤更盘。怪石误蒙三品号，老松先得大夫官。知君劲节无荣慕，宠辱纷纷一等看。","dynasty":"宋代","title":"景福殿前柏"}
{"author":"王安石","content":"野人非昔人，亦复水上居。纷纷水中游，岂是昔时鱼。吹波浮还没，竞食糟糠余。吞舟不可见，守此岁月除。","dynasty":"宋代","title":"次韵唐彦猷华亭十咏其六陆瑁养鱼池"}
{"author":"王安石","content":"京师花木类多奇，常恨春归人未归。车马喧喧走尘土，园林处处锁芳菲。残红已落香犹在，羁客多伤涕自挥。我亦悠悠无事者，约君联骑访郊圻。","dynasty":"宋代","title":"次韵再游城西李园"}
{"author":"王安石","content":"霈然甘泽洗尘寰，南亩东郊共慰颜。地望岁功还物外，天将生意与人间。霁分星斗风雷静，凉入轩窗枕簟闲。谁似浮云知进退，才成霖雨便归山。","dynasty":"宋代","title":"雨过偶书"}
{"author":"王安石","content":"竹鸡呼我出华胥，起灭篝灯拥燎炉。试问道人何所梦，但言浑忘不言无。","dynasty":"宋代","title":"书定林院窗"}
{"author":"王安石","content":"定林自有主，我为林下客。客主各有心，还能共岑寂。","dynasty":"宋代","title":"题定林壁"}
{"author":"王安石","content":"城北横冈走翠虬，一堂高视两三州。淮岑日对朱栏出，江岫云齐碧瓦浮。墟落耕桑公恺悌，杯觞谈笑客风流。不知岘首登临处，壮观当时有此不。","dynasty":"宋代","title":"平山堂"}
{"author":"王安石","content":"耕有春雨濡，耘有秋阳暴。二物应时须，九州同我服。欲为生少慕，得此自云足。君思周伯阳，所愿岂华毂。","dynasty":"宋代","title":"和圣俞农具诗十五首其十四台笠"}
{"author":"王安石","content":"钟鼓非乐本，本末犹相因。仁声入人深，孟子言之醇。如何贞观君，从古同隋陈。风俗不粹美，惜哉世无臣。","dynasty":"宋代","title":"寓言九首007"}
{"author":"王安石","content":"海隅山谷閒，人物最多处。平旦息相吹，连城黕如雾。闽王旧宫室，丹漆美无度。今为大帅府，千里来赴愬。元侯文章翁，更以吏能著。峨峨中天阁，鸣玉新改步。衔诏出梨岭，方为远人慕。旌旗满流水，冠盖东门驻。四坐共咨嗟，疑侯不当去。张仲称孝友，樊侯正求助。名城虽云乐，行矣未宜遽。","dynasty":"宋代","title":"送元厚之待制知福州"}
{"author":"王安石","content":"帘幕无风起泬寥，谁悲精铁任飘飘。随商应角知无意，不待歌成韵已消。","dynasty":"宋代","title":"和崔公度家风琴八首"}
{"author":"王安石","content":"画舸幽寻北果园，应将陈迹问桑门。地随墙墅行多曲，天著冈峦望易昏。故国时平空有木，荒城人少半为村。悠悠兴废皆如此，赖付乾愁酒一樽。","dynasty":"宋代","title":"即席次韵微之泛舟"}
{"author":"王安石","content":"无限残红著地飞，溪头烟树翠相围。杨花独得东风意，相逐晴空去不归。","dynasty":"宋代","title":"暮春"}
{"author":"王安石","content":"井迳从芜漫，青藜亦倦扶。百年唯有且，万事总无如。弃置蕉中鹿，驱除屋上乌。独眠窗日午，往往梦华胥。","dynasty":"宋代","title":"昼寝"}
{"author":"王安石","content":"感会真奇遇，飞扬独妙龄。他年西饯日，此夜上骑星。宿惠留藩屏，馀忠在禁庭。音容无处所，彷佛寄丹青。","dynasty":"宋代","title":"元献晏公挽辞三首其三"}
{"author":"王安石","content":"朝红一片堕窗尘，禅客翛然感此辰。更觉城中芳意少，不如山野早知春。","dynasty":"宋代","title":"和净因有作"}
{"author":"王安石","content":"病起行山山更险，下穷溪谷上通天。乘高欲作东南望，青壁松杉满我前。","dynasty":"宋代","title":"晏望驿释舟走信州"}
{"author":"王安石","content":"萧萧出屋千竿玉，霭霭当窗一炷云。心力长年人事外，种花移石尚殷勤。","dynasty":"宋代","title":"金陵报恩大师西尚方丈二首"}
{"author":"王安石","content":"五马渡江开国处，一牛吼地作庵人。结蟠茅竹才方丈，穿筑沟园未过旬。我久欲忘言语道，君今来见句文身。思量何物堪酬对，棒喝如今总不亲。","dynasty":"宋代","title":"答张奉议"}
{"author":"王安石","content":"李生富汉亦贫儿，人不知渠只我知。跳过六轮中耍峭，养成三界外愚痴。","dynasty":"宋代","title":"寄李道人"}
{"author":"王安石","content":"颓城百雉拥高秋，驱马临风想圣丘。此道门人多未悟，尔来千载判悠悠。","dynasty":"宋代","title":"中牟"}
{"author":"王安石","content":"巫山高，偃薄江水之滔滔。水於天下实至险，山亦起伏为波涛。其巅冥冥不可见，崖崖斗绝悲猿猱。赤枫青栎生满谷，山鬼白日樵人遭。窈窕阳台彼神女，朝朝暮暮能云雨。以云为衣月为褚，乘光服暗无留阻。昆仑曾城道可取，方丈蓬莱多伴侣。块独守此嗟何求，况乃低徊梦中语。","dynasty":"宋代","title":"葛蕴作巫山高爱其飘逸因亦作两篇"}
{"author":"王安石","content":"道林真骨葬青霄，窣堵千秋未寂寥。宝势旁连大江起，尊形独受众山朝。云泉别寺分三径，香山幽人止一瓢。我亦鹫峰同听法，岁时歌员岂辞遥。","dynasty":"宋代","title":"北山三咏其一——宝公塔"}
{"author":"王安石","content":"齐山置酒菊花开，秋浦闻猿江上哀。此地流传空笔墨，昔人埋没已蒿莱。平生志业无高论，末世篇章有逸才。尚得使君驱五马，与寻陈迹久徘徊。","dynasty":"宋代","title":"和王微之秋浦望齐山感李太白杜牧之"}
{"author":"王安石","content":"扪萝路到半天穷，下视淮洲杳霭中。物外真游来几席，人间荣愿付苓通。白云坐处龙池杳，明月归时鹤驭空。回首三君谁更似，子房家世有高风。","dynasty":"宋代","title":"登小茅公"}
{"author":"王安石","content":"古水缩蛟螭，憎山欲隳突。山只来伐之，半岭跳啮膝。玉珂鸣塞空，组练光照日。崩腾赴不测，一陷常万匹。神战异人间，千秋为儵忽。泉旁往来客，夜寄幽人室。但听鸣萧萧，何由见神物。","dynasty":"宋代","title":"跃马泉"}
{"author":"王安石","content":"派出昆仑五色流，一支黄浊贯中州。吹沙走浪几千里，转侧屋闾无处求。","dynasty":"宋代","title":"黄河"}
{"author":"王安石","content":"恆天青郁郁，千峰互崷崒。放马倚长崖，烟云争吐没。远疑嵩华低，近岂潜衡匹。奚为鲜眺览，过者辄仓卒。吾将凌其巅，震荡睨溟渤。旁行告予言，世孰於此忽。邃深不可俯，储藏尽妖物。踊跃狼虎群，蜿蜒蛇虺窟。惜哉危绝山，岁久沉汨没。谁将除茀涂，万里游人出。","dynasty":"宋代","title":"望晼山马上作"}
{"author":"王安石","content":"本来无物使人疑，却为参禅买得痴。闻道无情能说法，面墙终日妄寻思。","dynasty":"宋代","title":"寓言二首"}
{"author":"王安石","content":"妍暖聊随马首东，春衫犹未著方空。烟霞送色归瑶水，山木分香绕阆风。壮发已输尘外绿，衰颜漫到酒边红。日斜归去人间世，却记前游似梦中。","dynasty":"宋代","title":"和祖仁晚过集禧观"}
{"author":"王安石","content":"柳絮已将春去远，攀条弄芳畏晼晚。忧患众兮欢乐鲜，一去可怜终不返。日夕思归不得归，山川满目泪沾衣。罼圭苑里西风起，叹息人间万事非。","dynasty":"宋代","title":"胡笳十八拍十八首"}
{"author":"王安石","content":"据梧枝策事如毛，久苦诸君共此劳。遥望南山堪散释，故寻西路一登高。","dynasty":"宋代","title":"成字说後与曲江谭君丹阳蔡君同游齐安"}
{"author":"王安石","content":"余生非匏瓜，於世不无求。弱力惮耕稼，衣食当周流。起家始二十，南北今白头。愁伤意已败，罢病恐难瘳。江湖把一节，屡乞东南州。治民岂吾能，闲僻庶可偷。谬恩当徂冬，黾勉始今秋。岂敢事高蹇，茫然乖本谋。抚心私自怜，仰屋窃叹愀。强骑黄饥马，欲语将谁投。赖此城下宅，数蒙故人留。揽衣坐中庭，仰视白云浮。白云御西风，一一向沧洲。安得两黄鹄，跨之与云游。","dynasty":"宋代","title":"韩持国见访"}
{"author":"王安石","content":"春风似旧花仍笑，人生岂得长年少。我与儿兮各一方，憔悴看成两鬓霜。如今岂无騕褭与骅骝，安得送我置汝傍。胡尘暗天道路长，遂令再往之计堕眇芒。胡笳本出自胡中，此曲哀怨何时终。笳一会兮琴一拍，此心炯炯君应识。","dynasty":"宋代","title":"胡笳十八拍十八首"}
{"author":"王安石","content":"两朝人物叹贤豪，凛凛清见晚见褒。江汉但归沧海阔，丘陵难学太山高。放怀诗酒机先息，回首功名世自劳。久愿作公樽俎客，恨无三亩斲蓬蒿。","dynasty":"宋代","title":"寄郎侍郎"}
{"author":"王安石","content":"身执略兮入西关，关山阻修兮行路难。水头宿兮草头坐，在野只教心胆破。更备雕鞍教走马，玉骨瘦来无一把。几回抛鞚抱鞍桥，往往惊堕马蹄下。","dynasty":"宋代","title":"胡笳十八拍十八首"}
{"author":"王安石","content":"城阙宫车转，山林隧路归。苍梧云未远，姑射露先曦。玉暗蛟龙蛰，金寒雁鹜飞。老臣他日泪，湖海想遗衣。","dynasty":"宋代","title":"神宗皇帝挽辞二首"}
{"author":"王安石","content":"水南水北重重柳，山後山前处处梅。未即此身随物化，年年长趁此时来。","dynasty":"宋代","title":"庚申正月游齐安"}
{"author":"王安石","content":"图书老矣尚纷披，神劓天鲸以有知。茅竹结蟠聊一愒，却寻三界外愚痴。","dynasty":"宋代","title":"图书"}
{"author":"王安石","content":"手持官牒出神皋，迎客遥知贺酒醪。照映里门非白屋，欺凌春草有青袍。宦游虽晚何妨久，饿显从来不必高。孝友父兄家法在，想能清白遗儿曹。","dynasty":"宋代","title":"送郊社朱兄除郎东归"}
{"author":"王安石","content":"年去年来来去忙，倚他门户傍他墙。一封朝奏缘何事，断尽苏州刺史肠。","dynasty":"宋代","title":"急足集句"}
{"author":"王安石","content":"茆檐前后欠松萝，百里乘闲向此过。涧水绕田山影转，野林留日鸟声和。萧条鸡犬逢人少，想象乾坤发兴多。世事不如闲静处，知君出处意如何。","dynasty":"宋代","title":"题友人壁"}
{"author":"王安石","content":"日净山如染，风暄草欲薰。梅残数点雪，麦涨一溪云。","dynasty":"宋代","title":"题齐安壁"}
{"author":"王安石","content":"客卧书颠倒，虫鸣坐寂寥。残灯生暗晕，重露集寒条。真乐闲尤见，深禅静更超。此怀无与晤，拥鼻一长谣。","dynasty":"宋代","title":"秋夜二首其一"}
{"author":"王安石","content":"水光山气碧浮浮，落日将归又少留。从此只应长入梦，梦中还与故人游。","dynasty":"宋代","title":"杭州望湖楼回马上作呈玉汝乐道"}
{"author":"王安石","content":"柴荆散策静凉飚，隐几扁舟白下潮。紫磨月轮升霭霭，帝青云幕卷寥寥。数家鸡犬如相识，一坞山林特见招。尚忆木瓜园最好，兴残中路且回桡。","dynasty":"宋代","title":"回桡"}
{"author":"王安石","content":"束发河山百战功，白头富贵亦成空。华堂不著新歌舞，却要区区一老翁。","dynasty":"宋代","title":"曹参"}
{"author":"王安石","content":"秀骨厖眉倦往还，自然清誉落人间。闲中用意归诗笔，静外安身比太山。欲倩野云朝送客，更邀江月夜临关。嗟予踪迹飘尘土，一对孤峰几厚颜。","dynasty":"宋代","title":"赠长"}
{"author":"王安石","content":"上古杳默无人声，日月不忒山川平。人与鸟兽相随行，祖孙一死十百生。万物不给乃相兵，伏羲画法作后程。渔虫猎兽宽群争，势不得已当经营。非以示世为聪明，方分类别物有名。夸贤尚功列耻荣，蛊伪日巧雕元精。至言一出众辄惊，上智闭匿不敢成。因时就俗救刖黥，惜哉彼狂以文鸣。强取色乐要聋盲，震荡沈浊终无清。诙诡徒乱圣人氓，岂若泯默死蚕耕。","dynasty":"宋代","title":"彼狂"}
{"author":"王安石","content":"昔人宁饮建业水，共道不食武昌鱼。公来建业每自如，亦复不厌武昌居。武昌山川今可想，绿水透迤烟莽苍。白鸥晴飞随两桨，岸荠茸茸映鱼网。投老留连陌上尘，思公一语何由往。","dynasty":"宋代","title":"寄岳州张使君"}
{"author":"王安石","content":"馀寒驾春风，入我征衣裳。扪鬓只得冻，蔽面尚疑创。士耳恐犹坠，马毛欲吹僵。牢持有失箸，疾饮无留汤。曈曈扶桑日，出有万里光。可怜当此时，不湿地上霜。冥冥鸿雁飞，北望去成行。谁言有百鸟，此鸟知阴阳。岂时有必至，前识圣所臧。把酒谢高翰，我知思故乡。","dynasty":"宋代","title":"馀寒"}
{"author":"王安石","content":"捉鱼浅水中，投置最深处。当暑脱煎熬，翛然泳而去。岂无良庖者，可使供七箸。物我皆畏苦，舍之宁啖茹。","dynasty":"宋代","title":"放鱼"}
{"author":"王安石","content":"飘然五湖长，昨日国子师。绿发约略白，青衫欲成缁。牵舟推河冰，去与山水期。春风垂虹亭，一杯湖上持。傲兀何宾客，两忘我与而。能复记此饮，诗成酒淋漓。","dynasty":"宋代","title":"送裴如晦即席分题三首"}
{"author":"王安石","content":"蔡子勇成癖，能骑生马驹。铦锋莹鸊鹈，价重百砗磲。脱身事幽讨，禅龛只晏如。划然变轩昂，慎勿学哥舒。","dynasty":"宋代","title":"示蔡天启三首其一"}
{"author":"王安石","content":"因射构兹亭，序贤仍阅兵。庶民观礼教，群寇避威声。城垒前相壮，溪山势尽倾。宜哉百里地，浮鼓未尝鸣。","dynasty":"宋代","title":"射亭"}
{"author":"王安石","content":"村南鲍公山，山北鲍公水。高穴逗远源，泠泠落山嘴。玉色与饴味，不可他味比。竹树四蒙密，翠藤相披靡。漫郎昔少年，幽居得之此。临窥若有遇，爱叹无时已。浮名未污染，永矢终焉尔。奈何中弃入长安，十载风载化旧颜。欢嚣满耳不可洗，此水泠泠空在山。","dynasty":"宋代","title":"鲍公水"}
{"author":"王安石","content":"霜雪纷纷上鬓毛，忧时自悔目空蒿。桑麻只欲求三亩，势利谁能算一毫。此地旧传公子札，吾心真慕伯成高。飘然更有乘桴兴，万里寒江正复艚。","dynasty":"宋代","title":"次韵舍弟常州官舍应客"}
{"author":"王安石","content":"李生坦荡荡，所见实奇哉。问渠前世事，答我烧炭来。炭成能然火，火过却成灰。灰成即是土，随意立根栽。","dynasty":"宋代","title":"拟寒山拾得二十首其十二"}
{"author":"王安石","content":"海雾看如洗，秋阳望却昏。光明疑不夜，清莹欲无坤。扫掠风前坐，留连露下尊。苦吟应到晓，况有我思存。","dynasty":"宋代","title":"陪友人中秋夕赏月"}
{"author":"王安石","content":"吾少莫与合，爱我君为最。君名高山岳，嵑𡾹嵩与泰。低心收憃友，似不让尘𡏖。又如沧江水，不逆沟畎浍。君身揭日月，遇辄破氛霭。我材特穷空，无用补仓廥。谓宜从君久，垢污得洮汰。人生不可必，所愿每颠沛。乖离五年馀，牢落千里外。投身落俗阱，薄宦自钳釱。平居每自守，高论从谁丐。摇摇西南心，梦想与君会。思君挟奇璞，愿售无良侩。穷阎抱幽忧，凶祸费禳禬。州穷吉士少，谁可婿诸妹。仍闻病连月，医药谁可赖。家贫奉养狭，谁与通货贝。诗人刺曹公，贤者荷戈祋。奈何遭平时，德泽盛汪濊。鸾凤鸣且下，万羽来翙翙。呦呦林间鹿，争出噬苹藾。乃令高世士，动辄遭狼狈。人事既难了，天理尤茫昧。圣贤多如此，自古云无奈。周人贵妇女，扁鹊名医滞。今世无常势，趋舍唯利害。而君信斯道，不闵身穷泰。弃捐人间乐，濯耳受天籁。谅知安肥甘，未肯顾糠糩。龙螭虽蟠屈，不慕蛇蝉蜕。令人重感奋，意勇忘身蕞。何由日亲灸，病体同砭艾。功名未云合，岁月尤须愒。怀思切劘效，中夜泪霶霈。君尝许过我，早晚治车轪。山溪虽峻恶，高眺发蒙𥄔。峰峦碧参差，木树青晻蔼。桐江路尤驶，飞桨下鸣濑。鱼村指暮火，酒舍瞻晨旆。清醪足消忧，玉鲫行可脍。行行愿无留，日夕伫倾盖。会将见颜色，不复谋蓍蔡。延陵古君子，议乐耻言郐。细事岂足论，故欲论其大。披披发鞬櫜，懔懔见戈锐。探深犯严壁，破惑翻强旝。离行步荃兰，偶坐阴松桧。宵床连衾帱，昼食共粗粝。兹欢何时合，清瘦见衣带。作诗寄微诚，诚语无綵绘。","dynasty":"宋代","title":"寄曾子固"}
{"author":"王安石","content":"杜生四五十，孝友称乡里。隐约不外求，耕桑有妻子，藜杖牧鸡豚，筠筒钓鲂鲤。岁时沽酒归，亦不乏甘旨。天涯一杯饭，风昔相逢喜。谈辞足诗书，篇咏又清泚。都城问越客，安否常在耳。日月未渠央，如何弃予死。古风久凋零，好学少为己。悲哉四明山，此士今已矣。","dynasty":"宋代","title":"悼四明杜醇"}
{"author":"王安石","content":"绕岸车鸣水欲乾，鱼儿相逐尚相欢。无人挈入沧江去，汝死那知世界宽。","dynasty":"宋代","title":"鱼儿"}
{"author":"王安石","content":"龙德不可系，变化谁能谋。骅骝亦骏物，卓荦地上游。怒行追疾风，忽忽跨九州。辙迹古所到，山川略能周。鸿蒙无人梯，沆漭绕天浮。巉岩拔青冥，仙圣所止留。欲往辄不能，视龙乃知羞。","dynasty":"宋代","title":"骅骝"}
{"author":"王安石","content":"迢迢建业水，中有武昌鱼。别後应相忆，能忘数寄书。","dynasty":"宋代","title":"别方劭秘校"}
{"author":"王安石","content":"人间三十六，追逐孔鸾飞。似欲来为瑞，如何去不归。琴樽已寂寞，笔墨尚光辉。空复平生友，西华岂易依。","dynasty":"宋代","title":"陈动之秘丞挽辞二首"}
{"author":"王安石","content":"南浦东冈二月时，物华撩我有新诗。含风鸭绿粼粼起，弄日鹅黄袅袅垂。","dynasty":"宋代","title":"南浦"}
{"author":"王安石","content":"晓马駸駸路阻修，春风漠漠上衣裘。三年衔恤空余息，一日忘形愿少留。末路悲欢随俯仰，此生身世信沉浮。寄声德操家人道，炊黍吾今且暂休。","dynasty":"宋代","title":"将至丹阳寄表民"}
{"author":"王安石","content":"端溪琢枕绿玉色，蕲水织簟黄金纹。翰林所宝此两物，笑视金玉如浮云。都城六月招客语，地上赤日流黄尘。烛龙中天进无力，客主歊然各疲剧。形骸直欲坐弃忘，冠带安能强修饰。恃公宽贷更不疑，箕倨岂复论官职。笛材平莹家故藏，砚璞坳清此新得。扫除堂屋就阴翳，公不自眠分与客。知公用意每如此，真能与物同其适。岂比法曹空自私，却愿天日长炎赫。公才卓牵人所惊，久矣四海流声名。天方选取欲扶世，岂特使以文章鸣。深探力取常不寐，思以正议排纵横。奈何甘心一榻上，欲卧颍尾为洁清。贤愚劳佚非一轨，顾我病昏惟未死。心於万事久翛然，身寄一官真偶尔。便当买宅归偃休，白发溪山如愿始。看公肋力就太平，却上青天跨箕尾。","dynasty":"宋代","title":"次韵信都公石枕蕲簟"}
{"author":"王安石","content":"日密畏前境，渊明欣故园。那知饭不赐，所喜菊犹存。亦有床座好，但无车马喧。谁为吾侍者，稚子候柴门。","dynasty":"宋代","title":"怀古二首其一"}
{"author":"王安石","content":"幸身无事时，种种妄思量。张三腨口窄，李四帽檐长。失脚落地狱，将身投镬汤。谁知受热恼，却不解思凉。","dynasty":"宋代","title":"拟寒山拾得二十首其八"}
{"author":"王安石","content":"窗明两不借，榻净一籧篨。栩栩幽人梦，夭夭老者居。安能问香积，谁可告华胥。独饭墙阴转，看云坐久如。","dynasty":"宋代","title":"独饭"}
{"author":"王安石","content":"神奸变化久难知，禹鼎由来更不疑。螭魅合谋非一日，太丘真复社亡迟。","dynasty":"宋代","title":"游城南即事二首"}
{"author":"王安石","content":"灵场奔走尚无功，去马来车道不通。风助乱云阴更密，水争高岸气尤雄。平时沟洫今多废，下户京囷久已空。肉食自嗟何所报，古人忧国愿年丰。","dynasty":"宋代","title":"苦雨"}
{"author":"王安石","content":"中原秦鹿待新羁，力战纷纷此一时。有道吊民天即助，不知何用牧羊儿。","dynasty":"宋代","title":"范增二首"}
{"author":"王安石","content":"客舍街南初著巾，与君兄弟即相亲。当年岂意两家子，今日更为同社人。京洛风尘嗟阻阁，江湖杯酒惜逡巡。归帆岭北茫茫水，把手何时寂寞滨。","dynasty":"宋代","title":"送别韩虞部"}
{"author":"王安石","content":"隐几先生未忘物，葛陂犹问化龙身。","dynasty":"宋代","title":"句"}
{"author":"王安石","content":"老於陈迹倦追攀，但见幽人数往还。忆我小诗成怅望，锺山只隔数重山。","dynasty":"宋代","title":"与宝觉宿龙华院三绝句"}
{"author":"王安石","content":"谁有锄耰不自操，可怜园地满蓬蒿。欲寻春物无蹊径，独卧南床白日高。","dynasty":"宋代","title":"独卧二首其一"}
{"author":"王安石","content":"恸哭杨颙为一言，馀风今日更谁传。区区庸蜀支吴魏，不是虚心岂得贤。","dynasty":"宋代","title":"诸葛武侯"}
{"author":"王安石","content":"未曾相识已相怜，香火灵山亦有缘。训释虽工君尚少，不应急务世人传。","dynasty":"宋代","title":"酬宋廷评请序经解"}
{"author":"王安石","content":"我欲往沧海，客来自河源。手探囊中胶，救此千载浑。我语客徒尔，当还治昆仑。叹息谢不能，相看涕翻盆。客止我且往，濯发扶桑根。春风吹我舟，万里空目存。","dynasty":"宋代","title":"我欲往沧海"}
{"author":"王安石","content":"数篇持往助欢咍，想见封题手自开。春草已生无可句，阿连空复梦中来。","dynasty":"宋代","title":"寄四侄旊二首"}
{"author":"王安石","content":"溪桥接桑畦，钓笼晓群过。今朝去何早，向晚蚕恐饿。","dynasty":"宋代","title":"桑"}
{"author":"王安石","content":"强扶衰病衰淮舸，尚怯春风泝午潮。花与新吾如有意，山於何处不相招。","dynasty":"宋代","title":"秦淮泛舟"}
{"author":"王安石","content":"京岘城南隐映深，两牛鸣地得禅林。风泉隔屋撞哀玉，竹月缘阶贴碎金。藻井仰窥尘漠漠，青灯对宿夜沈沈。扁舟过客十年事，一梦此山愁至今。","dynasty":"宋代","title":"次韵张子野竹林寺二首"}
{"author":"王安石","content":"中郎有女能传业，颜色如花命如叶。命如叶薄将奈何，一生抱恨常咨嗟。良人持戟明光里，所慕灵妃媲箫史。空房寂寞施繐帷，弃我不待白头时。","dynasty":"宋代","title":"胡笳十八拍十八首"}
{"author":"王安石","content":"桑条索漠栋花繁，风敛余香暗度垣。黄鸟数声残午梦，尚疑身属半山园。","dynasty":"宋代","title":"书湖阴先生壁二首"}
{"author":"王安石","content":"小雨轻风落楝花，细红如雪点平沙。槿篱竹屋江村路，时见宜城卖酒家。","dynasty":"宋代","title":"锺山晚步"}
{"author":"王安石","content":"犹残一日腊，并见两年春。物以终为始，人从故得新。迎阳朝翦彩，守岁夜倾银。恩赐随嘉节，无功只自尘。","dynasty":"宋代","title":"次韵冲卿除日立春"}
{"author":"王安石","content":"屋山终日信飘飘，似与幽人破寂寥。为有机心须强聒，直教悬解始声消。","dynasty":"宋代","title":"和崔公度家风琴八首"}
{"author":"王安石","content":"帘幕无风起泬寥，谁悲精铁任飘飘。随商应角知无意，不待歌成韵已消。","dynasty":"宋代","title":"和崔公度家风琴八首"}
{"author":"王安石","content":"万物能鸣为不平，世间歌哭两营营。君知此物心何欲，自信天机自有声。","dynasty":"宋代","title":"和崔公度家风琴八首"}
{"author":"王安石","content":"风铁相敲固可鸣，朔兵行夜响行营。如何清世容高卧，翻作幽窗枕上声。","dynasty":"宋代","title":"和崔公度家风琴八首"}
{"author":"王安石","content":"南风屋角响萧萧，白日帘垂坐寂寥。爱此宫商有真意，与君倾耳尽今朝。","dynasty":"宋代","title":"和崔公度家风琴八首"}
{"author":"王安石","content":"风来风去岂尝要，随分铿锵与寂寥。不似人间古锺磬，从来文饰到今朝。","dynasty":"宋代","title":"和崔公度家风琴八首"}
{"author":"王安石","content":"系身高处本无心，万窍鸣时有玉音。欲作镆耶为物使，知君能笑不祥金。","dynasty":"宋代","title":"和崔公度家风琴八首007"}
{"author":"王安石","content":"疏铁檐间挂作琴，清风才到遽成音。伊人欲问无真意，向道从来不博金。","dynasty":"宋代","title":"和崔公度家风琴八首008"}
{"author":"王安石","content":"季子将北征，貂裘解亭皋。使君拥鸣驺，出饯载酒醪。作诗宠行色，坐客多贤豪。信知大夫才，能赋在登高。陟屺忧未已，强歌反哀号。问言归何时，逮此冬风饕。川涂良阻修，箠辔慎所操。黄屋初启圣，万灵归一陶。询谋及疏贱，拔取皆时髦。往矣果有合，可辞州县劳。","dynasty":"宋代","title":"和甫如京师微之置酒"}
{"author":"王安石","content":"道人深闭门，二客来不速。摄衣负朝暄，一笑皆捧腹。逍遥烟中策，放浪尘外躅。晤言或世闻，谁谓非绝俗。","dynasty":"宋代","title":"和耿天骘同游定林"}
{"author":"王安石","content":"苑中谁得从春游，想见渐台瓦欲流。御水曲随花影转，宫云低绕乐声留。年华未破清明节，日暮初回祓禊舟。更觉至尊思虑远，不应全为拙倡优。","dynasty":"宋代","title":"次杨乐道韵六首其五——五上巳闻苑中乐声书"}
{"author":"王安石","content":"漱甘凉病齿，坐旷息烦襟。因脱水边屦，就敷岩上衾。但留云对宿，仍值月相寻。真乐非无寄，悲虫亦好音。","dynasty":"宋代","title":"定林"}
{"author":"王安石","content":"谏书平日皂囊中，朝路争看一马骢。汉节饱曾冲海雾，楚帆聊复借湖风。皇华命使今为重，直道酬君远亦同。投老承明无补助，得为湘守即随公。","dynasty":"宋代","title":"送沈兴宗察院出使湖南"}
{"author":"王安石","content":"古之士方穷，材行已云贵。大臣公听采，左右不得蔽。或从蒿藜间，人据廊庙势。小夫不敢望，云我非其汇。朝游儁者羞，暮出逢者避。所以後世愚，人人愿高位。","dynasty":"宋代","title":"思古"}
{"author":"王安石","content":"寒声一夜传刁斗，云雪埋山苍兕吼。诗成吟咏转凄凉，不如独坐空搔首。漫漫胡天叫不闻，胡人高鼻动成群。寒尽春生洛阳殿，回首何时复来见。","dynasty":"宋代","title":"胡笳十八拍十八首010"}
{"author":"王安石","content":"缺月昏昏漏未央，一灯明灭照秋床。病身最觉风露早，归梦不知山水长。坐感岁时歌慷慨，起看天地色凄凉。鸣蝉更乱行人耳，正抱疏桐叶半黄。","dynasty":"宋代","tags":"写景，抒情，羁旅，思乡","title":"葛溪驿"}
{"author":"王安石","content":"童子常夸作赋工，暮年羞悔有杨雄。当时赐帛倡优等，今日论才将相中。细甚客卿因笔墨，卑於尔雅注鱼虫。汉家故事真当改，新咏知君胜弱翁。","dynasty":"宋代","title":"详定试卷二首"}
{"author":"王安石","content":"日下崦嵫外，秋生沆砀闲。清江无限好，白鸟不胜闲。雨过云收岭，天空月上湾。归鞍侵调角，回首六朝山。","dynasty":"宋代","title":"江亭晚眺"}
{"author":"王安石","content":"逗石穿云落涧隈，无风自到枕边来。十年客底黄粱梦，一夜水声却唤回。","dynasty":"宋代","title":"听泉亭"}
{"author":"王安石","content":"朝寻东郭来，西路历洊亭。众山若怨思，惨澹长眉青。迸水泣幽咽，复如语丁宁。岂予久忘之，而欲我小停。歇鞍松柏间，坐起俯轩棂。秋日幸未暮，奈何雨冥冥。","dynasty":"宋代","title":"洊亭"}
{"author":"王安石","content":"破车伤马亦天成，所托虽高岂自营。四海不无容足地，行人何事此中行。","dynasty":"宋代","title":"代答"}
{"author":"王安石","content":"晨霜践河梁，落日憩亭皋。念彼千里行，恻恻我心劳。揽辔上层冈，下临百仞濠。寒流咽欲绝，鱼龟久已逃。暮行苦邅回，细路隐蓬蒿。惊麏出马前，鸟骇亡其曹。投僧避夜雨，古檠昏无膏。山木鸣四壁，疑身在波涛。平明长安岭，飞雪忽满袍。天低浮云深，更觉所向高。","dynasty":"宋代","title":"自舒州追送朱氏女弟憩独山馆宿木瘤僧舍明日"}
{"author":"王安石","content":"露积成山百种收，渔梁亦自富虾鳟。无羊说梦非真事，岂见元丰第二秋。","dynasty":"宋代","title":"歌元丰五首"}
{"author":"王安石","content":"少食苦不足，一官聊自谋。为生晚更拙，怀禄尚迟留。黾勉讵有补，强颜包众羞。谓我古人风，知君以相优。君实高世才，主思正绸缪。哿矣哀此民，华簪宁易投。","dynasty":"宋代","title":"答扬州刘原甫"}
{"author":"王安石","content":"满城风雨满城尘，盖紫藏红漫惜春。春去自应无觅处，可怜多少惜花人。","dynasty":"宋代","title":"惜春"}
{"author":"王安石","content":"浓绿万枝红一点，动人春色不须多。","dynasty":"宋代","title":"句其二"}
{"author":"王安石","content":"东冈岁晚一登临，共望长河映远林。万窍怒呺风丧我，千波竞涌水无心。","dynasty":"宋代","title":"东冈"}
{"author":"王安石","content":"川原一片绿交君，深树冥冥不见花。风日有情无处著，初回光景到桑麻。","dynasty":"宋代","title":"出郊"}
{"author":"王安石","content":"千载纷争共一毛，可怜身世两徒劳。无人语与刘玄德，问舍求田意最高。","dynasty":"宋代","title":"读蜀志"}
{"author":"王安石","content":"身先诸老斡枢机，再见王门阖左扉。但恨东归相值晚，岂知临别更心违。","dynasty":"宋代","title":"奉和景纯十四丈三绝"}
{"author":"王安石","content":"画船南北水遥通，日暮幅巾篁竹中。行到月台逢翠碧，背人飞过子城东。","dynasty":"宋代","title":"江宁府园示元度"}
{"author":"王安石","content":"始就诗赋科，雕镌久才成。一朝复弃之，刀笔事刑名。中材蔽末学，斯道苦难明。忽贵不自期，何施就升平。","dynasty":"宋代","title":"寓言六首"}
{"author":"王安石","content":"蔡子勇成癖，能骑生马驹。銛锋莹鷿鹈，价重百砗磲。脱身事幽讨，禅愈只晏如。划然变轩昂，慎勿学哥舒。","dynasty":"宋代","title":"示蔡天启三首"}
{"author":"王安石","content":"天质自森森，孤高几百寻。凌霄不屈己，得地本虚心。岁老根弥壮，阳骄叶更阴。明时思解愠，愿斫五弦琴。","dynasty":"宋代","title":"孤桐"}
{"author":"王安石","content":"会稽游宦乡，海物错句章。土润箭萌美，水甘茶串香。今君诚暂屈，他日恐难忘。唯有西兴渡，灵胥或怒张。","dynasty":"宋代","title":"送张宣义之官越幕二首"}
{"author":"王安石","content":"行行过舅居，归路指亲庐。日苦树无赖，天空云自如。黄焦下泽稻，绿碎短樊蔬。沮溺非吾意，悯嗟聊驻车。","dynasty":"宋代","title":"还自舅家书所感"}
{"author":"王安石","content":"冰入春风涨御沟，上林花气欲飞浮。未央屋瓦犹残雪，却为祥云映日流。","dynasty":"宋代","title":"祥云"}
{"author":"王安石","content":"折得一枝香在手。人间应未有。疑是经春雪未消。今日是何朝。","dynasty":"宋代","title":"甘露歌"}
{"author":"王安石","content":"寄公无国寄锺山，垣屋青松晻霭间。长以声音为佛事，野风萧飒水潺湲。","dynasty":"宋代","title":"次昌叔韵"}
{"author":"王安石","content":"青丘神父能为政，碧落仙翁好作诗。旧事齐儿应共记，新篇楚老得先知。怀砖大岘如迎日，供帐阊门胜去时。若与鸱夷斗百草，锦囊佳丽敌西施。","dynasty":"宋代","title":"公辟枉道见过获闻新诗因叙叹仰"}
{"author":"王安石","content":"升也初见我，肤腴仍洁白。今何苦而老，手脚皴以黑。闻有道人者，于今号禅伯。嬲汝以一句，西归瘦如腊。汝观青青枝，岁寒好颜色。此松亦有心，岂问庭前柏。","dynasty":"宋代","title":"与僧道升二首其一"}
{"author":"王安石","content":"白下长干一水间，竹云新笋已斑斑。明朝若有扁舟兴，落日潮生尚可还。","dynasty":"宋代","title":"招叶致远"}
{"author":"王安石","content":"书自江边使，乡邻病侔稠。何言万里客，更作百身忧。补败今谁恤，趋生我自羞。西南双病眼，落日倚扁舟。","dynasty":"宋代","title":"江上二首"}
{"author":"王安石","content":"帘垂咫尺断经过，把卷空闻笑语多。论众势难专可否，法严人更谨谁何。文章直使看无纇，勋业安能保不磨。疑有高鸿在寥廓，未应回首顾张罗。","dynasty":"宋代","title":"详定试卷二首"}
{"author":"王安石","content":"汴渠西受昆仑水，五月奔湍射黄矢。高淮夜入忽倒流，碕岸相看欲生嘴。万樯如山矻不动，嗟我仲子行亦止。自闻留连且一月，每得问讯犹千里。老工取河天上落，伏砾邅沙卷无底。土桥立马望城东，数日知有相逢喜。墙隅返照媚槐谷，池面过雨苏篁苇。欣然把手相与闲，所愿此时无一诡。岂无他忧能老我，付与天地从今始。闭门为谢载酒人，外慕纷纷吾已矣。","dynasty":"宋代","title":"示平甫弟"}
{"author":"王安石","content":"春残叶密花枝少，睡起茶多酒盏疏。斜倚屏风搔首坐，满簪华发一床书。","dynasty":"宋代","title":"晚春"}
{"author":"王安石","content":"井径从芜漫，青藜亦倦扶。百年唯有且，万事总无如。弃置蕉中鹿，驱除屋上乌。独眠窗日午，往往梦华胥。","dynasty":"宋代","title":"昼寝"}
{"author":"王安石","content":"华阳仙伯有茆卿，官府今传在赤城。三鹤不归犹地胜，二君能到亦心清。诗中慷慨悲陈迹，篇末殷懃奖後生。遥想青云知可附，坐看闾巷得名声。","dynasty":"宋代","title":"次韵刘著作过茆山今平甫往游因寄"}
{"author":"王安石","content":"朝廷今日四夷功，先以招怀後殪戎。胡地马牛归陇底，汉人烟火起湟中。投戈更讲诸儒艺，免胄争趋上将风。文武佐时惭吉甫，宣王征伐自肤公。","dynasty":"宋代","title":"次韵元厚之平戎庆捷"}
{"author":"王安石","content":"临川楼上柅园中，罗帏绣幕围香风。觥船一棹百分空，看朱成碧颜始红。杏花杨柳年年好，南去北来人自老。旧事无人可只论，惟君与我同怀抱。","dynasty":"宋代","title":"送吴显道五首"}
{"author":"王安石","content":"范蠡五湖收远迹，管宁沧海寄余生。可怜世上风波恶，最有仁贤不敢行。","dynasty":"宋代","title":"世上"}
{"author":"王安石","content":"看时高艳先惊眼，折处幽香易满怀。野女强簪看亦丑，少教憔悴逐荆钗。","dynasty":"宋代","title":"次韵杏花三首"}
{"author":"王安石","content":"壮志高才偃一藩，更嗟贤路此时难。长幡欲动何妨屈，老骥能行岂易闲。沙市放船寒月日，渚宫留御古苔斑。知公未厌还随诏，归看功名重太山。","dynasty":"宋代","title":"送王龙图守荆南"}
{"author":"王安石","content":"秋风摧剥利如刀，漠漠昏烟玩日高。眼看南山露崖窾，心随东水转波涛。归期正自凭蓍蔡，生理应须问酒醪。还有诗书能慰我，不多霜雪上颠毛。","dynasty":"宋代","title":"丙申八月作"}
{"author":"王安石","content":"起伏晴云径，纵横暖水陂。草长流翠碧，花远没黄鹂。楚制从人笑，吴吟得自怡。东皋兴不浅，游走及芳时。","dynasty":"宋代","title":"东皋"}
{"author":"王安石","content":"草堂今寂寞，往事翳山椒。蕙帐空留鹤，萝衣终换貂。生皆堕天秩，隐或寄公朝。叠颖何劳怒，东风汝自摇。","dynasty":"宋代","title":"草堂"}
{"author":"王安石","content":"寒云静如痴，寒日惨如戚。解鞍寒山中，共坐寒水侧。新甘出短绠，一酌烦可涤。仰攀青青枝，木醴何所直。","dynasty":"宋代","title":"同沈道源游八功德水"}
{"author":"王安石","content":"画船插帜摇秋光，鸣铙传鼓水洋洋。豫章太守吴郡郎，行指斗牛先过乡。乡人出孰航酒浆，炰龟鱠鱼炊稻粱。芡头肥大菱腰长，釂酬喧呼坐满床。怪君三年寓瞿塘，又驱传马登太行。缨旄脱尽归大梁，翻然出走天南疆。九江左投贡与辛，扬澜吹漂浩无旁。老蛟戏水风助狂，盘滑忽坼千丈强。君闻此语悲慨慷，迎吏乃前持一觞。鄙州历选多俊良，镇抚时有诸侯王。拂天高阁朱鸟翔，西山蟠绕鳞鬣苍。下视城堑真金汤，雄楼杰屋郁相望。中户尚有千金藏，漂田种杭出穰穰。沉檀珠犀杂万商，大舟如山起牙樯，输泻交广流荆扬。轻裾利屣列名倡，春风蹋遥能断肠。平湖湾坞烟渺茫，树石珍怪花草香。幽处往往闻笙簧，地灵人秀古所臧。胜兵可使酒可尝，十州将吏随低昂，谈笑指麾回雨阳。非君才高力方刚，岂得跨有此一方，无为听客欲沾裳。使君谢吏趣治装，我行乐矣未渠央。","dynasty":"宋代","title":"送程公辟守洪州"}
{"author":"王安石","content":"补穿葺漏仅区区，志义殊嗟士大夫。欲致太平非一日，谩劳使者报新书。","dynasty":"宋代","title":"临吴亭作"}
{"author":"王安石","content":"寄托荒山鬼与邻，一生黄卷不离身。百年薪尽随缘去，莫学缁郎更误人。","dynasty":"宋代","title":"殊胜渊师八十余因见访问之近来如何答曰随缘"}
{"author":"王安石","content":"南浦随花去，回舟路已迷。暗香无觅处，日落画桥西。","dynasty":"宋代","title":"南浦"}
{"author":"王安石","content":"临津艳艳花千树，夹径斜斜柳数行。却忆金明池上路，红裙争自绿衣郎。","dynasty":"宋代","title":"临津"}
{"author":"王安石","content":"飘然羁旅尚无涯，一望西南百叹嗟。江拥涕洟流入海，风吹魂梦去还家。平生积惨应销骨，今日殊乡又见花。安得此身如草树，根株相守尽年华。","dynasty":"宋代","title":"寄友人"}
{"author":"王安石","content":"萧然一世外，所乐有谁同。宴坐能忘老，斋蔬不过中。无心为佛事，有客问家风。笑谓西来意，虽空亦不空。","dynasty":"宋代","title":"和栖霞寂照庵僧云渺"}
{"author":"王安石","content":"都城落日马萧萧，雨压春风暗柳条。天际归艎那可望，只将心寄海门潮。","dynasty":"宋代","title":"别和甫赴南除"}
{"author":"王安石","content":"名郎此地昔徘徊，天诱良孙接踵来。万屋尚歌馀泽在，一轩还向旧堂开。右军笔墨空残沼，内史文章祇废台。邑子从今誇胜事，岂论王谢世称才。","dynasty":"宋代","title":"寄题思轩"}
{"author":"王安石","content":"九卿初命亚三司，朝吏相瞻得老师。南阙便还新印绶，东舟只载旧书诗。汉庭饯客无佳句，越水归装有富赀。回首千年见疏范，共疑今事胜当时。","dynasty":"宋代","title":"送王大卿致政归江陵"}
{"author":"王安石","content":"数百年来王气消，难将前事问渔樵。苑方秦地皆芜没，山借扬州更寂寥。荒埭暗鸡催月晓，空场老雉挟春骄。豪华只有诸陵在，往往黄金出市朝。","dynasty":"宋代","title":"自金陵如丹阳道中有感"}
{"author":"王安石","content":"伯夷恶一世，季也皆乡人。吾尝论夫子，有似季之伦。人情路万殊，近世颇荆榛。唯君游其间，坦坦得所循。意君诚恺悌，慕向从宿昔。奈何初相欢，鷁首已云北。莓莓郊原青，漠漠风雨黑。冠盖满津亭，君今去何适。","dynasty":"宋代","title":"别马秘丞"}
{"author":"王安石","content":"幸身无事时，种种妄思量。张三腨口窄，李四帽檐长。失脚落地狱，将身投镬汤。谁知受热恼，却不解思凉。","dynasty":"宋代","title":"拟寒山拾得二十首其八"}
{"author":"王安石","content":"忽忆旧乡头已白，牙齿欲落真可惜。临江把臂难再得，江水江花岂终极。","dynasty":"宋代","title":"送吴显道五首"}
{"author":"王安石","content":"晚扶衰惫寄人间，应接纷纷只强颜。挂席每谙东汇水，采芝多梦旧游山。故人独往今为乐，何日相随我亦闲。归见江东诸父老，为言飞鸟会知还。","dynasty":"宋代","title":"送僧无惑归鄱阳"}
{"author":"王安石","content":"井径从芜漫，青藜亦倦扶。百年唯有且，万事总无如。弃置蕉中鹿，驱除屋上乌。独眠窗日午，往往梦华胥。","dynasty":"宋代","title":"昼寝"}
{"author":"王安石","content":"淙淙万音落石颠，皎皎一派当檐前。清风高吹鸾鹤唳，白日下照蛟龙涎。浮云妆额自能卷，缺月琢钩相与县。朱门试问幽人价，翡翠鲛绡不直钱。","dynasty":"宋代","title":"僧德殊家水帘求予咏"}
{"author":"王安石","content":"周公兄弟相杀戮，李斯父子夷三族。富贵常多患祸婴，贫贱亦复难为情。身随衣食南与北，至亲安能常在侧。谓言黍熟同一炊，欻见陇上黄离离。游人中道忽不返，从此食黍还心悲。","dynasty":"宋代","title":"食黍行"}
{"author":"王安石","content":"揭节初悲力不任，赐身终愧谬恩临。病来气弱归宜早，偷取官多责恐深。膏泽未施空谤怨，疮痍犹在岂讴吟。黄昏信马江城路，欲访何人话此心。","dynasty":"宋代","title":"次韵张唐公马上"}
{"author":"王安石","content":"昭陵落月烟雾昏，篝火度谷行山根。投鞭委辔涉数村，寤出巩县城东门。向来宫阙不可见，但有洛水流浑浑。","dynasty":"宋代","title":"出巩县"}
{"author":"王安石","content":"南风屋角响萧萧，白日帘垂坐寂寥。爱此宫商有真意，与君倾耳尽今朝。","dynasty":"宋代","title":"和崔公度家风琴八首"}
{"author":"王安石","content":"煤炱著天无寸空，白沫上岸吹鱼龙。羲和推车出不得，河伯欲取山为宫。城门昼开眠百贾，饥孙得糟夜哺翁。老人惯事少所怪，看屋箕踞歌南风。","dynasty":"宋代","title":"久雨"}
{"author":"王安石","content":"金陵限南北，形势岂其然。楚役六千里，陈亡三百年。江山空幕府，风月自觥船。主送悲凉岸，妃埋想故莲。台倾凤久去，城踞虎争偏。司马坝庙域，独龙层塔颠。森疏五愿木，蹇浅一人泉。梲杖穷诸岭，篮舆罢半天。朱门园渌水，碧瓦第青烟。墨客真能赋，留诗野竹娟。","dynasty":"宋代","title":"和子瞻同王胜之游蒋山"}
{"author":"王安石","content":"归来展转到五更，起看北斗天未明。秦人筑城备胡处，扰扰唯有牛羊声。万里飞蓬映天过，风吹汉地衣裳破。欲往城南望城北，三步回头五步坐。","dynasty":"宋代","title":"胡笳十八拍十八首"}
{"author":"王安石","content":"天质自森森，孤高几百寻。凌霄不屈己，得地本虚心。岁老根弥壮，阳骄叶更阴。明时思解愠，愿斫五弦琴。","dynasty":"宋代","title":"孤桐"}
{"author":"王安石","content":"朝廷孝治称今日，乡郡荣归及壮时。关吏相呼迎印绶，里儿争出望旄麾。北堂已足夸三釜，南亩当今识两歧。独我尚留真有命，天於人欲本无私。","dynasty":"宋代","title":"送李才元校理知邛州"}
{"author":"王安石","content":"心期自与众人殊，骨相知非浅丈夫。独斡斗杓环帝座，亲扶日毂上天衢。锄耰万里山无盗，衮绣三朝国有儒。爽气忽随秋露尽，但留陈迹在龟趺。","dynasty":"宋代","title":"忠献韩公挽辞二首"}
{"author":"王安石","content":"梵馆清闲侧布金，小塘回曲翠文深。柳条不动千丝直，荷叶相依万盖阴。漠漠岑云相上下，翩翩沙鸟自浮沈。羇人乐此忘归思，忍向西风学越吟。","dynasty":"宋代","title":"长干寺"}
{"author":"王安石","content":"井径从芜漫，青藜亦倦扶。百年唯有且，万事总无如。弃置蕉中鹿，驱除屋上乌。独眠窗日午，往往梦华胥。","dynasty":"宋代","title":"昼寝"}
{"author":"王安石","content":"白沟河边蕃塞地，送迎蕃使年年事。蕃马常来射狐兔，汉兵不道传烽燧。万里鉏耰接塞垣，幽燕桑叶暗川原。棘门灞上徒儿戏，李牧廉颇莫更论。","dynasty":"宋代","tags":"怀古，边塞，讽刺，政治","title":"白沟行"}
{"author":"王安石","content":"直谅多为世所排，有怀长向我前开。暮年惆怅谁知此，南陌东阡独往来。","dynasty":"宋代","title":"怀张唐公"}
{"author":"王安石","content":"伊吕两衰翁，历遍穷通。一为钓叟一耕佣。若使当时身不遇，老了英雄。汤武偶相逢，风虎云龙。兴王只在谈笑中。直至如今千载后，谁与争功！","dynasty":"宋代","tags":"宋词三百首，咏史怀古，豪放","title":"浪淘沙令·伊吕两衰翁"}
{"author":"王安石","content":"病与衰期每强扶，鸡壅桔梗亦时须。空花根蒂难寻摘，梦境烟尘费扫除。耆域药囊真妄有，轩辕经匮或元无。北窗枕上春风暖，漫读毗耶数卷书。","dynasty":"宋代","title":"北窗"}
{"author":"王安石","content":"朝日一曝背，欣然忘夜寒。樵松煮涧水，既食取琴弹。弹作南风歌，歌罢坐长叹。寤彼栖栖者，遗世良独难。","dynasty":"宋代","title":"朝日一曝背"}
{"author":"王安石","content":"画船南北水遥通，日暮幅巾篁竹中。行到月台逢翠碧，背人飞过子城东。","dynasty":"宋代","title":"江宁府园示元度"}
{"author":"王安石","content":"於易见耒耜，於诗闻钱鎛。百工圣人为，此最功不薄。欲收禾黍善，先去蒿莱恶。愿同欹器悟，更使臣工作。","dynasty":"宋代","title":"和圣俞农具诗十五首其十一钱鎛"}
{"author":"王安石","content":"尝闻太丘长，德不负公卿。墟暮今千载，昆云亦一城。本怀深闭蓄，余论略施行。故自有仁政，能传家世声。","dynasty":"宋代","title":"陈师道宰乌程县"}
{"author":"王安石","content":"刳木为舟数丈余，卧看风月映芙蕖。清香一阵浑无暑，时有惊榔跃出鱼。","dynasty":"宋代","title":"北山"}
{"author":"王安石","content":"欢乐欲与少年期，人生百年常苦迟。白头富贵何所用，气力但为忧勤衰。愿为五陵轻薄儿，生在贞观开元时。斗鸡走犬过一生，天地安危两不知。","dynasty":"宋代","title":"凤凰山"}
{"author":"王安石","content":"远水悠然碧，远山天际苍。中有山水人，寄我十远章。我时在高楼，徙倚观八荒。亦复有远意，千载不相忘。","dynasty":"宋代","title":"答瑞新十远"}
{"author":"王安石","content":"南浦柔条拂地垂，攀翻聊寄我西悲。武昌官柳年年好，他日春风忆此时。","dynasty":"宋代","title":"送方劭秘校"}
{"author":"王安石","content":"衣足一囊弊，粟余三釜陈。犹依食贫地，已愧省烦人。尘土病催老，风波愁过春。诗书今在眼，还欲诗经纶。","dynasty":"宋代","title":"初憩和州"}
{"author":"王安石","content":"一公持一钵，想复度遥岑。地瘦无黄犊，春来草更深。","dynasty":"宋代","title":"草堂一上人"}
{"author":"王安石","content":"风驶柳条乾，驼裘未胜寒。殷懃陌上日，为客暖征鞍。","dynasty":"宋代","title":"送丁廓秀才归汝阴"}
{"author":"王安石","content":"綵衣东笑上归船，莱氏欢娱在晚年。嗟我白头生意尽，看君今日更悽然。","dynasty":"宋代","title":"送河中通判朱郎中迎母东归"}
{"author":"王安石","content":"岁暮青条已见梅，余花次第相争开。淮南无此山林胜，作意春风更一来。","dynasty":"宋代","title":"永庆院送道原还仪真作诗要之"}
{"author":"王安石","content":"一峰高出众山颠，疑隔尘沙道里千。俯视烟云来不极，仰攀萝茑去无前。人间已换嘉平帝，地下谁通句曲天。陈迹是非今草莽，纷纷流俗尚师仙。","dynasty":"宋代","title":"登大茅公"}
{"author":"王安石","content":"九日无欢可得追，飘然随意历山陂。蒋陵西井风烟惨，也有黄花一两枝。","dynasty":"宋代","title":"九日"}
{"author":"王安石","content":"瞢瞢俗所共，察察与世违。违世有百善，一疵恶皆归。就求无所得，犹以好名讥。彼哉负且乘，能使正日微。","dynasty":"宋代","title":"寓言六首"}
{"author":"王安石","content":"草堂今寂寞，往事翳山椒。蕙帐空留鹤，萝衣终换貂。生皆堕天秩，隐或寄公朝。叠颖何劳怒，东风汝自摇。","dynasty":"宋代","title":"草堂"}
{"author":"王安石","content":"失志难作福，得势易造罪。苦即念快乐，乐即生贪爱。无苦亦无乐，无明亦无昧。不属三界中，亦非三界外。","dynasty":"宋代","title":"拟寒山拾得二十首"}
{"author":"王安石","content":"水远浮秋色，河空洗夜氛。行随一明月，坐失两孤云。露发此时湿，风颜何处醺。淹留各有趣，不比汉三君。","dynasty":"宋代","title":"和仲庶夜过新开湖忆冲之仲涂共泛"}
{"author":"王安石","content":"心期自与众人殊，骨相知非浅丈夫。独斡斗杓环帝座，亲扶日毂上天衢。锄耰万里山无盗，衮绣三朝国有儒。爽气忽随秋露尽，但留陈迹在龟趺。","dynasty":"宋代","title":"忠献韩公挽辞二首其一"}
{"author":"王安石","content":"竹根殊胜竹皮冠，欲著先须短发乾。要使山林人共见，不持方帽御风寒。","dynasty":"宋代","title":"和耿天骘以竹冠见赠四首"}
{"author":"王安石","content":"无物堪持比此冠，竹皮柔胆谷皮乾。故人恋恋绨袍意，岂为哀怜范叔寒。","dynasty":"宋代","title":"和耿天骘以竹冠见赠四首"}
{"author":"王安石","content":"玉润金明信好冠，错刀剜出藓纹乾。不忘君惠常加首，要使欢盟未可寒。","dynasty":"宋代","title":"和耿天骘以竹冠见赠四首"}
{"author":"王安石","content":"冠工新意斲檀栾，雾卷云烝久未乾。遗我山林真自称，何须貂暖配金寒。","dynasty":"宋代","title":"和耿天骘以竹冠见赠四首"}
{"author":"王安石","content":"江西一节铸黄金，最慰章滨父老心。长孺向来真强予，次公今不异重临。余风尚有欢谣在，陈迹非无胜事寻。豫想新诗能寄我，十年华省故情深。","dynasty":"宋代","title":"和公辟转运江西"}
{"author":"王安石","content":"且欲相邀卧看山，扁舟自可送君还。留连城郭今如此，知复何时伴我闲。","dynasty":"宋代","title":"和郭公甫"}
{"author":"王安石","content":"翩翩白凫鸥，泛泛水中游。西来久不见，梦想在沧洲。","dynasty":"宋代","title":"和惠思波上鸥"}
{"author":"王安石","content":"懒读书来已数年，从人嘲我腹便便。为嫌归舍儿童聒，故就僧房借榻眠。","dynasty":"宋代","title":"和惠思岁二日二绝"}
{"author":"王安石","content":"沙砾藏春未放来，荒庭终日守陈荄。遥怜草色裙腰绿，湖寺西南一径开。","dynasty":"宋代","title":"和惠思岁二日二绝"}
{"author":"王安石","content":"邂逅相随一日闲，或缘香火共灵山。夕阳兴罢黄尘陌，直似蓬莱堕世间。","dynasty":"宋代","title":"和惠思韵二首其一——醴泉观"}
{"author":"王安石","content":"谁谓贵公子，乃如寒士家。真宜举敦朴，已自胜浮华。洲荻藏迷子，溪篁拥若耶。相望只在眼，音问莫言赊。","dynasty":"宋代","title":"送张宣义之官越幕二首"}
{"author":"王安石","content":"穆王得八骏，万事得期修。茫茫万载间，复此好远游。车轮与马迹，此地亦尝留。想当治道时，劳者尸如丘。","dynasty":"宋代","title":"次韵唐彦猷华亭十其四始皇驰道"}
{"author":"王安石","content":"晻霭王村路，春风北使旗。尘催轻骑走，寒咽短箫吹。揽辔联貂帽，投鞭各酒巵。纷纷小儿女，何事倚墙窥。","dynasty":"宋代","title":"王村"}
{"author":"王安石","content":"欹眠随水转东垣，一点炊烟映水昏。漫漫芙蕖难觅路，翛翛杨柳烛知门。青山呈露新如染，白鸟嬉游静不烦。朱雀航边今有此，可能摇荡武陵源。","dynasty":"宋代","title":"又段氏园亭"}
{"author":"王安石","content":"一切法无差，水牛生象牙。莫将无量义，欲觅妙莲华。","dynasty":"宋代","title":"题徐浩书法华经"}
{"author":"王安石","content":"红梨无叶庇花身，黄菊分香委路尘。岁晚苍官才自保，日高青女尚横陈。","dynasty":"宋代","title":"红梨"}
{"author":"王安石","content":"念方与子违，戃怳夜不眠。起视明星高，整驾出东阡。聊为山水游，以写我心悁。知子不餔糟，相与酌云泉。","dynasty":"宋代","title":"与望之至八功德水"}
{"author":"王安石","content":"城上啼乌破寂寥，思君何处坐迢嶢。应须绿酒酬黄菊，何必红裙弄紫箫。落木云连秋水渡，乱山烟入夕阳桥。渊明久负东篱醉，犹分低心事折腰。","dynasty":"宋代","title":"九日登东山寄昌叔"}
{"author":"王安石","content":"华发寻春喜见梅，一株临路雪倍堆。凤城南陌他年忆，香杳难随驿使来。","dynasty":"宋代","title":"与薛肇明弈棋赌梅花诗输一首"}
{"author":"王安石","content":"初登张公门，公子始冠帻。於今见公子，与我偕鬓白。山林坐语笑，宛我在公侧。岂惟貌如之，侃侃有公德。忆公营濑乡，许我归作客。我归公既逝，惆怅难再得。得子如得公，交怀我忻戚。漂摇将安往，税驾止一昔。寤言且勿寐，庶以永今夕。何时复能还，裹饭冶城宅。","dynasty":"宋代","title":"仲明父至宿明日遂行"}
{"author":"王安石","content":"藏春花木望中迷，水复山长道阻跻。怊怅老年尘世累，无因重到武陵溪。","dynasty":"宋代","title":"奉和景纯十四丈三绝"}
{"author":"王安石","content":"言失於须臾，百世不可除。行失几席间，恶名满八区。百年养不足，一日毁有余。谅彼耻不仁，戒哉惟厥初。","dynasty":"宋代","title":"寓言九首"}
{"author":"王安石","content":"襄阳州望古来雄，耆旧相传有素风。四叶表闾唐尹氏，一门逃世汉庞公。故家遗俗应多在，美景良辰定不空。遥忆习池寒夜月，几人谈笑伴诗翁。","dynasty":"宋代","title":"寄张襄州"}
{"author":"王安石","content":"歌元丰，十日五日一雨风。麦行千里不见土，连山没云皆种黍。水秧绵绵复多稌，龙骨长乾挂梁梠。鲥鱼出网蔽洲渚，荻笋肥甘胜牛乳。百钱可得酒斗许，虽非社日长闻鼓，吴儿蹋歌女起舞，但道快乐无所苦。老翁堑水西南流，杨柳中间杙小舟。乘兴欹眠过白下，逢人欢笑得无愁。","dynasty":"宋代","title":"後元丰行"}
{"author":"王安石","content":"贺兰溪上几株松，南北东西有几峰。买得住来今几日，寻常谁与坐从容。","dynasty":"宋代","title":"勘会贺兰溪主"}
{"author":"王安石","content":"汴渠西受昆仑水，五月奔湍射黄矢。高淮夜入忽倒流，碕岸相看欲生嘴。万樯如山矻不动，嗟我仲子行亦止。自闻留连且一月，每得问讯犹千里。老工取河天上落，伏砾邅沙卷无底。土桥立马望城东，数日知有相逢喜。墙隅返照媚槐谷，池面过雨苏篁苇。欣然把手相与闲，所愿此时无一诡。岂无他忧能老我，付与天地从今始。闭门为谢载酒人，外慕纷纷吾已矣。","dynasty":"宋代","title":"示平甫弟"}
{"author":"王安石","content":"郑子喜论兵，魁然万人敌。尝持一尺箠，跨马河南北。方今边利害，口手能讲画。疑师谷城翁，方略已自得。天兵卷甲老，壮士不肉食。低徊向诗书，文字锐鑴刻。科名又龃龉，弃置非人力。黄垄雕罽裘，逆旅同偪仄。秋风吹残汴，霰雪已惊客。浩歌随东舟，别我无惨恻。闽生今好游，往往老妻息。南陔子所慕，天命岂终塞。","dynasty":"宋代","title":"送郑叔熊归闽"}
{"author":"王安石","content":"浮云吹尽数秋毫，爚爚金波满满醪。千里得君诗挑战，夜坛谁敢将风骚。","dynasty":"宋代","title":"中秋夕寄平甫诸弟"}
{"author":"王安石","content":"篝灯时见语惊人，更觉挥毫捷有神。学问比来多可喜，文章非特巧争新。蕉中得鹿初疑梦，牖下窥龙稍眩真。邂逅两贤时所服，坐令孤朽得相因。","dynasty":"宋代","title":"夜读试卷呈君实待制景仁内翰"}
{"author":"王安石","content":"已作湖阴客，如何更远游。章江昨夜月，送我到扬州。","dynasty":"宋代","title":"杂咏四首"}
{"author":"王安石","content":"汉业存亡俯仰中，留侯当此每从容。固陵始议韩彭地，复道方图雍齿封。","dynasty":"宋代","title":"张良"}
{"author":"王安石","content":"学兼文武在吾曹，别後应看虎豹韬。欲问庙堂谁镇抚，尚传边塞敢惊骚。旌旗急引飞黄下，烽火遥连太白高。闻说荆人亦憔悴，家家还愿献春醪。","dynasty":"宋代","title":"寄黄吉甫"}
{"author":"王安石","content":"才高诸彦故无嫌，兄弟同时举孝廉。东观外除方墨绶，西州相见已苍髯。灵胥引水清穿市，神禹分山翠入帘。好去弦歌聊自慰，郡人谁敢慢陶潜。","dynasty":"宋代","title":"送萧山钱著作"}
{"author":"王安石","content":"凌晓常行云气中。","dynasty":"宋代","title":"句其六"}
{"author":"王安石","content":"槐阴过雨尽新秋，盆底看云映水流。忽忆小金山下路，绿苹稀处看游鯈。","dynasty":"宋代","title":"怀府园"}
{"author":"王安石","content":"吴楚东南最上游，江山多在物华楼。遥瞻旌节临尊俎，独卧柴荆阻献酬。想有新诗传素壁，怪无余墨到沧洲。湡浯南望重重绿，章水还能向此流。","dynasty":"宋代","title":"寄题程公辟物华楼"}
{"author":"王安石","content":"山川相对一悲翁，往事纷纷梦寐中。邂逅故人恩意在，低徊今日笑言同。看吹陌上杨花满，忽忆岩前蕙帐空。亦见桐乡诸父老，为传衰飒病春风。","dynasty":"宋代","title":"送逊师归舒州"}
{"author":"王安石","content":"西州行路日萧条，执手伤怀不自聊。故子故乡终念返，岂能无意冶城潮。","dynasty":"宋代","title":"送丁廓秀才归汝阴二首"}
{"author":"王安石","content":"晴明山鸟百般催，不待桃花一半开。雨後绿阴空绕舍，总将春色付莓苔。","dynasty":"宋代","title":"雨晴"}
{"author":"王安石","content":"缭绕山如涌翠波，人家一半在烟萝。时丰笑语春声早，地僻追寻野兴多。窣堵朱甍开北向，招提素脊隐西阿。暮年要与君携手，处处相烦作好歌。","dynasty":"宋代","title":"示俞秀老"}
{"author":"王安石","content":"忆昨天兵下蜀江，将军谈笑士争降。黄旗已尽年三百，紫气空收剑一双。破堞自生新草木，废宫谁识旧轩窗。不须搔首寻遗事，且倒花前白玉缸。","dynasty":"宋代","title":"金陵怀古四首"}
{"author":"王安石","content":"清江漫漫绕城流，尚忆城边系小舟。射虎未能随李广，割鸡空欲戏言游。云埋塞路惊尘合，霜入春风满鬓愁。此日君书苦难得，谩多鸿雁起南洲。","dynasty":"宋代","title":"寄朱昌叔"}
{"author":"王安石","content":"归计何时就一廛，寒城回首意茫然。野林细错黄金日，溪岸宽围碧玉天。飞兔已闻追騕褭，太阿犹恨失龙泉。遥知更忆河滨友，从事能忘我独贤。","dynasty":"宋代","title":"次韵舍弟遇子固忆少述"}
{"author":"王安石","content":"落日平林一水边，芜城掩映只苍然。白头追想当时事，幕府青衫最少年。","dynasty":"宋代","title":"入瓜步望扬州"}
{"author":"王安石","content":"茅檐午影转悠悠，门闭青苔水乱流。百啭黄鹂看不见，海棠无数出墙头。","dynasty":"宋代","title":"独卧二首其二"}
{"author":"王安石","content":"萧条行路欲华颠，回首山林尚渺然。三釜只知为养急，五浆非敢在人先。文章满世吾谁慕，行义如君众所传。宜有至言来助我，可能空寄好诗篇。","dynasty":"宋代","title":"酬郑闳中"}
{"author":"王安石","content":"宜春城郭绕楼台，想见登临把一杯。湿湿岭云生竹箘，冥冥江两熟杨梅。政成定入邦人咏，诗就还随驿使来。错莫风沙愁病眼，不知何日为君开。","dynasty":"宋代","title":"寄袁州曹伯玉使君"}
{"author":"王安石","content":"贺兰溪上几株松，南北东西有几峰。买得住来今几日，寻常谁与坐从容。","dynasty":"宋代","title":"勘会贺兰溪主"}
{"author":"王安石","content":"傀儡祗一机，种种没根栽。被我入棚中，昨日亲看来。方知棚外人，扰扰一场獃。终日受伊谩，更被索钱财。","dynasty":"宋代","title":"拟寒山拾得二十首011"}
{"author":"王安石","content":"沟港重重柳，山坡处处梅。小舆穿麦过，狭径碍桑回。","dynasty":"宋代","title":"沟港"}
{"author":"王安石","content":"芙蕖耐夏复宜秋，一种今年便满沟。南荡东陂无此物，但随深浅见游鯈。","dynasty":"宋代","title":"芙蕖"}
{"author":"王安石","content":"春山春水流，曲折方屡渡。荒乘不知疲，行到水穷处。依然旧童子，要予竹西去。归时始觉远，草蔓已多露。","dynasty":"宋代","title":"春山"}
{"author":"王安石","content":"红襆未开知婉娩，紫囊犹结想芳菲。此花似欲留人住，山鸟无端劝我归。","dynasty":"宋代","title":"後殿牡丹未开"}
{"author":"王安石","content":"驱马信所适，落日望九州。青山满天地，何往为吾丘。贫贱身秖辱，富贵道足羞。涉句谅如此，惜哉去无由。","dynasty":"宋代","title":"凤凰山"}
{"author":"王安石","content":"逗石穿云落涧隈，无风自到枕边来。十年客底黄粱梦，一夜水声却唤回。","dynasty":"宋代","title":"听泉亭"}
{"author":"王安石","content":"思君携手安能得，上尽重城更上楼。时独看云泪横臆，长安不见使人愁。","dynasty":"宋代","title":"怀元度四首其三"}
{"author":"王安石","content":"古人喜经纶，万事惭强聒。时来上青冥，俯仰但一节。危言回丘山，声利尽毫末。由来治乱体，宿昔心已达。肯随俗好恶，议论轻自决。遗风何寥寥，梦寐待豪杰。天书下东南，趣召赴严阙。长材晦朝伦，高行隐家闼。新除酬问望，宿蕴行施设。念吾非忘形，此理未易说。","dynasty":"宋代","title":"送孙叔康赴御史府"}
{"author":"王安石","content":"中郎笔墨妙他年，晚与君游喜象贤。款款故情初未憖，飘飘新句总堪传。英才但未遭文举，明主宁当弃浩然。投赠临分加组丽，小诗能不强雕镌。","dynasty":"宋代","title":"诗呈节判陆君"}
{"author":"王安石","content":"秋云放雨静山林，万壑崩湍共一音。欲记荒寒无善画，赖传悲壮有能琴。","dynasty":"宋代","title":"秋云"}
{"author":"王安石","content":"揽辔出东城，登临目暂明。烟云藏古意，猿鹤弄秋声。客坐苔纹滑，僧眠樾荫清。赏心殊未已，山日下西荣。","dynasty":"宋代","title":"游北山"}
{"author":"王安石","content":"甘滋南北共传誇，栽接还如老圃家。谁谓交梨非外奖，因君浇灌已萌芽。","dynasty":"宋代","title":"耿天骘惠梨次韵奉酬三首其三"}
{"author":"王安石","content":"秦徵天下材，入作阿房宫。宫成非一木，山谷为穷空。子羽一炬火，骊山三月红。能令扫地尽，岂但焚人功。","dynasty":"宋代","title":"读秦汉间事"}
{"author":"王安石","content":"村落家家有浊醪，青旗招客解祗禂。春风似补林塘破，野水遥连草树高。寄食舟车随处弊，行歌天地此身劳。迟回自负平生意，岂是明时惜一毛。","dynasty":"宋代","title":"江上"}
{"author":"王安石","content":"宛宛虹霓堕半空，银河直与此相通。五更缥缈千山月，万里凄凉一笛风。鸥鹭稍回青霭外，汀洲时起绿芜中。骚人自欲留坐句，忽忆君诗思已穷。","dynasty":"宋代","title":"松江"}
{"author":"王安石","content":"青发朱颜各少年，幅巾谈笑两欢然。柴桑别後余三径，天禄归来尽一廛。邂逅都门谁载酒，萧条江县去鸣弦。犹疑甫里英灵在，到日凭君为舣船。","dynasty":"宋代","title":"送裴如晦宰吴江"}
{"author":"王安石","content":"行行过舅居，归路指亲庐。日苦树无赖，天空云自如。黄焦下泽稻，绿碎短樊蔬。沮溺非吾意，悯嗟聊驻车。","dynasty":"宋代","title":"还自舅家书所感"}
{"author":"王安石","content":"材非当世用，毂有故人推。使节春冬换，征帆日夜开。南游取干越，东望得州来。试尽风波恶，生涯亦可哀。","dynasty":"宋代","title":"次韵唐公三首其二——江行"}
{"author":"王安石","content":"我看繁讼频搔首，君富才明见亦常。尚有闲襟寻水石，更留佳句似池塘。松苗地合分高下，凫鹤天教有短长。徐上青云犹未晚，可无音问及沧浪。","dynasty":"宋代","title":"每见王太丞邑事甚冗而剸剧之暇犹能过访山馆"}
{"author":"王安石","content":"诸偶缘安有，实相非相偶。虽神如季咸，终亦失而走。","dynasty":"宋代","title":"答俞秀老"}
{"author":"王安石","content":"万里怜君蜀道归，相逢似喜语还悲。江淮别业依前处，日月新阡卜几时。自说曲阿犹未稳，即寻湓水去犹疑。茫然却是陈桥梦，昨日春风马上思。","dynasty":"宋代","title":"梦张剑州"}
{"author":"王安石","content":"稻畦藏水绿秧齐，松鬣初乾尚有泥。纵蹇寻冈归独卧，东庵残梦午时鸡。","dynasty":"宋代","title":"归庵"}
{"author":"王安石","content":"故物一已尽，嗟此岁年深。野桃自著花，荒棘自生鍼。芊芊谷水阳，郁郁昆山阴。俛仰但如昨，游者不可寻。","dynasty":"宋代","title":"次韵唐彦猷华亭十咏其八陆机宅"}
{"author":"王安石","content":"岭云合处小盘桓，人得敷衾马解鞍。寒荚著天榆历历，净华浮海桂团团。交游涣散渊明喜，吏卒萧条叔夜宽。方丈老翁无一发，更知来不为皮冠。","dynasty":"宋代","title":"岭零"}
{"author":"王安石","content":"黄雀有头颅，长行万里余。想因君出守，暂得免包苴。","dynasty":"宋代","title":"送望之赴临江"}
{"author":"王安石","content":"端溪琢枕绿玉色，蕲水织簟黄金纹。翰林所宝此两物，笑视金玉如浮云。都城六月招客语，地上赤日流黄尘。烛龙中天进无力，客主歊然各疲剧。形骸直欲坐弃忘，冠带安能强修饰。恃公宽贷更不疑，箕倨岂复论官职。笛材平莹家故藏，砚璞坳清此新得。扫除堂屋就阴翳，公不自眠分与客。知公用意每如此，真能与物同其适。岂比法曹空自私，却愿天日长炎赫。公才卓牵人所惊，久矣四海流声名。天方选取欲扶世，岂特使以文章鸣。深探力取常不寐，思以正议排纵横。奈何甘心一榻上，欲卧颍尾为洁清。贤愚劳佚非一轨，顾我病昏惟未死。心於万事久翛然，身寄一官真偶尔。便当买宅归偃休，白发溪山如愿始。看公肋力就太平，却上青天跨箕尾。","dynasty":"宋代","title":"次韵信都公石枕蕲簟"}
{"author":"王安石","content":"水村悲喜拆书看，闻道并州九月寒。忆得此时花更好，举家怜女不同盘。","dynasty":"宋代","title":"寄和甫"}
{"author":"王安石","content":"世故纷纷漫白头，欲寻归路更迟留。锺山北绕无穷水，散发何时一钓舟。","dynasty":"宋代","title":"世故"}
{"author":"王安石","content":"山樱抱石荫松枝，比并余花发最迟。赖有春风嫌寂寞，吹香渡水报人知。","dynasty":"宋代","title":"山樱"}
{"author":"王安石","content":"新春十日雨，雨晴门始开。静看苍苔纹，莫上人衣来。","dynasty":"宋代","title":"春晴"}
{"author":"王安石","content":"夕阳到处花偏暖。","dynasty":"宋代","title":"句"}
{"author":"王安石","content":"井径从芜漫，青藜亦倦扶。百年唯有且，万事总无如。弃置蕉中鹿，驱除屋上乌。独眠窗日午，往往梦华胥。","dynasty":"宋代","title":"昼寝"}
{"author":"王安石","content":"天梯云栈蜀山岑，下视嘉陵水万寻。我得一舟江上去，恐君东望亦伤心。","dynasty":"宋代","title":"和文淑"}
{"author":"王安石","content":"岁熟田家乐，秋风客自悲。茫茫曲城路，归马日斜时。","dynasty":"宋代","title":"秣陵道中口占二首"}
{"author":"王安石","content":"天方猎中原，狐兔在所憎。伤哉六孱王，当此鸷鸟膺。搏取已扫地，翰飞尚凭凌。游将跨蓬莱，以海为丘陵。勒石颂功德，群臣助骄矜。举世不读易，但以刑名称。蚩蚩彼少子，何用辨坚冰。","dynasty":"宋代","title":"秦始皇"}
{"author":"王安石","content":"春江渺渺抱墙流，烟草茸茸一片愁。吹尽柳花人不见，青旗催日下城头。","dynasty":"宋代","title":"春江"}
{"author":"王安石","content":"关雎后之淑，棫朴王之明。兔罝尚好德，况乃公与卿。所以彼行苇，敦然遂其生。谁能弦且歌，为我发古声。","dynasty":"宋代","title":"杂咏八首"}
{"author":"王安石","content":"茅屋沧洲一酒旗，午烟孤起隔林炊。江清日暖芦花转，只似春风柳絮时。","dynasty":"宋代","title":"江宁夹口三首"}
{"author":"王安石","content":"走马白下门，投鞭谢公墩。昔人不可见，故物尚或存。问樵樵不知，问牧牧不言。摩挲苍苔石，点检屐齿痕。想此絓长樯，想此倚短辕。想此玩云月，狼籍盘与樽。井迳亦已没，漫然禾黍村。摧藏羊昙骨，放浪李白魂。亦已同山丘，缅怀莳兰荪。小草戏陈迹，甘棠咏遗恩。万事付鬼籙，耻荣何足论。天机自开阖，人理孰畔援。公色无惧喜，傥知祸福根。涕泪对桓伊，暮年无乃昏。","dynasty":"宋代","title":"谢公墩"}
{"author":"王安石","content":"日密畏前境，渊明欣故园。那知饭不赐，所喜菊犹存。亦有床座好，但无车马喧。谁为吾侍者，稚子候柴门。","dynasty":"宋代","title":"怀古二首其一"}
{"author":"王安石","content":"去都二百四十里，河流中间两城峙。南城草草不受兵，北城楼橹如边城。城中老人为予语，契丹此地经钞虏。黄屋亲乘矢石间，胡马欲踏河冰渡。天发一矢胡无酋，河冰亦破沙水流。欢盟从此至今日，丞相莱公功第一。","dynasty":"宋代","title":"澶州"}
{"author":"王安石","content":"我行天即雨，我止雨还住。雨岂为我行，邂逅与相遇。","dynasty":"宋代","title":"题半山寺壁二首"}
{"author":"王安石","content":"白下长干一水间，竹云新笋已斑斑。明朝若有扁舟兴，落日潮生尚可还。","dynasty":"宋代","title":"招叶致远"}
{"author":"王安石","content":"谢公才业自超群，误长清谈助世纷。秦晋区区等亡国，可能王衍胜商君。","dynasty":"宋代","title":"谢安"}
{"author":"王安石","content":"独卧无心起，春风闭寂寥。鸟声谁唤汝，屋角故相撩。","dynasty":"宋代","title":"病中睡起折杏花数枝二首其二"}
{"author":"王安石","content":"鲸海无风白日闲，天门当面险难攀。尘埃掉臂离长陌，琴酒和云入旧山。仁义未饶轩冕贵，功名莫信愧神悭。郭东一点英雄气，时伴君心夜斗间。","dynasty":"宋代","title":"寄石鼓寺陈伯庸"}
{"author":"王安石","content":"儿曹曾上洛城头，尚记清波绕驿流。却想山川常在梦，可怜颜发已惊秋。辟书今日看君去，著籍长年叹我留。三十六峰应好在，寄声多谢欲来游。","dynasty":"宋代","title":"送西京签判王著作"}
{"author":"王安石","content":"风吹瓦堕屋，正打破我头。瓦亦自破碎，岂但我血流。我终不嗔渠，此瓦不自由。众生造众恶，亦有一机抽。渠不知此机，故自认愆尤。此但可哀怜，劝令真正修。岂可自迷闷，与渠作冤雠。","dynasty":"宋代","title":"拟寒山拾得二十首"}
{"author":"王安石","content":"青嵩碧洛曾游地，墨绶铜章忽在身。拥马尚多畿甸雪，随衣无复禁城尘。古来学问须行己，此去风流定慰人。更忆少陵诗上语，知君不负巩梅春。","dynasty":"宋代","title":"送直讲吴殿丞宰巩县"}
{"author":"王安石","content":"野人非昔人，亦复水上居。纷纷水中游，岂是昔时鱼。吹波浮还没，竞食糟糠余。吞舟不可见，守此岁月除。","dynasty":"宋代","title":"次韵唐彦猷华亭十咏其六陆瑁养鱼池"}
{"author":"王安石","content":"惨惨秋阴绿树昏，荒城高处闭柴门。愁消日月忘身世，静对溪山忆酒樽。南去干戈何日解，东来馹骑此时奔。谁将天下安危事，一把诗书子细论。","dynasty":"宋代","title":"闲居遣兴"}
{"author":"王安石","content":"风来风去岂尝要，随分铿锵与寂寥。不似人间古锺磬，从来文饰到今朝。","dynasty":"宋代","title":"和崔公度家风琴八首"}
{"author":"王安石","content":"一尊聊有天涯忆，百感翻然醉里眠。酒醒灯前犹是客，梦回江北已经年。佳时流落真何得，胜事蹉跎只可怜。唯有到家寒食在，春风因泛滪溪船。","dynasty":"宋代","title":"除夜寄舍弟"}
{"author":"王安石","content":"草堂今寂寞，往事翳山椒。蕙帐空留鹤，萝衣终换貂。生皆堕天秩，隐或寄公朝。叠颖何劳怒，东风汝自摇。","dynasty":"宋代","title":"草堂"}
{"author":"王安石","content":"齐山置酒菊花开，秋浦闻猿江上哀。此地流传空笔墨，昔人埋没已蒿莱。平生志业无高论，末世篇章有逸才。尚得使君驱五马，与寻陈迹久徘徊。","dynasty":"宋代","title":"和王微之秋浦望齐山感李太白杜牧之"}
{"author":"王安石","content":"神物登天扰可骑，如何孔甲但能羁。当时若更无刘累，龙意茫然岂得知。","dynasty":"宋代","title":"神物"}
{"author":"王安石","content":"区区随传换冬春，夜半悬崖托此身。岂慕王尊能许国，直缘毛义欲私亲。施为已坏生平学，梦想犹归寂寞滨。风月一歌劳者事，能明吾意可无人。","dynasty":"宋代","title":"度麾岭寄莘老"}
{"author":"王安石","content":"溯筏开新屋，扶舆绕故园。事遗心独寄，路翳目空存。野果寒林寂，蛮花午簟温。难忘旧时处，欲宿愧桑门。","dynasty":"宋代","title":"过故居"}
{"author":"王安石","content":"斜径偶通南埭路，数家遥对北山岑。草头蛱蝶黄花晚，菱角蜻蜓翠蔓深。","dynasty":"宋代","title":"斜径"}
{"author":"王安石","content":"苍黄离家问南北，中路思归归不得。风涛何处不惊人，雨雪前村更欺客。旧交旌旆此盘桓，见我即令儿解鞍。荒山乐官歌舞拙，提壶沽酒聊一欢。行藏欲语眉不展，互叹别离心缱婘。行年半百劳如此，南亩催耕未宜晚。","dynasty":"宋代","title":"送李屯田守桂阳二首"}
{"author":"王安石","content":"山田久欲折，秋至尚求雨。妇女喜秋凉，踏车多笑语。朔云卷众水，惨淡吹平楚。横陂与直堑，疑即没洲渚。霍霍反照中，散丝鱼几缕。鸿蒙不可问，且往知何许。欹眠露下舸，侧见星月吐。龙骨已呕哑，田家真作苦。","dynasty":"宋代","title":"山田久欲折"}
{"author":"王安石","content":"白下长干何可见，风尘愁杀庾兰成。去年今日青松路，亦自闻蝉第一声。","dynasty":"宋代","title":"和惠思韵二首其二——蝉"}
{"author":"王安石","content":"朝红一片堕窗尘，禅客翛然感此辰。更觉城中芳意少，不如山野早知春。","dynasty":"宋代","title":"和净因有作"}
{"author":"王安石","content":"冯侯天马壮不羁，韩侯白鹭下清池。刘侯羽翰秋欲击，吴侯葩萼春争披。沈侯玉雪照人洁，萧洒已见江湖姿。唯予貌丑骇公等，自镜亦正如蒙倛。忘形论交喜有得，杯酒邂逅今良时。心亲不复异新旧，便脱巾屐相谐嬉。空堂无尘小雨定，浓绿翳水浮秋曦。高谈四坐扫炎热，木末更送凉风吹。此欢不尽忽分散，明月照屋空参差。平明余清在心耳，洗我重得刘侯诗。刘侯未见闻已熟，吾友称诵多文辞。才高意大方用世，自有豪俊相攀追。咨予後会恐不数，魂梦久向东南驰。何时扁舟却顾我，还欲迎子游山陂。","dynasty":"宋代","title":"和刘贡甫燕集之作"}
{"author":"王安石","content":"强行南仕莫辞勤，闻说田园已旷耘。纵使一区犹有宅，可能三月尚无君。且同元亮倾樽酒，更与灵均续旧文。此道废兴吾命在，世间滕口任云云。","dynasty":"宋代","title":"和平甫寄陈正叔"}
{"author":"王安石","content":"链师投老演真乘，像劫空王爪与肱。於总持门通一路，以光明藏续千灯。从容发口酬摩诘，邂逅持心契慧能。新句得公还有赖，古人诗字耻无僧。","dynasty":"宋代","title":"和平甫招道光法师"}
{"author":"王安石","content":"楚越千万山，雄奇此山兼。盘根虽巨壮，其末乃修纤。去县尚百里，侧身勇前瞻。萧条烟岚上，缥缈浮青尖。徐行稍复逼，所瞩亦已深。精神去亹亹，气象来渐渐。卸席取近岸，移船傍苍蒹。窥观坐穷晡，未觉晷刻淹。江空万物息，四面波澜恬。峨然九女鬟，争山一镜奁。卧送秋月没，起看朝阳暹。游氛荡无余，琐细得尽觇。陵空翠纛直，照影寒鋩銛。冢木立绀发，崖林张紫髯。变态生倏忽，虽神讵能占。当留老吾身，少驻谁云餍。惜哉秦汉君，黄屋上衡灊。等之事嬉游，舍此何其廉。我疑二后荒，神物久已厌。埋藏在云雾，不欲登昏憸。又疑避褒封，蔽匿以为谦。或是古史书，脱落简与签。当时备巡游，今不在缃缣。终南秦之望，泰山鲁所詹。天王与秩祭，俎豆罗醯盐。苟能泽下民，维此远亦沾。方今东南旱，土脉燥不黏。尚无肤寸功，岂免窃食嫌。神莽吾难知，士病吾能砭。文章巧傅会，智术工飞箝。荐宝互珪璧，论材自楩柟。苟以饰妇妾，谬云活苍黔。岂如幽人乐，兹山谢闾阎。穴石作户牖，垂泉尚门帘。寻奇出後径，览胜倚前檐。超然往不返，举世徒呫呫。高兴寄日月，千秋伴乌蟾。遐追商洛翁，秦火不能炎。近慕楚穆生，竟脱楚人钳。吾意窃所尚，人谋谅难佥。","dynasty":"宋代","title":"和平甫舟中望九华山二首"}
{"author":"王安石","content":"谁谓九华远，吾身未尝檐。唱篇每起予，予口安能箝。忆在秋浦北，空江上新蟾。光洁写一镜，回环两堤奁。露坐引衣襋，风行欹帽檐。维舟当此时，巨细得尽瞻。试尝论大略，次乃述微纤。此山广以深，包畜万物兼。嘘云吐雾雨，生育靡不渐。巍然如九皇，德泽四海沾。此山相後先，各出群峰尖。毅然如九官，罗立在堂廉。挺身百辟上，附丽无奸憸。此山高且寒，五月不觉炎。草树萋已绿，冰霜尚涵淹。颓然如九老，白发连苍髯。此山当无云，秀色郁以添。毅然如九官，靓饰出重帘。佩环与巾裙，绀玉青纨缣。远之妍西施。近或丑无盐。变态不可穷，诗者徒呫呫。我初勇一往，役世难安恬。浪荒不走职，民瘼当谁砭。乖离今数旬，梦想欲窥觇。自期得所如，何啻释囚钳。念昔太白巅，下视海日暹。朅来天柱游，屐齿尚苔黏。犹之健饮食，屡飨亦云餍。胡为慕攀踏，已惫且不嫌。岂其仁智心，山水固所潜。男儿有所学，进退不在占。功名苟不谐，廊庙等闾阎。况乃抡椽杙，其谁辨楩柟。归欤岩崖居，料理带与签。得石坐兀兀，逢泉饮厌厌。取舍断在独，岂必询谋佥。子语实慰我，宁殊邑中黔。玉枝将在山，当倚以葭蒹。诗力我已屈，锋鋩子犹銛。扶伤更一战，语汝其无谦。","dynasty":"宋代","title":"和平甫舟中望九华山二首"}
{"author":"王安石","content":"欲见道人非一朝，杖藜无路到青霄。千岩万壑排风雨，想对桐炉柏子烧。","dynasty":"宋代","title":"和平父寄道光法师"}
{"author":"王安石","content":"萧然一世外，所乐有谁同。宴坐能忘老，斋蔬不过中。无心为佛事，有客问家风。笑谓西来意，虽空亦不空。","dynasty":"宋代","title":"和栖霞寂照庵僧云渺"}
{"author":"王安石","content":"手把诗翁忆雪诗，坐愁穷海瘴烟霏。谁令天上苍茫合，忽见空中散漫飞。阊阖与风生气势，姮娥交月借光辉。山鸦瑟缩相依立，邑犬跳梁未肯归。点缀丘园荣树木，埋藏沟渐乱封圻。高歌业已传都市，逸兴何当叩隐扉。颇欲携樽邀使骑，几忘温席荐亲闱。公今早晚班春去，强劝涝田补岁饥。","dynasty":"宋代","title":"和钱学士喜雪"}
{"author":"王安石","content":"手持官牒出神皋，迎客遥知贺酒醪。照映里门非白屋，欺凌春草有青袍。宦游虽晚何妨久，饿显从来不必高。孝友父兄家法在，想能清白遗儿曹。","dynasty":"宋代","title":"送郊社朱兄除郎东归"}
{"author":"王安石","content":"秋灯一点映笼纱，好读楞严莫念家。能了诸缘如梦事，世间唯有妙莲花。","dynasty":"宋代","title":"再次前韵"}
{"author":"王安石","content":"金屏翠幔与秋宜，得此年年醉不知。只向贫家促机杼，几家能有一絇丝。","dynasty":"宋代","title":"促织"}
{"author":"王安石","content":"剑阁天梯万里寒，春风此日白衣冠。乌辞反哺颠毛黑，鸟引思归口血丹。行路想君今眚瘦，相逢添我老悲酸。浮云渺渺吹西去，每到原头勒马看。","dynasty":"宋代","title":"寄张剑州并示女弟"}
{"author":"王安石","content":"沁水名园好物华，露盘分送子云家。新妆欲应何人面，彩笔知书几叶花。曾和郢中歌白雪，亦陪天上饮流霞。春风已得同心赏，更拟携诗载酒夸。","dynasty":"宋代","title":"次韵乐道送花"}
{"author":"王安石","content":"扑扑烟岚绕四阿，物华终恨未能多。故应陡起三千丈，始奈重山复岭何。","dynasty":"宋代","title":"南涧楼"}
{"author":"王安石","content":"茂松脩竹翠纷纷，正得山阿与水濆。笑傲一生虽自乐，有司还欲选方闻。","dynasty":"宋代","title":"徐秀才园亭"}
{"author":"王安石","content":"秀骨厖眉倦往还，自然清誉落人间。闲中用意归诗笔，静外安身比太山。欲倩野云朝送客，更邀江月夜临关。嗟予踪迹飘尘土，一对孤峰几厚颜。","dynasty":"宋代","title":"赠长"}
{"author":"王安石","content":"一径森然四座凉，残阴馀韵去何长。人怜直节生来瘦，自许高材老更刚。会与蒿藜同雨露，终随松柏到冰霜。烦君惜取根株在，欲乞伶伦学凤凰。","dynasty":"宋代","title":"与舍弟华藏院此君亭咏竹"}
{"author":"王安石","content":"僧残尚食少，佛古但泥多。寒守三衣法，饥传一钵歌。宽闲每迸竹，危朽漫牵萝。怊怅庭前柏，西来意若何。","dynasty":"宋代","title":"重游草堂次韵三首"}
{"author":"王安石","content":"画船插帜摇秋光，鸣铙传鼓水洋洋。豫章太守吴郡郎，行指斗牛先过乡。乡人出孰航酒浆，炰龟鱠鱼炊稻粱。芡头肥大菱腰长，釂酬喧呼坐满床。怪君三年寓瞿塘，又驱传马登太行。缨旄脱尽归大梁，翻然出走天南疆。九江左投贡与辛，扬澜吹漂浩无旁。老蛟戏水风助狂，盘滑忽坼千丈强。君闻此语悲慨慷，迎吏乃前持一觞。鄙州历选多俊良，镇抚时有诸侯王。拂天高阁朱鸟翔，西山蟠绕鳞鬣苍。下视城堑真金汤，雄楼杰屋郁相望。中户尚有千金藏，漂田种杭出穰穰。沉檀珠犀杂万商，大舟如山起牙樯，输泻交广流荆扬。轻裾利屣列名倡，春风蹋遥能断肠。平湖湾坞烟渺茫，树石珍怪花草香。幽处往往闻笙簧，地灵人秀古所臧。胜兵可使酒可尝，十州将吏随低昂，谈笑指麾回雨阳。非君才高力方刚，岂得跨有此一方，无为听客欲沾裳。使君谢吏趣治装，我行乐矣未渠央。","dynasty":"宋代","title":"送程公辟守洪州"}
{"author":"王安石","content":"陇西流水向西流，自古相传到此愁。添却征人无限泪，怪来呜咽已千秋。","dynasty":"宋代","title":"陇东西二首"}
{"author":"王安石","content":"稚金敷新凉，老火灺残浊。桃枝暖淟涊，散发曦晓捉。烦痾脱然愈，静若遗身觉。移榻欹独眠，欣佳恐难数。","dynasty":"宋代","title":"病起"}
{"author":"王安石","content":"朝寻东郭来，西路历荐亭。众山若怨思，惨澹长眉青。迸水泣幽咽，复如语丁宁。岂予久忘之，而欲我小停。歇鞍松柏间，坐起俯轩棂。秋日幸未暮，奈何雨冥冥。","dynasty":"宋代","title":"荐亭"}
{"author":"王安石","content":"丁年结客盛游从，宛洛毡车处处逢。吟尽物华愁笔老，醉消春色爱醅浓。垆间寂寞相如病，锻处荒凉叔夜慵。早晚青云须自致，立谈平取彻侯封。","dynasty":"宋代","title":"丁年"}
{"author":"王安石","content":"渌水乌程地，青山顾渚滨。酒醪犹美好，茶荈正芳新。聚泛樽前月，分班焙上春。仁风已入俗，乐事始关身。橘柚供南贡，枫槐望北宸。知君白羽扇，归日未生尘。","dynasty":"宋代","title":"送周都官通判湖州"}
{"author":"王安石","content":"月映林塘澹，风含笑语凉。俯窥怜绿净，小立伫幽香。携幼寻新的，扶衰坐野航。延缘久未已，岁晚惜流光。","dynasty":"宋代","title":"岁晚"}
{"author":"王安石","content":"两马齿俱壮，自骄千里材。生姿何轩轩，或是龙之媒。一马立长衢，顾影方徘徊。一马裂衔辔，奔嘶逸风雷。立岂饱刍豆，恋栈常思回。奔岂欲野齕，久羁羡驽骀。两马不同调，各为世所猜。问之不能言。使我心悠哉。","dynasty":"宋代","title":"两马齿俱壮"}
{"author":"王安石","content":"平生不省问田园，白首忘怀道更尊。已上印书通北阙，稍留冠盖饯东门。冯唐老有为郎恋，疏广终无任子恩。今日荣归人所羡，两儿腰绶拥高轩。","dynasty":"宋代","title":"送致政朱郎中东归"}
{"author":"王安石","content":"丹阳太守意如何，先谒茅卿始下车。展节事君三黜後，收心奉道五旬余。回寻灵药逢芝圃，欲叩真关借玉书。不用从人问通塞，天教吏隐接仙居。","dynasty":"宋代","title":"将赴南徐任游茅山有作"}
{"author":"王安石","content":"有嘉新学，潭守所作。守者谁欤，仲庶氏吴。振养矜寡，衣之褰襦。黔首鼓歌，吏静不求。乃相庙序，生师所庐。上漏旁穿，燥湿不除。曰嘻迁哉，迫厄卑污。当其坏时，适可以谋。营地虑工，伐楩楠槠。撤故就新，为此渠渠。潭人来止，相语而喜。我知视成，无豫经始。公升在堂，从者如水。公曰诲汝，潭之士子。古之读书，凡以为己。躬行孝悌，由义而仕。神听汝助，况於闾里。无实而荂，非圣自是。虽大得意，吾犹汝耻。士下其手，公言无尤。请诗我歌，以远公休。","dynasty":"宋代","title":"潭州新学诗"}
{"author":"王安石","content":"南郭红亭冷，西山白道曛。江光凌翠气，洲色乱黄云。岁暮谁邀客，情亲故忆君。天涯独惆怅，归鸟黑纷纷。","dynasty":"宋代","title":"怀吴显道"}
{"author":"王安石","content":"玉堂新样世争传，况以蛮溪绿石镌。嗟我长来无异物，愧君持赠有佳篇。久埋瘴雾看犹湿，一取春波洗更鲜。还与故人袍色似，论心於此亦同坚。","dynasty":"宋代","title":"元珍以诗送绿石砚所谓玉堂新样者"}
{"author":"王安石","content":"空庭得秋长漫漫，寒露入暮愁衣单。喧喧人语已成市，白日未到扶桑间。永怀所好却成梦，玉色彷佛开心颜。逆知後应不复隔，谈笑明月相与闲。","dynasty":"宋代","title":"八月十九日试院梦冲卿"}
{"author":"王安石","content":"还家一笑即芳晨，好与名山作主人。邂逅五湖乘兴往，相邀锦绣谷中春。","dynasty":"宋代","title":"锦绣谷"}
{"author":"王安石","content":"天下纷纷未一家，贩缯屠狗尚雄夸。东陵岂是无能者，独傍青门手种瓜。","dynasty":"宋代","title":"邵平"}
{"author":"王安石","content":"吹尽西陵歌舞尘，当时屋瓦始称珍。甄陶往往成今手，尚托声名动世人。","dynasty":"宋代","title":"相州古瓦砚"}
{"author":"王安石","content":"阳回力犹邅，阴合势方巩。填空忽汗漫，造物谁怂恿。轻於擘絮纷，细若吹毛氄。云连昼已瞀，风助宵仍汹。凭陵虽一时，变态亦千种。帘深卷或避，户隘关犹拥。滔天有冻浪，匝地无荒陇。飞扬类挟富，委翳等辞宠。穿幽偶相重，值险辄孤耸。积惨会将舒，群轻那久重。纷华始满眼，消释不旋踵。槁树散飞花，空檐落县湩。还当困炎热，以此涤烦壅。共约市南人，收藏不为冗。","dynasty":"宋代","title":"和吴冲卿雪"}
{"author":"王安石","content":"野人非昔人，亦复水上居。纷纷水中游，岂是昔时鱼。吹波浮还没，竞食糟糠余。吞舟不可见，守此岁月除。","dynasty":"宋代","title":"次韵唐彦猷华亭十咏其六陆瑁养鱼池"}
{"author":"王安石","content":"少喜功名尽坦涂，那知干世最崎岖。草庐有客歌梁甫，狗监无人荐子虚。解玩山川消积愤，静忘岁月赖群书。惭君枉盖如平昔，不笑谋生万事疏。","dynasty":"宋代","title":"宝应二三进士见送乞诗"}
{"author":"王安石","content":"文成五利老纷纷，方丈蓬莱但可闻。万里出师求宝马，飘然空有意凌云。","dynasty":"宋代","title":"文成"}
{"author":"王安石","content":"纷纷易尽百年身，举世何人识道真。力去陈言夸末俗，可怜无补费精神。","dynasty":"宋代","title":"韩子"}
{"author":"王安石","content":"客卧书颠倒，虫鸣坐寂寥。残灯生暗晕，重露集寒条。真乐闲尤见，深禅静更超。此怀无与晤，拥鼻一长谣。","dynasty":"宋代","title":"秋夜二首其一"}
{"author":"王安石","content":"行行过舅居，归路指亲庐。日苦树无赖，天空云自如。黄焦下泽稻，绿碎短樊蔬。沮溺非吾意，悯嗟聊驻车。","dynasty":"宋代","title":"还自舅家书所感"}
{"author":"王安石","content":"结绮临春歌舞地，荒蹊狭巷两三家。东风漫漫吹桃李，非复当时仗外花。","dynasty":"宋代","title":"金陵即事三首"}
{"author":"王安石","content":"薰风洲渚济花繁，看上征鞍立寺门。投老难堪与君别，倚江从此望远辕。","dynasty":"宋代","title":"送黄吉甫入京题清凉寺壁"}
{"author":"王安石","content":"破车伤马亦天成，所托虽高岂自营。四海不无容足地，行人何事此中行。","dynasty":"宋代","title":"代答"}
{"author":"王安石","content":"百兽冬自暖，独牛非氄毛。无衣与卒岁，坐恐得空牢。主人覆护恩，岂啻一绨袍。问尔何以报，离离满东皋。","dynasty":"宋代","title":"和圣俞农具诗十五其八牛衣"}
{"author":"王安石","content":"茆檐前后欠松萝，百里乘闲向此过。涧水绕田山影转，野林留日鸟声和。萧条鸡犬逢人少，想象乾坤发兴多。世事不如闲静处，知君出处意如何。","dynasty":"宋代","title":"题友人壁"}
{"author":"王安石","content":"故人何处所，天角浪漫漫。寂寞断音驿，徘徊愁肺肝。世情纷可怪，旅况浩难安。愿化东南鹄，高飞托羽翰。","dynasty":"宋代","title":"沂溪怀正之"}
{"author":"王安石","content":"三山半落青天外，势比凌歊宋武台。尘世难逢开口笑，生前相遇且衔杯。","dynasty":"宋代","title":"示黄吉甫"}
{"author":"王安石","content":"昔来高邮居，我始得朱子。从容谈笑间，已足见奇伟。行寻城阴田，坐钓渠下沚。归来同食眠，左右皆图史。入视尔诸幼，欢言亦多祉。当时独张倩，远在庐山趾。沈君未言昏，名已习吾耳。安知十年来，乖隔非愿始。相逢辄念远，悲吒多於喜。今兹岂人力，所念皆聚此。诸甥昔未有，满眼秀而美。低徊吾亲侧，亦足慰劳止。嗟予迫时恩，一传日千里。尔舟亦已戒，五两翩然起。萧萧东南县，望尔何时已。空知梦为鱼，逆上西江水。","dynasty":"宋代","title":"寄朱氏妹"}
{"author":"王安石","content":"春风吹园杂花开，青天露坐始此回。一杯一杯复一杯，笑言溢口何欢咍。古人白骨生青苔，我独不饮何为哉。何时出得禁酒国，垒麴便筑糟丘台。","dynasty":"宋代","title":"春风"}
{"author":"王安石","content":"赐也能言未识真，误将心许汉阴人。桔槔俯仰妨何事，抱瓮区区老此身。","dynasty":"宋代","title":"赐也"}
{"author":"王安石","content":"鸟有车载板，朝暮尝一至。世传鵩似鴞，而此与鴞似。唯能预人死，以此有名字。疑即贾长沙，当时所遭值。洛阳多少年，扰扰经世意。粗闻方外语，便释形骸累。吾衰久捐书，放浪无复事。尚自不见我，安知汝为异。怜汝好毛羽，言音亦清丽。胡为太多知，不默而见忌。楚人既憎汝，弹射将汝利。且长随我游，吾不汝羹胾。","dynasty":"宋代","title":"车载板二首"}
{"author":"王安石","content":"临津艳艳花千树，夹径斜斜柳数行。却忆金明池上路，红裙争自绿衣郎。","dynasty":"宋代","title":"临津"}
{"author":"王安石","content":"打贼贼恐怖，看客客喜欢。亦有客是贼，切莫受伊谩。乐哉贫儿家，无事役心肝。既无贼可打，岂有客须看。","dynasty":"宋代","title":"拟寒山拾得二十首其十六"}
{"author":"王安石","content":"不得君子居，而与小人游。疵瑕不相摩，况乃祸衅稠。高语不敢出，鄙辞强颜酬。始云避世患，自觉日已偷。如傅一齐人，以万楚人咻。云复学齐言，定复不可求。仁义多在野，欲从苦淹留。不悲道难行，所悲累身修。","dynasty":"宋代","title":"寓言九首"}
{"author":"王安石","content":"水边舟动多惊散，何事林间近绝疑。野意肯从威令至，旧巢犹有主人知。不关饮啄春江暖，自在飞鸣夏日迟。览德岂无丹穴凤，到时应让向南枝。","dynasty":"宋代","title":"王浮梁太丞之听讼轩有水禽三巢于竹林之上恬"}
{"author":"王安石","content":"雨过百泉出，秋声连众山。独寻飞鸟外，时渡乱流间。坐石偶成歇，看云相与还。会须营一亩，长此听潺湲。","dynasty":"宋代","title":"自白土村入北寺二首"}
{"author":"王安石","content":"故作酴醾架，金沙只谩栽。似矜颜色好，飞度雪前开。","dynasty":"宋代","title":"池上看金沙花数枝过酴醾架盛开"}
{"author":"王安石","content":"哀俗易高名已振，途险难尽学须强。","dynasty":"宋代","title":"句"}
{"author":"王安石","content":"偶向松间觅旧题，野人休诵北山移。丈夫出处非无意，猿鹤从来不自知。","dynasty":"宋代","title":"松间"}
{"author":"王安石","content":"文墨由来妙禁中，家传岂独赋河东。平生听想风声早，数日追随笑语同。御水新如鸭头绿，宫花更有鹤翎红。看花弄水聊为乐，不晚朝廷相弱翁。","dynasty":"宋代","title":"次杨乐道韵六首其四——後苑详定书怀"}
{"author":"王安石","content":"行年三十已衰翁，满眼忧伤只自攻。今夜扁舟来诀汝，死生从此各西东。","dynasty":"宋代","title":"别鄞女"}
{"author":"王安石","content":"北去还为客，南来岂是归。倦投空渚泊，饥帖冷云飞。垣栅鸡长暖，沟池鹜自肥。怜渠不如此，更堕野人机。","dynasty":"宋代","title":"雁"}
{"author":"王安石","content":"丧车上新垄，哀挽转空山。名与碑长在，魂随帛暂迁。无儿漫黄卷，有母亦朱颜。俛仰平生事，相看一梦间。","dynasty":"宋代","title":"孙君挽辞"}
{"author":"王安石","content":"谁有锄耰不自操，可怜园地满蓬蒿。欲寻春物无蹊径，独卧南床白日高。","dynasty":"宋代","title":"独卧二首其一"}
{"author":"王安石","content":"覆舟山下龙光寺，玄武湖畔五龙堂。想见旧时游历处，烟云渺渺水茫茫。","dynasty":"宋代","title":"忆金陵三首"}
{"author":"王安石","content":"荒云凉雨水悠悠，鞍马东西鼓次休。尚有燕人数行泪，回身却望塞南流！","dynasty":"宋代","title":"入塞"}
{"author":"王安石","content":"城上啼乌破寂寥，思君何处坐迢嶢。应须绿酒酬黄菊，何必红裙弄紫箫。落木云连秋水渡，乱山烟入夕阳桥。渊明久负东篱醉，犹分低心事折腰。","dynasty":"宋代","title":"九日登东山寄昌叔"}
{"author":"王安石","content":"令尹犀舟失去期，怃然凭几占文移。劝君慎莫谗风伯，会有开帆破浪时。","dynasty":"宋代","title":"东流顿令罢官阻风示文有按风伯奏天阍之语答"}
{"author":"王安石","content":"中原秦鹿待新羁，力战纷纷此一时。有道吊民天即助，不知何用牧羊儿。","dynasty":"宋代","title":"范增二首"}
{"author":"王安石","content":"钟鼓非乐本，本末犹相因。仁声入人深，孟子言之醇。如何贞观君，从古同隋陈。风俗不粹美，惜哉世无臣。","dynasty":"宋代","title":"寓言九首007"}
{"author":"王安石","content":"执手乍欣怅，霜毛应更新。依然旧童子，却想梦前身。","dynasty":"宋代","title":"病起过宝觉"}
{"author":"王安石","content":"故人为县楚江边，海角犹闻政事传。万井已安如赤子，一麾今去上青天。应开醉眼酴醾下，莫起归心杜宇前。报主代亲俱有地，几人忠孝似君全。","dynasty":"宋代","title":"送经臣富顺寺丞"}
{"author":"王安石","content":"青丘神父能为政，碧落仙翁好作诗。旧事齐儿应共记，新篇楚老得先知。怀砖大岘如迎日，供帐阊门胜去时。若与鸱夷斗百草，锦囊佳丽敌西施。","dynasty":"宋代","title":"公辟枉道见过获闻新诗因叙叹仰"}
{"author":"王安石","content":"人人有这个，这个没量大。坐也坐不定，走也跳不过。锯也解不解，鎚也打不破。作马便搭鞍，作牛便推磨。若问无眼人，这个是甚麽。便遭伊缠绕，鬼窟里忍饿。","dynasty":"宋代","title":"拟寒山拾得二十首"}
{"author":"王安石","content":"池堑秋水净，扁舟逆凉飙。的皪荷上珠，俯映疏星摇。深寻畏鱼淰，中路且回桡。冥冥菰蒲中，乃复有惊跳。","dynasty":"宋代","title":"秋夜泛舟"}
{"author":"王安石","content":"坛庙千年草不生，幽真曾此荫余清。月枝地上流云影，风叶天边过雨声。材大贤於人有用，节高仙与世无情。秦山陂下今迷处，苦里宫中漫得名。","dynasty":"宋代","title":"玉晨大桧鹤庙古松最为佳树"}
{"author":"王安石","content":"柔桑采尽绿阴稀，芦箔蚕成密茧肥。聊向村家问风俗，如何勤苦尚凶饥。","dynasty":"宋代","title":"郊行"}
{"author":"王安石","content":"轧轧橹声急，苍苍江日低。吾行有定止，潮汐自东西。","dynasty":"宋代","title":"泊姚江"}
{"author":"王安石","content":"天上空多地上稀，初寒风力故应微。那能镇压黄尘起，强欲侵凌白日飞。邑犬横来矜意气，窟蟾偷出助光辉。都城只有袁安惫，我亦年年幸赐衣。","dynasty":"宋代","title":"次韵张氏女弟咏雪"}
{"author":"王安石","content":"冠盖青门道，知君自少时。从容他日喜，奄忽暮年悲。江月明丹旐，湖风冷繐帷。音容虽可想，材力竟何施。","dynasty":"宋代","title":"马玘大夫挽辞"}
{"author":"王安石","content":"童子常誇作赋工，暮年羞悔有杨雄。当时赐帛倡优等，今日论才将相中。细甚客卿因笔墨，卑于尔雅注鱼虫。汉家故事真当改，新咏知君胜弱翁。","dynasty":"宋代","title":"详定试卷二首其二"}
{"author":"王安石","content":"久应飘转作蓬飞，眷惜冠巾未忍违。种种春风吹不长，星星明月照还稀。","dynasty":"宋代","title":"嘲白发"}
{"author":"王安石","content":"霾风携万物，暴雨膏九州。卉花何其多，天阙亦已稠。白日不照见，乾坤莽悲愁。时也独奈何，我歌无有求。","dynasty":"宋代","title":"霾风"}
{"author":"王安石","content":"南浦柔条拂地垂，攀翻聊寄我西悲。武昌官柳年年好，他日春风忆此时。","dynasty":"宋代","title":"送方劭秘校"}
{"author":"王安石","content":"子真家世子云乡，风力才华岂易当。回首古人多隐约，致身今日独辉光。谟明久合分三府，治剧聊须试一方。从此政成何所报，百城无事只耕桑。","dynasty":"宋代","title":"送梅龙图"}
{"author":"王安石","content":"城郭纷纷老倦寻，幅巾来寄北山岑。长遭客子留连我，未快穿云涉水心。","dynasty":"宋代","title":"同熊伯通自定林过悟真二首"}
{"author":"王安石","content":"寒时暖处坐，热时凉处行。众生不异佛，佛即是众生。","dynasty":"宋代","title":"题半山寺壁二首"}
{"author":"王安石","content":"欹枕狂歌击唾壶，直将轩冕等锱铢。醉乡岐路君知否，不似人间足畏涂。","dynasty":"宋代","title":"次韵和张仲通见寄三绝句"}
{"author":"王安石","content":"一日东冈上几回，百重云水隔苏台。遥知别後诗无数，黄犬归时总寄来。","dynasty":"宋代","title":"寄四侄旊二首"}
{"author":"王安石","content":"莫嗟荒僻又离群，且喜风谣岭北闻。铜柱虽然蛮徼接，竹符还是汉家分。春书来逐衡阳雁，秋骑归看陇首云。相见会知南望苦，病骸今似沈休文。","dynasty":"宋代","title":"次韵答丁端州"}
{"author":"王安石","content":"丽泽门西日未俄，水明沙净卷纤罗。绿琼洲渚青瑶嶂，付与诗工敢琢磨。","dynasty":"宋代","title":"丽泽门"}
{"author":"王安石","content":"云埋月缺晕寒灰，飙发齐如巨象豗。纵勇万川冰柱立，纷披千障土囊开。鲁门未怪爰居至，郑圃何妨禦寇来。终夜不眠谁与共，坐忘唯有一颜回。","dynasty":"宋代","title":"次韵耿天骘大风"}
{"author":"王安石","content":"一迳森然四座凉，残阴余韵去何长。人怜直节生来瘦，自许高材老更刚。会与蒿藜同雨露，终随松柏到冰霜。烦君惜取根株在，欲乞伶伦学凤凰。","dynasty":"宋代","title":"与舍弟华藏院忞君亭咏竹"}
{"author":"王安石","content":"谁谓九华远，吾身未尝檐。唱篇每起予，予口安能箝。忆在秋浦北，空江上新蟾。光洁写一镜，回环两堤奁。露坐引衣襋，风行欹帽檐。维舟当此时，巨细得尽瞻。试尝论大略，次乃述微纤。此山广以深，包畜万物兼。嘘云吐雾雨，生育靡不渐。巍然如九皇，德泽四海沾。此山相後先，各出群峰尖。毅然如九官，罗立在堂廉。挺身百辟上，附丽无奸憸。此山高且寒，五月不觉炎。草树萋已绿，冰霜尚涵淹。颓然如九老，白发连苍髯。此山当无云，秀色郁以添。毅然如九官，靓饰出重帘。佩环与巾裙，绀玉青纨缣。远之妍西施。近或丑无盐。变态不可穷，诗者徒呫呫。我初勇一往，役世难安恬。浪荒不走职，民瘼当谁砭。乖离今数旬，梦想欲窥觇。自期得所如，何啻释囚钳。念昔太白巅，下视海日暹。朅来天柱游，屐齿尚苔黏。犹之健饮食，屡飨亦云餍。胡为慕攀踏，已惫且不嫌。岂其仁智心，山水固所潜。男儿有所学，进退不在占。功名苟不谐，廊庙等闾阎。况乃抡椽杙，其谁辨楩柟。归欤岩崖居，料理带与签。得石坐兀兀，逢泉饮厌厌。取舍断在独，岂必询谋佥。子语实慰我，宁殊邑中黔。玉枝将在山，当倚以葭蒹。诗力我已屈，锋鋩子犹銛。扶伤更一战，语汝其无谦。","dynasty":"宋代","title":"和平甫舟中望九华山二首"}
{"author":"王安石","content":"露积成山百种收，渔梁亦自富虾鳟。无羊说梦非真事，岂见元丰第二秋。","dynasty":"宋代","title":"歌元丰五首"}
{"author":"王安石","content":"派出昆仑五色流，一支黄浊贯中州。吹沙走浪几千里，转侧屋闾无处求。","dynasty":"宋代","title":"黄河"}
{"author":"王安石","content":"颓垣断渐有平沙，老木荒榛八九家。河势东南吹地坼，天形西北倚城斜。倾壶语罢还登眺，岸帻诗成却叹嗟。万事因循今白发，一年容易即黄花。","dynasty":"宋代","title":"愁台"}
{"author":"王安石","content":"物变极万殊，心通才一曲。读书谓已多，抚事知不足。与君语承华，念此非不夙。恨无数顷田，归耕使成熟。当官拙自计，易用忤流俗。穷年走区区，得谤大於屋。归来污省舍，又继故人躅。相逢只数步，吏桉常填目。切嗟非无朋，阻阔嗟何速。孤危失所助，把卷常恨独。虚名终自误，谬恩何见蹙。清明有冲卿，奥美如晦叔。时谓当选升，屈指尚五六。揆才最不称，饕宠宁无恧。殷勤故人书，纸尾又见勖。君虽好德言，我自望忠告。易称动不括，传论大明服。进为非成材，罪恐不容赎。岁残东风生，陕树尘翳麴。何缘一杯酒，谈笑相追逐。","dynasty":"宋代","title":"寄吴冲卿"}
{"author":"王安石","content":"海隅山谷閒，人物最多处。平旦息相吹，连城黕如雾。闽王旧宫室，丹漆美无度。今为大帅府，千里来赴愬。元侯文章翁，更以吏能著。峨峨中天阁，鸣玉新改步。衔诏出梨岭，方为远人慕。旌旗满流水，冠盖东门驻。四坐共咨嗟，疑侯不当去。张仲称孝友，樊侯正求助。名城虽云乐，行矣未宜遽。","dynasty":"宋代","title":"送元厚之待制知福州"}
{"author":"王安石","content":"升也初见我，肤腴仍洁白。今何苦而老，手脚皴以黑。闻有道人者，于今号禅伯。嬲汝以一句，西归瘦如腊。汝观青青枝，岁寒好颜色。此松亦有心，岂问庭前柏。","dynasty":"宋代","title":"与僧道升二首其一"}
{"author":"王安石","content":"三秋不见每惓惓，握手山林复怅然。後会敢期黄考日，相看且度白鸡年。畏途石栈王尊驭，荣路金门祖逖鞭。一代官仪新藻拂，得瞻宸宇想留连。","dynasty":"宋代","title":"诗奉送觉之奉使东川"}
{"author":"王安石","content":"门前杨柳二三月，枝条绿烟花白雪。呼僮羁我果下骝，欲寻南冈一散愁。绿冈初日沟港净，与我门前绿相映。隔淮仍见袅袅垂，伫立怊怅去年时。杏花园西光宅路，草暖沙晴正好渡。兴尽无人檝迎我，却随倦鸦归薄暮。","dynasty":"宋代","title":"春日晚行"}
{"author":"王安石","content":"有嘉新学，潭守所作。守者谁欤，仲庶氏吴。振养矜寡，衣之褰襦。黔首鼓歌，吏静不求。乃相庙序，生师所庐。上漏旁穿，燥湿不除。曰嘻迁哉，迫厄卑污。当其坏时，适可以谋。营地虑工，伐楩楠槠。撤故就新，为此渠渠。潭人来止，相语而喜。我知视成，无豫经始。公升在堂，从者如水。公曰诲汝，潭之士子。古之读书，凡以为己。躬行孝悌，由义而仕。神听汝助，况於闾里。无实而荂，非圣自是。虽大得意，吾犹汝耻。士下其手，公言无尤。请诗我歌，以远公休。","dynasty":"宋代","title":"潭州新学诗"}
{"author":"王安石","content":"净相前朝寺，荒凉二十秋。曾游减劫坏，今遇胜缘修。","dynasty":"宋代","title":"净相寺"}
{"author":"王安石","content":"城云漏日晚，树冻裹春深。糁密鱼虽暖，巢危鹤更阴。横风高弓弩，残溜细鸣琴。岁换儿童喜，还伤老大心。","dynasty":"宋代","title":"次韵昌叔岁暮"}
{"author":"王安石","content":"云山参差碧相围，溪水诘曲带城陴。溪穷壤断至者谁，予独与子相谐熙。山城之西鼓吹悲，水风萧萧不满旗。子今去此来无时，予有不可谁予规。","dynasty":"宋代","title":"云山诗送正之"}
{"author":"王安石","content":"手把诗翁忆雪诗，坐愁穷海瘴烟霏。谁令天上苍茫合，忽见空中散漫飞。阊阖与风生气势，姮娥交月借光辉。山鸦瑟缩相依立，邑犬跳梁未肯归。点缀丘园荣树木，埋藏沟渐乱封圻。高歌业已传都市，逸兴何当叩隐扉。颇欲携樽邀使骑，几忘温席荐亲闱。公今早晚班春去，强劝涝田补岁饥。","dynasty":"宋代","title":"和钱学士喜雪"}
{"author":"王安石","content":"还装欲尽喜舟轻，更喜嘉宾伴此行。野饮不忘鱼可钓，旅羹何惜雁能鸣。西山壮马先归牧，南穴残枭欲就烹。忧国自多廊庙宰，与君诗酒尽交情。","dynasty":"宋代","title":"和舍弟舟上示沈道源"}
{"author":"王安石","content":"百兽冬自暖，独牛非氄毛。无衣与卒岁，坐恐得空牢。主人覆护恩，岂啻一绨袍。问尔何以报，离离满东皋。","dynasty":"宋代","title":"和圣俞农具诗十五其八牛衣"}
{"author":"王安石","content":"百金聚一冶，所赋以所遭。此岂异莫耶，奈何独当樵。朝出在人手，暮归在人腰。用舍各有时，此日两无邀。","dynasty":"宋代","title":"和圣俞农具诗十五首其二樵斧"}
{"author":"王安石","content":"富家种论石，贫家种论斗。富贫同一时，倾泻应心手。行看万垄空，坐使千箱有。利物博如此，何惭在牛後。","dynasty":"宋代","title":"和圣俞农具诗十五首其九耧种"}
{"author":"王安石","content":"精良止如留，疏恶去如摈。如摈非尔憎，如留岂吾吝。无心以择物，谁喜亦谁愠。翁乎勤簸扬，可使糖纰尽。","dynasty":"宋代","title":"和圣俞农具诗十五首其六扬扇"}
{"author":"王安石","content":"朝耕草茫茫，暮耕水潏潏。朝耕及露下，暮耕连月出。自无一毛利，主有千箱实。睆彼天上星，空名岂余匹。","dynasty":"宋代","title":"和圣俞农具诗十五首其三耕牛"}
{"author":"王安石","content":"锻金以为曲，揉木以为直。直曲相後先，心手始两得。秦人望屋食，以此当金革。君勿易耰耡，耰耡胜锋镝。","dynasty":"宋代","title":"和圣俞农具诗十五首其十二耰耡"}
{"author":"王安石","content":"耒耜见於易，圣人取风雷。不有仁智兼，利端谁与开。神农后稷死，般尔相寻来。山林尽百巧，揉斲无良材。","dynasty":"宋代","title":"和圣俞农具诗十五首其十耒耜"}
{"author":"王安石","content":"采采霜露下，披披烟雨中。薄茅以为友，短褐相与同。勿妒市门人，绮纨被奴僮。当惭边城戍，擐甲徂春冬。","dynasty":"宋代","title":"和圣俞农具诗十五首其十三襏襫"}
{"author":"王安石","content":"自古世上雄，慷慨擅功名。当时岂有力，能使死者生。三女共一丘，此憾亦难平。音容若有作，无力倾人城。","dynasty":"宋代","title":"次韵唐彦猷华亭十咏其十三女岗"}
{"author":"王安石","content":"五月秘府始曝书，一日江君来约予。世间虽有古画笔，可往共观临石渠。我时冒热跨马去，开厨发匣鸣鎖鱼。羲献黑迹十一卷，水玉作轴排疏疏。最奇小楷乐毅论，永和题尾付官奴。又有四山绝品画，戴嵩吴牛望青芜。李成寒林树半枯，黄筌工妙白兔图。不知名姓貌人物，二公对奕旁观俱。黄金错镂为投壶，粉幛复画一病夫。後有女子执巾裾，床前红毯平火炉。床上二姝展氍毹，绕床屏风山有无。堂上列画三重铺，此幅巧甚意思殊。孰真孰假丹青摹，世事若此还可吁。","dynasty":"宋代","title":"江邻几邀观三馆书画"}
{"author":"王安石","content":"十年流落负归期，临水登山客有思。今日樽前千万恨，不堪频唱鹧鸪辞。","dynasty":"宋代","title":"春日席上"}
{"author":"王安石","content":"石梁度空旷，茅屋临清炯。俯窥娇饶杏，未觉身胜影。嫣如景阳妃，含笑堕宫井。怊怅有微波，残妆坏难整。","dynasty":"宋代","title":"杏花"}
{"author":"王安石","content":"翩翩白凫鸥，泛泛水中游。西来久不见，梦想在沧洲。","dynasty":"宋代","title":"和惠思波上鸥"}
{"author":"王安石","content":"位在万乘师，孟轲犹不遇。岂云贫与贱，世道非吾趣。意行天下福，事忤由然去。命也固有在，臧仓汝何与。","dynasty":"宋代","title":"臧仓"}
{"author":"王安石","content":"高蝉抱壳悲声切，新鸟争巢谇语忙。长树老阴欺夏日，晚花幽艳敌春阳。云归山去当檐静，风过溪来满坐凉。物物此时皆可赋，悔予千里不相将。","dynasty":"宋代","title":"次韵答平甫"}
{"author":"王安石","content":"荣禄嗟何及，明恩愧未酬。欲寻西掖路，更上北山头。","dynasty":"宋代","title":"被召作"}
{"author":"王安石","content":"芳草知谁种，缘阶已数丛。无心与时竞，何苦绿匆匆。","dynasty":"宋代","title":"芳草"}
{"author":"王安石","content":"云从钟山起，却入钟山去。借问山中人，云今在何处。","dynasty":"宋代","title":"即事二首其一"}
{"author":"王安石","content":"身执略兮入西关，关山阻修兮行路难。水头宿兮草头坐，在野只教心胆破。更备雕鞍教走马，玉骨瘦来无一把。几回抛鞚抱鞍桥，往往惊堕马蹄下。","dynasty":"宋代","title":"胡笳十八拍十八首"}
{"author":"王安石","content":"美玉小瑕疵，国工犹珍之。大贤小玷缺，良交岂其绝。小缺可以补，小瑕可以磨。不补亦不磨，人为奈尔何。","dynasty":"宋代","title":"美玉"}
{"author":"王安石","content":"数椽庳屋茨生草，三亩荒园种晚蔬。永日终无一杯酒，可能留得故人车。","dynasty":"宋代","title":"呈陈和叔二首"}
{"author":"王安石","content":"揫歛一何饕，天机亦自劳。墙隈小翻动，屋角盛呼号。漠漠惊沙密，纷纷断柳高。江湖岂在眼，昨夜梦波涛。","dynasty":"宋代","title":"秋风"}
{"author":"王安石","content":"孔孟如日月，委蛇在苍旻。光明所照耀，万物成冬春。扬子出其後，仰攀忘贱贫。衣冠渺尘土，文字烂星辰。岁晚天禄阁，强颜为剧秦。趋舍迹少迩，行藏意终邻。壤壤外逐物，纷纷轻用身。往者或可返，吾将与斯人。","dynasty":"宋代","title":"扬雄"}
{"author":"王安石","content":"白雾青烟入马蹄，朝寒瑟瑟树声悲。平山断垄回环失，鸣鸟游鱼上下随。庙算末闻收策士，瘴乡谁与择军麾。忧时自欲寻君语，行路何妨更有诗。","dynasty":"宋代","title":"道中寄吉父"}
{"author":"王安石","content":"功名一世事，兴废岂人谋。重为苍生起，终随逝水流。凄凉归部曲，零落掩山丘。许国言犹在，奸谀可使羞。","dynasty":"宋代","title":"孙威敏公挽辞"}
{"author":"王安石","content":"谁谓九华远，吾身未尝檐。唱篇每起予，予口安能箝。忆在秋浦北，空江上新蟾。光洁写一镜，回环两堤奁。露坐引衣襋，风行欹帽檐。维舟当此时，巨细得尽瞻。试尝论大略，次乃述微纤。此山广以深，包畜万物兼。嘘云吐雾雨，生育靡不渐。巍然如九皇，德泽四海沾。此山相後先，各出群峰尖。毅然如九官，罗立在堂廉。挺身百辟上，附丽无奸憸。此山高且寒，五月不觉炎。草树萋已绿，冰霜尚涵淹。颓然如九老，白发连苍髯。此山当无云，秀色郁以添。毅然如九官，靓饰出重帘。佩环与巾裙，绀玉青纨缣。远之妍西施。近或丑无盐。变态不可穷，诗者徒呫呫。我初勇一往，役世难安恬。浪荒不走职，民瘼当谁砭。乖离今数旬，梦想欲窥觇。自期得所如，何啻释囚钳。念昔太白巅，下视海日暹。朅来天柱游，屐齿尚苔黏。犹之健饮食，屡飨亦云餍。胡为慕攀踏，已惫且不嫌。岂其仁智心，山水固所潜。男儿有所学，进退不在占。功名苟不谐，廊庙等闾阎。况乃抡椽杙，其谁辨楩柟。归欤岩崖居，料理带与签。得石坐兀兀，逢泉饮厌厌。取舍断在独，岂必询谋佥。子语实慰我，宁殊邑中黔。玉枝将在山，当倚以葭蒹。诗力我已屈，锋鋩子犹銛。扶伤更一战，语汝其无谦。","dynasty":"宋代","title":"和平甫舟中望九华山二首"}
{"author":"王安石","content":"雁生阴沙春，冬息阳海澨。冥冥取南北，岂以食为累。咨予愁病躯，朴鄙人所戏。无人治时难，量力当自弃。岂知塞上霜，飘然亦何事。高堂已白发，爱日负明义。悲风吹平原，秣马聊一愒。含怀孰与语，仰屋思汉喟。孟母知身从，莱妻耻人制。一肉傥易谋，万锺非得计。","dynasty":"宋代","title":"爱日"}
{"author":"王安石","content":"南风屋角响萧萧，白日帘垂坐寂寥。爱此宫商有真意，与君倾耳尽今朝。","dynasty":"宋代","title":"和崔公度家风琴八首"}
{"author":"王安石","content":"系身高处本无心，万窍鸣时有玉音。欲作镆耶为物使，知君能笑不祥金。","dynasty":"宋代","title":"和崔公度家风琴八首007"}
{"author":"王安石","content":"井迳从芜漫，青藜亦倦扶。百年唯有且，万事总无如。弃置蕉中鹿，驱除屋上乌。独眠窗日午，往往梦华胥。","dynasty":"宋代","title":"昼寝"}
{"author":"王安石","content":"槿花朝开暮还坠，妾身与花宁独异。忆昔相逢俱少年，两情未许谁最先。感君绸缪逐君去，成君家计良辛苦。人事反覆那能知？谗言人耳须臾离。嫁时罗衣羞更著，如今始悟君难托叶。君难托，妾亦不忘旧时约。","dynasty":"宋代","tags":"妇女，哀怨，爱情","title":"君难托"}
{"author":"王安石","content":"吾闻人之初，好恶尚无朕。帝与凿耳目，贤愚遂殊品。尔来百千年，转化薄愈甚。父翁相贩卖，浮诈谁能审。睢盱猴缨冠，狼籍鼠穴寝。沧海恐值到，谁论鱼鳖淰。鴞声虽云恶，革去在食葚。嗟谁职教化，独使此风稔。恬观不知救，坐费太官廪。予生少而戆，好古乃天禀。念此俗衰坏，何尝敢安枕。有时不能平，悲吒失食饮。唯子同我病，亦或涕沾衽。谓予可告语，密以诗来谂。烂然辞满纸，秋水濯新锦。穷观何拳拳，静念复凛凛。贱贫欲救世，无宁犹拾渖。说穷且版筑，尹咄唯烹饪。逢时岂遽废，避俗聊须噤。徂年幸未暮，此意可勤恁。","dynasty":"宋代","title":"酬王伯虎"}
{"author":"王安石","content":"百年春梦去悠悠，不复吹箫向此留。野草自花还自落，鸣禽相乳亦相酬。旧蹊埋没开新径，朱户欹斜见画楼。欲把一杯无伴侣，眼看兴废使人愁。","dynasty":"宋代","tags":"抒情，感慨，人生","title":"午枕"}
{"author":"王安石","content":"云木何时两翅翻，玉笼金锁只烦冤。真须强学人间语，举世无人解鸟言。","dynasty":"宋代","title":"全宋诗见鹦鹉戏作四句"}
{"author":"王安石","content":"结屋在墙阴，闭门读诗书。怀我平生友，山水异秦吴。杖藜出柴荆，岂无马与车。穷通适异趣，谈笑不相愉。岂复求古人，浩荡与之俱。客至当饮酒，日月无根株。","dynasty":"宋代","title":"客至当饮酒二首其一"}
{"author":"王安石","content":"心期自与众人殊，骨相知非浅丈夫。独斡斗杓环帝座，亲扶日毂上天衢。锄耰万里山无盗，衮绣三朝国有儒。爽气忽随秋露尽，但留陈迹在龟趺。","dynasty":"宋代","title":"忠献韩公挽辞二首其一"}
{"author":"王安石","content":"心怜红蕊与移栽，不惜年年粪壤培。风雨无时谁会得，欲教零乱强催开。","dynasty":"宋代","title":"次韵杏花三首"}
{"author":"王安石","content":"渐老逢春能几回，蓬门今始为君开。莫嫌野外无供给，更向花前把一杯。","dynasty":"宋代","title":"即事五首"}
{"author":"王安石","content":"车螯肉之弱，恃壳保厥身。自非身有求，不敢微启唇。尚恐擉者得，泥沙常埋堙。往往汤火间，身尽壳空存。维海错万物，口牙且咀吞。尔无如彼何，可畏宁独人。无为久自苦，含匿不暴陈。豁然从所如，游荡四海漘。清波濯其污，白日晒其昏。死生或有在，岂遽得烹燔。","dynasty":"宋代","title":"车螯二首其二"}
{"author":"王安石","content":"百金聚一冶，所赋以所遭。此岂异莫耶，奈何独当樵。朝出在人手，暮归在人腰。用舍各有时，此日两无邀。","dynasty":"宋代","title":"和圣俞农具诗十五首其二樵斧"}
{"author":"王安石","content":"神女音容讵可求，青山回抱楚宫楼。朝朝暮暮空云雨，不尽襄王万古愁。","dynasty":"宋代","title":"巫峡"}
{"author":"王安石","content":"两马齿俱壮，自骄千里材。生姿何轩轩，或是龙之媒。一马立长衢，顾影方徘徊。一马裂衔辔，奔嘶逸风雷。立岂饱刍豆，恋栈常思回。奔岂欲野齕，久羁羡驽骀。两马不同调，各为世所猜。问之不能言。使我心悠哉。","dynasty":"宋代","title":"两马齿俱壮"}
{"author":"王安石","content":"身如泡沫亦如风，刀割香涂共一空。宴坐世间观此理，维摩虽病有神通。","dynasty":"宋代","title":"读维摩经有感"}
{"author":"王安石","content":"幔逗长风细，窗留半月斜。浮烟暝绿草，泫露冷黄花。独曳缘云策，仍寻度水槎。归时参夜半，邻犬静中哗。","dynasty":"宋代","title":"秋夜二首"}
{"author":"王安石","content":"甘滋南北共传誇，栽接还如老圃家。谁谓交梨非外奖，因君浇灌已萌芽。","dynasty":"宋代","title":"耿天骘惠梨次韵奉酬三首其三"}
{"author":"王安石","content":"严严中天阁，蔼蔼层云树。为子望江南，蔽亏无行路。平生湖海士，心迹非无素。老矣不自知，低徊如有慕。伤怀西风起，心与河汉注。哀鸿相随飞，去我终不顾。","dynasty":"宋代","title":"寄曾子固二首"}
{"author":"王安石","content":"荷叶参差卷，榴花次第开。但令心有赏，岁月任渠催。","dynasty":"宋代","title":"题何氏宅园亭"}
{"author":"王安石","content":"汉庭来见一羊裘，默默俄归旧钓舟。迹似磻溪应有待，世无西伯可能留。崎岖冯衍才终废，索寞桓谭道不谋。勺水果非鱣鲔地，放身沧海亦何求。","dynasty":"宋代","title":"严陵祠堂"}
{"author":"王安石","content":"南康父老传史君，疾呼急索初不闻。未尝遣汲浴帘水，三岁只望香炉云。云徐无心澹无滓，史君恬静亦如此。飚然一去扫遗阴，便觉歊烦怅千里。归田负戴子与妻，圃蔬园果西山西。出门亭皋百顷绿，望云才喜雨一犁。我知新亭望云好，欲斸比邻成二老。莫嫌鸡黍数往来，为报襄阳德公嫂。","dynasty":"宋代","title":"题南康晏史君望云亭"}
{"author":"王安石","content":"空见方坟涌半霄，难将生死问参寥。应身东返知何国，瑞像西归自本朝。遗寺有门非辇路，故池无钵但僧瓢。独龙下视皆陈迹，追数齐梁亦未遥。","dynasty":"宋代","title":"重登宝公塔复用前韵二首"}
{"author":"王安石","content":"忆昔都门手一携，春禽初向苎萝啼。梦回金殿风光别，吟到银河月影低。舞急锦腰迎十八，酒酣金盏照东西。何时得遂扁舟去，邂逅从君访剡溪。","dynasty":"宋代","title":"寄程给事"}
{"author":"王安石","content":"青秧漫漫出初齐，鸡犬遥闻路却迷。但见山花流出水，那知不是武陵溪。","dynasty":"宋代","title":"春郊"}
{"author":"王安石","content":"荒村日午未开门，雨後余花满地存。举世但能旌隐逸，谁人知道是王孙。","dynasty":"宋代","title":"题北山隐居王闲叟壁"}
{"author":"王安石","content":"李生坦荡荡，所见实奇哉。问渠前世事，答我烧炭来。炭成能然火，火过却成灰。灰成即是土，随意立根栽。","dynasty":"宋代","title":"拟寒山拾得二十首其十二"}
{"author":"王安石","content":"秋风摧剥利如刀，漠漠昏烟玩日高。眼看南山露崖窾，心随东水转波涛。归期正自凭蓍蔡，生理应须问酒醪。还有诗书能慰我，不多霜雪上颠毛。","dynasty":"宋代","title":"丙申八月作"}
{"author":"王安石","content":"周迥莫有千株叶。","dynasty":"宋代","title":"句"}
{"author":"王安石","content":"舍南舍北皆种桃，东风一吹数尺高。枝柯蔫绵花烂熳，美锦千两敷亭皋。晴沟涨春绿周遭，俯视红影移渔舠。山前邂逅武陵客，水际彷佛秦人逃。攀条弄芳畏晼晚，已见黍雪盘中毛。仙人爱杏令虎守，百年终属樵苏手。我衰此果复易朽，虫来食根那得久。瑶池绀绝谁见有，更值花时且追酒。君能酩酊相随否。","dynasty":"宋代","title":"移桃花示俞秀老"}
{"author":"王安石","content":"端溪琢枕绿玉色，蕲水织簟黄金纹。翰林所宝此两物，笑视金玉如浮云。都城六月招客语，地上赤日流黄尘。烛龙中天进无力，客主歊然各疲剧。形骸直欲坐弃忘，冠带安能强修饰。恃公宽贷更不疑，箕倨岂复论官职。笛材平莹家故藏，砚璞坳清此新得。扫除堂屋就阴翳，公不自眠分与客。知公用意每如此，真能与物同其适。岂比法曹空自私，却愿天日长炎赫。公才卓牵人所惊，久矣四海流声名。天方选取欲扶世，岂特使以文章鸣。深探力取常不寐，思以正议排纵横。奈何甘心一榻上，欲卧颍尾为洁清。贤愚劳佚非一轨，顾我病昏惟未死。心於万事久翛然，身寄一官真偶尔。便当买宅归偃休，白发溪山如愿始。看公肋力就太平，却上青天跨箕尾。","dynasty":"宋代","title":"次韵信都公石枕蕲簟"}
{"author":"王安石","content":"波澜荡沃乾坤大，气象包藏水石闲。只有此中宜旷望，谁令天作海门山。","dynasty":"宋代","title":"金山三首"}
{"author":"王安石","content":"都城羁旅日，独许上人贤。谁为孤峰下，还来宴坐边。是身犹梦幻，何物可攀缘。坐对青灯落，松风咽夜泉。","dynasty":"宋代","title":"宿北山示行详上人"}
{"author":"王安石","content":"我营兮北渚，有怀兮归女。石梁兮以苫盖，绿阴阴兮承宇。仰有桂兮俯有兰，嗟汝归兮路岂难。望超然之白云，临清流而长叹。","dynasty":"宋代","title":"寄蔡氏女子二首"}
{"author":"王安石","content":"一春强半勒花风，几日园林几树红。汲汲追攀常恨晚，纷纷吹洗忽成空。行看果下苍苔地，已作人间白发翁。岂惜解鞍留夜饮，此身醒醉与谁同。","dynasty":"宋代","title":"四月果"}
{"author":"王安石","content":"白日不照物，浮云在寥廓。风涛吹黄昏，屋瓦更纷泊。行观蔡河上，负土私力弱。隋堤散万家，乱若春蚕箔。仍闻决数道，且用宽城郭。妇子夜号呼，西南漫为壑。","dynasty":"宋代","title":"白日不照物"}
{"author":"王安石","content":"离离新田，其下流水。孰知其初，灌莽千里。其南背江，其北逾淮。父抱子扶，十百其来。其来仆仆，镘我新屋。赵侯劬之，作者不饥。岁仍大熟，饱及鸡鹜。僦船与车，四鄙出谷。今游者处，昔止者流。维昔牧我，不如今侯。侯来适野，不有观者。税于水滨，问我鳏寡。侯其归矣，三岁于兹。谁能止侯，我往求之。","dynasty":"宋代","title":"新田诗"}
{"author":"王安石","content":"东浮溪水渡长林，上坂回头一拊心。已觉省烦非仲叔，安能养志似曾参。忧伤遇事纷纷出，疾病乘虚亹亹侵。未有半分求自赎，恐填沟壑更沾襟。","dynasty":"宋代","title":"初去临川"}
{"author":"王安石","content":"手持官牒出神皋，迎客遥知贺酒醪。照映里门非白屋，欺凌春草有青袍。宦游虽晚何妨久，饿显从来不必高。孝友父兄家法在，想能清白遗儿曹。","dynasty":"宋代","title":"送郊社朱兄除郎东归"}
{"author":"王安石","content":"老欲求吾志，时方摭我华。强将愁出塞，空得病还家。日转山河暖，风含草木葩。胜游思一往，不敢问三车。","dynasty":"宋代","title":"送契丹使还次韵答净因老"}
{"author":"王安石","content":"酿成吴米野油囊，却爱清谈气味长。闲日有僧来北阜，平时无盗出南塘。风亭对竹酬孤峭，雪迳寻梅认暗香。江水中（左氵右霝）应未变，一杯终欲就君尝。","dynasty":"宋代","title":"次韵微之即席"}
{"author":"王安石","content":"求全伤德义，欲速累功名。玉要藏而待，苗非揠故生。未妨徐出昼，何苦急堕成。此道今亡矣，嗟谁可与明。","dynasty":"宋代","title":"求全"}
{"author":"王安石","content":"遭时何必问功名，自古难将力命争。万户侯多归世胄，五车书独负家声。才华汝尚为丞掾，老懒吾今合钓耕。外物悠悠无得丧，春郊终日待相迎。","dynasty":"宋代","title":"闻和甫补池掾"}
{"author":"王安石","content":"逢原未熟我，已与子相知。自吾得逢原，知子更不疑。把手湖上舟，望子欲归时，茫然乃分散，独背东南驰。寥寥西城居，邂逅与子期。鸡鸣入省门，朱墨来纷披。含意不自得，强颜聊尔为。会合常在夜，青灯照书诗。往往并衾语，至明不言疲。匆匆舍我去，使我当从谁。送子不出门，我身方羁縻。我心得自如，今与子相随。随子至湖上，逢原所尝嬉。想见荷叶尽，北风卷寒漪。已怀今日愁，更念昔日悲。相逢亦何有，但有镜中丝。","dynasty":"宋代","title":"别孙莘老"}
{"author":"王安石","content":"众生若有我，我何能度脱。众生若无我，已死应不活。众生不了此，便听佛与夺。我无我不二，四天王献钵。","dynasty":"宋代","title":"拟寒山拾得二十首"}
{"author":"王安石","content":"君游苦数归苦晚，一驿险有千里远。知君陟降旦暮间，马力不劲厌长坂。雨脚坠地花枝低，风头入溪蒲叶偃。此处登临不奈愁，琼树森森遮叠巘。","dynasty":"宋代","title":"答裴煜道中见寄"}
{"author":"王安石","content":"一春强半勒花风，几日园林几树红。汲汲追攀常恨晚，纷纷吹洗忽成空。行看果下苍苔地，已作人间白发翁。岂惜解鞍留夜饮，此身醒醉与谁同。","dynasty":"宋代","title":"四月果"}
{"author":"王安石","content":"长溪流水碧潺潺，古木苍藤暗两山。把臂道人今在否，长官白首尚人间。","dynasty":"宋代","title":"送陈令"}
{"author":"王安石","content":"贫贱侵凌富贵骄，功名无复在刍荛。将军北面师降虏，此事人间久寂寥。","dynasty":"宋代","title":"韩信"}
{"author":"王安石","content":"天马志万里，驾盐不如闲。壮士困局束，不如弃之完。利行有厄辙，势涉无恬澜。明明千年羞，促促一日欢。孰肯避此世，引身取平宽。超然子有意，为我歌考盘。予方慕孔氏，委吏久盘桓。得失未云殊，聊各趋所安。","dynasty":"宋代","title":"答陈正叔"}
{"author":"王安石","content":"云结川原暗，风连草木萎。遥瞻季行役，正对女伤悲。梦事中千变，生涯老百罹。更惭无道力，临路涕交颐。","dynasty":"宋代","title":"送陶氏妇兼寄纯甫"}
{"author":"王安石","content":"六宅新妆促锦，三宫巧仗丛花。一片黄云起处，内人遥认官家","dynasty":"宋代","title":"宫词"}
{"author":"王安石","content":"渺渺林间路，萧萧物外僧。高阴凉易入，闲貌老难增。官事真伤锦，君恩更饮冰。求田此山下，终欲忤陈登。","dynasty":"宋代","title":"游栖霞庵灼平甫至因寄"}
{"author":"王安石","content":"金明驰道柳参天，投老重来听管弦。饱食太官还惜日，夕阳临水意茫然。","dynasty":"宋代","title":"九日赐宴琼林苑作"}
{"author":"王安石","content":"柔桑采尽绿阴稀，芦箔蚕成密茧肥。聊向村家问风俗：如何勤苦尚凶饥？","dynasty":"宋代","title":"郊行"}
{"author":"王安石","content":"丙魏虽曹汉道昌，岂如公出值虞唐。秀锺旧国山川气，荣附中天日月光。更化事功参虎变，赞元时序得金穰。伤心鼓吹城南陌，回首新阡柏一行。","dynasty":"宋代","title":"正宪吴公挽辞"}
{"author":"王安石","content":"扁舟畏朝热，望夜倚桅樯。日共火云退，风兼水气凉。未秋轻病骨，微曙浣愁肠。坚我江湖意，滔滔兴不忘。","dynasty":"宋代","title":"夏夜舟中颇凉因有所感"}
{"author":"王安石","content":"灵山宁与心为仇，斤斧侵凌自不休。水玉比来闻长价，市人无数起相雠。","dynasty":"宋代","title":"灵山"}
{"author":"王安石","content":"海气冥冥涨楚氛，汀洲回薄水横分。青松十里锺山路，只隔西南一片云。","dynasty":"宋代","title":"赴召道中"}
{"author":"王安石","content":"先生天下豪杰魁，胸臆广博天所开。文章事业望孔孟，不复睥睨蔡与崔。十年留滞东南州，饱足藜藿安蒿莱。独鸣道德惊此民，民之闻者源源来。高冠大带满门下，奋如百蛰乘春雷。恶人沮服善者起，昔时蹻跖今骞回。先生不试乃能尔，诚令得志如何哉。吾愿圣帝营太平，补葺廊庙枝倾颓。披旒发纩广耳目，照彻山谷多遗材。先收先生作梁柱，以次构架桷与榱。群臣面向帝深拱，仰戴堂陛方崔嵬。","dynasty":"宋代","title":"寄赠胡先生"}
{"author":"王安石","content":"才高明主眷方深，属郡闻风自革心。闾里不须多按治，山川从此数登临。茅檐坐隔云千里，柏垄初抽翠一寻。东望泫然知有寄，但疑公岂久分襟。","dynasty":"宋代","title":"送吴龙图知江宁"}
{"author":"王安石","content":"韩君揭阳居，戚嗟与死邻。吕使揭阳去，笑谈面生春。当复进赵子，诗书相讨论。不必移鳄鱼，诡怪以疑民。有若大颠者，高材能动人。亦勿与为礼，听之汩彝伦。同朝叙朋友，异姓接婚姻。恩义乃独厚，怀哉余所陈。","dynasty":"宋代","title":"送潮州吕使君"}
{"author":"王安石","content":"才高诸彦故无嫌，兄弟同时举孝廉。东观外除方墨绶，西州相见已苍髯。灵胥引水清穿市，神禹分山翠入帘。好去弦歌聊自慰，郡人谁敢慢陶潜。","dynasty":"宋代","title":"送萧山钱著作"}
{"author":"王安石","content":"自君之出矣，何其挂怀抱。孤坐屡穷辰，山木迹如扫。数枝石榴发，岂无一时好。不可持寄君，思君令人老。","dynasty":"宋代","title":"怀元度四首"}
{"author":"王安石","content":"地僻居人少，山稠伏兽多。怒狸朝搏雁，嚵虎夜窥骡。篱落生孙竹，门庭上女萝。未应悲寂寞，六载一经过。","dynasty":"宋代","title":"乌塘"}
{"author":"王安石","content":"思君携手安能得，上尽重城更上楼。时独看云泪横臆，长安不见使人愁。","dynasty":"宋代","title":"怀元度四首其三"}
{"author":"王安石","content":"明星惨澹月参差，万窍含风各自悲。人散庙门灯火尽，却寻残梦独多时。","dynasty":"宋代","title":"腊享"}
{"author":"王安石","content":"浩荡宫门白日开，君王高拱试群材。学如吾子何忧失，命属天公不可猜。意气未直轻感慨，文章尤忌数悲哀。男儿独患无名尔，将相谁云有种哉。","dynasty":"宋代","title":"李璋下第"}
{"author":"王安石","content":"青溪相值各青春，老去临流辄损神。事事只随波浪去，年年空得鬓毛新。论心未忍遗横目，干世还忧近逆鳞。嘉句感君邀我厚，自嗟才不异常人。","dynasty":"宋代","title":"次韵酬邓子仪二首其一"}
{"author":"王安石","content":"霹雳沟西路，柴荆四五家。忆曾骑款段，随音入桃花。","dynasty":"宋代","title":"霹雳沟"}
{"author":"王安石","content":"雄也营身足，聃兮悞汝多。捐书知圣已，绝学奈禽何。","dynasty":"宋代","title":"偶书"}
{"author":"王安石","content":"湖海三年隔，相逢塞路中。黄金酌卯酒，白发对春风。所愿乖平日，何知即老翁。悠悠越溪水，好在钓鱼筒。","dynasty":"宋代","title":"寄谢师直"}
{"author":"王安石","content":"潼关西山古蓝田，有气郁郁高拄天。雄虹雌霓相结缠，昼夜不散非云烟。秦人挟斤上其巅，视气所出深鑱镌。得物盈尺方且坚，以斤试叩声泠然。持归市上求百钱，人皆疑嗟莫爱怜。大梁老估闻不眠，操金喜取走蹁跹。深藏牢包三十年，光怪邻里惊相传，欲献天子无由缘。朝廷昨日锺鼓县，呼工琢圭寘神筵。玉材细琐不中权，贾孙抱物诏使前。红罗复叠帕紫毡，发视绀碧光属联。诏问与价当几千，众工让口无敢先。嗟我岂识真与全。","dynasty":"宋代","title":"估玉"}
{"author":"王安石","content":"往时濯足潇湘浦，独上九疑寻二女。苍梧之野烟漠漠，断垄连冈散平楚。暮年伤心波浪阻，不意画中能更睹。燕公侍书燕王府，王求一笔终不与。奏论谳死误当赦，全活至今何可数。仁人义士埋黄土，只有粉墨归囊褚。","dynasty":"宋代","title":"燕侍郎山水"}
{"author":"王安石","content":"残暑安所逃，弯碕北窗北。伐翳作清旷，培芳卫岑寂。投衣挂青枝，敷簟取一息。凉风过碧水，俯见游鱼食。永怀少陵诗，菱叶净如拭。谁当共新甘，紫角方可摘。","dynasty":"宋代","title":"弯碕"}
{"author":"王安石","content":"同学金陵最少年，奏书曾用牍三千。盛名非复居人後，壮岁如何弃我先。种橘园林无旧业，采苹洲渚有新篇。蒜山东路春风绿，埋没谁知太守阡。","dynasty":"宋代","title":"王中甫学士挽辞"}
{"author":"王安石","content":"野水从横漱屋除，午窗残梦鸟相呼。春风日日吹香草，山北山南路欲无。","dynasty":"宋代","title":"悟真院"}
{"author":"王安石","content":"柔桑采尽绿阴稀，芦箔蚕成密茧肥。聊向村家问风俗：如何勤苦尚凶饥？","dynasty":"宋代","title":"郊行"}
{"author":"王安石","content":"寒林昏鸦相与还，下有跂石苍孱颜。曾於古图见彷佛，已怪刀笔非人间。君家石屏谁为写，古图所传无似者。鸦飞历乱止且鸣，林叶惨惨风烟生。高斋日午坐中见，意以落日空上行。君诗雄盛付君手，云此非人乃天巧。嗟哉浑沌死，乾坤至，造作万物丑妍巨细各有理。问此谁主何其精，恢奇谲诡多可喜。人於其间乃复雕鑱刻画出智力，欲与造代追相倾。拙者婆烫尚欲奋，工者固已穷夸矜。吾观鬼神独人意异，虽有至巧无所争。所以虢山间，埋没此宝千万岁，不为见者惊。吾又以此知妙伟之入在百世後，造始乃与元气并。画工粉墨非不好，岁久剥烂空留名。能从太古到今日，独此不朽由天成。世人尚奇轻货力，山珍海怪采掇今欲索。此屏後出为君得，胡贾欲价著不识。吾知金帛不足论，当与君诗两相直。","dynasty":"宋代","title":"和吴冲卿鸦鸣树石屏"}
{"author":"王安石","content":"结阁揖仙子，疏塘临隐扉。水花红四出，山竹翠相围。云度疑軿下，凫惊恐舄飞。蜀姜宁可恃，投钓此忘归。","dynasty":"宋代","title":"揖仙阁"}
{"author":"王安石","content":"萧萧搏黍声中天，漠漠舂锄影外天。","dynasty":"宋代","title":"句"}
{"author":"王安石","content":"耕有春雨濡，耘有秋阳暴。二物应时须，九州同我服。欲为生少慕，得此自云足。君思周伯阳，所愿岂华毂。","dynasty":"宋代","title":"和圣俞农具诗十五首其十四台笠"}
{"author":"王安石","content":"於易见耒耜，於诗闻钱鎛。百工圣人为，此最功不薄。欲收禾黍善，先去蒿莱恶。愿同欹器悟，更使臣工作。","dynasty":"宋代","title":"和圣俞农具诗十五首其十一钱鎛"}
{"author":"王安石","content":"取车当要津，膏润及远野。与天常斡旋，如雨自奔泻置心亦何有，在物偶相假。此理及可言，安得圆机者。","dynasty":"宋代","title":"和圣俞农具诗十五首其四水车"}
{"author":"王安石","content":"绿草无端倪，牛羊在平地。芊绵杳霭间，落日一横吹。超遥送逸响，澶漫写真意。岂比卖饧人，吹箫贩童稚。","dynasty":"宋代","title":"和圣俞农具诗十五首其五牧笛"}
{"author":"王安石","content":"田父结田庐，聊容一身息。呼儿取茅竹，不借乡人力。起行庐旁朝，归卧庐下夕。悠悠各有愿，勿笑田庐窄。","dynasty":"宋代","title":"和圣俞农具诗十五首其一田庐"}
{"author":"王安石","content":"树老垂缨乱，祠荒向水开。偶人经雨踣，古屋为风摧。野鸟栖尘座，渔郎奠竹杯。欲传山鬼曲，无奈楚词哀。","dynasty":"宋代","title":"和叔才岸傍古庙"}
{"author":"王安石","content":"捐书去寄老山林，无复追缘往事心。忽值故人乘雪兴，玉堂前话得重寻。","dynasty":"宋代","title":"和叔雪中见过"}
{"author":"王安石","content":"门前秋水可扬舲，有意西寻白下亭。只欲往来相邂逅，却嫌招唤苦丁宁。","dynasty":"宋代","title":"和叔招不往"}
{"author":"王安石","content":"呼门初起外廷臣，秀气棱棱动搢绅。谈论坐来能慰我，篇章传出亦惊人。生刍一束他年阙，伐木相求此地新。便欲与君同乐处，穷通余事不关身。","dynasty":"宋代","title":"和宋太博服除还朝简诸朋旧"}
{"author":"王安石","content":"西城方外士，传法自南华。高蹈玩一世，旁通兼数家。来游仁者静，传咏正而葩。乘兴何时再，还能托後车。","dynasty":"宋代","title":"和唐公舍人访净因"}
{"author":"王安石","content":"君正忙时我正闲，如何同得到锺山。夷门二十年前事，回首黄尘一梦间。","dynasty":"宋代","title":"示王铎主簿"}
{"author":"王安石","content":"一灯相伴十余年，旧事陈言知几编。到了不如无累後，困来颠倒枕书眠。","dynasty":"宋代","title":"适意"}
{"author":"王安石","content":"车螯肉之弱，恃壳保厥身。自非身有求，不敢微启唇。尚恐擉者得，泥沙常埋堙。往往汤火间，身尽壳空存。维海错万物，口牙且咀吞。尔无如彼何，可畏宁独人。无为久自苦，含匿不暴陈。豁然从所如，游荡四海漘。清波濯其污，白日晒其昏。死生或有在，岂遽得烹燔。","dynasty":"宋代","title":"车螯二首其二"}
{"author":"王安石","content":"杯酒邗沟上，纷纷已十年。音容常想见，风迹每流传。老去元卿位，新开太守阡。庆门当更大，子弟固多贤。","dynasty":"宋代","title":"致仕邵少卿挽辞二首"}
{"author":"王安石","content":"掖门相对敞铜镮，䡾䡾飞甍在两间。润色平生知地禁，登临此日愧身闲。浮云倒影移窗隙，落木回飙动屋山。忽忆初来秋尚早，紫微花点绿苔斑。","dynasty":"宋代","title":"次韵祖择之登紫微阁二首其二"}
{"author":"王安石","content":"美玉小瑕疵，国工犹珍之。大贤小玷缺，良交岂其绝。小缺可以补，小瑕可以磨。不补亦不磨，人为奈尔何。","dynasty":"宋代","title":"美玉"}
{"author":"王安石","content":"季主逡巡居卜肆，弥明邂逅作诗翁。曾令宋贾叹车上，更使刘侯惊坐中。杳杳人传多异事，冥冥谁识此高风。行歌过我非无谓，唯恨贫家酒盏空。","dynasty":"宋代","title":"赠李士宁道人"}
{"author":"王安石","content":"刘郎今日拥旌麾，传到江南喜可知。上冢还须击羊豕，下车应不问狐狸。无人敢效公荣酒，为我聊寻逸少池。亦见岭头花烂熳，更将春色寄相思。","dynasty":"宋代","title":"送刘和父奉使江西"}
{"author":"王安石","content":"楚天如梦水悠悠，花底残红漫不收。独绕去年挥泪处，还将牢落对沧洲。","dynasty":"宋代","title":"楚天"}
{"author":"王安石","content":"无物堪持比此冠，竹皮柔胆谷皮乾。故人恋恋绨袍意，岂为哀怜范叔寒。","dynasty":"宋代","title":"和耿天骘以竹冠见赠四首"}
{"author":"王安石","content":"懒读书来已数年，从人嘲我腹便便。为嫌归舍儿童聒，故就僧房借榻眠。","dynasty":"宋代","title":"和惠思岁二日二绝"}
{"author":"王安石","content":"春雪堕如簁，浑家醉不知。泥留虎斗迹，愁杀路傍儿。","dynasty":"宋代","title":"春雪"}
{"author":"王安石","content":"泝伐开新屋，扶舆绕故园。事遗心独寄，路翳目空存。野果寒林寂，蛮花午簟温。难忘旧时处，欲宿愧桑门。","dynasty":"宋代","title":"过故居"}
{"author":"王安石","content":"清溪相值各青春，老去临流辄损神。事事只随波浪去，年年空得鬓毛新。论心未忍遗横目，干世还忧近逆鳞。嘉句感君邀我厚，自嗟才不异常人。","dynasty":"宋代","title":"次韵酬邓子仪二首"}
{"author":"王安石","content":"正月端门夜，金舆缥缈中。传觞三鼓罢，纵观万人同。警跸声如在，嬉游事已空。但令千载後，追咏太平功。","dynasty":"宋代","title":"癸卯追感正月十五事"}
{"author":"王安石","content":"无田士相吊，亦以废燕乐。我官虽在朝，得饮乃不数。诗书向墙户，宾至无杯杓。空取上古言，酬之等糟粕。有如扬子云，岁晚天禄阁。但无载酒人，识字真未博。叔兮归自东，一笑堂上酌。绪余不及客，儿女聊相酢。高谈非世欢，自慰亦不恶。寄言繁华子，此趣由来各。","dynasty":"宋代","title":"平甫归饮"}
{"author":"王安石","content":"城北横冈走翠虬，一堂高视两三州。淮岑日对朱栏出，江岫云齐碧瓦浮。墟落耕桑公恺悌，杯觞谈笑客风流。不知岘首登临处，壮观当时有此不。","dynasty":"宋代","title":"平山堂"}
{"author":"王安石","content":"他年过食新城藕，枕藉船中载亲友。今年却到经行处，独坐昏烟对舞柳。甘酸向口无所适，牢落盘餐与樽酒。冰房玉节漫自好，欲御还休涕垂手。曾参宦学居常近，阳城离别初不久。人间此愿两未能，西风落日空回首。","dynasty":"宋代","title":"过食新城藕"}
{"author":"王安石","content":"寒堂耿不寐，辘辘闻车声。不知谁家儿，先我霜上行。叹息夜未央，遽呼置前楹。推枕欲强起，问知星正明。昧旦圣所勉，齐诗有鸡鸣。嗟予以窃食，更觉负平生。","dynasty":"宋代","title":"强起"}
{"author":"王安石","content":"一陂焰水蒋陵西，含风却转与城齐。周遭碧铜磨作港，逼塞绿锦剪成畦。","dynasty":"宋代","title":"一陂"}
{"author":"王安石","content":"持归霄汉青绫被，去看吴都白马潮。叠鼓渡江寒浪伏，鸣铙入境野云飘。鱼穿杨柳夸鲸脍，人采芙蓉学细腰。家有三槐为太守，弟兄谁似李文饶。","dynasty":"宋代","title":"送王郎中知江阴"}
{"author":"王安石","content":"人传湫水未尝枯，满底苍苔乱发粗。四海旱多霖雨少，此中端有卧龙无。","dynasty":"宋代","title":"龙泉寺石井二首"}
{"author":"王安石","content":"日净山如染，风暄草欲薰。梅残数点雪，麦涨一溪云。","dynasty":"宋代","title":"题齐安壁"}
{"author":"王安石","content":"厌代人间世，收神天上游。遽然虚玉座，不复望珠旒。待旦移巾帻，饔人改膳羞。寻常飞白几，寂寞暗尘浮。","dynasty":"宋代","title":"仁宗皇帝挽辞四首其三"}
{"author":"王安石","content":"言失于须臾，百世不可除。行失几席间，恶名满八区。百年养不足，一日毁有馀。谅彼耻不仁，戒哉惟厥初。","dynasty":"宋代","title":"寓言九首其六"}
{"author":"王安石","content":"秋风摧剥利如刀，漠漠昏烟玩日高。眼看南山露崖窾，心随东水转波涛。归期正自凭蓍蔡，生理应须问酒醪。还有诗书能慰我，不多霜雪上颠毛。","dynasty":"宋代","title":"丙申八月作"}
{"author":"王安石","content":"二年相值喜同声，并辔尘沙眼亦明。新诏各从天上得，残樽同向月边倾。已嗟後会欢难必，更想前官责尚轻。黾勉敢忘君所勖，古人忧乐有违行。","dynasty":"宋代","title":"冲卿席上得行字"}
{"author":"王安石","content":"无才处处是穷涂，两地谁传万里书。节物峥嵘催岁暮，溪山萧洒入吾庐。南归犹喜寻同志，北去还闻困索居。佳句不须论旧约，相随阳羡有篮舆。","dynasty":"宋代","title":"答孙正之"}
{"author":"王安石","content":"秀骨厖眉倦往还，自然清誉落人间。闲中用意归诗笔，静外安身比太山。欲倩野云朝送客，更邀江月夜临关。嗟予踪迹飘尘土，一对孤峰几厚颜。","dynasty":"宋代","title":"赠长"}
{"author":"王安石","content":"漱甘凉病齿，坐旷息烦襟。因脱水边屦，就敷岩上衾。但留云对宿，仍值月相寻。真乐非无寄，悲虫亦好音。","dynasty":"宋代","title":"定林"}
{"author":"王安石","content":"咨予乏时才，始愿乃丘壑。强走十五年，朱颜已非昨。低回大梁下，屡叹风沙恶。所欣同舍郎，诱我文义博。古声无慆淫，真味有淡泊。追攀风月久，貌简非心略。君恩忽推徙，所望颇乖错。尚怜得经过，未比参辰各。留连惜馀景，从子至日落。明灯照亲友，环坐倾杯杓。别离宽后悲，笑语尽今乐。论诗知不如，兴至亦同作。","dynasty":"宋代","title":"冲卿席上得作"}
{"author":"王安石","content":"休公遂不起，难料复难忘。玉骨随薪尽，空留一分香。","dynasty":"宋代","title":"悼慧休"}
{"author":"王安石","content":"穷谷经春不识花，新松老柏自攲斜。慇勤更上山头望，白下城中有几家。","dynasty":"宋代","title":"定林院"}
{"author":"王安石","content":"百亩中庭半是苔。门前白道水萦回。爱闲能有几人来。小院回廊春寂寂，山桃溪杏两三栽。为谁零落为谁开。","dynasty":"宋代","tags":"写景，抒情","title":"浣溪沙·百亩中庭半是苔"}
{"author":"王安石","content":"风驶柳条乾，驼裘未胜寒。殷懃陌上日，为客暖征鞍。","dynasty":"宋代","title":"送丁廓秀才归汝阴"}
{"author":"王安石","content":"端溪琢枕绿玉色，蕲水织簟黄金纹。翰林所宝此两物，笑视金玉如浮云。都城六月招客语，地上赤日流黄尘。烛龙中天进无力，客主歊然各疲剧。形骸直欲坐弃忘，冠带安能强修饰。恃公宽贷更不疑，箕倨岂复论官职。笛材平莹家故藏，砚璞坳清此新得。扫除堂屋就阴翳，公不自眠分与客。知公用意每如此，真能与物同其适。岂比法曹空自私，却愿天日长炎赫。公才卓牵人所惊，久矣四海流声名。天方选取欲扶世，岂特使以文章鸣。深探力取常不寐，思以正议排纵横。奈何甘心一榻上，欲卧颍尾为洁清。贤愚劳佚非一轨，顾我病昏惟未死。心於万事久翛然，身寄一官真偶尔。便当买宅归偃休，白发溪山如愿始。看公肋力就太平，却上青天跨箕尾。","dynasty":"宋代","title":"次韵信都公石枕蕲簟"}
{"author":"王安石","content":"子云游天禄，华藻锐初学。覃思晚有得，晦显无适莫。寥寥邹鲁後，於此归先觉。岂尝知符府，何苦自投阁。长安诸愚儒，操行自为薄。谤嘲出异己，传载因疏略。孟轲劝伐燕，伊尹干说亳。叩马触兵锋，食牛要禄爵。少知羞不为，况彼皆卓荦。史官蔽多闻，自古喜穿凿。","dynasty":"宋代","title":"扬雄二首"}
{"author":"王安石","content":"日出堂上饮，日西未云休。主人笑而歌，客子叹以愀。指此堂上柱，始生在岩幽。雨露饱所滋，凌云亦千秋。所托愿求久，何言值君收。乃令卑湿地，百蚁上穷锼。丹青空外好，镇压已堪忧。为君重去之，不使一蚁留。蚁力虽云小，能生万蚍蜉。又能高其础，不尔继者稠。语客且勿然，百年等浮沤。为客当酌酒，何豫主人谋。","dynasty":"宋代","title":"日出堂上饮"}
{"author":"王安石","content":"十年怊怅蹑山阡，终欲持杯滴到泉。东路角巾非故约，西州华屋漫修椽。幽明永隔休炊黍，真俗相妨久绝弦。遗墨每看疑邂逅，复随人事散如烟。","dynasty":"宋代","title":"全椒张公有诗在北山西庵僧者墁之怅然有感"}
{"author":"王安石","content":"潮连风浩荡，沙引客淹留。落日更清坐，空江无近舟。共看蒹苇宅，聊即稻粱谋。未敢嗟艰食，凶年半九州。","dynasty":"宋代","title":"江上二首其一"}
{"author":"王安石","content":"云山参差碧相围，溪水诘曲带城陴。溪穷壤断至者谁，予独与子相谐熙。山城之西鼓吹悲，水风萧萧不满旗。子今去此来无时，予有不可谁予规。","dynasty":"宋代","title":"云山诗送正之"}
{"author":"王安石","content":"吏役沧海上，瞻山一停舟。怪此秃谁使，乡人语其由。一狙山上鸣，一狙从之游。相匹乃生子，子众孙还稠。山中草木盛，根实始易求。攀挽上极高，屈曲亦穷幽。众狙各丰肥，山乃尽侵牟。攘争取一饱，岂暇议藏收？大狙尚自苦，小狙亦已愁。稍稍受咋啮，一毛不得留。狙虽巧过人，不善操锄耰。所嗜在果谷，得之常以偷。嗟此海山中，四顾无所投。生生未云已，岁晚将安谋？","dynasty":"宋代","tags":"寓言，写山，讽刺","title":"秃山"}
{"author":"王安石","content":"有客语省兵，兵省非所先。方今将不择，独以兵乘边。前攻已破散，後距方完坚。以众亢彼寡，虽危犹幸全。将既非其才，议又不得专。兵少败孰继，胡来饮秦川。万一虽不尔，省兵当何缘。骄惰习已久，去归岂能田。不田亦不桑，衣食犹兵然。省兵岂无时，施置有後前。王功所由起，古有七月篇。百官勤俭慈，劳者已息肩。游民慕草野，岁熟不在天。择将付以职，省兵果有年。","dynasty":"宋代","title":"省兵"}
{"author":"王安石","content":"北风阁雨去不下，惊沙苍茫乱昏晓。传闻城外八九里，雹大如拳死飞鸟。","dynasty":"宋代","title":"丙戌五日京师作二首"}
{"author":"王安石","content":"井径从芜漫，青藜亦倦扶。百年唯有且，万事总无如。弃置蕉中鹿，驱除屋上乌。独眠窗日午，往往梦华胥。","dynasty":"宋代","title":"昼寝"}
{"author":"王安石","content":"幽兰有佳气，千载閟山阿。不出阿兰若，岂遭乾闼婆。","dynasty":"宋代","title":"朱朝议移法云兰"}
{"author":"王安石","content":"日密畏前境，渊明欣故园。那知饭不赐，所喜菊犹存。亦有床座好，但无车马喧。谁为吾侍者，稚子候柴门。","dynasty":"宋代","title":"怀古二首"}
{"author":"王安石","content":"定林青木老参天，横贯东南一道泉。六月杖藜寻石路，午阴多处弄潺湲。","dynasty":"宋代","title":"定林"}
{"author":"王安石","content":"千古雄文造圣真，眇然幽思入无伦。他年未免投天禄，虚为新都著剧秦。","dynasty":"宋代","title":"扬子"}
{"author":"王安石","content":"窗明两不借，榻净一籧篨。栩栩幽人梦，夭夭老者居。安能问香积，谁可告华胥。独饭墙阴转，看云坐久如。","dynasty":"宋代","title":"独饭"}
{"author":"王安石","content":"水边舟动多惊散，何事林间近绝疑。野意肯从威令至，旧巢犹有主人知。不关饮啄春江暖，自在飞鸣夏日迟。览德岂无丹穴凤，到时应让向南枝。","dynasty":"宋代","title":"王浮梁太丞之听讼轩有水禽三巢于竹林之上恬"}
{"author":"王安石","content":"谁有锄耰不自操，可怜园地满蓬蒿。欲寻春物无蹊径，独卧南床白日高。","dynasty":"宋代","title":"独卧二首其一"}
{"author":"王安石","content":"草堂今寂寞，往事翳山椒。蕙帐空留鹤，萝衣终换貂。生皆堕天秩，隐或寄公朝。叠颖何劳怒，东风汝自摇。","dynasty":"宋代","title":"草堂"}
{"author":"王安石","content":"百亩中庭半是苔。门前白道水萦回。爱闲能有几人来。小院回廊春寂寂，山桃溪杏两三栽。为谁零落为谁开。","dynasty":"宋代","tags":"写景，抒情","title":"浣溪沙·百亩中庭半是苔"}
{"author":"王安石","content":"数间茅屋闲临水，窄衫短帽垂杨里。花是去年红，吹开一夜风。梢梢新月偃，午醉醒来晚。何物最关情，黄鹂三两声。","dynasty":"宋代","tags":"闲适，生活","title":"菩萨蛮·数间茅屋闲临水"}
{"author":"王安石","content":"山川相对一悲翁，往事纷纷梦寐中。邂逅故人恩意在，低徊今日笑言同。看吹陌上杨花满，忽忆岩前蕙帐空。亦见桐乡诸父老，为传衰飒病春风。","dynasty":"宋代","title":"送逊师归舒州"}
{"author":"王安石","content":"尽日含毫难比兴。都无色可并。万里晴天何处来。真是屑琼瑰。","dynasty":"宋代","title":"甘露歌"}
{"author":"王安石","content":"江上悠悠不见人，十年尘垢梦中身。殷懃为解丁香结，放出枝间自在春。","dynasty":"宋代","title":"出定力院作"}
{"author":"王安石","content":"忆我东游未有须，扶衰重此驻肩舆。市中年少今谁在，鲁叟当街六十余。","dynasty":"宋代","title":"重过余婆冈市"}
{"author":"王安石","content":"沅江水有梁与罾，沅田树桑可蚕耕。君於其间耻射利，独岸清泚留朱甍。诗书当前日开阖，冠带满坐相逢迎。勉求高论出施设，无以私智为公卿。","dynasty":"宋代","title":"李氏沅江书堂"}
{"author":"王安石","content":"　　世皆称孟尝君能得士，士以故归之，而卒赖其力以脱于虎豹之秦。嗟乎！孟尝君特鸡鸣狗盗之雄耳，岂足以言得士？不然，擅齐之强，得一士焉，宜可以南面而制秦，尚何取鸡鸣狗盗之力哉？夫鸡鸣狗盗之出其门，此士之所以不至也。","dynasty":"宋代","tags":"古文观止，读书，感想","title":"读孟尝君传"}
{"author":"王安石","content":"伊吕两衰翁，历遍穷通。一为钓叟一耕佣。若使当时身不遇，老了英雄。汤武偶相逢，风虎云龙。兴王只在谈笑中。直至如今千载后，谁与争功！","dynasty":"宋代","tags":"宋词三百首，咏史怀古，豪放","title":"浪淘沙令·伊吕两衰翁"}
{"author":"王安石","content":"平岸小桥千嶂抱。柔蓝一水萦花草。茅屋数间窗窈窕。尘不到。时时自有春风扫。午枕觉来闻语鸟。欹眠似听朝鸡早。忽忆故人今总老。贪梦好。茫然忘了邯郸道。","dynasty":"宋代","tags":"宋词三百首，山水，隐居，生活","title":"渔家傲·平岸小桥千嶂抱"}
{"author":"王安石","content":"孜孜矻矻。向无明里、强作窠窟。浮名浮利何济，堪留恋处，轮回仓猝。幸有明空妙觉，可弹指超出。缘底事、抛了全潮，认一浮沤作瀛渤。本源自性天真佛。只些些、妄想中埋没。贪他眼花阳艳，谁信道、本来无物。一旦茫然，终被阎罗老子相屈。便纵有、千种机筹，怎免伊唐突。","dynasty":"宋代","tags":"抒怀，志向，感慨","title":"雨霖铃·孜孜矻矻"}
{"author":"王安石","content":"一陂春水绕花身，花影妖娆各占春。纵被春风吹作雪，绝胜南陌碾成尘。","dynasty":"宋代","tags":"杏花","title":"北陂杏花"}
{"author":"王安石","content":"百战疲劳壮士哀，中原一败势难回。江东子弟今虽在，肯与君王卷土来？","dynasty":"宋代","tags":"古诗三百首，咏史","title":"叠题乌江亭"}
{"author":"王安石","content":"自古帝王州，郁郁葱葱佳气浮。四百年来成一梦，堪愁。晋代衣冠成古丘。绕水恣行游。上尽层城更上楼。往事悠悠君莫问，回头。槛外长江空自流。","dynasty":"宋代","tags":"抒情，谪居，生活","title":"南乡子·自古帝王州"}
{"author":"王安石","content":"明妃初出汉宫时，泪湿春风鬓脚垂。低徊顾影无颜色，尚得君王不自持。归来却怪丹青手，入眼平生几曾有；意态由来画不成，当时枉杀毛延寿。一去心知更不归，可怜着尽汉宫衣；寄声欲问塞南事，只有年年鸿雁飞。家人万里传消息，好在毡城莫相忆；君不见咫尺长门闭阿娇，人生失意无南北。明妃初嫁与胡儿，毡车百两皆胡姬。含情欲语独无处，传与琵琶心自知。黄金杆拨春风手，弹看飞鸿劝胡酒。汉宫侍女暗垂泪，沙上行人却回首。汉恩自浅胡恩深，人生乐在相知心。可怜青冢已芜没，尚有哀弦留至今。","dynasty":"宋代","tags":"咏史怀古，怀才不遇，组诗","title":"明妃曲二首"}
{"author":"王安石","content":"石梁茅屋有弯碕，流水溅溅度两陂。(度两陂一作：度西陂)晴日暖风生麦气，绿阴幽草胜花时。","dynasty":"宋代","tags":"写风，田园，写景","title":"初夏即事"}
{"author":"王安石","content":"　　江之南有贤人焉，字子固，非今所谓贤人者，予慕而友之。淮之南有贤人焉，字正之，非今所谓贤人者，予慕而友之。二贤人者，足未尝相过也，口未尝相语也，辞币未尝相接也。其师若友，岂尽同哉？予考其言行，其不相似者，何其少也！曰：学圣人而已矣。”学圣人，则其师若友，必学圣人者。圣人之言行，岂有二哉？其相似也适然。　　予在淮南，为正之道子固，正之不予疑也。还江南，为子固道正之，子固亦以为然。予又知所谓贤人者，既相似，又相信不疑也。　　子固作《怀友》一首遗予，其大略欲相扳以至乎中庸而后已。正之盖亦常云尔。夫安驱徐行，轥中庸之庭，而造于其堂，舍二贤人者而谁哉？予昔非敢自必其有至也，亦愿从事于左右焉尔。辅而进之，其可也。　　噫！官有守，私有系，会合不可以常也，作《同学一首别子固》以相警，且相慰云。","dynasty":"宋代","tags":"古文观止，赠别，友情","title":"同学一首别子固"}
{"author":"王安石","content":"不得黄花九日吹，空看野叶翠葳蕤。渊明酩酊知何处，子美萧条向此时。委翳似甘终草莽，栽培空欲傍藩篱。可怜蜂蝶飘零後，始有闲人把一枝。","dynasty":"宋代","title":"和晚菊"}
{"author":"王安石","content":"文卓始隋唐，进取归一律。安知鸿都事，竟用程人物。变今嗟未能，於己空自咄。流波亦已漫，高论常见屈。故令俶傥士，往往弃堙郁。皋陶叙九德，固有知人术。圣世欲尔为，徐观异人出。","dynasty":"宋代","title":"和王乐道读进士试卷"}
{"author":"王安石","content":"秋暑汗流如炙輠，敝衣湿蒸尘垢涴。施施众虱当此时，择肉甘於虎狼饿。咀啮侵肤未云已，爬搔次骨终无那。时时对客辄自扪，千百所除才几个。皮毛得气强复活，爪甲流丹真暂破。未能汤休取一空，且以火攻令少挫。踞炉炽炭已不暇，对龟张衣诚未过。飘零乍若蛾赴灯，惊扰端如蚁施磨。欲殴百恶死焦灼，肯贷一凶生弃播。已观细黠无所容，未放老奸终不堕。然脐郿坞患溢世，焚宝鹿台身易货。冢中燎入化秦尸，池上焮随迁莽坐。彼皆势极就烟埃，况汝命轻俟涕唾。逃藏坏絮尚欲索，埋没死灰谁复课。熏心得祸尔莫悔，烂额收功吾可贺。犹残众虮恨未除，自计宁能久安卧。","dynasty":"宋代","title":"和王乐道烘虱"}
{"author":"王安石","content":"泥水填马不受辙，瓦雪得火犹藏沟。宿雾纷纷度城阙，朔气凛凛吹衣裘。穷阎闭门无一客，剥啄惊我有前驺。强随传呼出屋去，鼻息冻合髭缪缪。投缰马鬣任欹侧，欲出操箠手还抽。行思江南悲故事，溪谷冬暖花常流。前年腊归三见白，霁色岭上班班留。杖藜此时将邑子，登眺置酒身优游。岂如都城今日事，只恐一蹶为亲忧。因知田里驾款段，昔人岂即非良谋。君家洛阳名实大，谈笑枯槁回春柔。平生意气故应在，白发未敢相寻求。从容退食想佳节，岂无歌声相献酬。奈何亦作苦寒调，叹息朝夕无骅骝。超然遂有江湖意，满纸为我书穷愁。相如正应居客右，子路且莫乘桴浮。","dynasty":"宋代","title":"和王胜之雪霁借马入省"}
{"author":"王安石","content":"收科天陛顷同时，回首相欢事亦稀。追讲旧游犀尘脱，交酬新唱彩笺飞。直须倾倒樽中酒，休惜淋浪飞上衣。日暮主翁留客辖，会稽聊滞买臣归。","dynasty":"宋代","title":"和王司封会同年"}
{"author":"王安石","content":"寒云沈屯白日埋，河汉荡坼天如簁。衡门兼句限泥潦，卧听窾木鸣相挨。萧辰忽扫纤翳尽，北岭初出青嵬嵬。微之新诗动我目，烂若火齐金盘堆。想携诸彦眺平野，高论历诋秦以来。觥船淋浪始快意，忽忆归云胡为哉。念君少壮辍游衍，发挥春秋名玉杯。书成不得断国论，但此空语传八垓。登临兴罢因感触，更欲远引追宗雷。君知富贵亦何有，谄誉未足偿讥排。风豪雨横费调燮，坐使发背为黄台。留宾往往夜参半，虽有杂俎无由开。江南佳丽非一日，况乃故园名池台。能招过客饮文字，山水又足供欢咍。剩留官屋贮酒母，取醉不竭当如淮。","dynasty":"宋代","title":"和王微之登高斋三首"}
{"author":"王安石","content":"六朝人物随烟埃，金舆玉几安在哉。锺山石城已寂寞，只见江水云端来。百年故老有存者，尚忆世宗初伐淮。魏王兵马接踵出，旗纛千里相搪挨。当时谋臣非不众，上国拔取多陪台。龙腾九天跨四海，一水欲阻为可咍。降王北归楼殿坼，弃屋尚锁残金堆。神灵变化自真主，将帅何力求公台。山川清明草木静，天地不复屯云雷。使君登高访古昔，伤此陈迹聊持杯。因留嘉客坐披写，郚渌笑语倾如簁。酒酣重惜功业晚，老矣万卷徒兼该。攒峰列壑动归兴，忧端落笔何崔嵬。余年无欢易感激，亦愧庄叟能安排。青灯明灭照不寐，但把君诗阖且开。","dynasty":"宋代","title":"和王微之登高斋三首"}
{"author":"王安石","content":"干戈六代战血埋，双阙尚指山崔嵬。当时君臣但儿戏，把酒空劝长星杯。临春美女闭黄壤，玉枝自蕊繁如堆。後庭新声散樵牧，兴废倏忽何其哀。咸阳龙移九州坼，遗种变化呼风雷。萧条中原砀无水，崛强又此凭江淮。广陵衣冠扫地去，穿筑陇亩为池台。吴侬倾家助经始，尺土不借秦人簁。珠犀磊落万艘入，金璧照耀千门开。建隆天飞跨两海，南发交广东温台。中间嶪嶪地无几，欲久割据诚难哉。灵旗指麾尽貔虎，谈笑力可南山排。楼船蔽川莫敢动，扶伏但有谋臣来。百年沧洲自潮汐，事往不与波争回。黄云荒城失苑路，白草废畤空坛垓。使君新篇韵险绝，登眺感悼随嘲咍。嗟予愁惫气已竭，对垒每欲相劘挨。挥毫更想能一战，数窘乃见诗人才。","dynasty":"宋代","title":"和王微之登高斋三首"}
{"author":"王安石","content":"齐山置酒菊花开，秋浦闻猿江上哀。此山漠漠云垂地，南埭悠悠水映人。驰道蔽亏松半死，射场埋没雉多驯。登高一曲悲亡国，想绕红梁落暗尘。","dynasty":"宋代","title":"和王微之秋浦望齐山感李太白杜牧之"}
{"author":"王安石","content":"为有檀栾占雒阳，忆归杖策此徜徉。观鱼得意还知乐，入鸟忘机肯乱行。未敢许君轻去国，不应如我漫为郎。中园日涉非无趣，保此千锺慰北堂。","dynasty":"宋代","title":"和微之林亭"}
{"author":"王安石","content":"春入园林百草香，池塘冰散水生光。身闲是处堪携手，何事低徊两鬓霜。","dynasty":"宋代","title":"春入"}
{"author":"王安石","content":"浮云吹尽数秋毫，爚爚金波满满醪。千里得君诗挑战，夜坛谁敢将风骚。","dynasty":"宋代","title":"中秋夕寄平甫诸弟"}
{"author":"王安石","content":"随意柴荆手自开，沿冈度堑复登台。小桥风露扁舟月，迷鸟羁雌竟往来。","dynasty":"宋代","title":"随意"}
{"author":"王安石","content":"关外寻君信马蹄，漫成诗句任天倪。花枝到眼春相照，山色侵衣晚自迷。今日笑谈还喜共，经年劳逸固难齐。生涯零落归心懒，多谢殷懃杜宇啼。","dynasty":"宋代","title":"出城访无党因宿斋馆"}
{"author":"王安石","content":"谁将石黛染春潮，复捻黄金作柳条。西崦东沟从此好，笋舆追我莫辞遥。","dynasty":"宋代","title":"谁将"}
{"author":"王安石","content":"孟光求嬁得梁鸿，无下相随不讳穷。卓荦才名今日事，萧条门巷古人风。五噫尚与时多忤，一笑兼忘我屡空。六月尘沙不札贷，泫然搔首又西东。","dynasty":"宋代","title":"示四妹"}
{"author":"王安石","content":"雨打江南树。一夜花开无数。绿叶渐成阴，下有游人归路。与君相逢处。不道春将暮。把酒祝东风，且莫恁、匆匆去。","dynasty":"宋代","tags":"写雨，惜春","title":"伤春怨·雨打江南树"}
{"author":"王安石","content":"落尽群花独自芳，红英浑欲拒严霜。开元天子千秋节，戚里人家承露囊。","dynasty":"宋代","title":"拒霜花"}
{"author":"王安石","content":"忽去飘然游冶盘，共疑枝策在梁端。禅心暂起何妨寂，道骨虽清不畏寒。","dynasty":"宋代","title":"俞秀老忽然不见"}
{"author":"王安石","content":"昨登定林山，俯视东南陔。但见一方白，莫知所从来。湿银注寒晶，奁以青培堆。迢迢晻霭中，疑有白玉台。是夕清风兴，烦云豁然开。常娥攀桂枝，顾景久徘徊。杖藜忽高秋，陈迹与子陪。壮观非复昔，平芜夜莓苔。","dynasty":"宋代","title":"定林示道原"}
{"author":"王安石","content":"道真沉溺九流浑，独泝颓波讨得源。岁晚强颜天禄阁，只将奇字与人言。","dynasty":"宋代","title":"扬子二首"}
{"author":"王安石","content":"花下一壶酒，定将谁举杯。雪英飞落近，疑是故人来。","dynasty":"宋代","title":"花下"}
{"author":"王安石","content":"周公歌七月，耕稼乃王术。宣王追祖宗，考牧与宫室。甘棠能听讼，召伯圣人匹。後生论常高，於世复何实。","dynasty":"宋代","title":"寓言九首"}
{"author":"王安石","content":"皖城初得故人诗，叹息龙媒踠壮时。太史滞留终不偶，中郎制作遂无施。二千石禄今何有，四十车书昔漫知。海曲冷云埋拱木，延州空挠暮年悲。","dynasty":"宋代","title":"河中使君修撰陆公挽辞三首"}
{"author":"王安石","content":"恸哭杨颙为一言，馀风今日更谁传。区区庸蜀支吴魏，不是虚心岂得贤。","dynasty":"宋代","title":"诸葛武侯"}
{"author":"王安石","content":"三年衣上禁城尘，抚事怊然愧古人。明月沧波秋万顷，扁舟长寄梦中身。","dynasty":"宋代","title":"京城"}
{"author":"王安石","content":"河势浩难测，禹功传所闻。今观一川破，复以二渠分。国论终将塞，民嗟亦已勤。无灾等难必，从众在吾君。","dynasty":"宋代","title":"河势"}
{"author":"王安石","content":"龟鬼何为便赫然，似嫌刀机苦无膻。图书得免同煨烬，却赖厨人凊不眠。","dynasty":"宋代","title":"外厨遗火二首"}
{"author":"王安石","content":"一尊聊有天涯忆，百感翻然醉里眠。酒醒灯前犹是客，梦回江北已经年。佳时流落真何得，胜事蹉跎只可怜。唯有到家寒食在，春风因泛滪溪船。","dynasty":"宋代","title":"除夜寄舍弟"}
{"author":"王安石","content":"与公京口水云閒，问月何时照我还。邂逅我还还问月，何时照我宿金山。","dynasty":"宋代","title":"与宝觉宿龙华院三绝句其三"}
{"author":"王安石","content":"昨日见张三，嫌他不守己。归来自悔责，分别亦非理。今日见张三，分别心复起。若除此恶习，佛法无多子。","dynasty":"宋代","title":"拟寒山拾得二十首010"}
{"author":"王安石","content":"小夫谨利害，不讲义与仁。读书疑夷齐，古岂有此人。其才一莛芒，所欲势万钧。求多卒自困，余祸及生民。","dynasty":"宋代","title":"寓言六首"}
{"author":"王安石","content":"凭几微言绝，群臣涕泗挥。哀号三级陛，缟素九重围。天上仙游远，宫中御座非。最悲帷幄侍，不复未明衣。","dynasty":"宋代","title":"仁宗皇帝挽辞四首"}
{"author":"王安石","content":"子来我乐只，子去悲如何。谓言且少留，大舸已凌波。闇黮虽莫测，皇明迈羲娥。修门归有时，京水非汨罗。","dynasty":"宋代","title":"闻望之解舟"}
{"author":"王安石","content":"夜别江船晓解骖，秋城气象亦潭潭。山从树外责争出，水向沙边绿半涵。行问墙夫多不记，坐论公瑾少能谈。只愁地僻无鑋客，旧学从谁得指南。","dynasty":"宋代","title":"到舒州次韵答平甫"}
{"author":"王安石","content":"绿草无端倪，牛羊在平地。芊绵杳霭间，落日一横吹。超遥送逸响，澶漫写真意。岂比卖饧人，吹箫贩童稚。","dynasty":"宋代","title":"和圣俞农具诗十五首其五牧笛"}
{"author":"王安石","content":"利瞋汝刀山，浊爱汝灰河。汝痴分别心，即汝琰魔罗。圆成但一性，一切法依他。遍了一切法，不如且头陀。","dynasty":"宋代","title":"拟寒山拾得二十首其二十"}
{"author":"王安石","content":"数家茅屋闲临水。单衫短帽垂杨里。花是去年红，吹开一夜风。梢梢新月偃。午醉醒来晚。何物最关情。黄鹂三两声。","dynasty":"宋代","title":"菩萨蛮·数家茅屋闲临水"}
{"author":"王安石","content":"山陂畴昔从吾亲，诸父先生各佩纷。零落长年谁语此，迟回故地却逢君。衣冠偶坐论经术，襁褓当时刺绣文。更怪高材终未遇，有司何日选方闻。","dynasty":"宋代","title":"次韵酬宋妃六首"}
{"author":"王安石","content":"结屋山涧曲，挂瓢秋树颠。鸣不中律吕，时时惊我眠。吾儿亦恶聒，肋力事弃捐。止我为尔歌，不如恣其然。狂风动地至，万窍各啾喧。一瓢虽易除，岂在有无间。皪皪山下石，泠泠手中弦。临流写所爱，坐听坐穷年。","dynasty":"宋代","title":"结屋山涧曲"}
{"author":"王安石","content":"僧残尚食少，佛古但泥多。寒守三衣法，饥传一钵歌。宽闲每迸竹，危朽漫牵萝。怊怅庭前柏，西来意若何。","dynasty":"宋代","title":"重游草堂次韵三首"}
{"author":"王安石","content":"邑屋为儒知善政，市门多粟见丰年。追攀更觉相逢晚，谈笑难忘欲别前。客幙雅游皆置榻，令堂清坐亦鸣弦。轻舟後夜沧江北，回首春城空黯然。","dynasty":"宋代","title":"别葛使君"}
{"author":"王安石","content":"鲁公之书既绝伦，岁久更为所珍。荒坛坏冢朽崖屋，剥落风雨埋煨尘。断碑数尺谁所得，点画入纸完如新。延陵公子好事者，拓取持寄情相亲。六书篆籀数变改，训诂後世多失真。谁初妄凿妍与丑，坐使学士劳骸筋。堂堂鲁公勇且仁，出遇世难亲经纶。挥毫卓荦又惊俗，岂亦以此夸常民。但疑技巧有天得，不必勉强方通神。诗歌甘棠美召伯，爱惜蔽芾由思人。时危忠谊常恨少，宝此勿复令埋堙。","dynasty":"宋代","title":"吴长文新得颜公坏碑"}
{"author":"王安石","content":"朝游盘门东，暮出阊门西。四顾茫无人，但见白日低。荒林带昏烟，上有归鸟啼。物皆得所托，而我无安栖。","dynasty":"宋代","title":"泊舟姑苏"}
{"author":"王安石","content":"都城羁旅日，独许上人贤。谁为孤峰下，还来宴坐边。是身犹梦幻，何物可攀缘。坐对青灯落，松风咽夜泉。","dynasty":"宋代","title":"宿北山示行详上人"}
{"author":"王安石","content":"知君非我载醪人，终日相随免污茵。赏尽高山见流水，唱残白雪值阳春。中分香积如来钵，对现毗耶长者身。谁拂定林幽处壁，与君图写继吾真。","dynasty":"宋代","title":"次韵张德甫奉议"}
{"author":"王安石","content":"应世文章手，宜民政事才。朝多侧目忌，士有拊心哀。书蠹平生简，香寒後夜灰。悠悠国西路，空得葬车回。","dynasty":"宋代","title":"正肃吴公挽辞三首"}
{"author":"王安石","content":"从衰得白自天机，未怪长青与愿违。看取春条随日长，会须秋叶向人稀。","dynasty":"宋代","title":"代白发答"}
{"author":"王安石","content":"朝寻东郭来，西路历洊亭。众山若怨思，惨澹长眉青。迸水泣幽咽，复如语丁宁。岂予久忘之，而欲我小停。歇鞍松柏间，坐起俯轩棂。秋日幸未暮，奈何雨冥冥。","dynasty":"宋代","title":"洊亭"}
{"author":"王安石","content":"青门道北云为屋，大垆贮酒千万斛。独龙注雨如车轴，不畏不售畏不续。","dynasty":"宋代","title":"梦中作"}
{"author":"王安石","content":"商阳杀三人，每辄不忍视。亦云食君食，报礼当如此。波澜吹九州，金石安得止。永怀南山阿，慷慨中夜起。","dynasty":"宋代","title":"杂咏三首"}
{"author":"王安石","content":"云埋月缺晕寒灰，飙发齐如巨象豗。纵勇万川冰柱立，纷披千障土囊开。鲁门未怪爰居至，郑圃何妨禦寇来。终夜不眠谁与共，坐忘唯有一颜回。","dynasty":"宋代","title":"次韵耿天骘大风"}
{"author":"王安石","content":"郑国欲弊秦，渠成秦富强。本始意已陋，末流功更长。维汴亦如此，浚源在淫荒。归作万世利，谁能弛其防。夷门筑天都，横带国之阳。漕引天下半，岂云独荆扬。货入空外府，租输陈太仓。东南一百年，寡老无残粻。自宜富京师，乃亦窘盖藏。征求过夙昔，机巧到莛芒。御史闵其然，志欲穷舟航。此言信有激，此水存何伤。救世讵无术，习传自先王。念非老经纶，岂易识其方。我懒不足数，君材仍自强。他日听施设，无乃弃篇章。","dynasty":"宋代","title":"和吴御史汴渠"}
{"author":"王安石","content":"布衣阡陌动成群，卓荦高才独见君。杞梓豫章蟠绝壑，骐驎騕褭跨浮云。行藏已许终身共，生死那知半路分。便恐世间无妙质，鼻端从此罢挥斤。","dynasty":"宋代","title":"思王逢原三首"}
{"author":"王安石","content":"雨来未见花间蕊，雨後全无叶底花。蜂蝶纷纷过墙去，却疑春色在邻家。","dynasty":"宋代","title":"晴景"}
{"author":"王安石","content":"先生岁晚事田园，鲁叟遗书废讨论。问讯桑麻怜已长，按行松菊喜犹存。农人调笑追寻壑，稚子欢呼出候门。遥谢载醪怯惑者，吾今欲辩已忘言。","dynasty":"宋代","title":"岁晚怀古"}
{"author":"王安石","content":"言失于须臾，百世不可除。行失几席间，恶名满八区。百年养不足，一日毁有馀。谅彼耻不仁，戒哉惟厥初。","dynasty":"宋代","title":"寓言九首其六"}
{"author":"王安石","content":"幸身无事时，种种妄思量。张三喘口窄，李四帽檐长。失脚落地狱，将身投镬汤。谁知受热恼，却不解思凉。","dynasty":"宋代","title":"拟寒山拾得二十首008"}
{"author":"王安石","content":"崒云台殿起崔嵬，万里长江一酒杯。坐见山川吞日月，杳无车马送尘埃。雁飞云路声低过，客近天门梦易回。胜概唯诗可收拾，不才羞作等闲来。","dynasty":"宋代","title":"落星寺"}
{"author":"王安石","content":"人传湫水未尝枯，满底苍苔乱发粗。四海旱多霖雨少，此中端有卧龙无。","dynasty":"宋代","title":"龙泉寺石井二首"}
{"author":"王安石","content":"往时江总宅，近在青溪曲。井灭非故桐，台倾尚余竹。池塘三四月，菱蔓芙蕖馥。蒲柳亦竞时，冥冥一川绿。方坻最所爱，意谓可穿筑。欲往无舟梁，长年寄心目。故人晚得此，心事付草木。消摇檐宇新，揽结蹊隧熟。更能适我愿，中水开茆屋。鬼营诛荒梗，人境扫喧黩。濠鱼净留连，海鸟暖追逐。岂无方外客，於此停高躅。忆初桑落时，要我岂非夙。蚕眠忽欲老，一个未言速。当缘东门水，尚涩南浦舳。吾庐虽隐翳，赏眺还自足。横陂受後涧，直堑输前渎。跳鳞出重锦，舞羽堕软玉。碧筩递舒卷，紫角联出缩。千枝孙峄阳，万本毋淇澳。满门陶令株，弥岸韩侯蔌。尚复有野物，与公新听瞩。金钿拥芜菁，翠被敷苜蓿。虾蟆能作技，科斗似可读。棂轩俯北渚，花气时度谷。耘耡聊效颦，缔构行可续。荒乘傥不倦，一昼敢辞卜。虽无北海酒，乃有平津肉。翛翛仙李枝，城市久烦促。寄声与俱来，荫我台上谷。","dynasty":"宋代","title":"招约之职方并示正甫书记"}
{"author":"王安石","content":"盘互长干有绝陉，并包佳丽入江亭。新霜浦溆绵绵净，薄晚林峦往往青。南上欲穷牛渚怪，北寻难忘草堂灵。箯舆却走垂杨陌，已戴寒云一两星。","dynasty":"宋代","title":"雨花台"}
{"author":"王安石","content":"白烟瀰漫接天涯，黯黯长空一道斜。有似钱塘江上望，晚潮初落见平沙。","dynasty":"宋代","title":"望淮口"}
{"author":"王安石","content":"梅好惟嫌淡伫，天教薄与胭脂。真妃初出华清池。酒入琼姬半醉。东阁诗情易动，高楼玉管休吹。北人浑作可花疑。惟有青枝不似。","dynasty":"宋代","title":"西江月（红梅）"}
{"author":"王安石","content":"一雨回飙助蓐收，炎曦不复畏金流。君家咫尺堪乘兴，想岸乌纱对奕秋。","dynasty":"宋代","title":"酬王微之"}
{"author":"王安石","content":"郑国欲弊秦，渠成秦富强。本始意已陋，末流功更长。维汴亦如此，浚源在淫荒。归作万世利，谁能弛其防。夷门筑天都，横带国之阳。漕引天下半，岂云独荆扬。货入空外府，租输陈太仓。东南一百年，寡老无残粻。自宜富京师，乃亦窘盖藏。征求过夙昔，机巧到莛芒。御史闵其然，志欲穷舟航。此言信有激，此水存何伤。救世讵无术，习传自先王。念非老经纶，岂易识其方。我懒不足数，君材仍自强。他日听施设，无乃弃篇章。","dynasty":"宋代","title":"和吴御史汴渠"}
{"author":"王安石","content":"素心非不慕前修，自怪因循欲白头。猎较趣时终琐琐，画墁营职信悠悠。濠梁最忆知鱼乐，牢策翻惭为彘谋。尚有故人能慰我，诗成珠玉每相投。","dynasty":"宋代","title":"次韵杨乐道述怀之作"}
{"author":"王安石","content":"觥船一棹百分空，十五年前此会同。南去北来人自老，桃花依旧笑春风。","dynasty":"宋代","title":"送张明甫"}
{"author":"王安石","content":"秀骨厖眉倦往还，自然清誉落人间。闲中用意归诗笔，静外安身比太山。欲倩野云朝送客，更邀江月夜临关。嗟予踪迹飘尘土，一对孤峰几厚颜。","dynasty":"宋代","title":"赠长"}
{"author":"王安石","content":"书自江边使，乡邻病侔稠。何言万里客，更作百身忧。补败今谁恤，趋生我自羞。西南双病眼，落日倚扁舟。","dynasty":"宋代","title":"江上二首"}
{"author":"王安石","content":"城郭名王据两陲，军前一日送降旗。羌兵自此无传箭，汉甲如今不解累。幕府上功联旧伐，朝廷称庆具新仪。周家道泰西戎喙，还见诗人咏串夷。","dynasty":"宋代","title":"和蔡副枢贺平戎庆捷"}
{"author":"王安石","content":"尚有残红已可悲，更忧回首只空枝。莫嗟身世浑无事，睡过春风作恶时。","dynasty":"宋代","title":"越人以幕养花因游其下二首"}
{"author":"王安石","content":"蟠桃移种杏园初，红抹燕脂嫩脸苏。闻道飘零落人世，清香得似旧时无。","dynasty":"宋代","title":"杏园即事"}
{"author":"王安石","content":"南山新长凤凰雏，眉目分明画不如。年小从他爱梨栗，长成须读五车书。","dynasty":"宋代","tags":"写人，抒情，喜爱","title":"赠外孙"}
{"author":"王安石","content":"道真沉溺九流浑，独溯颓波讨得源。岁晚强颜天禄阁，祇将奇字与人言。","dynasty":"宋代","title":"扬子二首其二"}
{"author":"王安石","content":"欹枕浩无情，蘧蘧独迟明。霜繁红树老，云澹素蟾清。倦鹊犹三尤，寒鸡未一鸣。故山何处所，应有晓猿惊。","dynasty":"宋代","title":"迟明"}
{"author":"王安石","content":"雁雁无定栖，随阳以南北。嗟哉此为奴，至性能恳恻。人将伺其殆，奴辄告之亟。举群寤而飞，机巧无所得。夜或以火取，奴鸣火因匿。频惊莫我捕，顾谓奴不直。嗷嗷身百忧，泯泯众一息。相随入矰缴，岂不听者惑。偷安与受绐，自古有亡国。君看雁奴篇，祸福甚明白。","dynasty":"宋代","title":"同昌叔赋雁奴"}
{"author":"王安石","content":"舟约刀头止岁前，故人专使手书传。出门江口问消息，极目寒沙空渺然。","dynasty":"宋代","title":"寄显道"}
{"author":"王安石","content":"才高明主睠方深，属郡闻风自革心。闾里不须多按治，山川从此数登临。茅檐坐隔云千里，柏垄初抽翠一寻。东望泫然知有寄，但疑公岂久分襟。","dynasty":"宋代","title":"送吴龙图知江宁"}
{"author":"王安石","content":"老年少忻豫，况复病在床。汲水置新花，取忍此流芳。流芳柢须臾，我亦岂久长。新花与故吾，已矣两可忘。","dynasty":"宋代","title":"新花"}
{"author":"王安石","content":"六宅新妆促锦，三宫巧仗丛花。一片黄云起处，内人遥认官家","dynasty":"宋代","title":"宫词"}
{"author":"王安石","content":"陇西流水向西流，自古相传到此愁。添却征人无限泪，怪来呜咽已千秋。","dynasty":"宋代","title":"陇东西二首"}
{"author":"王安石","content":"有客语省兵，兵省非所先。方今将不择，独以兵乘边。前攻已破散，後距方完坚。以众亢彼寡，虽危犹幸全。将既非其才，议又不得专。兵少败孰继，胡来饮秦川。万一虽不尔，省兵当何缘。骄惰习已久，去归岂能田。不田亦不桑，衣食犹兵然。省兵岂无时，施置有後前。王功所由起，古有七月篇。百官勤俭慈，劳者已息肩。游民慕草野，岁熟不在天。择将付以职，省兵果有年。","dynasty":"宋代","title":"省兵"}
{"author":"王安石","content":"日密畏前境，渊明欣故园。那知饭不赐，所喜菊犹存。亦有床座好，但无车马喧。谁为吾侍者，稚子候柴门。","dynasty":"宋代","title":"怀古二首其一"}
{"author":"王安石","content":"斜径偶通南埭路，数家遥对北山岑。草头蛱蝶黄花晚，菱角蜻蜓翠蔓深。","dynasty":"宋代","title":"斜径"}
{"author":"王安石","content":"练巾藜杖白云间。有兴即跻攀。追思往昔如梦，华毂也曾丹。尘自扰，性长闲。更无还。达如周召，究似丘轲，祗个山山。","dynasty":"宋代","title":"诉衷情（五之二）"}
{"author":"王安石","content":"上古杳默无人声，日月不忒山川平。人与鸟兽相随行，祖孙一死十百生。万物不给乃相兵，伏羲画法作后程。渔虫猎兽宽群争，势不得已当经营。非以示世为聪明，方分类别物有名。夸贤尚功列耻荣，蛊伪日巧雕元精。至言一出众辄惊，上智闭匿不敢成。因时就俗救刖黥，惜哉彼狂以文鸣。强取色乐要聋盲，震荡沈浊终无清。诙诡徒乱圣人氓，岂若泯默死蚕耕。","dynasty":"宋代","title":"彼狂"}
{"author":"王安石","content":"云埋月缺晖寒灰，飚发齐如巨象豗。纵勇万川冰柱立，纷披千障土囊开。鲁门未怪爰居至，郑圃何妨御寇来。终夜不眠谁与共，坐忘唯有一颜回。","dynasty":"宋代","title":"次韵耿天骘大风"}
{"author":"王安石","content":"乌榜登临兴未休，共言何许更消忧。联裾萧寺寻真觉，方驾孙陵吊仲谋。语罢每开欢笑口，诗来仍掉苦吟头。已知轩冕真吾累，且可追随马少游。","dynasty":"宋代","title":"次韵酬朱昌叔五首"}
{"author":"王安石","content":"两马齿俱壮，自骄千里材。生姿何轩轩，或是龙之媒。一马立长衢，顾影方徘徊。一马裂衔辔，奔嘶逸风雷。立岂饱刍豆，恋栈常思回。奔岂欲野齕，久羁羡驽骀。两马不同调，各为世所猜。问之不能言。使我心悠哉。","dynasty":"宋代","title":"两马齿俱壮"}
{"author":"王安石","content":"谢朓城中守，梁鸿墓下归。素车驰吉路，丹旐卷寒辉。抚几虚容在，瞻图实貌非。无因置一酹，空此叹长违。","dynasty":"宋代","title":"致仕邵少卿挽辞二首"}
{"author":"王安石","content":"道人投老寄山林，偶坐翛然洗我心。梦境此身能且在，明年寒食更相寻。","dynasty":"宋代","title":"题勇老退居院"}
{"author":"王安石","content":"求全伤德义，欲速累功名。玉要藏而待，苗非揠故生。未妨徐出昼，何苦急堕成。此道今亡矣，嗟谁可与明。","dynasty":"宋代","title":"求全"}
{"author":"王安石","content":"翠幙卷东冈，欹眠用半床。松声悲永夜，荷气馥初凉。清话非无寄，幽期故不忘。扁舟亦在眼，终自懒衣裳。","dynasty":"宋代","title":"欹眠"}
{"author":"王安石","content":"一迳森然四座凉，残阴余韵去何长。人怜直节生来瘦，自许高材老更刚。会与蒿藜同雨露，终随松柏到冰霜。烦君惜取根株在，欲乞伶伦学凤凰。","dynasty":"宋代","title":"与舍弟华藏院忞君亭咏竹"}
{"author":"王安石","content":"楚人黄歇地，晋代葛洪家。特擅山川秀，相承黻冕华。猗君有清尚，於世不雄夸。令子能传业，流光未可涯。","dynasty":"宋代","title":"处士葛君挽辞"}
{"author":"王安石","content":"汴渠西受昆崙水，五月奔湍射黄矢。高淮夜入忽倒流，埼岸相看欲生嘴。万樯如山矻不动，嗟我仲子行亦止。自闻留连且一月，每得问讯犹千里。老工取河天上落，伏砾邅沙卷无底。土桥立马望城东，数日知有相逢喜。墙隅返照媚槐谷，池面过雨苏篁苇。欣然把手相与闲，所愿此时无一诡。岂无他忧能老我，付与天地从今始。闭门为谢载酒人，外慕纷纷吾已矣。","dynasty":"宋代","title":"示平甫弟"}
{"author":"王安石","content":"鄱水滔天竟东注，气泽所锺贤可慕。文章浩渺足波澜，行义迢迢有归处。中江秋浸两崖间，逆洄与我相往还。我挹其清久未竭，复得纵观於波澜。放言深入妙云海，示我仙圣本所寰。楞伽我亦见彷佛，岁晚所悲行路难。","dynasty":"宋代","title":"赠彭器资"}
{"author":"王安石","content":"千山复万山，行路有无间。花发蜂递绕，果垂猿对攀。独寻寒水度，欲趁夕阳还。天黑月未上，儿童初掩关。","dynasty":"宋代","title":"北山暮归示道人"}
{"author":"王安石","content":"杯酒邗沟上，纷纷已十年。音容常想见，风迹每流传。老去元卿位，新开太守阡。庆门当更大，子弟固多贤。","dynasty":"宋代","title":"致仕邵少卿挽辞二首"}
{"author":"王安石","content":"别馆寒砧，孤城画角，一派秋声入寥廓。东归燕从海上去，南来雁向沙头落。楚台风，庾楼月，宛如昨。无奈被些名利缚，无奈被他情担阁！可惜风流总闲却！当初漫留华表语，而今误我秦楼约。梦阑时，酒醒后，思量着。","dynasty":"宋代","tags":"写景，抒情","title":"千秋岁引·秋景"}
{"author":"王安石","content":"数间茅屋闲临水，窄衫短帽垂杨里。花是去年红，吹开一夜风。梢梢新月偃，午醉醒来晚。何物最关情，黄鹂三两声。","dynasty":"宋代","tags":"闲适，生活","title":"菩萨蛮·数间茅屋闲临水"}
{"author":"王安石","content":"涧水无声绕竹流，竹西花草弄春柔。茅檐相对坐终日，一鸟不鸣山更幽。","dynasty":"宋代","tags":"抒情","title":"钟山即事"}
{"author":"王安石","content":"荒烟凉雨助人悲，泪染衣襟不自知。除却春风沙际绿，一如看汝过江时。","dynasty":"宋代","tags":"送别，感伤，写雨","title":"送和甫至龙安微雨"}
{"author":"王安石","content":"雨打江南树。一夜花开无数。绿叶渐成阴，下有游人归路。与君相逢处。不道春将暮。把酒祝东风，且莫恁、匆匆去。","dynasty":"宋代","tags":"写雨，惜春","title":"伤春怨·雨打江南树"}
{"author":"王安石","content":"百亩中庭半是苔。门前白道水萦回。爱闲能有几人来。小院回廊春寂寂，山桃溪杏两三栽。为谁零落为谁开。","dynasty":"宋代","tags":"写景，抒情","title":"浣溪沙·百亩中庭半是苔"}
{"author":"王安石","content":"柳叶鸣蜩绿暗，荷花落日红酣。三十六陂春水，白头想见江南。三十年前此地，父兄持我东西。今日重来白首，欲寻陈迹都迷。","dynasty":"宋代","tags":"怀念，感叹","title":"题西太一宫壁二首"}
{"author":"王安石","content":"万里昆仑谁凿破，无边波浪拍天来。晓寒云雾连穷屿，春暖鱼龙化蛰雷。阆苑仙人何处觅？灵槎使者几时回？遨游半在江湖里，始觉今朝眼界开。","dynasty":"宋代","tags":"写山，写景，抒情","title":"狼山观海"}
{"author":"王安石","content":"北山输绿涨横陂，直堑回塘滟滟时。细数落花因坐久，缓寻芳草得归迟。","dynasty":"宋代","tags":"山水","title":"北山"}
{"author":"王安石","content":"归依佛，弹指越三祇。愿我速登无上觉，还如佛坐道场时。能智又能悲。","dynasty":"宋代","title":"望江南（四之三）"}
{"author":"王安石","content":"小雨萧萧润水亭，花风颭颭破浮萍。看花听竹心无事，风竹声中作醉醒。","dynasty":"宋代","title":"杂咏五首"}
{"author":"王安石","content":"莫言普化祗颠狂。真解作津梁。蓦然打个斤斗，直跳过羲皇。临济处，德山行。果承当。将他建立，认作心诚，也是寻香。","dynasty":"宋代","title":"诉衷情（又和秀老·五之五）"}
{"author":"王安石","content":"宜春城郭绕楼台，想见登临把一杯。湿湿岭云生竹箘，冥冥江两熟杨梅。政成定入邦人咏，诗就还随驿使来。错莫风沙愁病眼，不知何日为君开。","dynasty":"宋代","title":"寄袁州曹伯玉使君"}
{"author":"王安石","content":"新春十日雨，雨晴门始开。静看苍苔纹，莫上人衣来。","dynasty":"宋代","title":"春晴"}
{"author":"王安石","content":"任公蹲海滨，一钓饱千里。用力已云多，钓缗亦难理。巨鱼暖更逃，壮士饥欲死。游鯈不可数，空满沧浪水。","dynasty":"宋代","title":"杂咏八首008"}
{"author":"王安石","content":"壮士轩昂非自谋，近臣当为国深忧。区区女子无高意，追念牛衣暖即休。","dynasty":"宋代","title":"王章"}
{"author":"王安石","content":"自古世上雄，慷慨擅功名。当时岂有力，能使死者生。三女共一丘，此憾亦难平。音容若有作，无力倾人城。","dynasty":"宋代","title":"次韵唐彦猷华亭十咏其十三女岗"}
{"author":"王安石","content":"丧车上新垄，哀挽转空山。名与碑长在，魂随帛暂迁。无儿漫黄卷，有母亦朱颜。俛仰平生事，相看一梦间。","dynasty":"宋代","title":"孙君挽辞"}
{"author":"王安石","content":"锺山漠漠水洄洄，西有陵云百尺台。万物已随和气动，一樽聊与故人来。天边幽鸟鸣相和，地上晴烟扫不开。愁眼看春长恐尽，直须去取六龙回。","dynasty":"宋代","title":"次韵和甫春日金陵登台"}
{"author":"王安石","content":"朝日一曝背，欣然忘夜寒。樵松煮涧水，既食取琴弹。弹作南风歌，歌罢坐长叹。寤彼栖栖者，遗世良独难。","dynasty":"宋代","title":"朝日一曝背"}
{"author":"王安石","content":"山势欲压海，禅扃向此开。鱼龙腥不到，日月影先来。树色秋擎出，钟声浪答回。何期乘吏役，暂此拂尘埃。","dynasty":"宋代","title":"题回峰寺诗"}
{"author":"王安石","content":"溪涧得雨潦，奔溢不可航。江海收百川，浩浩谁能量。溪涧之日短，江海之日长。愿生畜道德，江海以自方。","dynasty":"宋代","title":"送孙长倩归辉州"}
{"author":"王安石","content":"天上云骄未肯同，晚来雪意已填空。欲开新酒邀嘉客，更待天花落坐中。","dynasty":"宋代","title":"欲雪"}
{"author":"王安石","content":"塞翁少小垄上锄，塞翁老来能捕鱼。鱼长如人水满眼，桑柘死尽生芙蕖。汉家新堤广能筑，胡儿壮马休南牧。北风卷却波浪声，只放田车行轣辘。","dynasty":"宋代","title":"塞翁行"}
{"author":"王安石","content":"少时已感韩子诗，东西南北俱欲往。新年尤觉此语悲，恨无羽翼超惚恍。肺肝欲绝形骸外，涕洟自落衣巾上。此忧难与世共知，忆子论心更惆怅。","dynasty":"宋代","title":"寄孙"}
{"author":"王安石","content":"道合由来不易谋，岂无和氏识荆璆。一川浊水浮文鷁，千里轻帆落武丘。身退岂嫌吾道进，学成方悟众人求。西风乞得东南守，杖策还能访我不。","dynasty":"宋代","title":"送章宏"}
{"author":"王安石","content":"春日载阳，陟彼高冈。乐彼之园，维水泱泱。维笋及蒲，既生既育。拚飞维鸟，集于灌木。嘤其鸣矣，乱我世曲。有怀二人，在彼空谷。既往既来，独寐寤宿。陟则在巘，或降于阿。瞻望弗及，伤如之何。","dynasty":"宋代","title":"示道光及安大师"}
{"author":"王安石","content":"内史文章只废台。","dynasty":"宋代","title":"句其五"}
{"author":"王安石","content":"将圣由天纵，成能与鬼谋。聪明初四达，俊乂尽旁求。一变前无古，三登岁有秋。讴歌归子启，钦念禹功修。","dynasty":"宋代","title":"神宗皇帝挽辞二首"}
{"author":"王安石","content":"尘土波澜不自期，飘然身与愿相违。衰根要路知难植，病羽长年欲退飞。高论已嗟能听少，力行还恨赋材微。惭君俊少今知我，一见心如客得归。","dynasty":"宋代","title":"次韵酬王太祝"}
{"author":"王安石","content":"去马来车扰扰尘，自难长寄水云身。碧岩後主今为客，何况开山说法人。","dynasty":"宋代","title":"寄碧岩道光法师"}
{"author":"王安石","content":"我曾为牛马，见草豆欢喜。又曾为女人，欢喜见男子。我若真是我，祗合长如此。若好恶不定，应知为物使。堂堂大丈夫，莫认物为己。","dynasty":"宋代","title":"拟寒山拾得二十首其二"}
{"author":"王安石","content":"万里书归说我愁，知君不忘北城幽。一篇封禅才难学，三亩蓬蒿势易求。欲与山僧论地券，愿为邻舍事田畴。应须急作南征计，漠北风沙不可留。","dynasty":"宋代","title":"寄友人三首"}
{"author":"王安石","content":"贺兰溪上几株松，南北东西有几峰。买得住来今几日，寻常谁与坐从容。","dynasty":"宋代","title":"勘会贺兰溪主"}
{"author":"王安石","content":"蔡子勇成癖，能骑生马驹。铦锋莹鸊鹈，价重百砗磲。脱身事幽讨，禅龛只晏如。划然变轩昂，慎勿学哥舒。","dynasty":"宋代","title":"示蔡天启三首其一"}
{"author":"王安石","content":"看君东下霅溪船，回首纷纷已五年。簪笔少留吾所望，剖符轻去此何缘。高麾行路穿秦树，骏马归时著蜀鞭。子墨文章应满箧，承明宣室正详延。","dynasty":"宋代","title":"送周仲章使君"}
{"author":"王安石","content":"若耶溪上踏莓苔，兴罢张帆载酒回。汀草岸花浑不见，青山无数逐人来。","dynasty":"宋代","title":"若耶溪归兴"}
{"author":"王安石","content":"茆檐前後久松萝，百里乘闲向此过。间水绕田山影转，野林留日鸟声和。萧条鸡犬逢人少，想象乾坤发兴多。世事不如闲静处，知君出处意如何。","dynasty":"宋代","title":"题友人壁"}
{"author":"王安石","content":"我来以丧归，君至因谪徙。苍黄忧患中，邂逅遇於此。去年服初除，听赦相助喜。看君数归月，但屈两三指。茫然冬更秋，一笑非愿始。篮舆杨柳下，明月芙蕖水。僮饥屡闚门，客罢方隐几。是非评众诗，成败断前史。时时对奕石，漫浪争生死。送迎皆幅巾，设食但陈米。亦曾戏篇章，挥翰疾蒿矢。君豪才有余，我老惫先止。东城景阳陌，南望长干紫。欲斸三亩蔬，於焉寄残齿。经过计後日，唱和犹在耳。新恩忽舍我，欣怅生彼己。江湖北风帆，捩柂即千里。相逢知何时，莫惜缣与纸。","dynasty":"宋代","title":"送董伯懿归吉州"}
{"author":"王安石","content":"雁雁无定栖，随阳以南北。嗟哉此为奴，至性能恳恻。人将伺其殆，奴辄告之亟。举群寤而飞，机巧无所得。夜或以火取，奴鸣火因匿。频惊莫我捕，顾谓奴不直。嗷嗷身百忧，泯泯众一息。相随入矰缴，岂不听者惑。偷安与受绐，自古有亡国。君看雁奴篇，祸福甚明白。","dynasty":"宋代","title":"同昌叔赋雁奴"}
{"author":"王安石","content":"山泉堕清陂，陂月临静路。惜哉此佳境，独赏无与晤。埭口哆陂阴，要予水西去。呼僮拥草垡，复使东南注。","dynasty":"宋代","title":"月夜二首"}
{"author":"王安石","content":"云山参差碧相围，溪水诘曲带城陴。溪穷壤断至者谁，予独与子相谐熙。山城之西鼓吹悲，水风萧萧不满旗。子今去此来无时，予有不可谁予规。","dynasty":"宋代","title":"云山诗送正之"}
{"author":"王安石","content":"驱马信所适，落日望九州。青山满天地，何往为吾丘。贫贱身秖辱，富贵道足羞。涉句谅如此，惜哉去无由。","dynasty":"宋代","title":"凤凰山"}
{"author":"王安石","content":"江南岁尽多风雪，也有红梅漏泄春。颜色凌寒终惨澹，不应摇落始愁人。","dynasty":"宋代","title":"江梅"}
{"author":"王安石","content":"吾君英睿超光武，良将西征捍隗嚣。誓斩郅支聊出寒，生擒颉利始归朝。一丸岂虑封函谷，千骑无由饮渭桥。好立功名标竹素，莫教空说霍嫖姚。","dynasty":"宋代","title":"西帅"}
{"author":"王安石","content":"犹残一日腊，并见两年春。物以终为始，人从故得新。迎阳朝翦彩，守岁夜倾银。恩赐随嘉节，无功只自尘。","dynasty":"宋代","title":"次韵冲卿除日立春"}
{"author":"王安石","content":"萧瑟野衣巾，能忘至老贫。避嚣依市井，蒙垢出埃尘。接物工齐物，劳身耻为身。伤心宿昔地，不复见斯人。","dynasty":"宋代","title":"京兆杜婴大醇能读书其言近庄其为人旷达而廉"}
{"author":"王安石","content":"冯侯天马壮不羁，韩侯白鹭下清池。刘侯羽翰秋欲击，吴侯葩萼春争披。沈侯玉雪照人洁，萧洒已见江湖姿。唯予貌丑骇公等，自镜亦正如蒙倛。忘形论交喜有得，杯酒邂逅今良时。心亲不复异新旧，便脱巾屐相谐嬉。空堂无尘小雨定，浓绿翳水浮秋曦。高谈四坐扫炎热，木末更送凉风吹。此欢不尽忽分散，明月照屋空参差。平明余清在心耳，洗我重得刘侯诗。刘侯未见闻已熟，吾友称诵多文辞。才高意大方用世，自有豪俊相攀追。咨予後会恐不数，魂梦久向东南驰。何时扁舟却顾我，还欲迎子游山陂。","dynasty":"宋代","title":"和刘贡甫燕集之作"}
{"author":"王安石","content":"归卧不自得，出门无所投。独寻城隅水，送子因远游。荒林缠悲风，惨惨吹驼裘。捉手共笑语，顾瞻中河舟。嗟人皆行乐，而我方坐愁。肠胃绕锺山，形骸空此留。念始读诗书，岂非亦有求。一来裹青衫，触事自悔尤。误为世所容，荣禄今白头。寒责以区区，一毛施万牛。不足助时治，但为故人羞。宽恕许自劾，终欲东南流。子今涉冬江，船必泊蔡洲。寄声冶城人，为我问一丘。","dynasty":"宋代","title":"送张拱微出都"}
{"author":"王安石","content":"青溪相值各青春，老去临流辄损神。事事只随波浪去，年年空得鬓毛新。论心未忍遗横目，干世还忧近逆鳞。嘉句感君邀我厚，自嗟才不异常人。","dynasty":"宋代","title":"次韵酬邓子仪二首其一"}
{"author":"王安石","content":"西城路，居人送客西归处。年年借问去何时，今日扁舟从此去。春风吹花落高枝，飞来飞去不自知。路上行人亦如此，应有重来此处时。","dynasty":"宋代","title":"书会别亭"}
{"author":"王安石","content":"采芝天门山，寒露净毛骨。帝青九万里，空洞无一物。倾河略西南，昌射河鼓没。蓬莱眼中见，人世叹超忽。当时弃桃核，闻已撑月窟。且当呼阿环，乘兴弄溟渤。","dynasty":"宋代","title":"古意"}
{"author":"王安石","content":"泻碧沄沄横带郭，浮苍霭霭遥连阁。草木犹疑夏郁葱，风云已见秋萧索。荒歌野舞同醉醒，水果山肴互酬酢。自嫌多病少欢颜，独负嘉宾此时乐。","dynasty":"宋代","title":"到郡与同官饮"}
{"author":"王安石","content":"刘郎高论坐嘘枯，幕府调胹用绪余。笔下能当万人敌，腹中尝记五车书。闻多望士登天禄，知有名臣荐子虚。且复弦歌穷塞上，只应非晚召相如。","dynasty":"宋代","title":"送刘贡父赴秦州清水"}
{"author":"王安石","content":"会稽游宦乡，海物错句章。土润箭萌美，水甘茶串香。今君诚暂屈，他日恐难忘。唯有西兴渡，灵胥或怒张。","dynasty":"宋代","title":"送张宣义之官越幕二首"}
{"author":"王安石","content":"逗石穿云落涧隈，无风自到枕边来。十年客底黄粱梦，一夜水声却唤回。","dynasty":"宋代","title":"听泉亭"}
{"author":"王安石","content":"藏春花木望中迷，水复山长道阻跻。怊怅老年尘世累，无因重到武陵溪。","dynasty":"宋代","title":"奉和景纯十四丈三绝"}
{"author":"王安石","content":"万物余一体，九州余一家。秋毫不为小，徼外不为遐。不识寿与夭，不知贫与赊。忘心乃得道，道不去纷华。近迹以观之，尧舜亦泥沙。庄周谓如此，而世以为夸。","dynasty":"宋代","title":"杂咏八首"}
{"author":"王安石","content":"朝红一片堕窗尘，禅客翛然感此辰。更觉城中芳意少，不如山野早知春。","dynasty":"宋代","title":"和净因有作"}
{"author":"王安石","content":"两山松栎暗朱藤，一水中间胜武陵。午梵隔云知有寺，夕阳归去不逢僧。","dynasty":"宋代","title":"游锺山"}
{"author":"王安石","content":"遭时何必问功名，自古难将力命争。万户侯多归世胄，五车书独负家声。才华汝尚为丞掾，老懒吾今合钓耕。外物悠悠无得丧，春郊终日待相迎。","dynasty":"宋代","title":"闻和甫补池掾"}
{"author":"王安石","content":"莫言普化祗颠狂。真解作津梁。蓦然打个斤斗，直跳过羲皇。临济处，德山行。果承当。将他建立，认作心诚，也是寻香。","dynasty":"宋代","title":"诉衷情（又和秀老·五之五）"}
{"author":"王安石","content":"欲传道义心犹在，强学文章力已穷。他日若能窥孟子，终身何敢望韩公。抠衣最出诸生後，倒屣尝倾广座中，只恐虚名因此得，嘉篇为贶岂宜蒙。","dynasty":"宋代","title":"奉酬永叔见赠"}
{"author":"王安石","content":"去年北风吹瓦裂，墙头老树冻欲折。苍叶蔽屈忽扶疏，野禽从此相与居。禽鸣无时不可数，雌雄各自应律吕。我床拨书当午眠，能惊我眠聒我语。古诗鸟鸣山更幽，我念不若鸣声收。但忧此物一朝去，狂风还来欺老树。","dynasty":"宋代","title":"老树"}
{"author":"王安石","content":"一峰高出众山颠，疑隔尘沙道里千。俯视烟云来不极，仰攀萝茑去无前。人间已换嘉平帝，地下谁通句曲天。陈迹是非今草莽，纷纷流俗尚师仙。","dynasty":"宋代","title":"登大茅公"}
{"author":"王安石","content":"苏州司业诗名老，乐府皆言妙入神。看似寻常最奇崛，成如容易却艰辛。","dynasty":"宋代","tags":"抒怀","title":"题张司业诗"}
{"author":"王安石","content":"早知皆是自拘囚，年少因何有旅愁。自是不归归便得，陆乘肩舆水乘舟。","dynasty":"宋代","title":"招元度"}
{"author":"王安石","content":"神物登天扰可骑，如何孔甲但能羁。当时若更无刘累，龙意茫然岂得知。","dynasty":"宋代","title":"神物"}
{"author":"王安石","content":"孤城回望距几何，记得好处常经过。最思东山烟树色，更忆南湖秋水波。百年颠倒如梦寐，万事乖隔徒悲歌。应须饮酒不复道，今夜江头明月多。","dynasty":"宋代","title":"孤城"}
{"author":"王安石","content":"秋来闲兴每登临，因叩精蓝望碧岑。强策羸骖寻水石，忽惊幽鸟下烟林。同时览物悲欢异，自古忘名趣向深。安得湖山归我手，静看云意学无心。","dynasty":"宋代","title":"同陈伯通钱材翁游山二君有诗因次元韵"}
{"author":"王安石","content":"贺兰溪上几株松，南北东西有几峰。买得住来今几日，寻常谁与坐从容。","dynasty":"宋代","title":"勘会贺兰溪主"}
{"author":"王安石","content":"州家飞符来比栉，海中收盐今复密。穷囚破屋正嗟郗，吏兵操舟去复出。海中诸岛古不毛，岛夷为生今独劳。不煎海水饿死耳，谁肯坐守无亡逃。尔来贼盗往往有，劫杀贾客沈其艘。一民之生重天下，君子忍与争秋毫。","dynasty":"宋代","title":"收盐"}
{"author":"王安石","content":"白马津头驿路边，阴森乔木带漪涟。夕阳一马匆匆过，梦寐如今十五年。","dynasty":"宋代","title":"题夏旼扇"}
{"author":"王安石","content":"山公游何处，白马鸣翩翩。檀栾十亩碧，五月浮寒烟。留客听其间，风吹江海县。出樽不见日，竹外空青天。焚蜡助月出，酒光发金船。狂客惜不去，醉翁舞回旋。何必吹箫人，玉枝自婵娟。归路借红烛，雨星低马前。","dynasty":"宋代","title":"同杜史君饮城南"}
{"author":"王安石","content":"子来我乐只，子去悲如何。谓言且少留，大舸已凌波。闇黮虽莫测，皇明迈羲娥。修门归有时，京水非汨罗。","dynasty":"宋代","title":"闻望之解舟"}
{"author":"王安石","content":"木落草摇洲渚昏，泊船深闭雨中门。回灯只欲寻归梦，儿女纷纷强笑言。","dynasty":"宋代","title":"舟过长芦"}
{"author":"王安石","content":"垂杨一径紫苔封，人语萧萧院落中。独有杏花如唤客，倚墙斜日数枝红。","dynasty":"宋代","title":"杏花"}
{"author":"王安石","content":"东门白下亭，摧甓蔓寒葩。浅沙杙素舸，一水宛秋蛇。渔商数十室，门巷隐桑麻。翰林谪仙人，往岁酒姥家。调笑此水上，能歌杨白花。杨花飞白雪，枝袅绿烟斜。舞袖卷烟雪，绮裘明紫霞。风流翳蓬颗，故地使人嗟。迢迢陌头青，空复可藏鸦。","dynasty":"宋代","title":"东门"}
{"author":"王安石","content":"余闻星堕地，往往化为石。石上有七星，此理余莫测。持来当白日，光彩不为匿。恍如起鸿蒙，俛仰帝垣侧。当由偶然似，见取参笔墨。豪心荡珍异，乐以万金得。南工始为伪，傅合巧无隙。亦时疑世人，故自有能识。","dynasty":"宋代","title":"七星砚"}
{"author":"王安石","content":"布衣阡陌动成群，卓荦高才独见君。杞梓豫章蟠绝壑，骐驎騕褭跨浮云。行藏已许终身共，生死那知半路分。便恐世间无妙质，鼻端从此罢挥斤。","dynasty":"宋代","title":"思王逢原三首"}
{"author":"王安石","content":"吾君英睿超光武，良将西征捍隗嚣。誓斩郅支聊出寒，生擒颉利始归朝。一丸岂虑封函谷，千骑无由饮渭桥。好立功名标竹素，莫教空说霍嫖姚。","dynasty":"宋代","title":"西帅"}
{"author":"王安石","content":"地势东回万里江，云间天阙古来双。兵缠四海英雄得，圣出中原次第降。山水寂寥埋王气，风烟萧飒满僧窗。废陵坏冢空冠剑，谁复沾缨酹一缸。","dynasty":"宋代","title":"金陵怀古四首"}
{"author":"王安石","content":"潮连风浩荡，沙引客淹留。落日更清坐，空江无近舟。共看蒹苇宅，聊即稻梁谋。未敢嗟艰食，凶年半九州。","dynasty":"宋代","title":"江上二首"}
{"author":"王安石","content":"东浮溪水渡长林，上坂回头一拊心。已觉省烦非仲叔，安能养志似曾参。忧伤遇事纷纷出，疾病乘虚亹亹侵。未有半分求自赎，恐填沟壑更沾襟。","dynasty":"宋代","title":"初去临川"}
{"author":"王安石","content":"永寿开新邑，长沙返旧茔。金葩冷钿轴，粉字暗铭旌。薤久露难湿，兰余风尚清。庆锺知有在，令子合升卿。","dynasty":"宋代","title":"永寿县太君周氏挽辞二首"}
{"author":"王安石","content":"刘郎刘郎莫先起，遇酒当歌且欢喜。船头朝转暮千里，眼中之人吾老矣。九疑联绵皆相似，负雪崔嵬插花里。万里衡阳雁，寻常到此回。行逢二三月，好与雁同来。雁来人不来，如何不饮令心哀。莫厌潇湘少人处，谪官樽俎定常开。","dynasty":"宋代","title":"送刘贡甫谪官衡阳"}
{"author":"王安石","content":"先王有经制，颁布上所行。後世不复古，贫穷主兼并。非民独如此，为国赖以成。筑台尊寡妇，入粟至公卿。我尝不忍此，愿见井地平。大意苦未就，小官苟营营。三年佐荒州，市有弃饿婴。驾言发富藏，云以救鳏惸。崎岖山谷间，百室无一盈。乡豪已云然，罢弱安可生。兹地昔丰实，土沃人良耕。他州或呰窳，贫富不难评。幽诗出周公，根本讵宜轻。愿书七月篇，一寤上聪明。","dynasty":"宋代","title":"发廪"}
{"author":"王安石","content":"黄鹤抚四海，翻然落中州。一听笙与镛，低回如有求。飞鸣阿阁上，好与凤皇游。顾怜鲁东门，无事反悲愁。岁晏忽惊矫，问胡不少留。因知网罗外，犹有稻粱谋。","dynasty":"宋代","title":"送惠思上人"}
{"author":"王安石","content":"暮坞屋荒凉，寒陂水清浅。捐书息微倦，委辔随小蹇。偶攀黄黄柳，却望青青巘。幽寻复有兴，未觉西林晚。","dynasty":"宋代","title":"上南冈"}
{"author":"王安石","content":"中年许国邯郸梦，晚岁还家圹埌游。南望青山知不远，五湖春草入扁舟。","dynasty":"宋代","title":"中年"}
{"author":"王安石","content":"蔡侯东方来，取友无所挟。翛翛一囊衣，偶以一书笈。定林朝自炊，有匕或无筴。时时羹藜藿，镬大苦难燮。骄顽遂敢侮，有甚观骈胁。澹然山谷中，变色未尝辄。始见类欺魄，寒暄粗酬接。从容与之语，烂漫无不涉。奇经可治疾，秘祝可解魇。巫医之所知，瞽史之所业。载车必百两，独以方寸摄。微言归易悟，疾若髭赴镊。天机信卓越，学等何足躐。纵谈及既往，每与唐许协。扬雄尚汉儒，韩愈真秦侠。好大人谓狂，知微乃如谍。惟初造文字，人惑鬼愁慑。秦愚既改罪，新眊仍易叠。六书遂失指，隶草矜敏捷。谁珍坛山刻，共赏兰亭帖。东京一祭酒，收拾偶予惬。少尝妄思索，老懒因退怯。侯方习篆籀，寸管静尝厌。深原道德意，助我耕且猎。昔功恐唐捐，异味今得饁。京口媚学子，追师尝劫劫。陆赢淮汴粮，水僦湖海艓。远求而近遗，如目不见睫。伪凤易悦楚，真龙反惊叶。闻予再三叹，往往心不厌。或自逸而走，或呿而不嗋。或嗤元郎漫，或訾白翁嗫。铄金徒欲消，韫玉岂愁浥。贤愚有定分，咄汝无喋喋。跨鞍随我游，曳屣联我跕。照泉挹清泚，跂石缘嵬嶪。东陂数鯈鱼，西崦追蛱蝶。翳林窥抟黍，藉草听批颊。黄寻远莲须，红阅邻杏靥。荏苒光景流，杨园忽无叶。扶痾归未久，吾见喜宁帖。褰裳告我去，禄仕当随牒。萧晨秣款段，归骑得追蹑。谓言循东路，复出西城堞。行矣忍羁旅，无鱼勿弹铗。天闲久索骥，骏足方腾蹀。长驱勿骄矜，小踠亦勿惵。鹏飞九万里，勿借风一箑。溟波浩难穷，勉自养鳞鬣。爵禄实天械，功名为接摺。宁能复与我，摇漾秦淮檝。附书勿辞频，隔岁期汉箧。","dynasty":"宋代","title":"再用前韵寄蔡天启"}
{"author":"王安石","content":"西崦水泠泠，沿冈有荐亭。自从春草长，遥见祇青青。","dynasty":"宋代","title":"北山荐亭"}
{"author":"王安石","content":"槿花朝开暮还坠，妾身与花宁独异。忆昔相逢俱少年，两情未许谁最先。感君绸缪逐君去，成君家计良辛苦。人事反覆那能知？谗言人耳须臾离。嫁时罗衣羞更著，如今始悟君难托叶。君难托，妾亦不忘旧时约。","dynasty":"宋代","tags":"妇女，哀怨，爱情","title":"君难托"}
{"author":"王安石","content":"与公京口水云闲，问月何时照我还。邂逅我还还问月，何时照我宿金山。","dynasty":"宋代","title":"与宝觉宿龙华院三绝句"}
{"author":"王安石","content":"溯筏开新屋，扶舆绕故园。事遗心独寄，路翳目空存。野果寒林寂，蛮花午簟温。难忘旧时处，欲宿愧桑门。","dynasty":"宋代","title":"过故居"}
{"author":"王安石","content":"玉册上鸿名，犹残警跸声。忽辞千岁祝，虚卜五年征。羽卫悲哀送，山陵指顾成。讴歌归圣子，世孝在持盈。","dynasty":"宋代","title":"英宗皇帝挽辞二首"}
{"author":"王安石","content":"烟云渺渺水茫茫，缭绕芜城一带长。蒿目黄尘忧世事，追思陈迹故难忘。","dynasty":"宋代","title":"忆其二"}
{"author":"王安石","content":"水际柴门一半开，小桥分路入青苔。背人照影无穷柳，隔屋吹香并是梅。","dynasty":"宋代","title":"金陵即事三首"}
{"author":"王安石","content":"画船插帜摇秋光，鸣铙传鼓水洋洋。豫章太守吴郡郎，行指斗牛先过乡。乡人出孰航酒浆，炰龟鱠鱼炊稻粱。芡头肥大菱腰长，釂酬喧呼坐满床。怪君三年寓瞿塘，又驱传马登太行。缨旄脱尽归大梁，翻然出走天南疆。九江左投贡与辛，扬澜吹漂浩无旁。老蛟戏水风助狂，盘滑忽坼千丈强。君闻此语悲慨慷，迎吏乃前持一觞。鄙州历选多俊良，镇抚时有诸侯王。拂天高阁朱鸟翔，西山蟠绕鳞鬣苍。下视城堑真金汤，雄楼杰屋郁相望。中户尚有千金藏，漂田种杭出穰穰。沉檀珠犀杂万商，大舟如山起牙樯，输泻交广流荆扬。轻裾利屣列名倡，春风蹋遥能断肠。平湖湾坞烟渺茫，树石珍怪花草香。幽处往往闻笙簧，地灵人秀古所臧。胜兵可使酒可尝，十州将吏随低昂，谈笑指麾回雨阳。非君才高力方刚，岂得跨有此一方，无为听客欲沾裳。使君谢吏趣治装，我行乐矣未渠央。","dynasty":"宋代","title":"送程公辟守洪州"}
{"author":"王安石","content":"三界里，有取总灾危。普愿从生同我愿，能于空有善思惟。三宝共住持。","dynasty":"宋代","title":"望江南（四之四）"}
{"author":"王安石","content":"水际柴门一半开，小桥分路入青苔。背人照影无穷柳，隔屋吹香并是梅。","dynasty":"宋代","title":"金陵即事三首"}
{"author":"王安石","content":"宜春旧台沼，日暮一登临。解带行苍藓，移身坐绿阴。树疏啼鸟远，水静落花深。无复增修事，君王惜费金。","dynasty":"宋代","title":"宜春苑"}
{"author":"王安石","content":"山林投老倦纷纷，独卧看云却忆君。云尚无心能出岫，不应君更懒於云。","dynasty":"宋代","title":"招杨德逢"}
{"author":"王安石","content":"一车南，一车北，身世匆匆俱有役。忆昔论心两绸缪，那知相送不得留。但闻马嘶觉已远，欲望应须上前坂。秋风忽起吹泥尘，双目空回不见人。","dynasty":"宋代","title":"相送行效张籍"}
{"author":"王安石","content":"溪北溪南水暗通，隔溪遥见夕阳舂。思量诸葛成何事，只合终身作卧龙。","dynasty":"宋代","title":"题定力院壁"}
{"author":"王安石","content":"秦驱九州逃，知力起经纶。重利诱众策，颇知聚秦民。颓然此四老，上友千载魂。采芝商山中，一视汉与秦。灵珠在泥沙，光景不可昏。道德虽避世，馀风回至尊。嫡孽一朝正，留侯果知言。出处但有礼，废兴岂所存。","dynasty":"宋代","title":"四皓二首其二"}
{"author":"王安石","content":"露坐看沟月，飘然风度荷。珠跳散作点，金涌合成波。老失芳岁易，静知良夜多。陵秋久不寐，吾乐岂弦歌。","dynasty":"宋代","title":"露坐"}
{"author":"王安石","content":"刘郎高论坐嘘枯，幕府调胹用绪余。笔下能当万人敌，腹中尝记五车书。闻多望士登天禄，知有名臣荐子虚。且复弦歌穷塞上，只应非晚召相如。","dynasty":"宋代","title":"送刘贡父赴秦州清水"}
{"author":"王安石","content":"千骑东方占上头，如何误到北山游。清明若睹兰亭月，暖热因忘蕙帐秋。投老始知欢可惜，通宵豫以别为忧。西归定有诗千首，想肯重来贲一丘。","dynasty":"宋代","title":"次韵送程给事知越州"}
{"author":"王安石","content":"霸气消磨不复存，旧朝台殿只空村。孤城倚薄青天近，细雨侵凌白日昏。稍觉野云成晚霁，却疑山月是朝暾。此时江海无穷兴，醒客忘言醉客喧。","dynasty":"宋代","title":"次韵舍弟赏心亭即事二首"}
{"author":"王安石","content":"苏州司业诗名老，乐府皆言妙入神。看似寻常最奇崛，成如容易却艰辛。","dynasty":"宋代","tags":"抒怀","title":"题张司业诗"}
{"author":"王安石","content":"　　君讳平，字秉之，姓许氏。余尝谱其世家，所谓今泰州海陵县主簿者也。君既与兄元相友爱称天下，而自少卓荦不羁，善辩说，与其兄俱以智略为当世大人所器。宝元时，朝廷开方略之选，以招天下异能之士，而陕西大帅范文正公、郑文肃公争以君所为书以荐，于是得召试，为太庙斋郎，已而选泰州海陵县主簿。贵人多荐君有大才，可试以事，不宜弃之州县。君亦常慨然自许，欲有所为。然终不得一用其智能以卒。噫！其可哀也已。　　士固有离世异俗，独行其意，骂讥、笑侮、困辱而不悔，彼皆无众人之求而有所待于后世者也，其龃龉固宜。若夫智谋功名之士，窥时俯仰以赴势物之会，而辄不遇者，乃亦不可胜数。辩足以移万物，而穷于用说之时；谋足以夺三军，而辱于右武之国，此又何说哉！嗟乎！彼有所待而不遇者，其知之矣。　　君年五十九，以嘉祐某年某月某甲子葬真州之扬子县甘露乡某所之原。夫人李氏。子男瓌，不仕；璋，真州司户参军；琦，太庙斋郎；琳，进士。女子五人，已嫁二人，进士周奉先、泰州泰兴县令陶舜元。　　铭曰：有拔而起之，莫挤而止之。呜呼许君！而已于斯，谁或使之？","dynasty":"宋代","tags":"古文观止，墓志铭，述志","title":"泰州海陵县主簿许君墓志铭"}
{"author":"王安石","content":"少年离别意非轻，老去相逢亦怆情。草草杯盘共笑语，昏昏灯火话平生。自怜湖海三年隔，又作尘沙万里行。欲问后期何日是，寄书应见雁南征。","dynasty":"宋代","tags":"兄妹，重逢，离别，感伤","title":"示长安君"}
{"author":"王安石","content":"客思似杨柳，春风千万条。更倾寒食泪，欲涨冶城潮。巾发雪争出，镜颜朱早凋。未知轩冕乐，但欲老渔樵。","dynasty":"宋代","tags":"寒食节，感伤，思乡","title":"壬辰寒食"}
{"author":"王安石","content":"春又老。南陌酒香梅小。遍地落花浑不扫。梦回情意悄。红笺寄与添烦恼。细写相思多少。醉后几行书字小。泪痕都揾了。","dynasty":"宋代","tags":"宋词精选，相思","title":"谒金门·春又老"}
{"author":"王安石","content":"灯火已收正月半，山南山北花撩乱。闻说洊亭新水漫，骑款段，穿云入坞寻游伴。却拂僧床褰素幔，千岩万壑春风暖。一弄松声悲急管，吹梦断，西看窗日犹嫌短。","dynasty":"宋代","tags":"退隐，生活","title":"渔家傲·灯火已收正月半"}
{"author":"王安石","content":"　　某启：　　昨日蒙教，窃以为与君实游处相好之日久，而议事每不合，所操之术多异故也。虽欲强聒，终必不蒙见察，故略上报，不复一一自辨。重念蒙君实视遇厚，于反复不宜卤莽，故今具道所以，冀君实或见恕也。　　盖儒者所争，尤在名实，名实已明，而天下之理得矣。今君实所以见教者，以为侵官、生事、征利、拒谏，以致天下怨谤也。某则以谓：受命于人主，议法度而修之于朝廷，以授之于有司，不为侵官；举先王之政，以兴利除弊，不为生事；为天下理财，不为征利；辟邪说，难壬人，不为拒谏。至于怨诽之多，则固前知其如此也。　　人习于苟且非一日，士大夫多以不恤国事、同俗自媚于众为善，上乃欲变此，而某不量敌之众寡，欲出力助上以抗之，则众何为而不汹汹然？盘庚之迁，胥怨者民也，非特朝廷士大夫而已。盘庚不为怨者故改其度，度义而后动，是而不见可悔故也。如君实责我以在位久，未能助上大有为，以膏泽斯民，则某知罪矣；如曰今日当一切不事事，守前所为而已，则非某之所敢知。　　无由会晤，不任区区向往之至。","dynasty":"宋代","tags":"批评，揭露，改革","title":"答司马谏议书"}
{"author":"王安石","content":"莫将戏事扰真情，且可随缘道我赢。战罢两奁分白黑，一枰何处有亏成。","dynasty":"宋代","title":"棋·莫将戏事扰"}
{"author":"王安石","content":"折得一枝香在手。人间应未有。疑是经春雪未消。今日是何朝。","dynasty":"宋代","title":"甘露歌"}
{"author":"王安石","content":"嗟见世间人。但有纤毫即是尘。不住旧时无相貌，沈沦。只为从来认识神。作麽有疏亲。我自降魔转法轮。不是摄心除妄想，求真。幻化空身即法身。","dynasty":"宋代","title":"南乡子（二之一）"}
{"author":"王安石","content":"文墨由来妙禁中，家传岂独赋河东。平生听想风声早，数日追随笑语同。御水新如鸭头绿，宫花更有鹤翎红。看花弄水聊为乐，不晚朝廷相弱翁。","dynasty":"宋代","title":"次杨乐道韵六首其四——後苑详定书怀"}
{"author":"王安石","content":"云散风流不自禁，天涯无路盍朋簪。空驰上国青泥信，谁和南山白石音。平日离愁宽带眼，讫春归思满琴心。终回一命翩翩驾，独过稽山锻树阴。","dynasty":"宋代","title":"寄余温卿"}
{"author":"王安石","content":"溪水浑浑来自北，千山抱水清相射。山深水急无艇子，欲从故人安可得。故人昔日此水上，樽酒扁舟慰行役。津亭把手坐一笑，我喜满怀君动色。论新讲旧惜未足，落日低徊已催客。离心自醉不复饮，秋果寒花空满席。今年却坐相逢处，怊怅难求别时迹。可怜溪水自南流，安得溪船问消息。","dynasty":"宋代","title":"复至曹娥堰寄剡县丁元珍"}
{"author":"王安石","content":"万事黄粱欲熟时，世间谈笑漫追随。鸡虫得失何须算，鹏鶡逍遥各自知。","dynasty":"宋代","title":"万事"}
{"author":"王安石","content":"误褫云巾别故山，抵吴由越两间关。千家渔火秋风市，一叶归舟暮雨湾。旅病愔愔如困酒，乡愁脉脉似连环。情知带眼从前缓，更恐颠毛自此斑。","dynasty":"宋代","title":"姑胥郭"}
{"author":"王安石","content":"寒云沈屯白日埋，河汉荡坼天如簁。衡门兼句限泥潦，卧听窾木鸣相挨。萧辰忽扫纤翳尽，北岭初出青嵬嵬。微之新诗动我目，烂若火齐金盘堆。想携诸彦眺平野，高论历诋秦以来。觥船淋浪始快意，忽忆归云胡为哉。念君少壮辍游衍，发挥春秋名玉杯。书成不得断国论，但此空语传八垓。登临兴罢因感触，更欲远引追宗雷。君知富贵亦何有，谄誉未足偿讥排。风豪雨横费调燮，坐使发背为黄台。留宾往往夜参半，虽有杂俎无由开。江南佳丽非一日，况乃故园名池台。能招过客饮文字，山水又足供欢咍。剩留官屋贮酒母，取醉不竭当如淮。","dynasty":"宋代","title":"和王微之登高斋三首"}
{"author":"王安石","content":"范蠡五湖收远迹，管宁沧海寄余生。可怜世上风波恶，最有仁贤不敢行。","dynasty":"宋代","title":"世上"}
{"author":"王安石","content":"斯文实有寄，天岂偶天才。一日凤鸟去，千秋梁木摧。烟留衰草恨，风造暮林哀。岂谓登临处，飘然独往来。","dynasty":"宋代","title":"题雱祠堂"}
{"author":"王安石","content":"韩侯冰玉人，不可尘土杂。官虽众俊後，名字久訇磕。并州天下望，抚士威爱惬。千金弃不惜，宾客常满合。遥闻余风高，为子置一榻。亲交西门饯，百马骄杂遝。子材宜用世，谈者为呜唈。矧今名主人，气力足呵欱。推贤为时辅，势若朽易拉。会当荐还朝，立子在阊阖。惜哉秣骐骥，赋以升龠合。咨予栖栖者，气象已摧塌。他年佐方州，说将尚不纳。况於声势尊，岂易取酬答。有如持寸莛，未足撼鞺鞳。顾於山水闲，意愿多所合。匡庐与韶石，少小已尝蹋。风游会稽春，雪宿天柱腊。淮湖江海上，惯食虾蟹蛤。西南穷岷嶓，东北尽济漯。身虽未尝历，魂梦已稠沓。荆溪最所爱，映烛多庙塔。溪果点丹漆，溪花团绣罨。扁舟信所过，行不废樽榼。一从舍之去，霜雪行满颌。思之不能寐，蹙若虻蚋噆。方将筑其滨，毕景谢噂嗒。安能孤此意，颠倒就衰飒。唯子余所向，嗜好比鹣鲽。何时归相过，游屐尚可蜡。","dynasty":"宋代","title":"韩持国从富并州辟"}
{"author":"王安石","content":"渌净堂前湖水渌，归时正复有荷花。花前亦见余杭姥，为道仙人忆酒家。","dynasty":"宋代","title":"送僧惠思归钱塘"}
{"author":"王安石","content":"池散田田碧，台敷灼灼红。年华岂有尽，心赏亦无穷。","dynasty":"宋代","title":"送吕望之"}
{"author":"王安石","content":"皖城初得故人诗，叹息龙媒踠壮时。太史滞留终不偶，中郎制作遂无施。二千石禄今何有，四十车书昔漫知。海曲冷云埋拱木，延州空挠暮年悲。","dynasty":"宋代","title":"河中使君修撰陆公挽辞三首"}
{"author":"王安石","content":"青山扪虱坐，黄鸟侠书眠。","dynasty":"宋代","title":"句"}
{"author":"王安石","content":"马头乘兴尚谁先，曲巷横街一一穿。尽道满城无国艳，不知朱户锁婵娟。","dynasty":"宋代","title":"上元夜戏作"}
{"author":"王安石","content":"隐隐西南月一钩，春风落日澹如秋。房栊半掩无人语，鼓角声中始欲愁。","dynasty":"宋代","title":"送和甫至龙安暮归"}
{"author":"王安石","content":"往时濯足潇湘浦，独上九疑寻二女。苍梧之野烟漠漠，断垄连冈散平楚。暮年伤心波浪阻，不意画中能更睹。燕公侍书燕王府，王求一笔终不与。奏论谳死误当赦，全活至今何可数。仁人义士埋黄土，只有粉墨归囊褚。","dynasty":"宋代","title":"燕侍郎山水"}
{"author":"王安石","content":"大师京国旧，兴趣江湖迥。往与惠询辈，一宿金山顶。怀哉苦留恋，王事有朝请。别来能几时，浮念剧含梗。今朝忽相见，眸子清炯炯。夜阑接软语，令人发深省，化城出天半，远色有诸岭。白首对汀洲，犹思理烟艇。","dynasty":"宋代","title":"赠宝觉"}
{"author":"王安石","content":"上古杳默无人声，日月不忒山川平。人与鸟兽相随行，祖孙一死十百生。万物不给乃相兵，伏羲画法作后程。渔虫猎兽宽群争，势不得已当经营。非以示世为聪明，方分类别物有名。夸贤尚功列耻荣，蛊伪日巧雕元精。至言一出众辄惊，上智闭匿不敢成。因时就俗救刖黥，惜哉彼狂以文鸣。强取色乐要聋盲，震荡沈浊终无清。诙诡徒乱圣人氓，岂若泯默死蚕耕。","dynasty":"宋代","title":"彼狂"}
{"author":"王安石","content":"於易见耒耜，於诗闻钱鎛。百工圣人为，此最功不薄。欲收禾黍善，先去蒿莱恶。愿同欹器悟，更使臣工作。","dynasty":"宋代","title":"和圣俞农具诗十五首其十一钱鎛"}
{"author":"王安石","content":"越客上荆舠，秋风忆把螯。故烦分巨跪，持用佐清糟。饮量宽沧海，诗锋捷孟劳。甘餐饱觞咏，余事付钧陶。","dynasty":"宋代","title":"吴正仲谪官得故人寄蟹以诗谢之余次其韵"}
{"author":"王安石","content":"仓颉造书，不诘自明。於乎多言，只误後生。","dynasty":"宋代","title":"仓颉"}
{"author":"王安石","content":"云埋月缺晕寒灰，飙发齐如巨象豗。纵勇万川冰柱立，纷披千障土囊开。鲁门未怪爰居至，郑圃何妨禦寇来。终夜不眠谁与共，坐忘唯有一颜回。","dynasty":"宋代","title":"次韵耿天骘大风"}
{"author":"王安石","content":"三月杨花迷眼白，四月柳条空老碧。年光如水尽东流，风物看看又到秋。人世百年能几许，何须戚戚长辛苦。富贵功名自有时，箪瓢捽茹亦山雌。","dynasty":"宋代","title":"马上转韵"}
{"author":"王安石","content":"周颙宅作阿兰若，娄约身归窣堵坡。今日隐侯孙亦老，偶寻陈迹到烟萝。","dynasty":"宋代","title":"与道原过西庄遂游宝乘"}
{"author":"王安石","content":"城阙宫车转，山林隧路归。苍梧云未远，姑射露先曦。玉暗蛟龙蛰，金寒雁鹜飞。老臣他日泪，湖海想遗衣。","dynasty":"宋代","title":"神宗皇帝挽辞二首"}
{"author":"王安石","content":"三山半落青天外，势比凌歊宋武台。尘世难逢开口笑，生前相遇且衔杯。","dynasty":"宋代","title":"示黄吉甫"}
{"author":"王安石","content":"数家邻水竹，一坞共云林。晚食静适己，独谣欣会心。移床随漫兴，操策取幽寻。未爱神锥汝，犹怑妙斲琴。","dynasty":"宋代","title":"欣会亭"}
{"author":"王安石","content":"客卧书颠倒，虫鸣坐寂寥。残灯生暗晕，重露集寒条。真乐闲尤见，深禅静更超。此怀无与晤，拥鼻一长谣。","dynasty":"宋代","title":"秋夜二首其一"}
{"author":"王安石","content":"山亭新破一方苔，白帝留花满四隈。野艳轻明非傅粉，秋光清浅不凭材。乡穷自作幽人伴，岁晚谁为静女媒。可笑远公池上客，却因松菊赋归来。","dynasty":"宋代","title":"锺山西庵白莲亭"}
{"author":"王安石","content":"州桥蹋月想山椒，回首哀湍未觉遥。今夜重闻旧呜咽，却看山月话州桥。","dynasty":"宋代","title":"州桥"}
{"author":"王安石","content":"南郭红亭冷，西山白道曛。江光凌翠气，洲色乱黄云。岁暮谁邀客，情亲故忆君。天涯独惆怅，归鸟黑纷纷。","dynasty":"宋代","title":"怀吴显道"}
{"author":"王安石","content":"人间尚有薄寒侵，和气先薰草树心。丹白自分齐破蕾，青黄相向欲交阴。潺潺嫩水生幽谷，漠漠轻烟动远林。病得一官随太守，班春无助愧周任。","dynasty":"宋代","title":"次韵春日事"}
{"author":"王安石","content":"涧水无声绕竹流，竹西花草弄春柔。茅檐相对坐终日，一鸟不鸣山更幽。","dynasty":"宋代","tags":"抒情","title":"钟山即事"}
{"author":"王安石","content":"子云游天禄，华藻锐初学。覃思晚有得，晦显无适莫。寥寥邹鲁後，於此归先觉。岂尝知符府，何苦自投阁。长安诸愚儒，操行自为薄。谤嘲出异己，传载因疏略。孟轲劝伐燕，伊尹干说亳。叩马触兵锋，食牛要禄爵。少知羞不为，况彼皆卓荦。史官蔽多闻，自古喜穿凿。","dynasty":"宋代","title":"扬雄二首"}
{"author":"王安石","content":"士常疑西伯，何至羑里辱。瞽鳏亲父子，尚脱井廪酷。昏主虽圣臣，飞祸安可卜。致命遂其志，虽穷不为戮。","dynasty":"宋代","title":"答客"}
{"author":"王安石","content":"此物非他物，今吾即故吾。今吾如可状，此物若为摹。","dynasty":"宋代","title":"传神自赞"}
{"author":"王安石","content":"繁台繁姓人，埋灭为蒿蓬。况乃汉骄子，魂游谁肯逢。缅思当盛时，警跸在虚空。蛾眉倚高寒，环佩吹玲珑。大梁千万家，回首云蒙蒙。仰不见王处，云间指青红。宾客有司马，邹枚避其锋。洒笔飞鸟上，为王赋雌雄。借今此不传，楚辞擅无穷。空余一丘土，千载播悲风。","dynasty":"宋代","title":"梁王吹台"}
{"author":"王安石","content":"於易见耒耜，於诗闻钱鎛。百工圣人为，此最功不薄。欲收禾黍善，先去蒿莱恶。愿同欹器悟，更使臣工作。","dynasty":"宋代","title":"和圣俞农具诗十五首其十一钱鎛"}
{"author":"王安石","content":"知世如梦无所求，无所求心普空寂。还似梦中随梦境，成就河沙梦功德。","dynasty":"宋代","title":"梦"}
{"author":"王安石","content":"忆昔与胡子，戏娱西城幽。放斥仆与马，独身步田畴。牛竖歌我旁，听之为久留。一接田父语，叹之胜王侯。追逐恨不恣，暮归辄怀愁。顾常轻千乘，只愿足一丘。子时怪我少，好此寂寞游。笙箕不入耳，又不甘醪羞。那知抱孤伤，罢顿不能遒。世味已鲜少，但余野心稠。乖离今十年，班发满我头。昔兴亦略尽，食眠常百忧。每逢佳山水，欲往辄复休。方壮遂如此，况乃高春秋。","dynasty":"宋代","title":"有感"}
{"author":"王安石","content":"壮哉非罴亦非貙，日光夹镜当坐隅。横行妥尾不畏逐，顾盼欲去仍踌躇。卒然我见心为动，熟视稍稍摩其须。固知画者巧为此，此物安肯来庭除。想当盘礡欲画时，睥睨众史如庸奴。神闲意定始一扫，功与造化论锱铢。悲风飒飒吹黄芦，上有寒雀惊相呼。槎牙死树鸣老乌，向之俛噣如哺鶵。山墙野壁黄昏後，冯妇遥看亦下车。","dynasty":"宋代","title":"虎图"}
{"author":"王安石","content":"两生才器亦超群，黑白何劳强自分。好与骑奴同一处，此时俱事卫将军。","dynasty":"宋代","title":"两生"}
{"author":"王安石","content":"九日无欢可得追，飘然随意历山陂。蒋陵西井风烟惨，也有黄花一两枝。","dynasty":"宋代","title":"九日"}
{"author":"王安石","content":"自君之出矣，何其挂怀抱。孤坐屡穷辰，山木迹如扫。数枝石榴发，岂无一时好。不可持寄君，思君令人老。","dynasty":"宋代","title":"怀元度四首"}
{"author":"王安石","content":"车螯肉之羽，恃壳保厥身。自非身有求，不敢微启唇。尚恐擉者得，泥沙常埋墂。往往汤火间，身尽壳空存。维海错万物，口牙且咀吞。尔无如彼何，可畏宁独人。无为久自苦，含匿不暴陈。豁然从所如，游荡四海滣。清波濯其污，白日晒其昏。死生或有在，岂遽得烹燔。","dynasty":"宋代","title":"车螯二首"}
{"author":"王安石","content":"我行其野，春日迟迟。有苑者柳，在水之湄。有鸣仓庚，岂曰不时。求其友声，颉之颃之。嗟我怀人，何日忘之。六日不檐，方何为期。期逝不至，我心西悲。跂予望之，其室则迩。一者之来，我心则喜。我之怀矣，升彼虚矣。爱而不见，云何吁矣。","dynasty":"宋代","title":"示杨德逢"}
{"author":"王安石","content":"揫歛一何饕，天机亦自劳。墙隈小翻动，屋角盛呼号。漠漠惊沙密，纷纷断柳高。江湖岂在眼，昨夜梦波涛。","dynasty":"宋代","title":"秋风"}
{"author":"王安石","content":"飘然五湖长，昨日国子师。绿发约略白，青衫欲成缁。牵舟推河冰，去与山水期。春风垂虹亭，一杯湖上持。傲兀何宾客，两忘我与而。能复记此饮，诗成酒淋漓。","dynasty":"宋代","title":"送裴如晦即席分题三首"}
{"author":"王安石","content":"青山如浪入漳州，铜雀台西八九丘。蝼蚁往还空垄亩，骐驎埋没几春秋。功名盖世知谁是，气力回天到此休。何必地中余故物，魏公诸子分衣裘。","dynasty":"宋代","title":"将次相州"}
{"author":"王安石","content":"东陂风雨卧黄云，塍水翻沟隔垄分。舂玉取新知不晚，腰镰今日已纷纷。","dynasty":"宋代","title":"东陂二首其一"}
{"author":"王安石","content":"故人名字在瀛洲，邂逅低徊向此留。鸥鸟一双随坐啸，荷花十丈对冥搜。水涵樽俎清如洗，山染衣巾翠欲流。宣室应疑鬼神事，知君能复几来游。","dynasty":"宋代","title":"留题微之廨中清辉阁"}
{"author":"王安石","content":"始就诗赋科，雕镌久才成。一朝复弃之，刀笔事刑名。中材蔽末学，斯道苦难明。忽贵不自期，何施就升平。","dynasty":"宋代","title":"寓言六首"}
{"author":"王安石","content":"营巢燕子逞翱翔。微志在雕梁。碧云举翮千里，其奈有鸾皇。临济处，德山行。果承当。自时降住，一切天魔，扫地焚香。","dynasty":"宋代","title":"诉衷情（五之四）"}
{"author":"王安石","content":"乐世闲身岂易求，岩居川观更何忧。放怀自事如初服，买宅相招亦本谋。名誉子真矜谷口，事功新息困壶头。知君於此皆无累，长得追随圹埌游。","dynasty":"宋代","title":"次韵酬朱昌叔五首"}
{"author":"王安石","content":"从容边塞议，慷慨庙堂争。曲突非无验，方穿有不行。搢绅终倚赖，赠襚极哀荣。岂慕公孙贵，平生学董生。","dynasty":"宋代","title":"正肃吴公挽辞三首"}
{"author":"王安石","content":"老嫌智巧累形躯，欲就田翁学破除。百岁用痴能几许，救吾黥劓可无余。","dynasty":"宋代","title":"老嫌"}
{"author":"王安石","content":"两生才器亦超群，黑白何劳强自分。好与骑奴同一处，此时俱事卫将军。","dynasty":"宋代","title":"两生"}
{"author":"王安石","content":"老年少忻豫，况复病在床。汲水置新花，取忍此流芳。流芳柢须臾，我亦岂久长。新花与故吾，已矣两可忘。","dynasty":"宋代","title":"新花"}
{"author":"王安石","content":"高蝉抱壳悲声切，新鸟争巢谇语忙。长树老阴欺夏日，晚花幽艳敌春阳。云归山去当檐静，风过溪来满坐凉。物物此时皆可赋，悔予千里不相将。","dynasty":"宋代","title":"次韵答平甫"}
{"author":"王安石","content":"莽莽昔登临，秋风一散襟。地留孤屿小，天入五湖深。柑橘无千里，鱼虾有万金。痦虽轻范蠡，终欲此幽寻。","dynasty":"宋代","title":"吴江"}
{"author":"王安石","content":"离离新田，其下流水。孰知其初，灌莽千里。其南背江，其北逾淮。父抱子扶，十百其来。其来仆仆，镘我新屋。赵侯劬之，作者不饥。岁仍大熟，饱及鸡鹜。僦船与车，四鄙出谷。今游者处，昔止者流。维昔牧我，不如今侯。侯来适野，不有观者。税于水滨，问我鳏寡。侯其归矣，三岁于兹。谁能止侯，我往求之。","dynasty":"宋代","title":"新田诗"}
{"author":"王安石","content":"志食长年不得休，一巢无地拙於鸠。聊为薄宦容身者，能免高人笑我不。道德文章吾事落，尘埃波浪此生浮。看君别後行藏意，回顾灊楼只自羞。","dynasty":"宋代","title":"次韵昌叔怀灊楼读书之乐"}
{"author":"王安石","content":"秀色归荒陇，新声换氄毛。日催花蕊急，云避雁行高。驻马旌旗暖，传觞鼓吹豪。班春不知负，短发为君搔。","dynasty":"宋代","title":"寄深州晁同年"}
{"author":"王安石","content":"漠漠秋阴护掖垣，青云只在两楹间。宫楼唱罢鸡人远，门阙朝归虎士闲。华盖北瞻夭帝座，蓬莱东想道家山。却惭久此随诸彦，文采初无豹一斑。","dynasty":"宋代","title":"次韵祖择之登紫微阁二首"}
{"author":"王安石","content":"严严中天阁，蔼蔼层云树。为子望江南，蔽亏无行路。平生湖海士，心迹非无素。老矣不自知，低徊如有慕。伤怀西风起，心与河汉注。哀鸿相随飞，去我终不顾。","dynasty":"宋代","title":"寄曾子固二首"}
{"author":"王安石","content":"未能达本且归根，真照无知岂待言。枯木岩前犹失路，那堪春入武陵原。","dynasty":"宋代","title":"达本"}
{"author":"王安石","content":"岁熟田家乐，秋风客自悲。茫茫曲城路，归马日斜时。","dynasty":"宋代","title":"秣陵道中口占二首"}
{"author":"王安石","content":"都城羁旅日，独许上人贤。谁为孤峰下，还来宴坐边。是身犹梦幻，何物可攀缘。坐对青灯落，松风咽夜泉。","dynasty":"宋代","title":"宿北山示行详上人"}
{"author":"王安石","content":"雨来未见花间蕊，雨後全无叶底花。蜂蝶纷纷过墙去，却疑春色在邻家。","dynasty":"宋代","title":"晴景"}
{"author":"王安石","content":"月入千江体不分，道人非复世间人。锺山南北安禅地，香火他时共两身。","dynasty":"宋代","title":"记梦"}
{"author":"王安石","content":"千山复万山，行路有无间。花发蜂递绕，果垂猿对攀。独寻寒水度，欲趁夕阳还。天黑月未上，儿童初掩关。","dynasty":"宋代","title":"北山暮归示道人"}
{"author":"王安石","content":"春阴天气草如烟，时有飞花舞道边。院落日长人寂寂，池塘风慢鸟翩翩。故园回首三千里，新火伤心六七年。青盖皂衫无复禁，可能乘兴酒家眠。","dynasty":"宋代","title":"清明辇下怀金陵"}
{"author":"王安石","content":"客卧书颠倒，虫鸣坐寂寥。残灯生暗晕，重露集寒条。真乐闲尤见，深禅静更超。此怀无与晤，拥鼻一长谣。","dynasty":"宋代","title":"秋夜二首"}
{"author":"王安石","content":"老欲求吾志，时方摭我华。强将愁出塞，空得病还家。日转山河暖，风含草木葩。胜游思一往，不敢问三车。","dynasty":"宋代","title":"送契丹使还次韵答净因老"}
{"author":"王安石","content":"少喜功名尽坦涂，那知干世最崎岖。草庐有客歌梁甫，狗监无人荐子虚。解玩山川消积愤，静忘岁月赖群书。惭君枉盖如平昔，不笑谋生万事疏。","dynasty":"宋代","title":"宝应二三进士见送乞诗"}
{"author":"王安石","content":"漳水不灌邺，不知几何时。後世有史起，乃能为可为。余尝怜洺民，舄卤半不治。颇觉漳可引，但为谈者嗤。高议不同俗，功成人始思。夫子到官日，勿忘吾此诗。","dynasty":"宋代","title":"送宋中道倅洺州"}
{"author":"王安石","content":"团团城上日，秋至少光辉。积阴欲滔天，况乃草木微。黄菊有至性，孤芳犯群威。采采霜露闲，亦足慰朝饥。","dynasty":"宋代","title":"黄菊有至性"}
{"author":"王安石","content":"浓绿万枝一点红，动人春色不须多。","dynasty":"宋代","title":"句"}
{"author":"王安石","content":"人间尚有薄寒侵，和气先薰草树心。丹白自分齐破蕾，青黄相向欲交阴。潺潺嫩水生幽谷，漠漠轻烟动远林。病得一官随太守，班春无助愧周任。","dynasty":"宋代","title":"次韵春日事"}
{"author":"王安石","content":"汀沙雪漫水溶溶，睡鸭残芦晻霭中。归去北人多忆此，每家图画有屏风。","dynasty":"宋代","title":"汀沙"}
{"author":"王安石","content":"文采机云后，知名实妙年。银钩工壮丽，金薤富清妍。批凤多新贵，凭熊数外迁。空令猗氏监，遗爱有良田。","dynasty":"宋代","title":"河中使君修撰陆公挽辞三首其一"}
{"author":"王安石","content":"共说才高世所珍，诸贤谁敢望光尘。讨论润色今为美，学问文章老更醇。赋拟相如真复似，诗看子建的应亲。仍闻悟主言多直，许史家儿往往嗔。","dynasty":"宋代","title":"上西垣舍人"}
{"author":"王安石","content":"手得封题手自开，一篇美玉缀玫瑰。众知圆媚难论报，自顾穷愁敢角才。君卧南阳惟畎亩，我行西路亦风埃。相逢不必嗟劳事，尚欲赓歌咏起哉。","dynasty":"宋代","title":"次韵答彦珍"}
{"author":"王安石","content":"日月沄沄与水争，披襟照见发华惊。少年忧患伤豪气，老去经纶误半生。休向朝廷论一鹗，只知田里守三荆。清溪几曲春风好，已约归时载酒行。","dynasty":"宋代","title":"离北山寄平甫"}
{"author":"王安石","content":"冠工新意斲檀栾，雾卷云烝久未乾。遗我山林真自称，何须貂暖配金寒。","dynasty":"宋代","title":"和耿天骘以竹冠见赠四首其四"}
{"author":"王安石","content":"钟山独归雨微冥，稻畦夹冈半黄青。疲农心知水未足，看云倚木车不停。悲哉作劳亦已久，暮歌如哭难为听。而我官闲幸无事，北窗枕簟风泠泠。于时荷花拥翠盖，细浪嬲雪千娉婷。谁能攲眠共此乐，秋港虽浅可扬舲。","dynasty":"宋代","title":"独归"}
{"author":"王安石","content":"故人为邑士多称，繇赋宽赊狱讼平。老吏闭门无重糈，荒山开陇有新粳。方挥玉麈日边坐，又结铜章天外行。此去料君归不久，挟材如此即名卿。","dynasty":"宋代","title":"送张颉仲举知奉新"}
{"author":"王安石","content":"乌石冈头踯躅红，东江柳色涨春风。物华人意曾相值，永日留连草莽中。","dynasty":"宋代","title":"杂咏五首"}
{"author":"王安石","content":"独卧无心起，春风闭寂寥。鸟声谁唤汝，屋角故相撩。","dynasty":"宋代","title":"病中睡起折杏花数枝二首"}
{"author":"王安石","content":"青衫憔悴北归来，发有霜根面有埃。群吠我方憎猘子，一鸣谁更识龙媒。功名落落求难值，日月沄沄去不回。胜事与身何等近，酒樽诗卷数须开。","dynasty":"宋代","title":"次韵答陈正叔二首"}
{"author":"王安石","content":"一身兼抱百忧虞，忽忽如狂久废书。畴昔心期俱丧勇，此来腰疾更悉虚。久闻阳羡安家好，自度渊明与世疏。亦有未归沟壑日，会应相近置田庐。","dynasty":"宋代","title":"寄虞氏兄弟"}
{"author":"王安石","content":"高亭五月尚寒生，回首尘沙自郁蒸。砌水乱流空石底，槛云高出蔽出层。跻攀欲绝人间世，缔构知从物外僧。肠胃坐来清似洗，神奇未怪佛图澄。","dynasty":"宋代","title":"次韵吴季野题岳上人澄心亭"}
{"author":"王安石","content":"樊笼寄食老低摧，组丽深藏肯自媒。天日清明聊一吐，儿童初见互惊猜。","dynasty":"宋代","title":"吐绶鸡"}
{"author":"王安石","content":"桑杨已零落，藻荇亦消沈。园宅在人境，岁时伤我心。强穿西埭路，共望北山岑。欲觅道人语，跨鞍聊一寻。亲朋会合少，时序感伤多。胜践聊为乐，清谈可当歌。微风淡水竹，净日暖烟萝。兴极犹难尽，当如薄暮何。","dynasty":"宋代","title":"与道原过西庄遂游宝乘"}
{"author":"王安石","content":"淮圃新阴百亩凉，分甘每得助秋尝。张公大谷虽云美，谁肯苞苴出晋阳。","dynasty":"宋代","title":"耿天骘惠梨次韵奉酬三首其二"}
{"author":"王安石","content":"风从北海起，至此南海上。问风来何事，去复欲何向。谁遣汝而号，谁应汝而唱。汝於何时息，汝作无乃妄。风初无一言，试以问云将。","dynasty":"宋代","title":"咏风"}
{"author":"王安石","content":"幽栖地僻经过少，锺梵声中掩竹门。唯有多情枝上雪，暗香浮动月黄昏。","dynasty":"宋代","title":"即事五首"}
{"author":"王安石","content":"芙蕖的历抽新叶，苜蓿阑干放晚花。白下门东春已老，莫鸣杨柳可藏鸦。","dynasty":"宋代","title":"暮春"}
{"author":"王安石","content":"定林斋後鸣禽散，只有提壶守屋檐。苦劝道人沽美酒，不应无意引陶潜。","dynasty":"宋代","title":"定林院昭文斋"}
{"author":"王安石","content":"少年不知秋，喜闻西风生。老大多感伤，畏此蟠蟀鸣。况乃舍亲友，抱病独远行。中夜卧不周，恻恻感我情。起视天正黑。弱云乱纵横。似有霰雪飘，不复星斗明。时节忽如此，重令壮心惊。谅无同忧人，樽酒安可倾。","dynasty":"宋代","title":"西风"}
{"author":"王安石","content":"望夷宫中鹿为马，秦人半死长城下。避时不独商山翁，亦有桃源种桃者。此来种桃经几春，采花食实枝为薪。儿孙生长与世隔，虽有父子无君臣。渔郎漾舟迷远近，花间相见因相问。世上那知古有秦，山中岂料今为晋。闻道长安吹战尘，春风回首一沾巾。重华一去宁复得，天下纷纷经几秦。","dynasty":"宋代","tags":"议论，写史，抒怀，述志","title":"桃源行"}
{"author":"王安石","content":"云垂平野。掩映竹篱茅舍。阒寂幽居实潇洒。是处绿娇红冶。丈夫运用堂堂。且莫五角六张。若有一卮芳酒，逍遥自在无妨。","dynasty":"宋代","title":"清平乐"}
{"author":"王安石","content":"天寒日暮山谷里。的砾愁成水。池上渐多枝上稀。唯有故人知。","dynasty":"宋代","title":"甘露歌"}
{"author":"王安石","content":"归依法，法法不思议。愿我六根常寂静，心如宝月映琉璃。了法更无疑。","dynasty":"宋代","title":"望江南（四之二）"}
{"author":"王安石","content":"茫然不肯住林间。有处即追攀。将他死语图度，怎得离真丹。浆水价，匹如闲。也须还。何如直截，踢倒军持，赢取沩山。","dynasty":"宋代","title":"诉衷情（五之三）"}
{"author":"王安石","content":"缺月昏昏漏未央，一灯明灭照秋床。病身最觉风露早，归梦不知山水长。坐感岁时歌慷慨，起看天地色凄凉。鸣蝉更乱行人耳，正抱疏桐叶半黄。","dynasty":"宋代","tags":"写景，抒情，羁旅，思乡","title":"葛溪驿"}
{"author":"王安石","content":"槿花朝开暮还坠，妾身与花宁独异。忆昔相逢俱少年，两情未许谁最先。感君绸缪逐君去，成君家计良辛苦。人事反覆那能知？谗言人耳须臾离。嫁时罗衣羞更著，如今始悟君难托叶。君难托，妾亦不忘旧时约。","dynasty":"宋代","tags":"妇女，哀怨，爱情","title":"君难托"}
{"author":"王安石","content":"梅好惟嫌淡伫，天教薄与胭脂。真妃初出华清池。酒入琼姬半醉。东阁诗情易动，高楼玉管休吹。北人浑作可花疑。惟有青枝不似。","dynasty":"宋代","title":"西江月（红梅）"}
{"author":"王安石","content":"华发寻春喜见梅，一株临路雪倍堆。凤城南陌他年忆，香杳难随驿使来。","dynasty":"宋代","title":"与薛肇明弈棋赌梅花诗输一首"}
{"author":"王安石","content":"常时黄色见眉间。松桂我同攀。每言天上辛苦，不肯饵金丹。怜水静，爱云闲。便忘还。高歌一曲，岩谷迤逦，宛似商山。","dynasty":"宋代","title":"诉衷情（和俞秀老鹤词·五之一）"}
{"author":"王安石","content":"沉魄浮魂不可招，遗编一读想风标。何妨举世嫌迂阔，故有斯人慰寂寥。","dynasty":"宋代","title":"孟子"}
{"author":"王安石","content":"攲枕狂歌击唾壶，直将轩冕等锱铢。醉乡岐路君知否，不似人间足畏涂。","dynasty":"宋代","title":"次韵和张仲通见寄三绝句其三"}
{"author":"王安石","content":"皖城初得故人诗，叹息龙媒踠壮时。太史滞留终不偶，中郎制作遂无施。二千石禄今何有，四十车书昔漫知。海曲冷云埋拱木，延州空挠暮年悲。","dynasty":"宋代","title":"河中使君修撰陆公挽辞三首"}
{"author":"王安石","content":"先生秦博士，秦礼颇能熟。量主欲有为，两生皆不欲。草具一王仪，群豪果知肃。黄金既遍赐，短衣衣已续。儒术自此凋，何为反初服。","dynasty":"宋代","title":"叔孙通"}
{"author":"王安石","content":"溪水清涟树老苍，行穿溪树踏春阳。溪深树密无人处，唯有幽花渡水香。","dynasty":"宋代","title":"天童山溪上"}
{"author":"王安石","content":"韩侯冰玉人，不可尘土杂。官虽众俊後，名字久訇磕。并州天下望，抚士威爱惬。千金弃不惜，宾客常满合。遥闻余风高，为子置一榻。亲交西门饯，百马骄杂遝。子材宜用世，谈者为呜唈。矧今名主人，气力足呵欱。推贤为时辅，势若朽易拉。会当荐还朝，立子在阊阖。惜哉秣骐骥，赋以升龠合。咨予栖栖者，气象已摧塌。他年佐方州，说将尚不纳。况於声势尊，岂易取酬答。有如持寸莛，未足撼鞺鞳。顾於山水闲，意愿多所合。匡庐与韶石，少小已尝蹋。风游会稽春，雪宿天柱腊。淮湖江海上，惯食虾蟹蛤。西南穷岷嶓，东北尽济漯。身虽未尝历，魂梦已稠沓。荆溪最所爱，映烛多庙塔。溪果点丹漆，溪花团绣罨。扁舟信所过，行不废樽榼。一从舍之去，霜雪行满颌。思之不能寐，蹙若虻蚋噆。方将筑其滨，毕景谢噂嗒。安能孤此意，颠倒就衰飒。唯子余所向，嗜好比鹣鲽。何时归相过，游屐尚可蜡。","dynasty":"宋代","title":"韩持国从富并州辟"}
{"author":"王安石","content":"梦传失之妄，昼冀见而想。岂伊不可怀，而使我心往。山林老颠眴，数日占黄壤。舟舆来何迟，北望屡戃怳。西城荠花时，落魄随两桨。岁晚洲渚净，水消烟渺莽。踌蹰壁上字，期我无乃迋。","dynasty":"宋代","title":"梦黄吉甫"}
{"author":"王安石","content":"诸偶缘安有，实相非相偶。虽神如季咸，终亦失而走。","dynasty":"宋代","title":"答俞秀老"}
{"author":"王安石","content":"父母子所养，子肥父母充。欲富搉其子，惜哉术之穷。霸者擅一方，窘彼足自丰。四海皆吾家，奈何不知农。","dynasty":"宋代","title":"寓言六首"}
{"author":"王安石","content":"结子非贪鼎鼐尝，偶先红杏占年芳。从教腊雪埋藏得，却怕春风漏泄香。不御铅华知国色，只裁云缕想仙装。少陵为尔牵诗兴，可是无心赋海棠。","dynasty":"宋代","title":"与微之同赋梅花得香字三首"}
{"author":"王安石","content":"岁暮青条已见梅，馀花次第相争开。淮南无此山林胜，作意春风更一来。","dynasty":"宋代","title":"永"}
{"author":"王安石","content":"火暖窗明粥一盂，晨兴相对寂无鱼。超然圣寺山林外，别有禅天好净居。","dynasty":"宋代","title":"示宝觉二首"}
{"author":"王安石","content":"天下纷纷未一家，贩缯屠狗尚雄夸。东陵岂是无能者，独傍青门手种瓜。","dynasty":"宋代","title":"邵平"}
{"author":"王安石","content":"我营兮北渚，有怀兮归女。石梁兮以苫盖，绿阴阴兮承宇。仰有桂兮俯有兰，嗟汝归兮路岂难。望超然之白云，临清流而长叹。","dynasty":"宋代","title":"寄蔡氏女子二首"}
{"author":"王安石","content":"取车当要津，膏润及远野。与天常斡旋，如雨自奔泻置心亦何有，在物偶相假。此理及可言，安得圆机者。","dynasty":"宋代","title":"和圣俞农具诗十五首其四水车"}
{"author":"王安石","content":"虎牢关下水逶迤，想汝飘然过此时。洒血只添波浪起，脱身难借羽翰追。留连厚禄非朝隐，乘隔残年更土思。已卜冶城三亩地，寄声知我有归期。","dynasty":"宋代","title":"汜水寄和甫"}
{"author":"王安石","content":"一自君家把酒杯，六年波浪与尘埃。不知乌石冈边路，至老相寻得几回。","dynasty":"宋代","title":"过外弟饮"}
{"author":"王安石","content":"世传一尾龟百龄，此龟逮见隋唐兴。虽然天幸免焦灼，想屡缩颈愁严凝。前年赴满不量力，欲替鳌负三崚嶒。番禺使君邂逅见，知困簸荡因嗟矜。疾呼余且设网取，以组系首龟穿绳。北归与俱度大庾，两夫贔屭苦不胜。舣船秦淮担送我，云此一可当十朋。昔人宝龟谓神物，奉事稿骨尤兢兢。残民灭国递争夺，有此乃敢司黎烝。於时睹甲别贵贱，太卜藏法传昆仍。岂如元君须见梦，初知欢喜得未曾。自从九江罢纳锡，众渔贱弃秋不登。卜人官废亦已久，果猎谁复知殊称。今君此宝世莫识，我亦坐视心瞢瞢。搘床才堪比瓦砾，当粟孰肯捐斗升。糁头腥臊何足嗜，曳尾污秽适可憎。盛溲除聋岂必验，蹈背出险安敢凭。刳肠以占幸无事，卷壳而食病未能。如闻翕息可视效，乃往有堕崖千层。仰窥朝阳俯引气，亦得难老如冈陵。谅能学此真寿类，世论妄以虫疑冰。嗟余老矣倦呼吸，起晏光景难瞻承。但知故人所玩惜，每戒异物相侵陵。唯忧盗贼今好卜，夜半劫请无威惩。复恐嚵夫负之走，并窃老木为薪蒸。浅樊荒圃不可保，守视且寄锺山僧。","dynasty":"宋代","title":"同王浚贤良赋龟得升字"}
{"author":"王安石","content":"白纻众山顶，江湖所萦带。浮云卷晴明，可见九州外。肩舆上寒空，置酒故人会。峰峦张锦绣，草木吹竽籁。登临信地险，俯仰知天大。留欢薄日晚，起视飞鸟背。残年苦局束，往事嗟摧坏。歌舞不可求，桓公井空在。","dynasty":"宋代","title":"白纻山"}
{"author":"王安石","content":"永庆招提墨数行，岁时风露每凄伤。残骸岂久人间世，故有情锺未可忘。","dynasty":"宋代","title":"题永庆壁有雱遗墨数行"}
{"author":"王安石","content":"苑阆仙人何处觅，灵槎使者几时回。","dynasty":"宋代","title":"句其十八"}
{"author":"王安石","content":"十三学得琵琶成，绣幕重重卷画屏。一见郎来双眼明，劝我酤酒花前倾。齐言此夕乐未央，岂知此声能断肠。如今正南看北斗，言语传情不如手。低眉信手续续弹，弹看飞鸿劝胡酒。","dynasty":"宋代","title":"胡笳十八拍十八首"}
{"author":"王安石","content":"山下飞鸣黄栗留，溪边饮啄白符鸠。不知此地从君处，亦有他人继我不。尘土生涯休荡涤，风波时事只飘浮。相看发秃无归计，一梦东南即自羞。","dynasty":"宋代","title":"怀舒州山水呈昌叔"}
{"author":"王安石","content":"翛然杖屦出尘嚣，鸡犬无声到泬寥。欲见五芝茎叶老，尚攀三鹤羽翰遥。容溪路转迷横彴，仙几风来得堕樵。兴罢日斜归亦懒，更磨碑藓认前朝。","dynasty":"宋代","title":"登中茅山"}
{"author":"王安石","content":"陇东流水向东流，不肯相随过陇头。祗有月明西海上，伴人征戍替人愁。","dynasty":"宋代","title":"陇东西二首"}
{"author":"王安石","content":"湖海十年旧，林塘三亩余。静非谈者隐，贫胜富人居。列鼎亦何有，幅巾聊自如。犹应不独善，学子满阶除。","dynasty":"宋代","title":"史教授独善堂"}
{"author":"王安石","content":"东浮溪水渡长林，上坂回头一拊心。已觉省烦非仲叔，安能养志似曾参。忧伤遇事纷纷出，疾病乘虚亹亹侵。未有半分求自赎，恐填沟壑更沾襟。","dynasty":"宋代","title":"初去临川"}
{"author":"王安石","content":"马上逢归燕，知从何处来。贪寻旧巢去，不带锦书回。","dynasty":"宋代","title":"归燕"}
{"author":"王安石","content":"戴盆难与望天兼，自怪虚名亦自嫌。槁壤太牢俱有味，可能蚯蚓独清廉。","dynasty":"宋代","title":"舒州被召试不赴偶书"}
{"author":"王安石","content":"西城方外士，传法自南华。高蹈玩一世，旁通兼数家。来游仁者静，传咏正而葩。乘兴何时再，还能托後车。","dynasty":"宋代","title":"和唐公舍人访净因"}
{"author":"王安石","content":"江西一节铸黄金，最慰章滨父老心。长孺向来真强予，次公今不异重临。余风尚有欢谣在，陈迹非无胜事寻。豫想新诗能寄我，十年华省故情深。","dynasty":"宋代","title":"和公辟转运江西"}
{"author":"王安石","content":"联屏盖障一寻方，南设钓帘北置床。侧座对敷红絮暖，仰窗分启碧纱凉。毡庐易以梅烝坏，锦幄终於草野妨。楚谷越藤真自称，每糊因得减书囊。","dynasty":"宋代","title":"纸暖合"}
{"author":"王安石","content":"汝无名高者，以见利贪叨。汝无行实者，以取著名高。行实尚非实，利名岂坚牢。一朝投土窟，魂魄散逃逃。","dynasty":"宋代","title":"拟寒山拾得二十首"}
{"author":"王安石","content":"诏取名郎入宪台，此时方急济时才。圣聪应已虚心待，奸党宁无侧目猜。白笔岂知权可畏，皁囊还请上亲开。伫闻谠论能医国，飞报频随驿骑来。","dynasty":"宋代","title":"送叔康侍御"}
{"author":"王安石","content":"还家一笑即芳辰，好与名山作主人。邂逅五湖乘兴往，相邀锦绣谷中春。","dynasty":"宋代","title":"送黄吉父将赴南康官归金溪三首"}
{"author":"王安石","content":"雪乾云净见遥岑，南陌芳菲复可寻。换得千颦为一笑，春风吹柳万黄金。","dynasty":"宋代","title":"雪乾"}
{"author":"王安石","content":"龙甲虬髯不可攀，亭亭千丈荫南山。应嗟无地逃斤斧，岂愿争明爝火间。","dynasty":"宋代","title":"道旁大松人取以为明"}
{"author":"王安石","content":"茫茫彭蠡春无地，白浪春风湿天际。东西捩柂万舟回，千岁老蛟时出戏。少年轻事镇南来，水怒如山帆正开。中流蜿蜓见脊尾，观者胆堕予方咍。衣冠今日龙山路，庙下沽酒山前住。老矣安能学佽飞，买田欲弃江湖去。","dynasty":"宋代","title":"彭蠡"}
{"author":"王安石","content":"龙德不可系，变化谁能谋。骅骝亦骏物，卓荦地上游。怒行追疾风，忽忽跨九州。辙迹古所到，山川略能周。鸿蒙无人梯，沆漭绕天浮。巉岩拔青冥，仙圣所止留。欲往辄不能，视龙乃知羞。","dynasty":"宋代","title":"骅骝"}
{"author":"王安石","content":"楼堞相望一日程，春风吹急似摇旌。莫言乐国无愁梦，赖把新诗有故情。客舍五浆非所愿，私田三径会须成。青云自致归公等，如我何缘得此声。","dynasty":"宋代","title":"次韵质夫兄使君同年"}
{"author":"王安石","content":"石梁茅屋有弯碕，流水溅溅度两陂。(度两陂一作：度西陂)晴日暖风生麦气，绿阴幽草胜花时。","dynasty":"宋代","tags":"写风，田园，写景","title":"初夏即事"}
{"author":"王安石","content":"无营固无尤，多与亦多悔。物随扰扰集，道与翛然会。墨翟真自苦，庄周吾所爱。万物莫足归，此言犹有在。","dynasty":"宋代","title":"无营"}
{"author":"王安石","content":"逸少池边有旧山，几年征泪染衣斑。驽骀自饱方争路，騕褭长饥不在闲。雪涨江南归浩荡，烟埋河朔去间关。劳歌一听皆愁思，况我心非木石顽。","dynasty":"宋代","title":"次韵奉酬李质夫"}
{"author":"王安石","content":"三秋不见每惓惓，握手山林复怅然。後会敢期黄考日，相看且度白鸡年。畏途石栈王尊驭，荣路金门祖逖鞭。一代官仪新藻拂，得瞻宸宇想留连。","dynasty":"宋代","title":"诗奉送觉之奉使东川"}
{"author":"王安石","content":"龙甲虬髯不可攀，亭亭千丈荫南山。应嗟无地逃斤斧，岂愿争明爝火间。","dynasty":"宋代","title":"道旁大松人取以为明"}
{"author":"王安石","content":"尽日含毫难比兴。都无色可并。万里晴天何处来。真是屑琼瑰。","dynasty":"宋代","title":"甘露歌"}
{"author":"王安石","content":"悠悠陇头水，日夜向西流。行路未云已，归人空复愁。文章合用世，颜发未惊秋。一听秦声罢，还来上国游。","dynasty":"宋代","title":"送董传"}
{"author":"王安石","content":"招提诗壁漫黄埃，忽忽笼纱两过梅。老值白鸡能不死，复随春色破寒来。","dynasty":"宋代","title":"庚申正月游齐安有诗云水南水北重重柳壬戌正"}
{"author":"王安石","content":"子云平生人莫知，知者乃独称其辞。今尊子云者皆是，得子云心亦无几。圣贤树立自有师，人知不知无以为。俗人贱今常贵古，子云今存谁女数。","dynasty":"宋代","title":"扬雄二首"}
{"author":"王安石","content":"霜雪纷纷上鬓毛，忧时自悔目空蒿。桑麻只欲求三亩，势利谁能算一毫。此地旧传公子札，吾心真慕伯成高。飘然更有乘桴兴，万里寒江正复艚。","dynasty":"宋代","title":"次韵舍弟常州官舍应客"}
{"author":"王安石","content":"木杪田家出，城阴野迳分。溜渠行碧玉，畦稼卧黄云。薄槿烟脂染，深荷水麝焚。夕阳人不见，鸡鹜自成群。","dynasty":"宋代","title":"自白土村入北寺二首"}
{"author":"王安石","content":"链师投老演真乘，像劫空王爪与肱。於总持门通一路，以光明藏续千灯。从容发口酬摩诘，邂逅持心契慧能。新句得公还有赖，古人诗字耻无僧。","dynasty":"宋代","title":"和平甫招道光法师"}
{"author":"王安石","content":"道人心与世无求，隐几萧然在此楼。坐对高梧倾晓月，看翻清露洗新秋。登临更欲邀元亮，披写还能拟惠休。顾我不知天上乐，虚疑昨夜梦仙游。","dynasty":"宋代","title":"酬净因长老楼上翫月见怀有疑君魂梦在清都之"}
{"author":"王安石","content":"虚名误长者，邂逅肯经过。所操十余篇，浩荡决江河。侧身朝市间，乐少悲惭多。文章旧所好，久已废吟哦。开编喜有得，一读瘳沉痾。裹饭北城阴，永怀从晤歌。又欲及岁晚，空堂扫丝窠。稍出平生言，道艺相琢磨。忽随雁南飞，当此叶辞柯。去去梨岭高，想见青坡陀。黄花一杯酒，为寿乐如何。微诗等瓦砾，持用报隋和。","dynasty":"宋代","title":"送石赓归宁"}
{"author":"王安石","content":"辍学以从仕，仕非吾本谋。欲归谅不能，非敢忘林丘。临餐耻苟得，冀以尽心酬。万事等画墁，虽勤亦何收。扬扬古之人，彼职乃无忧。感子抚我厚，欲言秪惭羞。","dynasty":"宋代","title":"答虞醇翁"}
{"author":"王安石","content":"青天漫漫覆长路，一纸短书无寄处。月下长吟久不归，当时还见雁南飞。弯弓射飞无远近，青冢路边南雁尽。两处音尘从此绝，唯向东西望明月。","dynasty":"宋代","title":"胡笳十八拍十八首"}
{"author":"王安石","content":"泰坛东路绕重营，独背朝阳信马行。漫道城南天尺五，荒林时见一柴荆。","dynasty":"宋代","title":"游城南即事二首"}
{"author":"王安石","content":"豫章江面朔风惊，浩荡帆船破浪行。目送家山无几许，千年空想蟪蛄声。","dynasty":"宋代","title":"将次镇南"}
{"author":"王安石","content":"泊船棠阴下，汉水清且浅。回首望孤城，浮云一何缅。久留非吾意，欲去犹缱绻。驰心故人侧，一望三四反。萧萧东堂竹，异日留息偃。无恩被南国，疑此行当翦。","dynasty":"宋代","title":"解使事泊棠阴时三弟皆在京师二首"}
{"author":"王安石","content":"怒水凭风雪垄高，乱流追我只鱼舠。忽看淮月临寒食，想映江春听伯劳。道义当成麟一角，文章已秃兔千毫。後生可畏吾知子，南北何时见两髦。","dynasty":"宋代","title":"李君昆弟访别长芦玉淮阴追寄"}
{"author":"王安石","content":"梅好惟嫌淡伫，天教薄与胭脂。真妃初出华清池。酒入琼姬半醉。东阁诗情易动，高楼玉管休吹。北人浑作可花疑。惟有青枝不似。","dynasty":"宋代","title":"西江月（红梅）"}
{"author":"王安石","content":"因射构兹亭，序贤仍阅兵。庶民观礼教，群寇避威声。城垒前相壮，溪山势尽倾。宜哉百里地，浮鼓未尝鸣。","dynasty":"宋代","title":"射亭"}
{"author":"王安石","content":"圣贤何常施，所遇有伸屈。曲士守一隅，欲以齐万物。丧非不欲富，言为南宫出。世无子有子，谁敢救其失。","dynasty":"宋代","title":"圣贤何常施"}
{"author":"王安石","content":"衰容一见便疑真，李子挥毫故有神。欲去锺山终不忍，谢渠分我死前身。","dynasty":"宋代","title":"寄金陵传神者李士云"}
{"author":"王安石","content":"救黥医劓世无方，断简陈编付药房。祝我寿龄君好语，毗耶一夜满城香。","dynasty":"宋代","title":"生日次韵南郭子二首"}
{"author":"王安石","content":"开国桐乡已白头，国人谁复记前游。故情但有吴塘水，转入东江向我流。","dynasty":"宋代","title":"耿天骘惠梨次韵奉酬三首"}
{"author":"王安石","content":"晨霜践河梁，落日憩亭皋。念彼千里行，恻恻我心劳。揽辔上层冈，下临百仞濠。寒流咽欲绝，鱼龟久已逃。暮行苦邅回，细路隐蓬蒿。惊麏出马前，鸟骇亡其曹。投僧避夜雨，古檠昏无膏。山木鸣四壁，疑身在波涛。平明长安岭，飞雪忽满袍。天低浮云深，更觉所向高。","dynasty":"宋代","title":"自舒州追送朱氏女弟憩独山馆宿木瘤僧舍明日"}
{"author":"王安石","content":"野水荒山寂寞滨，芳条弄色最关春。故将明艳凌霜雪，未怕青腰玉女嗔。","dynasty":"宋代","title":"又代薛肇明一首"}
{"author":"王安石","content":"北风吹人不可出，清坐且可与君棋。明朝投局日未晚，从此亦复不吟诗。","dynasty":"宋代","title":"对棋与道源至草堂寺"}
{"author":"王安石","content":"薰风洲渚荠花繁，看上征鞍立寺门。投老难堪与君别，倚江从此望还辕。","dynasty":"宋代","title":"送黄吉甫入京题清凉寺壁"}
{"author":"王安石","content":"缄封祝辞密，占写御名真。帝坐遥临物，星图俯映人。风含烟外节，月点雾中茵。沈藿升烟远，槐檀取燎新。羽衣归寂寞，金锼立逡巡。却想来时路，还疑隔一尘。","dynasty":"宋代","title":"和吴冲卿集禧斋祠"}
{"author":"王安石","content":"灵岩开辟自何年，草木神奇鸟兽仙。一路紫苔通窅窱，千崖青霭落潺湲。山只啸聚荒禅室，象众低摧想法筵。雪足莫辞重趼往，东人香火有因缘。","dynasty":"宋代","title":"送道光法师住持灵岩"}
{"author":"王安石","content":"山樱抱石荫松枝，比并余花发最迟。赖有春风嫌寂寞，吹香渡水报人知。","dynasty":"宋代","title":"山樱"}
{"author":"王安石","content":"道合由来不易谋，岂无和氏识荆璆。一川浊水浮文鷁，千里轻帆落武丘。身退岂嫌吾道进，学成方悟众人求。西风乞得东南守，杖策还能访我不。","dynasty":"宋代","title":"送章宏"}
{"author":"王安石","content":"好乐世所共，欲禁安能舍。孰能开其淫，要在习以雅。敺人必如己，墨子见何寡。惜哉後世音，至美不如野。","dynasty":"宋代","title":"寓言六首"}
{"author":"王安石","content":"官身有吏责，触事遇嫌猜。野性岂堪此，庐山归去来。","dynasty":"宋代","title":"代陈景元书于太一宫道院壁"}
{"author":"王安石","content":"檐日阴阴转，床风细细吹。翛然残午梦，何许一黄鹂。","dynasty":"宋代","title":"午睡"}
{"author":"王安石","content":"忽忽余年往，茫茫不自知。殷懃照清浅，邂逅见衰迟。辅世无贤业，容身有圣时。归欤今可矣，何以长人为。","dynasty":"宋代","title":"中书偶成"}
{"author":"王安石","content":"知世如梦无所求，无所求心普空寂。还似梦中随梦境，成就河沙梦功德。","dynasty":"宋代","title":"梦"}
{"author":"王安石","content":"客卧书颠倒，虫鸣坐寂寥。残灯生暗晕，重露集寒条。真乐闲尤见，深禅静更超。此怀无与晤，拥鼻一长谣。","dynasty":"宋代","title":"秋夜二首"}
{"author":"王安石","content":"无田士相吊，亦以废燕乐。我官虽在朝，得饮乃不数。诗书向墙户，宾至无杯杓。空取上古言，酬之等糟粕。有如扬子云，岁晚天禄阁。但无载酒人，识字真未博。叔兮归自东，一笑堂上酌。绪余不及客，儿女聊相酢。高谈非世欢，自慰亦不恶。寄言繁华子，此趣由来各。","dynasty":"宋代","title":"平甫归饮"}
{"author":"王安石","content":"淮圃新阴百亩凉，分甘每得助秋尝。张公大谷虽云美，谁肯苞苴出晋阳。","dynasty":"宋代","title":"耿天骘惠梨次韵奉酬三首其二"}
{"author":"王安石","content":"古人喜经纶，万事惭强聒。时来上青冥，俯仰但一节。危言回丘山，声利尽毫末。由来治乱体，宿昔心已达。肯随俗好恶，议论轻自决。遗风何寥寥，梦寐待豪杰。天书下东南，趣召赴严阙。长材晦朝伦，高行隐家闼。新除酬问望，宿蕴行施设。念吾非忘形，此理未易说。","dynasty":"宋代","title":"送孙叔康赴御史府"}
{"author":"王安石","content":"辇路行看斗柄东，帘垂殿阁转春风。树林隐翳灯含雾，河汉欹斜月坠空。新蕊漫知红簌簌，旧山常梦直丛丛。赏心乐事须年少，老去应无日再中。","dynasty":"宋代","title":"季春上旬苑中即事"}
{"author":"王安石","content":"乐世闲身岂易求，岩居川观更何忧。放怀自事如初服，买宅相招亦本谋。名誉子真矜谷口，事功新息困壶头。知君於此皆无累，长得追随圹埌游。","dynasty":"宋代","title":"次韵酬朱昌叔五首"}
{"author":"王安石","content":"水边舟动多惊散，何事林间近绝疑。野意肯从威令至，旧巢犹有主人知。不关饮啄春江暖，自在飞鸣夏日迟。览德岂无丹穴凤，到时应让向南枝。","dynasty":"宋代","title":"王浮梁太丞之听讼轩有水禽三巢于竹林之上恬"}
{"author":"王安石","content":"一别三年各一方，此身漂荡只殊乡。看沙更觉蓬莱浅，数日空惊霹雳忙。渺渺水波低赤岸，蒙蒙云气淡扶桑。登临旧兴无多在，但有浮槎意未忘。","dynasty":"宋代","title":"寄友人三首"}
{"author":"王安石","content":"来时还似去时天，欲道来时已惘然。只有松江桥下水，无情长送去来船。","dynasty":"宋代","title":"松江"}
{"author":"王安石","content":"阴山健儿鞭鞚急，走势能追北风及。逶迤一虎出马前，白羽横穿更人立。回旗倒戟四边动，抽矢当前放蹄入。爪牙蹭蹬不得施，迹上流丹看来湿。胡天朔漠杀气高，烟云万里埋弓刀。穹庐无工可貌此，汉使自解丹青包。堂上绢素开欲裂，一见犹能动毛发。低徊使我思古人，此地抟兵走戎羯。禽逃兽遁亦萧然，岂若封疆今晏眠。契丹弋猎汉耕作，飞将自老南山边，还能射虎随少年。","dynasty":"宋代","title":"阴山画虎图"}
{"author":"王安石","content":"碧芜平野旷，黄菊晚村深。客倦留甘饮，身闲累苦吟。","dynasty":"宋代","title":"碧芜"}
{"author":"王安石","content":"君作新诗故起予，一吟聊复报双鱼。杖藜高径谁来往，散帙空堂自卷舒。树外鸟啼催晚种，花间人语趁朝虚。春风处处堪携手，何事临池苦学书。","dynasty":"宋代","title":"次韵酬吴彦珍见寄二首"}
{"author":"王安石","content":"村落家家有浊醪，青旗招客解祗禂。春风似补林塘破，野水遥连草树高。寄食舟车随处弊，行歌天地此身劳。迟回自负平生意，岂是明时惜一毛。","dynasty":"宋代","title":"江上"}
{"author":"王安石","content":"道人少贾海上游，海舶破散身沈浮。抱金满箧人所寄，吹簸偶得还中州。臝身归金不受报，秖取斗酒相献酬。欢娱慈母终一世，脱弃妻子藏岩幽。苍烟寥寥池水漫，白玉菡萏吹高秋。夜燃柏子煮山药，忆此东望无时休。塞垣春枯积雪溜，沙砾盛怒黄云愁。五更匹马随雁起，想见鄮郭花今稠。百年夸夺终一丘，世上满眼真悠悠。寄声万里心绸缪，莫道异趣无相求。","dynasty":"宋代","title":"奉使道中寄育王山长老常坦"}
{"author":"王安石","content":"心期自与众人殊，骨相知非浅丈夫。独斡斗杓环帝座，亲扶日毂上天衢。锄耰万里山无盗，衮绣三朝国有儒。爽气忽随秋露尽，但留陈迹在龟趺。","dynasty":"宋代","title":"忠献韩公挽辞二首其一"}
{"author":"王安石","content":"无营固无尤，多与亦多悔。物随扰扰集，道与翛然会。墨翟真自苦，庄周吾所爱。万物莫足归，此言犹有在。","dynasty":"宋代","title":"无营"}
{"author":"王安石","content":"秋雨漫漫夜朝复，可嗟蔀屋望重霄。遥知宴坐无余念，万事都从劫火烧。","dynasty":"宋代","title":"寄道光大师"}
{"author":"王安石","content":"春江窈窈来无地，飞帆浩浩穷天际。朝天吴川夕霅溪，回首乔林吹岸荠。柁师高卧自啸歌，戏彼挽舟行复止。人生万事反衍多，道路後先能几何。","dynasty":"宋代","title":"如归亭顺风"}
{"author":"王安石","content":"随月出山去，寻云相伴归。春晨花上露，芳气著人衣。","dynasty":"宋代","title":"山中"}
{"author":"王安石","content":"羽毛摧落向人愁，当食哀鸣似有求。万里衡阳冬欲暖，失身元为稻粱谋。","dynasty":"宋代","title":"池雁"}
{"author":"王安石","content":"芙蕖耐夏复宜秋，一种今年便满沟。南荡东陂无此物，但随深浅见游鯈。","dynasty":"宋代","title":"芙蕖"}
{"author":"王安石","content":"尽日含毫难比兴。都无色可并。万里晴天何处来。真是屑琼瑰。","dynasty":"宋代","title":"甘露歌"}
{"author":"王安石","content":"三界里，有取总灾危。普愿从生同我愿，能于空有善思惟。三宝共住持。","dynasty":"宋代","title":"望江南（四之四）"}
{"author":"王安石","content":"河北民，生近二边长苦辛。家家养子学耕织，输与官家事夷狄。今年大旱千里赤，州县仍催给河役。老小相依来就南，南人丰年自无食。悲愁天地白日昏，路旁过者无颜色。汝生不及贞观中，斗粟数钱无兵戎！","dynasty":"宋代","tags":"现实，生活，向往","title":"河北民"}
{"author":"王安石","content":"欢乐欲与少年期，人生百年常苦迟。白头富贵何所用，气力但为忧勤衰。愿为五陵轻薄儿，生在贞观开元时。斗鸡走犬过一生，天地安危两不知。","dynasty":"宋代","title":"凤凰山"}
{"author":"王安石","content":"归依众，梵行四威仪。愿我遍游诸佛土，十方贤圣不相离。永灭世间痴。","dynasty":"宋代","title":"望江南（归依三宝赞·四之一）"}
{"author":"王安石","content":"飞来峰上千寻塔，闻说鸡鸣见日升。不畏浮云遮望眼，只缘身在最高层。","dynasty":"宋代","title":"登飞来峰"}
{"author":"王安石","content":"练巾藜杖白云间。有兴即跻攀。追思往昔如梦，华毂也曾丹。尘自扰，性长闲。更无还。达如周召，究似丘轲，祗个山山。","dynasty":"宋代","title":"诉衷情（五之二）"}
{"author":"王安石","content":"营巢燕子逞翱翔。微志在雕梁。碧云举翮千里，其奈有鸾皇。临济处，德山行。果承当。自时降住，一切天魔，扫地焚香。","dynasty":"宋代","title":"诉衷情（五之四）"}
{"author":"王安石","content":"午枕花前簟欲流，日催红影上帘钩。窥人鸟唤悠扬梦，隔水山供宛转愁。","dynasty":"宋代","tags":"生活，写景","title":"午枕"}
{"author":"王安石","content":"云鬟烟鬓与谁期，一去天边更不归。还似九疑山下女，千秋长望舜裳衣。","dynasty":"宋代","tags":"夫妻，爱情，抒情，政治，抱负","title":"云鬟烟鬓与谁期"}
{"author":"王安石","content":"病与衰期每强扶，鸡壅桔梗亦时须。空花根蒂难寻摘，梦境烟尘费扫除。耆域药囊真妄有，轩辕经匮或元无。北窗枕上春风暖，漫读毗耶数卷书。","dynasty":"宋代","title":"北窗"}
{"author":"王安石","content":"一陂焰水蒋陵西，含风却转与城齐。周遭碧铜磨作港，逼塞绿锦剪成畦。","dynasty":"宋代","title":"一陂"}
{"author":"王安石","content":"世间投老断攀缘，忽忆东游已十年。但有当时京口月，与公随我故依然。","dynasty":"宋代","title":"与宝觉宿龙华院三绝句"}
{"author":"王安石","content":"门前秋水可扬舲，有意西寻白下亭。只欲往来相邂逅，却嫌招唤苦丁宁。","dynasty":"宋代","title":"和叔招不往"}
{"author":"王安石","content":"桐乡山远复川长，紫翠连城碧满隍。今日桐乡谁爱我，当时我自爱桐乡。","dynasty":"宋代","title":"耿天骘惠梨次韵奉酬三首"}
{"author":"王安石","content":"谁有锄耰不自操，可怜园地满蓬蒿。欲寻春物无蹊径，独卧南床白日高。","dynasty":"宋代","title":"独卧二首其一"}
{"author":"王安石","content":"池雨含烟暝不收，草根长见水交流。爱君古锦囊中句，解道今秋似去秋。","dynasty":"宋代","title":"次韵张仲通水轩"}
{"author":"王安石","content":"神龙豢可致，猛虎扰亦留。变生父子间，上圣不能谋。常情在欲得，义养或成仇。他人恩更轻，患祸信难周。","dynasty":"宋代","title":"杂咏八首"}
{"author":"王安石","content":"有嘉新学，潭守所作。守者谁欤，仲庶氏吴。振养矜寡，衣之褰襦。黔首鼓歌，吏静不求。乃相庙序，生师所庐。上漏旁穿，燥湿不除。曰嘻迁哉，迫厄卑污。当其坏时，适可以谋。营地虑工，伐楩楠槠。撤故就新，为此渠渠。潭人来止，相语而喜。我知视成，无豫经始。公升在堂，从者如水。公曰诲汝，潭之士子。古之读书，凡以为己。躬行孝悌，由义而仕。神听汝助，况於闾里。无实而荂，非圣自是。虽大得意，吾犹汝耻。士下其手，公言无尤。请诗我歌，以远公休。","dynasty":"宋代","title":"潭州新学诗"}
{"author":"王安石","content":"晨兴望南山，不见南山根。草树露颠顶，樛枝空复繁。铜瓶取井水，已至尚余温。天风一吹拂，的皪成璵璠。","dynasty":"宋代","title":"晨兴望南山"}
{"author":"王安石","content":"羽毛摧落向人愁，当食哀鸣似有求。万里衡阳冬欲暖，失身元为稻粱谋。","dynasty":"宋代","title":"池雁"}
{"author":"王安石","content":"茆檐前后欠松萝，百里乘闲向此过。涧水绕田山影转，野林留日鸟声和。萧条鸡犬逢人少，想象乾坤发兴多。世事不如闲静处，知君出处意如何。","dynasty":"宋代","title":"题友人壁"}
{"author":"王安石","content":"处处定知秋後别，年年长向社前逢。行藏自欲追时节，岂是人间不见容。","dynasty":"宋代","title":"燕"}
{"author":"王安石","content":"人情每期费，之子适予心。老饯城东陌，悲分岁暮襟。少留班露草，遂往隔云林。未笕青丘远，因风嗣好音。","dynasty":"宋代","title":"送张甥赴青州幕"}
{"author":"王安石","content":"谁为尧舜徒，孔子而已矣。人皆是尧舜，未必知孔子。伯夷不辱身，柳下援而止。孔子尚有言，我则异於是。兼爱为无父，排斥固其理。孔墨必相用，自古宁有此。退之嘲鲁连，顾未知之耳。如何蔽於斯，独有见於彼。凡人工自私，翟也信奇伟。惜乎不见正，遂与中庸诡。退之醇孟轲，而駮荀杨氏。至其趣舍间，亦又蔽於己。化而不自知，此语孰云俚。咏言以自警，吾诗非好诋。","dynasty":"宋代","title":"读墨"}
{"author":"王安石","content":"邂逅联裾殿阁春，却愁容易即离群。相知不必因相识，所得如今过所闻。近代声名出庐骆，前朝笔墨数渊云。与公家世由来事，愧我初无百一分。","dynasty":"宋代","title":"奉酬杨乐道"}
{"author":"王安石","content":"武林王居士，与子俱学佛。以财供佛事，不自费一物。","dynasty":"宋代","title":"赠王居士"}
{"author":"王安石","content":"山田久欲拆，秋至尚求雨。妇女喜秋凉，踏车多笑语。朔云卷众水，惨淡吹平楚。横陂与直堑，疑即没洲渚。霍霍反照中，散丝鱼几缕。鸿蒙不可问，且往知何许。攲眠露下舸，侧见星月吐。龙骨已呕哑，田家真作苦。","dynasty":"宋代","title":"山田久欲拆"}
{"author":"王安石","content":"京房刘向各称忠，诏狱当时迹自穷。毕竟论心异恭显，不妨迷国略相同。","dynasty":"宋代","title":"读汉书"}
{"author":"王安石","content":"漳水不灌邺，不知几何时。後世有史起，乃能为可为。余尝怜洺民，舄卤半不治。颇觉漳可引，但为谈者嗤。高议不同俗，功成人始思。夫子到官日，勿忘吾此诗。","dynasty":"宋代","title":"送宋中道倅洺州"}
{"author":"王安石","content":"且欲相邀卧看山，扁舟自可送君还。留连城郭今如此，知复何时伴我闲。","dynasty":"宋代","title":"和郭公甫"}
{"author":"王安石","content":"茅檐长扫净无苔，花木成畦手自栽。一水护田将绿绕，两山排闼送青来。桑条索漠楝花繁，风敛余香暗度垣。黄鸟数声残午梦，尚疑身属半山园。","dynasty":"宋代","tags":"写景，写人，典故","title":"书湖阴先生壁"}
{"author":"王安石","content":"於易见耒耜，於诗闻钱鎛。百工圣人为，此最功不薄。欲收禾黍善，先去蒿莱恶。愿同欹器悟，更使臣工作。","dynasty":"宋代","title":"和圣俞农具诗十五首其十一钱鎛"}
{"author":"王安石","content":"一身兼抱百忧虞，忽忽如狂久废书。畴昔心期俱丧勇，此来腰疾更悉虚。久闻阳羡安家好，自度渊明与世疏。亦有未归沟壑日，会应相近置田庐。","dynasty":"宋代","title":"寄虞氏兄弟"}
{"author":"王安石","content":"海於天地间，万物无不容。车螯亦其一，埋没沙水中。独取常苦易，卫生乏明聪。机缄谁使然，含蓄略相同。坐欲肠胃得，要令汤火攻。置之先生盘，噉客为一空。蛮夏怪四坐，不论壳之功。狼籍堆左右，弃置任儿童。何当强收拾，持问大医工。","dynasty":"宋代","title":"车螯"}
{"author":"王安石","content":"朱颜去似朔风惊，白发多於野草生。挟策读书空有得，求田问舍转无成。解鞍乌石冈边坐，携手辛夷树下行。今日追思真乐事，黄尘深处走鸡鸣。","dynasty":"宋代","title":"寄黄吉甫"}
{"author":"王安石","content":"清燕新碑得自蒙，行吟如到此堂中。吏无田甲当时气，民有庄周後世风。庭下早知闲木索，坐间遥想御丝桐。飘然一往何时得，俛仰尘沙欲作翁。","dynasty":"宋代","title":"蒙城清燕堂"}
{"author":"王安石","content":"此身已是一枯株，所记交朋八九无。唯有微之来访旧，天寒几夕拥山炉。","dynasty":"宋代","title":"谢微之见过"}
{"author":"王安石","content":"岁暮青条已见梅，馀花次第相争开。淮南无此山林胜，作意春风更一来。","dynasty":"宋代","title":"永"}
{"author":"王安石","content":"路过潮沟八九盘，招提雪脊隐云端。金钿一一花总老，翠被重重山更寒。","dynasty":"宋代","title":"过法云寺"}
{"author":"王安石","content":"昔在宋王所，皆非薛居州。区区一不胜，辛苦亦何求。怀禄讵有耻，知命乃无忧。此士自可怜，能复识此不。","dynasty":"宋代","title":"戴不胜"}
{"author":"王安石","content":"东陂风雨卧黄云，塍水翻沟隔垄分。舂玉取新知不晚，腰镰今日已纷纷。","dynasty":"宋代","title":"东陂二首其一"}
{"author":"王安石","content":"竹根殊胜竹皮冠，欲著先须短发乾。要使山林人共见，不持方帽御风寒。","dynasty":"宋代","title":"和耿天骘以竹冠见赠四首"}
{"author":"王安石","content":"人生九州闲，泛泛水中木。漂浮随风波，邂逅得相触。始我与夫子，得官同一州。相逢皆偶然，情义乃绸缪。我於人事疏，而子久矣修。磨砻以成我，德大不可酬。乖离今六年，念子未尝休。岂不道相逢，但得顷刻留。欢喜不满颜，长年抱离忧。古人有所思，千里驾车牛。如何咫尺间，而不与予游。顾惜五斗米，无辜自拘囚。念彼磊落者，心颜两惭羞。剡山碧榛榛，剡水日夜流。山行苦无巇，水浅亦可舟。使君子所善，来檄自可求。何时子来意，待子南山头。","dynasty":"宋代","title":"寄丁中允"}
{"author":"王安石","content":"世故纷纷漫白头，欲寻归路更迟留。锺山北绕无穷水，散发何时一钓舟。","dynasty":"宋代","title":"世故"}
{"author":"王安石","content":"嗟见世间人。但有纤毫即是尘。不住旧时无相貌，沈沦。只为从来认识神。作麽有疏亲。我自降魔转法轮。不是摄心除妄想，求真。幻化空身即法身。","dynasty":"宋代","title":"南乡子（二之一）"}
{"author":"王安石","content":"投老归来供奉班，尘埃无复见锺山。何须更待黄粱熟，始觉人间是梦间。","dynasty":"宋代","title":"怀锺山"}
{"author":"王安石","content":"定林青木老参天，横贯东南一道泉。六月杖藜寻石路，午阴多处弄潺湲。","dynasty":"宋代","title":"定林"}
{"author":"王安石","content":"刘郎今日拥旌麾，传到江南喜可知。上冢还须击羊豕，下车应不问狐狸。无人敢效公荣酒，为我聊寻逸少池。亦见岭头花烂熳，更将春色寄相思。","dynasty":"宋代","title":"送刘和父奉使江西"}
{"author":"王安石","content":"莽莽昔登临，秋风一散襟。地留孤屿小，天入五湖深。柑橘无千里，鱼虾有万金。痦虽轻范蠡，终欲此幽寻。","dynasty":"宋代","title":"吴江"}
{"author":"王安石","content":"茆檐长扫静无苔，花木成畦手自栽。一水护田将绿绕，两山排闼送青来。","dynasty":"宋代","title":"书湖阴先生壁二首"}
{"author":"王安石","content":"　　江之南有贤人焉，字子固，非今所谓贤人者，予慕而友之。淮之南有贤人焉，字正之，非今所谓贤人者，予慕而友之。二贤人者，足未尝相过也，口未尝相语也，辞币未尝相接也。其师若友，岂尽同哉？予考其言行，其不相似者，何其少也！曰：学圣人而已矣。”学圣人，则其师若友，必学圣人者。圣人之言行，岂有二哉？其相似也适然。　　予在淮南，为正之道子固，正之不予疑也。还江南，为子固道正之，子固亦以为然。予又知所谓贤人者，既相似，又相信不疑也。　　子固作《怀友》一首遗予，其大略欲相扳以至乎中庸而后已。正之盖亦常云尔。夫安驱徐行，轥中庸之庭，而造于其堂，舍二贤人者而谁哉？予昔非敢自必其有至也，亦愿从事于左右焉尔。辅而进之，其可也。　　噫！官有守，私有系，会合不可以常也，作《同学一首别子固》以相警，且相慰云。","dynasty":"宋代","tags":"古文观止，赠别，友情","title":"同学一首别子固"}
{"author":"王安石","content":"处士生涯水一瓢，行年七十更萧条。老妻稻下分遗秉，弱子松间拾堕樵。岂有声名高後世，遂无饘粥永今朝。穷魂散漫知何处，甬水东西不可招。","dynasty":"宋代","title":"悼王致处士"}
{"author":"王安石","content":"莫疑禅伯未知禅，莫笑仙翁不学仙。灵骨肯传黄蘖烬，真心自放赤松烟。莲华世界何关汝，楮叶工夫浪费年。露鹤声中江月白，一灯岑寂拥书眠。","dynasty":"宋代","title":"莫疑"}
{"author":"王安石","content":"解我葱珩脱孟劳，暮年甘与子同袍。新诗比旧增奇峭，若许追攀莫太高。","dynasty":"宋代","title":"次俞秀老韵"}
{"author":"王安石","content":"利瞠汝刀山，浊爱汝灰河。汝痴分别心，即汝琰魔罗。圆成但一性，一切法依他。遍了一切法，不如且头陀。","dynasty":"宋代","title":"拟寒山拾得二十首"}
{"author":"王安石","content":"溪谷溅溅嫩水通，野田高下绿蒙茸。和风满树笙簧杂，霁雪兼山粉黛重。万里有家归尚隔，一廛无地去何从。伤春故欲西南望，回首荒城已暮锺。","dynasty":"宋代","title":"至开元僧舍上方次韵舍弟二月一日之作"}
{"author":"王安石","content":"两朝身与国安危，典策哀荣此一时。木稼尝闻达官怕，山颓果见哲人萎。英姿爽气归图画，茂德元勋在鼎彝。幕府少年今白发，伤心无路送灵輀。","dynasty":"宋代","title":"忠献韩公挽辞二首其二"}
{"author":"王安石","content":"龙甲虬髯不可攀，亭亭千丈荫南山。应嗟无地逃斤斧，岂愿争明爝火间。","dynasty":"宋代","title":"道旁大松人取以为明"}
{"author":"王安石","content":"念子且行矣，要子过我庐。汲我山下泉，煮我园中蔬。知子有仁心，不忍钓我鱼。我池在人境，不与獱獭居。亦复无虫蛆，出没争腐余。食罢往游观，鱍鱍藻与浦。清波映白日，摆尾扬其须。岂鱼有此乐，而我与子无。击壤谣圣时，自得以为娱。","dynasty":"宋代","title":"要望之过我庐"}
{"author":"王安石","content":"古风致逊悌，班白见尊优。薄俗谬为恭，独在势权尤。伏波迷俯迎，爱礼坐成仇。齗齗洙四间，岂是老者羞。","dynasty":"宋代","title":"杂咏八首"}
{"author":"王安石","content":"落日平林一水边，芜城掩映只苍然。白头追想当时事，幕府青衫最少年。","dynasty":"宋代","title":"入瓜步望扬州"}
{"author":"王安石","content":"独龙冈北第三峰，逋客归来老更慵。败屋数椽青缭绕，冷云深处不闻锺。","dynasty":"宋代","title":"赠安大师"}
{"author":"王安石","content":"一水衣巾翦翠绡，九峰环佩刻青瑶。生才故有山川气，卜筑兼无市井嚣。三叶素风门阀在，十年陈迹履綦销。归荣早晚重携手，莫负幽人久见招。","dynasty":"宋代","title":"不到太初兄所居遂已十年以诗攀寄"}
{"author":"王安石","content":"简老已归黄土陌，渊师今作白头翁。百忧三十余年事，陈迹山林草野中。","dynasty":"宋代","title":"书静照禅师塔"}
{"author":"王安石","content":"山樱抱石荫松枝，比并余花发最迟。赖有春风嫌寂寞，吹香渡水报人知。","dynasty":"宋代","title":"山樱"}
{"author":"王安石","content":"拔地万重清嶂立，悬空千丈素流分。共看玉女机丝挂，映日还成五色丈。","dynasty":"宋代","title":"千丈岩瀑布"}
{"author":"王安石","content":"忆昨天兵下蜀江，将军谈笑士争降。黄旗已尽年三百，紫气空收剑一双。破堞自生新草木，废宫谁识旧轩窗。不须搔首寻遗事，且倒花前白玉缸。","dynasty":"宋代","title":"金陵怀古四首"}
{"author":"王安石","content":"溪涧得雨潦，奔溢不可航。江海收百川，浩浩谁能量。溪涧之日短，江海之日长。愿生畜道德，江海以自方。","dynasty":"宋代","title":"送孙长倩归辉州"}
{"author":"王安石","content":"武林王居士，与子俱学佛。以财供佛事，不自费一物。","dynasty":"宋代","title":"赠王居士"}
{"author":"王安石","content":"浥霜火齐累累熟，噀露金苞冉冉香。","dynasty":"宋代","title":"句其十四"}
{"author":"王安石","content":"陈迹难寻天柱源，疏封投老误明恩。国人欲识公归处，杨柳萧萧白下门。","dynasty":"宋代","title":"耿天骘惠梨次韵奉酬三首"}
{"author":"王安石","content":"驾言东南游，午饭投僧馆。山白梅蕊长，林黄柳芽短。笭箵沙际来，略彴桑闲断。春映一川明，雪消千壑漫。鱼随竹影浮，鸟误人声散。翫物岂能留，干时吾自懒。","dynasty":"宋代","title":"饭祈泽寺"}
{"author":"王安石","content":"傀儡祗一机，种种没根栽。被我入棚中，昨日亲看来。方知棚外人，扰扰一场獃。终日受伊谩，更被索钱财。","dynasty":"宋代","title":"拟寒山拾得二十首011"}
{"author":"王安石","content":"寄公无国寄锺山，垣屋青松晻霭间。长以声音为佛事，野风萧飒水潺湲。","dynasty":"宋代","title":"次昌叔韵"}
{"author":"王安石","content":"万里书归说我愁，知君不忘北城幽。一篇封禅才难学，三亩蓬蒿势易求。欲与山僧论地券，愿为邻舍事田畴。应须急作南征计，漠北风沙不可留。","dynasty":"宋代","title":"寄友人三首"}
{"author":"王安石","content":"丹阳太守意如何，先谒茅卿始下车。展节事君三黜後，收心奉道五旬余。回寻灵药逢芝圃，欲叩真关借玉书。不用从人问通塞，天教吏隐接仙居。","dynasty":"宋代","title":"将赴南徐任游茅山有作"}
{"author":"王安石","content":"侧足呻吟地，连甍瘴疟秋。穷乡医自绌，小市药难求。肝胆疑俱破，筋骸漫独瘳。惭君远从我，契阔每同忧。","dynasty":"宋代","title":"疟起舍弟尚未已示道原"}
{"author":"王安石","content":"道人深北山为家，宴坐白露眠苍霞。手扶梲杖虽老矣，走险尚可追麏麚。踞堂俯视何所有，窈窕樛木垂榠樝。深寻石路仍有栗，持以馈我因烹茶。","dynasty":"宋代","title":"示安大师"}
{"author":"王安石","content":"陵阳游观吾所好，恨不即过众乐亭。尝闻彷佛入梦寐，吟笔自欲图丹青。千峰秀出百里外，忽於其上峥檐楹。朝云嘘岩日暖暖，夜水落涧风泠泠。春花窈窕鸟争舞，夏木荫郁猿哀鸣。潦收叶落天地爽，海月影到山川明。篮舆晨出谁与适，坐与万物观虚盈。令思民事不忍後，田间笑语催蚕耕。吏休归舍狱讼少，墟落饮酒欲秋成。唯愁一日夺令去，出来老稚交逢迎。彼民安知方禄仕，徒喜使我宽逋征。令知道义士林服，遗爱岂用吾诗评。","dynasty":"宋代","title":"寄题众乐亭"}
{"author":"王安石","content":"刀笔漫无营，图书纷不御。平生携手人，邂逅赏心处。名卿邵朱邑，肤使超严助。都官富篇章，博士熟经据。岂特好微言，又多和大虑。从容故天幸，倜傥尽人誉。千艘来交荆，万舸去扬豫。良无此嘉客，式饮吾所庶。","dynasty":"宋代","title":"和仲求即席分题得庶字"}
{"author":"王安石","content":"两山松栎暗朱藤，一水中间胜武陵。午梵隔云知有寺，夕阳归去不逢僧。","dynasty":"宋代","title":"游锺山"}
{"author":"王安石","content":"露积成山百种收，渔梁亦自富虾鳟。无羊说梦非真事，岂见元丰第二秋。","dynasty":"宋代","title":"歌元丰五首"}
{"author":"王安石","content":"濯锦江边木有桤，小园封植伫华滋。地偏或免桓魋伐，岁晚聊同庾信移。","dynasty":"宋代","title":"偿薛肇明秀才桤木"}
{"author":"王安石","content":"隐几先生未忘物，葛陂犹问化龙身。","dynasty":"宋代","title":"句"}
{"author":"王安石","content":"与客东来欲试茶，倦投松石坐欹斜。暗香一阵连风起，知有蔷薇涧底花。","dynasty":"宋代","title":"同熊伯通自定林过悟真二首"}
{"author":"王安石","content":"因射构兹亭，序贤仍阅兵。庶民观礼教，群寇避威声。城垒前相壮，溪山势尽倾。宜哉百里地，浮鼓未尝鸣。","dynasty":"宋代","title":"射亭"}
{"author":"王安石","content":"绕岸车鸣水欲乾，鱼儿相逐尚相欢。无人挈入沧江去，汝死那知世界宽。","dynasty":"宋代","title":"鱼儿"}
{"author":"王安石","content":"隔岸桃花红未半。枝头已有蜂儿乱。惆怅武陵人不管。清梦断。亭亭伫立春宵短。","dynasty":"宋代","title":"渔家傲·隔岸桃花红未半"}
{"author":"王安石","content":"残菊冥冥风更吹，雨如梅子欲黄时。相看握手总无语，愁满眼前心自知。","dynasty":"宋代","title":"离升州作"}
{"author":"王安石","content":"子来我乐只，子去悲如何。谓言且少留，大舸已凌波。闇黮虽莫测，皇明迈羲娥。修门归有时，京水非汨罗。","dynasty":"宋代","title":"闻望之解舟"}
{"author":"王安石","content":"偶著儒冠敢陋今，自怜多负少时心。轾轩已任人前後，揭厉安知世浅深。挟策有思悲慷慨，负新无力病侵淫。愧君绿绮虚投赠，更觉贫家报乏金。","dynasty":"宋代","title":"答刘季孙"}
{"author":"王安石","content":"潮打空城寂寞回，百年多病独登台。谁人得似张公子，有底忙时不肯来。","dynasty":"宋代","title":"赠张轩民赞善"}
{"author":"王安石","content":"青青石上岁寒枝，一寸岩前手自移。闻道近来高数尺，此身蒲柳故应衰。","dynasty":"宋代","title":"蒋山手种松"}
{"author":"王安石","content":"江南种菜漫阡陌，紫芥绿菘何所直。陶生画此共言好，一幅往往黄金百。北山老圃不外慕，但守荒畦斸荆棘。陶生养目渠养腹，各以所能为物役。","dynasty":"宋代","title":"陶缜菜示德逢"}
{"author":"王安石","content":"庆历公偕起，元丰我独伤。两楹终昔梦，五鼎继前丧。薰歇曾攀桂，甘留所憩棠。素风知不坠，能世有诸郎。","dynasty":"宋代","title":"崇禧给事同年马兄挽辞二首"}
{"author":"王安石","content":"神龙豢可致，猛虎扰亦留。变生父子间，上圣不能谋。常情在欲得，义养或成仇。他人恩更轻，患祸信难周。","dynasty":"宋代","title":"杂咏八首"}
{"author":"王安石","content":"江上斋船驻彩桡，鸣笳应满绿杨桥。久为汉吏知文法，当使淮人服教条。拱木延陵瞻故国，丛祠瓜步认前朝。登临莫负山川好，终欲东归听楚谣。","dynasty":"宋代","title":"送真州吴处厚使君"}
{"author":"王安石","content":"荒哉我中园，珍果所不产。朝暮惟有鸟，自呼车载板。楚人闻此声，莫有笑而莞。而我更歌呼，与之相往返。视遇若抟黍，好音而睍睆。壤壤生死梦，久知无可拣。物弊则归土，吾归其不晚。归欤汝随我，可相蒿里挽。","dynasty":"宋代","title":"车载板二首"}
{"author":"王安石","content":"楼堞相望一日程，春风吹急似摇旌。莫言乐国无愁梦，赖把新诗有故情。客舍五浆非所愿，私田三径会须成。青云自致归公等，如我何缘得此声。","dynasty":"宋代","title":"次韵质夫兄使君同年"}
{"author":"王安石","content":"无能私愿祇求田，时物安能学计然。凿井未成歌击壤，射熊犹得梦钧天。遥思故国归来日，留滞新恩已去年。携手与君游最乐，春风波上水溅溅。","dynasty":"宋代","title":"次韵酬宋玘六首其五"}
{"author":"王安石","content":"豚栅鸡埘晻霭间，暮林摇落献南山。丰年处处人家好，随意飘然得往还。","dynasty":"宋代","title":"歌元丰五首"}
{"author":"王安石","content":"地卷江海浮，天吹河汉涌。北风散作花，巧丽世无种。霾昏得照曜，尘滓归掩拥。荒林无空枝，幽瓦有高陇。分才一毛细，聚或千钧重。飞扬窥已眩，摧压听还凶。渔舟平系舷，樵屩没归踵。空令物象莹，岂兔川涂雍。争光姮娥妒，失色羲和恐。赖逢阳气蒸，转作水波溶。舞庭称贺严，扫路传呼宠。冲游谢壮少，避卧甘闲冗。吴侯绝俗唱，韩子当敌勇。胜负观两豪，吾衰但阴拱。","dynasty":"宋代","title":"和冲卿雪诗并示持国"}
{"author":"王安石","content":"谈经投老拚悠悠，为吏文书了即休。深炷炉烟闭斋合，卧听檐雨泻高秋。","dynasty":"宋代","title":"金陵郡斋"}
{"author":"王安石","content":"子房筹策汉时功，身退超然慕赤松。余烈尚能开後世，高材今复继前踪。执鞭始负平生愿，操几何知此地逢。窃食一官惭未艾，绪言方赖赐从容。","dynasty":"宋代","title":"送张卿致仕"}
{"author":"王安石","content":"倦童疲马放松门，自把长筇倚石根。江月转空为白昼。岭云分暝与黄昏。鼠摇岑寂声随起，鸦矫荒寒影对翻。当此不知谁客主，道人忘我我忘言。","dynasty":"宋代","title":"登宝公塔"}
{"author":"王安石","content":"君诗何以解人愁，初日红蕖碧水流。未怕元刘妨独步，每思陶谢与同游。","dynasty":"宋代","title":"示俞秀老二首"}
{"author":"王安石","content":"一身兼抱百忧虞，忽忽如狂久废书。畴昔心期俱丧勇，此来腰疾更悉虚。久闻阳羡安家好，自度渊明与世疏。亦有未归沟壑日，会应相近置田庐。","dynasty":"宋代","title":"寄虞氏兄弟"}
{"author":"王安石","content":"綵衣东笑上归船，莱氏欢娱在晚年。嗟我白头生意尽，看君今日更悽然。","dynasty":"宋代","title":"送河中通判朱郎中迎母东归"}
{"author":"王安石","content":"洗雨吹风一月春，山红漫漫绿纷纷。褰裳远野谁从我，散策空陂忽见君。青眼坐倾新岁酒，白头追诵少年文。因嗟涉世终无补，久使高材雍上闻。","dynasty":"宋代","title":"次韵酬宋妃六首"}
{"author":"王安石","content":"行年三十已衰翁，满眼忧伤只自攻。今夜扁舟来诀汝，死生从此各西东。","dynasty":"宋代","title":"别鄞女"}
{"author":"王安石","content":"水南水北重重柳，山後山前处处梅。未即此身随物化，年年长趁此时来。","dynasty":"宋代","title":"庚申正月游齐安"}
{"author":"王安石","content":"白玉堂前一树梅，为谁零落为谁开。唯有春风最相惜，一年一度一归来。","dynasty":"宋代","title":"梅花"}
{"author":"王安石","content":"知世如梦无所求，无所求心普空寂。还似梦中随梦境，成就河沙梦功德。","dynasty":"宋代","title":"梦"}
{"author":"王安石","content":"风吹瓦堕屋，正打破我头。瓦亦自破碎，岂但我血流。我终不嗔渠，此瓦不自由。众生造众恶，亦有一机抽。渠不知此机，故自认愆尤。此但可哀怜，劝令真正修。岂可自迷闷，与渠作冤雠。","dynasty":"宋代","title":"拟寒山拾得二十首"}
{"author":"王安石","content":"槛临溪上绿阴围，溪岸高低入翠微。日落断桥人独立，山涵幽树鸟相依。清游始觉心无累，静处谁知世有机。更待夜深同徙倚，秋风斜月钓船归。","dynasty":"宋代","title":"太湖恬亭"}
{"author":"王安石","content":"白沟河边蕃塞地，送迎蕃使年年事。蕃马常来射狐兔，汉兵不道传烽燧。万里鉏耰接塞垣，幽燕桑叶暗川原。棘门灞上徒儿戏，李牧廉颇莫更论。","dynasty":"宋代","tags":"怀古，边塞，讽刺，政治","title":"白沟行"}
{"author":"王安石","content":"南山新长凤凰雏，眉目分明画不如。年小从他爱梨栗，长成须读五车书。","dynasty":"宋代","tags":"写人，抒情，喜爱","title":"赠外孙"}
{"author":"王安石","content":"随月出山去，寻云相伴归。春晨花上露，芳气著人衣。","dynasty":"宋代","title":"山中"}
{"author":"王安石","content":"天质自森森，孤高几百寻。凌霄不屈己，得地本虚心。岁老根弥壮，阳骄叶更阴。明时思解愠，愿斫五弦琴。","dynasty":"宋代","title":"孤桐"}
{"author":"王安石","content":"黄花漠漠弄秋晖，无数蜜蜂花上飞。不忍独醒孤尔去，殷懃为折一枝归。","dynasty":"宋代","title":"城东寺菊"}
{"author":"王安石","content":"春江窈窈来无地，飞帆浩浩穷天际。朝天吴川夕霅溪，回首乔林吹岸荠。柁师高卧自啸歌，戏彼挽舟行复止。人生万事反衍多，道路後先能几何。","dynasty":"宋代","title":"如归亭顺风"}
{"author":"王安石","content":"秋水才深四五尺，扁舟斗转疾於飞。可怜物色阻携手，正是归时君不归。","dynasty":"宋代","title":"怀元度四首"}
{"author":"王安石","content":"归依佛，弹指越三祇。愿我速登无上觉，还如佛坐道场时。能智又能悲。","dynasty":"宋代","title":"望江南（四之三）"}
{"author":"王安石","content":"秋风摧剥利如刀，漠漠昏烟玩日高。眼看南山露崖窾，心随东水转波涛。归期正自凭蓍蔡，生理应须问酒醪。还有诗书能慰我，不多霜雪上颠毛。","dynasty":"宋代","title":"丙申八月作"}
{"author":"王安石","content":"浓绿万枝一点红，动人春色不须多。","dynasty":"宋代","title":"句"}
{"author":"王安石","content":"晚来幽独恐伤神，唯见沙蓬水柳春。破除万事无过酒，虏酒千杯不醉人。含情欲说更无语，一生长恨奈何许。饥对酪肉兮不能餐，强来前帐临歌舞。","dynasty":"宋代","title":"胡笳十八拍十八首011"}
{"author":"王安石","content":"幽独若可厌，真实为可喜。见山不碍目，闻水不逆耳。翛然无所为，自得而已矣。","dynasty":"宋代","title":"书八功德水庵"}
{"author":"王安石","content":"生涯聊占水中洲，岂即乘桴逐圣丘。身与凫飞仍雁集，心能茅靡亦波流。由来杞梓常先伐，谁谓菰蒲可久留。乘兴吾庐知未厌，故移修竹拟延驺。","dynasty":"宋代","title":"次叶致远韵"}
{"author":"王安石","content":"岸红归欲稠，渚绿合犹晚。晴沙上屐轻，暖水随帆远。吹波戏鱼动，掠叶飞禽返。著意觅幽蹊，桃花悞刘阮。","dynasty":"宋代","title":"次韵舍弟江上"}
{"author":"王安石","content":"残暑安所逃，弯碕北窗北。伐翳作清旷，培芳卫岑寂。投衣挂青枝，敷簟取一息。凉风过碧水，俯见游鱼食。永怀少陵诗，菱叶净如拭。谁当共新甘，紫角方可摘。","dynasty":"宋代","title":"弯碕"}
{"author":"王安石","content":"路过潮沟八九盘，招提雪脊隐云端。金钿一一花总老，翠被重重山更寒。","dynasty":"宋代","title":"过法云寺"}
{"author":"王安石","content":"共说才高世所珍，诸贤谁敢望光尘。讨论润色今为美，学问文章老更醇。赋拟相如真复似，诗看子建的应亲。仍闻悟主言多直，许史家儿往往嗔。","dynasty":"宋代","title":"上西垣舍人"}
{"author":"王安石","content":"侍郎忧国最贤劳，太尉西州第一豪。家庙比来闻泽厚，公孙今果见才高。明时尚使龙蛇蛰，壮志空传虎豹韬。莫厌皖山穷绝处，不妨云水助风骚。","dynasty":"宋代","title":"别雷国辅之皖山"}
{"author":"王安石","content":"百年多病独登台，知有归日眉放开。功名富贵何名道，且赋渊明归去来。","dynasty":"宋代","title":"送吴显道五首"}
{"author":"王安石","content":"文翁出治蜀，蜀士始文章。司马唱成都，嗣音得王扬。荦荦汉守孙，千秋起相望。操笔赋上林，脱巾选为郎。拥书天禄阁，奇字校偏傍。忽乘驷马车，牛酒过故乡。时平无谕檄，不访碧鸡祥。问君行何为，关陇正繁霜。中和助宣布，循吏缀前芳。岂特为亲荣，区区夸一方。","dynasty":"宋代","title":"送文学士倅邛州"}
{"author":"王安石","content":"久不在城市，少留心怅然。幽芳可揽结，伫子饮云泉。","dynasty":"宋代","title":"示道原"}
{"author":"王安石","content":"春残叶密花枝少，睡起茶多酒盏疏。斜倚屏风搔首坐，满簪华发一床书。","dynasty":"宋代","title":"晚春"}
{"author":"王安石","content":"江湖归不及花时，空绕扶疏绿玉枝。夜直去年看蓓蕾，昼眠今日对纷披。","dynasty":"宋代","title":"初到金陵"}
{"author":"王安石","content":"秦徵天下材，入作阿房宫。宫成非一木，山谷为穷空。子羽一炬火，骊山三月红。能令扫地尽，岂但焚人功。","dynasty":"宋代","title":"读秦汉间事"}
{"author":"王安石","content":"楚人黄歇地，晋代葛洪家。特擅山川秀，相承黻冕华。猗君有清尚，於世不雄夸。令子能传业，流光未可涯。","dynasty":"宋代","title":"处士葛君挽辞"}
{"author":"王安石","content":"鼎湖龙去字书存，开辟神机有圣孙。湖海老臣无四目，谩将糟粕污修门。","dynasty":"宋代","title":"进字说二首"}
{"author":"王安石","content":"将母邗沟上，留家白紵阴。月明闻杜宇，南北总关心。","dynasty":"宋代","title":"将母"}
{"author":"王安石","content":"四十青衫更旅人，悠悠饥马傍沙尘。久留上国言空当，却走南州食转贫。自作诗书能见志，应知时命不关身。江湖胜事从今数，肯但悲歌寂寞滨。","dynasty":"宋代","title":"送李秘校南归"}
{"author":"王安石","content":"皖城西去百重山，陈迹今埋杳霭间。白发行藏空自感，春风江水照衰颜。","dynasty":"宋代","title":"过皖口"}
{"author":"王安石","content":"丹阳太守意如何，先谒茅卿始下车。展节事君三黜後，收心奉道五旬余。回寻灵药逢芝圃，欲叩真关借玉书。不用从人问通塞，天教吏隐接仙居。","dynasty":"宋代","title":"将赴南徐任游茅山有作"}
{"author":"王安石","content":"只愁风雨劫春回，怕见枝头烂熳开。野鸟不知人意绪，啄教零乱点苍苔。","dynasty":"宋代","title":"次韵杏花三首"}
{"author":"王安石","content":"相看不忍发，惨澹暮潮平。语罢更携手，月明州渚生。","dynasty":"宋代","title":"离升州作"}
{"author":"王安石","content":"昔在宋王所，皆非薛居州。区区一不胜，辛苦亦何求。怀禄讵有耻，知命乃无忧。此士自可怜，能复识此不。","dynasty":"宋代","title":"戴不胜"}
{"author":"王安石","content":"解装相值得留连，一望江南万里天。残雪离披山韫玉，新阳杳霭草含烟。余生不足偿多病，乐事应须委少年。惟有爱诗心未已，东归与续棣华篇。","dynasty":"宋代","title":"同长安君锺山望"}
{"author":"王安石","content":"老年少忻豫，况复病在床。汲水置新花，取忍此流芳。流芳柢须臾，我亦岂久长。新花与故吾，已矣两可忘。","dynasty":"宋代","title":"新花"}
{"author":"王安石","content":"扫地待花落，惜花轻著尘。游人少春恋，踏去却寻春。","dynasty":"宋代","title":"春怨"}
{"author":"王安石","content":"来时还似去时天，欲道来时已惘然。只有松江桥下水，无情长送去来船。","dynasty":"宋代","title":"松江"}
{"author":"王安石","content":"空庭得秋长漫漫，寒露入暮愁衣单。喧喧人语已成市，白日未到扶桑间。永怀所好却成梦，玉色彷佛开心颜。逆知後应不复隔，谈笑明月相与闲。","dynasty":"宋代","title":"八月十九日试院梦冲卿"}
{"author":"王安石","content":"归依佛，弹指越三祇。愿我速登无上觉，还如佛坐道场时。能智又能悲。","dynasty":"宋代","title":"望江南（四之三）"}
{"author":"王安石","content":"独龙东路得平冈，始免游人屐齿妨。更有主林身半现，与公随转作阴凉。","dynasty":"宋代","title":"元丰二年十月政公改路故作此诗"}
{"author":"王安石","content":"宜春旧台沼，日暮一登临。解带行苍藓，移身坐绿阴。树疏啼鸟远，水静落花深。无复增修事，君王惜费金。","dynasty":"宋代","title":"宜春苑"}
{"author":"王安石","content":"绕岸车鸣水欲乾，鱼儿相逐尚相欢。无人挈入沧江去，汝死那知世界宽。","dynasty":"宋代","title":"鱼儿"}
{"author":"王安石","content":"尝闻太丘长，德不负公卿。墟暮今千载，昆云亦一城。本怀深闭蓄，余论略施行。故自有仁政，能传家世声。","dynasty":"宋代","title":"陈师道宰乌程县"}
{"author":"王安石","content":"世故纷纷漫白头，欲寻归路更迟留。锺山北绕无穷水，散发何时一钓舟。","dynasty":"宋代","title":"世故"}
{"author":"王安石","content":"世故纷纷漫白头，欲寻归路更迟留。锺山北绕无穷水，散发何时一钓舟。","dynasty":"宋代","title":"世故"}
{"author":"王安石","content":"家山松菊半荒芜，杖策穷年信所如。占见地灵非卜筮，算知人贵自陶渔。久谙郭璞言多验，老比颜含意更疏。只欲勒成方士传，借君名姓在新书。","dynasty":"宋代","title":"次韵平甫赠三灵山人程惟象"}
{"author":"王安石","content":"日密畏前境，渊明欣故园。那知饭不赐，所喜菊犹存。亦有床座好，但无车马喧。谁为吾侍者，稚子候柴门。","dynasty":"宋代","title":"怀古二首"}
{"author":"王安石","content":"渐老偏谙世上情，已知吾事独难行。脱身负米将求志，肋力求田岂为名。高论颇随衰俗之，壮怀难值故人倾。相逢始觉宽愁病，搔首还添白发生。","dynasty":"宋代","title":"偶成二首"}
{"author":"王安石","content":"寒堂耿不寐，辘辘闻车声。不知谁家儿，先我霜上行。叹息夜未央，遽呼置前楹。推枕欲强起，问知星正明。昧旦圣所勉，齐诗有鸡鸣。嗟予以窃食，更觉负平生。","dynasty":"宋代","title":"强起"}
{"author":"王安石","content":"我起影亦起，我留影逡巡。我意不在影，影长随我身。交游义相好，骨肉情相亲。如何有乖睽，不得同苦辛。","dynasty":"宋代","title":"即事三首其一"}
{"author":"王安石","content":"大木百围生远籁，朱玄三叹有一音。","dynasty":"宋代","title":"句"}
{"author":"王安石","content":"故人家果独难忘，秋实初成便得尝。直使紫花形味胜，岂能终日望咸阳。","dynasty":"宋代","title":"耿天骘惠梨次韵奉酬三首其一"}
{"author":"王安石","content":"态足万峰奇，功才一篑微。愚公谁助徙，灵鹫却愁飞。窦雪藏银镒，檐曦散玉辉。未应颓蚁壤，方此镇禅扉。物理有真伪，僧言无是非。但知名尽假，不必故山归。","dynasty":"宋代","title":"次韵留题僧假山"}
{"author":"王安石","content":"百忧成阻阔，一笑得留连。城郭西风里，园林落照前。共知官似梦，莫负酒如泉。兴罢重携手，江湖即渺然。","dynasty":"宋代","title":"华藏寺会故人"}
{"author":"王安石","content":"三界里，有取总灾危。普愿从生同我愿，能于空有善思惟。三宝共住持。","dynasty":"宋代","title":"望江南（四之四）"}
{"author":"王安石","content":"勇有孟施舍，能无惧而已。若人学佛法，勇亦当如此。休来讲下坐，莫入禅门里。但能一切舍，管取佛欢喜。","dynasty":"宋代","title":"拟寒山拾得二十首"}
{"author":"王安石","content":"繁台繁姓人，埋灭为蒿蓬。况乃汉骄子，魂游谁肯逢。缅思当盛时，警跸在虚空。蛾眉倚高寒，环佩吹玲珑。大梁千万家，回首云蒙蒙。仰不见王处，云间指青红。宾客有司马，邹枚避其锋。洒笔飞鸟上，为王赋雌雄。借今此不传，楚辞擅无穷。空余一丘土，千载播悲风。","dynasty":"宋代","title":"梁王吹台"}
{"author":"王安石","content":"一公持一钵，想复度遥岑。地瘦无黄犊，春来草更深。","dynasty":"宋代","title":"草堂一上人"}
{"author":"王安石","content":"溪谷溅溅嫩水通，野田高下绿蒙茸。和风满树笙簧杂，霁雪兼山粉黛重。万里有家归尚隔，一廛无地去何从。伤春故欲西南望，回首荒城已暮锺。","dynasty":"宋代","title":"至开元僧舍上方次韵舍弟二月一日之作"}
{"author":"王安石","content":"迸月川鱼跃，开云岭鸟翻。径斜荒草恶，台废治花繁。","dynasty":"宋代","title":"迸月"}
{"author":"王安石","content":"地势东回万里江，云间天阙古来双。兵缠四海英雄得，圣出中原次第降。山水寂寥埋王气，风烟萧飒满僧窗。废陵坏冢空冠剑，谁复沾缨酹一缸。","dynasty":"宋代","title":"金陵怀古四首"}
{"author":"王安石","content":"山泉堕清陂，陂月临静路。惜哉此佳境，独赏无与晤。埭口哆陂阴，要予水西去。呼僮拥草垡，复使东南注。","dynasty":"宋代","title":"月夜二首"}
{"author":"王安石","content":"青青石上蘖，霜至亦已凋。冉冉水中蒲，尔生信无聊。感此岁云晚，欲欢念谁邀。嘉我二三子，为回东城镳。幽菊尚可泛，取鱼系榆条。毋为百年忧，一日以逍遥。","dynasty":"宋代","title":"招同官游东园"}
{"author":"王安石","content":"月入千江体不分，道人非复世间人。锺山南北安禅地，香火他时共两身。","dynasty":"宋代","title":"记梦"}
{"author":"王安石","content":"旧年台榭扫流尘，职闭朱门岁又新。花影隙中看袅袅，车音墙外去辚辚。相逢岂少佳公子，一醉何妨薄主人。只向东风邀载酒，定知无奈帝城春。","dynasty":"宋代","title":"酬吴仲庶小园之句"}
{"author":"王安石","content":"羔豚窘虎豹，鸠雀穷鹰鸇。巧者具机弋，鸷猛还拘挛。论功莫如神，论大莫如天。悲哉区区人，乃欲逃其间。","dynasty":"宋代","title":"杂咏八首"}
{"author":"王安石","content":"知子鸣弦意在山，一官聊复戏人间。能为白下东南尉，藜杖缁巾得往还。","dynasty":"宋代","title":"示李叔时二首"}
{"author":"王安石","content":"几年相约在林丘，眼见京江更阻游。遗我珠玑何以报，恨无瑶玉与公舟。","dynasty":"宋代","title":"奉和景纯十四丈三绝"}
{"author":"王安石","content":"车螯肉之羽，恃壳保厥身。自非身有求，不敢微启唇。尚恐擉者得，泥沙常埋墂。往往汤火间，身尽壳空存。维海错万物，口牙且咀吞。尔无如彼何，可畏宁独人。无为久自苦，含匿不暴陈。豁然从所如，游荡四海滣。清波濯其污，白日晒其昏。死生或有在，岂遽得烹燔。","dynasty":"宋代","title":"车螯二首"}
{"author":"王安石","content":"荣观流传动草莱，中官赐设上尊开。鼓歌（穴下加叫）窱听疑梦，肴果联翩馈有台。斧藻故应宜旧德，栋梁非复复凡材。虚堂欲踵曹参事，试问齐人或肯来。","dynasty":"宋代","title":"张侍郎示东府新居诗因而和酬二首"}
{"author":"王安石","content":"好去翩然丁令威，昔人且在不应非。淮云岂与辽天阔，想复留情故一归。","dynasty":"宋代","title":"送丁廓秀才归汝阴二首"}
{"author":"王安石","content":"灶鬼何为便赫然，似嫌刀机苦无膻。图书得免同煨烬，却赖厨人凊不眠。","dynasty":"宋代","title":"外厨遗火二首"}
{"author":"王安石","content":"汉家公主出和亲，御厨络绎送八珍。明妃初嫁与胡时，一生衣服尽随身。眼长看地不称意，同是天涯沦落人。我今一食日还并，短衣数挽不掩胫。乃知贫贱别更苦，安得康强保天性。","dynasty":"宋代","title":"胡笳十八拍十八首"}
{"author":"王安石","content":"意衰难自力，扶路便思还。强逐萧骚水，遥看惨淡山。行寻香草遍，归漾晚云间。西崦分明见，幽人不可攀。","dynasty":"宋代","title":"自府中归寄西庵行详"}
{"author":"王安石","content":"莫言普化祗颠狂。真解作津梁。蓦然打个斤斗，直跳过羲皇。临济处，德山行。果承当。将他建立，认作心诚，也是寻香。","dynasty":"宋代","title":"诉衷情（又和秀老·五之五）"}
{"author":"王安石","content":"先生岁晚事田园，鲁叟遗书废讨论。问讯桑麻怜已长，按行松菊喜犹存。农人调笑追寻壑，稚子欢呼出候门。遥谢载醪怯惑者，吾今欲辩已忘言。","dynasty":"宋代","title":"岁晚怀古"}
{"author":"王安石","content":"黄鹤抚四海，翻然落中州。一听笙与镛，低回如有求。飞鸣阿阁上，好与凤皇游。顾怜鲁东门，无事反悲愁。岁晏忽惊矫，问胡不少留。因知网罗外，犹有稻粱谋。","dynasty":"宋代","title":"送惠思上人"}
{"author":"王安石","content":"渌水乌程地，青山顾渚滨。酒醪犹美好，茶荈正芳新。聚泛樽前月，分班焙上春。仁风已入俗，乐事始关身。橘柚供南贡，枫槐望北宸。知君白羽扇，归日未生尘。","dynasty":"宋代","title":"送周都官通判湖州"}
{"author":"王安石","content":"欲传道义心犹在，强学文章力已穷。他日若能窥孟子，终身何敢望韩公。抠衣最出诸生後，倒屣尝倾广座中，只恐虚名因此得，嘉篇为贶岂宜蒙。","dynasty":"宋代","title":"奉酬永叔见赠"}
{"author":"王安石","content":"独龙冈北第三峰，逋客归来老更慵。败屋数椽青缭绕，冷云深处不闻锺。","dynasty":"宋代","title":"赠安大师"}
{"author":"王安石","content":"勿去草，草无恶。若比世俗俗浮薄。君不见长安卿家，公卿盛时客如麻。公卿去後门无车，惟有芳草年年佳。又不见千里万里江湖滨，触目凄凄无故人，惟有芳草随车轮。一日还旧居，门前草先锄。草於主人实无负，主人於草宜何如。勿去草，草无恶。若比世俗俗浮薄。","dynasty":"宋代","title":"勿去草"}
{"author":"王安石","content":"掖门相对敞铜镮，䡾䡾飞甍在两间。润色平生知地禁，登临此日愧身闲。浮云倒影移窗隙，落木回飙动屋山。忽忆初来秋尚早，紫微花点绿苔斑。","dynasty":"宋代","title":"次韵祖择之登紫微阁二首其二"}
{"author":"王安石","content":"平岸小桥千嶂抱。柔蓝一水萦花草。茅屋数间窗窈窕。尘不到。时时自有春风扫。午枕觉来闻语鸟。欹眠似听朝鸡早。忽忆故人今总老。贪梦好。茫然忘了邯郸道。","dynasty":"宋代","tags":"宋词三百首，山水，隐居，生活","title":"渔家傲·平岸小桥千嶂抱"}
{"author":"王安石","content":"打贼贼恐怖，看客客喜欢。亦有客是贼，切莫受伊谩。乐哉贫儿家，无事役心肝。既无贼可打，岂有客须看。","dynasty":"宋代","title":"拟寒山拾得二十首"}
{"author":"王安石","content":"子房筹策汉时功，身退超然慕赤松。余烈尚能开後世，高材今复继前踪。执鞭始负平生愿，操几何知此地逢。窃食一官惭未艾，绪言方赖赐从容。","dynasty":"宋代","title":"送张卿致仕"}
{"author":"王安石","content":"柘冈西路白云深，想子东归得重寻。亦见旧时红踯躅，为言春至每伤心。","dynasty":"宋代","title":"送黄吉父将赴南康官归金溪三首"}
{"author":"王安石","content":"附巘凭崖岂易跻，无心应合与云齐。横身势欲填沧海，肯为行人惜马蹄。","dynasty":"宋代","title":"戏长安岭石"}
{"author":"王安石","content":"秋风摧剥利如刀，漠漠昏烟玩日高。眼看南山露崖窾，心随东水转波涛。归期正自凭蓍蔡，生理应须问酒醪。还有诗书能慰我，不多霜雪上颠毛。","dynasty":"宋代","title":"丙申八月作"}
{"author":"王安石","content":"黄鸟哀子车，强埋非天为。天夺不待老，还能使人悲。马侯东南秀，鞭策要路驰。归骨万里州，乃当强壮时。墓门闭空原，白日无履綦。苍苍柏与松，浩浩山风吹。我初羞夷吾，鲍叔亦我知。终欲往一恸，咏言慰孤嫠。","dynasty":"宋代","title":"哀贤亭"}
{"author":"王安石","content":"欲见道人非一朝，杖藜无路到青霄。千岩万壑排风雨，想对桐炉柏子烧。","dynasty":"宋代","title":"和平父寄道光法师"}
{"author":"王安石","content":"万里昆仑谁凿破，无边波浪拍天来。晓寒云雾连穷屿，春暖鱼龙化蛰雷。阆苑仙人何处觅？灵槎使者几时回？遨游半在江湖里，始觉今朝眼界开。","dynasty":"宋代","tags":"写山，写景，抒情","title":"狼山观海"}
{"author":"王安石","content":"一水衣巾剪翠绡，九峰环佩刻青瑶。生才故有山川气，卜筑兼无市井嚣。三叶素风门阀在，十年陈迹履綦销。归荣早晚重携手，莫负幽人久见招。","dynasty":"宋代","title":"不到太初兄所居遂已十年以诗攀寄"}
{"author":"王安石","content":"汀沙雪漫水溶溶，睡鸭残芦晻霭中。归去北人多忆此，每家图画有屏风。","dynasty":"宋代","title":"汀沙"}
{"author":"王安石","content":"篁竹荒茅五亩余，生涯山蕨与泉鱼。家贫殖货羞端木，乡里传书比仲舒。白日忆君聊远望，青林嗟我似逃虚。春风渺渺乌塘尾，漫得东来一纸书。","dynasty":"宋代","title":"次韵酬吴彦珍见寄二首"}
{"author":"王安石","content":"秋日不可见，林端但余黄，杖藜思平野，俛仰畏无光。栗栗涧谷风，吹我衣与裳。娟娟空山月，照我冠上霜。","dynasty":"宋代","title":"秋日不可见"}
{"author":"王安石","content":"知君欲上武陵溪，水自东流人自西。到日桃花应已谢，想君应不为花迷。","dynasty":"宋代","title":"送陈靖中舍归武陵"}
{"author":"王安石","content":"豚栅鸡埘晻霭间，暮林摇落献南山。丰年处处人家好，随意飘然得往还。","dynasty":"宋代","title":"歌元丰五首"}
{"author":"王安石","content":"荡漾舟中客，徘徊楼上人。沧波浩无主，两桨邈难亲。","dynasty":"宋代","title":"楼上"}
{"author":"王安石","content":"梦想平生在一丘，暮年方此得优游。江湖相忘真鱼乐，怪汝长谣特地愁。","dynasty":"宋代","title":"寄吴氏女子"}
{"author":"王安石","content":"碧月团团堕九天，封题寄与洛中仙。石楼试水宜频啜，金谷看花莫漫煎。","dynasty":"宋代","title":"寄茶与平甫"}
{"author":"王安石","content":"黄雀有头颅，长行万里余。想因君出守，暂得免包苴。","dynasty":"宋代","title":"送望之赴临江"}
{"author":"王安石","content":"太虚无实可追寻，叶落松枝谩古今。若见桃花生圣解，不疑还自有疑心。","dynasty":"宋代","title":"寓言二首"}
{"author":"王安石","content":"涿州沙上饮盘桓，看舞春风小契丹。塞雨巧催燕泪落，蒙蒙吹湿汉衣冠。","dynasty":"宋代","title":"出塞"}
{"author":"王安石","content":"涧水横斜石路深，水源穷处有丛林。青鸳几世开兰若，黄鹤当年瑞卯金。败壁数峰连粉墨，凉烟一穗起檀沈。十年亲友半零落，回首旧游成古今。","dynasty":"宋代","title":"次韵张子野竹林寺二首"}
{"author":"王安石","content":"千载朱弦无此悲，欲弹孤绝鬼神疑。故人舍我归黄壤，流水高山心自知。","dynasty":"宋代","tags":"音乐，友谊","title":"伯牙"}
{"author":"王安石","content":"屋绕湾溪竹绕山，溪山却在白云间。临溪放艇依山坐，溪鸟山花共我闲。","dynasty":"宋代","title":"定林所居"}
{"author":"王安石","content":"莫言普化祗颠狂。真解作津梁。蓦然打个斤斗，直跳过羲皇。临济处，德山行。果承当。将他建立，认作心诚，也是寻香。","dynasty":"宋代","title":"诉衷情（又和秀老·五之五）"}
{"author":"王安石","content":"江北秋阴一半开，晚云含雨却低回。青山缭绕疑无路，忽见千帆隐映来。","dynasty":"宋代","title":"江上"}
{"author":"王安石","content":"世间投老断攀缘，忽忆东游已十年。但有当时京口月，与公随我故依然。","dynasty":"宋代","title":"与宝觉宿龙华院三绝句"}
{"author":"王安石","content":"百年春梦去悠悠，不复吹箫向此留。野草自花还自落，鸣禽相乳亦相酬。旧蹊埋没开新径，朱户欹斜见画楼。欲把一杯无伴侣，眼看兴废使人愁。","dynasty":"宋代","tags":"抒情，感慨，人生","title":"午枕"}
{"author":"王安石","content":"颇怪梅花不肯开，岂知有意待春来。灯前玉面披香出，雪後春容取胜回。触拨清诗成走笔，淋漓红袖趣传杯。望尘俗眼那知此，只买夭桃艳杏栽。","dynasty":"宋代","title":"咏梅"}
{"author":"王安石","content":"得贤方慕北山莱，赤白中天二府开。功谢萧规惭汉第，恩从隗始诧燕台。曾留上主经过迹，更费高人赋咏才。自古落成须善颂，扫除东阁望公来。","dynasty":"宋代","title":"张侍郎示东府新居诗因而和酬二首"}
{"author":"王安石","content":"留侯美好如妇人，五世相韩韩入秦。倾家为主合壮士，博浪沙中击秦帝。脱身下邳世不知，举国大索何能为。素书一卷天与之，谷城黄石非吾师。固陵解鞍聊出口，捕取项羽如婴儿。从来四皓招不得，为我立弃商山芝。洛阳贾谊才能薄，扰扰空令绛灌疑。","dynasty":"宋代","title":"张良"}
{"author":"王安石","content":"丙魏虽曹汉道昌，岂如公出值虞唐。秀锺旧国山川气，荣附中天日月光。更化事功参虎变，赞元时序得金穰。伤心鼓吹城南陌，回首新阡柏一行。","dynasty":"宋代","title":"正宪吴公挽辞"}
{"author":"王安石","content":"万里相夸漆与丹，笑歌长在绮纨间。彩船春戏城边水，画烛秋寻寺外山。忆我屡随游客入，喜君今赴辟书还。遥知曼倩威行久，赤笔应从到日闲。","dynasty":"宋代","title":"送张仲容赴杭州孙公辟"}
{"author":"王安石","content":"少食苦不足，一官聊自谋。为生晚更拙，怀禄尚迟留。黾勉讵有补，强颜包众羞。谓我古人风，知君以相优。君实高世才，主思正绸缪。哿矣哀此民，华簪宁易投。","dynasty":"宋代","title":"答扬州刘原甫"}
{"author":"王安石","content":"虞人以士招，御者与射比。当时尚羞为，况乃天下士。英英陆忠州，学问辅明智。低徊得坎坷，勋业终不遂。","dynasty":"宋代","title":"陆忠州"}
{"author":"王安石","content":"十年再宿金峰下，身世飘然岂自知。山谷有灵应笑我，纷纷南北欲何为。","dynasty":"宋代","title":"皇佑庚寅自临川如钱塘过宿此嘉佑戊辰自番阳"}
{"author":"王安石","content":"承华往岁幸踌躇，风月清谈接绪余。并辔趁朝今已老，连墙得屋喜如初。诛茅我梦江皋地，浇薤公思洛水渠。歛退故应容拙者，先营环堵祭牢蔬。","dynasty":"宋代","title":"和吴相公东府偶成"}
{"author":"王安石","content":"久应飘转作蓬飞，眷惜冠巾未忍违。种种春风吹不长，星星明月照还稀。","dynasty":"宋代","title":"嘲白发"}
{"author":"王安石","content":"杜生四五十，孝友称乡里。隐约不外求，耕桑有妻子，藜杖牧鸡豚，筠筒钓鲂鲤。岁时沽酒归，亦不乏甘旨。天涯一杯饭，风昔相逢喜。谈辞足诗书，篇咏又清泚。都城问越客，安否常在耳。日月未渠央，如何弃予死。古风久凋零，好学少为己。悲哉四明山，此士今已矣。","dynasty":"宋代","title":"悼四明杜醇"}
{"author":"王安石","content":"北山输绿涨横陂，直堑回塘滟滟时。细数落花因坐久，缓寻芳草得归迟。","dynasty":"宋代","tags":"山水","title":"北山"}
{"author":"王安石","content":"罢惫得休假，衣冠倦趋翔。挟书聊自娱，解带寺东廊。六龙高徘徊，光景在我裳。冬屋稍暄暖，病身更强梁。从我有不思，舍我有不忘。问谁可与言，摧手此徜徉。婉婉吾所爱，新居乃邻墙。寄声能来游，维用写愁肠。","dynasty":"宋代","title":"休假大佛寺"}
{"author":"王安石","content":"秋来闲兴每登临，因叩精蓝望碧岑。强策羸骖寻水石，忽惊幽鸟下烟林。同时览物悲欢异，自古忘名趣向深。安得湖山归我手，静看云意学无心。","dynasty":"宋代","title":"同陈伯通钱材翁游山二君有诗因次元韵"}
{"author":"王安石","content":"裴侯饮我日向中，四坐宾客颜皆红。扫除高馆邀我入，自出粜麦怜民穷。天边眼力破万里，桑麻冥冥山四起。野心探寻殊未已，更欲湔衣北城水。忽见碧树樱桃悬，下马恣食不论钱。赤星磊落入我眼，恐是半醉游青天。裴侯方坐尘沙里，役身救物当如此。我曹偶脱簿领闲，何忍爱惜一日闲。且归拂席饱眠睡，明日更看滁南山。","dynasty":"宋代","title":"饮裴侯家"}
{"author":"王安石","content":"蔡侯东方来，取友无所挟。翛翛一囊衣，偶以一书笈。定林朝自炊，有匕或无筴。时时羹藜藿，镬大苦难燮。骄顽遂敢侮，有甚观骈胁。澹然山谷中，变色未尝辄。始见类欺魄，寒暄粗酬接。从容与之语，烂漫无不涉。奇经可治疾，秘祝可解魇。巫医之所知，瞽史之所业。载车必百两，独以方寸摄。微言归易悟，疾若髭赴镊。天机信卓越，学等何足躐。纵谈及既往，每与唐许协。扬雄尚汉儒，韩愈真秦侠。好大人谓狂，知微乃如谍。惟初造文字，人惑鬼愁慑。秦愚既改罪，新眊仍易叠。六书遂失指，隶草矜敏捷。谁珍坛山刻，共赏兰亭帖。东京一祭酒，收拾偶予惬。少尝妄思索，老懒因退怯。侯方习篆籀，寸管静尝厌。深原道德意，助我耕且猎。昔功恐唐捐，异味今得饁。京口媚学子，追师尝劫劫。陆赢淮汴粮，水僦湖海艓。远求而近遗，如目不见睫。伪凤易悦楚，真龙反惊叶。闻予再三叹，往往心不厌。或自逸而走，或呿而不嗋。或嗤元郎漫，或訾白翁嗫。铄金徒欲消，韫玉岂愁浥。贤愚有定分，咄汝无喋喋。跨鞍随我游，曳屣联我跕。照泉挹清泚，跂石缘嵬嶪。东陂数鯈鱼，西崦追蛱蝶。翳林窥抟黍，藉草听批颊。黄寻远莲须，红阅邻杏靥。荏苒光景流，杨园忽无叶。扶痾归未久，吾见喜宁帖。褰裳告我去，禄仕当随牒。萧晨秣款段，归骑得追蹑。谓言循东路，复出西城堞。行矣忍羁旅，无鱼勿弹铗。天闲久索骥，骏足方腾蹀。长驱勿骄矜，小踠亦勿惵。鹏飞九万里，勿借风一箑。溟波浩难穷，勉自养鳞鬣。爵禄实天械，功名为接摺。宁能复与我，摇漾秦淮檝。附书勿辞频，隔岁期汉箧。","dynasty":"宋代","title":"再用前韵寄蔡天启"}
{"author":"王安石","content":"季主逡巡居卜肆，弥明邂逅作诗翁。曾令宋贾叹车上，更使刘侯惊坐中。杳杳人传多异事，冥冥谁识此高风。行歌过我非无谓，唯恨贫家酒盏空。","dynasty":"宋代","title":"赠李士宁道人"}
{"author":"王安石","content":"蔡子勇成癖，能骑生马驹。铦锋莹鸊鹈，价重百砗磲。脱身事幽讨，禅龛只晏如。划然变轩昂，慎勿学哥舒。","dynasty":"宋代","title":"示蔡天启三首其一"}
{"author":"王安石","content":"陂麦连云惨淡黄，绿阴门巷不多凉。更无一片桃花在，借问春归有底忙。","dynasty":"宋代","title":"陂麦"}
{"author":"王安石","content":"心期自与众人殊，骨相知非浅丈夫。独斡斗杓环帝座，亲扶日毂上天衢。锄耰万里山无盗，衮绣三朝国有儒。爽气忽随秋露尽，但留陈迹在龟趺。","dynasty":"宋代","title":"忠献韩公挽辞二首其一"}
{"author":"王安石","content":"官驱群囚入市门，妻子恸哭白日昏。市人相与说囚事，破事劫钱何处村。朝廷法令亦宽大，汝罪当死谁云冤。路傍年少叹息汝，贞观元元之子孙。","dynasty":"宋代","title":"叹息行"}
{"author":"王安石","content":"二年羁旅越人吟，乞得东南病更侵。殇子未安庄氏义，寿亲还慰鲁侯心。鲜鲜细菊霜前蕊，漠漠疏桐日下阴。浊酒一杯秋满眼，可怜同意不同斟。","dynasty":"宋代","title":"酬裴如晦"}
{"author":"王安石","content":"山下飞鸣黄栗留，溪边饮啄白符鸠。不知此地从君处，亦有他人继我不。尘土生涯休荡涤，风波时事只飘浮。相看发秃无归计，一梦东南即自羞。","dynasty":"宋代","title":"怀舒州山水呈昌叔"}
{"author":"王安石","content":"承华往岁幸踌躇，风月清谈接绪余。并辔趁朝今已老，连墙得屋喜如初。诛茅我梦江皋地，浇薤公思洛水渠。歛退故应容拙者，先营环堵祭牢蔬。","dynasty":"宋代","title":"和吴相公东府偶成"}
{"author":"王安石","content":"飞甍孤起下州墙，胜势峥嵘压四方。远引江山来控带，平看鹰隼去飞翔。高蝉感耳何妨静，赤日焦心不废凉。况是使君无一事，日陪宾从此倾觞。","dynasty":"宋代","title":"清风阁"}
{"author":"王安石","content":"扰扰今非昔，漫漫夜复晨。风沙不贷客，云日欲迷人。散发愁边老，开颜醉後春。转思江海上，一洗白纶巾。","dynasty":"宋代","title":"冬日"}
{"author":"王安石","content":"春光冉冉归何处，细雨斜风作夜寒。犹有数葩红好处，老年花似雾中看。","dynasty":"宋代","title":"即事五首"}
{"author":"王安石","content":"山前溪水涨潺潺，山後云埋不见山。不趁雨来耕水际，即穿云去卧山间。","dynasty":"宋代","title":"山前"}
{"author":"王安石","content":"数百年来王气消，难将前事问渔樵。苑方秦地皆芜没，山借扬州更寂寥。荒埭暗鸡催月晓，空场老雉挟春骄。豪华只有诸陵在，往往黄金出市朝。","dynasty":"宋代","title":"自金陵如丹阳道中有感"}
{"author":"王安石","content":"诗行於世先春秋，国风变衰始柏舟。文辞感激多所忧，律吕尚可谐鸣球。先王泽竭士已偷，纷纷作者始可羞，其声与节急以浮。真人当天施再流，笃生梅公应时求。颂歌文武功业优，经奇纬丽散九州。众皆少锐老则不，翁独辛苦不能休，惜无采者人名遒。贵人怜公青两眸，吹嘘可使高岑楼，坐令隐约不见收。空能乞钱助馈馏，疑此有物可诸幽。栖栖孔孟葬鲁邹，後始卓荦称轲丘。圣贤与命相楯矛，势欲强达诚无由。诗人况又多穷愁，李杜亦不为公侯。公窥穷厄以身投，坎轲坐老当谁尤。吁嗟岂即非善谋，虎豹虽死皮终留。飘然载丧下阴沟，粉书轴幅悬无旒。高堂万里哀白头，东望使我商声讴。","dynasty":"宋代","title":"哭梅圣俞"}
{"author":"王安石","content":"繁台繁姓人，埋灭为蒿蓬。况乃汉骄子，魂游谁肯逢。缅思当盛时，警跸在虚空。蛾眉倚高寒，环佩吹玲珑。大梁千万家，回首云蒙蒙。仰不见王处，云间指青红。宾客有司马，邹枚避其锋。洒笔飞鸟上，为王赋雌雄。借今此不传，楚辞擅无穷。空余一丘土，千载播悲风。","dynasty":"宋代","title":"梁王吹台"}
{"author":"王安石","content":"马上逢归燕，知从何处来。贪寻旧巢去，不带锦书回。","dynasty":"宋代","title":"归燕"}
{"author":"王安石","content":"自断此生休问天，生得胡儿拟弃捐。一始扶床一初坐，抱携抚视皆可怜。宁知远使问名姓，引袖拭泪悲且庆。悲莫悲于生别离，悲在君家留二儿。","dynasty":"宋代","title":"胡笳十八拍十八首"}
{"author":"王安石","content":"我来以丧归，君至因谪徙。苍黄忧患中，邂逅遇於此。去年服初除，听赦相助喜。看君数归月，但屈两三指。茫然冬更秋，一笑非愿始。篮舆杨柳下，明月芙蕖水。僮饥屡闚门，客罢方隐几。是非评众诗，成败断前史。时时对奕石，漫浪争生死。送迎皆幅巾，设食但陈米。亦曾戏篇章，挥翰疾蒿矢。君豪才有余，我老惫先止。东城景阳陌，南望长干紫。欲斸三亩蔬，於焉寄残齿。经过计後日，唱和犹在耳。新恩忽舍我，欣怅生彼己。江湖北风帆，捩柂即千里。相逢知何时，莫惜缣与纸。","dynasty":"宋代","title":"送董伯懿归吉州"}
{"author":"王安石","content":"驾言东南游，午饭投僧馆。山白梅蕊长，林黄柳芽短。笭箵沙际来，略彴桑闲断。春映一川明，雪消千壑漫。鱼随竹影浮，鸟误人声散。翫物岂能留，干时吾自懒。","dynasty":"宋代","title":"饭祈泽寺"}
{"author":"王安石","content":"秋风摧剥利如刀，漠漠昏烟玩日高。眼看南山露崖窾，心随东水转波涛。归期正自凭蓍蔡，生理应须问酒醪。还有诗书能慰我，不多霜雪上颠毛。","dynasty":"宋代","title":"丙申八月作"}
{"author":"王安石","content":"绕岸车鸣水欲乾，鱼儿相逐尚相欢。无人挈入沧江去，汝死那知世界宽。","dynasty":"宋代","title":"鱼儿"}
{"author":"王安石","content":"北客怜同姓，南流感似人。相分岂相忘，临路更情亲。","dynasty":"宋代","title":"送王彦鲁"}
{"author":"王安石","content":"翠木交阴覆两檐，夜天如水碧湉湉。帝城风月看常好，人世悲哀老自添。","dynasty":"宋代","title":"禁直"}
{"author":"王安石","content":"奔走风云四面来，坐看山垄玉崔嵬。平治险秽非无德，润泽焦枯是有才。势合便疑包地尽，功成终欲放春回。寒乡不念丰年瑞，只忆青天万里开。","dynasty":"宋代","title":"次韵和甫咏雪"}
{"author":"王安石","content":"汉家分土建忠良，铁券丹书信哲长。本待山河如带砺，何缘葅醢赐侯王。","dynasty":"宋代","title":"读汉功臣表"}
{"author":"王安石","content":"秋日在梧桐，转阴如急毂。冥冥蔽中庭，下视今可暴。高蝉不复嘒，稍得寒鸦宿。百绕有衰翁，行歌待春绿。","dynasty":"宋代","title":"秋日在梧桐"}
{"author":"王安石","content":"壮士轩昂非自谋，近臣当为国深忧。区区女子无高意，追念牛衣暖即休。","dynasty":"宋代","title":"王章"}
{"author":"王安石","content":"同官同齿复同科，朋友婚姻分最多。两地尘沙今龃龉，二年风月共婆娑。朝伦孰与君材似，使指将如我病何。升黜会应从此异，愿偷闲暇数经过。","dynasty":"宋代","title":"酬冲卿见别"}
{"author":"王安石","content":"临津艳艳花千树，夹径斜斜柳数行。却忆金明池上路，红裙争自绿衣郎。","dynasty":"宋代","title":"临津"}
{"author":"王安石","content":"茆堂竹树水之滨，耕稼逍遥似子真。小吏一身今倦宦，先生三亩独安贫。欲抛县印辞黄绶，来伴山冠戴白纶。只恐明时收士急，不容家有两闲人。","dynasty":"宋代","title":"和正叔怀其兄草堂"}
{"author":"王安石","content":"天下不用车，人人乘马驰。王良虽善御，揽辔欲从谁。汉武伐大宛，杀人若京坻。孝文却走马，独行先安之。万物命在天，取舍各有时。阴阳更用事，冬暖岂所宜。卞氏强献玉，两刖亦已痴。幸终遇良工，已剖得不疑。","dynasty":"宋代","title":"天下不用车"}
{"author":"王安石","content":"山田久欲折，秋至尚求雨。妇女喜秋凉，踏车多笑语。朔云卷众水，惨淡吹平楚。横陂与直堑，疑即没洲渚。霍霍反照中，散丝鱼几缕。鸿蒙不可问，且往知何许。欹眠露下舸，侧见星月吐。龙骨已呕哑，田家真作苦。","dynasty":"宋代","title":"山田久欲折"}
{"author":"王安石","content":"昔时江令宅，今日段侯家。","dynasty":"宋代","title":"句"}
{"author":"王安石","content":"分走人间十五年，尘沙吹鬓各苍然。山林渺渺长回首，儿女纷纷忽满前。知子有才思奋发，嗟余无地与回旋。相看一作奏吴别，身世何时两息肩。","dynasty":"宋代","title":"送王覃"}
{"author":"王安石","content":"先生秦博士，秦礼颇能熟。量主欲有为，两生皆不欲。草具一王仪，群豪果知肃。黄金既遍赐，短衣衣已续。儒术自此凋，何为反初服。","dynasty":"宋代","title":"叔孙通"}
{"author":"王安石","content":"风驶柳条乾，驼裘未胜寒。殷懃陌上日，为客暖征鞍。","dynasty":"宋代","title":"送丁廓秀才归汝阴"}
{"author":"王安石","content":"蟠桃移种杏园初，红抹燕脂嫩脸苏。闻道飘零落人世，清香得似旧时无。","dynasty":"宋代","title":"杏园即事"}
{"author":"王安石","content":"莫嗟荒僻又离群，且喜风谣岭北闻。铜柱虽然蛮徼接，竹符还是汉家分。春书来逐衡阳雁，秋骑归看陇首云。相见会知南望苦，病骸今似沈休文。","dynasty":"宋代","title":"次韵答丁端州"}
{"author":"王安石","content":"荒烟寒雨暮山重，草木冥冥但有风。二十四年三往返，一身多在百忧中。","dynasty":"宋代","title":"句容道中"}
{"author":"王安石","content":"戴盆难与望天兼，自怪虚名亦自嫌。槁壤太牢俱有味，可能蚯蚓独清廉。","dynasty":"宋代","title":"舒州被召试不赴偶书"}
{"author":"王安石","content":"前旌一幅粉书名，行路知君亦涕零。遂失词人空甫里，谩留悲鹤老华亭。主张寿禄无三甲，收拾文章有六丁。归处仙龛终不远，新坟东见海山青。","dynasty":"宋代","title":"河中使君修撰陆公挽辞三首"}
{"author":"王安石","content":"扶衰南陌望长楸，灯火如星满地流。但怪传呼杀风景，岂知禅客夜相投。","dynasty":"宋代","title":"戏示蒋颖叔"}
{"author":"王安石","content":"此身饮罢无归处，心怀百忧伤千虑。天翻地覆谁得知，魏公垂泪嫁文姬。天涯憔悴身，托命於新人。念我出腹子，使我叹恨劳精神。新人新人听我语，我所思兮在何所。母子分离兮意难任，死生不相知兮何处寻。","dynasty":"宋代","title":"胡笳十八拍十八首"}
{"author":"王安石","content":"捉鱼浅水中，投置最深处。当暑脱煎熬，翛然泳而去。岂无良庖者，可使供七箸。物我皆畏苦，舍之宁啖茹。","dynasty":"宋代","title":"放鱼"}
{"author":"王安石","content":"山如碧浪翻江去，水似青天照眼明。唤取仙人来住此，莫教辛苦上层城。","dynasty":"宋代","title":"泊姚江"}
{"author":"王安石","content":"纷纷易尽百年身，举世何人识道真。力去陈言夸末俗，可怜无补费精神。","dynasty":"宋代","title":"韩子"}
{"author":"王安石","content":"御柳新黄已迸条，宫沟薄冻未全消。人间今日春多少，只看东方北斗杓。","dynasty":"宋代","title":"御柳"}
{"author":"王安石","content":"同执群方至，因山十月催。永违天日表，空有肺肝摧。帐殿流苏卷，铃歌薤露哀。宫中垂晓轫，西去不更回。","dynasty":"宋代","title":"仁宗皇帝挽辞四首"}
{"author":"王安石","content":"迷子山前涨一洲，木人图志失编收。年多但有柳生肘，地僻独无茅盖头。河侧鲍生乾尚立，江边屈子槁将投。未妨他日称居士，能使君疑福可求。","dynasty":"宋代","title":"次韵致远木人洲二首"}
{"author":"王安石","content":"卧闻黄栗留，起见白符鸠。坐引鱼儿戏，行将鹿女游。","dynasty":"宋代","title":"卧闻"}
{"author":"王安石","content":"雪山马口出琉璃，闻说诸天与护持。此水遥连八功德，供人真净四威仪。当时迦叶无尘染，何事阌乡有土思。道力起缘非一路，但知瓢饮是生疑。","dynasty":"宋代","title":"八功德水"}
{"author":"王安石","content":"宿雨清畿甸，朝阳丽帝城。丰年人乐业，陇上踏歌声。","dynasty":"宋代","title":"秋兴有感"}
{"author":"王安石","content":"南浦柔条拂地垂，攀翻聊寄我西悲。武昌官柳年年好，他日春风忆此时。","dynasty":"宋代","title":"送方劭秘校"}
{"author":"王安石","content":"孤城回望距几何，记得好处常经过。最思东山烟树色，更忆南湖秋水波。百年颠倒如梦寐，万事乖隔徒悲歌。应须饮酒不复道，今夜江头明月多。","dynasty":"宋代","title":"孤城"}
{"author":"王安石","content":"空余一丹旐，无复两朱轓。寂寞蒜山渡，陂陀京口原。音容归绘画，才业付儿孙。尚有故人泪，沧江相与翻。","dynasty":"宋代","title":"苏才翁挽辞二首"}
{"author":"王安石","content":"一抹明霞黯淡红，瓦沟已见雪花融。前山末放晓寒散，犹锁白云三两峰。","dynasty":"宋代","title":"初晴"}
{"author":"王安石","content":"薰风洲渚荠花繁，看上征鞍立寺门。投老难堪与君别，倚江从此望还辕。","dynasty":"宋代","title":"送黄吉甫入京题清凉寺壁"}
{"author":"王安石","content":"一水衣巾剪翠绡，九峰环佩刻青瑶。生才故有山川气，卜筑兼无市井嚣。三叶素风门阀在，十年陈迹履綦销。归荣早晚重携手，莫负幽人久见招。","dynasty":"宋代","title":"不到太初兄所居遂已十年以诗攀寄"}
{"author":"王安石","content":"浓绿万枝一点红，动人春色不须多。","dynasty":"宋代","title":"句"}
{"author":"王安石","content":"采芝天门山，寒露净毛骨。帝青九万里，空洞无一物。倾河略西南，昌射河鼓没。蓬莱眼中见，人世叹超忽。当时弃桃核，闻已撑月窟。且当呼阿环，乘兴弄溟渤。","dynasty":"宋代","title":"古意"}
{"author":"王安石","content":"霜泽与天杳，旁临无限情。他时散发处，最爱垂虹亭。飘然平生游，舍我戴吴星。欲往独不得，都门看扬舲。到县问疾苦，为予求所经。当知耕牧地，往往茭蒲青。三江断其二，洚水何由宁。微子好古者，此歌尚谁听。","dynasty":"宋代","title":"送悲如晦宰吴江"}
{"author":"王安石","content":"平生不省问田园，白首忘怀道更尊。已上印书通北阙，稍留冠盖饯东门。冯唐老有为郎恋，疏广终无任子恩。今日荣归人所羡，两儿腰绶拥高轩。","dynasty":"宋代","title":"送致政朱郎中东归"}
{"author":"王安石","content":"法云但见脊，细路埋桑麻。扶舆度焰水，窈窕一川花。一川花好泉亦好，初晴涨绿深於草。汲泉养之花不老，花底幽人自衰槁。","dynasty":"宋代","title":"法云"}
{"author":"王安石","content":"柴荆散策静凉飚，隐几扁舟白下潮。紫磨月轮升霭霭，帝青云幕卷寥寥。数家鸡犬如相识，一坞山林特见招。尚忆木瓜园最好，兴残中路且回桡。","dynasty":"宋代","title":"回桡"}
{"author":"王安石","content":"水精为宫玉为田，姮娥缟衣洗朱铅。宫中老兔非日浴，天使洁白宜婵娟。扬须弭足桂树间，桂花如霜乱後前。赤鸦相望窥不得，空疑两瞳射日丹。东西跳梁自长久，天毕横施亦何有。凭光下视罝网繁，衣褐纷纷漫回首。去年惊堕滁山云，出入虚莽犹无群。奇毛难藏果亦得，千里今以穷归君。空衢险幽不可返，食君庭除嗟亦窘。今序得为此兔谋，丰草长林且游衍。","dynasty":"宋代","title":"信都公家白兔"}
{"author":"王安石","content":"小雨萧萧润水亭，花风颭颭破浮萍。看花听竹心无事，风竹声中作醉醒。","dynasty":"宋代","title":"杂咏五首"}
{"author":"王安石","content":"念子且行矣，要子过我庐。汲我山下泉，煮我园中蔬。知子有仁心，不忍钓我鱼。我池在人境，不与獱獭居。亦复无虫蛆，出没争腐余。食罢往游观，鱍鱍藻与浦。清波映白日，摆尾扬其须。岂鱼有此乐，而我与子无。击壤谣圣时，自得以为娱。","dynasty":"宋代","title":"要望之过我庐"}
{"author":"王安石","content":"浮阳燥欲出，阴湿与之战。燥湿相留连，虫出乃投间。搔肤血至股，解衣燎炉炭。方其惬心时，更自无可患。呼医急治之，莫惜千金散。有乐即有苦，惬心非所愿。","dynasty":"宋代","title":"疥"}
{"author":"王安石","content":"杨柳杏花何处好，石梁茅屋雨初乾。绿垂静路要深驻，红写清陂得细看。","dynasty":"宋代","title":"杨柳"}
{"author":"王安石","content":"儒者陵夷此道穷，千秋止有一扬雄。当时荐口终虚语，赋拟相如却未工。","dynasty":"宋代","title":"扬子二首"}
{"author":"王安石","content":"檐花映日午风薰，时有黄鹂隔竹闻。香炮一炉春睡足，上方车马正纷纷。","dynasty":"宋代","title":"金陵报恩大师西尚方丈二首"}
{"author":"王安石","content":"窃禄祠官久见容，每持金石荐宸衷。钧天忽忽清都梦，方丈寥寥羽水风。知结胜缘人意外，想寻陈迹马蹄中。新诗起我超然兴，更感锺山蕙帐空。","dynasty":"宋代","title":"酬和甫祥源观醮罢见寄"}
{"author":"王安石","content":"日月沄沄与水争，披襟照见发华惊。少年忧患伤豪气，老去经纶误半生。休向朝廷论一鹗，只知田里守三荆。清溪几曲春风好，已约归时载酒行。","dynasty":"宋代","title":"离北山寄平甫"}
{"author":"王安石","content":"蔡侯东方来，取友无所挟。翛翛一囊衣，偶以一书笈。定林朝自炊，有匕或无筴。时时羹藜藿，镬大苦难燮。骄顽遂敢侮，有甚观骈胁。澹然山谷中，变色未尝辄。始见类欺魄，寒暄粗酬接。从容与之语，烂漫无不涉。奇经可治疾，秘祝可解魇。巫医之所知，瞽史之所业。载车必百两，独以方寸摄。微言归易悟，疾若髭赴镊。天机信卓越，学等何足躐。纵谈及既往，每与唐许协。扬雄尚汉儒，韩愈真秦侠。好大人谓狂，知微乃如谍。惟初造文字，人惑鬼愁慑。秦愚既改罪，新眊仍易叠。六书遂失指，隶草矜敏捷。谁珍坛山刻，共赏兰亭帖。东京一祭酒，收拾偶予惬。少尝妄思索，老懒因退怯。侯方习篆籀，寸管静尝厌。深原道德意，助我耕且猎。昔功恐唐捐，异味今得饁。京口媚学子，追师尝劫劫。陆赢淮汴粮，水僦湖海艓。远求而近遗，如目不见睫。伪凤易悦楚，真龙反惊叶。闻予再三叹，往往心不厌。或自逸而走，或呿而不嗋。或嗤元郎漫，或訾白翁嗫。铄金徒欲消，韫玉岂愁浥。贤愚有定分，咄汝无喋喋。跨鞍随我游，曳屣联我跕。照泉挹清泚，跂石缘嵬嶪。东陂数鯈鱼，西崦追蛱蝶。翳林窥抟黍，藉草听批颊。黄寻远莲须，红阅邻杏靥。荏苒光景流，杨园忽无叶。扶痾归未久，吾见喜宁帖。褰裳告我去，禄仕当随牒。萧晨秣款段，归骑得追蹑。谓言循东路，复出西城堞。行矣忍羁旅，无鱼勿弹铗。天闲久索骥，骏足方腾蹀。长驱勿骄矜，小踠亦勿惵。鹏飞九万里，勿借风一箑。溟波浩难穷，勉自养鳞鬣。爵禄实天械，功名为接摺。宁能复与我，摇漾秦淮檝。附书勿辞频，隔岁期汉箧。","dynasty":"宋代","title":"再用前韵寄蔡天启"}
{"author":"王安石","content":"惨惨秋阴绿树昏，荒城高处闭柴门。愁消日月忘身世，静对溪山忆酒樽。南去干戈何日解，东来馹骑此时奔。谁将天下安危事，一把诗书子细论。","dynasty":"宋代","title":"闲居遣兴"}
{"author":"王安石","content":"南州岁晚亦花开，有底堪随驿使来。看取锺山如许雪，何须持寄岭头梅。","dynasty":"宋代","title":"雪中游北山呈广州使君和叔同年"}
{"author":"王安石","content":"桥横葛仙陂，住近杨雄宅。主人胡不归，为我炊香白。","dynasty":"宋代","title":"题杨溪"}
{"author":"王安石","content":"支颐横口语，椎髻曲肱眠。莫问谁宾主，安知汝辈年。邻鸡生午寂，幽草弄秋妍。却忆东窗簟，蛮藤故宛然。","dynasty":"宋代","title":"示无外"}
{"author":"王安石","content":"彩绛缝囊海上舟，月团苍润紫烟浮。集英殿里春风晚，分到并门想麦秋。","dynasty":"宋代","title":"寄茶与和甫"}
{"author":"王安石","content":"大历才臣有此州，昆云今驾鹿轓游。从来所至邦人喜，真复能分圣主忧。千里封疆何足治，一时名迹故应留。属城旧吏虽疲懒，尚可挥毫敌李舟。","dynasty":"宋代","title":"送明州王大卿"}
{"author":"王安石","content":"白雾青烟入马蹄，朝寒瑟瑟树声悲。平山断垄回环失，鸣鸟游鱼上下随。庙算末闻收策士，瘴乡谁与择军麾。忧时自欲寻君语，行路何妨更有诗。","dynasty":"宋代","title":"道中寄吉父"}
{"author":"王安石","content":"材非当世用，毂有故人推。使节春冬换，征帆日夜开。南游取干越，东望得州来。试尽风波恶，生涯亦可哀。","dynasty":"宋代","title":"次韵唐公三首其二——江行"}
{"author":"王安石","content":"灵岩开辟自何年，草木神奇鸟兽仙。一路紫苔通窅窱，千崖青霭落潺湲。山只啸聚荒禅室，象众低摧想法筵。雪足莫辞重趼往，东人香火有因缘。","dynasty":"宋代","title":"送道光法师住持灵岩"}
{"author":"王安石","content":"谁谓贵公子，乃如寒士家。真宜举敦朴，已自胜浮华。洲荻藏迷子，溪篁拥若耶。相望只在眼，音问莫言赊。","dynasty":"宋代","title":"送张宣义之官越幕二首"}
{"author":"王安石","content":"檐两乱淋幔，风悲兰杜秋。相看更促膝，人老自多愁。","dynasty":"宋代","title":"沈坦之将归溧阳值雨留吾庐久之三首"}
{"author":"王安石","content":"西州行路日萧条，执手伤怀不自聊。故子故乡终念返，岂能无意冶城潮。","dynasty":"宋代","title":"送丁廓秀才归汝阴二首"}
{"author":"王安石","content":"颓城百雉拥高秋，驱马临风想圣丘。此道门人多未悟，尔来千载判悠悠。","dynasty":"宋代","title":"中牟"}
{"author":"王安石","content":"三山半落青天外，势比凌歊宋武台。尘世难逢开口笑，生前相遇且衔杯。","dynasty":"宋代","title":"示黄吉甫"}
{"author":"王安石","content":"溪水清涟树老苍，行穿溪树踏春阳。溪深树密无人处，唯有幽花渡水香。","dynasty":"宋代","title":"天童山溪上"}
{"author":"王安石","content":"莫言草木未知秋，今日风云已自愁。独傍黄尘骑一马，行看萧索听飕飕。","dynasty":"宋代","title":"秋日"}
{"author":"王安石","content":"翰墨随谈啸，风流在弟兄。浮名同逆旅，壮志负平生。使节何年去，丧车故老迎。悠悠京口外，落日照铭旌。","dynasty":"宋代","title":"苏才翁挽辞二首"}
{"author":"王安石","content":"我欲往沧海，客来自河源。手探囊中胶，救此千载浑。我语客徒尔，当还治昆仑。叹息谢不能，相看涕翻盆。客止我且往，濯发扶桑根。春风吹我舟，万里空目存。","dynasty":"宋代","title":"我欲往沧海"}
{"author":"王安石","content":"野水从横漱屋除，午窗残梦鸟相呼。春风日日吹香草，山北山南路欲无。","dynasty":"宋代","title":"悟真院"}
{"author":"王安石","content":"一时谋议略施行，谁道君王薄贾生。爵位自高言尽废，古来何啻万公卿。","dynasty":"宋代","title":"贾生"}
{"author":"王安石","content":"霸祖孤身取二江，子孙多以百城降，豪华尽出成功後，逸乐安知与祸双。东府旧基留佛刹，後庭余唱落船窗。黍离麦秀从来事，且置兴亡近酒缸。","dynasty":"宋代","title":"金陵怀古四首"}
{"author":"王安石","content":"年去年来来去忙，倚他门户傍他墙。一封朝奏缘何事，断尽苏州刺史肠。","dynasty":"宋代","title":"急足集句"}
{"author":"王安石","content":"驾言东南游，午饭投僧馆。山白梅蕊长，林黄柳芽短。笭箵沙际来，略彴桑闲断。春映一川明，雪消千壑漫。鱼随竹影浮，鸟误人声散。翫物岂能留，干时吾自懒。","dynasty":"宋代","title":"饭祈泽寺"}
{"author":"王安石","content":"我读万卷书，识尽天下理。智者渠自知，愚者谁信尔。奇哉闲道人，跳出三句里。独悟自根本，不从他处起。","dynasty":"宋代","title":"拟寒山拾得二十首007"}
{"author":"王安石","content":"盘礡西南江与岷，石犀金马世称神。桑麻接畛余无地，锦绣连城别有春。结绶相随通籍久，推车此去辟书新。知君不为山川险，便忘吾家叱驭人。","dynasty":"宋代","title":"送复之屯田赴成都"}
{"author":"王安石","content":"东冈岁晚一登临，共望长河映远林。万窍怒呺风丧我，千波竞涌水无心。","dynasty":"宋代","title":"东冈"}
{"author":"王安石","content":"一迳森然四座凉，残阴余韵去何长。人怜直节生来瘦，自许高材老更刚。会与蒿藜同雨露，终随松柏到冰霜。烦君惜取根株在，欲乞伶伦学凤凰。","dynasty":"宋代","title":"与舍弟华藏院忞君亭咏竹"}
{"author":"王安石","content":"城南平野寒多露，窗壁含风秋气度。邻桑槭槭已欲空，悲虫啾啾促机杼。柴门半掩扫鸟迹，独抱残编与神遇。韩公既去岂能追，孟子有来还不拒。","dynasty":"宋代","title":"秋怀"}
{"author":"王安石","content":"朝廷今日四夷功，先以招怀後殪戎。胡地马牛归陇底，汉人烟火起湟中。投戈更讲诸儒艺，免胄争趋上将风。文武佐时惭吉甫，宣王征伐自肤公。","dynasty":"宋代","title":"次韵元厚之平戎庆捷"}
{"author":"王安石","content":"少狂喜文章，颇复好功名。稍知古人心，始欲老蚕耕。低徊但志食，邂逅亦专城。仰惭冥冥士，俯愧扰扰甿。良夜未遽央，青灯数寒更。拨书置左右，仰屋慨平生。","dynasty":"宋代","title":"少狂喜文章"}
{"author":"王安石","content":"板舆去国宦三年，华屋归来地一偏。种竹常疑出冬笋，开池故合涌寒泉。身闲楚老犹能戏，道胜邹人不更迁。嗟我强颜无所及，想君为乐更焦然。","dynasty":"宋代","title":"庆老堂"}
{"author":"王安石","content":"萧然生事委江皋，壮士何尝似钓鳌。千里得书来见约，一朝乘兴去忘劳。已将流景休谈笑，聊为知音破郁陶。正是东风将欲发，湖山春色助挥毫。","dynasty":"宋代","title":"寄胜之运使"}
{"author":"王安石","content":"金炉香烬漏声残，翦翦轻风阵阵寒。春色恼人眠不得，月移花影上栏杆。","dynasty":"宋代","tags":"古诗三百首，春天，写景，抒情，思念","title":"春夜"}
{"author":"王安石","content":"好去翩然丁令威，昔人且在不应非。淮云岂与辽天阔，想复留情故一归。","dynasty":"宋代","title":"送丁廓秀才归汝阴二首"}
{"author":"王安石","content":"牛若不穿鼻，岂肯推人磨。马若不络头，随直而起卧。乾地终不涴，平地终不堕。扰扰受轮回，祗缘疑这个。","dynasty":"宋代","title":"拟寒山拾得二十首"}
{"author":"王安石","content":"升也初见我，肤腴仍洁白。今何苦而老，手脚皴以黑。闻有道人者，于今号禅伯。嬲汝以一句，西归瘦如腊。汝观青青枝，岁寒好颜色。此松亦有心，岂问庭前柏。","dynasty":"宋代","title":"与僧道升二首其一"}
{"author":"王安石","content":"穷谷经春不识花，新松老柏自攲斜。慇勤更上山头望，白下城中有几家。","dynasty":"宋代","title":"定林院"}
{"author":"王安石","content":"去都二百四十里，河流中间两城峙。南城草草不受兵，北城楼橹如边城。城中老人为予语，契丹此地经钞虏。黄屋亲乘矢石间，胡马欲踏河冰渡。天发一矢胡无酋，河冰亦破沙水流。欢盟从此至今日，丞相莱公功第一。","dynasty":"宋代","title":"澶州"}
{"author":"王安石","content":"汉家分土建忠良，铁券丹书信哲长。本待山河如带砺，何缘葅醢赐侯王。","dynasty":"宋代","title":"读汉功臣表"}
{"author":"王安石","content":"长者一床室，先生三径园。非无饭满钵，亦有酒盈樽。不起华边坐，常开柳际门。漫知谈实相，欲辩已忘言。","dynasty":"宋代","title":"怀古二首"}
{"author":"王安石","content":"城阙宫车转，山林隧路归。苍梧云未远，姑射露先曦。玉暗蛟龙蛰，金寒雁鹜飞。老臣他日泪，湖海想遗衣。","dynasty":"宋代","title":"神宗皇帝挽辞二首"}
{"author":"王安石","content":"水村悲喜拆书看，闻道并州九月寒。忆得此时花更好，举家怜女不同盘。","dynasty":"宋代","title":"寄和甫"}
{"author":"王安石","content":"君不闻开元盛天子，纠合儁杰披奸猖。几年辛苦补四海，始得完好无疽疮。一朝寄托谁家子，威福颠倒那复理。那知赤子偏愁毒，只见狂胡仓卒起。茫茫孤行西万里，偪仄归来竟忧死。子孙险不失故物，社稷陵夷从此始。由来犬羊著冠坐庙堂，安得四鄙无豺狼。","dynasty":"宋代","title":"开元行"}
{"author":"王安石","content":"兄弟四人两人大，一人立地三人坐。家中更有一两口，任是凶年也得过。","dynasty":"宋代","title":"字谜诗二首"}
{"author":"王安石","content":"巫山高，偃薄江水之滔滔。水於天下实至险，山亦起伏为波涛。其巅冥冥不可见，崖崖斗绝悲猿猱。赤枫青栎生满谷，山鬼白日樵人遭。窈窕阳台彼神女，朝朝暮暮能云雨。以云为衣月为褚，乘光服暗无留阻。昆仑曾城道可取，方丈蓬莱多伴侣。块独守此嗟何求，况乃低徊梦中语。","dynasty":"宋代","title":"葛蕴作巫山高爱其飘逸因亦作两篇"}
{"author":"王安石","content":"飞甍孤起下州墙，胜势峥嵘压四方。远引江山来控带，平看鹰隼去飞翔。高蝉感耳何妨静，赤日焦心不废凉。况是使君无一事，日陪宾从此倾觞。","dynasty":"宋代","title":"清风阁"}
{"author":"王安石","content":"灯火已收正月半，山南山北花撩乱。闻说洊亭新水漫，骑款段，穿云入坞寻游伴。却拂僧床褰素幔，千岩万壑春风暖。一弄松声悲急管，吹梦断，西看窗日犹嫌短。","dynasty":"宋代","tags":"退隐，生活","title":"渔家傲·灯火已收正月半"}
{"author":"王安石","content":"苑阆仙人何处觅，灵槎使者几时回。","dynasty":"宋代","title":"句其十八"}
{"author":"王安石","content":"勇有孟施舍，能无惧而已。若人学佛法，勇亦当如此。休来讲下坐，莫入禅门里。但能一切舍，管取佛欢喜。","dynasty":"宋代","title":"拟寒山拾得二十首"}
{"author":"王安石","content":"逸少池边有一丘，西山南浦惯曾游。残年归去终无乐，闻说章江即泪流。","dynasty":"宋代","title":"和张仲通忆锺陵二首"}
{"author":"王安石","content":"手把诗翁忆雪诗，坐愁穷海瘴烟霏。谁令天上苍茫合，忽见空中散漫飞。阊阖与风生气势，姮娥交月借光辉。山鸦瑟缩相依立，邑犬跳梁未肯归。点缀丘园荣树木，埋藏沟渐乱封圻。高歌业已传都市，逸兴何当叩隐扉。颇欲携樽邀使骑，几忘温席荐亲闱。公今早晚班春去，强劝涝田补岁饥。","dynasty":"宋代","title":"和钱学士喜雪"}
{"author":"王安石","content":"日月凋何急，荒庭露送秋。初疑宿雨泫，稍怪晓霜稠。旷野将驰猎，华堂已御裘。空令半夜鹤，抱此一端愁。","dynasty":"宋代","title":"秋露"}
{"author":"王安石","content":"六籍燃除士不磨，骊山如此盗兵何。五陵珠玉归人世，却为诗书发冢多。","dynasty":"宋代","title":"骊山"}
{"author":"王安石","content":"蜀山万里一青袍，石栈天梯箠辔高。多学似君宁易得，小官於此亦徒劳。行追西路聊班草，坐忆南州欲梦刀。他日寄声能问我，应从锦水至江皋。","dynasty":"宋代","title":"送赵燮之蜀永康簿"}
{"author":"王安石","content":"失志难作福，得势易造罪。苦即念快乐，乐即生贪爱。无苦亦无乐，无明亦无昧。不属三界中，亦非三界外。","dynasty":"宋代","title":"拟寒山拾得二十首"}
{"author":"王安石","content":"青天漫漫覆长路，一纸短书无寄处。月下长吟久不归，当时还见雁南飞。弯弓射飞无远近，青冢路边南雁尽。两处音尘从此绝，唯向东西望明月。","dynasty":"宋代","title":"胡笳十八拍十八首"}
{"author":"王安石","content":"独卧南窗榻，翛然五六旬。已闻邻杏好，故挽一枝春。","dynasty":"宋代","title":"病中睡起折杏花数枝二首"}
{"author":"王安石","content":"雪乾云净见遥岑，南陌芳菲复可寻。换得千颦为一笑，春风吹柳万黄金。","dynasty":"宋代","title":"雪乾"}
{"author":"王安石","content":"来时还似去时天，欲道来时已惘然。只有松江桥下水，无情长送去来船。","dynasty":"宋代","title":"松江"}
{"author":"王安石","content":"行年三十已衰翁，满眼忧伤只自攻。今夜扁舟来诀汝，死生从此各西东。","dynasty":"宋代","title":"别鄞女"}
{"author":"王安石","content":"汉家公主出和亲，御厨络绎送八珍。明妃初嫁与胡时，一生衣服尽随身。眼长看地不称意，同是天涯沦落人。我今一食日还并，短衣数挽不掩胫。乃知贫贱别更苦，安得康强保天性。","dynasty":"宋代","title":"胡笳十八拍十八首"}
{"author":"王安石","content":"北山摇落水峥嵘，想见扬帆出广陵。平世自无忧国事，求田应不忤陈登。","dynasty":"宋代","title":"平甫如通州寄之"}
{"author":"王安石","content":"攲枕狂歌击唾壶，直将轩冕等锱铢。醉乡岐路君知否，不似人间足畏涂。","dynasty":"宋代","title":"次韵和张仲通见寄三绝句其三"}
{"author":"王安石","content":"重经高处寺，一与白云亲。树木有春意，江山如故人。幽轩含气象，偏影落风尘。日暮临归去，徘徊欲损神。","dynasty":"宋代","title":"金山寺"}
{"author":"王安石","content":"前日石上松，斸移沙水际。青青折钗股，俯映幽人砌。蟠根今鬯茂，落子还苍翠。三年一楮叶，世事真期费。","dynasty":"宋代","title":"前日石上松"}
{"author":"王安石","content":"浓绿万枝红一点，动人春色不须多。","dynasty":"宋代","title":"句其二"}
{"author":"王安石","content":"偶著儒冠敢陋今，自怜多负少时心。轾轩已任人前後，揭厉安知世浅深。挟策有思悲慷慨，负新无力病侵淫。愧君绿绮虚投赠，更觉贫家报乏金。","dynasty":"宋代","title":"答刘季孙"}
{"author":"王安石","content":"六年湖海老侵寻，千里归来一寸心。西望国门搔短发，九天宫阙五云深。","dynasty":"宋代","title":"六年"}
{"author":"王安石","content":"虞美人，态浓意远淑且真。同辇随君侍君侧，六宫粉黛无颜色。楚歌四面起，形势反苍黄。夜闻马嘶晓无迹，蛾眉萧飒如秋霜。汉家离宫三十六，缓歌慢舞凝丝竹。人间举眼尽堪悲，独阴崖结茅屋。美人为黄土，草木皆含愁。红房紫谭处处有，听曲低昂如有求。青天漫漫覆长路，今人犁田昔人墓。虞兮虞兮奈若何，不见玉颜空死处。","dynasty":"宋代","title":"虞美人·虞美人"}
{"author":"王安石","content":"煤炱著天无寸空，白沫上岸吹鱼龙。羲和推车出不得，河伯欲取山为宫。城门昼开眠百贾，饥孙得糟夜哺翁。老人惯事少所怪，看屋箕踞歌南风。","dynasty":"宋代","title":"久雨"}
{"author":"王安石","content":"一车南，一车北，身世匆匆俱有役。忆昔论心两绸缪，那知相送不得留。但闻马嘶觉已远，欲望应须上前坂。秋风忽起吹泥尘，双目空回不见人。","dynasty":"宋代","title":"相送行效张籍"}
{"author":"王安石","content":"翛然光宅淮之阴，扶舆独来止中林。千秋锺梵已变响，十亩桑竹空成阴。昔人倨堂有妙理，高座翳绕天花深。红葵紫苋复满眼，往事无迹难追寻。","dynasty":"宋代","title":"光宅寺"}
{"author":"王安石","content":"天方猎中原，狐兔在所憎。伤哉六孱王，当此鸷鸟膺。搏取已扫地，翰飞尚凭凌。游将跨蓬莱，以海为丘陵。勒石颂功德，群臣助骄矜。举世不读易，但以刑名称。蚩蚩彼少子，何用辨坚冰。","dynasty":"宋代","title":"秦始皇"}
{"author":"王安石","content":"马上逢归燕，知从何处来。贪寻旧巢去，不带锦书回。","dynasty":"宋代","title":"归燕"}
{"author":"王安石","content":"忆昔都门手一携，春禽初向苎萝啼。梦回金殿风光别，吟到银河月影低。舞急锦腰迎十八，酒酣金盏照东西。何时得遂扁舟去，邂逅从君访剡溪。","dynasty":"宋代","title":"寄程给事"}
{"author":"王安石","content":"世事一何稠，论心日已偷。尚蒙今士笑，宜见古人羞。老圃聊须问，良田亦欲求。非关畏黻冕，无责易身修。","dynasty":"宋代","title":"世事"}
{"author":"王安石","content":"杌尔何年客此洲，飘流谁弃止谁收。无心使口肝使目，有干作身根作头。暴露神灵难寄托，祷祠村落几依投。纷纷翦纸真虚负，立槁安知富可求。","dynasty":"宋代","title":"次韵致远木人洲二首"}
{"author":"王安石","content":"庆历公偕起，元丰我独伤。两楹终昔梦，五鼎继前丧。薰歇曾攀桂，甘留所憩棠。素风知不坠，能世有诸郎。","dynasty":"宋代","title":"崇禧给事同年马兄挽辞二首"}
{"author":"王安石","content":"十年怊怅蹑山阡，终欲持杯滴到泉。东路角巾非故约，西州华屋漫修椽。幽明永隔休炊黍，真俗相妨久绝弦。遗墨每看疑邂逅，复随人事散如烟。","dynasty":"宋代","title":"全椒张公有诗在北山西庵僧者墁之怅然有感"}
{"author":"王安石","content":"西崦晴天得强扶，出林知有故人居。数能过我论奇字，当复令公见异书。","dynasty":"宋代","title":"过刘全美所居"}
{"author":"王安石","content":"童子常夸作赋工，暮年羞悔有杨雄。当时赐帛倡优等，今日论才将相中。细甚客卿因笔墨，卑於尔雅注鱼虫。汉家故事真当改，新咏知君胜弱翁。","dynasty":"宋代","title":"详定试卷二首"}
{"author":"王安石","content":"此身已是一枯株，所记交朋八九无。唯有微之来访旧，天寒几夕拥山炉。","dynasty":"宋代","title":"谢微之见过"}
{"author":"王安石","content":"天台一万八千丈，岁晏老僧携锡归。前程好景解吟否，密雪乱云缄翠微。","dynasty":"宋代","title":"送僧游天台"}
{"author":"王安石","content":"掺袂不胜情，犀舟击汰行。倦游无万里，惜别有千名。春草凄凄绿，江枫湛湛清。金陵多丽景，此去属兰成。","dynasty":"宋代","title":"送吴叔开南征"}
{"author":"王安石","content":"有客语省兵，兵省非所先。方今将不择，独以兵乘边。前攻已破散，後距方完坚。以众亢彼寡，虽危犹幸全。将既非其才，议又不得专。兵少败孰继，胡来饮秦川。万一虽不尔，省兵当何缘。骄惰习已久，去归岂能田。不田亦不桑，衣食犹兵然。省兵岂无时，施置有後前。王功所由起，古有七月篇。百官勤俭慈，劳者已息肩。游民慕草野，岁熟不在天。择将付以职，省兵果有年。","dynasty":"宋代","title":"省兵"}
{"author":"王安石","content":"檐雨乱淋幔，风悲兰杜秋。相看更促膝，人老自多愁。","dynasty":"宋代","title":"沈坦之将归溧阳值雨留吾庐久之三首其二"}
{"author":"王安石","content":"文墨由来妙禁中，家传岂独赋河东。平生听想风声早，数日追随笑语同。御水新如鸭头绿，宫花更有鹤翎红。看花弄水聊为乐，不晚朝廷相弱翁。","dynasty":"宋代","title":"次杨乐道韵六首其四——後苑详定书怀"}
{"author":"王安石","content":"證圣南朝寺，三年到百回。不知墙下路，今日几荷开。","dynasty":"宋代","title":"杂咏四首其三"}
{"author":"王安石","content":"荒哉我中园，珍果所不产。朝暮惟有鸟，自呼车载板。楚人闻此声，莫有笑而莞。而我更歌呼，与之相往返。视遇若抟黍，好音而睍睆。壤壤生死梦，久知无可拣。物弊则归土，吾归其不晚。归欤汝随我，可相蒿里挽。","dynasty":"宋代","title":"车载板二首"}
{"author":"王安石","content":"百亩中庭半是苔。门前白道水萦回。爱闲能有几人来。小院回廊春寂寂，山桃溪杏两三栽。为谁零落为谁开。","dynasty":"宋代","tags":"写景，抒情","title":"浣溪沙·百亩中庭半是苔"}
{"author":"王安石","content":"秋暑汗流如炙輠，敝衣湿蒸尘垢涴。施施众虱当此时，择肉甘於虎狼饿。咀啮侵肤未云已，爬搔次骨终无那。时时对客辄自扪，千百所除才几个。皮毛得气强复活，爪甲流丹真暂破。未能汤休取一空，且以火攻令少挫。踞炉炽炭已不暇，对龟张衣诚未过。飘零乍若蛾赴灯，惊扰端如蚁施磨。欲殴百恶死焦灼，肯贷一凶生弃播。已观细黠无所容，未放老奸终不堕。然脐郿坞患溢世，焚宝鹿台身易货。冢中燎入化秦尸，池上焮随迁莽坐。彼皆势极就烟埃，况汝命轻俟涕唾。逃藏坏絮尚欲索，埋没死灰谁复课。熏心得祸尔莫悔，烂额收功吾可贺。犹残众虮恨未除，自计宁能久安卧。","dynasty":"宋代","title":"和王乐道烘虱"}
{"author":"王安石","content":"去都二百四十里，河流中间两城峙。南城草草不受兵，北城楼橹如边城。城中老人为予语，契丹此地经钞虏。黄屋亲乘矢石间，胡马欲踏河冰渡。天发一矢胡无酋，河冰亦破沙水流。欢盟从此至今日，丞相莱公功第一。","dynasty":"宋代","title":"澶州"}
{"author":"王安石","content":"空怀谁与论，梦境偶相值。莫将漱流齿，欲挂功名事。","dynasty":"宋代","title":"清凉寺送王彦鲁"}
{"author":"王安石","content":"溪北溪南水暗通，隔溪遥见夕阳舂。思量诸葛成何事，只合终身作卧龙。","dynasty":"宋代","title":"题定力院壁"}
{"author":"王安石","content":"赤车使者白头翁，当归入见天门冬。与山久别悲匆匆，泽泻半天河汉空。羊王不留行薄晚，酒肉从容追路远。临流黄昏席未卷，玉壶倒尽黄金盏。罗列当辞更缱绻，预知子不空青眼。严徐长卿误推挽，老年挥翰天子苑。送车陆续随子返，坐听城鸡肠宛转。","dynasty":"宋代","title":"既别羊王二君与同官会饮于城南因成一篇追寄"}
{"author":"王安石","content":"冠工新意斲檀栾，雾卷云烝久未乾。遗我山林真自称，何须貂暖配金寒。","dynasty":"宋代","title":"和耿天骘以竹冠见赠四首"}
{"author":"王安石","content":"明明汉月空相识，道路只今多拥隔。去住彼此无消息，时独看云泪横臆。豺狼喜怒难姑息，自倚红颜能骑射。千言万语无人会，漫倚文章真末策。","dynasty":"宋代","title":"胡笳十八拍十八首007"}
{"author":"王安石","content":"南浦随花去，回舟路已迷。暗香无觅处，日落画桥西。","dynasty":"宋代","title":"南浦"}
{"author":"王安石","content":"道人深闭门，二客来不速。摄衣负朝暄，一笑皆捧腹。逍遥烟中策，放浪尘外躅。晤言或世闻，谁谓非绝俗。","dynasty":"宋代","title":"和耿天骘同游定林"}
{"author":"王安石","content":"於易见耒耜，於诗闻钱鎛。百工圣人为，此最功不薄。欲收禾黍善，先去蒿莱恶。愿同欹器悟，更使臣工作。","dynasty":"宋代","title":"和圣俞农具诗十五首其十一钱鎛"}
{"author":"王安石","content":"飘然羁旅尚无涯，一望西南百叹嗟。江拥涕洟流入海，风吹魂梦去还家。平生积惨应销骨，今日殊乡又见花。安得此身如草树，根株相守尽年华。","dynasty":"宋代","title":"寄友人"}
{"author":"王安石","content":"于易见耒耜，于诗闻钱镈。百工圣人为，此最功不薄。欲收禾黍善，先去蒿莱恶。愿同攲器悟，更使臣工作。","dynasty":"宋代","title":"和圣俞农具诗十五首其十一钱镈"}
{"author":"王安石","content":"甘棠诗所歌，自足夸众果。爱其凌秋霜，万玉悬磊砢。园夫盛采摘，市贾争包裹。车输动盈箱，舟载辄连柁。朝分不知数，暮在知几颗。但使甘有余，何伤小而椭。主人捐千金，飣餖留四坐。柑椑与橙栗，在口亦云可。都城纷华地，内热易生火。问客尚此时，蠲烦孰如我。","dynasty":"宋代","title":"甘棠梨"}
{"author":"王安石","content":"窗明两不借，榻净一籧篨。栩栩幽人梦，夭夭老者居。安能问香积，谁可告华胥。独饭墙阴转，看云坐久如。","dynasty":"宋代","title":"独饭"}
{"author":"王安石","content":"上古杳默无人声，日月不忒山川平。人与鸟兽相随行，祖孙一死十百生。万物不给乃相兵，伏羲画法作后程。渔虫猎兽宽群争，势不得已当经营。非以示世为聪明，方分类别物有名。夸贤尚功列耻荣，蛊伪日巧雕元精。至言一出众辄惊，上智闭匿不敢成。因时就俗救刖黥，惜哉彼狂以文鸣。强取色乐要聋盲，震荡沈浊终无清。诙诡徒乱圣人氓，岂若泯默死蚕耕。","dynasty":"宋代","title":"彼狂"}
{"author":"王安石","content":"一公持一钵，想复度遥岑。地瘦无黄犊，春来草更深。","dynasty":"宋代","title":"草堂一上人"}
{"author":"王安石","content":"打贼贼恐怖，看客客喜欢。亦有客是贼，切莫受伊谩。乐哉贫儿家，无事役心肝。既无贼可打，岂有客须看。","dynasty":"宋代","title":"拟寒山拾得二十首其十六"}
{"author":"王安石","content":"春风满地月如霜，拂晓锺声到景阳。花底裌衣朝宿卫，柳边新火起严妆。冰残玉甃泉初动，水涩铜壶漏更长。从此暄妍知几日，便应鶗鴂损年芳。","dynasty":"宋代","title":"春寒"}
{"author":"王安石","content":"看君东下霅溪船，回首纷纷已五年。簪笔少留吾所望，剖符轻去此何缘。高麾行路穿秦树，骏马归时著蜀鞭。子墨文章应满箧，承明宣室正详延。","dynasty":"宋代","title":"送周仲章使君"}
{"author":"王安石","content":"觥船一棹百分空，十五年前此会同。南去北来人自老，桃花依旧笑春风。","dynasty":"宋代","title":"送张明甫"}
{"author":"王安石","content":"森森直干百余寻，高入青冥不附林。万壑风生成夜响，千山月照挂秋阴。岂因粪壤栽培力，自得乾坤造化心。廊庙乏材应见取，世无良匠勿相侵。","dynasty":"宋代","title":"古松"}
{"author":"王安石","content":"垂杨一径紫苔封，人语萧萧院落中。独有杏花如唤客，倚墙斜日数枝红。","dynasty":"宋代","title":"杏花"}
{"author":"王安石","content":"有客语省兵，兵省非所先。方今将不择，独以兵乘边。前攻已破散，後距方完坚。以众亢彼寡，虽危犹幸全。将既非其才，议又不得专。兵少败孰继，胡来饮秦川。万一虽不尔，省兵当何缘。骄惰习已久，去归岂能田。不田亦不桑，衣食犹兵然。省兵岂无时，施置有後前。王功所由起，古有七月篇。百官勤俭慈，劳者已息肩。游民慕草野，岁熟不在天。择将付以职，省兵果有年。","dynasty":"宋代","title":"省兵"}
{"author":"王安石","content":"解我葱珩脱孟劳，暮年甘与子同袍。新诗比旧增奇峭，若许追攀莫太高。","dynasty":"宋代","title":"次俞秀老韵"}
{"author":"王安石","content":"水光山气碧浮浮，落日将归又少留。从此只应长入梦，梦中还与故人游。","dynasty":"宋代","title":"杭州望湖楼回马上作呈玉汝乐道"}
{"author":"王安石","content":"草色浮云漠漠，树阴落日潭潭。三十六陂流水，白头想见江南。","dynasty":"宋代","title":"题西太一宫壁二首"}
{"author":"王安石","content":"北客怜同姓，南流感似人。相分岂相忘，临路更情亲。","dynasty":"宋代","title":"送王彦鲁"}
{"author":"王安石","content":"持归霄汉青绫被，去看吴都白马潮。叠鼓渡江寒浪伏，鸣铙入境野云飘。鱼穿杨柳夸鲸脍，人采芙蓉学细腰。家有三槐为太守，弟兄谁似李文饶。","dynasty":"宋代","title":"送王郎中知江阴"}
{"author":"王安石","content":"元和伐蔡何危哉，朝廷百口无一谐。盗伤中丞偶不死，利剑白日投天街。裹疮入相议军旅，国火一再更檀槐。上前慷慨语发涕，誓出按抚除睽乖。指撝光颜战洄曲，阚如怒虎搏虺豺。愬能捕虏取肝鬲，护送密乞完形骸。笞兵夜半投死地，雪湿不敢燃薪点。空城竖子已可缚，中使尚作唬儿哇。退之道此尤俊伟，当镂玉牒东燔柴。欲编诗书播後嗣，笔墨虽巧终类俳。唐从天宝运中圮，廊庙往往非忠佳。诸侯纵横代割据，疆土岂得无离（左亻右瓜）。德宗末年惩战祸，一矢不试尘蒙（左革右义）。宪皇初起众未信，意欲立扫除昏霾。追还清明救薄蚀，屦敕主府拘穷蛙。王师伤夷征赋窘，千里亦忌毫厘差。小夫偷安自非计，长者远虑或可怀。桓桓晋公忠且壮，时命适与功名偕。是非末世主成败，烜赫今古谁讥排。贤哉韦纯议北赦，仓卒两伐尤难皆。重华声明弥万国，服苗干羽舞两阶。宣王侧身内修政，常德立武能平淮。昔人经纶初若缓，欲弃此道非吾侪。千秋事往踪迹在，岳石款记如湘崖。文严字丽皆可喜，黄埃蔽没苍藓埋。当时将佐尽豪杰，想此兵祷陪祠斋。君曾西边为拓本，濡麝割蜜亲劘揩。新篇波澜特浩荡，把卷熟读迷津涯。褒贤乐善自为美，当挂庙壁为诗牌。","dynasty":"宋代","title":"董伯懿示裴晋公平淮右题名碑诗用其韵和酬"}
{"author":"王安石","content":"残椁穿来欲几春，萧萧长草没骐驎。墦间或有樵苏客，未必他年醉饱人。","dynasty":"宋代","title":"破冢二首"}
{"author":"王安石","content":"楼影侵云百尺斜，行人楼上忆天涯。情多自悔登临数，目极应惊怅望赊。一曲平芜连古树，半分残日带明霞。潘郎何用悲秋色，只此伤春发已华。","dynasty":"宋代","title":"登西楼"}
{"author":"王安石","content":"刘郎今日拥旌麾，传到江南喜可知。上冢还须击羊豕，下车应不问狐狸。无人敢效公荣酒，为我聊寻逸少池。亦见岭头花烂熳，更将春色寄相思。","dynasty":"宋代","title":"送刘和父奉使江西"}
{"author":"王安石","content":"煤炱著天无寸空，白沫上岸吹鱼龙。羲和推车出不得，河伯欲取山为宫。城门昼开眠百贾，饥孙得糟夜哺翁。老人惯事少所怪，看屋箕踞歌南风。","dynasty":"宋代","title":"久雨"}
{"author":"王安石","content":"塞上无花草，飘风急我归。梢林听涧落，卷土看云飞。想子当红蕊，思家上翠微。江寒亦未已，好好著春衣。","dynasty":"宋代","title":"寄纯甫"}
{"author":"陈绍儒","content":"峡山名胜地，遥忆李公题。引杖天低北，扬帆月挂西。僧钟江浪隐，渔笛浦烟迷。去去怀京洛，春风度楚齐。","dynasty":"明代","title":"峡山飞来寺"}
{"author":"陈绍儒","content":"入望山门回，长征日月遥。雄城临百粤，岭路凿前朝。古洞犹猿啸，遗松但鸟娇。不堪行役意，归梦武溪桥。","dynasty":"明代","title":"渡梅岭其一"}
{"author":"陈绍儒","content":"河洲辞返棹，岭路候征鞍。地以横分剑，山从直北寒。野梅香可嗅，猿洞杳难攀。惟有贤祠鹤，千秋明羽翰。","dynasty":"明代","title":"渡梅岭其二"}
{"author":"陈绍儒","content":"乾坤云海眼中赊，渺渺烟村树影斜。冠盖倚阑辉雉堞，酒杯邀座惜莺花。青霄昼霭开孤屿，紫陌春晖满万家。独抱丹心空感恋，不胜清思绕京华。","dynasty":"明代","title":"春暮南楼会酌次王大参韵"}
{"author":"陈绍儒","content":"韶石鸣弦不记年，南佗遗事夕阳前。楼船直下浈江水，城郭重关越树烟。碧倚寒江沉戟垒，山分凉雨涨贪泉。我家住傍秦寻陕，来此行歌共少连。","dynasty":"明代","title":"经石门山"}
{"author":"陈绍儒","content":"珥笔司存籍汉宫，祝融春望几归鸿。金莲正待苏知颖，珠树犹攀葛稚翁。日色琪坛仍瑞鹤，江光璿圃带晴虹。凭阑谩道天南北，玄极辉辉紫气葱。","dynasty":"明代","title":"赵太史招游浮邱山和韵尚书其一"}
{"author":"陈绍儒","content":"珠浦人归亦鉴湖，玄亭犹傍赤城孤。云根共指维兰鹢，井干同看载玉壶。沧海环潮寒吐纳，朱明佳气入虚无。仙灵皎皎多词赋，谁似文园蜀大夫。","dynasty":"明代","title":"赵太史招游浮邱山和韵尚书其二"}
{"author":"陈绍儒","content":"英雄诸州江水浑，东流百折归峡门。人从绝壁窥天险，余爱名山觉道尊。风雨鱼龙喧白昼，藤萝猿狖笑黄昏。天南海岳经行处，北望川原黯断魂。","dynasty":"明代","title":"峡山飞来寺"}
{"author":"陈绍儒","content":"何代关山今相祠，丹青历历表南陲。开元人物多文献，庾塞风云几梦思。疏刺胡雏宗社计，诗题海燕哲臣悲。夔龙寂寞金胎旧，台榭辉辉鹤树枝。","dynasty":"明代","title":"谒文献张公祠"}
{"author":"陈绍儒","content":"青山隐隐画楼雄，衡雁飞飞玉宇空。云水流商初变律，关河哀角已鸣弓。寒惊思妇红楼暮，凉送词人白苧工。回首蛮烟铜柱隔，几时重纪伏波功。","dynasty":"明代","title":"登镇海楼"}
{"author":"陈绍儒","content":"青霄绣斧出郊行，春水楼船压浪平。圣朝王会自江左，才子风流今旧京。城隅黄柳色转度，湖上碧桃花欲明。正好芳辰无那别，劳劳亭畔不胜情。","dynasty":"明代","title":"送吴中丞悟斋巡江"}
{"author":"释宗演","content":"南北东西总亦庵，尘毛刹海悉包含。山僧已住其中矣，更欲招邀即不堪。","dynasty":"宋代","title":"辞亦庵相招"}
{"author":"释宗演","content":"一九与二九，相逢不出手。世间出世间，无剩亦无少。","dynasty":"宋代","title":"偈"}
{"author":"释宗演","content":"猴王久受幽沉苦，法力冥资得上天。须信自心元是佛，灵光洞耀没中边。","dynasty":"宋代","title":"偈"}
{"author":"释宗演","content":"头陀事众已多年，华藏无衣可得传。劈面三拳仁义绝，陈州人出许州门。","dynasty":"宋代","title":"示法震头陀"}
{"author":"释宗演","content":"兴化当年为克宾，棒头敲出玉麒麟。遯庵放过定禅者，只要渠侬眼自明。","dynasty":"宋代","title":"送定维那"}
{"author":"释宗演","content":"湖山相见笑颜开，知道仁从佛国来。败阙尽情都纳了，莫言无物送君回。","dynasty":"宋代","title":"送元功居土归温陵"}
{"author":"释宗演","content":"今朝三月初十，大野和风袭袭。不用转脑回头，向此一时证人。","dynasty":"宋代","title":"颂古二十四首"}
{"author":"释宗演","content":"空病有为药，有病空为药。空有两俱非，药病何处著。无处著，万里秋风飞一鹗。","dynasty":"宋代","title":"颂古二十四首"}
{"author":"释宗演","content":"九旬禁足精修，今朝休夏自恣。山僧不敢自瞒，於中罪过有五。一不合说大脱空，二不合抛沙撒土。三不合将龙眼核换人眼睛，四不合毁佛谤祖。五咄，洎合错举。","dynasty":"宋代","title":"颂古二十四首"}
{"author":"释宗演","content":"入圣超凡既有声，卧龙谁顾碧潭清。快须鼓浪兴云雨，莫负从前济物心。","dynasty":"宋代","title":"颂古二十四首"}
{"author":"释宗演","content":"今朝腊月初一，次第年穷岁毕。从教万物凋零，这个元无变易。诸禅老，知不知。孤迥迥，峭巍巍。拈来抛掷太湖里，下载清风付与谁。","dynasty":"宋代","title":"颂古二十四首"}
{"author":"释宗演","content":"大川欲济须舟檝，大厦谋成必巨材。又是一年能事毕，山僧赢得笑咍咍。","dynasty":"宋代","title":"颂古二十四首"}
{"author":"释宗演","content":"人间铄石流金，世外风高月冷。要知二无两般，须是一回自肯。镬汤炉炭横身入，剑树刀山信脚行。","dynasty":"宋代","title":"颂古二十四首"}
{"author":"释宗演","content":"一日一日复一日，次第年穷岁暮来。莫道东君无面目，梅花依旧雪中开。见便见，绝疑猜，灯笼沿壁上天台。","dynasty":"宋代","title":"颂古二十四首"}
{"author":"释宗演","content":"凡圣体真，犹存见隔。见存即凡，情亡即佛。","dynasty":"宋代","title":"颂古二十四首"}
{"author":"释宗演","content":"今朝季冬朔旦，岁月不可把玩。各请打办精神，了却未了公案。有我即病生，无我即病灭。我病两俱非，万里一条铁。","dynasty":"宋代","title":"颂古二十四首"}
{"author":"释宗演","content":"云门一曲子，腊月二十五。唱高和得齐，大棒揸出去。","dynasty":"宋代","title":"颂古二十四首"}
{"author":"释宗演","content":"善财童子採来亲，大智文殊用得灵。今日青山端午节，不劳拈出再施呈。","dynasty":"宋代","title":"颂古二十四首"}
{"author":"释宗演","content":"今朝腊月十有五，摩那击动三通鼓。诸人不是不将来，山僧不是不分付。麻三斤，柏树子。德山歌，道吾舞。此道今人弃如土。阿呵呵，较些子，发机须是千钧弩。","dynasty":"宋代","title":"颂古二十四首"}
{"author":"释宗演","content":"有一语，没人知。最亲切，又希奇。晓来和露看，只欠一声啼。","dynasty":"宋代","title":"颂古二十四首"}
{"author":"释宗演","content":"无边不动虚空体，不拒阴阳去复来。谁道一双穷相手，未尝容易舞三台。","dynasty":"宋代","title":"颂古二十四首"}
{"author":"释宗演","content":"张侯白，李侯黑。硬如绵，软如铁。蓦路相逢两会家，临济未是白拈贼。","dynasty":"宋代","title":"颂古二十四首"}
{"author":"释宗演","content":"一九与二九，相逢不出手。面面各相看，人人自知有。你若野犴鸣，我便狮子吼。我若野犴鸣，你亦狮子吼。十字纵横自在行，切忌随人背后走。","dynasty":"宋代","title":"颂古二十四首"}
{"author":"释宗演","content":"摩尼珠，人不识，如来藏里亲收得。收者易，见者难。见者易，用则难。见得用得，二无两般。閒把一枝归去笛，夜深吹过汨罗湾。","dynasty":"宋代","title":"颂古二十四首"}
{"author":"释宗演","content":"今朝四月一，春去无踪迹。衲僧拄杖子，依旧光黑漆。看看，旋岚偃岳而常静，江河竞注而不流。野马飘鼓而不动，日月历天而不周。尽情抛掷太湖里，下载清风熟与俦。","dynasty":"宋代","title":"颂古二十四首"}
{"author":"释宗演","content":"观音大士弘悲愿，千臂壮严千眼明。定慧慈威咸具足，山僧赢得不惺惺。","dynasty":"宋代","title":"颂古二十四首"}
{"author":"释宗演","content":"今朝十月十五，有误诸人来此。山僧口似匾担，说禅烦拄杖子。一击忘所知，更不假修持。黑蛇当大路，狮子逞全威。","dynasty":"宋代","title":"颂古二十四首"}
{"author":"释宗演","content":"有句无句，如藤倚树。打破油瓮，讨甚老鼠。楖栗横担不顾人，直入千峰万峰去。","dynasty":"宋代","title":"颂古二十四首"}
{"author":"释宗演","content":"无边刹境，自他不隔毫端。十世古今，始终不离当念。","dynasty":"宋代","title":"颂古二十四首"}
{"author":"释宗演","content":"今朝已是三月半，到处桃花开烂熳。多少游人眼不开，灵云一见疑情断。","dynasty":"宋代","title":"颂古二十四首"}
{"author":"释宗演","content":"从前七佛仪式，庆喜何曾欠少。堪笑黄面瞿昙，无端打个之绕。","dynasty":"宋代","title":"颂古十七首"}
{"author":"释宗演","content":"色空明暗本无因，见见由来亦误人。见不及时犹未瞥，那知殃祟是家亲。","dynasty":"宋代","title":"颂古十七首"}
{"author":"释宗演","content":"相见锦江头，相携上酒楼。月阑歌笑罢，回首上扁舟。","dynasty":"宋代","title":"颂古十七首"}
{"author":"释宗演","content":"红轮决定沉西去，未委魂灵往那方。孝子尽情宣说了，槃山无处可遮藏。藏不得，堪与人天为轨则。","dynasty":"宋代","title":"颂古十七首"}
{"author":"释宗演","content":"一按牛喫草，一与贼过梯。早知灯是火，饭热也多时。","dynasty":"宋代","title":"颂古十七首"}
{"author":"释宗演","content":"棒下承当早自欺，听人饶舌固非宜。纵知佛法无多子，争似当时未问时。","dynasty":"宋代","title":"颂古十七首"}
{"author":"释宗演","content":"潭不见，龙不现，亲到龙潭须活荐。莫学承虚接响人，守株待兔亡机变。知机变，盏子扑落地，楪子成七片。","dynasty":"宋代","title":"颂古十七首"}
{"author":"释宗演","content":"动弦别曲，落叶知秋。人平不语，水平不流。只因脚底无羁绊，去住纵横得自由。","dynasty":"宋代","title":"颂古十七首"}
{"author":"释宗演","content":"未离闽底已还家，才跨飞鸢又眼花。堪笑曾郎更心毒，乌藤轻放老玄沙。","dynasty":"宋代","title":"颂古十七首"}
{"author":"释宗演","content":"祖父田园俱属我，中间树子岂田地。连枝带叶和根拔，要见儿孙意气豪。","dynasty":"宋代","title":"颂古十七首"}
{"author":"释宗演","content":"黑漆竹篦非触背，大地山河俱粉碎。咬人师子急反身，莫学韩獹犹逐块。","dynasty":"宋代","title":"颂古十七首"}
{"author":"释宗演","content":"黄龙一唾绝迟疑，笑杀傍观又可悲。姹女已归霄汉去，獃郎犹向火边栖。","dynasty":"宋代","title":"颂古十七首"}
{"author":"释宗演","content":"白云举古，直是希奇。口堪喫饭，少有人知。诸禅老，莫迟疑，一饱自然忘百饥。","dynasty":"宋代","title":"颂古十七首"}
{"author":"释宗演","content":"山前田地卖还买，松竹清风痛自怜。堪笑梦中夸富贵，觉来那直半分钱。","dynasty":"宋代","title":"颂古十七首"}
{"author":"释宗演","content":"大藏教文为切脚，钵啰娘义最深幽。孔门弟子无人识，碧眼胡僧暗点头。","dynasty":"宋代","title":"颂古十七首"}
{"author":"释宗演","content":"年穷王老夜烧钱，断送难逢下水船。懵底不知身到岸，随他寒暑谩推迁。","dynasty":"宋代","title":"颂古十七首"}
{"author":"释宗演","content":"立地成佛杀人汉，握节当胸更问谁。莫怪阿师佯瞌睡，要渠回首自知非。","dynasty":"宋代","title":"题石勒王见佛图澄画像"}
{"author":"释宗演","content":"琉璃田地无根草，信手拈来属老卢。不似时人开著眼，再三捞摝费工夫。","dynasty":"宋代","title":"行者化苔脯"}
{"author":"释宗演","content":"三应三呼亘古今，遯庵无此老婆心。痛拳热喝出门去，一听渠侬怨恨深。","dynasty":"宋代","title":"与王弼侍者"}
{"author":"释宗演","content":"雁山孤顶绝攀跻，当念游人困路歧。暂与化城休歇地，莫教忘却转身时。","dynasty":"宋代","title":"与雁山车岭建接待僧"}
{"author":"释宗演","content":"三应三呼亘古今，遁庵无此老婆心。痛拳热喝出门去，一听渠侬怨恨深。","dynasty":"宋代","title":"与正弼侍者"}
{"author":"释宗演","content":"今朝三月初十，大野和风袭袭。不用转脑回头，向此一时證入。","dynasty":"宋代","title":"偈颂三十二首其一"}
{"author":"释宗演","content":"大川欲济须舟楫，大厦谋成必巨材。又是一年能事毕，山僧赢得笑咍咍。","dynasty":"宋代","title":"偈颂三十二首其六"}
{"author":"释宗演","content":"一日一日复一日，次第年穷岁暮来。莫道东君无面目，梅花依旧雪中开。见便见，绝疑猜，灯笼沿壁上天台。","dynasty":"宋代","title":"偈颂三十二首其八"}
{"author":"释宗演","content":"云门一曲子，腊月二十五。唱高和得齐，大棒揸出去。","dynasty":"宋代","title":"偈颂三十二首其十一"}
{"author":"释宗演","content":"善财童子采来亲，大智文殊用得灵。今日青山端午节，不劳拈出再施呈。","dynasty":"宋代","title":"偈颂三十二首其十二"}
{"author":"释宗演","content":"有一语，没人知。最亲切，又希奇。晓来和露看，只欠一声啼。","dynasty":"宋代","title":"偈颂三十二首其十四"}
{"author":"释宗演","content":"一九与二九，相逢不出手。面面各相看，人人自知有。你若野犴鸣，我便狮子吼。我若野犴鸣，你亦狮子吼。十字纵横自在行，切忌随人背后走。","dynasty":"宋代","title":"偈颂三十二首其十七"}
{"author":"释宗演","content":"摩尼珠，人不识，如来藏里亲收得。收者易，见者难。见者易，用则难。见得用得，二无两般。閒把一枝归去笛，夜深吹过汨罗湾。","dynasty":"宋代","title":"偈颂三十二首其十八"}
{"author":"释宗演","content":"今朝四月一，春去无踪迹。衲僧拄杖子，依旧光黑漆。看看，旋岚偃岳而常静，江河竞注而不流。野马飘鼓而不动，日月历天而不周。尽情抛掷太湖里，下载清风孰与俦。","dynasty":"宋代","title":"偈颂三十二首其十九"}
{"author":"释宗演","content":"从前七佛仪式，庆喜何曾欠少。堪笑黄面瞿昙，无端打个之绕。","dynasty":"宋代","title":"颂古十七首其一"}
{"author":"释宗演","content":"相见锦江头，相携上酒楼。月阑歌笑罢，回首上扁舟。","dynasty":"宋代","title":"颂古十七首其三"}
{"author":"释宗演","content":"一按牛吃草，一与贼过梯。早知灯是火，饭热也多时。","dynasty":"宋代","title":"颂古十七首其五"}
{"author":"释宗演","content":"潭不见，龙不现，亲到龙潭须活荐。莫学承虚接响人，守株待兔亡机变。知机变，盏子扑落地，楪子成七片。","dynasty":"宋代","title":"颂古十七首其七"}
{"author":"释宗演","content":"动弦别曲，叶落知秋。不肯子放，只肯子收。来年更有新条在，恼乱春风卒未休。","dynasty":"宋代","title":"颂古十七首其九"}
{"author":"赵善括","content":"佳客志淮海，贱子设樽罍。楚江昨夜清涨，短棹已安排。休问南楼风月，且念阳台云雨，几日却重来。银烛正凝泪，画鼓且休催。彩云飞，黄鹤举，两徘徊。林泉归去高卧，回首笑尘埃。我唱更凭君和，君起谁同我舞，莫惜玉山颓。他日扬州路，散策愿相陪。","dynasty":"宋代","title":"水调歌头（奉饯冠之之行）"}
{"author":"赵善括","content":"雨沐芙蓉秋意清。可人风月满江城。怜风爱月方留恋，对月临风又送行。人渐远，酒须倾。只凭一醉遣多情。重来休厌刘郎老，明月清风有素盟。","dynasty":"宋代","title":"鹧鸪天"}
{"author":"赵善括","content":"虎啸风生，龙跃云飞，时不再来。试凭高望远，长淮清浅，伤今怀古，故国氛埃。壮志求伸，匈奴未灭，早以家为何谓哉。多应是，待著鞭事了，税驾方回。稼轩聊尔名斋。笑学请樊迟心未开。似南阳高卧，莘郊自乐，磻溪韬略，傅野盐梅。植杖亭前，集山楼下，五桂三槐次第栽。功名遂，向急流勇退，肯恁徘徊。","dynasty":"宋代","title":"沁园春（和辛帅）"}
{"author":"赵善括","content":"一雨连春，东湖涨、蒲萄新绿。湖上路，柳浓花艳，绿围红簇。尘世难逢开口笑，人生待足何时足。况南州高士是西邻，人如玉。行路唱，谁家曲。悉易感，欢难续。问轩裳於我，有何荣辱。众醉岂容君独醒，出林休恨风摧木。叹惊弦、飞鸟尚知还，安巢宿。","dynasty":"宋代","title":"满江红（和坡公韵）"}
{"author":"赵善括","content":"山险号北固，景胜冠南州。洪涛江上乱云，山里簇红楼。堪笑萍踪无定，拟泊叶舟何许，无计可依刘。金阙自帷幄，玉垒老貔貅。问兴亡，成底事，几春秋。六朝人物，五胡妖雾不胜愁。休学楚囚垂泪，须把祖鞭先著，一鼓版图收。惟有金焦石，不逐水漂流。","dynasty":"宋代","title":"水调歌头（渡江）"}
{"author":"赵善括","content":"愁别欣逢。人间离合，自古难同。写就茶经，注成花谱，何事西东。一尊良夜匆匆。怎忍见轻帆短篷。汉水无情，楚云有意，目断飞鸿。","dynasty":"宋代","title":"柳梢青（用万元亨送冠之韵）"}
{"author":"赵善括","content":"东风唤我，西园闲坐，大醉高歌竟日。行藏独倚画栏干，便忘了、征衫泪湿。亭高烟远，天低云近，相对逃名隐客。掀髯无语看青山，断不信、尘埃到得。","dynasty":"宋代","title":"鹊桥仙"}
{"author":"赵善括","content":"断云漏雨。依约西山暮。风定樯高须小住。不忍带将春去。此行抑有求欤。青衣拟问平都。万里一钩新月，相忘常在江湖。","dynasty":"宋代","title":"清平乐（和石次仲）"}
{"author":"赵善括","content":"危台枕城堞，今昔几人游。绕城碧水一带，茂苑与长渊。寂寂弹琴风外，苒苒采香径畔，横截古溪头。极目暮云合，宋玉正悲秋。岘山碑，帝子阁，庾公楼。当时风物，如今烟水只供愁。处处山明水秀，岁岁春花秋月，何必美南州。故国未归去，萍梗叹漂流。","dynasty":"宋代","title":"水调歌头（和黄舜举吴门二咏）"}
{"author":"赵善括","content":"雨霁彩虹卧，半夜水明楼。太湖极目，四面水尽是天流。几点鲈乡莼浦，万里鲸波雪浪，掀舞小渔舟。金饼挂蟾魄，时景正中秋。钓纶轻，兰棹稳，笑王侯。一蓑一笠，得意何必美封留。纵使金章鼎贵，何似玉樽倾倒，一醉可消愁。玉女在何许，唤起与同游。","dynasty":"宋代","title":"水调歌头"}
{"author":"赵善括","content":"世事今如此，惟堪一笑哗。空持冲斗剑，安得上天槎。远信凭飞翼，流年付落花。平戎须大度，何必顾纤瑕。","dynasty":"宋代","title":"世事二首"}
{"author":"赵善括","content":"月明千里正婵娟，且莫匆匆便放船。三载泛莲依绿水，一朝荐鹗上青天。西楼未作经笥梦，北阙先分御鼎烟。且向蓬山雠校了，却持荷橐从甘泉。","dynasty":"宋代","title":"送运干陈圣嘉解组还朝"}
{"author":"赵善括","content":"春禽嚼徵更含宫，唤我精蓝路易穷。雨雪不垂成暮霭，花开都尽怨东风。一川芳草低随水，满眼青山半插空。跃马归来尤寂寞，此怀欲与故人同。","dynasty":"宋代","title":"题本觉寺"}
{"author":"赵善括","content":"平芜行尽又青山，水绕寒堤绿一湾。征客红尘自来去，碧林鸣鸟独幽闲。","dynasty":"宋代","title":"题壁"}
{"author":"赵善括","content":"嘉名雅合泗滨浮，玉振金声第一流。曲尺映桥横锦带，湾环沉月并瑶钩。清如有韵应仪凤，击若无心可狎鸥。好向新亭按宫徵，凌波声动一帘秋。","dynasty":"宋代","title":"题长沙倅厅磬沼"}
{"author":"赵善括","content":"护雨云初断，登山眼便明。枫彫丹舞叶，松古绿摇声。觉宿无穷老，禅关有底清。小春天不冷，归路尚余情。","dynasty":"宋代","title":"题定光壁"}
{"author":"赵善括","content":"去郭十五里，依山三两家。剪茅成栋宇，沽酒是生涯。雨过鸠休妇，日斜蜂趁衙。亲闱今咫尺，停梦看灯花。","dynasty":"宋代","title":"题古圳铺"}
{"author":"赵善括","content":"金仙楼观郁嵯峨，昔日曾容万绮罗。不见园林蒙锦绣，空教钟鼓唤笙歌。印花宝甃封苍藓，倚槛晴山拥翠螺。凉夜尚疑旌盖在，三千宫女袜凌波。","dynasty":"宋代","title":"题马氏避暑宫开福寺莲湖"}
{"author":"赵善括","content":"短棹客千里，炷香人小留。禅房深寂寂，世事易悠悠。去此两槐夏，惊予双鬓秋。钟鱼发新响，作意为重游。","dynasty":"宋代","title":"题仪真天宁寺"}
{"author":"赵善括","content":"扳缘石磴入青冥，雾廓云开万象清。夭娇老杉龙欲舞，纵横卧石虎方狞。二仙昔被桃源误，四皓今余橘隐情。拟入清都真洞府，一帘寒溜隔飞琼。","dynasty":"宋代","title":"天宝洞天"}
{"author":"赵善括","content":"江左词章伯，朝端俊伟人。燕居文会友，得志泽加民。自是无心镜，俱传有脚春。成风运斤斧，何处不参神。","dynasty":"宋代","title":"同王秘校和同年五使君韶饯送严文守江阴"}
{"author":"赵善括","content":"欲说澄江好，丹青百雉楼。山明新雨泽，潮涌乱云流。贤守声先至，疲民疾已瘳。中兴待良佐，千里未分忧。","dynasty":"宋代","title":"同王秘校和同年五使君韶饯送严文守江阴"}
{"author":"赵善括","content":"千尺飞虹跨碧溪，绿阴沉水暗连堤。马蹄一踏沙头滑，云脚半垂山顶齐。招隐疏钟曾破梦，洗春微雨不成泥。晚来放目郊园外，万点翻鸦散麦畦。","dynasty":"宋代","title":"同叶宰饯春净众寺"}
{"author":"赵善括","content":"持斧威全振，分符盗易歼。真祠方赐逸，荣养遽难淹。许国心如在，绳家法正严。莫悲才不尽，祥览卧寒苫。","dynasty":"宋代","title":"挽陈提举"}
{"author":"赵善括","content":"忠宪勋名冠本朝，传芳五叶尽金貂。芝兰生子竞秀发，松柏如公合后凋。淮县剧繁迎刃解，蜀边奸慝望风销。才高见忌何须病，公道于今久寂寥。","dynasty":"宋代","title":"挽韩漕直阁"}
{"author":"赵善括","content":"孳孳善政被民编，謇謇嘉谟黼扆前。万卷诗书门户壮，一生功业子孙贤。梦回芳圃犹樽俎，泪落虚堂绝管弦。我始卜邻君已逝，茂林修竹亦凄然。","dynasty":"宋代","title":"挽韩漕直阁"}
{"author":"赵善括","content":"紫荷余爱在，皂盖填名城。膏泽流千里，嘉谋肃五兵。林泉多雅趣，桑梓有深情。道大虽难用，详观月旦评。","dynasty":"宋代","title":"挽王漕稚川"}
{"author":"赵善括","content":"昆玉皆龙凤，唯公最白眉。乡邦好人物，翰墨妙词诗。南浦言犹在，西山梦可疑。我归公已逝，霰泪不胜悲。","dynasty":"宋代","title":"挽王漕稚川"}
{"author":"赵善括","content":"胶庠昔日共虀盐，穷达分携四十年。南北阮门殊少长，东西施子异媸妍。判花隽嗣跻三品，司稼名卿正九迁。世事只须聊复尔，秋堂明月岂长圆。","dynasty":"宋代","title":"挽赵龙图大卿"}
{"author":"赵善括","content":"威畹芝兰秀，儒宗金玉相。解牛无肯綮，驰骥阻康庄。政术今犹诵，家风久益彰。蕴藏初未试，盛德付诸郎。","dynasty":"宋代","title":"挽朱倅周卿"}
{"author":"赵善括","content":"自洒膏粱习，人推道义尊。蟾宫看桂子，凤穴见兰孙。遗戒垂家法，新诗断客魂。从今渭阳念，极目灌城村。","dynasty":"宋代","title":"挽朱倅周卿"}
{"author":"赵善括","content":"阀阅由忠孝，闺门仰静专。俭勤天所赋，容德古难全。云诰疏华国，霓旌返洞天。风霜孤鹤恨，衔羽唳寒烟。","dynasty":"宋代","title":"王提举合政钱夫人挽诗"}
{"author":"赵善括","content":"君不见灵椿一株传义方，僖仪接武跻金堂。又不见老苏独步为文主，轼辙联芳入琼府。始知盛德天所亲，于门棨戟高拂云。又知硕才世所贵，鲤庭诗礼超凡群。司成蕴蓄何如厚，万顷渊源海波秀。刘郎少俊首辱和，扬善推贤宜有后。司成问学何如深。六经表里金玉音。王氏拘孪了无取，雄文杰句由诸心。庐陵昔岁曾分教，甲子一周梦惊觉。贤郎赐得铜虎符，今日重游想前效。黉堂咳唾遗明珠，翠琰刊成惠陋儒。请为野史进青琐，要继皇朝窦与苏。","dynasty":"宋代","title":"谢葛守诗轴"}
{"author":"赵善括","content":"离骚读罢意沉沉，痛饮狂歌作楚吟。鱼腹有灵应瞑目，后来犹自有孙心。","dynasty":"宋代","title":"乙酉端午联句"}
{"author":"赵善括","content":"要识居尘不染尘，小窗容膝近东邻。香梢不老偏宜晓，瘦节常寒别是春。侑坐图书情颇厚，对床风雨梦还新。拟将梅竹方兄弟，若说清高更逼真。","dynasty":"宋代","title":"用子存韵寄乃兄雪香"}
{"author":"赵善括","content":"篮舆破晓雨初收，天气正和麦正秋。四合平林空翠滴，一川芳草乱青浮。梅仙道馆松全古，马祖禅关山更幽。扰扰红尘竟何事，此身宜老白云秋。","dynasty":"宋代","title":"游梅仙坛口占"}
{"author":"赵善括","content":"山水兴方逸，尘埃缚暂宽。菜肠甘久素，酒颊助微丹。江阔烟光薄，霜滋叶晕残。不妨走幽寺，或可叩禅端。","dynasty":"宋代","title":"游香社寺"}
{"author":"赵善括","content":"晓来何事到湖西，风急飞红襯马蹄。望信只愁秋雁断，爱春还恨早莺啼。山连楼阁云容重，水浸栏干月影低。归棹採菱重惜晚，一声歌过绿杨堤。","dynasty":"宋代","title":"跃马西湖"}
{"author":"赵善括","content":"枕席方相好，儿童用勿哗。窗蕉鸾曳尾，檐树鹊鸣槎。有客谈飞屑，无才笔吐花。倦余题短句，谁为指瑜瑕。","dynasty":"宋代","title":"再用前韵"}
{"author":"赵善括","content":"风定舟行力不难，一钩新月照溪湾。断烟横抹岸头树，落日斜欹江上山。鱼鸟久知思旧侣，桑榆归去亦慙颜。儿童见我应相怪，两鬓如何雪样斑。","dynasty":"宋代","title":"再用同叔韵"}
{"author":"赵善括","content":"季父英名上玉津，瞿昙抱送石麒麟。龙文宝册传青琐，凤阁鸾坡近紫宸。亲老侍行知有子，才高见忌岂无人。洪崖百仞泉飞玉，一洗人间万斛尘。","dynasty":"宋代","title":"赠赵舍人"}
{"author":"赵善括","content":"碧潭无底潜蛟龙，神居下宅琉璃宫。一水镜奠挠不濁，两山角抵常争雄。鸦啼古庙树色黑，鱼跃急湍波影红。鬓雾鬟烟森拱竦，栋云帘雨飞冥濛。蕙肴时展朝暮奠，蒲席快分南北风。假威老巫腹恣饱，乞灵行客心潜通。无求小舸疾飞鸟，不恨孤踪成断蓬。去秋浙右尽淹没，今夏江西尤蕴隆。尾衔万斛去不返，鳞次千仓皆屡高。农背赤裂鱼釜满，田毛焦枯龟兆同。炎官张皇掉旗旆，海若羞涩藏冲融。一方虽藉诃护力，四海正思霖雨功。片帆短棹利极细。酾酒割牲酬易穷。好乘云车命箕伯，去击雷鼓驱丰隆。晶荧独物掣长电，剨勒扫空消霁虹。不须犀角照百怪，何待牛蹄翻巨{左谷右工}。挽起天河尽倾定局，坐令人物还熙丰。笑谈可活万民命，顷刻已回元气工。上帝报功赐褒敕，真妃锡号荣清躬。元圭华衮依约里，介族水类驱驰中。山高水深千万祀，南面血食无时终。","dynasty":"宋代","title":"真妃祠"}
{"author":"赵善括","content":"驹隙匆匆不暂留，谁能宴坐学裴休。君携嘉客江亭醉，我泛扁舟楚泽秋。水浸斜阳红影湿，烟横叠巘翠光浮。何时再卜秋屏约，共踏西风烂熳游。","dynasty":"宋代","title":"中秋下浣次计幕诸公佳什之韵"}
{"author":"赵善括","content":"短櫂夷犹任去留，尘劳今日暂休休。飞觞莫问重城晚，揽镜须惊两鬓秋。千里归艎何日到，一眉清绿与云浮。殷勤更问黄花信，准拟重阳一再游。","dynasty":"宋代","title":"中秋下浣次计幕诸公佳什之韵"}
{"author":"赵善括","content":"我家冰清酒星魄，倏忽笔下驱雷风。万里去家烟瘴里，一行作吏簿书中。高才不许在廊庙，仙迹且复归瀛蓬。声容杳杳水天阔，目断波底斜阳红。","dynasty":"宋代","title":"追和外舅郭倅定香院题诗"}
{"author":"赵善括","content":"天地一蚁磨，人生何日闲。此身真土木，到处即溪山。血点居苫泪，衣馀戏綵斑。春游板舆在，无复奉慈颜。","dynasty":"宋代","title":"结茅守冢偶携子弟散策郊游有感借用壁间韵其一"}
{"author":"赵善括","content":"莺簧方报暖，鸠唤未容晴。新涨长还减，痴云暗复明。我生随分乐，春事有馀情。闻道东湖好，相邀散策行。","dynasty":"宋代","title":"和龚同叔春日即事五首其三"}
{"author":"赵善括","content":"邂逅相逢好，初心各壮图。金兰期永好，银艾愿同纡。恨逐芳樽遣，情烦綵笔铺。风云偶然会，携手上天衢。","dynasty":"宋代","title":"和龚同叔春日即事五首其五"}
{"author":"赵善括","content":"我贫非道病，生计恝然疏。数亩田常旱，一溪云有馀。幸无贫外乐，赢得静中虚。已断声华念，临深肯羡鱼。","dynasty":"宋代","title":"世事二首其二"}
{"author":"赵善括","content":"枕席方相好，儿童且勿哗。窗蕉鸾曳尾，檐树鹊鸣槎。有客谈飞屑，无才笔吐花。倦馀题短句，谁为指瑜瑕。","dynasty":"宋代","title":"再用前韵其一"}
{"author":"赵善括","content":"我是忘机士，初非学二疏。瓮醅常得醉，瓶粟任无馀。天下众生病，山中四壁虚。昔年刍豢口，今日伴钟鱼。","dynasty":"宋代","title":"再用前韵其二"}
{"author":"赵善括","content":"紫荷馀爱在，皂盖填名城。膏泽流千里，嘉谋肃五兵。林泉多雅趣，桑梓有深情。道大虽难用，详观月旦评。","dynasty":"宋代","title":"挽王漕稚川其一"}
{"author":"赵善括","content":"戚畹芝兰秀，儒宗金玉相。解牛无肯綮，驰骥阻康庄。政术今犹诵，家风久益彰。蕴藏初未试，盛德付诸郎。","dynasty":"宋代","title":"挽朱倅周卿其一"}
{"author":"赵善括","content":"蔺璧虽期复，苏书竟不还。庆馀钟令绪，才大压尘寰。劲正三朝老，从容半世闲。会心真是老，一笑别人间。","dynasty":"宋代","title":"挽陈提举其一"}
{"author":"赵善括","content":"志学屡辞爵，传家蔚有声。小官能抗疏，文吏乃知兵。守法摧强禦，输忠沃圣明。平生无所负，谗口任蝇营。","dynasty":"宋代","title":"挽陈提举其二"}
{"author":"赵善括","content":"山敞神仙宅，人辞富贵家。靓容深莫识，清节莹无瑕。蚌脱珠方璨，椿灵桂始华。他年容万马，今日送千车。","dynasty":"宋代","title":"王提举閤政钱夫人挽诗其二"}
{"author":"赵善括","content":"短棹夷犹任去留，尘劳今日暂休休。飞觞莫问重城晚，揽镜须惊两鬓秋。千里归艎何日到，一眉晴绿与云浮。殷勤更问黄花信，准拟重阳一再游。","dynasty":"宋代","title":"中秋下浣次计幕诸公佳什之韵其二"}
{"author":"赵善括","content":"夹道松阴若剪齐，前人种得几多时。曾经行客频相恋，试问乡翁总不知。暗引风声号绿野，密留云影挂苍枝。今人惠物能如否，祇有摧残樵牧儿。","dynasty":"宋代","title":"过前冈见毁松有感其一"}
{"author":"赵善括","content":"春晚风花片片飞，登临共惜景熹微。人生待足谁如意，官况苦无胡不归。且向园林穷胜事，更凭山水发清晖。酒酣起舞君休笑，直欲淋漓身上衣。","dynasty":"宋代","title":"登裴公亭借用杜牧之登齐山诗韵二首其一"}
{"author":"赵善括","content":"绛苞翠幄压朱栏，秀色生香观里看。小圃想须春烂熳，大家应是醉团栾。名缰久纵心无累，利径虽驰兴易阑。但愿对花常酩酊，莫思身外有悲欢。","dynasty":"宋代","title":"临江玉虚观有牡丹思后圃亦正开恨不与集"}
{"author":"赵善括","content":"指日追锋数驿亭，论恩便合对丹屏。行看功业掀天地，陈迹俱堪入汗青。","dynasty":"宋代","title":"和帅座劝农三首其二"}
{"author":"赵善括","content":"梓里德星聚，宝马如云屯。扬鞭东城去，趁此梅正繁。林烟引轻素，晻暧连遥村。须臾日色高，客情舒宴温。露晞润玉瀣，雪粲融朝暾。千林秀松竹，万点铺兰荪。开落犯春早，尘埃迷昼昏。埋没颜色好，孤负眉宇轩。疏野空自适，何人共清尊。诸公尽豪隽，逸饮如鲸吞。对花相慰藉，悲欢俱勿论。吹嘘赖椽笔，欲谢终忘言。","dynasty":"宋代","title":"和浙宪同诸公游梅园其一"}
{"author":"赵善括","content":"玉杯春酌金盘食，曾忆雪香同醉色。归来信宿未能忘，欲洗羁怀乱愁织。青山相对云归堂，一觞聊尔非琼浆。羡君佳篇效伯良，要知使我搜枯肠。","dynasty":"宋代","title":"和张尉食字韵"}
{"author":"赵善括","content":"腾茂飞英，分忧愿、自然风力。千里静，江山改观，羽旄增色。林下风清公事少，笔端雷动奸豪息。听宴香、深处笑声长，文章客。丹诏自，天边得。宣室对，君心忆。趁良辰高会，履珠簪碧。和气回春徵酝酿，政声报最惟清白。看挥毫、万字扫云烟，吴笺湿。","dynasty":"宋代","title":"念奴娇其三坐间用韵赠朱守"}
{"author":"赵善括","content":"重阳时节。可怜又是天涯客。扁舟小泊花溪侧。细雨斜风，不见秦楼月。白衣望断无消息。举觞一笑真难得。归兮学取陶彭泽。采菊东篱，悠然见山色。","dynasty":"宋代","title":"醉落魄赵监惠酒五斗以应重九之节，至晚小其二饮，赋之"}
{"author":"赵善括","content":"喜连宵、四郊春雨。纷纷一阵红去。东君不爱闲桃李，春色尚馀分数。云影住。任绣勒香轮，且阻寻芳路。农家相语。渐南亩浮青，西江涨绿，芳沼点萍絮。西成事，端的今年不误。从他蝶恨蜂妒。莺啼也怨春多雨，不解与春分诉。新燕舞。犹记得、雕梁旧日空巢土。天涯劳苦。望故国江山，东风吹泪，渺渺在何处。","dynasty":"宋代","title":"摸鱼儿其一和辛幼安韵"}
{"author":"赵善括","content":"被杨花、带将春去，飘扬一路无定。满庭绿荫丝千尺，枝上旧香吹尽。幽梦醒。对晚色、秋千院落人初静。柔条弄影。奈剪剪轻风，冥冥细雨，惹起万千恨。云山路，休蹑高楼独凭。楚天一抹烟暝。娇莺百啭飞鸠去，何处可寻芳信。心自省。念咫尺、青楼应怪人薄幸。归期将近。料喜鹊先知，飞来报了，日日倚门等。","dynasty":"宋代","title":"好事近其二"}
{"author":"赵善括","content":"梯横画阁。月明江静烟光薄。碧山回绕栏干角。一缕行云，忽向杯中落。樱歌柳舞俱柔弱。罗衣不耐江风恶。凭谁唤取双黄鹤。骑上瑶台，同赴金桃约。","dynasty":"宋代","title":"菩萨蛮其二"}
{"author":"赵善括","content":"形胜视京兆，警跸驻钱塘。光前诏后弹压，谁数汉张王。几百万家和气，五十馀年创见，天下一循良。有口皆歌颂，无地不耕桑。春过半，花锦烂，柳丝长。潭潭门卫森戟，宴寝正凝香。笑把湖山佳色，醉挹西湖晴滟，童艾祝霞觞。四海瞻华衮，千载侍吾皇。","dynasty":"宋代","title":"水调歌头赵帅生日"}
{"author":"赵善括","content":"海岳储祥，符昌运、挺生前哲。天赋与、飘然才气，凛然忠节。颖脱难藏冲斗剑，誓清行击中流楫。二十年、麾节遍江湖，恩威浃。香穗直，云峰列。觞羽急，鲸川竭。共介公眉寿，赞公贤业。出处已能齐二老，功名岂止超三杰。侍吾皇、千载带金重，头方黑。","dynasty":"宋代","title":"满江红辛卯生日二首"}
{"author":"赵善括","content":"忆昔南楼旧使君。与君携手蹑浮云。如今更到经行处，妙墨新诗得屡闻。淮南路，楚江分。离尊相属更论文。明朝一棹人千里，多少红愁与翠颦。","dynasty":"宋代","title":"鹧鸪天（和冠之韵）"}
{"author":"赵善括","content":"我是行人更送行。潇潇风雨倍伤情。征帆西去何须急，飞诏东来分外荣。红袖湿，玉尊倾。不堪回首暮云平。小舟准拟随君去，要听霜天晓角声。","dynasty":"宋代","title":"鹧鸪天"}
{"author":"赵善括","content":"烟波江上西亭小。晓来雨过惊秋早。飞栋倚晴空。凉生面面风。痴儿官事了。独自凭栏笑。何处有尘埃。扁舟归去来。","dynasty":"宋代","title":"菩萨蛮（西亭）"}
{"author":"赵善括","content":"风雨做春愁，桃杏一时零落。是处绿肥红瘦，怨东君情薄。行藏独倚望江楼，双燕度帘幕。回首故园应在，误秋千人约。","dynasty":"宋代","title":"好事近（春暮）"}
{"author":"赵善括","content":"玉殿分荣两桂华。灵根移植在长沙。风姨先绽无双蕊，月姊重开第一花。金榜烂，玉音加。从今稳步上天霞。休夸水系三千里，且歌笙歌十万家。","dynasty":"宋代","title":"鹧鸪天（庆佥判王状元）"}
{"author":"赵善括","content":"梯横画阁。碧栏干外江风恶。笑声欢意浮杯酌。秋水春山，相对称行乐。谁家青鸟穿帘幕。暗传空有阳台约。天公著意称停著。寒色人情，都恁两清薄。","dynasty":"宋代","title":"醉落魄（江阁）"}
{"author":"赵善括","content":"横梯画阁。月明江净烟光薄。碧山回绕栏干角。一缕行云，忽向杯中落。樱歌柳舞俱柔弱。罗衣不耐江风恶。凭谁唤取双黄鹤。骑上碧台，同赴金桃约。","dynasty":"宋代","title":"醉落魄"}
{"author":"赵善括","content":"东君著意在枝头。红紫自风流。贪引游蜂舞蝶，几多春事都休。三分好处，不随流水，即是闲愁。惟我惜花心在，更看红叶沈浮。","dynasty":"宋代","title":"朝中措（惜春）"}
{"author":"赵善括","content":"形胜视京兆，警跸驻钱塘。光前诏后弹压，谁数汉张王。几百万家和气，五十余年创见，天下一循良。有口皆歌颂，无地不耕桑。春过半，花锦烂，柳丝长。潭潭门卫森戟，宴寝正凝香。笑把湖山佳色，醉挹西湖晴滟，童艾祝霞觞。四海瞻华衮，千载侍吾皇。","dynasty":"宋代","title":"水调歌头（赵帅生日）"}
{"author":"赵善括","content":"海岳储祥，符昌运、挺生前哲。天赋与、飘然才气，凛然忠节。颖脱难藏冲斗剑，誓清行击中流楫。二十年、麾节遍江湖，恩威浃。香穗直，云峰列。觞羽急，鲸川竭。共介公眉寿，赞公贤业。出处已能齐二老，功名岂止超三杰，侍吾皇、千载带金重，头方黑。","dynasty":"宋代","title":"满江红（辛卯生日二首）"}
{"author":"赵善括","content":"正彩铃坠盖，玉燕投怀，梦符佳月。五百年间，诞中兴人杰。杖策归来，入关从步，万里朝金阙。贯日精忠，凌云壮气，妙龄英发。名镇重湖，屡凭熊轼，恩满西江，载分龙节。有志澄清，誓击中流楫。谈笑封侯，雍容谋国，看掀天功业。待与斯民，庆公华衮，祝公黄发。","dynasty":"宋代","title":"醉蓬莱（前题）"}
{"author":"赵善括","content":"正百花堂下，山雨楼前，粲然梅柳。和气回春，滟一尊芳酒。桂子兰孙，凤歌鸾舞，介我公眉寿。天上遐龄，人间独乐，古来稀有。壮日题桥，儿时击瓮，名遂功成，自然长久。琳馆偷闲，约赤城为友。紫诏重颁，黄扉稳步，好试调羹手。九世鸡窠，千秋麟阁，玉颜依旧。","dynasty":"宋代","title":"醉蓬莱（寿司马大监生日）"}
{"author":"赵善括","content":"月华凝露掌。正极目鸾霄，望风鲸壤。深宫注遐想。听点点花漏，盈盈仙仗。笙箫迎响。降琼轮、玄云步障。洞□扉、笑别蓬瀛，下应太平无象。俱仰。姆仪春煦，归节冰清，道风夷旷。三迁教养。金阙里，玉音赏。况传家清白，满堂朱紫，相对兰荪竞长。待齐秦、汤沐疏封，赐灵寿杖。","dynasty":"宋代","title":"瑞鹤仙（母氏生朝二首）"}
{"author":"赵善括","content":"星桥未就，月钩初挂，翠叶暗惊秋早。蕊珠宫里厌清闲，试回首、尘寰一笑。仙风道骨，姆仪家范，须信人间最少。一枝丹桂四兰荪，况千岁、灵椿未老。","dynasty":"宋代","title":"鹊桥仙（前题）"}
{"author":"赵善括","content":"楚天风色。一夜波翻雪。舣岸锦帆不度，天有意、且留客。鼓声吹取急。离觞须举白。看去芳菲时候，日边听、好消息。","dynasty":"宋代","title":"霜天晓角（送林兴国之任）"}
{"author":"赵善括","content":"晓来膏雨，报一犁丰信，几枝娇色。岸草河沙明似镜，不到尘埃花陌。急管繁弦，香车宝勒，正阻寻春客。东风特起，半空微露晴碧。何况主意深勤，冰清才藻，玉润真珪璧。翠麓华堂横枕水，波底斜阳红湿。莲社风流，桃溪标致，便觉凡心息。玉尊倾尽，笑中归步钩月。","dynasty":"宋代","title":"念奴娇（吕汉卿席上）"}
{"author":"赵善括","content":"花腮百媚，柳丝千尺，密影金铺碎日。过云微雨报清明，半天外、烟娇雾湿。当歌有恨，问春无语，笑我如何久客。小园归去又残红，便□地、飞觞尚得。","dynasty":"宋代","title":"鹊桥仙（留题安福刘氏园）"}
{"author":"赵善括","content":"三十年前，曾向此、舞风歌月。今依旧、江山如画，鬓须如雪。故友冥鸿随净社，旧时秋蚓横尘壁。赖庐峰、对我眼偏青，曾相识。开岫幌，携山屐。泉泻布，星飞石。为收帆舣棹，小留终日。休问重湖吹碧浪，且同五老浮琼液。待明朝、鹢首向东飞，清风力。","dynasty":"宋代","title":"满江红（舣舟南良作）"}
{"author":"赵善括","content":"腾茂飞英，分忧愿、自然风力。千里静，江山改观，羽旄增色。林下风清公事少，笔端雷动奸豪息。听宴香、深处笑声长，文章客。丹诏自，天边得。宣室对，君心忆。趁良辰高会，履珠簪碧。和气回春徵酝酿，政声报最惟清白。看挥毫、万字扫云烟，吴笺湿。","dynasty":"宋代","title":"满江红（坐间用韵赠朱守）"}
{"author":"赵善括","content":"画鹢翩翩去似飞。季鹰何事忽思归。风湍自送征帆稳，云巘须将彩笔挥。江作酒，海为卮。为君满酌不须辞。酒酣渴思回春梦，自笑何时是足时。","dynasty":"宋代","title":"鹧鸪天（和朱伯阳）"}
{"author":"赵善括","content":"於岚光亭。思恭蒋丈宠和寄示，醉中操笔，对月再用前韵扬辉璧月，照层台缥缈，蓬莱云气。玉宇清明仙语近，多少怨红愁翠。问我殷勤，几年尘土，依旧高标致。广寒别后，与谁曾共幽会。一日失脚人间，十常八九，底事如人意。狗苟绳营真可笑，何乃比余於是。风月佳时，江山好处，无复怀愁悴。倚栏舒啸，六经时自心醉。","dynasty":"宋代","title":"念奴娇"}
{"author":"赵善括","content":"重阳时节。可怜又是天涯客。扁舟小泊花溪侧。细雨斜风，不见秦楼月。白衣望断无消息。举觞一笑真难得。归兮学取陶彭泽。采菊东篱，悠然见山色。","dynasty":"宋代","title":"醉落魄（赵监惠酒五斗以应重九之节，至晚小饮，赋之）"}
{"author":"赵善括","content":"喜连宵、四郊春雨。纷纷一阵红去。东君不爱闲桃李，春色尚余分数。云影住。任绣勒香轮，且阻寻芳路。农家相语。渐南亩浮青，西江涨绿，芳沼点萍絮。西成事，端的今年不误。从他蝶恨蜂妒。莺啼也怨春多雨，不解与春分诉。新燕舞。犹记得、雕梁旧日空巢土。天涯劳苦。望故国江山，东风吹泪，渺渺在何处。","dynasty":"宋代","title":"摸鱼儿（和辛幼安韵）"}
{"author":"赵善括","content":"被杨花、带将春去，飘扬一路无定。满庭绿荫丝千尺，枝上旧香吹尽。幽梦醒。对晚色、秋千院落人初静。柔条弄影。奈翦翦轻风，冥冥细雨，惹起万千恨。云山路，休蹑高楼独凭。楚天一抹烟暝。娇莺百转飞鸠去，何处可寻芳信。心自省。念咫尺、青楼应怪人薄＿。归期将近。料喜鹊先知，飞来报了，日日倚门等。","dynasty":"宋代","title":"摸鱼儿"}
{"author":"赵善括","content":"月色透窗寒，一夜素衾霜湿。无寐起来搔首，正参横人寂。此心重省已回肠，何况是行役。欲弃利名归去，奈楚天云隔。","dynasty":"宋代","title":"好事近（怀归）"}
{"author":"赵善括","content":"传语风光，须少驻、共君流转。谁忍见、绿肥红瘦，鲜欢多感。泽国千丝烟雨暗，江城一带云山远。看新荷、泛水学人愁，心常卷。羞鬓雪，凭花染。携酒阵，嫌杯浅。叹人生岂为，青衫槐板。记舞可怜宫柳细，写情但觉香笺短。上层楼、独倚有谁知，栏干暖。","dynasty":"宋代","title":"满江红（和李颖士）"}
{"author":"赵善括","content":"浩叹对青史，循吏久无闻。二年江右，赖公华节布阳春。才自搴帷问俗，无复埋轮当道，一路尽澄清。多少攀辕意，不待及瓜人。驻膏车，迟祖帐，倒离尊。满庭桃李绿阴，何处不深恩。此去玉音应问，底事金围微减，忧国更忧民。造膝一言语，四海入洪钧。","dynasty":"宋代","title":"水调歌头（饯吴漕）"}
{"author":"赵善括","content":"雨沐风梳，正梅柳、弄香逞色。谁忍听、送君南浦，阳关三叠。玉节前驱光照路，金杯争劝愁生席。泛锦樯、西去若登仙，乘槎客。春有意，寒无力。和风满，洪波息。笑庐峰湓浦，旧游陈迹。昔日蜚声台柏劲，他年坐对堂槐密。想轺车、不待政成时，追锋急。","dynasty":"宋代","title":"满江红（饯京仲远赴湖北漕）"}
{"author":"赵善括","content":"新月巧穿山，桂树影高群木。任使云遮烟锁，自春辉秋绿。我来折得最高枝，踏破一轮玉。宝斧脩教圆样，放十分光足。","dynasty":"宋代","title":"好事近（月岩）"}
{"author":"赵善括","content":"问舍东湖，招隐西山，惠然肯来。有閟香兰桂，无穷幽趣，隔溪车马，何处轻埃。微利虚名，朝荣暮辱，笑尔焉能浼我哉。闲欹枕，被幽禽唤觉，午梦惊回。无言独坐南斋。好唤取芳尊相对开。待醒时重醉，疏帘透月，醉时还醒，画角吹梅。无用千金，休悬六印，荆棘谁能满地栽。人间世，任游鵾独运，斥鷃低徊。","dynasty":"宋代","title":"沁园春·问舍东湖"}
{"author":"赵善括","content":"千里风湍，万叠云峰，自相送迎。叹扁舟如叶，漂流如梗，片帆如箭，聚散如萍。家在东湖，身来西浙，非为区区利与名。堪怜处，为雏饥犊暮，狗苟蝇营。平生。何辱何荣。且一任三才和五行。有鷃飞鹏奋，鹤长凫短，朱颜富贵，白发公卿。印漫累累，绶何若若，休羡行歌朱买臣。归来好，向严滩垂钓，谷口躬耕。","dynasty":"宋代","title":"沁园春·千里风湍"}
{"author":"赵善括","content":"腾茂飞英，分忧愿、自然风力。千里静，江山改观，羽旄增色。林下风清公事少，笔端雷动奸豪息。听宴香、深处笑声长，文章客。丹诏自，天边得。宣室对，君心忆。趁良辰高会，履珠簪碧。和气回春徵酝酿，政声报最惟清白。看挥毫、万字扫云烟，吴笺湿。","dynasty":"宋代","title":"满江红·腾茂飞英"}
{"author":"赵善括","content":"重阳时节。可怜又是天涯客。扁舟小泊花溪侧。细雨斜风，不见秦楼月。白衣望断无消息。举觞一笑真难得。归兮学取陶彭泽。采菊东篱，悠然见山色。","dynasty":"宋代","title":"醉落魄/一斛珠"}
{"author":"赵善括","content":"喜连宵、四郊春雨。纷纷一阵红去。东君不爱闲桃李，春色尚余分数。云影住。任绣勒香轮，且阻寻芳路。农家相语。渐南亩浮青，西江涨绿，芳沼点萍絮。西成事，端的今年不误。从他蝶恨蜂妒。莺啼也怨春多雨，不解与春分诉。新燕舞。犹记得、雕梁旧日空巢土。天涯劳苦。望故国江山，东风吹泪，渺渺在何处。","dynasty":"宋代","title":"摸鱼儿·喜连宵"}
{"author":"赵善括","content":"被杨花、带将春去，飘扬一路无定。满庭绿荫丝千尺，枝上旧香吹尽。幽梦醒。对晚色、秋千院落人初静。柔条弄影。奈翦翦轻风，冥冥细雨，惹起万千恨。云山路，休蹑高楼独凭。楚天一抹烟暝。娇莺百啭飞鸠去，何处可寻芳信。心自省。念咫尺、青楼应怪人薄幸。归期将近。料喜鹊先知，飞来报了，日日倚门等。","dynasty":"宋代","title":"摸鱼儿·被杨花"}
{"author":"赵善括","content":"长空一夜霜风吼。寒色消残酒。问伊今夜在谁行。遗恨落花流水、误刘郎。尤云殢雨多情话。分付阿谁也。侬家有分受凄惶。只怕娇痴不睡、也思量。","dynasty":"宋代","title":"虞美人·长空一夜霜风吼"}
{"author":"赵善括","content":"枉道黉堂是冷官。深深青琐锁青鸾。新诗自得清歌举，和气都消永夜寒。花态净，酒杯宽。燕娇莺巧有馀欢。不因客里东阳瘦，好把西江一吸乾。","dynasty":"宋代","title":"鹧鸪天·枉道黉堂是冷官"}
{"author":"赵善括","content":"鹊桥巧雾随风远。蟾宫皓影凝空满。一点寿星明。祥光彻太清。周公天子传。礼乐新封鲁。功业焕旗常。钧天侍玉皇。","dynasty":"宋代","title":"菩萨蛮·鹊桥巧雾随风远"}
{"author":"赵善括","content":"形胜视京兆，警跸驻钱塘。光前诏后弹压，谁数汉张王。几百万家和气，五十余年创见，天下一循良。有口皆歌颂，无地不耕桑。春过半，花锦烂，柳丝长。潭潭门卫森戟，宴寝正凝香。笑把湖山佳色，醉挹西湖晴滟，童艾祝霞觞。四海瞻华衮，千载侍吾皇。","dynasty":"宋代","title":"水调歌头·形胜视京兆"}
{"author":"赵善括","content":"海岳储祥，符昌运、挺生前哲。天赋与、飘然才气，凛然忠节。颖脱难藏冲斗剑，誓清行击中流楫。二十年、麾节遍江湖，恩威浃。香穗直，云峰列。觞羽急，鲸川竭。共介公眉寿，赞公贤业。出处已能齐二老，功名岂止超三杰。侍吾皇、千载带金重，头方黑。","dynasty":"宋代","title":"满江红·海岳储祥"}
{"author":"赵善括","content":"正采铃坠盖，玉燕投怀，梦符佳月。五百年间，诞中兴人杰。杖策归来，入关徒步，万里朝金阙。贯日精忠，凌云壮气，妙龄英发。名镇重湖，屡凭熊轼，恩满西江，载分龙节。有志澄清，誓击中流楫。谈笑封侯，雍容谋国，看掀天功业。待与斯民，庆公华衮，祝公黄发。","dynasty":"宋代","title":"醉蓬莱·正采铃坠盖"}
{"author":"赵善括","content":"正槐堂日永，梅雨消尘，麦风摇翠。天祐昌辰，诞中兴嘉瑞。秀伟标姿，从容谋断，笑吐平戎计。汉节归来，边尘扫净，鼎司荣贵。间世良臣，威严辅政，妩媚承君，道襟冲粹。玉券金丹，称功名成遂。茂苑烟霞，太湖风月，聊伴凝香醉。补衮工夫，调羹手段，如今重试。","dynasty":"宋代","title":"醉蓬莱·正槐堂日永"}
{"author":"赵善括","content":"绛雪堆云绿。倚朱栏、鸾飞凤舞，乱红如簇。宫锦海沈肌理秀，极目明霞孤骛。对翠袖、天寒修竹。轻露有情添泪眼，粲精神、娇醉薰华屋。然宝篆，散清馥。江南到处多兰菊。更海棠、贪睡未醒，漫山粗俗。欲品此花为第一，真色生香俱足。又只怕、惊人凡目。把酒对花频管领，怕狂风骤雨难拘束。拾碎玉，泛醽醁。","dynasty":"宋代","title":"贺新郎·绛雪堆云绿"}
{"author":"赵善括","content":"碧云初返岫，潦水正鸣滩。兰舟容与，歌舞偏称笑中看。烛影烘寒成暖，花色照人如画，一坐有馀欢。酒滟浮金盏，香缕霭雕盘。碧簪横，银漏永，玉樽乾。喧春鼓吹，翠袖起舞佩珊珊。记得山明水秀，何处朝云暮雨，常在梦魂间。多少难言事，都付两眉弯。","dynasty":"宋代","title":"水调歌头·碧云初返岫"}
{"author":"赵善括","content":"江南到处，被波光云影，留人行色。昔我来时春正好，舞絮□飞南陌。今日登临，读书斋上，重作凭栏客。清溪毂细，夜来微涨新碧。两岸蘸水浓阴，断虹横障，一带连环璧。林外青山千万叠，雨歇半空犹湿。已倩双鳞，更须灵鹊，先报归消息。归来征袖，尽携千里风月。","dynasty":"宋代","title":"念奴娇·江南到处"}
{"author":"赵善括","content":"蝶粉蜂黄，桃红李白，春风屡展愁眉。晓来雨过，应渐觉红稀。满径柔茵似染，新晴後、皱绿盈池。休孤负，幕天席地，逸饮酹金彝。东君，真好事，降唇歌雪，玉指鸣丝。念长卿多病，非药能治。试假瑶琴一弄，清音转、便许心知。从今去，园林好在，休学岘山碑。","dynasty":"宋代","title":"满庭芳·蝶粉蜂黄"}
{"author":"赵善括","content":"备尝险阻与艰难，久别松楸水一湾。孤愤未申思北阙，双眉初展见西山。化工已定休言命，巧匠于今亦汗颜。它日中兴筹庙略，为君一露管中斑。","dynasty":"宋代","title":"次龚丈同叔高韵"}
{"author":"赵善括","content":"梅尉栖真昔已仙，只余岩谷正巍然。老松作势龙千尺，怪石拿空虎一拳。楼与云齐曾观日，坛因斗建欲扪天。如今胜景能长在，尘世应无从海变。田。","dynasty":"宋代","title":"登梅仙坛观中作"}
{"author":"赵善括","content":"风帘斜捲燕于飞，天气清和酒力微。极目烟波无尽藏，关心春梦有时归。香飘十里喧朝市，翠积千山断晚晖。杖屦不妨频一到，尘埃那解点征衣。","dynasty":"宋代","title":"登裴公亭借用杜牧之登齐山诗韵二首"}
{"author":"赵善括","content":"一坛横压绀天低，好向云端觐紫微。林鹤惯闻鑫磬舞，烟鸾疑认玉台飞。步虚声彻空犹响，宝篆香销露未晞。星斗绣天长不夜，疑乘风驭扣瑶扉。","dynasty":"宋代","title":"登坛作"}
{"author":"赵善括","content":"风细樯高去路迟，晓烟秋色正霏微。弯环沙觜村市井，突兀江心古钓矶。涌月小轩无尽藏，参天老桧不胜围。山川好处都输与，不是缁袍即羽衣。","dynasty":"宋代","title":"发舟至至德观"}
{"author":"赵善括","content":"征帆来去方旁午，触我扁舟维荻浦。疏林隐约响钟鱼，一苇可航参佛祖。西风留客意如勤，永日闲消一炷薰。诘朝霜重风力软，千里翠轂并刀分。","dynasty":"宋代","title":"奉和章冠之长芦壁间韵"}
{"author":"赵善括","content":"见说仙凡事不同，道旁先问石屏风。十洲三岛不须去，绛阙瑶台在此中。","dynasty":"宋代","title":"隔凡石"}
{"author":"赵善括","content":"五马渡江思典午，祖龙谩凿秦淮浦。未登三代盛明时，曾是六朝文物祖。中兴事业由忧勤，风流千载还芬薰。谢安王导亦可罪，至今遂使南北分。","dynasty":"宋代","title":"过金陵有感和韵"}
{"author":"赵善括","content":"当年种植到于今，用力虽劳用意深。巨荫已容车马过，盘根宁畏雪霜侵。两行冠剑大夫职，十万旌旗勇士林。烈日流金路无尽，此时方识古人心。","dynasty":"宋代","title":"过前冈见毁松有感"}
{"author":"赵善括","content":"春来乘兴泛孤篷，櫂影频移鉴影中。昨夜忽添三寸雨，今朝尤喜一帆风。桃红李白年年好，水绿青山处处同。屈指归时花未老，一樽携手过湖东。","dynasty":"宋代","title":"过清江怀莫谦父"}
{"author":"赵善括","content":"横冈栉比路弯环，茅店无人昼亦关。桑圃霜枯乾叶舞，麦畦雨润翠苗斑。山风力壮啸空谷，溪水流清露瘦滩。斜崦乍明天地阔，只疑身在碧壶间。","dynasty":"宋代","title":"过清渚"}
{"author":"赵善括","content":"少年麋鹿姿，待价非结绿。东湖嗜红芰，西山茹黄独。虽无负郭田，仅有环堵屋。稍知亲简编，岂意分符竹。不作梁甫吟，徒歌采薇曲。轩冕本无心，泉石慕幽躅。疏才偶计偕，微名玷宦牍。扰客书掣肘，蹈险车脱轴。为米一折腰，献玉三刖足。人情冰复炭，世路同岸为谷。奔走三十年，尘埃几千斛。归访旧园林，要识真面目。敝庐他人居，故友半鬼录。诛茅倾客囊，千日笑神速。堂成屡留醉，夜阑更秉烛。冬霜孤松秀，春霖万花霂。薰风自生凉，秋云不待族。鱼鸟乐欣欣，柴荆纷樕樕。曳杖时往还，拊缶谁拘束。敲门闻剥啄，开缄佩谦牧。初读少陵诗，再对渊明菊。试听句掷金，坐想人如玉。搜肠嗣高吟，深愧窘边幅。","dynasty":"宋代","title":"和邦承所赠中隐古风"}
{"author":"赵善括","content":"苦雨不肯霁，花愁都落红。老农欣岁兆，游子恨途穷。寒尚衣难褪，春侵酒易中。城头喧角弄，轻度一帘风。","dynasty":"宋代","title":"和龚同叔春日即事五首"}
{"author":"赵善括","content":"柳绵飞扑扑，荷叶散田田。物幻无穷意，春归何处天。事随鸾镜改，人逐燕巢迁。一笑千金价，吾羞鲁仲连。","dynasty":"宋代","title":"和龚同叔春日即事五首"}
{"author":"赵善括","content":"春已堂堂去，那闻杜宇啼。江山惊异土，桃李谩成蹊。我自无心了，谁能与物齐。功名傥相贷，深卷碧云溪。","dynasty":"宋代","title":"和龚同叔春日即事五首"}
{"author":"赵善括","content":"平生抱迂疏，举世无两个。每为饥所驱，奔走不可奈。尝闻伯夷风，粗尔方顽懦。初试岩邑宰，再作侯藩佐。一麾来江湖，不容暖席坐。流行遇坎止，留落寓江左。轲毁遭臧仓，孔厄类阳货。从来宦情薄，况已心力情。二儿可应门，肯堂复肯播。东湖五亩宅，喜赋归来些。林亭足遐观，竹斋宜醉卧。自谓景物幽，绝唱无人和。朅来憩水滨，光渌静无涴。一见罗夫子，道眼俱看破。始知蠛蠓飞，未识天壤大。万竿旌旗林，五车牛马驮。羡君如籍咸，愧我非白驾。续貂慙斐然，君恕毋督过。","dynasty":"宋代","title":"和罗倅竹园唱和之什"}
{"author":"赵善括","content":"扁舟昨夜过黄州，准拟篮舆作胜游。卷地骇风回岸脚，扑天惊浪打船头。一尊欲访东坡隐，两鬓难禁宋玉秋。江上乱山云色重，却疑眉黛锁闲愁。","dynasty":"宋代","title":"和莫谦父韵"}
{"author":"赵善括","content":"光风骀荡满春亭，岳麓云开九叠屏。珍重元戎奉明诏，一犁膏雨晓痕青。","dynasty":"宋代","title":"和帅座劝农三首"}
{"author":"赵善括","content":"投老归欤一草亭，荜门蕙帐对兰屏。自从滥吹红莲幕，孤负东风柳眼青。","dynasty":"宋代","title":"和帅座劝农三首"}
{"author":"赵善括","content":"痴龙偃蹇玩岁月，深居白云抱幽石。有时江海肆贪残，坐视天焦地皮拆。分疆守职各有方，止沸讵可扬其汤。曰暘而暘雨而雨，何待酹酒焚炉香。不谓神心有城府，必需精祷方降雨。刑鹅割牲厌口腹，缁衣黄冠诵章句。上天有意生斯人，假尔群祀江之滨。弄权推怨吝所施，帝怒碎戮犹微尘。吁嗟痴龙今已矣，异日忧深目前喜。勿将风雨希民求，岁岁丰穰尽天赐。我家亦有二顷田，膏泽霈然长有年。神心傥不悖天意，与民共赋噫嘻篇。","dynasty":"宋代","title":"和伍解元喜祈雨有感"}
{"author":"赵善括","content":"漠漠穷阴断送秋，杖藜徐步向芳洲。但将酩酊酬佳节，一笑相从万事休。","dynasty":"宋代","title":"和阳运干见招集句"}
{"author":"赵善括","content":"暂时行李已堪忧，况是经年成漫游。三月晓风红扫地，一犁春雨绿盈畴。从教征袖尘埃满，赖有新诗箧笥收。桃李主人能好事，未归谁复叹淹流。","dynasty":"宋代","title":"和叶宰"}
{"author":"赵善括","content":"玉杯春酌春盘食，曾忆雪香同醉色。归来信寄未能忘，欲洗羇怀乱愁织。青山相对云归堂，一觞聊尔非琼浆。羡君佳篇效伯良，要知使我搜枯肠。","dynasty":"宋代","title":"和张尉食字韵"}
{"author":"赵善括","content":"庭除大槐安，人世甚蚁屯。俯仰穹壤间，乐少忧且繁。何如置悲欢，访梅东城村。群贤负瑰奇，即之和气温。峭寒著春衣，轻烟翳晨暾。簪花愧华发，席地依香荪。谁许嫁东风，留香坐晓昏。密坞横清溪，我欲创幽轩。所愿花长开，日日同一尊。静对影亦好，清味蕊可吞。此心无厌时，何物堪比论。哦诗愧续貂，勿以人废言。","dynasty":"宋代","title":"和浙宪同诸公游梅园"}
{"author":"赵善括","content":"几重浓云泼黑墨，数点疏雨飞的皪。桃花李花红更白，不觉东风扫踪迹。深山绿暗新树密，悬崖倒挂香空碧。泉声泻出万霹雳，长虹飞过三百尺。蹇驴倒骑回语客，目端春事俱可识。茅舍敲门倾琥珀，古寺击鼓非玉食。我今已饱天工力，风吹浮云露白日。崎险不复厌登陟，高处更穷低处逼。下瞰群峰五顽石，回首一笑天地窄。兴来策杖绕山侧，窦深岩远不可侧。相思涧边酌寒滴，一抹暝烟壮山色。寻真不见空回忆。使我伤今复伤昔。道人山房遍幽历，醉里疑从仙籍谪。钧天广乐梦中得，更问腾空好消息。","dynasty":"宋代","title":"纪游"}
{"author":"赵善括","content":"醮阑星斗挂修甍，彩跸丹舆上玉清。百尺坛空云弄影，一钩帘捲月输明。灵香匝地寒无力，宝奏钧天静有声。万里好风吹目断，松篁犹学佩环鸣。","dynasty":"宋代","title":"醮毕作"}
{"author":"赵善括","content":"心格崇霄禁路通，纤埃收尽见天容。三千绛阙云开锁，十万霓旌月印踪。香袅郁葱翔鼎凤，松摇寥廓状云龙。虚皇夜宴长生殿，九奏琼璈动晓钟。","dynasty":"宋代","title":"醮成作"}
{"author":"赵善括","content":"蠖屈地容壮，鸟还天宇闲。渔樵苕水市，薇蕨首阳山。瓮下金貂友，林中玉笋班。谁能齐万物，为我辨彭颜。","dynasty":"宋代","title":"结茅守冢偶携子弟散策郊游有感借用壁间韵"}
{"author":"赵善括","content":"迟日醉花春影长，村醪引入无何乡。碧林啼鸟惊梦断，行客红尘吹去忙。忧心悄悄谁知道，且是不关春事了。雨暘今岁定丰年，殷勤更问农家老。","dynasty":"宋代","title":"乐塘铺和周师禹韵"}
{"author":"赵善括","content":"平山堂对妙高峰，极目郊原万里同。杳霭四垂天不尽，萦纡一带水无穷。城闉遥隔芙蓉浦，栏槛几经杨柳风。想见风流贤太守，一尊时复酹欧翁。","dynasty":"宋代","title":"平山堂"}
{"author":"赵善括","content":"清明过一日，甲子喜新霁。理櫂汎平湖，吹风扫微噎。巧剪翠轂纹，忽展画屏势。千里入寸眸，万物犹一赘。寄傲天地阔，放意江山丽。指点村市井，荡漾渔家计。小泊杨柳堤，徐行兰蕙砌。满月射堵墙，乘风亸云髻。彩舟箫鼓喧，花亭翠红蔽。石龙潄寒玉，竹凤摇清篲。闹花如有言，闲草远无际。梅豆点微酸，樱珠缀纤脆。荇带牵风长，鸥雪点波细。怪山叠青峦，仙岩排绿桂。亲友宴樽俎，泉石爽襟袂。曲径浓香浮，深院幽人憩。日暖蜂蝶喧，沙软鸳鸯俪。春秀犹未晚，懽游端可继。归舠泝洄洑，嘉圃芘林翳。景胜诗愈豪，酒阑情未替。解帆貯别墅，寻芳适佳第。画楼月初挂，朱栏春可系。烧烛照红妆，堕簪空绿{上髟下易}。笑歌诚有余。金貂尚能贳。醉墨写欹斜，锦囊收短制。","dynasty":"宋代","title":"清明后一日泛湖游园联句"}
{"author":"赵善括","content":"曲沼一泓碧，乱花双径红。欹梅惊北客，舞柳认东风。欲买春无价，常令酒不空。我生随分乐，初不问穷通。","dynasty":"宋代","title":"清明偶题"}
{"author":"赵善括","content":"东郊绿暗已红稀，指准酴醿待我归。细叶急随流水去，片心常望白云飞。半规残日穿林薄，一带遥册抹黛微。起舞高歌共春酌，凭栏无语欲忘机。","dynasty":"宋代","title":"清明日醉普光阁上"}
{"author":"赵善括","content":"丱角从亲后，抠衣拱座隅。辞章窥雅制，翰墨景良模。零露哀先德，青云激壮图。暌违十五载，流落二三孤。蹇涩凭乡荐，崎岖达上都。芝眉重晤对，桂籍偶叨踰。劳苦温言重，开明鄙性迂。一雷初绾绶，千里遇分符。琴浦催科拙，澄江德政殊。美瓜滋灌水，良醖寄兵厨。社雁惊飞楚，边鸿不到吴。色辞思益远，忧患痛多虞。风树亲难待，林泉誓与俱。啼号真有累，韁锁复相拘。华节来临镇，荒城获走趋。二天蒙芘覆，半载幸驰驱。郡政惭轓盖，民歌愧袴襦。深期展四体，宁复顾微躯。厚意平生在，高风振古无。亲依方款密，聚散忽须臾。鷁首浮仙路，乌台接禁涂。苕溪虽近甸，宣室赖嘉谟。德盛应难外，民思觊少苏。甘泉跻法从，膏泽下寰区。自叹如巢幕，人怜数守株。寸心随履舄，只影在江湖。鸟倦一枝稳，龙须大手屠。闲情验蕉鹿，浩思忆莼鲈。已困三眠茧，还穷五技鼯。枫宸清问处，回首念疏愚。","dynasty":"宋代","title":"上王右司三十韵"}
{"author":"吴淑姬","content":"烟霏霏，雪霏霏。雪向梅花枝上堆，春从何处回！醉眼开，睡眼开，疏影横斜安在哉？从教塞管催。","dynasty":"宋代","tags":"婉约，妇女，生活","title":"长相思令·烟霏霏"}
{"author":"吴淑姬","content":"谢了荼縻春事休。无多花片子，缀枝头。庭槐影碎被风揉。莺虽老，声尚带娇羞。独自倚妆楼。一川烟草浪，衬云浮。不如归去下帘钩。心儿小，难着许多愁。","dynasty":"宋代","tags":"抒怀，女子","title":"小重山·春愁"}
{"author":"吴淑姬","content":"岸柳依依拖金缕。是我朝来别处。惟有多情絮。故来衣上留人住。两眼啼红空弹与。未见桃花又去。一片征帆举。断肠遥指苕溪路。","dynasty":"宋代","title":"惜分飞（送别）"}
{"author":"吴淑姬","content":"谢了荼蘼春事休。无多花片子，缀枝头。庭槐影碎被风揉，莺虽老，声尚带娇羞。独自倚妆楼。一川烟草浪，衬云福不如归去下帘钩。心儿小，难着许多愁。","dynasty":"宋代","title":"小重山·谢了荼蘼春事休"}
{"author":"吴淑姬","content":"粉痕销，芳信断，好梦又无据。病酒无聊，欹枕听春雨。断肠曲曲屏山，温温沉水，都是旧、看承人处。久离阻。应念一点芳心，闲愁知几许。偷照菱花，清瘦自羞觑。可堪梅子酸时，杨花飞絮，乱莺闹、催将春去。","dynasty":"宋代","title":"祝英台近（春恨）"}
{"author":"鱼玄机","content":"枫叶千枝复万枝，江桥掩映暮帆迟。忆君心似西江水，日夜东流无歇时。","dynasty":"唐代","tags":"写景，思念","title":"江陵愁望寄子安/江陵愁望有寄"}
{"author":"鱼玄机","content":"羞日遮罗袖，愁春懒起妆。易求无价宝，难得有心郎。枕上潜垂泪，花间暗断肠。自能窥宋玉，何必恨王昌？","dynasty":"唐代","tags":"女子，爱情，哲理","title":"赠邻女/寄李亿员外"}
{"author":"鱼玄机","content":"翠色连荒岸，烟姿入远楼。影铺秋水面，花落钓人头。根老藏鱼窟，枝低系客舟。萧萧风雨夜，惊梦复添愁。","dynasty":"唐代","tags":"柳树，写景，抒情，愁绪","title":"赋得江边柳"}
{"author":"鱼玄机","content":"苦思搜诗灯下吟，不眠长夜怕寒衾。满庭木叶愁风起，透幌纱窗惜月沈。疏散未闲终遂愿，盛衰空见本来心。幽栖莫定梧桐处，暮雀啾啾空绕林。","dynasty":"唐代","tags":"怀人，思念，伤感","title":"冬夜寄温飞卿"}
{"author":"鱼玄机","content":"临风兴叹落花频，芳意潜消又一春。应为价高人不问，却缘香甚蝶难亲。红英只称生宫里，翠叶那堪染路尘。及至移根上林苑，王孙方恨买无因。","dynasty":"唐代","tags":"咏物，写花，感慨","title":"卖残牡丹"}
{"author":"鱼玄机","content":"云峰满目放春晴，历历银钩指下生。自恨罗衣掩诗句，举头空羡榜中名。","dynasty":"唐代","tags":"抒怀，壮志，怀才不遇，愤懑","title":"游崇真观南楼睹新及第题名处"}
{"author":"鱼玄机","content":"莺语惊残梦，轻妆改泪容。竹阴初月薄，江静晚烟浓。湿觜衔泥燕，香须采蕊蜂。独怜无限思，吟罢亚枝松。","dynasty":"唐代","tags":"写景，抒情，孤寂","title":"暮春有感寄友人"}
{"author":"鱼玄机","content":"靡芜盈手泣斜晖，闻道邻家夫婿归。别日南鸿才北去，今朝北雁又南飞。春来秋去相思在，秋去春来信息稀。扃闭朱门人不到，砧声何事透罗帏。","dynasty":"唐代","tags":"弃妇，哀怨","title":"闺怨"}
{"author":"鱼玄机","content":"旦夕醉吟身，相思又此春。雨中寄书使，窗下断肠人。山卷珠帘看，愁随芳草新。别来清宴上，几度落梁尘。","dynasty":"唐代","title":"寄国香"}
{"author":"鱼玄机","content":"红桃处处春色，碧柳家家月明。楼上新妆待夜，闺中独坐含情。芙蓉月下鱼戏，螮蝀天边雀声。人世悲欢一梦，如何得作双成。","dynasty":"唐代","title":"寓言"}
{"author":"鱼玄机","content":"江南江北愁望，相思相忆空吟。鸳鸯暖卧沙浦，鸂鶒闲飞橘林。烟里歌声隐隐，渡头月色沉沉。含情咫尺千里，况听家家远砧。","dynasty":"唐代","tags":"爱情，相思","title":"隔汉江寄子安"}
{"author":"鱼玄机","content":"朝朝送别泣花钿，折尽春风杨柳烟。愿得西山无树木，免教人作泪悬悬。","dynasty":"唐代","title":"折杨柳"}
{"author":"鱼玄机","content":"山路欹斜石磴危，不愁行苦苦相思。冰销远硐怜清韵，雪远寒峰想玉姿。莫听凡歌春病酒，休招闲客夜贪棋。如松匪石盟长在，比翼连襟会肯迟。虽恨独行冬尽日，终期相见月圆时。别君何物堪持赠，泪落晴光一首诗。","dynasty":"唐代","tags":"抒情，相思","title":"春情寄子安"}
{"author":"鱼玄机","content":"自叹多情是足愁，况当风月满庭秋。洞房偏与更声近，夜夜灯前欲白头。","dynasty":"唐代","title":"秋怨"}
{"author":"鱼玄机","content":"无限荷香染暑衣，阮郎何处弄船归。自惭不及鸳鸯侣，犹得双双近钓矶。","dynasty":"唐代","tags":"爱情，浪漫","title":"闻李端公垂钓回寄赠"}
{"author":"鱼玄机","content":"嫩菊含新彩，远山闲夕烟。凉风惊绿树，清韵入朱弦。思妇机中锦，征人塞外天。雁飞鱼在水，书信若为传。","dynasty":"唐代","title":"早秋"}
{"author":"鱼玄机","content":"吴越相谋计策多，浣纱神女已相和。一双笑靥才回面，十万精兵尽倒戈。范蠡功成身隐遁，伍胥谏死国消磨。只今诸暨长江畔，空有青山号苎萝。","dynasty":"唐代","title":"浣纱庙"}
{"author":"鱼玄机","content":"深巷穷门少侣俦，阮郎唯有梦中留。香飘罗绮谁家席，风送歌声何处楼。街近鼓鼙喧晓睡，庭闲鹊语乱春愁。安能追逐人间事，万里身同不系舟。","dynasty":"唐代","title":"暮春即事"}
{"author":"鱼玄机","content":"闲散身无事，风光独自游。断云江上月，解缆海中舟。琴弄萧梁寺，诗吟庾亮楼。丛篁堪作伴，片石好为俦。燕雀徒为贵，金银志不求。满杯春酒绿，对月夜窗幽。绕砌澄清沼，抽簪映细流。卧床书册遍，半醉起梳头。","dynasty":"唐代","title":"遣怀"}
{"author":"鱼玄机","content":"春花秋月入诗篇，白日清宵是散仙。空卷珠帘不曾下，长移一榻对山眠。","dynasty":"唐代","title":"题隐雾亭"}
{"author":"鱼玄机","content":"喧喧朱紫杂人寰，独自清吟日色间。何事玉郎搜藻思，忽将琼韵扣柴关。白花发咏惭称谢，僻巷深居谬学颜。不用多情欲相见，松萝高处是前山。","dynasty":"唐代","title":"和人次韵"}
{"author":"鱼玄机","content":"焚香登玉坛，端简礼金阙。明月照幽隙，清风开短襟。（《狱中作》）绮陌春望远，瑶徽春兴多。殷勤不得语，红泪一双流。云情自郁争同梦，仙貌长芳又胜花。（以上俱见《纪事》）","dynasty":"唐代","title":"句"}
{"author":"鱼玄机","content":"水柔逐器知难定，云出无心肯再归。惆怅春风楚江暮，鸳鸯一只失群飞。","dynasty":"唐代","title":"送别"}
{"author":"鱼玄机","content":"落叶纷纷暮雨和，朱丝独抚自清歌。放情休恨无心友，养性空抛苦海波。长者车音门外有，道家书卷枕前多。布衣终作云霄客，绿水青山时一过。","dynasty":"唐代","title":"愁思"}
{"author":"鱼玄机","content":"阶砌乱蛩鸣，庭柯烟露清。月中邻乐响，楼上远山明。珍簟凉风著，瑶琴寄恨生。嵇君懒书札，底物慰秋情。","dynasty":"唐代","title":"寄飞卿"}
{"author":"鱼玄机","content":"饮冰食檗志无功，晋水壶关在梦中。秦镜欲分愁堕鹊，舜琴将弄怨飞鸿。井边桐叶鸣秋雨，窗下银灯暗晓风。书信茫茫何处问，持竿尽日碧江空。","dynasty":"唐代","title":"情书（一作书情寄李子安）"}
{"author":"鱼玄机","content":"醉别千卮不浣愁，离肠百结解无由。蕙兰销歇归春圃，杨柳东西绊客舟。聚散已悲云不定，恩情须学水长流。有花时节知难遇，未肯厌厌醉玉楼。","dynasty":"唐代","title":"寄子安"}
{"author":"鱼玄机","content":"移得仙居此地来，花丛自遍不曾栽。庭前亚树张衣桁，坐上新泉泛酒杯。轩槛暗传深竹径，绮罗长拥乱书堆。闲乘画舫吟明月，信任轻风吹却回。","dynasty":"唐代","title":"夏日山居"}
{"author":"鱼玄机","content":"恨寄朱弦上，含情意不任。早知云雨会，未起蕙兰心。灼灼桃兼李，无妨国士寻。苍苍松与桂，仍羡世人钦。月色苔阶净，歌声竹院深。门前红叶地，不扫待知音。","dynasty":"唐代","title":"感怀寄人"}
{"author":"鱼玄机","content":"大江横抱武昌斜，鹦鹉洲前户万家。画舸春眠朝未足，梦为蝴蝶也寻花。烟花已入鸬鹚港，画舸犹沿鹦鹉洲。醉卧醒吟都不觉，今朝惊在汉江头。","dynasty":"唐代","title":"江行"}
{"author":"鱼玄机","content":"满庭黄菊篱边拆，两朵芙蓉镜里开。落帽台前风雨阻，不知何处醉金杯。","dynasty":"唐代","title":"重阳阻雨"}
{"author":"鱼玄机","content":"幽人创奇境，游客驻行程。粉壁空留字，莲宫未有名。凿池泉自出，开径草重生。百尺金轮阁，当川豁眼明。","dynasty":"唐代","title":"题任处士创资福寺"}
{"author":"鱼玄机","content":"曾睹夭桃想玉姿，带风杨柳认蛾眉。珠归龙窟知谁见，镜在鸾台话向谁。从此梦悲烟雨夜，不堪吟苦寂寥时。西山日落东山月，恨想无因有了期。","dynasty":"唐代","title":"代人悼亡"}
{"author":"鱼玄机","content":"坚圆净滑一星流，月杖争敲未拟休。无滞碍时从拨弄，有遮栏处任钩留。不辞宛转长随手，却恐相将不到头。毕竟入门应始了，愿君争取最前筹。","dynasty":"唐代","title":"打球作"}
{"author":"鱼玄机","content":"仙籍人间不久留，片时已过十经秋。鸳鸯帐下香犹暖，鹦鹉笼中语未休。朝露缀花如脸恨，晚风欹柳似眉愁。彩云一去无消息，潘岳多情欲白头。一枝月桂和烟秀，万树江桃带雨红。且醉尊前休怅望，古来悲乐与今同。","dynasty":"唐代","title":"和新及第悼亡诗二首"}
{"author":"鱼玄机","content":"一首诗来百度吟，新情字字又声金。西看已有登垣意，远望能无化石心。河汉期赊空极目，潇湘梦断罢调琴。况逢寒节添乡思，叔夜佳醪莫独斟。","dynasty":"唐代","title":"次韵西邻新居兼乞酒"}
{"author":"鱼玄机","content":"闲居作赋几年愁，王屋山前是旧游。诗咏东西千嶂乱，马随南北一泉流。曾陪雨夜同欢席，别后花时独上楼。忽喜扣门传语至，为怜邻巷小房幽。相如琴罢朱弦断，双燕巢分白露秋。莫倦蓬门时一访，每春忙在曲江头。","dynasty":"唐代","title":"左名场自泽州至京，使人传语"}
{"author":"鱼玄机","content":"秦楼几夜惬心期，不料仙郎有别离。睡觉莫言云去处，残灯一盏野蛾飞。","dynasty":"唐代","title":"送别"}
{"author":"鱼玄机","content":"今日喜时闻喜鹊，昨宵灯下拜灯花。焚香出户迎潘岳，不羡牵牛织女家。","dynasty":"唐代","title":"迎李近仁员外"}
{"author":"鱼玄机","content":"昔闻南国容华少，今日东邻姊妹三。妆阁相看鹦鹉赋，碧窗应绣凤凰衫。红芳满院参差折，绿醑盈杯次第衔。恐向瑶池曾作女，谪来尘世未为男。文姬有貌终堪比，西子无言我更惭。一曲艳歌琴杳杳，四弦轻拨语喃喃。当台竞斗青丝发，对月争夸白玉簪。小有洞中松露滴，大罗天上柳烟含。但能为雨心长在，不怕吹箫事未谙。阿母几嗔花下语，潘郎曾向梦中参。暂持清句魂犹断，若睹红颜死亦甘。怅望佳人何处在，行云归北又归南。","dynasty":"唐代","title":"光、威、裒姊妹三人少孤而始妍乃有是作…因次其韵"}
{"author":"鱼玄机","content":"何事能销旅馆愁，红笺开处见银钩。蓬山雨洒千峰小，嶰谷风吹万叶秋。字字朝看轻碧玉，篇篇夜诵在衾裯.欲将香匣收藏却，且惜时吟在手头。","dynasty":"唐代","title":"和友人次韵"}
{"author":"鱼玄机","content":"珍簟新铺翡翠楼，泓澄玉水记方流。唯应云扇情相似，同向银床恨早秋。","dynasty":"唐代","title":"酬李学士寄簟"}
{"author":"鱼玄机","content":"八座镇雄军，歌谣满路新。汾川三月雨，晋水百花春。囹圄长空锁，干戈久覆尘。儒僧观子夜，羁客醉红茵。笔砚行随手，诗书坐绕身。小材多顾盼，得作食鱼人。","dynasty":"唐代","title":"寄刘尚书"}
{"author":"鱼玄机","content":"茫茫九陌无知己，暮去朝来典绣衣。宝匣镜昏蝉鬓乱，博山炉暖麝烟微。多情公子春留句，少思文君昼掩扉。莫惜羊车频列载，柳丝梅绽正芳菲。","dynasty":"唐代","title":"和人"}
{"author":"鱼玄机","content":"雁鱼空有信，鸡黍恨无期。闭户方笼月，褰帘已散丝。近泉鸣砌畔，远浪涨江湄。乡思悲秋客，愁吟五字诗。","dynasty":"唐代","title":"期友人阻雨不至"}
{"author":"鱼玄机","content":"何处同仙侣，青衣独在家。暖炉留煮药，邻院为煎茶。画壁灯光暗，幡竿日影斜。殷勤重回首，墙外数枝花。","dynasty":"唐代","title":"访赵炼师不遇"}
{"author":"鱼玄机","content":"柳拂兰桡花满枝，石城城下暮帆迟。折牌峰上三闾墓，远火山头五马旗。白雪调高题旧寺，阳春歌在换新词。莫愁魂逐清江去，空使行人万首诗。","dynasty":"唐代","title":"过鄂州"}
{"author":"鱼玄机","content":"霞彩剪为衣，添香出绣帏。芙蓉花叶□，山水帔□稀。驻履闻莺语，开笼放鹤飞。高堂春睡觉，暮雨正霏霏。","dynasty":"唐代","title":"寄题炼师"}
{"author":"鱼玄机","content":"住处虽同巷，经年不一过。清词劝旧女，香桂折新柯。道性欺冰雪，禅心笑绮罗。迹登霄汉上，无路接烟波。","dynasty":"唐代","title":"酬李郢夏日钓鱼回见示"}
{"author":"鱼玄机","content":"枫叶千枝复万枝，江桥掩映暮帆迟。忆君心似西江水，日夜东流无歇时。","dynasty":"唐代","title":"江陵愁望寄子安"}
{"author":"鱼玄机","content":"蘼芜盈手泣斜晖，闻道邻家夫婿归。别日南鸿才北去，今朝北雁又南飞。春来秋去相思在，秋去春来信息稀。扃闭朱门人不到，砧声何事透罗帏。","dynasty":"唐代","title":"闺怨"}
{"author":"鱼玄机","content":"山路奇支斜石磴危，不愁行苦苦相思。冰销远涧怜清韵，雪远寒峰想玉姿。莫听凡歌春病酒，休招闲客夜贪棋。如松匪石盟长在，比翼连襟会肯迟。虽恨独行冬尽日，终期相见月圆时。别君何物堪持赠，泪落晴光一首诗。","dynasty":"唐代","title":"春情寄子安"}
{"author":"鱼玄机","content":"幽人刱奇境，游客驻行程。粉壁空留字，莲宫未有名。凿池泉自出，开径草重生。百尺金轮阁，当川豁眼明。","dynasty":"唐代","title":"题任处士刱资福寺"}
{"author":"鱼玄机","content":"饮冰食檗志无功，晋水壶关在梦中。秦镜欲分愁堕鹊，舜琴将弄怨飞鸿。井边桐叶鸣秋雨，窗下银灯暗晓风。书信茫茫何处问，持竿尽日碧江空。","dynasty":"唐代","title":"情书"}
{"author":"鱼玄机","content":"一枝月桂和烟秀，万树江桃带雨红。且醉尊前休怅望，古来悲乐与今同。","dynasty":"唐代","title":"和新及第悼亡诗二首其二"}
{"author":"鱼玄机","content":"烟花已入鸬鹚港，画舸犹沿鹦鹉洲。醉卧醒吟都不觉，今朝惊在汉江头。","dynasty":"唐代","title":"江行其二"}
{"author":"鱼玄机","content":"山路敧斜石磴危，不愁行苦苦相思。冰销远涧怜清韵，雪远寒峰想玉姿。莫听凡歌春病酒，休招闲客夜贪棋。如松匪石盟长在，比翼连襟会肯迟。虽恨独行冬尽日，终期相见月圆时。别君何物堪持赠，泪落晴光一首诗。","dynasty":"唐代","title":"春情寄子安"}
{"author":"徐夤","content":"城上寒来思莫穷，土囊萍末两难同。飘成远浪江湖际，吹起暮尘京洛中。飞雪萧条残腊节，落花狼藉古行宫。春能和煦秋摇落，生杀还同造化功。","dynasty":"唐代","title":"风"}
{"author":"徐夤","content":"桓景登高事可寻，黄花开处绿畦深。消灾辟恶君须采，冷露寒霜我自禁。篱物早荣还早谢，涧松同德复同心。陶公岂是居贫者，剩有东篱万朵金。","dynasty":"唐代","title":"菊花"}
{"author":"徐夤","content":"火性何如水性柔，西来东出几时休。莫言通海能通汉，虽解浮舟也覆舟。湘浦暮沈尧女怨，汾河秋泛汉皇愁。洪波激湍归何处，二月桃花满眼流。","dynasty":"唐代","title":"水"}
{"author":"徐夤","content":"荆楚南来又北归，分明舌在不应违。怀王本是无心者，笼得苍蝇却放飞。","dynasty":"唐代","title":"张仪"}
{"author":"徐夤","content":"绣仆梅兼羽翼全，楚鸡非瑞莫争先。啼归明月落边树，飞入百花深处烟。避烧几曾遗远岫，引雏时见饮晴川。荔枝初熟无人际，啄破红苞坠野田。","dynasty":"唐代","title":"鹧鸪"}
{"author":"徐夤","content":"事与时违不自由，如烧如刺寸心头。乌江项籍忍归去，雁塞李陵长系留。燕国飞霜将破夏，汉宫纨扇岂禁秋。须知入骨难销处，莫比人间取次愁。","dynasty":"唐代","tags":"哀怨","title":"恨"}
{"author":"徐夤","content":"洪流盘砥柱，淮济不同波。莫讶清时少，都缘曲处多。远能通玉塞，高复接银河。大禹成门嶮，为龙始得过。","dynasty":"唐代","title":"河流"}
{"author":"徐夤","content":"飞书一幅锦文回，恨写深情寄雁来。机上月残香阁掩，树梢烟澹绿窗开。霏霏雨罢歌终曲，漠漠云深酒满杯。归日几人行问卜，徽音想望倚高台。轻帆数点千峰碧，水接云山四望遥。晴日海霞红霭霭，晓天江树绿迢迢。清波石眼泉当槛，小径松门寺对桥。明月钓舟渔浦远，倾山雪浪暗随潮。","dynasty":"唐代","title":"回文诗二首"}
{"author":"徐夤","content":"不并难飞茧里蛾，有花芳处定经过。天风相送轻飘去，却笑蜘蛛谩织罗。苒苒双双拂画栏，佳人偷眼再三看。莫欺翼短飞长近，试就花间扑已难。栩栩无因系得他，野园荒径一何多。不闻丝竹谁教舞，应仗流莺为唱歌。","dynasty":"唐代","title":"蝴蝶三首"}
{"author":"徐夤","content":"夜长偏觉漏声迟，往往随歌惨翠眉。黄叶落催砧杵日，子规啼破梦魂时。明妃去泣千行泪，蔡琰归梳两鬓丝。四皓入山招不得，无家归客最堪欺。","dynasty":"唐代","title":"愁"}
{"author":"徐夤","content":"翠染琅粉渐开，东南移得会稽栽。游丝挂处渔竿去，绿水夹时龙影来。风触有声含六律，露沾如洗绝浮埃。王猷旧宅无人到，抱却清阴盖绿苔。","dynasty":"唐代","title":"竹"}
{"author":"徐夤","content":"五千仞有余神秀，一一排云上氵寥。叠嶂出关分二陕，残冈过水作中条。巨灵庙破生春草，毛女峰高入绛霄。拜祝金天乞阴德，为民求主降神尧。","dynasty":"唐代","title":"西华"}
{"author":"徐夤","content":"不假陶镕妙，谁教羽翼全。五金池畔质，百和口中烟。觜钝鱼难啄，心空火自燃。御炉如有阙，须进圣君前。","dynasty":"唐代","title":"香鸭"}
{"author":"徐夤","content":"日下徵良匠，宫中赠阿娇。瑞莲开二孕，琼缕织千条。蝉翼轻轻结，花纹细细挑。舞时红袖举，纤影透龙绡。","dynasty":"唐代","title":"银结条冠子"}
{"author":"徐夤","content":"轻帆数点千峰碧，水接云山四望遥。晴日海霞红霭霭，晓天江树绿迢迢。清波石眼泉当槛，小径松门寺对桥。明月钓舟渔浦远，倾山雪浪暗随潮。","dynasty":"唐代","title":"回文诗二首其二"}
{"author":"徐夤","content":"北园乾叶旋空枝，兰蕙还将众草衰。笼鸟上天犹有待，病龙兴雨岂无期。身闲不厌频来客，年老偏怜最小儿。生事罢求名与利，一窗书策是年支。","dynasty":"唐代","title":"北园"}
{"author":"徐夤","content":"休说雄才间代生，到头难与运相争。时通有诏徵枚乘，世乱无人荐祢衡。逐日莫矜驽马步，司晨谁要牝鸡鸣。中林且作烟霞侣，尘满关河未可行。","dynasty":"唐代","title":"龙蛰二首其二"}
{"author":"徐夤","content":"万万花中第一流，浅霞轻染嫩银瓯。能狂绮陌千金子，也惑朱门万户侯。朝日照开携酒看，暮风吹落绕栏收。诗书满架尘埃扑，尽日无人略举头。","dynasty":"唐代","title":"牡丹花二首其二"}
{"author":"徐夤","content":"日日薰风卷瘴烟，南园珍果荔枝先。灵鸦啄破琼津滴，宝器盛来蚌腹圆。锦里只闻销醉客，蕊宫惟合赠神仙。何人刺出猩猩血，深染罗纹遍壳鲜。","dynasty":"唐代","title":"荔枝二首其二"}
{"author":"徐夤","content":"休向尊前愬羽觥，百壶清酌与君倾。身同绿树年年老，事比红尘日日生。六国英雄徒反覆，九原松柏甚分明。醉乡路与乾坤隔，岂信人间有利名。","dynasty":"唐代","title":"劝酒"}
{"author":"徐夤","content":"无酒穷愁结自舒，饮河求满不求馀。身登霄汉平时第，家得干戈定后书。富贵敢期苏季子，清贫方见马相如。明时用即匡君去，不用何妨却钓鱼。","dynasty":"唐代","title":"长安即事三首其二"}
{"author":"徐夤","content":"拖紫腰金不要论，便堪归隐白云村。更无名籍强金榜，岂有花枝胜杏园。绮席促时皆国器，羽觥飞处尽王孙。高眠亦是前贤事，争报春闱莫大恩。","dynasty":"唐代","title":"长安即事三首其三"}
{"author":"徐夤","content":"功智争驰澹薄空，犹怀忠信拟何从。鸱鸢啄腐疑雏凤，神鬼欺贫笑伯龙。烈日不融双鬓雪，病身全仰竹枝筇。崇侯入辅严陵退，堪忆啼猿万仞峰。","dynasty":"唐代","title":"西寨寓居其二"}
{"author":"徐夤","content":"耨水耕山息故林，壮图嘉话负前心。素丝鬓上分愁色，络纬床头和苦吟。笔研不才当付火，方书多诳罢烧金。同年二十八君子，游楚游秦断好音。","dynasty":"唐代","title":"新葺茆堂其二"}
{"author":"徐夤","content":"鹪鹩惊与凤皇同，忽向中兴遇至公。金榜连名升碧落，紫花封敕出琼宫。天知惜日迟迟暮，春为催花旋旋红。好是慈恩题了望，白云飞尽塔连空。","dynasty":"唐代","title":"曲江宴日呈诸同年"}
{"author":"徐夤","content":"明公家凿凤皇池，弱冠封侯四海推。富贵有期天授早，关河多难敕来迟。昴星人杰当王佐，黄石仙翁识帝师。昨日诏书犹漏缺，未言商也最能诗。","dynasty":"唐代","title":"尚书荣拜恩命夤疾中辄课恶诗二首以申攀赞其一"}
{"author":"徐夤","content":"东郊迎入紫泥封，此日天仙下九重。三五月明临阚泽，百千人众看王恭。旗傍绿树遥分影，马蹋浮云不见踪。借问乘轺何处客，相庭雄幕卷芙蓉。","dynasty":"唐代","title":"尚书荣拜恩命夤疾中辄课恶诗二首以申攀赞其二"}
{"author":"徐夤","content":"武荣江畔荫祥云，宠拜天人庆郡人。五色鹤绫花上敕，九霄龙尾道边臣。英雄达处谁言命，富贵来时自逼身。更待春风飞吉语，紫泥分付与陶钧。","dynasty":"唐代","title":"贺清源太保王延彬其二"}
{"author":"徐夤","content":"风拍衰肌久未蠲，破窗频见月团圆。更无旧日同人问，只有多情太守怜。腊内送将三折股，岁阴分与五铢钱。玄穹若假年龄在，愿捧铜盘为国贤。","dynasty":"唐代","title":"病中春日即事寄主人尚书二首其二"}
{"author":"徐夤","content":"非云非鹤不从容，谁敢轻量傲世踪。紫殿几徵王佐业，青山未拆诏书封。闲吟每待秋空月，早起长先野寺钟。前古负材多为国，满怀经济欲何从。","dynasty":"唐代","title":"寄华山司空侍郎其二"}
{"author":"徐夤","content":"渊明深念郤诜贫，踏破莓苔看甑尘。碧沼共攀红菡萏，金鞍不卸紫麒麟。残阳妒害催归客，薄酒甘尝罚主人。夜半梦醒追复想，欲长攀接有何因。","dynasty":"唐代","title":"邑宰相访翼日有寄"}
{"author":"徐夤","content":"百万人甘一掷输，玄穹惟与道相符。岂知紫殿新天子，只是丹徒旧啬夫。五色龙章身早见，六终鸿业数难逾。三年未得分明梦，却为兰陵起霸图。","dynasty":"唐代","title":"宋二首其二"}
{"author":"徐夤","content":"罩罩嘉鱼忆此方，送君前浦恨难量。火山远照苍梧郡，铜柱高标碧海乡。陆贾几时来越岛，三闾何日濯沧浪。钟仪冠带归心阻，蝴蝶飞园万草芳。","dynasty":"唐代","title":"南"}
{"author":"徐夤","content":"雪满湖天日影微，李君降虏失良时。穷溟驾浪鹍鹏化，极海寄书鸿雁迟。□□□来犹未启，残兵奔去杳难追。可怜燕谷花间晚，邹律如何为一吹。","dynasty":"唐代","title":"北"}
{"author":"徐夤","content":"漠漠沈沈向夕晖，苍梧巫峡两相依。天心白日休空蔽，海上故山应自归。似盖好临千乘载，如罗堪剪六铢衣。为霖须救苍生旱，莫向西郊作雨稀。","dynasty":"唐代","title":"云"}
{"author":"徐夤","content":"月落灯前闭北堂，神魂交入杳冥乡。文通毫管醒来异，武帝蘅芜觉后香。傅说已征贤可辅，周公不见恨何长。生松十八年方应，通塞人间岂合忙。","dynasty":"唐代","title":"梦"}
{"author":"徐夤","content":"紫气天元出故关，大明先照九垓间。鳌山海上秦娥去，鲈脍江边齐掾还。青帝郊坰平似砥，主人阶级峻如山。蟠桃树在烟涛水，解冻风高未得攀。","dynasty":"唐代","title":"东"}
{"author":"徐夤","content":"燎野焚林见所从，惹空横水展形容。能滋甘雨随车润，不并行云逐梦踪。晴鸟回笼嘉树薄，春亭娇幕好花浓。有时片片风吹去，海碧山清过几重。","dynasty":"唐代","title":"烟"}
{"author":"徐夤","content":"废苑荒阶伴绿苔，恩疏长信恨难开。姑苏麋鹿食思食，楚泽王孙来不来。色嫩似将蓝汁染，叶齐如把剪刀裁。燕昭没后多卿士，千载流芳郭隗台。","dynasty":"唐代","title":"草"}
{"author":"徐夤","content":"月坠西楼夜影空，透帘穿幕达房栊。流光堪在珠玑列，为火不生榆柳中。一一照通黄卷字，轻轻化出绿芜丛。欲知应候何时节，六月初迎大暑风。","dynasty":"唐代","title":"萤"}
{"author":"徐夤","content":"鹤鸣先警雁来天，洗竹沾花处处鲜。散彩几当蝉饮际，凝光宜对蚌胎前。朝垂苑草烟犹重，夜滴宫槐月正圆。怵惕与霜同降日，蘋蘩思荐独凄然。","dynasty":"唐代","title":"露"}
{"author":"徐夤","content":"天际何人濯锦归，偏宜残照与晨晖。流为洞府千年酒，化作灵山几袭衣。野烧焰连殊赫奕，愁云阴隔乍依稀。劳生愿学长生术，餐尽红桃上汉飞。","dynasty":"唐代","title":"霞"}
{"author":"徐夤","content":"濯秀盘根在碧流，紫茵含露向晴抽。编为细履随君步，织作轻帆送客愁。疏叶稍为投饵钓，密丛还碍采莲舟。鸳鸯鸂鶒多情甚，日日双双绕傍游。","dynasty":"唐代","title":"蒲"}
{"author":"徐夤","content":"筇竹岩边剔翠苔，锦江波冷洗琼瑰。累累节转苍龙骨，寸寸珠联巨蚌胎。须向广场驱驵骏，莫从闲处挞驽骀。宁同晋帝环营日，抛赚中途后骑来。","dynasty":"唐代","title":"笋鞭"}
{"author":"徐夤","content":"素节轻盈珠影匀，何人巧思间成文。闲垂别殿风应度，半掩行宫麝欲薰。绣户远笼寒焰重，玉楼高挂曙光分。无情几恨黄昏月，才到如钩便堕云。","dynasty":"唐代","title":"咏帘"}
{"author":"徐夤","content":"分影由来恨不同，绿窗孤馆两何穷。荧煌短焰长疑暗，零落残花旋委空。几处隔帘愁夜雨，谁家当户怯秋风。莫言明灭无多事，曾比人生一世中。","dynasty":"唐代","title":"咏灯"}
{"author":"徐夤","content":"秦代将军欲建功，截龙搜兔助英雄。用多谁念毛皆拔，抛却更嫌心不中。史氏只应归道直，江淹何独偶灵通。班超握管不成事，投掷翻从万里戎。君子三归擅一名，秋毫虽细握非轻。军书羽檄教谁录，帝命王言待我成。势健岂饶淝水阵，锋铦还学历山耕。毛干时有何人润，尽把烧焚恨始平。","dynasty":"唐代","title":"咏笔二首"}
{"author":"徐夤","content":"多蓄多藏岂足论，有谁还议济王孙。能于祸处翻为福，解向雠家买得恩。几怪邓通难免饿，须知夷甫不曾言。朝争暮竞归何处，尽入权门与幸门。","dynasty":"唐代","title":"咏钱"}
{"author":"徐夤","content":"鹤绫三尺晓霞浓，送与东家二八容。罗带绣裙轻好系，藕丝红缕细初缝。别来拭泪遮桃脸，行去包香坠粉胸。无事把将缠皓腕，为君池上折芙蓉。","dynasty":"唐代","title":"尚书筵中咏红手帕"}
{"author":"徐夤","content":"浓染红桃二月花，只宜神笔纵龙蛇。浅澄秋水看云母，碎擘轻苔间粉霞。写赋好追陈后宠，题诗堪送窦滔家。使君即入金銮殿，夜直无非草白麻。","dynasty":"唐代","title":"尚书新造花笺"}
{"author":"徐夤","content":"荻湾渔客巧妆成，硾铸银星一点轻。抛过碧江鸂鶒岸，轧残金井辘轳声。轴磨騂角冰光滑，轮卷春丝水面平。把向严滩寻辙迹，渔台基在辗难倾。","dynasty":"唐代","title":"钓车"}
{"author":"徐夤","content":"漠漠金条引线微，年年先翠报春归。解笼飞霭延芳景，不逐乱花飘夕晖。啼鸟噪蝉堪怅望，舞烟摇水自因依。五株名显陶家后，见说辞荣种者稀。","dynasty":"唐代","title":"柳"}
{"author":"徐夤","content":"行如兄弟影连空，春去秋来燕不同。紫塞别当秋露白，碧山飞入暮霞红。宣王德美周诗内，苏武书传汉苑中。况解衔芦避弓箭，一声归唳楚天风。","dynasty":"唐代","title":"鸿"}
{"author":"徐夤","content":"阆苑瑶台岁月长，一归华表好增伤。新声乍警初零露，折羽闲飞几片霜。要伴神仙归碧落，岂随龟雁住方塘。三山顶上无人处，琼树堪巢不死乡。","dynasty":"唐代","title":"鹤"}
{"author":"徐夤","content":"神化难源瑞即开，雕陵毛羽出尘埃。香闺报喜行人至，碧汉填河织女回。明月解随乌绕树，青铜宁愧雀为台。琼枝翠叶庭前植，从待翩翩去又来。","dynasty":"唐代","title":"鹊"}
{"author":"徐夤","content":"印留麋鹿野禽踪，岩壁渔矶几处逢。金谷晓凝花影重，章华春映柳阴浓。石桥羽客遗前迹，陈阁才人没旧容。归去扫除阶砌下，藓痕残绿一重重。","dynasty":"唐代","title":"苔"}
{"author":"徐夤","content":"水尽铜龙滴渐微，景阳钟动梦魂飞。潼关鸡唱促归骑，金殿烛残求御衣。窗下寒机犹自织，梁间栖燕欲双飞。羲和晴耸扶桑辔，借与寰瀛看早晖。","dynasty":"唐代","title":"晓"}
{"author":"徐夤","content":"酒尽歌终问后期，泛萍浮梗不胜悲。东门匹马夜归处，南浦片帆飞去时。赋罢江淹吟更苦，诗成苏武思何迟。可怜范陆分襟后，空折梅花寄所思。","dynasty":"唐代","title":"别"}
{"author":"徐夤","content":"日坠虞渊烛影开，沈沈烟雾压浮埃。剡川雪满子猷去，汉殿月生王母来。檐挂蛛丝应渐织，风吹萤火不成灰。愁人莫道何时旦，自有钟鸣漏滴催。","dynasty":"唐代","title":"夜"}
{"author":"徐夤","content":"引电随龙密又轻，酒杯闲噀得嘉名。千山草木如云暗，陆地波澜接海平。洒竹几添春睡重，滴檐偏遣夜愁生。阴妖冷孽成何怪，敢蔽高天日月明。","dynasty":"唐代","title":"雨"}
{"author":"徐夤","content":"为实随流瑞色新，泛风萦草护游鳞。密行碧水澄涵月，涩滞轻桡去采蘋.比物何名腰下剑，无根堪并镜中身。平湖春渚知何限，拨破闲投独茧纶。","dynasty":"唐代","title":"萍"}
{"author":"徐夤","content":"十里烟笼一径分，故人迢递久离群。白云明月皆由我，碧水青山忽赠君。浮世宦名浑似梦，半生勤苦谩为文。北邙坡上青松下，尽是锵金佩玉坟。","dynasty":"唐代","title":"十里烟笼"}
{"author":"徐夤","content":"巧者多为拙者资，良筹第一在乘时。市门逐利终身饱，谷口躬耕尽日饥。琼玖鬻来燕石贵，蓬蒿芳处楚兰衰。高皇冷笑重瞳客，盖世拔山何所为。","dynasty":"唐代","title":"偶书"}
{"author":"徐夤","content":"润屋丰家莫妄求，眼看多是与身雠。百禽罗得皆黄口，四皓山居始白头。玉烁火光争肯变，草芳崎岸不曾秋。朱门粉署何由到，空寄新诗谢列侯。","dynasty":"唐代","title":"润屋"}
{"author":"徐夤","content":"鹤性松心合在山，五侯门馆怯趋攀。三年卧病不能免，一日受恩方得还。明月送人沿驿路，白云随马入柴关。笑他范蠡贪婪甚，相罢金多始退闲。","dynasty":"唐代","title":"退居"}
{"author":"徐夤","content":"闭却闲门卧小窗。更何人与疗膏肓。一生有酒唯知醉，四大无根可预量。骨冷欲针先觉痛，肉顽频灸不成疮。漳滨伏枕文园渴，盗跖纵横似虎狼。","dynasty":"唐代","title":"闭门"}
{"author":"徐夤","content":"闭户开窗寝又兴，三更时节也如冰。长闲便是忘机者，不出真如过夏僧。环堵岂惭蜗作舍，布衣宁假鹤为翎。蔷薇花尽薰风起，绿叶空随满架藤。","dynasty":"唐代","title":"开窗"}
{"author":"徐夤","content":"点蜡烧银却胜栽，九华红艳吐玫瑰。独含冬夜寒光拆，不傍春风暖处开。难见只因能送喜，莫挑唯恐堕成灰。贪膏附热多相误，为报飞蛾罢拂来。","dynasty":"唐代","title":"灯花"}
{"author":"徐夤","content":"行止竟何从，深溪与古峰。青荷巢瑞质，绿水返灵踪。钻骨神明应，酬恩感激重。仙翁求一卦，何日脱龙钟。","dynasty":"唐代","title":"龟"}
{"author":"徐夤","content":"日下征良匠，宫中赠阿娇。瑞莲开二孕，琼缕织千条。蝉翼轻轻结，花纹细细挑。舞时红袖举，纤影透龙绡。","dynasty":"唐代","title":"银结条冠子"}
{"author":"徐夤","content":"十二琼楼锁翠微，暮霞遗却六铢衣。桐枯丹穴凤何去，天在鼎湖龙不归。帘影罢添新翡翠，露华犹湿旧珠玑。君王魂断骊山路，且向蓬瀛伴贵妃。","dynasty":"唐代","title":"华清宫"}
{"author":"徐夤","content":"肠断将军改葬归，锦囊香在忆当时。年来却恨相思树，春至不生连理枝。雪女冢头瑶草合，贵妃池里玉莲衰。霓裳旧曲飞霜殿，梦破魂惊绝后期。","dynasty":"唐代","title":"再幸华清宫"}
{"author":"徐夤","content":"天皇攘袂敕神龙，雨我公田兆岁丰。几日淋漓侵暮角，数宵滂沛彻晨钟。细如春雾笼平野，猛似秋风击古松。门下十年耕稼者，坐来偏忆翠微峰。","dynasty":"唐代","title":"喜雨上主人尚书"}
{"author":"徐夤","content":"久别猿啼寺，流年劫逝波。旧僧归塔尽，古瓦长松多。壁藓昏题记，窗萤散薜萝。平生英壮节，何故旋消磨。","dynasty":"唐代","title":"题南寺"}
{"author":"徐夤","content":"十载衣裘尽，临寒隐薜萝。心闲缘事少，身老爱山多。玉露催收菊，金风促剪禾。燕秦正戎马，林下好婆娑。","dynasty":"唐代","title":"北山秋晚"}
{"author":"徐夤","content":"昔游红杏苑，今隐刺桐村。岁计悬僧债，科名负国恩。不书胝渐稳，频镊鬓无根。惟有经邦事，年年志尚存。","dynasty":"唐代","title":"昔游"}
{"author":"徐夤","content":"红筵丝竹合，用尔作欢娱。直指宁偏党，无私绝觊觎。当歌谁擐袖，应节渐轻躯。恰与真相似，毡裘满颔须。","dynasty":"唐代","title":"酒胡子"}
{"author":"徐夤","content":"近来吾道少，恸哭博陵君。直节岩前竹，孤魂岭上云。缙绅传确论，丞相取遗文。废却中兴策，何由免用军。","dynasty":"唐代","title":"吊崔补阙"}
{"author":"徐夤","content":"三年悲过隙，一室类销冰。妻病入仙观，子穷随岳僧。荒丘寒有雨，古屋夜无灯。往日清猷著，金门几欲征。","dynasty":"唐代","title":"吊赤水李先生"}
{"author":"徐夤","content":"不假陶熔妙，谁教羽翼全。五金池畔质，百和口中烟。觜钝鱼难啄，心空火自燃。御炉如有阙，须进圣君前。","dynasty":"唐代","title":"香鸭"}
{"author":"徐夤","content":"金门谁奉诏，碧岸独垂钩。旧友只樵叟，新交惟野鸥。嘉名悬日月，深谷化陵丘。便可招巢父，长川好饮牛。","dynasty":"唐代","title":"钓台"}
{"author":"徐夤","content":"胡为名利役，来往老关河。白发随梳少，青山入梦多。途穷怜抱疾，世乱耻登科。却起渔舟念，春风钓绿波。","dynasty":"唐代","title":"旅次寓题"}
{"author":"徐夤","content":"承家居阙下，避世出关东。有酒刘伶醉，无儿伯道穷。新诗吟阁赏，旧业钓台空。雨雪还相访，心怀与我同。","dynasty":"唐代","title":"赠严司直"}
{"author":"徐夤","content":"葫芦窗畔挂，是物在其间。雪色老人鬓，桃花童子颜。祭星秋卜日，采药晓登山。旧放长生鹿，时衔瑞草还。","dynasty":"唐代","title":"赠东方道士"}
{"author":"徐夤","content":"香厨流瀑布，独院锁孤峰。绀发青螺长，文茵紫豹重。卵枯皆化燕，蜜老却成蜂。明月留人宿，秋声夜著松。","dynasty":"唐代","title":"题僧壁"}
{"author":"徐夤","content":"孤军前度战，一败一成功。卷旆早归国，卧尸犹臂弓。草间腥半在，沙上血残红。伤魄何为者，五湖垂钓翁。","dynasty":"唐代","title":"和人经隋唐间战处"}
{"author":"徐夤","content":"红颜如朔雪，日烁忽成空。泪尽黄云雨，尘消白草风。君心争不悔，恨思竟何穷。愿化南飞燕，年年入汉宫。","dynasty":"唐代","title":"追和常建叹王昭君"}
{"author":"徐夤","content":"寿岁过于百，时闲到上京。餐松双鬓嫩，绝粒四支轻。雨雪思中岳，云霞梦赤城。来年期寿箓，何处待先生。","dynasty":"唐代","title":"赠董先生"}
{"author":"徐夤","content":"涧底青松不染尘，未逢良匠竞谁分。龙盘劲节岩前见，鹤唳翠梢天上闻。大厦可营谁择木，女萝相附欲凌云。皇王自有增封日，修竹徒劳号此君。","dynasty":"唐代","title":"松"}
{"author":"徐夤","content":"翠染琅玕粉渐开，东南移得会稽栽。游丝挂处渔竿去，绿水夹时龙影来。风触有声含六律，露沾如洗绝浮埃。王猷旧宅无人到，抱却清阴盖绿苔。","dynasty":"唐代","title":"竹"}
{"author":"徐夤","content":"善价千金未可论，燕王新寄小龙孙。逐将白日驰青汉，衔得流星入画门。步骤最能随手转，性灵多恐会人言。桃花雪点多虽贵，全假当场一顾恩。","dynasty":"唐代","title":"尚书打球，小骢步骤最奇，因有所赠"}
{"author":"徐夤","content":"武夷春暖月初圆，采摘新芽献地仙。飞鹊印成香蜡片，啼猿溪走木兰船。金槽和碾沈香末，冰碗轻涵翠缕烟。分赠恩深知最异，晚铛宜煮北山泉。","dynasty":"唐代","title":"尚书惠蜡面茶"}
{"author":"徐夤","content":"涧底阴森验笔精，笔闲开展觉神清。曾当月照还无影，若许风吹合有声。枝偃只应玄鹤识，根深且与茯苓生。天台道士频来见，说似株株倚赤城。","dynasty":"唐代","title":"画松"}
{"author":"徐夤","content":"绿树多和雪霰栽，长安一别十年来。王侯买得价偏重，桃李落残花始开。宋玉邻边腮正嫩，文君机上锦初裁。沧洲春暮空肠断，画看犹将劝酒杯。","dynasty":"唐代","title":"忆牡丹"}
{"author":"徐夤","content":"今日狂风揭锦筵，预愁吹落夕阳天。闲看红艳只须醉，谩惜黄金岂是贤。南国好偷夸粉黛，汉宫宜摘赠神仙。良时虽作莺花主，白马王孙恰少年。","dynasty":"唐代","title":"惜牡丹"}
{"author":"徐夤","content":"采尽汀蘋恨别离，鸳鸯鸂鶒总双飞。月明南浦梦初断，花落洞庭人未归。天远有书随驿使，夜长无烛照寒机。年来泣泪知多少，重叠成痕在绣衣。","dynasty":"唐代","title":"览柳浑汀洲采白蘋之什，因成一章"}
{"author":"徐夤","content":"人事飘如一炷烟，且须求佛与求仙。丰年甲子春无雨，良夜庚申夏足眠。颜氏岂嫌瓢里饮，孟光非取镜中妍。平生生计何为者，三径苍苔十亩田。","dynasty":"唐代","title":"人事"}
{"author":"徐夤","content":"流苏凝作瑞华精，仙阁开时丽日晴。霜月冷销银烛焰，宝瓯圆印彩云英。娇含嫩脸春妆薄，红蘸香绡艳色轻。早晚有人天上去，寄他将赠董双成。","dynasty":"唐代","title":"尚书座上赋牡丹花得轻字韵其花自越中移植"}
{"author":"徐夤","content":"烂银基地薄红妆，羞杀千花百卉芳。紫陌昔曾游寺看，朱门今在绕栏望。龙分夜雨资娇态，天与春风发好香。多著黄金何处买，轻桡挑过镜湖光。","dynasty":"唐代","title":"依韵和尚书再赠牡丹花"}
{"author":"徐夤","content":"嘉运良时两阻修，钓竿蓑笠乐林丘。家无寸帛浑闲事，身似浮云且自由。庭际鸟啼花旋落，潭心月在水空流。晨炊一箸红银粒，忆著长安索米秋。","dynasty":"唐代","title":"嘉运"}
{"author":"徐夤","content":"绿鬓先生自出林，孟光同乐野云深。躬耕为食古人操，非织不衣贤者心。眼众岂能分瑞璧，舌多须信烁良金。君看黄阁南迁客，一过泷州绝好音。","dynasty":"唐代","title":"绿鬓"}
{"author":"徐夤","content":"骄侈阽危俭素牢，镜中形影岂能逃。石家恃富身还灭，颜子非贫道不遭。蝙蝠亦能知日月，鸾凤那肯啄腥臊。古今人事惟堪醉，好脱霜裘换绿醪。","dynasty":"唐代","title":"骄侈"}
{"author":"徐夤","content":"龙蛰蛇蟠却待伸，和光何惜且同尘。伍员岂是吹箫者，冀缺非同执耒人。神剑触星当变化，良金成器在陶钧。穰侯休忌关东客，张禄先生竟相秦。休说雄才间代生，到头难与运相争。时通有诏征枚乘，世乱无人荐祢衡。逐日莫矜驽马步，司晨谁要牝鸡鸣。中林且作烟霞侣，尘满关河未可行。","dynasty":"唐代","title":"龙蛰二首"}
{"author":"徐夤","content":"逐臭苍蝇岂有为，清蝉吟露最高奇。多藏苟得何名富，饱食嗟来未胜饥。穷寂不妨延寿考，贪狂总待算毫厘。首阳山翠千年在，好奠冰壶吊伯夷。","dynasty":"唐代","title":"逐臭苍蝇"}
{"author":"徐夤","content":"忆得当年接善邻，苦将闲事强夫君。斗开碧沼分明月，各领青山占白云。近日药方多缮写，旧来诗草半烧焚。金门几欲言西上，惆怅关河正用军。","dynasty":"唐代","title":"忆山中友人"}
{"author":"徐夤","content":"将名将利已无缘，深隐清溪拟学仙。绝却腥膻胜服药，断除杯酒合延年。蜗牛壳漏宁同舍，榆荚花开不是钱。鸾鹤久从笼槛闭，春风却放纸为鸢。","dynasty":"唐代","title":"溪隐"}
{"author":"徐夤","content":"酒醒欲得适闲情，骑马那胜策杖行。天暖天寒三月暮，溪南溪北两村名。沙澄浅水鱼知钓，花落平田鹤见耕。望断长安故交远，来书未说九河清。","dynasty":"唐代","title":"酒醒"}
{"author":"徐夤","content":"绿树垂枝荫四邻，春风还似旧时春。年年燕是雕梁主，处处花随落月尘。七贵竟为长逝客，五侯寻作不归人。秋槐影薄蝉声尽，休谓龙门待化鳞。","dynasty":"唐代","title":"潘丞相旧宅"}
{"author":"徐夤","content":"左右澄漪小槛前，直堤高筑古平川。十分春水双檐影，一片秋空两月悬。前岸好山摇细浪，夹门嘉树合晴烟。坐来暗起江湖思，速问溪翁买钓船。","dynasty":"唐代","title":"门外闲田数亩长有泉源因筑直堤分为两沼"}
{"author":"徐夤","content":"北园干叶旋空枝，兰蕙还将众草衰。笼鸟上天犹有待，病龙兴雨岂无期。身闲不厌频来客，年老偏怜最小儿。生事罢求名与利，一窗书策是年支。","dynasty":"唐代","title":"北园"}
{"author":"徐夤","content":"芳菲移自越王台，最似蔷薇好并栽。秾艳尽怜胜彩绘，嘉名谁赠作玫瑰。春藏锦绣风吹拆，天染琼瑶日照开。为报朱衣早邀客，莫教零落委苍苔。","dynasty":"唐代","title":"司直巡官无诸移到玫瑰花"}
{"author":"徐夤","content":"缥缈青虫脱壳微，不堪烟重雨霏霏。一枝秾艳留教住，几处春风借与飞。防患每忧鸡雀口，怜香偏绕绮罗衣。无情岂解关魂梦，莫信庄周说是非。拂绿穿红丽日长，一生心事住春光。最嫌神女来行雨，爱伴西施去采香。风定只应攒蕊粉，夜寒长是宿花房。鸣蝉性分殊迂阔，空解三秋噪夕阳。","dynasty":"唐代","title":"蝴蝶二首"}
{"author":"徐夤","content":"琼瑶初绽岭头葩，蕊粉新妆姹女家。举世更谁怜洁白，痴心皆尽爱繁华。玄冥借与三冬景，谢氏输他六出花。结实和羹知有日，肯随羌笛落天涯。","dynasty":"唐代","title":"梅花"}
{"author":"徐夤","content":"看遍花无胜此花，剪云披雪蘸丹砂。开当青律二三月，破却长安千万家。天纵秾华刳鄙吝，春教妖艳毒豪奢。不随寒令同时放，倍种双松与辟邪。万万花中第一流，浅霞轻染嫩银瓯。能狂绮陌千金子，也惑朱门万户侯。朝日照开携酒看，暮风吹落绕栏收。诗书满架尘埃扑，尽日无人略举头。","dynasty":"唐代","title":"牡丹花二首"}
{"author":"徐夤","content":"名参十二属，花入羽毛深。守信催朝日，能鸣送晓阴。峨冠装瑞璧，利爪削黄金。徒有稻粱感，何由报德音。","dynasty":"唐代","title":"鸡"}
{"author":"徐夤","content":"长养薰风拂晓吹，渐开荷芰落蔷薇。青虫也学庄周梦，化作南园蛱蝶飞。","dynasty":"唐代","title":"初夏戏题"}
{"author":"徐夤","content":"应节谁穷造化端，菊黄豺祭问应难。红窗透出鸳衾冷，白草飞时雁塞寒。露结芝兰琼屑厚，日干葵藿粉痕残。世间无比催摇落，松竹何人肯更看。","dynasty":"唐代","title":"霜"}
{"author":"徐夤","content":"不管人间是与非，白云流水自相依。一瓢挂树傲时代，五柳种门吟落晖。江上翠蛾遗佩去，岸边红袖采莲归。客星辞得汉光武，却坐东江旧藓矶。","dynasty":"唐代","title":"闲"}
{"author":"徐夤","content":"买骨须求骐骥骨，爱毛宜采凤凰毛。驽骀燕雀堪何用，仍向人前价例高。赋就长安振大名，斩蛇功与乐天争。归来延寿溪头坐，终日无人问一声。","dynasty":"唐代","title":"偶题二首"}
{"author":"徐夤","content":"碧落谁分造化权，结霜凝雪作婵娟。寒蝉若不开三穴，狡兔何从上九天。莫见团圆明处远，须看湾曲鉴时偏。郤诜树老尧蓂换，惆怅今年似去年。","dynasty":"唐代","title":"月"}
{"author":"徐夤","content":"难求珍箑过炎天，远就金貂乞月圆。直在引风欹角枕，且图遮日上渔船。但令织取无花簟，不用挑为饮露蝉。莫道如今时较晚，也应留得到明年。","dynasty":"唐代","title":"溪上要一只白簟扇盖头垂钓去年就节推…遂成拙句"}
{"author":"徐夤","content":"岁闰堪怜历候迟，出门惟与野云期。惊鱼掷上绿荷芰，栖鸟啄馀红荔枝。末路可能长薄命，修途应合有良时。市头相者休相戏，蹙膝先生半自知。","dynasty":"唐代","title":"郊村独游"}
{"author":"徐夤","content":"八角红亭荫绿池，一朝青草盖遗基。蔷薇藤老开花浅，翡翠巢空落羽奇。春榜几深门下客，乐章多取集中诗。平生德义人间诵，身后何劳更立碑。","dynasty":"唐代","title":"经故翰林杨左丞池亭"}
{"author":"徐夤","content":"不把渔竿不灌园，策筇吟绕绿芜村。得争野老眠云乐，倍感闽王与善恩。鸟趁竹风穿静户，鱼吹烟浪喷晴轩。何人买我安贫趣，百万黄金未可论。","dynasty":"唐代","title":"不把渔竿"}
{"author":"徐夤","content":"三世深谋启帝基，可怜孀妇与孤儿。罪归成济皇天恨，戈犯明君万古悲。巴蜀削平轻似纸，勾吴吞却美如饴。谁知高鼻能知数，竞向中原簸战旗。","dynasty":"唐代","title":"两晋"}
{"author":"徐夤","content":"天爵休将儋石论，一身恭俭万邦尊。赌将金带惊寰海，留得耕衣诫子孙。缔构不应饶汉祖，奸雄何足数王敦。草中求活非吾事，岂啻横身向庙门。百万人甘一掷输，玄穹惟与道相符。岂知紫殿新天子，只是丹徒旧啬夫。五色龙章身早见，六终鸿业数难逾。三年未得分明梦，却为兰陵起霸图。","dynasty":"唐代","title":"宋二首"}
{"author":"徐夤","content":"三惑昏昏中紫宸，万机抛却醉临春。书中不礼隋文帝，井底常携张贵嫔。玉树歌声移入哭，金陵天子化为臣。兵戈半渡前江水，狎客犹闻争酒巡。","dynasty":"唐代","title":"陈"}
{"author":"徐夤","content":"亚父凄凉别楚营，天留三杰翼龙争。高才无主不能用，直道有时方始平。喜愠子文何颖悟，卷藏蘧瑗甚分明。须知饮啄繇天命，休问黄河早晚清。","dynasty":"唐代","title":"读史"}
{"author":"徐夤","content":"位在嫔妃最上头，笑他长信女悲秋。日中月满可能久，花落色衰殊未忧。公主镜中争翠羽，君王袖底夺金钩。妾家兄弟知多少，恰要同时拜列侯。","dynasty":"唐代","title":"汉宫新宠"}
{"author":"徐夤","content":"贼去兵来岁月长，野蒿空满坏墙匡。旋从古辙成深谷，几见金舆过上阳。洛水送年催代谢，嵩山擎日拂穹苍。殊时异世为儒者，不见文皇与武皇。","dynasty":"唐代","title":"东京次新安道中"}
{"author":"徐夤","content":"出水莲花比性灵，三生尘梦一时醒。神传尊胜陀罗咒，佛授金刚般若经。懿德好书添女诫，素容堪画上银屏。鸣梭轧轧纤纤手，窗户流光织女星。","dynasty":"唐代","title":"赠月君"}
{"author":"徐夤","content":"明公家凿凤皇池，弱冠封侯四海推。富贵有期天授早，关河多难敕来迟。昴星人杰当王佐，黄石仙翁识帝师。昨日诏书犹漏缺，未言商也最能诗。","dynasty":"唐代","title":"尚书荣拜恩命夤疾中辄课恶诗二首以申攀赞其一"}
{"author":"徐夤","content":"鬓添华发数茎新，罗雀门前绝故人。减食为缘疏五味，不眠非是守庚申。深园竹绿齐抽笋，古木蛇青自脱鳞。天地有炉长铸物，浊泥遗块待陶钧。","dynasty":"唐代","title":"鬓发"}
{"author":"徐夤","content":"印留麋鹿野禽踪，岩壁渔矶几处逢。金谷晓凝花影重，章华春映柳阴浓。石桥羽客遗前迹，陈阁才人没旧容。归去扫除阶砌下，藓痕残绿一重重。","dynasty":"唐代","title":"苔"}
{"author":"徐夤","content":"亚父凄凉别楚营，天留三杰翼龙争。高才无主不能用，直道有时方始平。喜愠子文何颖悟，卷藏蘧瑗甚分明。须知饮啄繇天命，休问黄河早晚清。","dynasty":"唐代","title":"读史"}
{"author":"徐夤","content":"绣仆梅兼羽翼全，楚鸡非瑞莫争先。啼归明月落边树，飞入百花深处烟。避烧几曾遗远岫，引雏时见饮晴川。荔枝初熟无人际，啄破红苞坠野田。","dynasty":"唐代","title":"鹧鸪"}
{"author":"徐夤","content":"门巷萧条引涕洟，遗孤三岁著麻衣。绿杨树老垂丝短，翠竹林荒著笋稀。结社僧因秋朔吊，买书船近葬时归。平生欲献匡君策，抱病犹言未息机。","dynasty":"唐代","title":"经故广平员外旧宅"}
{"author":"徐夤","content":"万古清淮照远天，黄河浊浪不相关。县留东道三千客，宅锁南塘一片山。草色净经秋雨绿，烧痕寒入晓窗斑。闽王美锦求贤制，未许陶公解印还。","dynasty":"唐代","title":"醉题邑宰南塘屋壁"}
{"author":"徐夤","content":"伐罪书勋令不常，争教为帝与为王。十年小怨诛桓邵，一檄深雠怨孔璋。在井蛰龙如屈伏，食槽骄马忽腾骧。奸雄事过分明见，英识空怀许子将。","dynasty":"唐代","title":"魏"}
{"author":"徐夤","content":"日坠虞渊烛影开，沈沈烟雾压浮埃。剡川雪满子猷去，汉殿月生王母来。檐挂蛛丝应渐织，风吹萤火不成灰。愁人莫道何时旦，自有钟鸣漏滴催。","dynasty":"唐代","title":"夜"}
{"author":"徐夤","content":"鹪鹩惊与凤凰同，忽向中兴遇至公。金榜连名升碧落，紫花封敕出琼宫。天知惜日迟迟暮，春为催花旋旋红。好是慈恩题了望，白云飞尽塔连空。","dynasty":"唐代","title":"曲江宴日呈诸同年"}
{"author":"徐夤","content":"流苏凝作瑞华精，仙阁开时丽日晴。霜月冷销银烛焰，宝瓯圆印彩云英。娇含嫩脸春妆薄，红蘸香绡艳色轻。早晚有人天上去，寄他将赠董双成。","dynasty":"唐代","title":"尚书座上赋牡丹花得轻字韵其花自越中移植"}
{"author":"徐夤","content":"济川无楫拟何为，三杰还从汉祖推。心学庭槐空发火，鬓同门柳即垂丝。中兴未遇先怀策，除夜相催也课诗。江上年年接君子，一杯春酒一枰棋。","dynasty":"唐代","title":"温陵残腊书怀寄崔尚书"}
{"author":"徐夤","content":"二百年来事远闻，从龙谁解尽如云。张均兄弟皆何在，却是杨妃死报君。","dynasty":"唐代","title":"马嵬"}
{"author":"徐夤","content":"耨月耕烟水国春，薄徒应笑作农人。皇王尚法三推礼，白社宁忘四体勤。雨洒蓑衣芳草暗，鸟啼云树小村贫。犹胜堕力求飧者，五斗低腰走世尘。","dynasty":"唐代","title":"鸿门（旧本作失题）"}
{"author":"徐夤","content":"燎野焚林见所从，惹空横水展形容。能滋甘雨随车润，不并行云逐梦踪。晴鸟回笼嘉树薄，春亭娇幕好花浓。有时片片风吹去，海碧山清过几重。","dynasty":"唐代","title":"烟"}
{"author":"徐夤","content":"肠断东风落牡丹，为祥为瑞久留难。青春不驻堪垂泪，红艳已空犹倚栏。积藓下销香蕊尽，晴阳高照露华干。明年万叶千枝长，倍发芳菲借客看。","dynasty":"唐代","title":"郡庭惜牡丹"}
{"author":"徐夤","content":"家住寒梅翠岭东，长安时节咏途穷。牡丹窠小春馀雨，杨柳丝疏夏足风。愁鬓已还年纪白，衰容宁藉酒杯红。长卿甚有凌云作，谁与清吟绕帝宫。","dynasty":"唐代","title":"义通里寓居即事"}
{"author":"徐夤","content":"虽倚关张敌万夫，岂胜恩信作良图。能均汉祚三分业，不负荆州六尺孤。绿水有鱼贤已得，青桑如盖瑞先符。君王幸是中山后，建国如何号蜀都。","dynasty":"唐代","title":"蜀"}
{"author":"徐夤","content":"不望金舆到锦帷，人间乐极即须悲。若言要识愁中貌，也似君恩日日衰。招得香魂爵少翁，九华灯烛晓还空。汉王不及吴王乐，且与西施死处同。","dynasty":"唐代","title":"李夫人二首"}
{"author":"徐夤","content":"阴山冰冻尝迎夏，蛰户云雷只待春。吕望岂嫌垂钓老，西施不恨浣纱贫。坐为羽猎车中相，飞作君王掌上身。拍手相思惟大笑，我曹宁比等闲人。","dynasty":"唐代","title":"寄天台陈希畋"}
{"author":"徐夤","content":"休把羸蹄蹋霜雪，书成何处献君王。嵩山好与浮丘约，三十六峰云外乡。","dynasty":"唐代","title":"依韵赠南安方处士五首其二"}
{"author":"徐夤","content":"捩翠融青瑞色新，陶成先得贡吾君。功剜明月染春水，轻旋薄冰盛绿云。古镜破苔当席上，嫩荷涵露别江濆。中山竹叶醅初发，多病那堪中十分。","dynasty":"唐代","title":"贡馀秘色茶盏"}
{"author":"徐夤","content":"武荣江畔荫祥云，宠拜天人庆郡人。五色鹤绫花上敕，九霄龙尾道边臣。英雄达处谁言命，富贵来时自逼身。更待春风飞吉语，紫泥分付与陶钧。","dynasty":"唐代","title":"贺清源太保王延彬其二"}
{"author":"徐夤","content":"古往今来恨莫穷，不如沈醉卧春风。雀儿无角长穿屋，鹦鹉能言却入笼。柳惠岂嫌居下位，朱云直去指三公。闲思郭令长安宅，草没匡墙旧事空。","dynasty":"唐代","title":"古往今来"}
{"author":"徐夤","content":"听话金仙眉相毫，每来皆得解尘劳。鹤栖云路看方贵，僧倚松门见始高。名利罢烧心内火，雪霜偏垢鬓边毛。银蟾未出金乌在，更上层楼眺海涛。","dynasty":"唐代","title":"寺中偶题"}
{"author":"徐夤","content":"天际何人濯锦归，偏宜残照与晨晖。流为洞府千年酒，化作灵山几袭衣。野烧焰连殊赫奕，愁云阴隔乍依稀。劳生愿学长生术，餐尽红桃上汉飞。","dynasty":"唐代","title":"霞"}
{"author":"徐夤","content":"折桂何年下月中，闽山来问我雕虫。肯销金翠书屏上，谁把刍荛过日东。郯子昔时遭孔圣，繇余往代讽秦宫。嗟嗟大国金门士，几个人能振素风。","dynasty":"唐代","title":"渤海宾贡高元固先辈闽中相访云本国人…屏障因而有赠"}
{"author":"徐夤","content":"二百年来事远闻，从龙谁解尽如云。张均兄弟皆何在，却是杨妃死报君。","dynasty":"唐代","title":"马嵬"}
{"author":"徐夤","content":"藋藋拂清流，堪维舴艋舟。野虫悬作饵，溪月曲为钩。雨润摇阶长，风吹绕指柔。若将诸树比，还使绿杨羞。蚕妇非尧女，渔人是子猷。湖边旧栽处，长映读书楼。","dynasty":"唐代","title":"钓丝竹"}
{"author":"徐夤","content":"百万人甘一掷输，玄穹惟与道相符。岂知紫殿新天子，只是丹徒旧啬夫。五色龙章身早见，六终鸿业数难逾。三年未得分明梦，却为兰陵起霸图。","dynasty":"唐代","title":"宋二首其二"}
{"author":"徐夤","content":"举翼凌空碧，依人到大邦。粉翎栖画阁，雪影拂琼窗。振鹭堪为侣，鸣鸠好作双。狎鸥归未得，睹尔忆晴江。","dynasty":"唐代","title":"白鸽"}
{"author":"徐夤","content":"素手春溪罢浣纱，巧裁明月半弯斜。齐宫合赠东昏宠，好步黄金菡萏花。","dynasty":"唐代","title":"新刺袜"}
{"author":"徐夤","content":"产破身穷为学儒，我家诸表爱诗书。严陵虽说临溪隐，晏子还闻近市居。佳句丽偷红菡萏，吟窗冷落白蟾蜍。闲来共话无生理，今古悠悠事总虚。","dynasty":"唐代","title":"赠表弟黄校书辂（昔居临溪今居近市入市五里）"}
{"author":"徐夤","content":"秦代将军欲建功，截龙搜兔助英雄。用多谁念毛皆拔，抛却更嫌心不中。史氏只应归道直，江淹何独偶灵通。班超握管不成事，投掷翻从万里戎。君子三归擅一名，秋毫虽细握非轻。军书羽檄教谁录，帝命王言待我成。势健岂饶淝水阵，锋铦还学历山耕。毛干时有何人润，尽把烧焚恨始平。","dynasty":"唐代","title":"咏笔二首"}
{"author":"徐夤","content":"北园乾叶旋空枝，兰蕙还将众草衰。笼鸟上天犹有待，病龙兴雨岂无期。身闲不厌频来客，年老偏怜最小儿。生事罢求名与利，一窗书策是年支。","dynasty":"唐代","title":"北园"}
{"author":"徐夤","content":"流苏凝作瑞华精，仙阁开时丽日晴。霜月冷销银烛焰，宝瓯圆印彩云英。娇含嫩脸春妆薄，红蘸香绡艳色轻。早晚有人天上去，寄他将赠董双成。","dynasty":"唐代","title":"尚书座上赋牡丹花得轻字韵其花自越中移植"}
{"author":"徐夤","content":"门巷萧条引涕洟，遗孤三岁著麻衣。绿杨树老垂丝短，翠竹林荒著笋稀。结社僧因秋朔吊，买书船近葬时归。平生欲献匡君策，抱病犹言未息机。","dynasty":"唐代","title":"经故广平员外旧宅"}
{"author":"徐夤","content":"蕊珠宫里谪神仙，八载温陵万户闲。心地阔于云梦泽，官资高却太行山。姜牙兆寄熊罴内，陶侃文成掌握间。应笑清溪旧门吏，年年扶病掩柴关。武荣江畔荫祥云，宠拜天人庆郡人。五色鹤绫花上敕，九霄龙尾道边臣。英雄达处谁言命，富贵来时自逼身。更待春风飞吉语，紫泥分付与陶钧。","dynasty":"唐代","title":"贺清源太保王延彬"}
{"author":"徐夤","content":"寿岁过于百，时闲到上京。餐松双鬓嫩，绝粒四支轻。雨雪思中岳，云霞梦赤城。来年期寿箓，何处待先生。","dynasty":"唐代","title":"赠董先生"}
{"author":"徐夤","content":"十载衣裘尽，临寒隐薜萝。心闲缘事少，身老爱山多。玉露催收菊，金风促剪禾。燕秦正戎马，林下好婆娑。","dynasty":"唐代","title":"北山秋晚"}
{"author":"徐夤","content":"听话金仙眉相毫，每来皆得解尘劳。鹤栖云路看方贵，僧倚松门见始高。名利罢烧心内火，雪霜偏垢鬓边毛。银蟾未出金乌在，更上层楼眺海涛。","dynasty":"唐代","title":"寺中偶题"}
{"author":"徐夤","content":"非凿非疏出洞门，源深流嶮合还分。高成瀑布漱逋客，清入御沟朝圣君。迸滴几山穿破石，迅飞层峤喷开云。旧斋一带连松竹，明月窗前枕上闻。","dynasty":"唐代","title":"泉"}
{"author":"徐夤","content":"岁闰堪怜历候迟，出门惟与野云期。惊鱼掷上绿荷芰，栖鸟啄馀红荔枝。末路可能长薄命，修途应合有良时。市头相者休相戏，蹙膝先生半自知。","dynasty":"唐代","title":"郊村独游"}
{"author":"徐夤","content":"五树旌封许岁寒，挽柯攀叶也无端。争如涧底凌霜节，不受秦皇乱世官。","dynasty":"唐代","title":"大夫松"}
{"author":"徐夤","content":"点点苔钱上玉墀，日斜空望六龙西。妆台尘暗青鸾掩，宫树月明黄鸟啼。庭草可怜分雨露，君恩深恨隔云泥。银蟾借与金波路，得入重轮伴羿妻。","dynasty":"唐代","title":"上阳宫词"}
{"author":"徐夤","content":"远向端溪得，皆因郢匠成。凿山青霭断，琢石紫花轻。散墨松香起，濡毫藻句清。入台知价重，著匣恐尘生。守黑还全器，临池早著名。春闱携就处，军幕载将行。不独雄文阵，兼能助笔耕。莫嫌涓滴润，深染古今情。洗处无瑕玷，添时识满盈。兰亭如见用，敲戛有金声。","dynasty":"唐代","title":"尚书命题瓦砚"}
{"author":"徐夤","content":"阆苑瑶台岁月长，一归华表好增伤。新声乍警初零露，折羽闲飞几片霜。要伴神仙归碧落，岂随龟雁住方塘。三山顶上无人处，琼树堪巢不死乡。","dynasty":"唐代","title":"鹤"}
{"author":"徐夤","content":"紫殿谏多防佞口，清秋假满别明君。惟忧急诏归青琐，不得经时卧白云。千载茯苓携鹤劚，一峰仙掌与僧分。门前旧客期相荐，犹望飞书及主文。","dynasty":"唐代","title":"送卢拾遗归华山"}
{"author":"徐夤","content":"忆得当年接善邻，苦将闲事强夫君。斗开碧沼分明月，各领青山占白云。近日药方多缮写，旧来诗草半烧焚。金门几欲言西上，惆怅关河正用军。","dynasty":"唐代","title":"忆山中友人"}
{"author":"徐夤","content":"北园干叶旋空枝，兰蕙还将众草衰。笼鸟上天犹有待，病龙兴雨岂无期。身闲不厌频来客，年老偏怜最小儿。生事罢求名与利，一窗书策是年支。","dynasty":"唐代","title":"北园"}
{"author":"徐夤","content":"五树旌封许岁寒，挽柯攀叶也无端。争如涧底凌霜节，不受秦皇乱世官。","dynasty":"唐代","title":"大夫松"}
{"author":"徐夤","content":"宝器一泓银汉水，锦鳞才动即先知。似涵明月波宁隔，欲上轻冰律未移。薄雾罩来分咫尺，碧绡笼处较毫厘。文翁未得沈香饵，拟置金盘召左慈。","dynasty":"唐代","title":"郡侯坐上观琉璃瓶中游鱼"}
{"author":"徐夤","content":"浓染红桃二月花，只宜神笔纵龙蛇。浅澄秋水看云母，碎擘轻苔间粉霞。写赋好追陈后宠，题诗堪送窦滔家。使君即入金銮殿，夜直无非草白麻。","dynasty":"唐代","title":"尚书新造花笺"}
{"author":"徐夤","content":"素手春溪罢浣纱，巧裁明月半弯斜。齐宫合赠东昏宠，好步黄金菡萏花。","dynasty":"唐代","title":"新刺袜"}
{"author":"徐夤","content":"晨起梳头忽自悲，镜中亲见数茎丝。从今休说龙泉剑，世上恩雠报已迟。","dynasty":"唐代","title":"镜中览怀（一作览镜书怀）"}
{"author":"徐夤","content":"功智争驰澹薄空，犹怀忠信拟何从。鸱鸢啄腐疑雏凤，神鬼欺贫笑伯龙。烈日不融双鬓雪，病身全仰竹枝筇。崇侯入辅严陵退，堪忆啼猿万仞峰。","dynasty":"唐代","title":"西寨寓居其二"}
{"author":"徐夤","content":"门巷萧条引涕洟，遗孤三岁著麻衣。绿杨树老垂丝短，翠竹林荒著笋稀。结社僧因秋朔吊，买书船近葬时归。平生欲献匡君策，抱病犹言未息机。","dynasty":"唐代","title":"经故广平员外旧宅"}
{"author":"徐夤","content":"荆楚南来又北归，分明舌在不应违。怀王本是无心者，笼得苍蝇却放飞。","dynasty":"唐代","title":"张仪"}
{"author":"徐夤","content":"三世深谋启帝基，可怜孀妇与孤儿。罪归成济皇天恨，戈犯明君万古悲。巴蜀削平轻似纸，勾吴吞却美如饴。谁知高鼻能知数，竞向中原簸战旗。","dynasty":"唐代","title":"两晋"}
{"author":"徐夤","content":"休说雄才间代生，到头难与运相争。时通有诏徵枚乘，世乱无人荐祢衡。逐日莫矜驽马步，司晨谁要牝鸡鸣。中林且作烟霞侣，尘满关河未可行。","dynasty":"唐代","title":"龙蛰二首其二"}
{"author":"徐夤","content":"二百年来事远闻，从龙谁解尽如云。张均兄弟皆何在，却是杨妃死报君。","dynasty":"唐代","title":"马嵬"}
{"author":"徐夤","content":"赋就长安振大名，斩蛇功与乐天争。归来延寿溪头坐，终日无人问一声。","dynasty":"唐代","title":"偶题二首其二"}
{"author":"徐夤","content":"双鹭雕笼昨夜开，月明飞出立庭隈。但教绿水池塘在，自有碧天鸿雁来。清韵叫霜归岛树，素翎遗雪落渔台。何人为我追寻得，重劝溪翁酒一杯。","dynasty":"唐代","title":"双鹭"}
{"author":"徐夤","content":"濯秀盘根在碧流，紫茵含露向晴抽。编为细履随君步，织作轻帆送客愁。疏叶稍为投饵钓，密丛还碍采莲舟。鸳鸯鸂鶒多情甚，日日双双绕傍游。","dynasty":"唐代","title":"蒲"}
{"author":"徐夤","content":"身比秋荷觉渐枯，致君经国堕前图。层冰照日犹能暖，病骨逢春却未苏。镜里白须撏又长，枝头黄鸟静还呼。庾楼恩化通神圣，何计能教掷得卢。风拍衰肌久未蠲，破窗频见月团圆。更无旧日同人问，只有多情太守怜。腊内送将三折股，岁阴分与五铢钱。玄穹若假年龄在，愿捧铜盘为国贤。","dynasty":"唐代","title":"病中春日即事寄主人尚书二首"}
{"author":"徐夤","content":"窗开青琐见瑶台，冷拂星辰逼上台。丹凤诏成中使取，白龙香近圣君来。欲言温署三缄口，闲赋宫词八斗才。莫拟吟云避荣贵，庙堂玉铉待盐梅。","dynasty":"唐代","title":"献内翰杨侍郎"}
{"author":"徐夤","content":"尘埃归去五湖东，还是衡门一亩宫。旧业旋从征赋失，故人多逐乱离空。因悲尽室如悬罄，却拟携家学转蓬。见说武王天上梦，无情曾与傅岩通。","dynasty":"唐代","title":"东归题屋壁"}
{"author":"徐夤","content":"密云郊外已回秋，日下崦嵫景懒收。秦帝城高坚似铁，李斯书上曲如钩。宁惟东岳凌天秀，更有长庚瞰曙流。见说山傍偏出将，犬戎降尽复何愁。","dynasty":"唐代","title":"西"}
{"author":"徐夤","content":"发事牵情不自由，偶然惆怅即难收。已闻抱玉沾衣湿，见说迷途满目流。滴尽绮筵红烛暗，坠残妆阁晓花羞。世间何处偏留得，万点分明湘水头。","dynasty":"唐代","title":"泪"}
{"author":"徐夤","content":"怀君何计更留连，忍送文星上碧天。杜预注通三十卷，汉皇枝绍几千年。言端信义如明月，笔下篇章似涌泉。他日有书随雁足，东溪无令访渔船。","dynasty":"唐代","title":"送刘常侍"}
{"author":"徐夤","content":"坦腹夫君不可逢，千年犹在播英风。红鹅化鹤青天远，彩笔成龙绿水空。爱竹只应怜直节，书裙多是为奇童。吹笙缑岭登山后，东注清流岂有穷。","dynasty":"唐代","title":"山阴故事"}
{"author":"徐夤","content":"君子三归擅一名，秋毫虽细握非轻。军书羽檄教谁录，帝命王言待我成。势健岂饶淝水阵，锋铦还学历山耕。毛乾时有何人润，尽把烧焚恨始平。","dynasty":"唐代","title":"咏笔二首其二"}
{"author":"徐夤","content":"涧竹岩云有旧期，二年频长鬓边丝。游鱼不爱金杯水，栖鸟敢求琼树枝。陶景恋深松桧影，留侯抛却帝王师。龙争虎攫皆闲事，数叠山光在梦思。","dynasty":"唐代","title":"忆旧山"}
{"author":"徐夤","content":"近来吾道少，恸哭博陵君。直节岩前竹，孤魂岭上云。缙绅传确论，丞相取遗文。废却中兴策，何由免用军。","dynasty":"唐代","title":"吊崔补阙"}
{"author":"徐夤","content":"地灵蒸水暖，天气待宸游。岳拱莲花秀，峰高玉蕊秋。朝元雕翠阁，乞巧绣琼楼。碧海供骊岭，黄金络马头。五王更入帐，七贵迭封侯。夕雨鸣鸳瓦，朝阳晔柘裘。伊皋争负鼎，舜禹让垂旒。堕珥闲应拾，遗钗醉不收。飞烟笼剑戟，残月照旌斿。履朔求衣早，临阳解佩羞。宫词裁锦段，御笔落银钩。帝里新丰县，长安旧雍州。雪衣传贝叶，蝉鬓插山榴。对景瞻瑶兔，升天驾彩虬。丹书陈北虏，玄甲擐犀牛。圣诰多屯否，生灵少怨尤。穹旻当有辅，帷幄岂无筹。凤态伤红艳，鸾舆缓紫骝。树名端正在，人欲梦魂休。谶语山旁鬼，尘销陇畔丘。重来芳草恨，往事落花愁。五十年鸿业，东凭渭水流。","dynasty":"唐代","title":"依御史温飞卿华清宫二十二韵"}
{"author":"徐夤","content":"鹤鸣先警雁来天，洗竹沾花处处鲜。散彩几当蝉饮际，凝光宜对蚌胎前。朝垂苑草烟犹重，夜滴宫槐月正圆。怵惕与霜同降日，蘋蘩思荐独凄然。","dynasty":"唐代","title":"露"}
{"author":"徐夤","content":"杏苑箫声好醉乡，春风嘉宴更无双。凭谁为谑穆天子，莫把瑶池并曲江。","dynasty":"唐代","title":"杏园"}
{"author":"徐夤","content":"韦蒙屈指许非才，三载长安共酒杯。欲别未攀杨柳赠，相留拟待牡丹开。寒随御水波光散，暖逐衡阳雁影来。他日因书问衰飒，东溪须访子陵台。","dynasty":"唐代","title":"东归出城留别知己"}
{"author":"徐夤","content":"天爵休将儋石论，一身恭俭万邦尊。赌将金带惊寰海，留得耕衣诫子孙。缔构不应饶汉祖，奸雄何足数王敦。草中求活非吾事，岂啻横身向庙门。百万人甘一掷输，玄穹惟与道相符。岂知紫殿新天子，只是丹徒旧啬夫。五色龙章身早见，六终鸿业数难逾。三年未得分明梦，却为兰陵起霸图。","dynasty":"唐代","title":"宋二首"}
{"author":"徐夤","content":"从待衔泥溅客衣，百禽灵性比他稀。何嫌何恨秋须去，无约无期春自归。雕鹗不容应不怪，栋梁相庇愿相依。吴王宫女娇相袭，合整双毛预奋飞。","dynasty":"唐代","title":"燕"}
{"author":"徐夤","content":"为发凉飙满玉堂，每亲襟袖便难忘。霜浓雪暗知何在，道契时来忽自扬。曾伴一樽临小槛，几遮残日过回廊。汉宫如有秋风起，谁信班姬泪数行。","dynasty":"唐代","title":"咏扇"}
{"author":"徐夤","content":"剑门南面树，移向会仙亭。锦水饶花艳，岷山带叶青。文君惭婉娩，神女让娉婷。烂熳红兼紫，飘香入绣扃。","dynasty":"唐代","title":"蜀葵"}
{"author":"徐夤","content":"愁花变出白髭须，半世辛勤一事无。道在或期君梦想，贫来争奈鬼揶揄。马卿自愧长婴疾，颜子谁怜不是愚。借取秦宫台上镜，为时开照汉妖狐。","dynasty":"唐代","title":"咏怀"}
{"author":"徐夤","content":"闲读南华对酒杯，醉携筇竹画苍苔。豪门有利人争去，陋巷无权客不来。解报可能医病雀，重燃谁肯照寒灰。严陵万古清风在，好棹东溪咏钓台。功智争驰淡薄空，犹怀忠信拟何从。鸱鸢啄腐疑雏凤，神鬼欺贫笑伯龙。烈日不融双鬓雪，病身全仰竹枝筇。崇侯入辅严陵退，堪忆啼猿万仞峰。","dynasty":"唐代","title":"西寨寓居"}
{"author":"徐夤","content":"岚似屏风草似茵，草边时脍锦花鳞。山中宰相陶弘景，谷口耕夫郑子真。宦达到头思野逸，才多未必笑清贫。君看东洛平泉宅，只有年年百卉春。","dynasty":"唐代","title":"岚似屏风"}
{"author":"徐夤","content":"藻丽荧煌冠士林，白华荣养有曾参。十年去里荆门改，八岁能诗相座吟。李广不侯身渐老，子山操赋恨何深。钓鱼台上频相访，共说长安泪满襟。","dynasty":"唐代","title":"赠杨著"}
{"author":"徐夤","content":"休向尊前诉羽觥，百壶清酌与君倾。身同绿树年年老，事比红尘日日生。六国英雄徒反覆，九原松柏甚分明。醉乡路与乾坤隔，岂信人间有利名。","dynasty":"唐代","title":"劝酒"}
{"author":"徐夤","content":"害物伤生性岂驯，且宜笼罩待知人。惟擒燕雀啖腥血，却笑鸾皇啄翠筠。狡兔穴多非尔识，鸣鸠脰短罚君身。豪门不读诗书者，走马平原放玩频。","dynasty":"唐代","title":"鹰"}
{"author":"徐夤","content":"韦蒙屈指许非才，三载长安共酒杯。欲别未攀杨柳赠，相留拟待牡丹开。寒随御水波光散，暖逐衡阳雁影来。他日因书问衰飒，东溪须访子陵台。","dynasty":"唐代","title":"东归出城留别知己"}
{"author":"徐夤","content":"点点苔钱上玉墀，日斜空望六龙西。妆台尘暗青鸾掩，宫树月明黄鸟啼。庭草可怜分雨露，君恩深恨隔云泥。银蟾借与金波路，得入重轮伴羿妻。","dynasty":"唐代","title":"上阳宫词"}
{"author":"徐夤","content":"曲江真宰国中讹，寻奏渔阳忽荷戈。堂上有兵天不用，幄中无策印空多。尘惊骑透潼关锁，云护龙游渭水波。未必蛾眉能破国，千秋休恨马嵬坡。","dynasty":"唐代","title":"开元即事"}
{"author":"徐夤","content":"日月无情也有情，朝升夕没照均平。虽催前代英雄死，还促后来贤圣生。三尺灵乌金借耀，一轮飞镜水饶清。凭谁筑断东溟路，龙影蝉光免运行。","dynasty":"唐代","title":"日月无情"}
{"author":"徐夤","content":"阴山冰冻尝迎夏，蛰户云雷只待春。吕望岂嫌垂钓老，西施不恨浣纱贫。坐为羽猎车中相，飞作君王掌上身。拍手相思惟大笑，我曹宁比等闲人。","dynasty":"唐代","title":"寄天台陈希畋"}
{"author":"徐夤","content":"抛掷清溪旧钓钩，长安寒暑再环周。便随莺羽三春化，只说蝉声一度愁。扫雪自怜窗纸照，上天宁愧海槎流。明时则待金门诏，肯羡班超万户侯。无酒穷愁结自舒，饮河求满不求馀。身登霄汉平时第，家得干戈定后书。富贵敢期苏季子，清贫方见马相如。明时用即匡君去，不用何妨却钓鱼。拖紫腰金不要论，便堪归隐白云村。更无名籍强金榜，岂有花枝胜杏园。绮席促时皆国器，羽觥飞处尽王孙。高眠亦是前贤事，争报春闱莫大恩。","dynasty":"唐代","title":"长安即事三首"}
{"author":"徐夤","content":"一主参差六十年，父兄犹庆授孙权。不迎曹操真长策，终谢张昭见硕贤。建业龙盘虽可贵，武昌鱼味亦何偏。秦嬴谩作东游计，紫气黄旗岂偶然。","dynasty":"唐代","title":"吴"}
{"author":"徐夤","content":"门巷萧条引涕洟，遗孤三岁著麻衣。绿杨树老垂丝短，翠竹林荒著笋稀。结社僧因秋朔吊，买书船近葬时归。平生欲献匡君策，抱病犹言未息机。","dynasty":"唐代","title":"经故广平员外旧宅"}
{"author":"徐夤","content":"齿发那能敌岁华，早知休去避尘沙。鬼神只阚高明里，倚伏不干栖隐家。陶景岂全轻组绶，留侯非独爱烟霞。赠君吉语堪铭座，看取朝开暮落花。","dynasty":"唐代","title":"招隐"}
{"author":"徐夤","content":"休说人间有陆沈，一樽闲待月明斟。时来不怕沧溟阔，道大却忧潢潦深。白首钓鱼应是分，青云干禄已无心。梓桐赋罢相如隐，谁为君前永夜吟。","dynasty":"唐代","title":"休说"}
{"author":"徐夤","content":"梦断纱窗半夜雷，别君花落又花开。渔阳路远书难寄，衡岳山高月不来。玄燕有情穿绣户，灵龟无应祝金杯。人生若得长相对，萤火生烟草化灰。","dynasty":"唐代","title":"梦断"}
{"author":"徐夤","content":"肠断东风落牡丹，为祥为瑞久留难。青春不驻堪垂泪，红艳已空犹倚栏。积藓下销香蕊尽，晴阳高照露华干。明年万叶千枝长，倍发芳菲借客看。","dynasty":"唐代","title":"郡庭惜牡丹"}
{"author":"徐夤","content":"蓓蕾抽开素练囊，琼葩薰出白龙香。裁分楚女朝云片，剪破姮娥夜月光。雪句岂须征柳絮，粉腮应恨帖梅妆。槛边几笑东篱菊，冷折金风待降霜。","dynasty":"唐代","title":"追和白舍人咏白牡丹"}
{"author":"徐夤","content":"朱弹星丸粲日光，绿琼枝散小香囊。龙绡壳绽红纹粟，鱼目珠涵白膜浆。梅熟已过南岭雨，橘酸空待洞庭霜。蛮山蹋晓和烟摘，拜捧金盘奉越王。日日熏风卷瘴烟，南园珍果荔枝先。灵鸦啄破琼津滴，宝器盛来蚌腹圆。锦里只闻销醉客，蕊宫惟合赠神仙。何人刺出猩猩血，深染罗纹遍壳鲜。","dynasty":"唐代","title":"荔枝二首"}
{"author":"徐夤","content":"草木无情亦可嗟，重开明镜照无涯。菊英空折罗含宅，榆荚不生原宪家。天命岂凭医药石，世途还要辟虫沙。仙翁乞取金盘露，洗却苍苍两鬓华。","dynasty":"唐代","title":"草木"}
{"author":"徐夤","content":"举翼凌空碧，依人到大邦。粉翎栖画阁，雪影拂琼窗。振鹭堪为侣，鸣鸠好作双。狎鸥归未得，睹尔忆晴江。","dynasty":"唐代","title":"白鸽"}
{"author":"徐夤","content":"古往今来恨莫穷，不如沈醉卧春风。雀儿无角长穿屋，鹦鹉能言却入笼。柳惠岂嫌居下位，朱云直去指三公。闲思郭令长安宅，草没匡墙旧事空。","dynasty":"唐代","title":"古往今来"}
{"author":"徐夤","content":"捩翠融青瑞色新，陶成先得贡吾君。功剜明月染春水，轻旋薄冰盛绿云。古镜破苔当席上，嫩荷涵露别江濆。中山竹叶醅初发，多病那堪中十分。","dynasty":"唐代","title":"贡馀秘色茶盏"}
{"author":"徐夤","content":"寒鸣宁与众虫同，翼鬓緌冠岂道穷。壳蜕已从今日化，声愁何似去年中。朝催篱菊花开露，暮促庭槐叶坠风。从此最能惊赋客，计居何处转飞蓬。","dynasty":"唐代","title":"蝉"}
{"author":"徐夤","content":"非凿非疏出洞门，源深流嶮合还分。高成瀑布漱逋客，清入御沟朝圣君。迸滴几山穿破石，迅飞层峤喷开云。旧斋一带连松竹，明月窗前枕上闻。","dynasty":"唐代","title":"泉"}
{"author":"徐夤","content":"岂劳孤棹送行舟，轻过天涯势未休。断岸晓看残月挂，远湾寒背夕阳收。川平直可追飞箭，风健还能溯急流。幸遇济川恩不浅，北溟东海更何愁。","dynasty":"唐代","title":"帆"}
{"author":"徐夤","content":"密云郊外已回秋，日下崦嵫景懒收。秦帝城高坚似铁，李斯书上曲如钩。宁惟东岳凌天秀，更有长庚瞰曙流。见说山傍偏出将，犬戎降尽复何愁。","dynasty":"唐代","title":"西"}
{"author":"徐夤","content":"帝王城里看，无故亦无新。忍摘都缘借，移栽未有因。光阴嫌太促，开落一何频。羞杀登墙女，饶将解佩人。蕊堪灵凤啄，香许白龙亲。素练笼霞晓，红妆带脸春。莫辞终夕醉，易老少年身。买取归天上，宁教逐世尘。","dynasty":"唐代","title":"和仆射二十四丈牡丹八韵"}
{"author":"徐夤","content":"藋藋拂清流，堪维舴艋舟。野虫悬作饵，溪月曲为钩。雨润摇阶长，风吹绕指柔。若将诸树比，还使绿杨羞。蚕妇非尧女，渔人是子猷。湖边旧栽处，长映读书楼。","dynasty":"唐代","title":"钓丝竹"}
{"author":"徐夤","content":"不用牵心恨画工，帝家无策及边戎。香魂若得升明月，夜夜还应照汉宫。","dynasty":"唐代","title":"明妃"}
{"author":"徐夤","content":"二百年来事远闻，从龙谁解尽如云。张均兄弟皆何在，却是杨妃死报君。","dynasty":"唐代","title":"马嵬"}
{"author":"徐夤","content":"拂绿穿红丽日长，一生心事住春光。最嫌神女来行雨，爱伴西施去采香。风定只应攒蕊粉，夜寒长是宿花房。鸣蝉性分殊迂阔，空解三秋噪夕阳。","dynasty":"唐代","title":"蝴蝶二首其二"}
{"author":"徐夤","content":"君子三归擅一名，秋毫虽细握非轻。军书羽檄教谁录，帝命王言待我成。势健岂饶淝水阵，锋铦还学历山耕。毛乾时有何人润，尽把烧焚恨始平。","dynasty":"唐代","title":"咏笔二首其二"}
{"author":"徐夤","content":"招得香魂爵少翁，九华灯烛晓还空。汉王不及吴王乐，且与西施死处同。","dynasty":"唐代","title":"李夫人二首其二"}
{"author":"徐夤","content":"休把羸蹄蹋霜雪，书成何处献君王。嵩山好与浮丘约，三十六峰云外乡。","dynasty":"唐代","title":"依韵赠南安方处士五首其二"}
{"author":"徐夤","content":"百万僧中不为僧，比君知道仅谁能。无家寄泊南安县，六月门前也似冰。","dynasty":"唐代","title":"依韵赠南安方处士五首其三"}
{"author":"徐夤","content":"两鬓当春却似秋，僻居誇近野僧楼。落花明月皆临水，明月不流花自流。","dynasty":"唐代","title":"依韵赠南安方处士五首其四"}
{"author":"徐夤","content":"晋楚忙忙起战尘，龚黄门外有高人。一畦云薤三株竹，席上先生未是贫。","dynasty":"唐代","title":"依韵赠南安方处士五首其五"}
{"author":"徐夤","content":"赋就长安振大名，斩蛇功与乐天争。归来延寿溪头坐，终日无人问一声。","dynasty":"唐代","title":"偶题二首其二"}
{"author":"徐夤","content":"苒苒双双拂画栏，佳人偷眼再三看。莫欺翼短飞长近，试就花间扑已难。","dynasty":"唐代","title":"蝴蝶三首其二"}
{"author":"徐夤","content":"栩栩无因系得他，野园荒径一何多。不闻丝竹谁教舞，应仗流莺为唱歌。","dynasty":"唐代","title":"蝴蝶三首其三"}
{"author":"徐夤","content":"七贵五侯生肯退，利尘名网死当抛。黔娄寂寞严陵卧，借问何人与结交。休把羸蹄蹋霜雪，书成何处献君王。嵩山好与浮丘约，三十六峰云外乡。百万僧中不为僧，比君知道仅谁能。无家寄泊南安县，六月门前也似冰。两鬓当春却似秋，僻居夸近野僧楼。落花明月皆临水，明月不流花自流。晋楚忙忙起战尘，龚黄门外有高人。一畦云薤三株竹，席上先生未是贫。","dynasty":"唐代","title":"依韵赠南安方处士五首"}
{"author":"徐夤","content":"慈恩雁塔参差榜，杏苑莺花次第游。白日有愁犹可散，青山高卧况无愁。","dynasty":"唐代","title":"依韵答黄校书"}
{"author":"徐夤","content":"献书犹未达明君，何事先游岱岳云。惟有春风护冤魄，与生青草盖孤坟。","dynasty":"唐代","title":"伤进士谢庭皓"}
{"author":"徐夤","content":"园绮生虽逢汉室，巢由死不谒尧阶。夫君殁去何人葬，合取夷齐隐处埋。","dynasty":"唐代","title":"闻司空侍郎讣音"}
{"author":"徐夤","content":"宿有乔林饮有溪，生来踪迹远尘泥。不知心更愁何事，每向深山夜夜啼。","dynasty":"唐代","title":"猿"}
{"author":"徐夤","content":"谁开黄帝桥山冢，明月飞光出九泉。狼藉藓痕磨不尽，黑云残点污秋天。","dynasty":"唐代","title":"追和贾浪仙古镜"}
{"author":"徐夤","content":"双竞龙舟疾似风，一星球子两明同。平吴破蜀三除里，灭楚图秦百战中。春近杜鹃啼不断，寒催归雁去何穷。兵还失路旌旗乱，惊起红尘似转蓬。","dynasty":"唐代","title":"忙"}
{"author":"徐夤","content":"发事牵情不自由，偶然惆怅即难收。已闻抱玉沾衣湿，见说迷途满目流。滴尽绮筵红烛暗，坠残妆阁晓花羞。世间何处偏留得，万点分明湘水头。","dynasty":"唐代","title":"泪"}
{"author":"徐夤","content":"素手春溪罢浣纱，巧裁明月半弯斜。齐宫合赠东昏宠，好步黄金菡萏花。","dynasty":"唐代","title":"新刺袜"}
{"author":"徐夤","content":"山掌林中第一人，鹤书时或问眠云。莫言疏野全无事，明月清风肯放君。","dynasty":"唐代","title":"寄华山司空侍郎"}
{"author":"徐夤","content":"结绿根株翡翠茎，句芒中夜刺猩猩。景阳妆赴严钟出，楚峡神教暮雨晴。踯躅岂能同日语，玫瑰方可一时呈。风吹嫩带香苞展，露洒啼思泪点轻。阿母蕊宫期索去，昭君榆塞阙赍行。丛高恐碍含泥燕，架隐宜栖报曙莺。斗日只忧烧密叶，映阶疑欲让双旌。含烟散缬佳人惜，落地遗钿少妓争。丹渥不因输绣段，钱圆谁把买花声。海棠若要分流品，秋菊春兰两恰平。","dynasty":"唐代","title":"尚书会仙亭咏蔷薇夤坐中联四韵晚归补缉所联因成一篇"}
{"author":"徐夤","content":"名齐火浣溢山椒，谁把惊虹挂一条。天外倚来秋水刃，海心飞上白龙绡。民田凿断云根引，僧圃穿通竹影浇。喷石似烟轻漠漠，溅崖如雨冷潇潇。水中蚕绪缠苍壁，日里虹精挂绛霄。寒漱绿阴仙桂老，碎流红艳野桃夭。千寻练写长年在，六出花开夏日消。急恐划分青嶂骨，久应绷裂翠微腰。濯缨便可讥渔父，洗耳还宜傲帝尧。林际猿猱偏得饭，岸边乌鹊拟为桥。赤城未到诗先寄，庐阜曾游梦已遥。数夜积霖声更远，郡楼欹枕听良宵。","dynasty":"唐代","title":"和尚书咏泉山瀑布十二韵"}
{"author":"徐夤","content":"只合沧洲钓与耕，忽依萤烛愧功成。未游宦路叨卑宦，才到名场得大名。梁苑二年陪众客，温陵十载佐双旌。钱财尽是侯王惠，骨肉偕承里巷荣。拙赋偏闻镌印卖，恶诗亲见画图呈。多栽桃李期春色，阔凿池塘许月明。寒益轻裯饶美寝，出乘车马免徒行。粗支菽粟防饥歉，薄有杯盘备送迎。僧俗共邻栖隐乐，妻孥同爱水云清。如今便死还甘分，莫更嫌他白发生。","dynasty":"唐代","title":"自咏十韵"}
{"author":"徐夤","content":"晨起梳头忽自悲，镜中亲见数茎丝。从今休说龙泉剑，世上恩雠报已迟。","dynasty":"唐代","title":"镜中览怀（一作览镜书怀）"}
{"author":"徐夤","content":"六国商於恨最多，良弓休绾剑休磨。君王不剪如簧舌，再得张仪欲奈何。","dynasty":"唐代","title":"楚国史"}
{"author":"徐夤","content":"地灵蒸水暖，天气待宸游。岳拱莲花秀，峰高玉蕊秋。朝元雕翠阁，乞巧绣琼楼。碧海供骊岭，黄金络马头。五王更入帐，七贵迭封侯。夕雨鸣鸳瓦，朝阳晔柘裘。伊皋争负鼎，舜禹让垂旒。堕珥闲应拾，遗钗醉不收。飞烟笼剑戟，残月照旌斿。履朔求衣早，临阳解佩羞。宫词裁锦段，御笔落银钩。帝里新丰县，长安旧雍州。雪衣传贝叶，蝉鬓插山榴。对景瞻瑶兔，升天驾彩虬。丹书陈北虏，玄甲擐犀牛。圣诰多屯否，生灵少怨尤。穹旻当有辅，帷幄岂无筹。凤态伤红艳，鸾舆缓紫骝。树名端正在，人欲梦魂休。谶语山旁鬼，尘销陇畔丘。重来芳草恨，往事落花愁。五十年鸿业，东凭渭水流。","dynasty":"唐代","title":"依御史温飞卿华清宫二十二韵"}
{"author":"徐夤","content":"远向端溪得，皆因郢匠成。凿山青霭断，琢石紫花轻。散墨松香起，濡毫藻句清。入台知价重，著匣恐尘生。守黑还全器，临池早著名。春闱携就处，军幕载将行。不独雄文阵，兼能助笔耕。莫嫌涓滴润，深染古今情。洗处无瑕玷，添时识满盈。兰亭如见用，敲戛有金声。","dynasty":"唐代","title":"尚书命题瓦砚"}
{"author":"徐夤","content":"暖气飘蘋末，冻痕销水中。扇冰初觉泮，吹海旋成空。入律三春照，朝宗万里通。岸分天影阔，色照日光融。波起轻摇绿，鳞游乍跃红。殷勤排弱羽，飞翥趁和风。","dynasty":"唐代","title":"东风解冻省试"}
{"author":"徐夤","content":"朝露洒时如濯锦，晚风飘处似遗钿。重门剩著黄金锁，莫被飞琼摘上天。","dynasty":"唐代","title":"蔷薇"}
{"author":"徐夤","content":"五树旌封许岁寒，挽柯攀叶也无端。争如涧底凌霜节，不受秦皇乱世官。","dynasty":"唐代","title":"大夫松"}
{"author":"徐夤","content":"杏苑箫声好醉乡，春风嘉宴更无双。凭谁为谑穆天子，莫把瑶池并曲江。","dynasty":"唐代","title":"杏园"}
{"author":"徐夤","content":"绿绮新裁织女机，摆风摇日影离披。只应青帝行春罢，闲倚东墙卓翠旗。","dynasty":"唐代","title":"蕉叶"}
{"author":"徐夤","content":"楚甸秦原万里平，谁教根向路傍生。轻蹄绣毂长相蹋，合是荣时不得荣。","dynasty":"唐代","title":"路旁草"}
{"author":"徐夤","content":"布衣空手取中原，劲卒雄师不足论。楚国八千秦百万，豁开胸臆一时吞。","dynasty":"唐代","title":"读汉纪"}
{"author":"徐夤","content":"不望金舆到锦帷，人间乐极即须悲。若言要识愁中貌，也似君恩日日衰。招得香魂爵少翁，九华灯烛晓还空。汉王不及吴王乐，且与西施死处同。","dynasty":"唐代","title":"李夫人二首"}
{"author":"张泌","content":"别梦依依到谢家，小廊回合曲阑斜。多情只有春庭月，犹为离人照落花。","dynasty":"唐代","tags":"唐诗三百首，月亮，爱情，思念","title":"寄人"}
{"author":"张泌","content":"蝴蝶儿，晚春时。阿娇初著淡黄衣，倚窗学画伊。还似花间见，双双对对飞。无端和泪拭胭脂，惹教双翅垂。","dynasty":"五代","tags":"婉约，抒情，爱情","title":"蝴蝶儿·蝴蝶儿"}
{"author":"张泌","content":"独立寒阶望月华，露浓香泛小庭花，绣屏愁背一灯斜。云雨自从分散后，人间无路到仙家，但凭魂梦访天涯。","dynasty":"五代","tags":"婉约，月夜，怀人","title":"浣溪沙·独立寒阶望月华"}
{"author":"张泌","content":"柳色遮楼暗，桐花落砌香。画堂开处远风凉。高卷水晶帘额、衬斜阳。","dynasty":"唐代","tags":"婉约，春天，写景，抒情","title":"南歌子·柳色遮楼暗"}
{"author":"张泌","content":"浣花溪上见卿卿，脸波明，黛眉轻。绿云高绾，金簇小蜻蜒。好是问他来得么？和道：莫多情。","dynasty":"五代","tags":"爱情，约会","title":"江城子·浣花溪上见卿卿"}
{"author":"张泌","content":"露花烟草，寂寞五云三岛，正春深。貌减潜消玉，香残尚惹襟。竹疏虚槛静，松密醮坛阴。何事刘郎去？信沉沉。","dynasty":"唐代","tags":"女子，思念","title":"女冠子·露花烟草"}
{"author":"张泌","content":"花正芳，楼似绮，寂寞上阳宫里。钿笼金锁睡鸳鸯，帘冷露华珠翠。娇艳轻盈香雪腻，细雨黄莺双起。东风惆怅欲清明，公子桥边沉醉。","dynasty":"唐代","tags":"写人，同情","title":"满宫花·花正芳"}
{"author":"张泌","content":"岸柳拖烟绿，庭花照日红。数声蜀魄入帘栊。惊断碧窗残梦，画屏空。","dynasty":"五代","tags":"柳树，抒情，孤独","title":"南歌子·岸柳拖烟绿"}
{"author":"张泌","content":"古树噪寒鸦，满庭枫叶芦花。昼灯当午隔轻纱，画阁珠帘影斜。门外往来祈赛客，翩翩帆落天涯。回首隔江烟火，渡头三两人家。","dynasty":"唐代","tags":"秋天，写景，抒情，惆怅","title":"河渎神"}
{"author":"张泌","content":"碧阑干外小中庭，雨初晴，晓莺声。飞絮落花，时节近清明。睡起卷帘无一事，匀面了，没心情。浣花溪上见卿卿，脸波秋水明。黛眉轻，绿云高绾，金簇小蜻蜓。好是问他来得么？和笑道，莫多情。窄罗衫子薄罗裙，小腰身，晚妆新。每到花时，长是不宜春。早是自家无气力，更被你，恶怜人。","dynasty":"唐代","title":"江城子"}
{"author":"张泌","content":"戍楼吹角起征鸿，猎猎寒旌背晚风。千里暮烟愁不尽，一川秋草恨无穷。山河惨澹关城闭，人物萧条市井空。只此旅魂招未得，更堪回首夕阳中。","dynasty":"唐代","title":"边上·戍楼吹角起"}
{"author":"张泌","content":"烟收湘渚秋江静，蕉花露位愁红。五云双鹤去无踪。几回魂断，凝望向长空。翠竹暗留珠泪怨，闲调宝瑟波中。花鬟月鬓绿云重。古祠深殿，香冷雨和风。","dynasty":"唐代","tags":"写景，叙事，抒情","title":"临江仙·烟收湘渚秋江静"}
{"author":"张泌","content":"空塘水碧春雨微，东风散漫杨柳飞。依依南浦梦犹在，脉脉高唐云不归。江头日暮多芳草，极目伤心烟悄悄。隔江红杏一枝明，似玉佳人俯清沼。休向春台更回望，销魂自古因惆怅。银河碧海共无情，两处悠悠起风浪。","dynasty":"唐代","title":"所思·空塘水碧春"}
{"author":"张泌","content":"钿毂香车过柳堤，桦烟分处马频嘶，为他沉醉不成泥。花满驿亭香露细，杜鹃声断玉蟾低，含情无语倚楼西。","dynasty":"唐代","tags":"送别，哀愁","title":"浣溪沙·钿毂香车过柳堤"}
{"author":"张泌","content":"风透疏帘月满庭，倚栏无事倍伤情。烟垂柳带纤腰软，露滴花房怨脸明。愁逐野云销不尽，情随春浪去难平。幽窗谩结相思梦，欲化西园蝶未成。","dynasty":"唐代","title":"春夕言怀"}
{"author":"张泌","content":"香清粉澹怨残春，蝶翅蜂须恋蕊尘。闲倚晚风生怅望，静留迟日学因循。休将薜荔为青琐，好与玫瑰作近邻。零落若教随暮雨，又应愁杀别离人。","dynasty":"唐代","title":"芍药·香清粉澹怨"}
{"author":"张泌","content":"雨微微，烟霏霏，小庭半拆红蔷薇。钿筝斜倚画屏曲，零落几行金雁飞。萧关梦断无寻处，万叠春波起南浦。凌乱杨花扑绣帘，晚窗时有流莺语。","dynasty":"唐代","title":"春晚谣"}
{"author":"张泌","content":"秋风丹叶动荒城，惨澹云遮日半明。昼梦却因惆怅得，晚愁多为别离生。江淹彩笔空留恨，壮叟玄谭未及情。千古怨魂销不得，一江寒浪若为平。","dynasty":"唐代","title":"惆怅吟"}
{"author":"张泌","content":"六街晴色动秋光，雨霁凭高只易伤。一曲晚烟浮渭水，半桥斜日照咸阳。休将世路悲尘事，莫指云山认故乡。回首汉宫楼阁暮，数声钟鼓自微茫。","dynasty":"唐代","title":"题华严寺木塔"}
{"author":"张泌","content":"暖风芳草竟芊绵，多病多愁负少年。弱柳未胜寒食雨，好花争奈夕阳天。溪边物色堪图画，林畔莺声似管弦。独有离人开泪眼，强凭杯酒亦潸然。","dynasty":"唐代","title":"春日旅泊桂州"}
{"author":"张泌","content":"晚逐香车入凤城，东风斜揭绣帘轻，慢回娇眼笑盈盈。消息未通何计是？便须佯醉且随行，依稀闻道太狂生。","dynasty":"唐代","tags":"写人，相思","title":"浣溪沙·晚逐香车入凤城"}
{"author":"张泌","content":"烟郭遥闻向晚鸡，水平舟静浪声齐。高林带雨杨梅熟，曲岸笼云谢豹啼。二女庙荒汀树老，九疑山碧楚天低。湘南自古多离怨，莫动哀吟易惨凄。","dynasty":"唐代","title":"晚次湘源县"}
{"author":"张泌","content":"客离孤馆一灯残，牢落星河欲曙天。鸡唱未沈函谷月，雁声新度灞陵烟。浮生已悟庄周蝶，壮志仍输祖逖鞭。何事悠悠策羸马，此中辛苦过流年。","dynasty":"唐代","title":"长安道中早行"}
{"author":"张泌","content":"蝶散莺啼尚数枝，日斜风定更离披。看多记得伤心事，金谷楼前委地时。","dynasty":"唐代","title":"惜花·蝶散莺啼尚"}
{"author":"张泌","content":"钿毂香车过柳堤，桦烟分处马频嘶，为他沉醉不成泥¤花满驿亭香露细，杜鹃声断玉蟾低，含情无语倚楼西。马上凝情忆旧游，照花淹竹小溪流，钿筝罗幕玉搔头¤早是出门长带月，可堪分袂又经秋，晚风斜日不胜愁。独立寒阶望月华，露浓香泛小庭花，绣屏愁背一灯斜¤云雨自从分散后，人间无路到仙家，但凭魂梦访天涯。依约残眉理旧黄，翠鬟抛掷一簪长，暖风晴日罢朝妆¤闲折海棠看又拈，玉纤无力惹馀香，此情谁会倚斜阳。翡翠屏开绣幄红，谢娥无力晓妆慵，锦帷鸳被宿香浓¤微雨小庭春寂寞，燕飞莺语隔帘栊，杏花凝恨倚东风。花月香寒悄夜尘，绮筵幽会暗伤神，婵娟依约画屏人¤人不见时还暂语，令才抛后爱微嚬，越罗巴锦不胜春。偏戴花冠白玉簪，睡容新起意沈吟，翠钿金缕镇眉心¤小槛日斜风悄悄，隔帘零落杏花阴，断香轻碧锁愁深。晚逐香车入凤城，东风斜揭绣帘轻，慢回娇眼笑盈盈¤消息未通何计是，便须佯醉且随行，依稀闻道太狂生。小市东门欲雪天，众中依约见神仙，蕊黄香画贴金蝉¤饮散黄昏人草草，醉容无语立门前，马嘶尘烘一街烟。","dynasty":"唐代","title":"浣溪沙"}
{"author":"张泌","content":"腻粉琼妆透碧纱，雪休夸。金凤搔头坠鬓斜，发交加¤倚著云屏新睡觉，思梦笑。红腮隐出枕函花，有些些。","dynasty":"唐代","title":"柳枝"}
{"author":"张泌","content":"柳色遮楼暗，桐花落砌香。画堂开处远风凉，高卷水精帘额，衬斜阳。岸柳拖烟绿，庭花照日红。数声蜀魄入帘栊，惊断碧窗残梦，画屏空。锦荐红鸂鶒，罗衣绣凤凰。绮疏飘雪北风狂，帘幕尽垂无事，郁金香。","dynasty":"唐代","title":"南歌子"}
{"author":"张泌","content":"渺莽云水，惆怅暮帆，去程迢递。夕阳芳草，千里万里，雁声无限起¤梦魂悄断烟波里。心如醉，相见何处是？锦屏香冷无睡，被头多少泪。红杏，交枝相映，密密濛濛。一庭浓艳倚东风，香融，透帘栊¤斜阳似共春光语，蝶争舞，更引流莺妒。魂销千片玉樽前，神仙，瑶池醉暮天。","dynasty":"唐代","title":"河传"}
{"author":"张泌","content":"暂到高唐晓又还，丁香结梦水潺潺。不知云雨归何处，历历空留十二山。","dynasty":"唐代","title":"经旧游·暂到高唐晓"}
{"author":"张泌","content":"碧户扃鱼锁，兰窗掩镜台。落花疑怅望，归燕自裴回。咏絮知难敌，伤春不易裁。恨从芳草起，愁为晚风来。衣惹湘云薄，眉分楚岫开。香浓眠旧枕，梦好醉春杯。小障明金凤，幽屏点翠苔。宝筝横塞雁，怨笛落江梅。卓氏仍多酒，相如正富才。莫教琴上意，翻作鹤声哀。","dynasty":"唐代","title":"碧户"}
{"author":"张泌","content":"征帆初挂酒初酣，暮景离情两不堪。千里晚霞云梦北，一洲霜橘洞庭南。溪风送雨过秋寺，涧石惊龙落夜潭。莫把羁魂吊湘魄，九疑愁绝锁烟岚。","dynasty":"唐代","title":"秋晚过洞庭"}
{"author":"张泌","content":"雨溟溟，风泠泠，老松瘦竹临烟汀。空江冷落野云重，村中鬼火微如星。夜惊溪上渔人起，滴沥篷声满愁耳。子规叫断独未眠，罨岸春涛打船尾。","dynasty":"唐代","title":"春江雨"}
{"author":"张泌","content":"交趾同星坐，龙泉佩斗文。烧香翠羽帐，看舞郁金裙。鹢首冲泷浪，犀渠拂岭云。莫教铜柱北，只说马将军。","dynasty":"唐代","title":"送容州中丞赴镇"}
{"author":"张泌","content":"酷怜风月为多情，还到春时别恨生。倚柱寻思倍惆怅，一场春梦不分明。","dynasty":"唐代","title":"寄人"}
{"author":"张泌","content":"春雨打窗，惊梦觉来天气晓。画堂深，红焰小，背兰缸。酒香喷鼻懒开缸，惆怅更无人共醉。旧巢中，新燕子，语双双。紫陌青门，三十六宫春色，御沟辇路暗相通，杏园风。咸阳沽酒宝钗空，笑指未央归去，插花走马落残红，月明中。","dynasty":"唐代","title":"酒泉子·春雨打窗"}
{"author":"张泌","content":"蝴蝶儿，晚春时。阿娇初著淡黄衣，倚窗学画伊。还似花间见，双双对对飞。无端和泪拭胭脂，惹教双翅垂。","dynasty":"唐代","title":"胡蝶儿"}
{"author":"张泌","content":"马上凝情忆旧游，照花淹竹小溪流。钿筝罗幕玉搔头。早是出门长带月，可堪分袂又经秋。晚风斜日不胜愁。","dynasty":"唐代","tags":"回忆，怀念，不舍","title":"浣溪沙·马上凝情忆旧游"}
{"author":"张泌","content":"春雨打窗，惊梦觉来天气晓。画堂深，红焰小，背兰缸¤酒香喷鼻懒开缸，惆怅更无人共醉。旧巢中，新燕子，语双双。紫陌青门，三十六宫春色，御沟辇路暗相通，杏园风¤咸阳沽酒宝钗空，笑指未央归去，插花走马落残红，月明中。","dynasty":"唐代","title":"酒泉子"}
{"author":"张泌","content":"相见稀，喜相见，相见还相远。檀画荔支红，金蔓蜻蜓软¤鱼雁疏，芳信断，花落庭阴晚。可惜玉肌肤，消瘦成慵懒。","dynasty":"唐代","title":"生查子"}
{"author":"张泌","content":"燕双飞，莺百转，越波堤下长桥。斗钿花筐金匣恰，舞衣罗薄纤腰¤东风澹荡慵无力，黛眉愁聚春碧。满地落花无消息，月明肠断空忆。","dynasty":"唐代","title":"思越人"}
{"author":"张泌","content":"独立寒阶望月华，露浓香泛小庭花，绣屏愁背一灯斜。云雨自从分散后，人间无路到仙家，但凭魂梦访天涯。","dynasty":"唐代","title":"浣溪沙其三"}
{"author":"张泌","content":"依约残眉理旧黄，翠鬟抛掷一簪长，暖风晴日罢朝妆。闲折海棠看又撚，玉纤无力惹馀香，此情谁会倚斜阳。","dynasty":"唐代","title":"浣溪沙其四"}
{"author":"张泌","content":"翡翠屏开绣幄红，谢娥无力晓妆慵，锦帷鸳被宿香浓。微雨小庭春寂寞，燕飞莺语隔帘栊，杏花凝恨倚东风。","dynasty":"唐代","title":"浣溪沙其五"}
{"author":"张泌","content":"花月香寒悄夜尘，绮筵幽会暗伤神，婵娟依约画屏人。人不见时还暂语，令才抛后爱微嚬，越罗巴锦不胜春。","dynasty":"唐代","title":"浣溪沙其六"}
{"author":"张泌","content":"偏戴花冠白玉簪，睡容新起意沈吟，翠钿金缕镇眉心。小槛日斜风悄悄，隔帘零落杏花阴，断香轻碧锁愁深。","dynasty":"唐代","title":"浣溪沙其七"}
{"author":"张泌","content":"小市东门欲雪天，众中依约见神仙，蕊黄香画贴金蝉。饮散黄昏人草草，醉容无语立门前，马嘶尘烘一街烟。","dynasty":"唐代","title":"浣溪沙其九"}
{"author":"张泌","content":"烟收湘渚秋江静，蕉花露泣愁红。五云双鹤去无踪，几回魂断，凝望向长空。翠竹暗留珠泪怨，闲调宝瑟波中。花鬟月鬓绿云重，古祠深殿，香冷雨和风。","dynasty":"唐代","title":"临江仙"}
{"author":"张泌","content":"红杏，红杏，交枝相映，密密濛濛。一庭浓艳倚东风，香融，透帘栊。斜阳似共春光语，蝶争舞，更引流莺妒。魂销千片玉樽前，神仙，瑶池醉暮天。","dynasty":"唐代","title":"河传其二"}
{"author":"张泌","content":"春雨打窗，惊梦觉来天气晓。画堂深，红燄小，背兰缸。酒香喷鼻懒开缸，惆怅更无人共醉。旧巢中，新燕子，语双双。","dynasty":"唐代","title":"酒泉子其一"}
{"author":"张泌","content":"紫陌青门，三十六宫春色。御沟辇路暗相通，杏园风。咸阳沽酒宝钗空，笑指未央归去。插花走马落残红，月明中。","dynasty":"唐代","title":"酒泉子其二"}
{"author":"张泌","content":"锦荐红鸂鶒，罗衣绣凤皇。绮疏飘雪北风狂，帘幕尽垂无事，郁金香。","dynasty":"唐代","title":"南歌子其三"}
{"author":"张泌","content":"碧阑干外小中庭，雨初晴，晓莺声。飞絮落花，时节近清明。睡起卷帘无一事，匀面了，没心情。","dynasty":"唐代","title":"江城子其一"}
{"author":"张泌","content":"窄罗衫子薄罗裙，小腰身，晚妆新。每到花时，长是不宜春。蚤是自家无气力，更被你，恶怜人。","dynasty":"唐代","title":"江城子其三"}
{"author":"张泌","content":"胡蝶儿，晚春时。阿娇初著淡黄衣，倚窗学画伊。还似花间见，双双对对飞。无端和泪拭燕脂，惹教双翅垂。","dynasty":"唐代","title":"胡蝶儿"}
{"author":"安丙","content":"平生江湖兴，欲住元无由。一朝忽复来，飘然泛扁舟。相将东南去，子独从之游。倾盖荷相与，琖斝频劝酬。危坐每长叹，经营出奇谋。浩然天地间，愤气冲斗牛。追陪文字饱，酣歌大开喉。与君结深交，交朋情欲周。会合元有时，妄意追陶刘。每恨不久住，共此敝马裘。西风彫梧桐，忽忽春复秋。嗟余客中都，中夜怀百忧。区区为贫仕，坐此徒穷愁。我恨各南北，公乃遂所求。天台亘雁荡，今为故乡游。忽焉又分襟，凉风已飕飕。可怜烟水阔，坐见群山幽。音书有可寄，还解顾我不。","dynasty":"宋代","title":"送陈伯宏归天台"}
{"author":"安丙","content":"凌晨走马过花后，先玩玉盆次石门。细想张良烧断处，岩间伫立欲销魂。","dynasty":"宋代","title":"游石门"}
{"author":"邓恩锡","content":"娇花宠柳寻前梦，粉痕薄褪须轻动。侧侧上阶飞，天凉气力微。芳情空自惜，欲觅残枝歇。软翅懒驼香，西风抱叶黄。","dynasty":"清代","title":"菩萨蛮秋蝶二首其一"}
{"author":"邓恩锡","content":"零星旧伴无聊赖，绮罗生长他生再。尽自小徘徊，一丛红蓼开。消除轻薄意，略试清凉味。魂妥冷香中，疏花犹护侬。","dynasty":"清代","title":"菩萨蛮其二"}
{"author":"傅莹","content":"结庐深山顶，遂怀安隐心。安隐如之何，道胜尘虑沈。青霞白云致，茂树修竹阴。悠然北山上，令人思重寻。","dynasty":"宋代","title":"送梵才大师归天台"}
{"author":"蔡槃","content":"绕舍东风急，柴门静掩时。交情贫里见，药性病中知。沉寂心当定，清羸步懒移。呼童理书案，为管旧时书。","dynasty":"宋代","title":"病中"}
{"author":"蔡槃","content":"自觉无春思，春长在眼前。天晴梅堕雪，地暖草生烟。独步迷山影，空肠饱涧泉。乡心徒耿耿，为客又经年。","dynasty":"宋代","title":"春思"}
{"author":"蔡槃","content":"江湖不恨知心少，只怕相逢雪上头。万事悠悠双弊屣，百年渺渺一虚舟。共斟荷露吟终日，坐挹松风喜近秋。更好停杯溪上月，不妨为我夜深留。","dynasty":"宋代","title":"次倪梅村见寄韵"}
{"author":"蔡槃","content":"却粒烧丹未有方，且逃人事住山房。冷看桐叶含秋思，间扫苔花背夕阳。墙壁遍题无酒句，衣裳多带捣茶香。云深自是稀来往，婆饼一声清昼长。","dynasty":"宋代","title":"次幽居"}
{"author":"蔡槃","content":"壁灯花落夜将残，天远那知客思单。鹤帐不成云外梦，燕楼空锁雨中寒。千年风雅教谁主，一曲凄凉只自弹。又恐孤山梅渐老，明朝相约过长安。","dynasty":"宋代","title":"冬夕寄友"}
{"author":"蔡槃","content":"玉镜台前懒画眉，伤心最是月明时。君恩渐绝门深掩，落尽间花竟不知。","dynasty":"宋代","title":"宫主祠"}
{"author":"蔡槃","content":"烟际击孤舟，芦花两岸秋。江空双雁落，天迥一星流。急鼓西津渡，残云北固楼。商人茅店下，沽酒话扬州。","dynasty":"宋代","title":"瓜州"}
{"author":"蔡槃","content":"马嘶残月醉醒中，行尽天涯西复东。两鬓欲霜难讳老，一心忧国不妨穷。只今世路浑如水，从旧交情独有公。彭泽门前昔时柳，也应相傍得春风。","dynasty":"宋代","title":"过横岭书信臣宅壁"}
{"author":"蔡槃","content":"拟定书中字，山中欲问谁。一从分手后，尽是断肠时。烧叶驱残冻，挑蔬备夕饥。相思不但此，明月梦魂随。","dynasty":"宋代","title":"寄北磵"}
{"author":"蔡槃","content":"市声不到处，作屋僅三间。洗砚添新水，开窗放远山。湿云侵树黑，疏雨蚀苔斑。近有间生活，吟编手自删。","dynasty":"宋代","title":"寄碧瑶山房"}
{"author":"蔡槃","content":"向晚出林麓，思君隔瀼湾。因看云过岭，不觉日沉山。犬吠疏篱下，牛归古道间。一声何处笛，明月上松关。","dynasty":"宋代","title":"寄何尉"}
{"author":"蔡槃","content":"忆昔青灯夜对床，断猿声里早梅香。一从去棹冲寒雪，几度凭阑到夕阳。秋思渐于蝉外觉，别愁偏向雁边长。梧桐解得离人意，不遣西风吹叶黄。","dynasty":"宋代","title":"寄雪蓬姚监丞"}
{"author":"蔡槃","content":"六代帝王州，寒烟满石头。星河天北转，江汉水东流。步绝金莲雨，歌残玉树秋。白头有渔父，犹说景阳楼。","dynasty":"宋代","title":"金陵"}
{"author":"蔡槃","content":"落帽年年学孟嘉，今年偶客梵王家。石床斋散门初掩，细雨声中落菊花。","dynasty":"宋代","title":"九日僧舍偶成"}
{"author":"蔡槃","content":"举酒吟诗易，居贫作客难，一番思世事，半日倚阑干。霜重竹篱薄，风高石径寒。无言搔短发，望眼到长安。","dynasty":"宋代","title":"客中"}
{"author":"蔡槃","content":"欲去休云易，相思恐弗禁。一床秋雨梦，千里暮云心。每自悲行役，知谁识老吟。西风闻过雁，记取问佳音。","dynasty":"宋代","title":"留别"}
{"author":"蔡槃","content":"梧叶响荒塘，秋宵不耐长。猿啼千嶂外，人在一灯旁。雁影溪桥月，钟声野寺霜。明朝又何处，烟水正茫茫。","dynasty":"宋代","title":"旅中"}
{"author":"蔡槃","content":"郁郁东南旺气浮，吴争越战几春秋。一阳柳色浑无恙，五月荷花半是愁。隆替且容吾辈老，英雄都付此江流。中原苦被淮山隔，莫向西风更倚楼。","dynasty":"宋代","title":"钱塘怀古"}
{"author":"蔡槃","content":"充尽人间事，西风掩竹门。无人争碧嶂，有鹤伴黄昏。扫石移云影，浇花润月痕。何须叹牢落，知我有乾坤。","dynasty":"宋代","title":"人间"}
{"author":"蔡槃","content":"独上山楼上，楼高望尽天。更无云一点，只有月孤圆。树老飘黄叶，湖空起白烟。故园音信断，愁绝不成眠。","dynasty":"宋代","title":"山城即事"}
{"author":"蔡槃","content":"急雨开新霁，薰风献嫩凉。苔花停画壁，云叶护书床。枕上清风细，诗中雅兴长。地偏人到少，幽鸟语新篁。","dynasty":"宋代","title":"山居"}
{"author":"蔡槃","content":"逢人常自说，家远欲归难。身暂依莲社，心犹在杏坛。摊书灯下读，磨剑月中看。近日无消息，相思雨雪寒。","dynasty":"宋代","title":"雪中怀祝声之"}
{"author":"蔡槃","content":"半龛遗像饰貂蝉，往事犹思庆历前。未说两朝亲捧日，且言一柱独擎天。山林付与书生管，香火当同信史传。独恨军中无此老，如今西贼又侵边。","dynasty":"宋代","title":"谒范文正公祠"}
{"author":"蔡槃","content":"山烟寒日暝，鸱殿与云齐。松鼠下阶走，竹鸡当户啼。碑荒文字古，僧老语音低。欲往应无计，斜阳照杖藜。","dynasty":"宋代","title":"游古寺"}
{"author":"蔡槃","content":"一点尘难着，推窗晚翠开。早知延话久，悔不带诗来。医俗可无竹，耐交惟有梅。平生爱闲步，踏碎几莓苔。","dynasty":"宋代","title":"游梅庵"}
{"author":"蔡槃","content":"买得扁舟击海滨，梅花岭上浪游人。江山若欲留连客，诗酒何妨报答春。柳带梳风黄尚浅，草茵铺雨绿将匀。约君携手同行乐，趁取东郊景物新。","dynasty":"宋代","title":"约友同游"}
{"author":"蔡槃","content":"青鞋三十里，草露惹衣斑。潮落曹娥渡，云荒夏禹山。秋声黄叶里，一影白鸥间。欲问钱塘□，渔家未启关。","dynasty":"宋代","title":"越州早行"}
{"author":"蔡槃","content":"湖上人家住最幽，檐牙倒影落沧洲。诗成梅坞三更月，酒醒蓬窗午夜秋。移石为添烧药灶，卖金因起读书楼。经年不入城闉去，长倚阑干看白鸥。","dynasty":"宋代","title":"赠江湖隐者"}
{"author":"蔡槃","content":"数株杨柳种多年，今日方维胜客船。扫石共看山色坐，枕书同听雨声眠。溪羹旋煮莼丝滑，野饭新炊白玉圆。不管归心忙似箭，强留吟过菊花天。","dynasty":"宋代","title":"郑介道见访"}
{"author":"蔡槃","content":"每爱幽窗下，烟藂与露枝。才闻风起处，便是雨来时。节直将谁比，心虚只自知。青青长在眼，休说化龙迟。","dynasty":"宋代","title":"竹"}
{"author":"蔡槃","content":"江湖间步几经年，穷似襄阳孟浩然。折简为求僧舍茗，典衣因欠酒家钱。真情尽向诗中见，归梦常于枕上圆。世路风波深可畏，结茅何日遂归田。","dynasty":"宋代","title":"自叙"}
{"author":"蔡槃","content":"市声不到处，作屋仅三间。洗砚添新水，开窗放远山。湿云侵树黑，疏雨蚀苔斑。近有閒生活，吟编手自删。","dynasty":"宋代","title":"宿碧瑶山房"}
{"author":"蔡槃","content":"弃尽人间事，西风掩竹门。无人争碧嶂，有鹤伴黄昏。扫石移云影，浇花润月痕。何须叹牢落，知我有乾坤。","dynasty":"宋代","title":"人间"}
{"author":"蔡槃","content":"烟际系孤舟，芦花两岸秋。江空双雁落，天迥一星流。急鼓西津渡，残云北固楼。商人茅店下，沽酒话扬州。","dynasty":"宋代","title":"瓜州"}
{"author":"蔡槃","content":"江湖閒步几经年，穷似襄阳孟浩然。折简为求僧舍茗，典衣因欠酒家钱。真情尽向诗中见，归梦常于枕上圆。世路风波深可畏，结茅何日遂归田。","dynasty":"宋代","title":"自叙"}
{"author":"蔡槃","content":"买得扁舟系海滨，梅花岭上浪游人。江山若欲留连客，诗酒何妨报答春。柳带梳风黄尚浅，草茵铺雨绿将匀。约君携手同行乐，趁取东郊景物新。","dynasty":"宋代","title":"约友同游"}
{"author":"罗立言","content":"谁怜被褐士，怀玉正求沽。成器终期达，逢时岂见诬。宝同珠照乘，价重剑论都。浮彩朝虹满，悬光夜月孤。几年沦瓦砾，今日出泥涂。采斫资良匠，无令瑕掩瑜。","dynasty":"唐代","title":"赋得沽美玉"}
{"author":"崔适","content":"推篷下唐福，振策自东山。惊浪喧沙上，孤舟出壁间。绿浮岩竹净，白拥水鸥閒。纵目多幽赏，何辞此往还。","dynasty":"清代","title":"下唐福"}
{"author":"崔适","content":"祖孙先后享殊荣，胙土分茅在此城。破虏起家归命覆，大吴终始在乌程。","dynasty":"清代","title":"吴兴怀古"}
{"author":"崔适","content":"古月照今人，西马驰东道。太始有迁易，故步焉常保。萧萧黄叶路，芊芊生芳草。冉冉孤生桐，根株半枯槁。日月一何速，忧心瞀如捣。不戚吾年往，因知我亲老。独步空堂上，何以靖怀抱。","dynasty":"清代","title":"春日有感"}
{"author":"崔适","content":"束身入舟如槛猿，坐卧不稳心苦烦。夜泊梦打鼍鼓破，昼行饮泼风帆翻。奈何千里遂蹈海，安得一朝长闭门。我生栖栖何为者，桃梗岂闻土偶言。","dynasty":"清代","title":"舟中作"}
{"author":"李德载","content":"残腊里，早梅芳。春信报新阳。晓来枝上斗寒光。轻点寿阳妆。雪难欺，霜莫妒。别是一般风措。望林人意正夭饶。又看长新条。","dynasty":"宋代","title":"早梅芳近"}
{"author":"李德载","content":"茶烟一缕轻轻，搅动兰膏四座香，烹煎妙手赛维扬。非是谎，下马试来尝。　　黄金碾畔香尘细，碧玉瓯中白雪飞，扫醒破闷和脾胃。风韵美，唤醒睡希夷。　　蒙山顶上春光早，扬子江心水味高，陶家学士更风骚。应笑倒，销金帐饮羊羔。　　龙团香满三江水，石鼎诗成七步才，襄王无梦到阳台。归去来，随处是蓬莱。　　一瓯佳味侵诗梦，七碗清香胜碧简，竹炉汤沸火初红。两腋风，人在广寒宫。　　木瓜香带千林杏，金橘寒生万壑冰，一瓯甘露更驰名。恰二更，梦断酒初醒。　　兔毫盏内新尝罢，留得余香在齿牙，一瓶雪水最清佳。风韵煞，到底属陶家。　　龙须喷雪浮瓯面，凤髓和云泛盏弦，劝君休惜杖头钱。学玉川，平地便升仙。　　金樽满劝羊羔酒，不似灵芽泛玉瓯，声名喧满岳阳楼。夸妙手，博士便风流。　　金芽嫩采枝头露，雪乳香浮塞上酥，我家奇品世间无。君听取，声价彻皇都。","dynasty":"元代","title":"【中吕】阳春曲　赠茶肆"}
{"author":"李德载","content":"雪儿魂在水云乡。犹忆学梅妆。玻璃枝上，体薰山麝，色带飞霜。水边竹外愁多少，不断俗人肠。如何伴我，黄昏携手，步月斜廊。","dynasty":"宋代","title":"眼儿媚"}
{"author":"李德载","content":"深院静，小阑傍。标致不寻常。尽他桃杏占风光。谁敢斗新妆。玉堂中，梁苑里。休把雪来轻比。莫吹长笛巧摧残。留取月中看。","dynasty":"宋代","title":"早梅芳近"}
{"author":"柴援","content":"只影寄空馆，萧然饥鹤姿。秋风北窗来，问我归何时。","dynasty":"宋代","title":"客舍"}
{"author":"柴援","content":"别时指我堂前柳，柳色青时望子时。今日柳绵吹欲尽，尚凭书去说相思。","dynasty":"宋代","title":"寄远"}
{"author":"戴道纯","content":"杳冥源底全机处，一片心花露印纹。知是几生曾供养，时时微笑动香云。","dynasty":"宋代","title":"咨叩有省呈黄龙清禅师偈"}
{"author":"沈周","content":"碧水丹山映杖藜，夕阳犹在小桥西。微吟不道惊溪鸟，飞入乱云深处啼。","dynasty":"明代","tags":"古诗三百首，题画，写景，写鸟","title":"题画"}
{"author":"沈周","content":"一别清风又十霜，重来三径未全荒。此君已觉垂垂老，稚子今看稍稍长。书简漫消新岁月，渔竿不厌旧沧浪。试呼浊酒歌淇澳，昨夜疏帘雨正凉。","dynasty":"明代","title":"周较书宗道主吾塾自吾弟以及吾儿去就十余年因竹请题寓情有咏"}
{"author":"沈周","content":"幽亭临水称冥栖，蓼渚沙坪只尺迷。山雨乍来茅溜细，溪云欲堕竹梢低。檐头故垒雌雄燕，篱脚秋虫子母鸡。此段风光小韦杜，可能无我一青藜。","dynasty":"明代","title":"溪亭小景"}
{"author":"沈周","content":"旧有茅堂依散木，挂冠于此寄高风。鹿柴山水新图里，蚁国功名昨梦中。闭户著书今日始，拿舟问字远人通。黄州到了休重说，桑梓斜阳看醉翁。","dynasty":"明代","title":"散木高居图赠吴元璧"}
{"author":"沈周","content":"我爱君家春水船，江湖已赋卜居篇。不凭寸地可作屋，尽住清溪无税钱。凉月荡人檐影下，晚波跳梦枕屏前。便从画舫斋中看，鸂鶒鸬鹚相对眠。","dynasty":"明代","title":"春水船"}
{"author":"沈周","content":"再拜逢迎觉不便，迟迟筋力且衰年。林堂看雨开春酌，午枕便风夺夜眠。收蜜买茶供岁计，晒书烘画合閒缘。交游往往通朝报，荣辱升沈一惘然。","dynasty":"明代","title":"林堂杂咏"}
{"author":"沈周","content":"海上高城压广洋，新亭东眺眼苍茫。白滔万里登临近，青并三山指顾长。岁久鱼龙扶地轴，秋清雕鹗送天光。邦侯戾止威明肃，约束阳侯不敢狂。","dynasty":"明代","title":"望洋亭为李知州赋"}
{"author":"沈周","content":"王氏诸郎有德馨，芝兰玉树倚春庭。老偕鬓雪三人白，食共炊烟五世青。不听妇言家免祸，每书忍字座为铭。何当把酒高堂上，为尔临风咏鹡鸰。","dynasty":"明代","title":"同心堂为渎川王氏赋"}
{"author":"沈周","content":"帝阙东来灵谷寺，个中但少一寻师。千行松下当容杖，八德泉头尚欠诗。今日林惭应属我，旧时墩姓又从谁。轻缣淡墨追空影，白发真游未是迟。","dynasty":"明代","title":"托嘉本初上人寄题灵谷寺"}
{"author":"沈周","content":"古寺阴阴古佛栖，壁中波浪海高低。花因触喜偏饶笑，鸟解寻声亦乱啼。化境慈悲千种相，人间影响一镘泥。老僧香火如如地，时眼来观秪欲迷。","dynasty":"明代","title":"太仓兴福寺观刘鸾塑观音像"}
{"author":"沈周","content":"苦无聊赖坐新聋，终日腾腾兀兀中。著味笑堪陪座客，劖分痴好作家翁。跳江昨夜安秋枕，堕叶明朝问朔风。非是是非还自有，我无闻听便应空。","dynasty":"明代","title":"老年三病其二耳聋"}
{"author":"沈周","content":"风袭虫攻两祸端，左车淰淰载梅酸。舌都无恙先输敝，唇未云亡莫罪寒。送药亲朋徒说效，劝餐儿女不知难。老年饮食非轻事，又差今年醉牡丹。","dynasty":"明代","title":"老年三病其三齿痛"}
{"author":"沈周","content":"荼毒何堪此老身，哭儿哭母白头人。海枯两眼惟乾血，天丧一家俱至亲。多病所需常乏药，残生未了尚忧贫。劳劳筋骨仍婚嫁，独对梅花愧世尘。","dynasty":"明代","title":"写怀"}
{"author":"沈周","content":"城门失火夜深时，万幸先生不姓池。旧屋尚存还纳客，残书不烬可教儿。行藏在我焉无过，善恶惟天自有知。今日一杯须烂醉，白头俱是老便宜。","dynasty":"明代","title":"邻火幸不及殃"}
{"author":"沈周","content":"淰淰新凉两月秋，病多犹自不梳头。馋奴客燕虚支酒，懒子书檠假惜油。蟋蟀庭除朝露在，蟏蛸窗户晚烟收。近时江海欣平盗，斗下芒星又可忧。","dynasty":"明代","title":"秋凉遣病"}
{"author":"沈周","content":"一甓真如博浪锤，事机不偶亦空施。降城未分身无用，骂贼犹知舌可为。膏火愿延三日死，海天能信六龙之。长檐街上春秋祀，李邺魂应愧此祠。","dynasty":"明代","title":"唐琦"}
{"author":"沈周","content":"剪锋刔落玉精神，要使亡夫识念真。判死不教留好眼，示生无复见他人。波翻银海伤珠颗，血迸金支破月轮。表向胥门旧悬处，配成忠义激风尘。","dynasty":"明代","title":"颜烈妇俞氏义事"}
{"author":"沈周","content":"色香寒晚总非宜，岂是蟠桃结子时。种树园林春寂寂，惜花窗户雨丝丝。鬓云截誓生同落，心石存恩死不移。两结青青百年信，九京当与主人知。","dynasty":"明代","title":"二姬"}
{"author":"沈周","content":"脘膈生痰谢酒觞，菜羹麦饭且家常。山追旧眺今成懒，事喜新闻背已忘。春水试竿渔槛净，午风丸药鸟窗凉。秖须如此成消遣，种种尘缘与老妨。","dynasty":"明代","title":"觉老"}
{"author":"沈周","content":"渐觉年挨七十傍，聪明视旧已茫茫。有生但恐违温饱，凡事无能与短长。食力田园聊任拙，离群城郭少知忙。新糊窗纸添虚白，尚把残书趁日光。","dynasty":"明代","title":"窗下独坐"}
{"author":"沈周","content":"筋力迟迟百懒成，关门只好谢逢迎。老空求旧无同辈，拙不宜时让后生。久坐衣裳知晚露，独眠衾枕厌秋更。秖馀曝背兼扪虱，黄草檐头觉称情。","dynasty":"明代","title":"病起"}
{"author":"沈周","content":"老大为生未有涯，浮云流水淡于怀。小垂舞袖人嫌拙，寡出言辞我自佳。月下古编开棐几，雨中高竹映茅斋。无心苦算閒时日，任尔新蓂绿满阶。","dynasty":"明代","title":"试笔"}
{"author":"沈周","content":"水漫湖田雨漫村，家贫只好不开门。诗书衣食外无德，天地君亲中是恩。马失未须论得失，楚存何可卜亡存。百千世故都休问，且把心耕教子孙。","dynasty":"明代","title":"晏起"}
{"author":"沈周","content":"隐居远住海边州，山水清标接梦游。酒醉又移花下席，书多别起竹间楼。儿郎习字陟釐纸，童子供茶秘色瓯。起拥黄紬寻幻境，一痕斜月小窗秋。","dynasty":"明代","title":"纪梦"}
{"author":"沈周","content":"憨憨无复老人怀，春日烘门晏始开。游衍太平初试杖，安排乐事数拈杯。世情花党富家发，公道燕均贫户来。识字不多强不识，小篇聊与物追陪。","dynasty":"明代","title":"憨憨"}
{"author":"沈周","content":"残书满屋迹堪埋，俯仰宁求与世谐。贫贱自安愚者分，毁誉何挠老年怀。小篇铅椠时时课，粝饭齑羹日日斋。外慕素空尘梦绝，庭前似厌有高槐。","dynasty":"明代","title":"閒居"}
{"author":"沈周","content":"葛天之世此心藏，万事熙熙不著忙。乡认当时非姓郑，人疑叔度误呼黄。诗供宾客三千竹，衣荫儿孙八百桑。宅相爱谈吾耳熟，固知贤者寿能长。","dynasty":"明代","title":"赵惟章寿诗"}
{"author":"沈周","content":"自是田间快活民，太平生长六经旬。不忧天下无今日，但愿朝廷用好人。有万卷书贫富贵，仗三杯酒老精神。山花笑我头俱白，头白簪花也当春。","dynasty":"明代","title":"六旬自咏"}
{"author":"沈周","content":"筋骸可与少年争，七十长胡白未成。乡里燕毛多让席，族中雁行尽呼兄。鱼虾细水烟蒲瀼，鸟雀深丛雪竹浜。乐此閒居尽资寿，烧丹辟谷见谁生。","dynasty":"明代","title":"寿表兄金怀用七十"}
{"author":"沈周","content":"门前客到鹤先鸣，洒扫茅堂作送迎。座举龙钟先有我，乡寻侪辈渐无兄。明年七十将来寿，今日三杯见在生。一幅布巾藤作杖，倩谁林下昼閒行。","dynasty":"明代","title":"生朝自遣"}
{"author":"沈周","content":"我写东篱第一枝，长生岂止纸为期。年年上寿百年计，日日看花九日时。还喜带金同晚色，不妨须玉照寒姿。莫釐亦是登高处，未必齐山许有诗。","dynasty":"明代","title":"写菊寿王学士济之尊翁八十"}
{"author":"沈周","content":"野叟堂堂七十一，乾坤坐阅老顽身。美人座上笑白发，白发镜中催美人。且就月庚寻活子，莫凭年甲算生辰。丹丘好在吾家里，满眼生涯满抱春。","dynasty":"明代","title":"生辰"}
{"author":"沈周","content":"七十四年刚送过，今年添作五年来。从前饶算没一马，向后猜阄知几枚。菜子筋骸强可舞，吴儿心性老仍呆。人家有地皆桑苧，我独贪香却种梅。","dynasty":"明代","title":"庚申十一月二十一日生朝作"}
{"author":"沈周","content":"自知蒲柳望秋零，意外惊延七十星。膝下还为小顽子，籍中已是空閒丁。先人蠹卷箱藤白，老母鱼羹钓竹青。尽把馀生享天福，亦无惭愧到山灵。","dynasty":"明代","title":"七十喜言五首其一"}
{"author":"沈周","content":"万万人中数我零，为农亦是一微星。衣裳无补吾明主，天地徒存此老丁。阔水游鱼尾不赤，绝云高鸟影俱青。笑看拜极痴儿女，已到希年尚乞灵。","dynasty":"明代","title":"七十喜言五首其二"}
{"author":"沈周","content":"七十回来秋叶零，后怜历岁已晨星。不才尽自惭诸已，识字聊堪破一丁。心事浩随云共白，鬓毛难学草回青。湖田绕舍粗饘粥，鸡骨丰凶屡托灵。","dynasty":"明代","title":"七十喜言五首其三"}
{"author":"沈周","content":"眼识茫茫齿发零，种田还欲候穰星。百年云倘行犹未，七十为稀幸已丁。待月露生秋袷紫，仰天风卸暑巾青。时修静观心斋里，应物虚明自觉灵。","dynasty":"明代","title":"七十喜言五首其四"}
{"author":"沈周","content":"七十稀年又九零，敢凭虚妄更推星。身躯薄劣无壬甲，诗草蘩芜合丙丁。馔品久空鱼白白，荤柈尚诧韭青青。因多历世多知事，非为溪翁性有灵。","dynasty":"明代","title":"七十喜言五首其五"}
{"author":"沈周","content":"隐德堪尊齿亦尊，一家风物自桃源。鞠躬礼度强筋力，随口诗书善话言。郡里歌钟大宾席，人间玉雪旧王孙。七旬黑发期黄发，兀兀灵光看独存。","dynasty":"明代","title":"寿赵与哲七十"}
{"author":"沈周","content":"千篇诗是纪年筹，小算方经六十秋。旧接夔龙侍香案，新移鸡犬别方洲。大观沧海难为水，老望瑶京更起楼。寿祝如冈错璋字，寄君一笑海东头。","dynasty":"明代","title":"寿张黄门静之"}
{"author":"沈周","content":"高松环翠堂前物，材比楩楠寿比椿。云盖今看树成日，雪头还在手栽人。新苞擘玉收苍子，灵柢蒸霞验伏神。我祝长生写生去，墨花吹雨砚池春。","dynasty":"明代","title":"题松寿崔望宗"}
{"author":"沈周","content":"寿跻七十古云希，七十生男更曰奇。天自安排还有数，仁能昭报岂无时。蟠桃仙种迟宜子，椿树灵根老又枝。八帙山翁把春酒，当筵兼咏弄璋诗。","dynasty":"明代","title":"寿华光禄七十"}
{"author":"沈周","content":"少别老逢情更真，中经四十九年春。青山昨日先君迹，白发而今我辈人。世数交游诗作證，话生感慨酒淹巡。旁观莫怪多留恋，求旧原非一面新。","dynasty":"明代","title":"无锡沈宗贵存耕翁之仲子自弱冠侍翁至余家余年十三见先父以诗画赠存耕经四十九年尚存宗贵所观感而赋此"}
{"author":"沈周","content":"两年方始一相逢，偶集飞鸿雪后踪。清话更添新缱绻，老身全比旧龙钟。弱云弄月微分影，细草关春暗转容。不复事杯成兀对，薰炉频唤小奚供。","dynasty":"明代","title":"与客夜坐"}
{"author":"沈周","content":"高台添烛漏初长，一握欢声哄夜堂。入座明河斜转影，隔云残月淡容光。如诗不就君当罚，愿酒无多我恐狂。非但同年更同道，白头生长尚同乡。","dynasty":"明代","title":"与客夜酌次韵"}
{"author":"沈周","content":"青子绿阴还可嬉，酒杯无地不相宜。夕阳翻席到人面，远水摇山隔目皮。今日直须终一日，暂时何卜有他时。世间乐事寻常得，但惜人生多别离。","dynasty":"明代","title":"燕王汝和水月轩"}
{"author":"沈周","content":"河洛频年劳宦迹，归云倦鸟是休时。行藏有道无违易，康济存心更事医。青草耰锄问农圃，白头杯酒话亲知。何妨日日相追逐，百岁人生会有期。","dynasty":"明代","title":"会施知州焕伯"}
{"author":"沈周","content":"潭潭府第倚山城，故旧何须俟价行。阍吏未知穷措大，相公自识老门生。餐柈夹供丛谈久，铃阁添香燕坐清。头白归来济时了，义田还复课儿耕。","dynasty":"明代","title":"谒谦斋少师"}
{"author":"沈周","content":"诗书礼乐贤关长，贫贱农桑老境人。久荷清篇留卷轴，又惊高谊动车轮。梅花欢喜当檐笑，柳色殷勤满眼春。鸡黍不嫌随草具，斯文一味觉情真。","dynasty":"明代","title":"李司成至"}
{"author":"沈周","content":"药炉烟暝膈生痰，怪是新春百不堪。乐事惜从多病误，老怀喜与旧人谈。临床细酌更延五，系岸孤舟日转三。雪里梅花殊未发，此情亦似为君含。","dynasty":"明代","title":"喜许国用探疾至"}
{"author":"沈周","content":"坐深频涤唾壶痰，老态人前觉不堪。静观欲从僧去学，新闻还待客来谈。云凉桐肄高寻墨，雨沃蕉苗长四三。今夕喜君申旧好，小窗灯影酒中含。","dynasty":"明代","title":"国用持前作至复用韵"}
{"author":"沈周","content":"髯翁能饮老无痰，风度词华种种堪。青紫尽推侪辈拾，桑麻聊就野农谈。浊醪累举觞成十，拙韵连篇和及三。此卷一时千载事，后人重展笑应含。","dynasty":"明代","title":"碧溪见和亦答一首"}
{"author":"沈周","content":"风雨登台值两山，相逢复喜半途间。得追笑语非虚约，更揽髭髯讶老颜。水宿极怜舟并住，宵征无那病思还。图书有日酬清赏，莫谓浮生无一閒。","dynasty":"明代","title":"过华光禄适出乃返后遇途半叙话夜深余以丹毒思归遂解缆而东留此以谢失告之过"}
{"author":"沈周","content":"旧过山家今莫记，屋头高荫发新楠。三年眼见树如此，双鬓情知老不堪。款有杯盘及奴辈，话因门户恤丁男。病馀未似前能酒，亦为殷勤入半酣。","dynasty":"明代","title":"题山家璧"}
{"author":"沈周","content":"野水浮云荡夕光，仙舟两宿古溪傍。清篇感旧频翻韵，浊酒谋邻载过墙。烛跋不知春夜久，雨声如为故人长。卫家剪韭今传美，他日宁无有竹庄。","dynasty":"明代","title":"次匏庵雨中留宿"}
{"author":"沈周","content":"老年多病只关门，始为寻医偶出村。春过寂怜花致事，雨来忙见草承恩。故人落落星催晓，旧话淹淹月报昏。酒盏莫教辞潋滟，客舟犹喜一壶存。","dynasty":"明代","title":"与客夜话"}
{"author":"沈周","content":"林溪相值夕阳边，迹似无官意有仙。高笠冒云宜我画，小词磨石信僧镌。山逢佳处肩随轿，眼落閒时袖出编。随后担夫亦殊俗，花筐酒榼两头县。","dynasty":"明代","title":"支硎山麓逢杨君谦"}
{"author":"沈周","content":"寒云连雁古长洲，萍梗微踪此水头。幸尔相逢风雨里，他人无限往来舟。远游不尽江湖话，多病还惊霜露秋。一见一回成一笑，老怀离思总悠悠。","dynasty":"明代","title":"与史西村相值途次遂同载"}
{"author":"沈周","content":"城里高官尽有衙，迂舟却到野人家。偶谈山水悲筋力，因怪儿童忽岁华。白发知春不如草，青灯随眼漫生花。遣怀慰客非无酒，罍耻还当一载赊。","dynasty":"明代","title":"谷旦喜朱性甫至"}
{"author":"沈周","content":"八年初得载经过，喜满云萝入笑歌。老尽须颜略相似，记来年岁久应讹。西风蔀屋萧萧叶，落日蘋江渺渺波。虽是病怀须强酒，人生良会苦无多。","dynasty":"明代","title":"载会浦东白"}
{"author":"沈周","content":"短棘长荆古道荒，时风霎雨世情凉。酒杯对面常肝胆，缓急从人卒在亡。腐鼠与他饥丑得，痴蝉招彼黠徒忙。约君且卧茆檐下，九仞高云看凤凰。","dynasty":"明代","title":"与狄天章夜话"}
{"author":"沈周","content":"轺车万里使星孤，故国重逢已白须。浊酒临灯共风雨，新诗满眼见江湖。数车薏苡如珠否，长柄壶卢有子无。问俗论心言不尽，钟声半夜唤啼乌。","dynasty":"明代","title":"黄克明使云南还夜话"}
{"author":"沈周","content":"野寺清尊对鹤群，我来行酒听论文。门前歇马依青柳，池上开轩见白云。自喜献之同禊事，还惭阿买张吾军。醉扶老父还家去，桑柘秋阴日未曛。","dynasty":"明代","title":"侍家父世父与刘完庵西庵文会"}
{"author":"沈周","content":"十年归鬓雪纷纷，桑影榆阴日半曛。帅府别开新院落，监门还识旧将军。行逢战蚁临阶看，坐爱歌莺隔树闻。耻向太平憔悴尽，英雄无地觅高勋。","dynasty":"明代","title":"重逢谢将军"}
{"author":"沈周","content":"纂局冠裳济济然，白头多病后诸贤。圣功大满先皇纪，庶政分参列国编。老颖何能出毛遂，后堂今合让彭宣。夜来梦秉江淹笔，犹在鸾停鹄𥩳边。","dynasty":"明代","title":"因病不预纂修之徵用呈馆中诸公"}
{"author":"沈周","content":"乌纱兀兀鬓苍浪，物表逍遥岁月长。林壑清虚流笑语，云霞缥渺入衣裳。新开元圃长春地，旧是丹丘不死乡。还却朝廷有馀禄，閒凭诗酒傲人忙。","dynasty":"明代","title":"寄沈工侍时旸"}
{"author":"沈周","content":"祖宗原自有高勋，少小豪雄藐冠军。竹里行厨青玉案，酒边官妓茜红裙。洛阳纸贵三都出，夔府沙平八阵分。头白归来惟感慨，却惭多病负明君。","dynasty":"明代","title":"赠徐遵诲和刘邦彦韵四首其一"}
{"author":"沈周","content":"不徒说剑与谈兵，况是文章动两京。屡欲上书勤汉室，时教扪舌易齐城。帆樯远雁江开楚，衾枕清𤠔路入荆。落落长游半天下，不知归计几时成。","dynasty":"明代","title":"赠徐遵诲和刘邦彦韵四首其二"}
{"author":"沈周","content":"细雨春帆破晓开，更添新酒事深杯。他乡梦寐鸿于陆，故国诗篇凤有台。白发不归花亦笑，青山急去鸟仍催。公侯复始君须记，李广原非是死灰。","dynasty":"明代","title":"赠徐遵诲和刘邦彦韵四首其三"}
{"author":"沈周","content":"断蓬逐逐未能休，搔首西风又莫秋。曲折旧袍存蜀绣，萧条空室去吴钩。虚名落枕邯郸梦，浊酒浇胸磊磈愁。莫谓寻常种瓜者，东陵曾是旧封侯。","dynasty":"明代","title":"赠徐遵诲和刘邦彦韵四首其四"}
{"author":"沈周","content":"斯文久矣熟芳名，书到还知郑重情。风雨妒人三日恶，江湖负子一舟横。闻来无见新翻案，兴尽而回古有行。筋力未衰扶可拜，荆溪展报已非生。","dynasty":"明代","title":"谢李宗渊见访中路有阻"}
{"author":"沈周","content":"两山不见云遮眼，一犬独鸣花绕邻。敢去挥毫题午字，悔将握发望时人。墙匡寂寂高槐雨，门巷青青细草春。知子南还犹有兴，扁舟斜日弄芳蘋。","dynasty":"明代","title":"戏友人寻访不出"}
{"author":"沈周","content":"乞身章上笑颜开，未信吴人果自呆。孙冕怕教差致事，陶潜真要赋归来。松杉野寺滕滕杖，蔬果邻家草草杯。山水常年旧游伴，高吟清啸有追陪。","dynasty":"明代","title":"喜施知州焕伯致政"}
{"author":"沈周","content":"相逢野寺及春残，各各苍颜说见难。岁月易流嗟物变，功名已过觉心宽。梨花月枕诗通梦，杨柳风杯酒起澜。想得金陵山水地，自知行乐胜为官。","dynasty":"明代","title":"赠黄撝之"}
{"author":"沈周","content":"峥嵘老气轶长虹，傲睨三千鹄士中。岂尔门监知李广，凭谁榜帖为司空。徘徊鹏凤风斯下，漫衍鱼龙纸易穷。把镜时时照须鬓，怕教愁雪点青铜。","dynasty":"明代","title":"薛尧卿场中卷短策长莫录被枉黜"}
{"author":"沈周","content":"走币飞笺百里情，白头扶病亦须行。江湖借石安鸿渐，钟鼓当筵愧鹿鸣。薄海春风动韦布，满堂华月照簪缨。扁舟莫怪从宵迈，念在庭闱告不成。","dynasty":"明代","title":"寄别李知州"}
{"author":"沈周","content":"水宿其如夜思何，霜风拂鬓影皤皤。语喧杯酒商船近，人映楼台市火多。川上微波摇缺月，城头高树挂明河。新篇在稿思君教，无那无眠只漫哦。","dynasty":"明代","title":"宿城西怀冷庵"}
{"author":"沈周","content":"驱驰一倅厌为州，归就高閒未白头。竹箧理诗春草乱，槽床听酒夜泉流。农桑旧课今家事，山水清谈昔宦游。因爱两湖风月好，近时知买木兰舟。","dynasty":"明代","title":"寄桑通判"}
{"author":"沈周","content":"歉岁逋租力莫偿，一家十口趁流亡。小儿胆大轻官事，老者年衰重故乡。落萚西风何处迹，啼螀寒雨几回肠。封书欲寄愁难达，空倚江干数雁行。","dynasty":"明代","title":"怀张允成表弟"}
{"author":"沈周","content":"富贵侵人五十三，乌纱头上忽岩岩。馆甥上寿装新带，乡友通书署散衔。諠竹满堂莺宛宛，飞花扑酒燕喃喃。嗟予白发巾都折，燕贺深杯到老馋。","dynasty":"明代","title":"贺刘德贤冠带"}
{"author":"沈周","content":"膂力衰来背橐驼，只于邻并懒经过。算年已觉同生少，畏死频嗟去日多。蜾蠃螟蛉假亲戚，乌鸢蝼蚁后干戈。于今丁役都无累，软饱三杯或自歌。","dynasty":"明代","title":"赠范希敏"}
{"author":"沈周","content":"乡里同生寿及耆，少年笔砚复同师。丹山碧水行歌地，春煖秋凉醉饱时。乐在太平须要飨，事于分外莫求知。放舟今日西溪上，不问衰强比白髭。","dynasty":"明代","title":"赠都良玉"}
{"author":"沈周","content":"先生无喜亦无嗔，默默熙熙满抱春。已办恕心何忤物，尽能虚已自容人。卧凭高枕欺江雨，醉把深杯纳世尘。向晚不知花在地，开门一笑堕头巾。","dynasty":"明代","title":"慰人受侮"}
{"author":"沈周","content":"万事浮云在目前，先生拂袖似神仙。馀留后禄宜诸子，分付高年属老天。亦有邵窝容说讲，曾无范契尽还田。满腔乐地春如海，元恺中间第一贤。","dynasty":"明代","title":"奉寄王冢宰"}
{"author":"沈周","content":"逢人每每问康宁，地远何由一寄声。仕已无心聊玩世，栖迟有宅尚依京。柳边细水閒临鹤，花下深杯独送莺。似此逍遥知不老，百年诗酒是长生。","dynasty":"明代","title":"寄王尚文大参"}
{"author":"沈周","content":"粉奁尘满砚池枯，且款清谈事酒壶。好客诸侯何处有，通财知己近时无。芭蕉夜雪阑新兴，蛱蝶春风卷旧图。念我平生钓竿手，扁舟特为写江湖。","dynasty":"明代","title":"赠沈以节"}
{"author":"沈周","content":"烽火西川万里馀，扁舟此别意何如。衰迟自可加餐饭，离乱无由数寄书。江上羁愁衣带缓，镜中勋业鬓毛疏。秋来无那多风雨，遥忆成都旧草庐。","dynasty":"明代","title":"蜀道兵兴闻徐遵诲往寻旧业"}
{"author":"沈周","content":"少年儒将有高名，说剑谈经四座倾。久处幕宾能草檄，旧随童子尽知兵。月连夜火沙边堠，潮挟秋笳海上城。闻说远人归圣化，欲销金甲事春耕。","dynasty":"明代","title":"赠海上刘将军"}
{"author":"沈周","content":"水部先生哭仲儿，深情未尽六篇诗。涕洟苦苦成何益，魂气茫茫无不之。沧海沉珠家失宝，昆山借玉手书碑。兰芽在眼春仍好，老力栽培发有时。","dynasty":"明代","title":"慰吴水部德徵丧子"}
{"author":"沈周","content":"五十悬车事异常，符阶纶阁迥天光。千秋国是黄金鉴，一夜乡心绿野堂。漫赋祁招惟自止，旧图负扆敢云忘。拔风后起梧桐树，四海还瞻老凤凰。","dynasty":"明代","title":"闻谢阁老休致过苏遥寄"}
{"author":"沈周","content":"旧宅西来无一里，别成农屋傍长川。真堪习静如方外，虽可为家尚客边。赁地旋添栽秫垄，凿池新滀沤麻泉。北窗最爱虞山色，也似香炉生紫烟。","dynasty":"明代","title":"奉和陶庵世父留题有竹别业韵六首其一"}
{"author":"沈周","content":"散发休休依灌木，洗心默默对清川。一春富贵山花里，终日笙歌野鸟边。聊可幽居除风雨，还劳长者访林泉。留题尚在庭前竹，淡墨淋漓带碧烟。","dynasty":"明代","title":"奉和陶庵世父留题有竹别业韵六首其二"}
{"author":"沈周","content":"粝饭粗衣常自足，犹胜杜甫客西川。老妻课佛清斋里，幼女鸣机夜火边。几树凉云散高叶，一溪明月泻寒泉。寂寥草座无人伴，自起添香看篆烟。","dynasty":"明代","title":"奉和陶庵世父留题有竹别业韵六首其三"}
{"author":"沈周","content":"人爱吾庐吾亦爱，秋原风物带晴川。兰甘幽约宜阶下，竹助清虚要水边。只好荫茅同背郭，何须蓄石慕平泉。苦吟自觉多新病，华发时笼煮药烟。","dynasty":"明代","title":"奉和陶庵世父留题有竹别业韵六首其四"}
{"author":"沈周","content":"比屋千竿见高竹，当门一曲抱清川。鸥群浩荡飞江表，鼠辈纵横到枕边。弱有添丁堪应户，勤无阿对可知泉。春来有喜将于耜，自作朝云与暮烟。","dynasty":"明代","title":"奉和陶庵世父留题有竹别业韵六首其五"}
{"author":"沈周","content":"鹤毛鹿迹长交路，荇叶蘋花亦满川。炙背每临檐日底，曲肱时卧树阴边。一区绿草半区豆，屋上青山屋下泉。如此风光贫亦乐，不嫌幽僻少人烟。","dynasty":"明代","title":"奉和陶庵世父留题有竹别业韵六首其六"}
{"author":"沈周","content":"皂弄仙居未易寻，惟闻抱膝有长吟。人遐杜曲天仍近，径捷终南地不深。閒漫安排种瓜事，老徒激切佩兰心。秋凉春暖悠然处，风满高怀月满襟。","dynasty":"明代","title":"和徐伯仁抱膝偶成韵其一"}
{"author":"沈周","content":"羊亡已后不须寻，妙语时时对酒吟。江海浮沉鸥迹远，山林漂渺凤巢深。天违功用金谁砺，道合行藏玉汝心。千里相思各南北，一春风雨入离襟。","dynasty":"明代","title":"和徐伯仁抱膝偶成韵其二"}
{"author":"沈周","content":"丘壑年来寄隐踪，安眠饱食养龙钟。日由僮仆知生事，家信儿孙理户佣。题句园林选脩竹，盼柯庭院爱孤松。白头多少忘归客，雪佩霜珂老未慵。","dynasty":"明代","title":"宜閒"}
{"author":"沈周","content":"坐对南山日自长，且将一静扫浮忙。身安懒出谁能遣，门设常关亦不妨。秋水止潭心共静，寒梅隔屋鼻参香。未知乍暖初凉候，可有閒踪下草堂。","dynasty":"明代","title":"静处"}
{"author":"沈周","content":"高怀已足见平生，利器如何假钝名。事不争先让人做，心无著急信天成。夔怜踯躅宁忘步，鳖跛蹒跚亦有程。如此迟迟吾自得，青松看取雪中荣。","dynasty":"明代","title":"钝斋"}
{"author":"沈周","content":"十载飞尘双足黄，谁知屋里有沧浪。静时觉得忙时错，一日还如两日长。行遇好山须命酒，坐因芳树便移床。白头短杖南塘路，我欲来谈华子忘。","dynasty":"明代","title":"且閒"}
{"author":"沈周","content":"风云已外违高翮，草莽之中寄贱名。江海固非长往地，乾坤聊寄不訾生。乌罗礼废人将老，白醴恭衰我自平。菜本瓜苗虽琐琐，栽培于物尚多情。","dynasty":"明代","title":"遗斋"}
{"author":"沈周","content":"不知小隐计如何，蛮触无争所乐多。身外乾坤等虚壳，窟中风月是行窝。长笺旧稿诗黏壁，痴笔新图墨满螺。想得盘旋似盘谷，白云春梦有仙婆。","dynasty":"明代","title":"蜗壳为史廷直题"}
{"author":"沈周","content":"缚斋如斗白茅茨，安仅容身小不卑。瞰鬼楼台邻舍得，藏蜗天地自家宜。门前尘海一帘隔，座上山图万里思。居漏老夫求不愧，与君谈道有来期。","dynasty":"明代","title":"自宽"}
{"author":"沈周","content":"十角黄牛五母鸡，知君旧业在双溪。寄人诗简秋裁竹，教子书灯夜照藜。四畔无争田井井，百夫戮力黍萋萋。却怜杜甫频移宅，才住东村又瀼西。","dynasty":"明代","title":"守庄"}
{"author":"沈周","content":"静者斋居惟抱拙，机心机事笑人忙。让他好手誇修凤，顾世多岐敢问羊。径草不除门自僻，林巢可掇鸟相忘。老予亦是无能者，筑圃何妨住隔墙。","dynasty":"明代","title":"拙斋"}
{"author":"沈周","content":"有竹之家亦有窗，无人领竹竹难降。凉棂却暑风千挺，碧扇推秋月一双。梦入籁声方倚枕，酒参叶色漫开缸。知君神观清于玉，独自翛然诗满腔。","dynasty":"明代","title":"竹窗"}
{"author":"沈周","content":"两头箫鼓游明月，溯此清光拉柁开。信我船中都载却，从何水上又浮来。南飞乌鹊惊鸣榜，旁跃鱼龙触洗杯。败兴笑他千里雪，有人空去复空回。","dynasty":"明代","title":"月航"}
{"author":"沈周","content":"东篱不可桃与李，只可秋来有菊枝。要我将诗收烂漫，劝君浇酒放淋漓。平生金玉期成汝，满把芳香欲寄谁。九日簪华白头上，风流何减少年时。","dynasty":"明代","title":"可菊"}
{"author":"沈周","content":"白发萧萧始此来，高楼正倚夕阳台。阑凭南面山都出，梯到上头江大开。自愧衰翁落迟局，未容民部不深杯。若教却饮天应笑，豪杰眼前安在哉。","dynasty":"明代","title":"赵民部梦麟王廷信符用愚诸公携酒会饮涵虚楼民部索诗遂有此作"}
{"author":"沈周","content":"唤雨林鸠且莫催，听松汲涧要徘徊。已知壁画成神物，聊与庵僧慨劫灰。双鬓雪从忙里出，廿年人似梦中来。欲归未便忘情得，更对青山酢一杯。","dynasty":"明代","title":"听松庵小酌"}
{"author":"沈周","content":"渺渺扁舟入浦云，琳宫一到惬前闻。春泥夹道萦人迹，野水交陂乱鸭群。洞里朝元郭道士，城中行乐鲍参军。相寻两度俱相失，石上留题漫有文。","dynasty":"明代","title":"陪吴匏庵载游瑞云观寻道士不遇和前题韵"}
{"author":"沈周","content":"千载支郎此说经，寒泉幽涧尚纵横。莺花浪示春声色，水月犹通佛性情。嵌石半龛苔寄迹，空庭一个鹤留名。许询同化无同调，只有溪山照眼青。","dynasty":"明代","title":"支遁庵"}
{"author":"沈周","content":"寻僧虽爱茗杯清，也要提携有酒罂。野色迎人过桥去，春风吹面傍花行。般游欲及牛羊晚，喜悦还随鸟雀晴。白发老翁身健在，不忧无地度馀生。","dynasty":"明代","title":"游西庵"}
{"author":"沈周","content":"空閒佛地许儒居，敢谓行窝且贮书。老子不妨歌十亩，小儿还可就三馀。西邻机杼勤堪劝，东圃耰锄拙未疏。更喜五溪环合处，闭门花柳似村墟。","dynasty":"明代","title":"买得城东废尼地"}
{"author":"沈周","content":"山复冈回静结庐，林蹊生处我来初。杖欺新绿苔痕里，屐践残红雨迹馀。酒榼临春聊遣拨，禅单消日自清虚。壁尘怪是游题满，教种芭蕉别倩书。","dynasty":"明代","title":"游高道禅居"}
{"author":"沈周","content":"雨歇南郊风物新，神仙宫观拥金银。青山一杖付归客，玉洞千花留故人。犀首不胜无度酒，沧浪应待远游尘。扁舟东去须乘急，还剩家园数日春。","dynasty":"明代","title":"神乐观留别祖席诸君"}
{"author":"沈周","content":"早雾未消迷过湖，妙明春日步堪迂。门悬断岸溪桥接，水限比邻野寺孤。侍者鸣琴动春鸟，长年引席候风乌。偶然此集真鸿迹，乘兴还留水墨图。","dynasty":"明代","title":"游妙明庵"}
{"author":"沈周","content":"市闾隘处有祗林，怪是沿街客易寻。枕聒鼓声嫌县近，门垂帘子觉家深。焙茶火暖香浮屋，桁竹檐晴晓晒衾。爱此老僧偏静得，尘埃中养出尘心。","dynasty":"明代","title":"过休休庵"}
{"author":"沈周","content":"平生结好惟鸥鸟，彼此能閒两不猜。白日一沙秋梦稳，碧江千里雪痕开。凭谁作色因高举，信我忘机复下来。人欲相寻旧盟处，钓竿新水夕阳台。","dynasty":"明代","title":"爱鹤"}
{"author":"沈周","content":"听鹤仙人骑鹤去，后人思鹤已冥冥。九皋音响尚在梦，百世子孙还姓丁。露枕触心秋欲警，月轩滋泪夜初醒。周公谁谓吾不复，瘦影依稀风满庭。","dynasty":"明代","title":"梦鹤"}
{"author":"沈周","content":"湖南尽是君家物，今代风流贺季真。青草扁舟落吾手，白鸥万里属何人。玻瓈倒见波心月，翡翠平开雨里春。我唱竹枝三十首，明朝相约伴垂纶。","dynasty":"明代","title":"湖南"}
{"author":"沈周","content":"桥东未与东桥异，问讯何劳锦里翁。剪取竹竿渔具足，拨开荷叶酒船通。独临秋水人摇月，漫送清歌树引风。常笑西邻忧不足，白头心事竟谁同。","dynasty":"明代","title":"桥东"}
{"author":"沈周","content":"爱是双溪故居好，百年遗泽与人俱。保雌大觉聃翁胜，改姓直嫌柳子愚。旧有一隈鱼十顷，新招六逸竹千株。买书教子非无益，菱角鸡头总入租。","dynasty":"明代","title":"守溪"}
{"author":"沈周","content":"为园多半是游嬉，傍宅西偏事事宜。鯈尾趁花溪宛转，莺声隔叶树参差。地循五亩横分畛，路绕三叉曲作篱。满面夕阳人已醉，还歌飞盖旧游诗。","dynasty":"明代","title":"西园"}
{"author":"沈周","content":"近习农功远市哗，一庄沙水别为家。墙凹因避邻居竹，圃熟多分路客瓜。白日帘栊又新燕，绿阴门户尽慈鸦。我当数过非生者，酒满床头不待赊。","dynasty":"明代","title":"乐野"}
{"author":"沈周","content":"爱杀春江日夜流，有人结屋住江头。门前钓石临黄鹤，床下鱼波洗白鸥。未识何年变春酒，且将吾道付沧洲。天光月色溶溶地，更好凭虚著小楼。","dynasty":"明代","title":"春江"}
{"author":"沈周","content":"幽寻仙地漫托隐，饱啖神苓差胜荤。树老与人千岁得，山空无物两崖分。静知夜半传清籁，虚爱春深纳白云。扫却鸣驺不容迹，日长惟有鹤为群。","dynasty":"明代","title":"松谷"}
{"author":"沈周","content":"道人种竹复养鹤，鹤可看家竹护坛。仙骥往来天上下，玉枝消息日平安。风前扫叶碧云乱，月下鸣秋白露寒。物外閒缘消不尽，堕毛裁氅箨裁冠。","dynasty":"明代","title":"竹鹤为道士作"}
{"author":"沈周","content":"洞庭雨山浮具区，金庭玉柱仙所都。翰林王君列仙儒，住隔万顷玻璃湖。洪涛巨浪相吞屠，我欲从之老命虞。海东文侯眼孔大，视之不与坳堂殊。眼中之人不可呼，翩然往就乔之凫。文侯文侯实尹吴，所治百里山水俱。山灵河伯受约束，疑为后拥仍前驱。高登莫釐尽奇观，云古未始今当无。白波青嶂坐可挹，红妆细马来敢污。两人傲睨万象表，但恐笑语天人狙。挥毫抚景间杯酌，作文竞与山描摹。湖山洵美我未识，翻意斯文相厚诬。缘文作画强鄙夫，正如擿埴求其途。茫茫意会复有咏，长安西笑何其迂。有生不游山亦诮，手搔白发吁嗟乎。","dynasty":"明代","title":"莫釐登高卷"}
{"author":"沈周","content":"呜呼二子者，颓俗亦可兴。","dynasty":"明代","title":"永乐初给事姚伯善采木广右被瘴客死殡及六十年至其孙榛鹤始克归葬先兆作诗记之其十"}
{"author":"沈周","content":"今日九月九，无菊且饮酒。明年九月九，有菊亦饮酒。有花还问酒有无，有酒不论花无有。好花难开好时节，好酒难逢好亲友。一杯两杯长在手，六印何消金握斗。三杯五杯不离口，万事莫谈瓶且守。瓶云罄矣我即休，载欲谋之已无妇。天应私我身独在，天不全人花乃后。迟之明日兴还存，紫蕊青苞得开否。倘看烂漫即重阳，借酒东墙恼邻叟。","dynasty":"明代","title":"九日无菊"}
{"author":"沈周","content":"君不见簪折尚有戚，缶破还失声。可弃复何惜，奈有不忍情。蜀之内相宋公者，儒服聊借貂珰荣。翻编展卷日不辍，谈仁说义口似天河倾。前年搆江桥，长虹跨彩成双清。今年结净居，乐哉斯丘手自营。费金万馀极宏丽，空坟一个身长生。国初宋学士，华国文之精。蚕丛生流死且寓，山水啮冢见者惊。今之内相古王叵，感此恻怛思迁更。撤我□居，为彼佳城。万金之重忍一掷，折簪破缶无其轻。割爱以酬义，千人万人无此能。割财以徇义，千里万里流其名。来者有济，行人赞叹桥上行。逝者有惠，枯骨负荷于冥冥。何公慷慨乃如此，其德好藉诗书成。可笑士良以书禁人读，欲使耳目涂聪明。呜呼以公视仇仇乃诈，以仇视公公乃诚。","dynasty":"明代","title":"蜀国宋承奉好义歌"}
{"author":"沈周","content":"筇枝来效小温存，片片犹沾宿雨痕。路不分明愁唤梦，酒无聊赖怕临轩。风萍靡靡馀流水，烟草萋萋感故园。尚有断香残粉在，何人剪纸一招魂。","dynasty":"明代","title":"落花五十首其二十五"}
{"author":"沈周","content":"青草年年多，白发日日少。青草催白发，似恐人不老。发落白有尽，草生青不了。我是乐天人，梳头对青草。","dynasty":"明代","title":"青草吟"}
{"author":"沈周","content":"金根濡滞是何年，寂寞荒城尚宛然。来者无穷还逐鹿，归心不死定为鹃。黄沙夜冷霜连草，青海天低月堕烟。孤客此时思往事，一和错尽自澶渊。","dynasty":"明代","title":"韩克瞻宿五国城因赋"}
{"author":"沈周","content":"清苕达宜兴，道湖已成算。仆夫却告难，风浪卒莫玩。劝我陟山麓，正尔免忧患。彼此有得失，我臆殊未断。譬山行见湖，昏昏秪浩瀚。何如行湖中，坐见山秀烂。仆尚请决筮，得《需》利在彖。毅然促飞橹，猛进不复懦。探穴有虎子，履险获奇观。出浦即会胜，列障拥一岸。遥思揽吴香，妄意觅仙幔。群耸西若监，巨浸东罔畔。天谓湖太淫，设此似按摊。云涛日冲撞，石趾力抵捍。输赢各无能，两垒对楚汉。我行锋镝间，便以老命判。山疑相慰藉，逐逐笑供玩。始有舟楫虞，尽被山破散。山亦有情状，要我绮语赞。气聚势则附，形散脉复贯。远近相衍迤，中自存博换。虽静有动机，万态纷变乱。虬龙徐蜿蜒，狮猊悍奔窜。夷突各不一，小大略相半。正展芙蓉屏，横亘苍玉案。晴縠绉日光，莫熨锦绣段。金庭与玉柱，远弄波影灿。历眼四十程，续续青不断。平生诧传闻，信美非谩谰。修辞聊梗槩，归忆庶可按。","dynasty":"明代","title":"自甲浦道太湖四十里见异香诸山喜而有作"}
{"author":"沈周","content":"旧迹新痕酒满衣，东风紫楝又花飞。金阊亭上偏无赖，春与行人并日归。","dynasty":"明代","title":"暮春送客（成化辛丑）"}
{"author":"沈周","content":"叠叠青山宛宛溪，林蹊曲折世途迷。云边石壁花漫缝，畬后春田雨夹泥。趁屋墙斜邻舍逼，当门树密鸟巢低。鸣驺入谷人今起，惟有图书积旧栖。","dynasty":"明代","title":"为苏太守题画"}
{"author":"沈周","content":"自我来茅山，春雾拨不开。冥迷五日思困顿，当面不见紫翠堆。今朝喜有风汛扫，两目浩荡天光回。秀峰戢戢各拱立，伺我道左千戟排。苍松为幄碧草荐，洼石一一罗尊罍。高天广野寄笑傲，芙蓉对面劝我一吸三百杯。徐卿不能有此量，自椒而窜山之隈。隔林大呼谷与应，掉尾竟去无徘徊。却从地上举手谢，远意若诉不得相追陪。会难别易略不恤，有乐弗取真吴呆。山禽冲客啄余胔，野花点席粘残醅。老兵既失老僧在，且握石子为阄猜。醉来枕藉足力惫，扶掖不起相催颓。明朝烂熳别办冶游事，青山在在似作游人媒。久住山亦许，不作谢令推。凭我裁截笔作剪，信我包括诗为胎。请君急急还来看怪事，金鳌左股昨夜安在哉？","dynasty":"明代","title":"移席茅山东顶徐永年避酒而去作歌嘲之"}
{"author":"沈周","content":"春王正月及佳期，送汝登车甫结缡。累重忽轻心自喜，爱深将别意还悲。逞妆莫漫求珠翠，善事须亲到帚箕。孝顺由来宜妇道，尊嫜况我旧相知。","dynasty":"明代","title":"正月十五日送三女归史氏"}
{"author":"沈周","content":"春旸丽广野，和风汎冠裳。庶物争敷畅，葱葱媚时光。缘溪盥清流，俯见须眉苍。假祓聊复耳，所适兹晨良。握兰袭清芬，偶羽接飞觞。沂水不可即，道远徒徬徨。","dynasty":"明代","title":"上巳即兴"}
{"author":"沈周","content":"老子寻芳挑酒钱，乐哉斯丘青嶂边。若教即死便埋我，更是可生还听天。人间一日过一梦，花下百壶酬百年。尚将醉墨寄绝壁，风雨不洗山苍然。","dynasty":"明代","title":"过荒陇醉言"}
{"author":"沈周","content":"山尊得酒且高歌，百岁流光已半过。病眼看书真处少，老怀追事谬时多。发随落叶惊西候，门对清江惜逝波。今古英雄同一尽，浮生不饮复如何。","dynasty":"明代","title":"病起试酌"}
{"author":"沈周","content":"一拳奇骨胜仇池，落眼真看玉雪姿。急埽秋轩容突兀，更栽野竹与扶持。已藏东海从深袖，便捲沧波答小诗。莫道空言尚加拜，此怀还托米颠知。","dynasty":"明代","title":"谢顾天祥送将乐石"}
{"author":"沈周","content":"湖南尽是君家物，今代风流贺季真。青草扁舟落吾手，白鸥万里属何人。玻瓈倒见波心月，翡翠平开雨里春。我唱竹枝三十首，明朝相约伴垂纶。","dynasty":"明代","title":"湖南"}
{"author":"沈周","content":"亭前峙奇石，兀可当一障。沁此万古雪，亘地气魄壮。蒸云势欲轩，得月神更王。妙拟轶仇池，润未下雪浪。刓凿天借巧，胸次见洞宕。孤立宜有邻，雅许修竹傍。风雨不敢泐，刻名久无恙。宝此一夔足，磊砢不多尚。贞德允配主，白衣可呼丈。我见便欲拜，良信米非诳。聊与貌高古，敢有愚公妄。","dynasty":"明代","title":"图琴川钱氏沁雪石"}
{"author":"沈周","content":"顺便南安路，朱幡刺史舟。相逢惊白发，未到说黄州。细雨传杯落，浮云傍席流。临岐更挥翰，不复有离忧。","dynasty":"明代","title":"与张东海别"}
{"author":"沈周","content":"爱是中秋月满湖，尽贪佳赏亦须臾。固知万古有此月，但恐百年无老夫。鸿雁长波空眼眦，鱼龙清影乱眉须。人间乐地因人得，莫少诗篇及酒壶。","dynasty":"明代","title":"中秋湖中玩月"}
{"author":"沈周","content":"烂拥银盘草屋东，白头相赏两三翁。青天不老人自老，明月正中秋亦中。怪底有娥因药误，谋诸无妇恐尊空。百年各愿身强健，此夜年年此燕同。","dynasty":"明代","title":"有竹庄赏月"}
{"author":"沈周","content":"珍禽笼万里，未见意先叨。饮啄违尘目，文章剩俊毫。重须论马首，轻敢喻鹅毛。馀采贤郎得，留形上绣袍。","dynasty":"明代","title":"谢计桃源惠孔雀毙于途以尾至"}
{"author":"沈周","content":"七十馀年一老翁，衣穿絮破不堪缝。清霜满地无区画，扫得芦花莫禦冬。","dynasty":"明代","title":"思理衣其二"}
{"author":"沈周","content":"国难仓惶细语笺，危城落日大江边。干戈一胆公生死，涕泪千年尚简篇。家里识绦如有妇，波心抱印若无渊。烧香洗手重新录，飒觉英灵笔研前。","dynasty":"明代","title":"录余青阳廷心与郑山子美手札"}
{"author":"沈周","content":"人传顾家园，近有闽荔栽。始闻漫竦企，果否两莫裁。闽吴地殊悬，此物胡来哉。彼此气各偏，炎寒亦难谐。淮南不宜橘，冀北不宜梅。物固产不通，性与土相乖。耳目自为仇，予怀日徘徊。问讯昨走奴，已遣仍虑诒。及返有所挟，么枝叶蓑蓑。叶次缀小蕾，含黄未成开。事固有变理，执常哂吴呆。兼能述所致，妄瘗核偶荄。今本已拱把，森然畅条枚。去岁实垂成，隤落惜玫瑰。根气恐未充，加培如保孩。紫苞已在眼，香甘早流腮。老夫喟有此，南气其北来。先从草木见，造化有胚胎。厥初限荒服，难与玉食偕。渐虞道里近，有以滋味媒。置堠当未免，又见飞尘灰。","dynasty":"明代","title":"白茅顾氏种荔核成树有感"}
{"author":"沈周","content":"西湖我先游，君去落我后。落后为生人，先游托故旧。从君未到时，说与亦疑谬。当以湖洗眼，口亦要湖嗽。不嗽诗不清，一洗目不瞀。此湖有大量，先后皆纳受。固不为君薄，亦不为我厚。有客有船载，有酒有歌侑。雨晴无不好，浓淡两争秀。落日映四山，清波照红袖。此特众乐耳，君宜出其右。寻我旧题处，佳句多脱漏。正自要君拾，一一不可宥。想见南屏秋，倚尔两肩瘦。人多诗亦多，各各备妍陋。湖在诗亦在，各各千万寿。日日人去来，诗能作将候。如敔止柷始，禅续而迭奏。君吟未必尽，山水诗苑囿。君行报山水，我老尚堪又。","dynasty":"明代","title":"送朱性甫游西湖"}
{"author":"沈周","content":"万万人中数我零，为农亦是一微星。衣裳无补吾明主，天地徒存此老丁。阔水游鱼尾不赤，绝云高鸟影俱青。笑看拜极痴儿女，已到希年尚乞灵。","dynasty":"明代","title":"七十喜言五首其二"}
{"author":"沈周","content":"东坡先生好游戏，壁上写竹如写字。三竿两竿袅风翠，却有渭川千亩势。题诗执烛倩官奴，白发红妆两无忌。不应诬我抱节君，何尝解舞腰肢媚。先生调笑皆文章，顾与节君生贲光。千年故事白石在，梅庵载翻新墨香。捕风捉影老手健，凤骇鸾惊秋月凉。我今拭目艮会堂，尚疑耘老亭中央。今人古人不相见，遗迹宛然人未亡。","dynasty":"明代","title":"梅花道人临东坡风筱"}
{"author":"沈周","content":"老夫平生负直气，欲一发泄百不遂。隐居只作木强人，设仕亦为强项吏。白头突兀尚不平，托之水墨见一二。豪来写松三百株，一一长身拔于地。只嫌纸短手局缩，腕间风雨生苍翠。东园阿弟看落笔，神惊眼骇走魑魅。堂中宛宛开徂徕，不知老兄作游戏。夜来明月夺江光，满卷飞蛟称怪事。","dynasty":"明代","title":"松卷为德韫弟作"}
{"author":"沈周","content":"庐山高，高乎哉！郁然二百五十里之盘距。岌乎二千三百丈之，谓即敷浅原。培何敢争其雄？西来天堑濯其足，云霞旦夕吞吐乎其胸。回崖沓嶂鬼手擘，涧道千丈开鸿。瀑流淙淙泻不极，雷霆殷地闻者耳欲聋。时有落叶于其间，直下彭蠡流霜虹。金膏水碧不可觅，石林幽黑号绿熊。其阳诸峰五老人，或疑纬星之精隳自空。陈夫子，今仲弓，世家庐之下，有元劂祖迁江东。尚知庐灵有默契，不远千里钏于公。公亦西望怀故都，便欲往依五老巢云松。昔闻紫阳祀六老，不妨添公相与成七翁。我常游公门，仰公弥高庐。不崇丘园肥遁七十淫，著作白发如秋蓬。文能合坟诗合雅。自得乐地于其中。荣名利禄云过眼，上不作书自荐，下不公相通。公乎！浩荡在物表，黄鹄高举凌天风。","dynasty":"明代","title":"庐山高"}
{"author":"沈周","content":"呜呼王迹熄兮伯烜赫，名分不正礼义忒。孔子忧道徒戚戚，感麟不时出乃获。因假鲁史尊周德，书王纪元重人极。拨乱反正笔任责，笔笔削削区淑慝。王道以之作绳墨，君君臣臣父子得。三纲九法一暴白，天下懔然畏乱贼。匪曰无位政斯绎，匪曰空言用斯覈。千秋万古垂世则，由麟而作复麟画。言虽画绝道载籍，令人口诵心亦格。为经为常国命脉，安成大彭代是职。两贤以奏第一策，调元补化奉明辟。惟麟有趾仍有定，子姓振振永厥泽。","dynasty":"明代","title":"感麟作经图为彭抚公作"}
{"author":"沈周","content":"有册有册一尺畸，启阅重是磨崖碑。平原太守气骨壮，杀贼馀力存毛锥。千年白石耀深刻，风雨不剥神扶持。铜柱莫拔魑魅走，铁网欲破珊瑚支。快观书法十数过，驯读其语增噫嘻。君王爱色不爱国，金钱买祸由洗儿。长安洛阳要自陷，法宫蜀栈谁安危。嗣君虽然返旧物，以得补失终磷缁。此碑颂德实揭过，有家有国留箴规。晴窗日拓不辍手，来禽青李生蛛丝。","dynasty":"明代","title":"题中兴颂石刻后"}
{"author":"沈周","content":"病骨撑衾太瘦生，秋怀兼暑未能清。酣人万梦同迷著，唤日一鸡劳独鸣。薄雾斗来成就雨，浮云终不主张晴。传看司马匡时疏，顿起藜床手足轻。","dynasty":"明代","title":"八月一日病中即事（成化癸卯）"}
{"author":"沈周","content":"虽是经年别，寻常见好诗。湖南与湖北，相望即相思。杨柳青霞馆，芙蓉碧玉池。乾坤知佚老，微咏间清卮。","dynasty":"明代","title":"寄钱允言"}
{"author":"沈周","content":"江南微雨杏花春，一个渔舟载病身。莫信归来示无用，钓竿斜日弄丝纶。","dynasty":"明代","title":"闻杨君谦致政赋此以致健羡十五首其三"}
{"author":"沈周","content":"君不来，来何时。三年一书札，万里独相思。瑶芳满把凭谁寄，明月伤情只自知。","dynasty":"明代","title":"三五七言"}
{"author":"沈周","content":"小阁棂窗风自推，手添香炷拨炉灰。残年送病诗中去，淑气将春雨里回。午案待尝新茁韭，阳檐思访欲开梅。岁功代谢忙如许，似与衰翁递老来。","dynasty":"明代","title":"腊月二十八日立春得雨病起漫言"}
{"author":"沈周","content":"我随草木生长洲，索居自耻无朋俦。于公辱知亦既久，十年蔑面无时酬。寻常开缄见谏议，言语亦得通绸缪。终然玉树隔眼物，碧云明月心悠悠。适来宦辙道桑梓，老臂无翼从之游。仙人可望不可致，聊以远梦寻丹丘。梦空人远相忆在，因写江山消我忧。寄公高堂我偕拜，一日素壁开清秋。","dynasty":"明代","title":"题画寄杨提学应宁"}
{"author":"沈周","content":"落柄开权既属春，少容迟缓亦谁嗔。酷憎好事败涂地，若被閒愁殢杀人。细数只堪滋眼缬，仰吹时欲堕头巾。不应扪虱穷檐者，荐坐公然有锦茵。","dynasty":"明代","title":"落花五十首其四十二"}
{"author":"沈周","content":"风风雨雨未开晴，忧病忧田白发生。闻道西园尤作恶，小僮欢喜拾残樱。","dynasty":"明代","title":"风雨中戏三郎园樱尽落"}
{"author":"沈周","content":"玉台万仞先生住，出语直教天上惊。还有遗音满天下，儿童个个解称名。","dynasty":"明代","title":"画玉台山图荅白沙先生陈公甫"}
{"author":"沈周","content":"清苕达宜兴，道湖已成算。仆夫却告难，风浪卒莫玩。劝我陟山麓，正尔免忧患。彼此有得失，我臆殊未断。譬山行见湖，昏昏秪浩瀚。何如行湖中，坐见山秀烂。仆尚请决筮，得《需》利在彖。毅然促飞橹，猛进不复懦。探穴有虎子，履险获奇观。出浦即会胜，列障拥一岸。遥思揽吴香，妄意觅仙幔。群耸西若监，巨浸东罔畔。天谓湖太淫，设此似按摊。云涛日冲撞，石趾力抵捍。输赢各无能，两垒对楚汉。我行锋镝间，便以老命判。山疑相慰藉，逐逐笑供玩。始有舟楫虞，尽被山破散。山亦有情状，要我绮语赞。气聚势则附，形散脉复贯。远近相衍迤，中自存博换。虽静有动机，万态纷变乱。虬龙徐蜿蜒，狮猊悍奔窜。夷突各不一，小大略相半。正展芙蓉屏，横亘苍玉案。晴縠绉日光，莫熨锦绣段。金庭与玉柱，远弄波影灿。历眼四十程，续续青不断。平生诧传闻，信美非谩谰。修辞聊梗槩，归忆庶可按。","dynasty":"明代","title":"自甲浦道太湖四十里见异香诸山喜而有作"}
{"author":"沈周","content":"海户求鲜食，填筐管族繁。杴泥深诣窟，缘壳暗寻门。撱玉容生擿，凝酥怯过燔。著姜相打合，渍酒与温存。角耸蛮娃髻，纑缠拙妇魂。味饕人口腹，菑累尔儿孙。比类怜吹呴，含津忆吐吞。庭霜委故蜕，沙雨没虚痕。荐爽山杯后，休将蛎蛤论。","dynasty":"明代","title":"食蛏"}
{"author":"沈周","content":"斋舫曾閒六一翁，僧居临水与舟同。指舟为屋身浮世，假屋名舟心太空。就地扫云天影上，开门见月浪痕中。我来把笔閒题壁，白发泠然两鬓风。","dynasty":"明代","title":"空舟为宝林寺僧题"}
{"author":"沈周","content":"先生无喜亦无嗔，默默熙熙满抱春。已办恕心何忤物，尽能虚已自容人。卧凭高枕欺江雨，醉把深杯纳世尘。向晚不知花在地，开门一笑堕头巾。","dynasty":"明代","title":"慰人受侮"}
{"author":"沈周","content":"天教行乐住杭州，今日湖船似旧不。桃怪刘郎来不再，诗怜杜甫死方休。风流山水仍红拂，富贵壶觞到白头。最是竹东听雨夜，而今空有梦追游。","dynasty":"明代","title":"哭刘邦彦二首其二"}
{"author":"沈周","content":"病骨撑衾太瘦生，秋怀兼暑未能清。酣人万梦同迷著，唤日一鸡劳独鸣。薄雾斗来成就雨，浮云终不主张晴。传看司马匡时疏，顿起藜床手足轻。","dynasty":"明代","title":"八月一日病中即事（成化癸卯）"}
{"author":"沈周","content":"粝饭粗衣常自足，犹胜杜甫客西川。老妻课佛清斋里，幼女鸣机夜火边。几树凉云散高叶，一溪明月泻寒泉。寂寥草座无人伴，自起添香看篆烟。","dynasty":"明代","title":"奉和陶庵世父留题有竹别业韵六首其三"}
{"author":"沈周","content":"庭前有疏竹，楚楚青玉株。长身何森竦，贯直无曲迂。雅净合吾志，还爱格清癯。不似松与栝，蓬郁多髯须。风起月作影，心耳为之虚。十年存保护，远意托笙竽。物脆时莫待，苍黟根叶殊。老朽不足截，何以承吹嘘。","dynasty":"明代","title":"庭前有疏竹"}
{"author":"沈周","content":"惯见闲庭碧玉丛，春风吹过即秋风。老夫都把荣枯事，却寄萧萧数叶中。","dynasty":"明代","title":"题蕉"}
{"author":"沈周","content":"少小出闾右，生长纨裤中。珂马越阡陌，溢目扬光风。青紫恃富取，岂信诗书功。调笑邻家姬，琉璃为酒钟。黄金一朝尽，云衢付冥鸿。勋名悲故镜，白发纷秋蓬。凄凉西华子，落魄东郭翁。天寒城濠隈，失足探蛟龙。沉沉泥中居，层冰相蔽蒙。家人不得觅，尸出冱方融。舆归经旧里，见者叹穷通。穷通不必叹，富贵少令终。","dynasty":"明代","title":"悲溺"}
{"author":"沈周","content":"开国乐湖山，流观起高台。因有献楣人，木眚自兹来。侈泰遂亡国，捲地惊风埃。","dynasty":"明代","title":"和陈惟夤先生姑苏钱塘怀古韵其一"}
{"author":"沈周","content":"青天一明月，白发两扁舟。各舟载一月，遂生离别愁。明月解随人，人去月不留。岂月管送行，今古长悠悠。道路东复西，行人几时休。一月亦多忙，千方相应酬。举手谢明月，浩歌过吴洲。","dynasty":"明代","title":"别友"}
{"author":"沈周","content":"今年见新燕，犹似去年见。主人头发白转多，只有乌衣不曾变。年去年来来不差，分明记得主人家。柴门大开风满屋，飞出飞入随杨花。君不见相国门前车马塞，一朝去相车马寂。车马寂，草萋萋，燕子还来梁上栖。","dynasty":"明代","title":"新燕"}
{"author":"沈周","content":"欲晴不晴云阁雨，欲落未落日挂山。道人睡起思如水，閒倚长松数鹤还。","dynasty":"明代","title":"睡起"}
{"author":"沈周","content":"散直乐清燕，缓带行园中。辟荒自伊始，有力适我佣。群砾一何多，琐屑错蒿蓬。渐理塍与沟，脉脉见泉踪。作者苟不划，奚忧植难丰。况喜临皇畿，春早气自葱。好鸟鸣树颠，东方至和风。勿去观小道，治国将无同。","dynasty":"明代","title":"和匏庵观治园和韵"}
{"author":"沈周","content":"忠宣义死堂堂节，死到师山义亦明。家国两人均患难，干戈满地正纵横。聊因心画通相感，未必渔竿果可旌。何处江湖无此碣，几人标榜有高名。龙跳旧刻还堪拓，燕贺新亭又喜成。岳势不迷人仰德，石痕固在字含贞。萧萧风雨鬼神泣，汹汹波涛鱼鳖惊。一个聘君孤搆耳，乾坤今许作双清。","dynasty":"明代","title":"郑公钓台"}
{"author":"沈周","content":"试步庭中雨迹晴，篱花黄白似相迎。病腰徙倚秋分瘦，老眼朦胧晚借明。南国金夫空倚富，东家玉女自含贞。一年一度期追慰，今怪山杯欠此情。","dynasty":"明代","title":"病起咏菊"}
{"author":"沈周","content":"雨满疏灯风满堂，呻吟聊复对蛩皦。老人衣服秋偏早，多病衾裯夜转长。客有遗蓍因习卦，家无储药且看方。辟除苦望登高节，可奈茱萸未拆房。","dynasty":"明代","title":"秋夜卧病"}
{"author":"沈周","content":"神武高冠挂急流，老人之事少年谋。江南四百八十寺，处处磨碑待记游。","dynasty":"明代","title":"闻杨君谦致仕六首（弘治辛亥）"}
{"author":"沈周","content":"便欲开船去，因君更写蕉。要知相忆地，叶上雨潇潇。","dynasty":"明代","title":"为友人写蕉"}
{"author":"沈周","content":"秋官薹笠事东菑，虽爱清幽也似痴。分肉戏专邻叟社，讼田閒剖野人词。竹枝雨暗蟏蛸户，豆叶风凉络纬篱。知遣床头三百瓮，醉中都赋劝农诗。","dynasty":"明代","title":"闻清痴马秋官课农山庄"}
{"author":"沈周","content":"茆山看过又天平，个个芙蓉插眼青。雨骨云臕无不好，为谁边画得真成。","dynasty":"明代","title":"题画其一"}
{"author":"沈周","content":"药炉烟暝膈生痰，怪是新春百不堪。乐事惜从多病误，老怀喜与旧人谈。临床细酌更延五，系岸孤舟日转三。雪里梅花殊未发，此情亦似为君含。","dynasty":"明代","title":"喜许国用探疾至"}
{"author":"沈周","content":"能臣五姓亦多忙，旦暮朝廷傀儡场。尽有痴顽塞羞耻，了无恩怨涉兴亡。送迎数数真邮督，侍从番番老楯郎。莫怪不能知大义，兔园册上秪农桑。","dynasty":"明代","title":"冯道二首其一"}
{"author":"沈周","content":"飘飘荡荡复悠悠，树底追寻到树头。赵武泥涂知辱雨，秦宫脂粉惜随流。痴情恋酒粘红袖，急意穿帘泊玉钩。欲拾残芳捣为药，伤春难疗个中愁。","dynasty":"明代","title":"落花五十首其二"}
{"author":"沈周","content":"十二街头散冶游，满街红紫乱春愁。知时去去留难得，误色空空念罢休。朝扫尚嫌奴作贱，晚归还有马堪忧。何人早起酬怜惜，孤负新妆倚翠楼。","dynasty":"明代","title":"落花五十首其五"}
{"author":"沈周","content":"蒿歌引往绋，言出郭南门。我来临其窆，衰草凄寒原。情至时掩泣，痛惋不能言。百年合有死，惜此英妙魂。我昔有女萝，附此长松根。托生相因依，绸缪在东昆。长松一朝折，修蔓绝攀援。茕茕委中道，有身安用存。","dynasty":"明代","title":"送许贞葬"}
{"author":"沈周","content":"长醉无醒日，有似云冥迷。正赖无心公，烂倒同如泥。云醉两相忘，浑浑抱天倪。世上不饮者，不能与物齐。只可自怡悦，勿谕刘伶妻。","dynasty":"明代","title":"醉云"}
{"author":"沈周","content":"乌皮襞积竹约然，瘦骨挺玉修且坚。流求怪藤老不死，剪送海外谁夤缘。洪涛跃过十万里，滑似龙鬣疑沾涎。惫翁杖之尚溜手，扶持颇认儿孙贤。傍人笑为数促节，百有二十期吾年。明朝策雪入梅去，桃竹不敢争其权。","dynasty":"明代","title":"乌藤杖歌"}
{"author":"沈周","content":"宫庶才名天下知，旧题留在此园池。墨痕蠹尽重翻稿，二十年来似梦时。","dynasty":"明代","title":"和吴匏庵姚氏园池四绝其一"}
{"author":"沈周","content":"湖山佳处小轩成，薄暮偏宜物外情。明月未来风满树，夕阳犹在鸟无声。黄花共客诗中老，白发催年定里生。尘海行人不知此，劳劳心迹候谁明。","dynasty":"明代","title":"宜晚轩为玉公赋"}
{"author":"沈周","content":"断送韶光入雨声，群芳何力与愁争。鹿衔御苑非佳兆，马进天闲借美名。时不可为伤薄命，事因无赖到轻生。堪怜堪笑知多少，直得吟翁老费情。","dynasty":"明代","title":"落花五十首其十一"}
{"author":"沈周","content":"弃妇下堂去，六亲尽彷徨。弃妇无所弃，弃之家不祥。忆初来嫁时，惟家以为庆。搰搰理乱丝，为君事流黄。札札把长线，为君补衣裳。虽劳不敢辞，虽工不敢扬。竭力奉君欢，群小亦莫容。君心岂不谅，背憎由舌长。黄金亦销铄，礼义安足防。去去出君门，落日照大荒。辐脱难复行，弦绝难更张。事乖理当去，但念未分明。割皮以为纸，沥血以为浆。前书柏舟篇，后书绿衣章。进君期为悟，视听付茫茫。复书于太空，愿助日月光。万古丽元气，上下流无方。倘或沦君心，他时省糟糠。","dynasty":"明代","title":"弃妇辞"}
{"author":"沈周","content":"乱苴初拾得，旧墨忍重披。继烛垂垂际，蒙尘漠漠时。楚王遗屣念，原妇故簪悲。掩卷山窗下，潸然老泪滋。","dynasty":"明代","title":"拾遗纸感继南手墨"}
{"author":"沈周","content":"王君四月方来苏，绿阴满地花已无。台红楼紫不可觅，笔底春风寻老夫。殷绵滴露看活色，信手貌出西家姝。坐中狂客未解事，欲折不成空纸肤。去年淮阴七尺雪，冻地似恐花根枯。此图赠君日日赏，一日须倾一百壶。","dynasty":"明代","title":"为王挥使画牡丹"}
{"author":"沈周","content":"春官司署尽能閒，犹道劳形与病关。身在早朝霜马上，青青残梦是吴山。","dynasty":"明代","title":"闻杨君谦致政赋此以致健羡十五首其二"}
{"author":"沈周","content":"黄鹤矶头秋水落，故人蓦地相逢著。十年短鬓话吴霜，是非不假论城郭。楚江萍实待谁尝，老矣吾侬思故乡。","dynasty":"明代","title":"题画"}
{"author":"沈周","content":"云暗湖村水漫沙，秋堂萧飒类僧家。聪明比旧堂堂减，老懒随年数数加。风扇未愁蕉破叶，雨房偏恐稻伤花。坐深兀兀多资睡，强欲开书候日华。","dynasty":"明代","title":"秋雨偶书"}
{"author":"沈周","content":"与岁别在迩，五日即告终。三百六十日，漫过已匆匆。馀此知莫留，顷忽迅飘风。譬若杯酒阑，客散堂欲空。强尔拉老兵，徘徊乏欢悰。把笔搆短篇，灯前拥衰翁。衰翁类岁事，微吟搔鬓蓬。","dynasty":"明代","title":"廿五夜恋岁"}
{"author":"沈周","content":"西湖我先游，君去落我后。落后为生人，先游托故旧。从君未到时，说与亦疑谬。当以湖洗眼，口亦要湖嗽。不嗽诗不清，一洗目不瞀。此湖有大量，先后皆纳受。固不为君薄，亦不为我厚。有客有船载，有酒有歌侑。雨晴无不好，浓淡两争秀。落日映四山，清波照红袖。此特众乐耳，君宜出其右。寻我旧题处，佳句多脱漏。正自要君拾，一一不可宥。想见南屏秋，倚尔两肩瘦。人多诗亦多，各各备妍陋。湖在诗亦在，各各千万寿。日日人去来，诗能作将候。如敔止柷始，禅续而迭奏。君吟未必尽，山水诗苑囿。君行报山水，我老尚堪又。","dynasty":"明代","title":"送朱性甫游西湖"}
{"author":"沈周","content":"宫庶才名天下知，旧题留在此园池。墨痕蠹尽重翻稿，二十年来似梦时。","dynasty":"明代","title":"和吴匏庵姚氏园池四绝其一"}
{"author":"沈周","content":"人传顾家园，近有闽荔栽。始闻漫竦企，果否两莫裁。闽吴地殊悬，此物胡来哉。彼此气各偏，炎寒亦难谐。淮南不宜橘，冀北不宜梅。物固产不通，性与土相乖。耳目自为仇，予怀日徘徊。问讯昨走奴，已遣仍虑诒。及返有所挟，么枝叶蓑蓑。叶次缀小蕾，含黄未成开。事固有变理，执常哂吴呆。兼能述所致，妄瘗核偶荄。今本已拱把，森然畅条枚。去岁实垂成，隤落惜玫瑰。根气恐未充，加培如保孩。紫苞已在眼，香甘早流腮。老夫喟有此，南气其北来。先从草木见，造化有胚胎。厥初限荒服，难与玉食偕。渐虞道里近，有以滋味媒。置堠当未免，又见飞尘灰。","dynasty":"明代","title":"白茅顾氏种荔核成树有感"}
{"author":"沈周","content":"东昆人来言，有盗发子帑。意非摸金手，必是探禊党。不然尺一纸，何足厌贪掌。思陵洒此翰，破术敕飞往。当时君臣际，天地相俯仰。知任观哲明，眷注加温奖。功宠致忌杀，忠义果足仗。君心在遗墨，一读自炳朗。矫害證逆桧，淊天信欺罔。此纸后不传，何以暴所枉。锢子秘密藏，何为世标榜。天意流无方，假盗理可想。留吝恐违天，水火事或倘。物岂久恋人，物亦有精爽。使之一人传，所见目惟两。盗去转相售，售售万目赏。存未为子欣，失未为子惝。慰子不平怀，诗与发浩荡。","dynasty":"明代","title":"黄应龙失去思陵敕岳飞杀贼手诏"}
{"author":"沈周","content":"再拜逢迎觉不便，迟迟筋力且衰年。林堂看雨开春酌，午枕便风夺夜眠。收蜜买茶供岁计，晒书烘画合閒缘。交游往往通朝报，荣辱升沈一惘然。","dynasty":"明代","title":"林堂杂咏"}
{"author":"沈周","content":"日高屋瓦未消霜，卧听秋潮捲石塘。九岛迷行鱼性乐，一鞭威后马蹄忙。独怜诗是吾家物，但有竹为君子乡。闼外南山今好在，时时飞影到清觞。","dynasty":"明代","title":"自述次人韵"}
{"author":"沈周","content":"花下一壶酒，人与花酬酢。树上百枝花，花对人婥妁。昨日颜色正新鲜，今朝少觉不如昨。人若无花人不乐，花若无人花寂寞。看花不是久远事，人生如花亦难托。去年花下看花人，今年已渐随花落。花且开，酒且酌，催花鼓板挝芍药。醉他三万六千觞，我与花神作要约。","dynasty":"明代","title":"看花吟劝陈世则酒"}
{"author":"沈周","content":"到手功名赋子虚，深山长谷觅安居。读书已足功名事，更读人间未读书。","dynasty":"明代","title":"闻杨君谦致仕六首（弘治辛亥）"}
{"author":"沈周","content":"一池风月十亭多，费价其如四万何。今日沧浪休问主，百年兴废本同波。煎茶又勺吴僧钵，濯足空传孺子歌。只在城南自清彻，车尘马足有谁过。","dynasty":"明代","title":"沧浪亭故址为僧所居"}
{"author":"沈周","content":"材气俱偏性亦偏，偶乘雨露觉乔然。参天无象鸾凰远，借日为阴燕雀便。只好沉沟终作断，不应当路久妨贤。蹶之可宥曾非楮，且把功名付爨烟。","dynasty":"明代","title":"大樗"}
{"author":"沈周","content":"花宫宝塔映湖光，题墨游踪久已忘。屈指岂胜年契阔，感人何在画存亡。头衰要雪消难得，山缺教云补不妨。旧梦又将新梦接，几时风雨活松堂。","dynasty":"明代","title":"保叔傅公得余诗画失去重补"}
{"author":"沈周","content":"宝石岧峣耸梵宫，古城西畔乱山东。荧荧高叶丹林露，袅袅游丝翠壁风。下界行人映松竹，半空飞鸟拂帘栊。故乡迢递独登塔，烟水长洲一望中。","dynasty":"明代","title":"至保叔寺"}
{"author":"沈周","content":"博浪还非击鹿秋，先生空作聂生流。天将小挫宏开业，事到丕成细论雠。羽翼四人归妙算，神仙一著是高游。千年遗庙蘋花在，日暮相思楚水头。","dynasty":"明代","title":"留侯庙和韵"}
{"author":"沈周","content":"少从杖屦记游行，今拜祠堂慨死生。忽见丹青开惨澹，尚怜忠毅郁峥嵘。犯颜切切先知祸，载籍堂堂后有名。真与吾乡植标榜，继声谁作凤凰鸣。","dynasty":"明代","title":"谒退庵陈佥宪祠堂"}
{"author":"沈周","content":"文襄化去我其鱼，满地疲癃九死馀。永某旧恩骄众鼠，宋公新术诳群狙。空闻庙貌图君实，又恐人言赋子虚。愿见丹青一挥泪，更将遗爱壁间书。","dynasty":"明代","title":"闻邑中欲立周文襄公祠喜而赋此"}
{"author":"沈周","content":"节孝公然当祀典，千年香火见斯人。莫由贵子能为地，却信穷儒自致身。标榜令名贤者位，追陪诸老德之邻。奉歌斐语林堂靖，再拜祗迎飒有神。","dynasty":"明代","title":"杜东原先生入乡贤祠"}
{"author":"沈周","content":"气散风冲岂可居，先生埋骨理何如。日中数莫逃兵解，世上人犹信葬书。漂石龙涎春雾后，交沙鸟迹晚潮馀。祗怜玉立三峰好，浮弄江心月色虚。","dynasty":"明代","title":"郭璞墓"}
{"author":"沈周","content":"堂封千代失嵯峨，高树平来草漫坡。白马萧萧行客路，黄牛呃呃牧儿歌。只今丽石文章少，奈尔空山风雨多。闻道昭陵亦如此，伤情不必问谁何。","dynasty":"明代","title":"古墓"}
{"author":"沈周","content":"监宪临行尚倚舟，陇云阡月要图收。一时缩地便行李，千里忘家惬宦游。不待移书问封树，即教开卷见松楸。清明官舍梨花酒，水墨微踪散远忧。","dynasty":"明代","title":"为钱世行副宪写虞山先陇图"}
{"author":"沈周","content":"官竹园头春日斜，手开新土渐成洼。观生如寄谁非客，视死为归此是家。白发暂存知电露，青山长卧有烟霞。慰劳自假閒诗酒，且弄年华与物华。","dynasty":"明代","title":"理坟二首其一"}
{"author":"沈周","content":"故人于此墓，石乱水潺潺。忙尽剩白骨，閒来投碧山。雨崩封未厚，地瘠树犹悭。可柰牛羊篴，闻之泪一潸。","dynasty":"明代","title":"经故人墓"}
{"author":"沈周","content":"狭径穿山腹，盘盘雄历此。吴王三千剑，意以是为砥。铁髓积广面，岁久色尚紫。石槩奇窾窍，此以平为美。坐阅今古人，当不知千几。集坐毕一时，僔僔嫌如市。况乃实不及，千名何以始。准彼释氏诞，万亿未为耻。俗惊少摄多，走观信而喜。我登纪夜吟，其面月如水。杨子时莫偕，清篇触倡起。历历到以意，不游与游比。语语尽括石，石举在诗矣。使石尚化玉，倏忽鬼入耳。玩之灵光生，戛之雅音倚。气复蒸春云，诗又在石里。瑟缩愧我辞，荆棘碍步履。自笑邯郸人，胡为强追拟。","dynasty":"明代","title":"因杨君谦见和复和一首"}
{"author":"沈周","content":"王维偶写雪中蕉，一种清寒尚未消。前度风流思旧观，后人影响见新标。残黄潦倒漫诗迹，破绿离披折扇杓。今日蒙翁同鹿梦，晓窗呵笔费辞招。","dynasty":"明代","title":"雪蕉"}
{"author":"沈周","content":"打得旁枝手有神，接他生气一番新。自家无限真消息，错借春风与别人。","dynasty":"明代","title":"赠接花叟"}
{"author":"沈周","content":"门前有垂杨，枝叶何靡靡。飘花欲及地，忽复因风起。摇荡少妇心，天涯念游子。愁多肌肉消，不敢临流水。","dynasty":"明代","title":"门前有垂杨"}
{"author":"沈周","content":"白屋衡门拥堕樵，秋怀落落夜寥寥。人间箧笥悲纨扇，天上楼台款玉箫。竹实未生岐凤老，樵书不展塞鸿遥。青春虽在潘郎鬓，只恐愁多亦易凋。","dynasty":"明代","title":"秋夜"}
{"author":"沈周","content":"迢迢觅虚浦，依依指青林。拉柁沿洄流，逾梁路转深。遥盼人家处，杂户班溪浔。地僻罕人事，儿童窥客临。何须诘君居，漫缘清诵寻。深檐映疏竹，垂帘昼阴阴。敛书出肃我，为喜卒莫任。神通维云久，觌面乃始今。癯然何巉岩，长裾配宽襟。愔愔寡言辞，志静知虑沉。父子自家学，禽鱼同隐心。鸡黍既云具，荐醪复鸣琴。欲别不忍即，止宿抱裯衾。","dynasty":"明代","title":"留题苏文辉隐居"}
{"author":"沈周","content":"乌皮襞积竹约然，瘦骨挺玉修且坚。流求怪藤老不死，剪送海外谁夤缘。洪涛跃过十万里，滑似龙鬣疑沾涎。惫翁杖之尚溜手，扶持颇认儿孙贤。傍人笑为数促节，百有二十期吾年。明朝策雪入梅去，桃竹不敢争其权。","dynasty":"明代","title":"乌藤杖歌"}
{"author":"沈周","content":"真凤眼未见，丹青徒假威。千年希世出，九仞自天飞。堂上忽屏幛，人间空是非。良工勿轻易，五色慎毛衣。","dynasty":"明代","title":"题凤图"}
{"author":"沈周","content":"薄暮及东泛，眼豁连胸臆。净碧不可唾，百里借秋拭。远树水光上，出没似空植。疏处方渺然，山黛一眉塞。夕阳掩半面，云浪为风勒。便以湖作纸，欲画手莫即。见瞥况难谛，历多何暇忆。舟子无雅情，双橹斗归力。","dynasty":"明代","title":"过湖偶书"}
{"author":"沈周","content":"车马出春明，雨中人独行。人从今日去，雨是几时晴。静阁一杯酒，乱闻千树莺。故山堪注《易》，天意就先生。","dynasty":"明代","title":"送程宫詹（因久雨为言者滥及，去位）"}
{"author":"沈周","content":"一轩逼侧两弓余，心远何妨市上居。盆里栽梅寄潇洒，壁间写竹看扶疏。闲翻酒券供临帖，静借牙筹记读书。日有茶烟与香篆，行人帘外欲停车。","dynasty":"明代","title":"半清轩"}
{"author":"沈周","content":"尚书府中松十抱，直气贞心不知老。关中土厚根柢壮，十年间生地之宝。上参云汉不屈身，世间草木斯为表。用之擎天天久恃，用之柱国国永保。伐柯击奸拟顾笏，摘叶指佞比尧草。朝廷何可一日无，百不为多一非少。凌霜傲雪古色存，苍苍直与秋天杳。孔明庙前有老柏，此物亦自因人好。大观直谓古今同，时固难同贵同道。金花玉苓仙所食，只在长生不在饱。须公采啖三万斛，四海苍生期寿考。","dynasty":"明代","title":"画松寿大司马三原王公"}
{"author":"沈周","content":"把舌深藏万事休，放开白眼看云浮。是非当面从人问，断不摇头与点头。","dynasty":"明代","title":"题僧壁二首其二"}
{"author":"沈周","content":"我昨寻虞山，君出不在家。我归君来寻，迹类鸿雁差。把酒牡丹后，园林净无花。绿阴亦可爱，茗碗浮新芽。迟留越信宿，谈笑补叹嗟。莫易判风袂，后会未可涯。","dynasty":"明代","title":"写画赠陈惟孝"}
{"author":"沈周","content":"诗书礼乐贤关长，贫贱农桑老境人。久荷清篇留卷轴，又惊高谊动车轮。梅花欢喜当檐笑，柳色殷勤满眼春。鸡黍不嫌随草具，斯文一味觉情真。","dynasty":"明代","title":"李司成至"}
{"author":"沈周","content":"憨憨无复老人怀，春日烘门晏始开。游衍太平初试杖，安排乐事数拈杯。世情花党富家发，公道燕均贫户来。识字不多强不识，小篇聊与物追陪。","dynasty":"明代","title":"憨憨"}
{"author":"沈周","content":"神武高冠挂急流，老人之事少年谋。江南四百八十寺，处处磨碑待记游。","dynasty":"明代","title":"闻杨君谦致仕六首（弘治辛亥）"}
{"author":"沈周","content":"襄邓固宜国，李相言莫行。偷安昩远图，弹丸荆棘生。北来势受敌，大江顾南横。","dynasty":"明代","title":"和陈惟夤先生姑苏钱塘怀古韵其四"}
{"author":"沈周","content":"王氏诸郎有德馨，芝兰玉树倚春庭。老偕鬓雪三人白，食共炊烟五世青。不听妇言家免祸，每书忍字座为铭。何当把酒高堂上，为尔临风咏鹡鸰。","dynasty":"明代","title":"同心堂为渎川王氏赋"}
{"author":"沈周","content":"一柱巍巍万象超，切台接斗见岧峣。命惟说用金为砺，天许姚擎玉作标。森列宸枫均湛露，夤缘野竹上青霄。文章变化成何似，更倚云霞看写描。","dynasty":"明代","title":"天柱晴云"}
{"author":"沈周","content":"顺便南安路，朱幡刺史舟。相逢惊白发，未到说黄州。细雨传杯落，浮云傍席流。临岐更挥翰，不复有离忧。","dynasty":"明代","title":"与张东海别"}
{"author":"沈周","content":"群山西奔驻湖尾，通川夹山三十里。川穷小泺开镜光，居民次水屋比比。屋上有山屋下水，开门波光眼如洗。虎山桥畔晚市忙，打鼓渔郎卖鲜鲤。霜前橘柚万苞黄，雨后杨梅千树紫。山围水抱开农桑，乐土风光真画里。三年潢潦我无家，恨不携书亦居此。","dynasty":"明代","title":"题光福画卷"}
{"author":"沈周","content":"台垣赐老荷君王，山上篮舆湖上航。如此湖山昼游地，梅花开遍客还乡。","dynasty":"明代","title":"次天全翁雪湖赏梅十二咏其一"}
{"author":"沈周","content":"折扊扅，扼伏雌，是妾与君相别时。凤为炰，桂为炊，君方宴乐妾正悲。百里奚，知不知。","dynasty":"明代","title":"扊扅歌"}
{"author":"沈周","content":"嗜淡原非食肉侯，圃翁种此托珍羞。霜根下箸兼糜烂，雨叶堆盘荐齿柔。买去固多求益者，拔来应少为人谋。世间至味君何识，三九常充日不忧。","dynasty":"明代","title":"菜庵"}
{"author":"沈周","content":"庭前有芳桂，耸立自孤生。时当风露凄，顾发黄金荣。翘处群植闹，悠悠扬德馨。众秽岂不忌，气禀莫相能。","dynasty":"明代","title":"咏庭前桂"}
{"author":"沈周","content":"我爱碧江净，轻舟点破秋。西风捎鬓脚，直得不梳头。","dynasty":"明代","title":"题画"}
{"author":"沈周","content":"山人治药砍云根，枵腹中容海月吞。捣过砂床剩朱糁，炼余石髓腻青痕。无铭错认周王鼓，有窍真移玉女盆。抱疾人来识清杵，数声遥在杏花村。","dynasty":"明代","title":"分得药臼谢医"}
{"author":"沈周","content":"宛宛黄金杯，虚器莫挹酒。造化为鼓铸，赋色应西睺。漙漙朝露浥，宛宛秋苞剖。深玩不尽爱，欲折还惜手。气属萧飒中，迟暮以为候。病夫萧飒人，意味相昵厚。顾非儿女花，贞固知所负。吾斋空四座，命作岁寒友。","dynasty":"明代","title":"咏斋中黄菊"}
{"author":"沈周","content":"烈火见者畏，不谋天下同。伊人燔庐菑，负母走焰中。临难切至情，全爱出至穷。天人斯通昭，寻熄从返风。金躯兹销化，孝闻不可终。可耻及泉誓，尚尔歌融融。","dynasty":"明代","title":"挽嘉定翟孝子允高"}
{"author":"沈周","content":"发舟自东川，行行渺西鹜。返照变湖色，四浸映浮树。轻风汎广水，低昂浪相互。亦复疏雨零，顷耳遂澄霁。延杯引丛语，殊莫省修路。遥睇君子居，聊赋停云句。欲撷汀洲芳，怅然无所遇。","dynasty":"明代","title":"光禄汝德"}
{"author":"沈周","content":"家庭人静日迟迟，检束青衿渐有规。小子方能识痴叔，抗颜真去作人师。床头把卷书鱼走，窗下开弦野鹤窥。训诏有馀仍自学，知君况是少年时。","dynasty":"明代","title":"喜橒弟开馆"}
{"author":"沈周","content":"吴之为国水所涵，有山平衍无巉岩。我家多水少山处，怅望翠微心所贪。时能借墨补不足，数纸连络长番粘。峰峦重复间溪溆，杂树列布多枫楠。或开大壑浸山足，其椒半为浮云含。僧庐隐映林木杪，平圮道谷出水南。东村西落互亲友，耕田凿井同丁男。便须芒履与藤杖，听泉采药我亦堪。阳冈亭馆谁择胜，雅许酒会并棋谈。尝闻巴蜀天下险，未可一往寻凫蚕。子长之兴浩不浅，感此老鬓霜鬖鬖。聊因此图识所见，卧游一生还自甘。","dynasty":"明代","title":"题画卷"}
{"author":"沈周","content":"有遗玉兰栽，云花备清馥。戒僮植深土，殷勤养根玉。秋霜己脱叶，挺挺条肄秃。识者曰山柿，盗名饵公欲。举世好相欺，牖耳多涂目。余性易信人，指马不知鹿。凭阑祗发笑，罪遗亦何足。谓信止豚鱼，未始及草木。","dynasty":"明代","title":"客遗山柿绐为玉兰戏而赋此"}
{"author":"沈周","content":"去岁中秋月，吾亲正在堂。今年亲不见，此月若无光。泪眼浑迷雾，衰毛半染霜。东家共清夜，依旧有华觞。","dynasty":"明代","title":"中秋感怀"}
{"author":"沈周","content":"眼识茫茫齿发零，种田还欲候穰星。百年云倘行犹未，七十为稀幸已丁。待月露生秋袷紫，仰天风卸暑巾青。时修静观心斋里，应物虚明自觉灵。","dynasty":"明代","title":"七十喜言五首其四"}
{"author":"沈周","content":"芳树清尊兴已阑，抛阶滚地又成团。带烟窗扇棂斜透，夹雨檐沟瓦半漫。老衲目皮閒作观，小娃裙衩戏承欢。无端打破繁华梦，拥被伤春卧不安。","dynasty":"明代","title":"落花五十首其四十七"}
{"author":"沈周","content":"吕家有小姑，许嫁石家郎。石家罹法网，合族无留行。里豪复求婚，趁此事更张。慇勤媒氏蜜为口，不知小姑铁作肠。誓云生死石家妇，有脚不踏他人堂。皇天后土悯节义，石郎不久仍还乡。流苏袅袅开洞房，春风吹入双鸳鸯。百年伉俪只三月，明镜忽破无完光。拔我黄金钗，脱我明珠珰。东市买棺敛，西山买高冈。土中先凿合欢穴，怨骨待共他年藏。此身已死心未亡，身上不著新衣裳。有身苦无儿女托，养老来依诸弟傍。只今含笑入地下，七十八年双鬓苍。君不见松枯尚有节，兰槁还留香。节妇之名不可泯，当与万世扶纲常。","dynasty":"明代","title":"石节妇"}
{"author":"沈周","content":"婵娟殂落不须悲，李妺桃娘已有儿。人散酒阑春亦去，红销绿长物无私。文章土苴遭衰劫，锦绣闾阎惜贱时。空记少年簪舞处，飘零今已鬓如丝。","dynasty":"明代","title":"落花五十首其二十八"}
{"author":"沈周","content":"葭菼苍苍白露时，萧条江色带微晖。平沙雁逐寒潮起，野树鸦随乱叶飞。渐见九溪如练净，尚怜三户似星稀。不堪昨夜南游客，愁向西风忆授衣。","dynasty":"明代","title":"楚江秋晓卷三首其二"}
{"author":"沈周","content":"水部先生哭仲儿，深情未尽六篇诗。涕洟苦苦成何益，魂气茫茫无不之。沧海沉珠家失宝，昆山借玉手书碑。兰芽在眼春仍好，老力栽培发有时。","dynasty":"明代","title":"慰吴水部德徵丧子"}
{"author":"沈周","content":"野鹤自得相，白衣玄作裳。竦身周宇宙，举首见圆方。赤县非凡地，丹丘不死乡。人间好山水，岁月与谁长。","dynasty":"明代","title":"野鹤为地师作"}
{"author":"沈周","content":"闻道先生裹足时，曾无一语荅相知。后来亦有同衾者，再四能歌抱蔓诗。","dynasty":"明代","title":"题严子陵像"}
{"author":"沈周","content":"逸迹离城市，分居雁鹜沙。屋中人懒散，门外树横斜。名漏山公启，乡当虞仲家。梳头下白雪，把钓著乌纱。风信北窗取，月从东海赊。交僧会樱笋，儿子托桑麻。醉坐自横管，春游或命车。鸬鹚安野竹，蛱蝶选林花。观我还观物，其生岂有涯。","dynasty":"明代","title":"逸庵"}
{"author":"沈周","content":"狭径穿山腹，盘盘雄历此。吴王三千剑，意以是为砥。铁髓积广面，岁久色尚紫。石槩奇窾窍，此以平为美。坐阅今古人，当不知千几。集坐毕一时，僔僔嫌如市。况乃实不及，千名何以始。准彼释氏诞，万亿未为耻。俗惊少摄多，走观信而喜。我登纪夜吟，其面月如水。杨子时莫偕，清篇触倡起。历历到以意，不游与游比。语语尽括石，石举在诗矣。使石尚化玉，倏忽鬼入耳。玩之灵光生，戛之雅音倚。气复蒸春云，诗又在石里。瑟缩愧我辞，荆棘碍步履。自笑邯郸人，胡为强追拟。","dynasty":"明代","title":"因杨君谦见和复和一首"}
{"author":"沈周","content":"市闾隘处有祗林，怪是沿街客易寻。枕聒鼓声嫌县近，门垂帘子觉家深。焙茶火暖香浮屋，桁竹檐晴晓晒衾。爱此老僧偏静得，尘埃中养出尘心。","dynasty":"明代","title":"过休休庵"}
{"author":"沈周","content":"落地为男子，思以成厥德。蒙象古有训，作善固可则。念生敢忘养，务学必求益。诗书在长勤，仁义服无斁。欲造君子地，涵濡匪朝夕。雨至无槁苗，药至无留疾。举措先所存，终身蔑差忒。","dynasty":"明代","title":"题吴子润育斋卷"}
{"author":"沈周","content":"千松凛凛清霜戟，万竹森森白玉殳。无数小儿相怪问，老夫搔首但邾娄。","dynasty":"明代","title":"七日树介"}
{"author":"沈周","content":"冬至之日无酒钱，醒笑先生高阁眠。聊凭线记短长日，何贵虫知大小年。白石田间虚种玉，紫泥籍上欠修仙。闲窗但有闲时月，学把行藏逐岁编。","dynasty":"明代","title":"至日闲居自述（成化甲辰）"}
{"author":"沈周","content":"绿阴如水逼人清，隔叶黄鹂坐久鸣。一个树根非八座，白头箕踞有谁争。","dynasty":"明代","title":"题画其三"}
{"author":"沈周","content":"匣中青铜小圆月，比月长明又不缺。朝朝照我六十年，初自丱时今白发。一朝见面一朝亲，老少妍媸认得真。病来半月不开匣，开匣顿然成别人。脂胶两眼匡失肉，颐褶垂垂颧骨簇。傍人虽道言笑是，个里故吾何可赎。镜神谓我瘦勿惊，尔形尚在天有情。休文减带固本相，抚镜始觉吾心平。","dynasty":"明代","title":"览镜辞"}
{"author":"沈周","content":"书烧礼乐随之熄，长者还生傲慢风。四海未嫌骄仲氏，一羹还欲共而翁。独输留皓鸿矰外，莫怪韩彭狗鼎中。天统特推三尺定，敢于嬴项说英雄。","dynasty":"明代","title":"读汉高纪"}
{"author":"沈周","content":"匾匾团团铜作胎，能贫能富亦神哉。有堪使鬼原非谬，无任呼兄亦不来。总尔苞苴莫漫臭，终然扑满要遭搥。寒儒也办生涯地，四壁春苔绿万枚。","dynasty":"明代","title":"咏钱五首其二"}
{"author":"沈周","content":"和计适召敌，风尘入松关。六龙一逋播，王气去不还。惟馀岳坟树，枝叶无人攀。","dynasty":"明代","title":"和陈惟夤先生姑苏钱塘怀古韵其六"}
{"author":"沈周","content":"瞒却惺惺去卖痴，呆儿真是养家儿。到头打合无牙侩，空手归来告诉谁。","dynasty":"明代","title":"次韵天台陈勉卖痴呆四绝"}
{"author":"沈周","content":"顺便南安路，朱幡刺史舟。相逢惊白发，未到说黄州。细雨传杯落，浮云傍席流。临岐更挥翰，不复有离忧。","dynasty":"明代","title":"与张东海别"}
{"author":"沈周","content":"风流张继忆当年，一夜留题百世传。桥带人家斜倚寺，月笼沙水淡生烟。火知渔子仍村外，舟载诗僧又客边。我愧不能同此宿，却因新韵偶联篇。","dynasty":"明代","title":"和嘉本初夜泊枫桥韵"}
{"author":"沈周","content":"乱苴初拾得，旧墨忍重披。继烛垂垂际，蒙尘漠漠时。楚王遗屣念，原妇故簪悲。掩卷山窗下，潸然老泪滋。","dynasty":"明代","title":"拾遗纸感继南手墨"}
{"author":"沈周","content":"尔燕何巧黠，作巢违故常。悬赘两桷间，凭虚绝依傍。何啻幕上危，不托枅与杗。他垒皆有据，负固恃安藏。尔尚务速成，致败无忖量。衔泥互雌雄，一日千回翔。涂涂苦相附，疏渍易剥瓤。顷暂二堕落，力劳业荒唐。觜吻苦啄唼，累日不成亡。众垒既举雏，飞鸣能颉颃。见善不悛改，愚营故伥伥。大拙类蝜，小智逞蜣螂。愐尔殆有为，示险在堂皇。凡是肯构者，鉴求道则昌。拓之平易基，卫之仁义墙。顺之勿改作，缓之勿率忙。允作坚久计，子孙有馀庆。物异理则协，情激申芜章。","dynasty":"明代","title":"感燕"}
{"author":"沈周","content":"散发休休依灌木，洗心默默对清川。一春富贵山花里，终日笙歌野鸟边。聊可幽居除风雨，还劳长者访林泉。留题尚在庭前竹，淡墨淋漓带碧烟。","dynasty":"明代","title":"奉和陶庵世父留题有竹别业韵六首其二"}
{"author":"沈周","content":"我悬虞山当一舍，曾几寻山止其下。见山便怪老足困，剑门拂水心空挂。诸君生长为山邻，终日熟游非曰乍。今朝懊恼有长篇，颇被春泥妨不借。尽自空濛雨亦奇，抱衾况宿林庐夜。开门点火照芙蓉，湿翠还堪酒中泻。","dynasty":"明代","title":"钱士弘阻游虞山"}
{"author":"沈周","content":"三月十日天半晴，庆云庵里看春行。陶娘李娘俱寂寞，鼠姑照眼真倾城。老僧却在色界住，静笑山花恼客情。靓妆倚露粉汗湿，醉肉隔纱红晕明。吉祥将落旧有恨，急借纸面图其生。明朝携酒正恐谢，亦怕敲门僧厌迎。","dynasty":"明代","title":"庆云牡丹"}
{"author":"沈周","content":"王子爱竹乃祖风，个个对屋居城中。居然便号君子林，以多为称少未通。方其树艺心广大，十个便与千个同。小人固多君子少，聚此十辈道足充。愿言取直取虚已，取节不改固尔穷。王子复能手写竹，笔下夭矫看游龙。洛阳家家貌司马，片纸未见容荆公。请常事此勿改业，桃李何足涂春红。","dynasty":"明代","title":"王理之君子林"}
{"author":"沈周","content":"金山名天下，名大山则小。我在童丱时，其名已自晓。愿登盖有待，待待首空皓。屡扣土著人，挂漏粗可道。所亘百亩石，江心泊浮岛。山中无空处，皆以殿阁绕。及参能赋者，语莫尽其巧。我托耳为登，聊且厌怅懊。譬如山堕梦，其境皆梦造。梦觉费追随，所得未了了。有路县不远，有身无大扰。从地借健步，从天借不老。便须游一年，写此平生抱。","dynasty":"明代","title":"寄题金山"}
{"author":"沈周","content":"两势当场备纵擒，自家勇敢果谁临。胜时固有昂然气，挫者都无砺乃心。毛锦纷披泥迹污，冠英潦倒血痕深。老夫罢与人争席，戏倚閒窗看斗禽。","dynasty":"明代","title":"斗鸡"}
{"author":"沈周","content":"王孙无运开英雄，聊写江山藏画中。还从惨淡见旧物，似有涕泪含孤忠。长篇禹贡与作稿，一图万里连提封。张韩刘岳果何功，入关萧相将无同。王孙本号松雪翁，能事错认营丘公。丹青隐墨墨隐水，其妙贵淡不数浓。萦滩曲濑导巴蜀，沓惸长峦连华嵩。空濛野马轧云日，浩荡碧縠吹秋风。王孙隔此不可从，水晶双阙金芙蓉。招之千年或一出，黄鹤岂不思江东。","dynasty":"明代","title":"题子昂重江叠嶂卷"}
{"author":"沈周","content":"茫茫得失真谁使，欲问惟应造物知。六日流光人属梦，千金遗爱泪如丝。重来尚结他生愿，老去难禁见在悲。嗣续百年成底事，藁苴空剩此篇诗。","dynasty":"明代","title":"失孙"}
{"author":"沈周","content":"候月月不出，引醪兼话长。柳黄延返照，苧白应新凉。恶璧沉海气，待珠开夜光。我罍犹未耻，愿早贲林堂。","dynasty":"明代","title":"八月十七夜待月"}
{"author":"沈周","content":"庄剑击，伯剑翼，一家两人自相贼。天当与贤胜人力，剑生岂是屠龙客。忙忙劳人三举玦，座上谋臣面无色。谋臣计失失敌国，敌县虎口虎不食。杯酒之间天解厄，此机老增亦何识。徒为竖儿滋叹息，竖儿竖儿策不长。富贵先思归故乡，凶暴为德凶暴亡，至死不知仁义王。","dynasty":"明代","title":"鸿门宴"}
{"author":"沈周","content":"我昨寻虞山，君出不在家。我归君来寻，迹类鸿雁差。把酒牡丹后，园林净无花。绿阴亦可爱，茗碗浮新芽。迟留越信宿，谈笑补叹嗟。莫易判风袂，后会未可涯。","dynasty":"明代","title":"写画赠陈惟孝"}
{"author":"沈周","content":"七十三年与我存，一时迸落豁开门。车空已觉乘无物，舌棘犹嫌剩有根。颠倒自怜临水漱，含胡人笑漏风言。数来满口今馀几，软粥香醪且瓦盆。","dynasty":"明代","title":"齿落"}
{"author":"沈周","content":"老大为生未有涯，浮云流水淡于怀。小垂舞袖人嫌拙，寡出言辞我自佳。月下古编开棐几，雨中高竹映茅斋。无心苦算閒时日，任尔新蓂绿满阶。","dynasty":"明代","title":"试笔"}
{"author":"沈周","content":"一个山窗漏幻尘，棂棂白映纸痕新。岂无夜半闻钟者，犹有天明做梦人。自闇闇中劳摸索，到堂堂处弄精神。我今更与作转语，推去关来总任真。","dynasty":"明代","title":"晓窗为明上人赋"}
{"author":"沈周","content":"闪闪荧荧无定居，随风星散满郊墟。空名何补昏黄际，末照聊承腐烂馀。阴类滥明如火冷，小流乘隙怪窗虚。自怜老眼模糊甚，纵著囊盛已废书。","dynasty":"明代","title":"萤火"}
{"author":"沈周","content":"再造男儿事，区区属妇人。时当初涉难，产入亦俱身。心绝寒灰后，恩回朽木春。嗣禋牲豆洁，复夺鹊巢新。岂谓□无政，犹闻与乱臣。柳门存一脉，蔗境脱千辛。今已不可作，潜光在翠珉。","dynasty":"明代","title":"柳孺人夫坐事身家俱籍入后放归"}
{"author":"沈周","content":"幽寻仙地漫托隐，饱啖神苓差胜荤。树老与人千岁得，山空无物两崖分。静知夜半传清籁，虚爱春深纳白云。扫却鸣驺不容迹，日长惟有鹤为群。","dynasty":"明代","title":"松谷"}
{"author":"沈周","content":"砉砉风木号，靡靡霜草白。敝褐气不温，坐拥檐间日。大儿输租还，升斗告既毕。区区氓庶勤，万一答帝力。檐阳历飞晷，倏忽灯火夕。光下目尚见，展兹编年册。其迹类岁功，乘除无纪极。非徒遣永漏，亦足知往昔。","dynasty":"明代","title":"閒居四时吟其四"}
{"author":"沈周","content":"红车绿幰及春明，六礼周时汝好行。铜镜试妆花髻拙，布衣随嫁竹箱轻。繁丝缓柱房中乐，细鲙深杯堂上羹。妇道从今须孝顺，恋家不必泪盈盈。","dynasty":"明代","title":"送巽女归徐氏"}
{"author":"沈周","content":"秋满篱根始见花，却从冷淡遇繁华。西风门径含香在，除却陶家到我家。","dynasty":"明代","title":"菊"}
{"author":"沈周","content":"卜坟已喜傍云厓，未老先曾有此怀。鹤表虚名待谁录，狐丘宿约与妻偕。百年齐里参诸妄，一锸泥边打早乖。免向君王乞骸骨，自山生长自山埋。","dynasty":"明代","title":"理坟二首其二"}
{"author":"沈周","content":"民羸食阙官初到，壁破城残势莫全。独马萧萧戈戟里，片言落落死生前。身何我恤愁何贼，事在人为幸在天。众叛尽归非却敌，功名不许子仪专。","dynasty":"明代","title":"题孔太守高州生祠碑"}
{"author":"沈周","content":"落日荒荒下大洋，楼船载国此时亡。君臣入海仍相合，天地移风已失常。黑雾不能迷死所，白云依旧是仙乡。二忠合作三忠祀，添设文山一瓣香。","dynasty":"明代","title":"崖山大忠祠其一"}
{"author":"沈周","content":"二公至此不能为，力尽堂堂是死时。一块肉同今日丧，孤儿事属老天知。弱流万里难容楫，清酤三行欲动旗。一殉毅然酬所养，厓山堪壮不堪悲。","dynasty":"明代","title":"崖山大忠祠其二"}
{"author":"沈周","content":"水利克脩财赋举，二公戮力惠吴民。祀行今日欣成典，爱寓斯邦合妥神。肖貌堂堂快星凤，功名在在认麒麟。山川悠久贵同德，蕉荔殷勤系后人。","dynasty":"明代","title":"谒夏忠靖周文襄新祠"}
{"author":"沈周","content":"松岭行宫倚夕曛，繁华丞相太平君。江南喜有文侯命，河北愁无灵武军。翠阁迥临千涧月，珠帘齐捲万山云。笙歌如海春风里，五国城头可得闻。","dynasty":"明代","title":"经宋故宫"}
{"author":"沈周","content":"沙溆生凉璧月秋，老亲看月子操舟。虽无王守观灯乐，也类潘郎禊祀游。风动高荷闻露注，星明疏竹乱萤流。酒波汎汎清光里，但愿年年照白头。","dynasty":"明代","title":"七月望奉老母汎舟玩月"}
{"author":"沈周","content":"红车绿幰及春明，六礼周时汝好行。铜镜试妆花髻拙，布衣随嫁竹箱轻。繁丝缓柱房中乐，细鲙深杯堂上羹。妇道从今须孝顺，恋家不必泪盈盈。","dynasty":"明代","title":"送巽女归徐氏"}
{"author":"沈周","content":"此病都因痛饮中，自凭断饮作医功。便须真止从陶令，也莫无多学次公。醒坐煖宜东阁火，酣眠煞忌北窗风。重君猛省吾深喜，安得聪明及阿鸿。","dynasty":"明代","title":"德韫弟禁酒有作兼咎鸿儿"}
{"author":"沈周","content":"家庭人静日迟迟，检束青衿渐有规。小子方能识痴叔，抗颜真去作人师。床头把卷书鱼走，窗下开弦野鹤窥。训诏有馀仍自学，知君况是少年时。","dynasty":"明代","title":"喜橒弟开馆"}
{"author":"沈周","content":"茫茫得失真谁使，欲问惟应造物知。六日流光人属梦，千金遗爱泪如丝。重来尚结他生愿，老去难禁见在悲。嗣续百年成底事，藁苴空剩此篇诗。","dynasty":"明代","title":"失孙"}
{"author":"沈周","content":"结缡四十二星霜，贫贱来归贫贱亡。秪剩辛勤在麻枲，尽知惭愧累糟糠。骎骎马齿偕谁老，耿耿鳏睛觉夜长。浅土不安缘借殡，青山愁绝几时藏。","dynasty":"明代","title":"悼内"}
{"author":"沈周","content":"春王正月及佳期，送汝登车甫结缡。累重忽轻心自喜，爱深将别意还悲。逞妆莫漫求珠翠，善事须亲到帚箕。孝顺由来宜妇道，尊嫜况我旧相知。","dynasty":"明代","title":"正月十五日送三女归史氏"}
{"author":"沈周","content":"参差榆柳逼门前，不剪茅茨不斲椽。岁晏鸡豚邻社鼓，秋深虾蟹水乡船。会羞莼菜量加糁，嗔拗荷花误结莲。昨日逢渠溪涨后，别无言语只忧田。","dynasty":"明代","title":"溪翁"}
{"author":"沈周","content":"长帽西风满面尘，相逢怜老不怜贫。三杯浊酒浮生事，一曲悲歌万感人。蝼蚁未知何处骨，蜉蝣聊寄不訾身。白头对客无聊赖，还说莺花少日春。","dynasty":"明代","title":"屈老"}
{"author":"沈周","content":"比比人称马少游，此生乡里信沈浮。东平格语善最乐，□老家风贫不忧。白战雪中诗敌手，黑甜梦外酒扶头。子孙富贵曾无望，只嘱吾书仔细收。","dynasty":"明代","title":"赠隐叟"}
{"author":"沈周","content":"精舍沿街似离城，一炉柏子送经声。閒因累少身俱懒，老觉心空死亦轻。蕉叶大宜秋雨净，竹梢底爱晚云横。寻常见客先称病，只坐匡床无送迎。","dynasty":"明代","title":"老僧"}
{"author":"沈周","content":"深目流光口带髭，梵书真诀镇相随。茅山道士烧丹伴，天竺先生授记师。毛制氎袍寒日著，𩕳装金碗食时持。游踪又逐閒云去，沧海重来未有期。","dynasty":"明代","title":"丹僧"}
{"author":"沈周","content":"昨晚溪头月色纤，老僧相见且和南。算春已及一百五，问老今惭七十三。桑户日长蚕足食，竹堂风煖燕交谈。茶粗酒浊无清供，奇石铜盘也自堪。","dynasty":"明代","title":"和錤古田韵"}
{"author":"沈周","content":"风流张继忆当年，一夜留题百世传。桥带人家斜倚寺，月笼沙水淡生烟。火知渔子仍村外，舟载诗僧又客边。我愧不能同此宿，却因新韵偶联篇。","dynasty":"明代","title":"和嘉本初夜泊枫桥韵"}
{"author":"沈周","content":"碧色襕衫雪色须，山林城市迹何拘。标清自认身如鹤，步捷人疑舄是凫。挂搭烟霞诗夹袋，浮游云水药葫芦。长生唇舌誇能事，不敢轻传恐涉诬。","dynasty":"明代","title":"全真道人"}
{"author":"沈周","content":"婆夷本欠佛因缘，无柰心香起业烟。众散珠林还火宅，官收宝地作民廛。菩提旧念慈云灭，欢喜佳期好月圆。清净池中生爱水，从今都长并头莲。","dynasty":"明代","title":"还俗尼"}
{"author":"沈周","content":"定里何曾记岁华，万缘空是寿生涯。千峰健步无筇竹，一钵加餐有饭麻。心似青莲藏般若，眼将秋月照楞伽。问师历腊今多少，不欲通人道吃茶。","dynasty":"明代","title":"宝林褧师八十"}
{"author":"沈周","content":"忙忙展枕逐鸡栖，洗面忙忙鸡又啼。傀儡不知提处假，髑髅方信活时迷。身如革鞠无多气，坟认馒头却是泥。尽积万金难买命，依然一个死阇黎。","dynasty":"明代","title":"题僧化缘疏"}
{"author":"沈周","content":"雨户无人应客挝，自遮明眼把楞伽。岁年漫度不知腊，天地无方何问家。鸭脚树高生茗果，虎须蒲久发仙花。一番相见一难得，莫怪赵州频唤茶。","dynasty":"明代","title":"雨中访白庵金公"}
{"author":"沈周","content":"幽蹊漫石水纵横，远见孤云与塔平。特抱琴来僧已出，欲因山伫鹤先行。交鸣野鸟嘲风暖，乱发林花趁雨晴。墙壁淋漓题墨遍，诗成懒得更留名。","dynasty":"明代","title":"寻僧不遇"}
{"author":"沈周","content":"真不能全道强名，东铅西汞诧煎烹。痴人梦被黄金惑，浮世忙因白日生。敝屦市廛双草健，破冠尘土一瓜横。欺心玩弄神仙术，欺到死时心始平。","dynasty":"明代","title":"烧丹道人"}
{"author":"沈周","content":"一池风月十亭多，费价其如四万何。今日沧浪休问主，百年兴废本同波。煎茶又勺吴僧钵，濯足空传孺子歌。只在城南自清彻，车尘马足有谁过。","dynasty":"明代","title":"沧浪亭故址为僧所居"}
{"author":"沈周","content":"金根濡滞是何年，寂寞荒城尚宛然。来者无穷还逐鹿，归心不死定为鹃。黄沙夜冷霜连草，青海天低月堕烟。孤客此时思往事，一和错尽自澶渊。","dynasty":"明代","title":"韩克瞻宿五国城因赋"}
{"author":"沈周","content":"茫茫遗业海桑边，感慨因歌溪上篇。公子不归鸥自白，庶人来住鸟仍玄。蘼芜细雨山连郭，翡翠斜阳水满川。珍重图书独无恙，淡烟疏蕊自千年。","dynasty":"明代","title":"经赵松雪鸥波亭故址"}
{"author":"沈周","content":"不见二豪谁与游，髯张入地伴长丘。湖山洵美人何许，生死难忘梦在舟。诗冢莫寻青草宿，钓矶依旧白蘋秋。清苕百里将双泪，老眼西风独横流。","dynasty":"明代","title":"宿南浔询丘大祐张子静故居尚远因作"}
{"author":"沈周","content":"丘亭兀兀倚残碑，风雨漫漫刻己夷。天地无穷翁尚醉，文章不朽石如斯。滁山终古当增价，太守而今复谓谁。振靡扶衰论作者，未应韩子独称师。","dynasty":"明代","title":"重修醉翁亭"}
{"author":"沈周","content":"江上秋风吹鬓丝，古台又落我游时。六朝往事青山见，四海閒人白鸟知。诗卷也充行李货，布袍不直酒家资。弹无长铗怀无刺，浩荡高歌归去兮。","dynasty":"明代","title":"登凤凰台"}
{"author":"沈周","content":"展书聊就纸窗明，楚晋亡机出一衡。大厦隳颓何力起，厉阶层沓几时平。灵均耿耿独醒死，陶令沈沈烂醉生。千载文章共肝胆，令人长叹莫收声。","dynasty":"明代","title":"读渔父辞饮酒诗有感"}
{"author":"沈周","content":"春日寥寥雨又风，小窗开卷兀衰翁。斯文斧钺兴亡后，故国醯鸡语话中。台越还闻走麋鹿，墟吴真见有梧桐。更怜胥种皆从剑，敌破谋亡一祸同。","dynasty":"明代","title":"读吴越春秋"}
{"author":"沈周","content":"萤爝安知日月光，叛降可教正人当。万生万死不忘宋，一贼一仁何讳张。大事未亡膏血在，老夫堪哭泪洟长。敌人那识文丞相，铁铸南冠金玉相。","dynasty":"明代","title":"感张宏范逼文丞相招张世杰降"}
{"author":"沈周","content":"书烧礼乐随之熄，长者还生傲慢风。四海未嫌骄仲氏，一羹还欲共而翁。独输留皓鸿矰外，莫怪韩彭狗鼎中。天统特推三尺定，敢于嬴项说英雄。","dynasty":"明代","title":"读汉高纪"}
{"author":"沈周","content":"能臣五姓亦多忙，旦暮朝廷傀儡场。尽有痴顽塞羞耻，了无恩怨涉兴亡。送迎数数真邮督，侍从番番老楯郎。莫怪不能知大义，兔园册上秪农桑。","dynasty":"明代","title":"冯道二首其一"}
{"author":"沈周","content":"相公惟旧帝惟新，历享台垣富贵春。竟莫识为何老子，终当书作某朝臣。厓房恋恋输蜂义，梁垒依依愧燕仁。功业不知何所有，一编青竹漫遗尘。","dynasty":"明代","title":"冯道二首其二"}
{"author":"沈周","content":"霜落江清木叶空，丹青有像是非中。羊皮不耻见天子，凤德何曾属画工。千古超然此翁迹，一衾聊耳故人风。能来能去形骸外，私莫容窥道自公。","dynasty":"明代","title":"子陵独钓图二首其一"}
{"author":"沈周","content":"一宵展足便江湖，能去能容两不孤。天子教人知友道，先生立节为贪夫。钓丝袅袅其风在，物色寥寥此貌无。附义怀仁言已尽，菜乎使者亦何愚。","dynasty":"明代","title":"子陵独钓图二首其二"}
{"author":"沈周","content":"乐青安生今二纪，号弓莫尽白头悲。帝乡云气神仙远，地道春恩草木知。裳绣不曾通藻迹，野餐空自切芹私。江山无改千秋物，明命惟新又一时。","dynasty":"明代","title":"丁未九月闻哀诏"}
{"author":"沈周","content":"白发穷檐忧老农，边尘日日有惊烽。诸公谋事谁房相，今上筹边似太宗。万里长城须法守，一丸函谷岂泥封。劳来逸待无馀说，坚壁何妨数十重。","dynasty":"明代","title":"闻邸报"}
{"author":"沈周","content":"功烈堂堂六十年，劳劳萋菲不妨贤。至公何待岁与月，未定且由人胜天。云鸟青山形迹外，风尘白璧笑谈边。江湖虽远忧仍近，长对南薰忆五弦。","dynasty":"明代","title":"闻三原王公致政"}
{"author":"沈周","content":"即枕初章便买船，要归竟自有归缘。谁知原宪曾无病，我信张良岂在仙。长往莫维驹皎皎，冥飞不下凤翩翩。先生此去江湖大，真与鲈鱼长价钱。","dynasty":"明代","title":"闻刘兵侍称疾竟归"}
{"author":"沈周","content":"干戈堆里许抽身，回首功名剩角巾。北敌西羌无外顾，青天白日有閒人。寻猿栈道家乡蜀，走马边墙梦寐秦。归兴在诗诗在酒，杜鹃啼破万花春。","dynasty":"明代","title":"闻余司马子俊罢抚边"}
{"author":"沈周","content":"山尊得酒且高歌，百岁流光已半过。病眼看书真处少，老怀追事谬时多。发随落叶惊西候，门对清江惜逝波。今古英雄同一尽，浮生不饮复如何。","dynasty":"明代","title":"病起试酌"}
{"author":"沈周","content":"八十衰黎死境临，哀传尺一痛难禁。虞渊怆日江湖泪，杞国伤天虮虱心。负扆周公正思画，解民虞舜未亡琴。白头病枕茅茨下，时梦新君在谅闇。","dynasty":"明代","title":"乙丑六月闻哀诏有感其一"}
{"author":"沈周","content":"愚翁分与世缘疏，国恤惊心泣且吁。生长太平惟欠死，老衰馀息尚何如。不知伊傅谁调鼎，欲梦羲皇我枕书。终日无聊思理发，雪茎些少亦频梳。","dynasty":"明代","title":"乙丑六月闻哀诏有感其二"}
{"author":"沈周","content":"养拙藏衰结静窝，是非如海隔云萝。面前雪影流头乱，空里虫丝碍眼多。病女从人家落魄，老妻淹殡岁蹉跎。虚怀昨夜当秋雨，恻恻萧萧两奈何。","dynasty":"明代","title":"蚤起"}
{"author":"沈周","content":"日高屋瓦未消霜，卧听秋潮捲石塘。九岛迷行鱼性乐，一鞭威后马蹄忙。独怜诗是吾家物，但有竹为君子乡。闼外南山今好在，时时飞影到清觞。","dynasty":"明代","title":"自述次人韵"}
{"author":"沈周","content":"膈痰漫漫似春潮，伏枕旬馀气未调。老日易过如短晷，病怀难遣厌长宵。隔窗忽忽影度鸟，鸣瓦萧萧风堕樵。药物尚功全断酒，庭柯高挂旧山瓢。","dynasty":"明代","title":"病怀"}
{"author":"沈周","content":"衰迟宜静不宜哗，事莫堪怀动叹嗟。病遣稗书还藉眼，老便锡粥又妨牙。栽花赁地春无主，斫竹开门月过家。任是客来难强酒，小陪清话一烧茶。","dynasty":"明代","title":"病怀二首其一"}
{"author":"沈周","content":"白木匡床草荐柔，坐深无寐独搔头。明河转影天低树，清夜分更月过楼。病骨瘦生先觉露，老怀虚甚易惊秋。七情莫与微躯妒，生已知浮死识休。","dynasty":"明代","title":"病中"}
{"author":"沈周","content":"世缘一向只昏盲，静里观心始自明。得丧有尘齐后灭，是非无种辩时生。秋峰长啸兼天迥，月阁高眠彻梦清。老矣此身真长物，不知何地著虚名。","dynasty":"明代","title":"舟中有感"}
{"author":"沈周","content":"七十三年与我存，一时迸落豁开门。车空已觉乘无物，舌棘犹嫌剩有根。颠倒自怜临水漱，含胡人笑漏风言。数来满口今馀几，软粥香醪且瓦盆。","dynasty":"明代","title":"齿落"}
{"author":"沈周","content":"丧亡火盗岁相兼，鬓发髡然瘦骨尖。有命穷通天自定，无凭祸福事难占。闾阎苟活随黄槁，衾枕媮安且黑甜。海上故人来慰藉，不妨一月酒杯拈。","dynasty":"明代","title":"写怀一首寄张碧溪"}
{"author":"沈周","content":"落魄青衫随草色，萧条白发遣年华。徒劳梦寐费忧国，错认诗书能起家。愚去刻舟忙觅剑，饥来索饭误炊沙。人间亦自有乐地，酒绕山巅与水涯。","dynasty":"明代","title":"閒怀用郭天锡韵"}
{"author":"沈周","content":"望七衰翁与懒便，眼昏秪好枕书眠。算前去是荒唐日，喜后来为受用年。粗粝饭香莼菜里，子孙计远橘栽边。攴藤閒绕花蹊看，蝶闹蜂争各要先。","dynasty":"明代","title":"睡起"}
{"author":"沈周","content":"山桃乱开红欲然，我宜赏之无酒钱。十常九事意不惬，百又五日春堪怜。谁家竹叶赊烂醉，满眼花枝笑醒眠。何消苦苦仰司业，便可烧茶随玉川。","dynasty":"明代","title":"无酒"}
{"author":"富明安","content":"倦游余兴在，归路踏残阳。花发青林外，人行绿水傍。落霞城堞隐，芳草马蹄香。即景须行乐，何妨作酒狂。","dynasty":"清代","title":"游西山"}
{"author":"陈琼圃","content":"路转千峰一径斜，烟霞深锁野人家。春来更有幽栖处，开遍东风枳壳花。","dynasty":"清代","title":"自题山水画册其一"}
{"author":"陈琼圃","content":"家住江南杨柳湾，一蓑烟雨打鱼还。数声芦笛秋风暮，饱看青溪两岸山。","dynasty":"清代","title":"自题山水画册其二"}
{"author":"陈琼圃","content":"蒹葭深护水云乡，门掩青山对夕阳。吟罢小楼閒眺望，晚风吹起白蘋香。","dynasty":"清代","title":"自题山水画册其三"}
{"author":"陈琼圃","content":"峰含晓日树含烟，野水微茫接远天。如此溪山谁领取，风光输与钓鱼船。","dynasty":"清代","title":"自题山水画册其四"}
{"author":"丁炜","content":"佳辰须强饮，谁慰寂寥居。花柳看憔悴，江山待祓除。休文能过我，逸少有遗书。且共追觞咏，情深感慨余。","dynasty":"清代","title":"甲辰上巳沈康臣过集"}
{"author":"丁炜","content":"都亭春霁后，送子复南游。箧里仲宣赋，樽前玄礼舟。啼莺移苑树，乳燕入江楼。故国今如许，清吟且莫愁。","dynasty":"清代","title":"送唐习之游金陵"}
{"author":"丁炜","content":"积年难晤面，今日共登台。诗看前人咏，樽因我辈开。霜鸿依泽集，星使泛槎来。极目江天外，风烟蔽草莱。","dynasty":"清代","title":"奉陪王贻上登八境台次元韵其一"}
{"author":"丁炜","content":"远水双流合，严城四望孤。春潮通野渡，夕鸟下平芜。宿雨藏墟市，轻风过舳舻。明朝愁欲别，握手缓斯须。","dynasty":"清代","title":"奉陪王贻上登八境台次元韵其二"}
{"author":"丁炜","content":"轻寒腰带减，窗竹渐离披。未得高眠早，常愁退食迟。青山秋后梦，黄叶雨中诗。酒熟东篱下，君闲可预期。","dynasty":"清代","title":"卧病酬林澹亭"}
{"author":"丁炜","content":"鹓鹭班归彻火城，阳回初啭上林莺。嘶风宝骑联镳出，映日宫貂簇锦行。柏叶共分春昼酌，梅花独结岁寒盟。喜瞻云物新开霁，应念调和属老成。","dynasty":"清代","title":"元日即事次上官三立大廷尉韵"}
{"author":"丁炜","content":"同姓占封此地嘉，贤王礼乐有光华。当年《大雅》归毛氏，落日遗宫忆汉家。鸦啄残红翻柿叶，雁迷浅碧过蘋花。翛然立马苍茫外，城角秋深起暮笳。","dynasty":"清代","title":"献陵怀古"}
{"author":"丁炜","content":"三秋卧病叹支离，冷雨幽窗祇自悲。换得衰颜惊鹊镜，移来废砚触蛛丝。暂抛世累钟残后，顿起乡心叶落时。莫道身慵生事减，池塘犹示惠连诗。","dynasty":"清代","title":"病起示舍弟韬汝"}
{"author":"丁炜","content":"洛阳才子屈长沙，旧宅开残橘柚花。天下治安犹痛哭，南方卑湿漫伤嗟。霜寒废阁啼妖鵩，日落荒庭集暮鸦。千载怀湘同有恨，赋成骚客鬓应华。","dynasty":"清代","title":"贾谊宅"}
{"author":"丁炜","content":"青山名傍古人存，贾岛穷居有故村。客舍无烟成独叹，秋风落叶向谁论？十霜几堕并州泪，万里空归蜀道魂。烟月石楼寒寂寂，夜深疑叩老僧门。","dynasty":"清代","title":"贾岛峪"}
{"author":"丁炜","content":"城下空江向北流，虔州西上正悠悠。柳边过雨鹭窥网，花外夕阳人倚楼。渔笛数声愁欲剧，篷窗孤枕梦偏幽。一川烟景频来往，每对青山忆旧游。","dynasty":"清代","title":"新淦舟行"}
{"author":"岳珂","content":"澹烟横，层雾敛。胜概分雄占。月下鸣榔，风急怒涛飐。关河无限清愁，不堪临鉴。正霜鬓、秋风尘染。漫登览。极目万里沙场，事业频看剑。古往今来，南北限天堑。倚楼谁弄新声，重城正掩。历历数、西州更点。","dynasty":"宋代","tags":"咏史怀古","title":"祝英台近·北固亭"}
{"author":"岳珂","content":"小院深深，悄镇日、阴晴无据。春未足，闺愁难寄，琴心谁与？曲径穿花寻蛱蝶，虚阑傍日教鹦鹉。笑十三杨柳女儿腰，东风舞。云外月，风前絮。情与恨，长如许。想绮窗今夜，为谁凝伫？洛浦梦回留佩客，秦楼声断吹箫侣。正黄昏时候杏花寒，廉纤雨。","dynasty":"宋代","tags":"宋词精选，爱情，相思","title":"满江红·小院深深"}
{"author":"岳珂","content":"海棠开后，红雨洒江濆。春风路，窥杏非，剪葵榛。十三、杨柳女儿腰，东风舞。云外月，风前絮。情与恨，长如许。想绮窗今夜，为谁凝伫。洛浦梦回留佩客，秦楼声断吹箫侣。正黄昏时候杏花寒，帘纤雨。","dynasty":"宋代","title":"六州歌头"}
{"author":"岳珂","content":"芙蓉清夜游，杨柳黄昏约。小院碧苔深，润透双鸳薄。暖玉惯春娇，簌簌花钿落。缺月故窥人，影转阑干角。","dynasty":"宋代","title":"生查子"}
{"author":"岳珂","content":"瓮城高，盘径近。十里笋舆稳。欲驾还休，风雨苦无准。古来多少英雄，平沙遗恨。又总被、长江流尽。倩谁问。因甚衣带中分，吾家自畦畛。落日潮头，慢写属镂愤。断肠烟树扬州，兴亡休论。正愁尽、河山双鬓。","dynasty":"宋代","title":"祝英台近（登多景楼）"}
{"author":"岳珂","content":"试晨妆淡伫，正疏雨、过含草。早巧额回春，岭云护雪，十里清香。何人剪冰缀玉，仗化工、施巧付东皇。瘦尽绮窗寒魄，凄凉画角斜阳。孤山西畔水云乡。篱落亚疏篁。问多少幽姿，半归图画，半入诗囊。如今梦回帝国，尚迟迟、依约带湖光。多谢胆瓶重见，不堪三弄横羌。","dynasty":"宋代","title":"木兰花慢"}
{"author":"岳珂","content":"铜彝绣箔。风流不到临春阁。婆娑清影来岩壑。梅魄兰魂，香染九秋萼。蕊仙拥下青瑶幕。粟肌透入黄金约。有人奚酉逢鱼摸。欲插还羞，重把鬓云掠。","dynasty":"宋代","title":"醉落魄/一斛珠"}
{"author":"岳珂","content":"天然灵种，遍尘寰、不许一枝分植。瀛海沈沈群玉宴，迥出八仙标格。珠幄留云，翠绡笼雪，浅露宫黄额。无双亭下，未容凡卉连璧。犹是射虎归来，朱阑独倚，曾作东风客。素态自羞时态改，何必铅华倾国。舞影鸾孤，绕心蝶倦，占断春消息。月明十里，坐中还记曾识。","dynasty":"宋代","title":"酹江月/念奴娇"}
{"author":"岳珂","content":"长风吹谷白日暗，旷野人稀云黯澹。狐狸啸舞豺狼嗥，病虎妥尾行蓬蒿。天寒泉冻山骨高，皮枯髀痒霜爪搔。纷纷晴雪爮落毛，垂头帖耳身腥臊。群鸦槎牙噪古木，燐火半青新鬼哭。走麇过前不能逐，目视眈眈蹲朴樕。毛风血雨天地肃，何日跳踉看食肉。天生万物有盛时，当年一啸天助威。坐看云起行引儿，当涂宁复论老罢。一朝老去守岩窦，落叶满山冰雪后。壮心空在筋力疲，寂寞长饥眠白昼。古来豪杰多沈沦，不用为鼠皆若人。范睢折胁西入秦，内史长叹田甲嗔。可怜百兽为披靡，转雇不如圈中豕。男儿奋跲亦渠似，肯复虚为倚崖死。君不见南山白额曾报恩，墙头金枕投何人。","dynasty":"宋代","title":"病虎行"}
{"author":"岳珂","content":"南朝旧见王忠武，此地曾屯千万兵。十里荒蹊秋兔健，千年陈这暮鸿征。无衣空緼包胥志，遗帼终留诸葛名。落日英雄满襟泪，凤凰倚徙正孤城。","dynasty":"宋代","title":"白水浦怀王建宁"}
{"author":"岳珂","content":"元气在天，日星系焉。骨骾在身，四体恃焉。王国之干，公实似焉。有炜翰墨，抑其细焉。是书之传，自尹氏焉。历年虽多，人争毖焉。彼名家者，众或弃焉。胁肩夏畦，亦何利焉。","dynasty":"宋代","title":"范文正问医帖赞"}
{"author":"岳珂","content":"猗望舒，望三五。光璇仪，韵金缕。伟健笔，作奇语。谁知音，传乐府。","dynasty":"宋代","title":"范元卿中秋词帖赞"}
{"author":"岳珂","content":"士之以道义相从，岂计其功，而况乎公。当其任紬绎唐事之寄，所以极简编之从容。亦既上成书于迩英，而公犹得以三百年之鉴，信其遗风。则是一纪之淹，乃所以就百世之功。石渠兰台，片言帝聪，考盘弗为，皦然初终，尤以见公子于元丰。盖尽其魏阙之心，而裕陵之于温国，未尝不知其畎亩之忠也。此帖之存，公心天通。诋斥之诬，吁嗟麟穷。","dynasty":"宋代","title":"范正献书毕帖赞"}
{"author":"岳珂","content":"思魏徵之棠，不如列疏屏之十渐。爱卫公之柏，不如存舟扆之五箴。谏说岂腾口，格君当以心。想引笔而行墨，方危冠而正襟。追古事以比迹，见忠臣之虑深。是虽不足契当时之感悟，不犹可以镜方来之佞壬。此左氏所以愤乾溪之痛，而三叹于祈招之德音。","dynasty":"宋代","title":"范正献奏议帖赞"}
{"author":"岳珂","content":"符佑战，九河溢，砥柱植兮。珪確竞，天地昏，清风涤兮。大中之道，关百圣而不熄兮。用之不失其时，公独得兮。公笔之不倚，而字这不泐兮。公意之不偏，而态之不迫兮。我观此书，公心尚可觌兮。","dynasty":"宋代","title":"范忠宣南都帖赞"}
{"author":"岳珂","content":"元佑多世臣。公之德，由忠文。岷有阜，江有源。传是帖，存名门。","dynasty":"宋代","title":"范资政早馔帖赞"}
{"author":"岳珂","content":"猗应龙，蟠九嵕。抱骊珠，閟含风。见似人，喜若跫。作者谁，臣姓冯。","dynasty":"宋代","title":"冯承素兰亭叙帖赞"}
{"author":"岳珂","content":"晓雪初明瓦，春云密布空。酒惊蕃鹤远，诗坐灞驴穷。访戴无嘉客，和陶称倦翁。应怜四十韵，衣带贺年丰。","dynasty":"宋代","title":"奉赓赵季茂雪中感兴二首"}
{"author":"岳珂","content":"湓城一夜雪，处处饭箩空。青序回规运，苍生经屋穷。伤心慨疆事，抱膝愧田翁。别乘应同志，忧时正原丰。","dynasty":"宋代","title":"奉赓赵季茂雪中感兴二首"}
{"author":"岳珂","content":"经旬羽懒惯山居，不写城间一字书。把菊见山新趣倦，泛莲依水旧交疎。无心是处友麋鹿，有客寄谁烹鲤鱼。见说近来军食足，不妨诗卷访犁锄。","dynasty":"宋代","title":"奉寄何正父总干"}
{"author":"岳珂","content":"山中秋风寒刮席，忽忆无毡泮宫客。夜长萤火一灯孤，四壁蛩声更幽寂。文人自古常独清，强挽诗人同此盟。饭颗山头报卓午，绛纱帐下听三更。吾侪赋分本无二，老子新来添倦意。入山四旬未拟回，醉后行歌复醉。平生岩穴不作难，更原他人同此欢。广文爱山侬待耳，虽有幽寂无侬閒。君不见晨招在馆笑在列，楹杙昌苓竞工拙。倦翁此事都不知，从今对酒看山嬉。","dynasty":"宋代","title":"奉寄胡教授"}
{"author":"岳珂","content":"群贤修禊，书法遂东。永欣之传，盛于越中。褚虽莫留，犹有远公。至今千岩，飒然清风。","dynasty":"宋代","title":"奉礼帖赞"}
{"author":"岳珂","content":"打门军将到山家，小国长须海上楂。冰片霞餐正浮蜜，雪穰风味更宜茶。颇思野蔌盘无荔，安得珍投琼报瓜。泛水旧游浑不记，且看七碗岸巾纱。","dynasty":"宋代","title":"奉谢何正父日暇荔实茶宣瓜蜜术之贶酬以露芽"}
{"author":"岳珂","content":"逃神绣佛正长斋，谁遣缸罂海上来。鲛室玄云按犀中，蜃楼红雾染珠胎。把螯便合閒双手，据壳未应期才垓。尊俎折冲定无敌，江湖岁晚莫论才。","dynasty":"宋代","title":"奉谢赵季茂遣馈鲎酱"}
{"author":"岳珂","content":"欲溯共洄，先涉其流。欲观其人，先视其与游。东坡之名，在昌黎武威之间。而师之能，亦文畅秘演之俦。德必有邻，而人焉廋。世于是可以察予之去留。","dynasty":"宋代","title":"佛印清胜帖赞"}
{"author":"岳珂","content":"其温而惠，有青州救荒之意。其劲而竦，有北庭抗议之勇。其湍而直，有镇无百度之绩。萃是三德，发为遗墨。盖静而正者公之心，而用而变者公之迹。端委缙绅，言孚意样。我思若人，古社稷臣。","dynasty":"宋代","title":"富文忠出身帖赞"}
{"author":"岳珂","content":"辛伯有言，并后乱后。惟圣齐家，知益知损。臣得此书，反其三隅。一卷之藏，于昭宸谟。","dynasty":"宋代","title":"高宗皇帝蹙龙手札御书赞"}
{"author":"岳珂","content":"古者赋诗，惟以言志。或陈卒章，或摭首意。惟圣秉籙，启于多艰。北乡之悲，銮舆未还。岁时雇瞻，雪涕凝竚。宸毫寄心，亦或有取。惟唐二臣，一唱一酬。节物感不，下笔不休。西清燕閒，念此夐隔。郁乎居南，凄其望北。璧跗琅钮，舒卷龙笺。白云其翔，契阔十年。臣之管窥，尝读国史。曹勋衣襟，洪皓幅纸。或恸或泣，或命以官。或间持书，或使问安。玉音琅琅，具记青汗。宜其注思，感此归雁。三诗之作，迭写杜韦。社日二篇，独书前诗。昭哉圣情，如古之赋。迄其弗偿，徒切舜慕。霜露之履，谁无此哀。此或尼之，谓之何哉。是帖之传，式媲遗训。敌忾于王，见者必备。","dynasty":"宋代","title":"高宗皇帝韦杜三诗御书赞"}
{"author":"岳珂","content":"维中兴，焯人文。燀皇灵，即清燕。垂翰墨，光日星。揖怒蛙，市骏骨。期混并，写古作。示作宠，作豪英。臣有剑，淬三河。包两京，舞绝世。抉浮云，开太清。帝有训，誓臣节。式钦承，谁制肘。起奋袖，愤裂缨。郁干将，在宝匣，长悲鸣。后百年，血郅支，锷尚腥。刻斯赞，表帝心，传龙庭。","dynasty":"宋代","title":"高宗皇帝舞剑赋御书赞"}
{"author":"岳珂","content":"书法淳古，遡晋而上。于上品中，则有皇象。汉歌大风，思士之壮。帝临此书，猎渭怀望。於昭诒谋，倚重惟将。岂象之临，亦意之尚。","dynasty":"宋代","title":"高宗皇帝御笔临吴皇象如鹰帖赞"}
{"author":"岳珂","content":"文康之学导其源，文定之学濬其流。三世之帖俱传于予家，其亦足以见植槐之志，而占良冶之裘也欤。","dynasty":"宋代","title":"葛常之犀表帖赞"}
{"author":"岳珂","content":"以文籙传家，以相业济时。貂冠绛裳，予犹及见其丰仪。简牍所传，是以为近世之奇。一瞬卅年，赞而藏之。","dynasty":"宋代","title":"葛文定关外帖赞"}
{"author":"岳珂","content":"辞以情达，义以气激。以素心期，托名手笔。都曹这犹，中寓其一。尚想风流，太平人物。","dynasty":"宋代","title":"葛文康书简帖赞"}
{"author":"岳珂","content":"九重旒冕真知己，几度弓旌忆款门。素志不为温饱计，赤心未报圣明恩。鹤汀云雨暮应卷，牛渚风烟秋欲昏。休向长江问陈迹，浮梁孤塔不堪论。","dynasty":"宋代","title":"庚子三月二十七日又易守当涂四月十一日发辞"}
{"author":"岳珂","content":"去载西陲夏正初，首惊禹阁下除书。璇杓导旨方螭陛，珍圉迎釐又燕居。三见纶音传诏玺，六看{肇去聿加木}信到耕锄。只今又上人车奏，何日烟蓑返老渔。","dynasty":"宋代","title":"庚子三月二十七日又易守当涂四月十一日发辞"}
{"author":"岳珂","content":"天象占仁爱，宸心极战克。图从甘石辨，言并禹汤兴。有志酬消露，无词赞履冰。至明昭万里，先原烛西陵。","dynasty":"宋代","title":"庚子正月彗见於室有诏求言因上己见有感作三"}
{"author":"岳珂","content":"美芹野人意，乔木世臣家。尺璧谅非宝，寸心元不遐。谁知剑门栈，已建郁军牙。所恨箫诏远，不堪闻塞笳。","dynasty":"宋代","title":"庚子正月彗见於室有诏求言因上己见有感作三"}
{"author":"岳珂","content":"粮府久半虑，骑官方应占。天心昭可卜，人事备当严。一苇江难恃，三巴民已歼。闭关还早计，璿玉不须觇。","dynasty":"宋代","title":"庚子正月彗见於室有诏求言因上己见有感作三"}
{"author":"岳珂","content":"坚冰履霜，诲盗慢藏。戒隳乎复隍，亡系乎苞桑。一乎柔以御刚確其信于殊方。以是谋国，迄于靖康。则读易之无一得，盖公之所愧，殆非空言以成报章。尚其监兹，前事不忘。","dynasty":"宋代","title":"耿黄门读易帖赞"}
{"author":"岳珂","content":"五色云烟覆帝城，御沟流水接金明。晓来珂繖沙堤闹，万岁声中贺太平。","dynasty":"宋代","title":"宫词一百首"}
{"author":"岳珂","content":"一朵样云捧赭袍，九天春色醉仙桃。教坊度曲声{左口右崔}酒，折槛双瞻舞袖高。","dynasty":"宋代","title":"宫词一百首"}
{"author":"岳珂","content":"天街御膳写臣封，随例朝朝进六宫。后苑日高催泛索，茶床擎出绣云龙。","dynasty":"宋代","title":"宫词一百首"}
{"author":"岳珂","content":"五夜钟声上直时，焚香重熨早朝衣。里头殿直催排立，等候君王出木围。","dynasty":"宋代","title":"宫词一百首"}
{"author":"岳珂","content":"紫金泥检看东封，边燧沉烟岁屡丰。一曲步虚传御制，绿间初奏玉清宫。","dynasty":"宋代","title":"宫词一百首"}
{"author":"岳珂","content":"雉扇双分识圣颜，紫宸上合正催班。退朝花底纷归骑，春在金门万柳间。","dynasty":"宋代","title":"宫词一百首"}
{"author":"岳珂","content":"内省催班立御廊，紫宸朝退侍君王。尚宫直笔呈章奏，一缕金猊绕殿香。","dynasty":"宋代","title":"宫词一百首"}
{"author":"岳珂","content":"黎明新火下龙墀，御柳青烟冷食时。别殿焚香催赐宴，传宣教进谢恩诗。","dynasty":"宋代","title":"宫词一百首"}
{"author":"岳珂","content":"端辰帖子缕黄金，词苑题来禁篽深。共道万方欣解愠，南风已奏舜鸣琴。","dynasty":"宋代","title":"宫词一百首"}
{"author":"岳珂","content":"太液沉云冷寝菰，宫帘卷月挂珊瑚。插天楼殿凉如洗，好是承平七夕图。","dynasty":"宋代","title":"宫词一百首"}
{"author":"岳珂","content":"银罂翠筦恰冬时，近腊金门赐口脂。无数槐笼擎积雪，日华渐上万年枝。","dynasty":"宋代","title":"宫词一百首"}
{"author":"岳珂","content":"上党王师未凯旋，鸾旗黄钺正行边。红尘一骑传天使，为送宫中则剧钱。","dynasty":"宋代","title":"宫词一百首"}
{"author":"岳珂","content":"六师夜撤广陵围，积甲芜城一样齐。淮海只今清彻底，更留京观筑鲸鲵。","dynasty":"宋代","title":"宫词一百首"}
{"author":"岳珂","content":"夜深雪压内门前，一榻还惊四璧天。上相传觞妻拥炭，归来{右鼻右干}息顿安眠。","dynasty":"宋代","title":"宫词一百首"}
{"author":"岳珂","content":"阙门双凤铸黄金，柳色宫沟转绿阴。辟尽四门绳样直，万方同邮一人心。","dynasty":"宋代","title":"宫词一百首"}
{"author":"岳珂","content":"骥騄双驰挽六钧，一枝花蕊委红尘。相辉楼下空排马，徒见宁王奉太真。","dynasty":"宋代","title":"宫词一百首"}
{"author":"岳珂","content":"奎躔五纬验连珠，瑞纪人文启圣符。一札铁衣天下诵，千山黑处起金乌。","dynasty":"宋代","title":"宫词一百首"}
{"author":"岳珂","content":"驾前校猎起封狐，御箭亲弯金仆姑。万骑嵩呼开电笑，吾皇神武古今无。","dynasty":"宋代","title":"宫词一百首"}
{"author":"岳珂","content":"辚辚车马送降{奠去大}，纱帽重瞳伏御楼。三度金门听露布，今晨又见下升州。","dynasty":"宋代","title":"宫词一百首"}
{"author":"岳珂","content":"雒坛爟火夜升烟，卤簿如云绣色鲜。万姓欢呼感泣，此生重遇太平年。","dynasty":"宋代","title":"宫词一百首"}
{"author":"岳珂","content":"尚方绝制别精{缪去纟加金}，宝带亲传镇库收。二十八条真紫磨，人间那识紫云楼。","dynasty":"宋代","title":"宫词一百首"}
{"author":"岳珂","content":"并汾箪食望亲征，儒馆诗歌继有声。黄繖登台城夜启，参旗不殿泰阶平。","dynasty":"宋代","title":"宫词一百首"}
{"author":"岳珂","content":"侍宴群儒立绛都，太清楼下望金舆。御前枣刻亲摹写，手赐新镌古法书。","dynasty":"宋代","title":"宫词一百首"}
{"author":"岳珂","content":"燕台胆落夏台臣，万国衣冠拱帝宸。更把文风兼教雨，一时净洗旧边尘。","dynasty":"宋代","title":"宫词一百首"}
{"author":"岳珂","content":"十里金明贯宝津，鸭头新绿水粼粼。玉卮齐献尧阶寿，柳钯花光一样春。金宫词一百首其二十五门内使走天街，当殿亲收宰相才。一榜尽除州别驾，谢恩未了杏园开。","dynasty":"宋代","title":"宫词一百首"}
{"author":"岳珂","content":"升龙门内屋千楹，玉宇金题映紫庭。卷帙异书三十万，至今光彩动奎星。","dynasty":"宋代","title":"宫词一百首"}
{"author":"岳珂","content":"龙鸾骞舞写宸间，秘阁交辉白玉堂。格是帝中称第一，不交合作羡钟王。","dynasty":"宋代","title":"宫词一百首"}
{"author":"岳珂","content":"金根载耜赴斋宫，晓日东郊望六龙。肯为三推便回辇，直须终亩劝耕农。","dynasty":"宋代","title":"宫词一百首"}
{"author":"岳珂","content":"乾元朵殿立黄麾，淳化新行入阁仪。鸣佩声摇珠纲近，夔龙先集凤凰池。","dynasty":"宋代","title":"宫词一百首"}
{"author":"岳珂","content":"近僚三馆集簪緌，后苑千花簇水涯。御纲红丝跃金鲤，龙韬更待钓璜师。","dynasty":"宋代","title":"宫词一百首"}
{"author":"岳珂","content":"绣旗城上展黄龙，万岁欢传万垒同。霹雳一声妖彗殒，捷书清曙入行宫。","dynasty":"宋代","title":"宫词一百首"}
{"author":"岳珂","content":"五原塞上款呼韩，春草新迷拜将坛。从此车书三万里，边臣日日奏平安。","dynasty":"宋代","title":"宫词一百首"}
{"author":"岳珂","content":"属车望幸隘东方，珠{左巾右介}金吾夹道旁。却笑甿黎惊卤簿，只知官是绿衣郎。","dynasty":"宋代","title":"宫词一百首"}
{"author":"岳珂","content":"龙鳞鸾路祀汾脽，玉检重开焕上仪。莫诧汉家躬武节，只今千里亘旌旗。","dynasty":"宋代","title":"宫词一百首"}
{"author":"岳珂","content":"注辇衣冠听九胪，周家王会看新图。仪鸾扇筤瞻朝退，扫得金莲撒殿珠。","dynasty":"宋代","title":"宫词一百首"}
{"author":"岳珂","content":"宫帘匝地昼阴移，红拂金壶殿脚随。玉凤坠钗心暗卜，圣情有喜近臣知。","dynasty":"宋代","title":"宫词一百首"}
{"author":"岳珂","content":"内家传奏走金貂，不待君王退早朝。亲见云开天一笑，袖将犀果赐臣僚。","dynasty":"宋代","title":"宫词一百首"}
{"author":"岳珂","content":"外庭公事近金稀，琅钮金跗试墨池。清景殿前春昼永，百篇书事写新诗。","dynasty":"宋代","title":"宫词一百首"}
{"author":"岳珂","content":"东华银榜丽卿云，资善新开列近臣。昨夜清台占上瑞，乐章已奏月重轮。","dynasty":"宋代","title":"宫词一百首"}
{"author":"岳珂","content":"昭阳殿里两枝春，萼萼曾承雨露恩。自是百王无圣断，毡车双出内东门。","dynasty":"宋代","title":"宫词一百首"}
{"author":"岳珂","content":"天章阁下午阴移，十事封章奏玉墀。帝贲一夔兼一卨，为时扶立太平基。","dynasty":"宋代","title":"宫词一百首"}
{"author":"岳珂","content":"寒垣战罢五单于，北驿吹尘捧国书。欲识一声震夷貊，契丹新进九龙车。","dynasty":"宋代","title":"宫词一百首"}
{"author":"岳珂","content":"旄头闟戟奉皮轩，禽献三驱礼意存。未向长杨搏熊虎，先看万骑猎杨村。","dynasty":"宋代","title":"宫词一百首"}
{"author":"岳珂","content":"玉阶授钺借前筹，上相提兵破贝州。骑火照山催召驲，紫宸殿上启金瓯。","dynasty":"宋代","title":"宫词一百首"}
{"author":"岳珂","content":"把麻宣读趁朝参，百辟争传两相衔。便觉太平元有象，肯教梦卜羡商岩。","dynasty":"宋代","title":"宫词一百首"}
{"author":"岳珂","content":"狄家天使夜行边，穆卜亲占百字钱。五岭共看蕃落马，便将时雨洗蛮烟。","dynasty":"宋代","title":"宫词一百首"}
{"author":"岳珂","content":"治定功成第四朝，八音纯绎度英韶。仪凰舞兽今千载，还见安安似帝尧。","dynasty":"宋代","title":"宫词一百首"}
{"author":"岳珂","content":"合宫复古肇精禋，心学重开圣制新。广殿邃严金作榜，自将明德逆三神。","dynasty":"宋代","title":"宫词一百首"}
{"author":"岳珂","content":"玉辇三朝奉至尊，并开朱邸傍金门。绿车日日朝慈寿，亲见含饴庆弄孙。","dynasty":"宋代","title":"宫词一百首"}
{"author":"岳珂","content":"辚辚翟略八銮鸣，佐馂瑶池奉玉觥。一事百王元未有，圣人仍是圣人甥。","dynasty":"宋代","title":"宫词一百首"}
{"author":"岳珂","content":"后元富庶冠西京，万国讴歌仰圣明。恭俭断知元不改，太平天子法周成。","dynasty":"宋代","title":"宫词一百首"}
{"author":"岳珂","content":"毡厦鸿儒彯侍缨，百年丰芑燕承平。上方亲述先朝志，黄繖清晨下迩英。","dynasty":"宋代","title":"宫词一百首"}
{"author":"岳珂","content":"仙源瓜瓞庆绵绵，玉叶金枝亿万年。天意睦亲流圣泽，已增宫院讲书员。","dynasty":"宋代","title":"宫词一百首"}
{"author":"岳珂","content":"新渠瀰瀰漾波深，千里桑麻蔼碧阴。喜动天颜古循吏，催教增秩赐黄金。","dynasty":"宋代","title":"宫词一百首"}
{"author":"岳珂","content":"圣心如镜静蝉蜎，欲仗元龟监已然。通志一编新进御，汉宫五夜剪金莲。","dynasty":"宋代","title":"宫词一百首"}
{"author":"岳珂","content":"天都万骑集生羌，大顺城头赤白囊。一镞狂酋惊褫魄，夜来弧矢直天狼。","dynasty":"宋代","title":"宫词一百首"}
{"author":"岳珂","content":"治平嘉佑阐重光，熉幄龙鳞绣黼张。圣德共知天与子，觚坛爟数世育台莱。","dynasty":"宋代","title":"宫词一百首"}
{"author":"岳珂","content":"道山云气隔尘埃，制诏中书选茂才。藜照何须烦太一，要观数世育台莱。","dynasty":"宋代","title":"宫词一百首"}
{"author":"岳珂","content":"先传陕右定天都，西域新来汗血驹。旧府折冲三十六，尽依铜虎铸兵符。","dynasty":"宋代","title":"宫词一百首"}
{"author":"岳珂","content":"池上繁红心曙霞，喧天箫吹教坊家。龙舟近晚传回辇，催进姚黄一朵花。","dynasty":"宋代","title":"宫词一百首"}
{"author":"岳珂","content":"露布银台听捷铃，把呈御药属头厅。早朝见说天颜喜，新复河西十二城。","dynasty":"宋代","title":"宫词一百首"}
{"author":"岳珂","content":"丁丁宫漏滴金壶，璧筦龙煤荐玉蜍。灯火阑珊歌舞散，睿思殿时答边书。","dynasty":"宋代","title":"宫词一百首"}
{"author":"岳珂","content":"真珠鞍辔蹙双龙，西母颁来庆寿宫。闻道先朝开国日，降王曾服尚方工。","dynasty":"宋代","title":"宫词一百首"}
{"author":"岳珂","content":"曲台称制会群儒，郊庙休疑聚论殊。却笑执经俟临决，枉教白虎议西都。","dynasty":"宋代","title":"宫词一百首"}
{"author":"岳珂","content":"鸦山凌晓度先锋，泣穴鼯鼪已灭踪。天子圣明知万里，归徕州下拆泥封。","dynasty":"宋代","title":"宫词一百首"}
{"author":"岳珂","content":"万里燕云虑正深，赭袍衿甲被黄金。思文圣主师文母，归徕州下拆泥封。","dynasty":"宋代","title":"宫词一百首"}
{"author":"岳珂","content":"令仆初开政事厅，内前车马沸升平。翠华先幸尚书省，读遍周官四摺屏。","dynasty":"宋代","title":"宫词一百首"}
{"author":"岳珂","content":"乐府仙韶奏九成，披香别殿瑞烟凝。紫云不待传新曲，春在瑶台第一层。","dynasty":"宋代","title":"宫词一百首"}
{"author":"岳珂","content":"宰相初除司马家，正衙昨日听宣麻。京都百万人欢喜，争筑新堤十里沙。","dynasty":"宋代","title":"宫词一百首"}
{"author":"岳珂","content":"宝慈殿里百花香，慈德宫前春昼长。红繖龙舆尊圣瑞，三宫同捧万年觞。","dynasty":"宋代","title":"宫词一百首"}
{"author":"岳珂","content":"绣裳画衮地生云，风动槐龙舞玉宸。铃索不摇钟漏永，骊珠满袖宠词臣。","dynasty":"宋代","title":"宫词一百首"}
{"author":"岳珂","content":"积雨将旬浃，都无一日表。檐寒多雀噪，路滑少人行。云气连山暗，霜威彻骨清。更怜敧枕处，终夕听泉声。","dynasty":"宋代","title":"葆清值雨二首"}
{"author":"岳珂","content":"松竹锁灵宅，尘埃了不侵。洞龙随剑吷，槛鹤识琴心。路指三峰近，山通一径深。壁间少年字，陈迹不堪寻。","dynasty":"宋代","title":"葆清值雨二首"}
{"author":"岳珂","content":"棠湖有病客，破鼎支药糜。青阳动新晴，兀兀厌坐驰。静闻箫鼓闹，翠幰行春堤。柔风吹帘旌，杲日浮屏缇。行厨依竹里，绣幙联江湄。为问来者谁，板舆双侍姬。光彩照路傍，拍舞襄阳儿。病翁禅定心，久矣沾絮泥。一念忽随喜，联复相追随。家人治尊罍，夜漏觇晨晞。拥被起跃然，不知筋力痿。破晓始三弄，冲寒才一卮。爚如满天星，湛湛开青池。晨光透户牖，纤尘寂不吹。倏焉云头催，随以雨脚垂。汀苹振淅沥，岸柳惊纷披。度塘如度桥，跬步窘且危。往谒乘驿使，席间如鼓鼙。主宾无软语，僮仆侵寒肌。一坐礼敬疎，四雇面包{黎去氽加黑}。亟就儿女曹，疾驾掀重帷。拥炉共炙手，悔游仍攒眉。须臾呼酒炙，稍觉春融怡。棠湖暂纾望，苜盘充疗饥。一末复两杯，肤粟欣平治。先登浔阳楼，次读琵琶诗。来往信底忙，吟哦聊自欺。江柁昼摇兀，市声晚哑咿。估客维岸傍，樵径行歌归。宿霭了未收，溟蒙沾人衣。落莫兴易阑，扶舆力将疲。却从名园游，款户访故知。蔬甲拆青嫩，池光摇碧漪。桑颠宿鸡鸣，柳畔新莺啼。主人相雇笑，谓此亦足栖。曾留长者辙，更著名人题。庐山三万峰，一碧天与齐。千古真面目，庶几今见之。遂开成趣轩，夕宴陈尊彝。疱鲭诧雕俎，幻火后眩奇。沙苑出细肋，好音来赫蹄。纸尾有醉字，恍如写乌丝。意者天机全，落笔惊倾欹。长鳄白浪卷，踞蛤青云期。佳客不我从，逸兴何所为。整鞅固已屡，鸣漏将何其。九衢月似霜，乌鹊仍绕枝。风乾路犹湿，云淡星不移。已成归兮赋，更作怅然疑。诘朝益明媚，一瞬弯四时。天机岂易测，我惑宁不滋。尝闻士之遭，皋夔异周伊。如何不后先，翻覆成嘘唏。昨何为而寒，今何为而熙。中间出一夕，乃尔变惨凄。吾昨解印绶，一舸来自西。天道皆自然，肯以阴晴窥。况此瞬息观，讵可分两岐。为言独醒者，今昔无町畦。从今好天色，更请还一鸱。东寻五云谷，西渡三峡溪。杏开董奉坛，桃映康俗祠。景物看吐吞，冷暖随呵撝。以此青田酿，酌之沧海蠡。蓝舆乘两肩，倒载白接{上四下离}。真意浃三益，和气重四支。持之药吾疾，正可扶衰赢。明窗睡久酣，旧业荒於嬉。正当出呓语，走笔萦虹蜺。追书浃旬事，幸免然豆箕。","dynasty":"宋代","title":"比闻赵季茂春板舆行春甚乐予跃然效之是日乃"}
{"author":"岳珂","content":"閒步碧云亭，寒郊弄晚晴。牛羊分暝色，禽鸟有春声。城柳风犹劲，溪梅冰共清。屋梁正残照，西望忆长庚。","dynasty":"宋代","title":"碧云亭晚眺二首"}
{"author":"岳珂","content":"岁化方冉冉，耕亩自閒閒。日落青枫浦，云平白苧山。夜城严警柝，昏鼓动层关。风露汀洲冷，惊鸿自往还。","dynasty":"宋代","title":"碧云亭晚眺二首"}
{"author":"岳珂","content":"近岸千帆阅，雄襟一昔舒。云程排沸浪，风御翼澄虚。块历过都马，波翻纵壑鱼。经旬叹淹滞，此理盍乘除。","dynasty":"宋代","title":"便风经雁汊宿荻港是日舟行四百里三首"}
{"author":"岳珂","content":"羊角抟扶日，鸿毛迅顺时。天心应有为，吾道复何疑。岸燎开戎捷，矶神助好词。倚樯聊一笑，且试楚襟披。","dynasty":"宋代","title":"便风经雁汊宿荻港是日舟行四百里三首"}
{"author":"岳珂","content":"瞬息四百里，经行三十年。此时真缩地，当日信梯天。岸过人回首，山浮浪驾肩。望尘何足羡，御寇正泠然。","dynasty":"宋代","title":"便风经雁汊宿荻港是日舟行四百里三首"}
{"author":"岳珂","content":"雪窗病恼独支颐，不解随人举酒卮。惊辨有时欺白羽，解围无妇蔽青丝。骊珠满袖勾吟兴，鹿氅看山恋药糜。莫讶牛腰联未足，江州司马例能诗。","dynasty":"宋代","title":"病中酬赵季茂"}
{"author":"岳珂","content":"一年无病缘官事，一病兼旬为燕居。自是素餐天所厌，可能竖子解乘除。","dynasty":"宋代","title":"病中散步六绝"}
{"author":"岳珂","content":"鬼章夜缚下洮城，祝册先朝永裕陵。二圣止戈元有指，未教狡穴尽秋鹰。","dynasty":"宋代","title":"宫词一百首"}
{"author":"岳珂","content":"貂冠骀背侍龙颜，前殿师臣第一班。坐使皇基增九鼎，得贤应许继南山。","dynasty":"宋代","title":"宫词一百首"}
{"author":"岳珂","content":"洛京韫椟起儒珍，地讲忠规德日新。禁苑金丝舞垂柳，万方已被发生仁。","dynasty":"宋代","title":"宫词一百首"}
{"author":"岳珂","content":"凤仪鱼跃更龙拿，传宝犹矜赵璧瑕。一夜神光照东井，天教景命属天家。","dynasty":"宋代","title":"宫词一百首"}
{"author":"岳珂","content":"宫样新装锦{左衤右颉}鲜，都人争服孟家蝉。天心谁识开真瑞，待见中兴第十传。","dynasty":"宋代","title":"宫词一百首"}
{"author":"岳珂","content":"今年下诏复河湟，峡路王师出省章。已报龙支新拓境，更开属国处降羌。","dynasty":"宋代","title":"宫词一百首"}
{"author":"岳珂","content":"未央楼殿倚天开，东北偏高是月台。驰道都人浑惯识，星毬争指大家来。","dynasty":"宋代","title":"宫词一百首"}
{"author":"岳珂","content":"寿星频见大河清，宫殿金芝产九茎。乐府词臣初应制，敕催院使按新声。","dynasty":"宋代","title":"宫词一百首"}
{"author":"岳珂","content":"瑞云擎出捧珠龙，十二时堂建合宫。□□颁常同正朔，要令声教混华戎。","dynasty":"宋代","title":"宫词一百首"}
{"author":"岳珂","content":"午夜红光照禁中，贡金铸鼎效神工。君臣称瑞频腾奏，又见祥云鹤舞空。","dynasty":"宋代","title":"宫词一百首"}
{"author":"岳珂","content":"予于是帖，有感者四。馆职在外，于学士不系细衔，于带职者皆曰同院，意亲情洽，所以见前辈之笃风谊也。内赐金鱼，盖出新宠，带职者乃从学士转致，又杂以他寄焉，所以见上恩交情俱无内外也。谢学士以启，而用楷法，寄同院同年以诗，而用行书，又以见待人处己，虽小节皆有体也。承平幕府，得一佳帖，相聚以观，又以见时清事得，虽边圉亦得惟从容于文艺也。於虖，诗文之传，几人于兹，独于此书，有感有思。流风之存，妙墨之遗。什袭是宜，维以诗之。","dynasty":"宋代","title":"李西台启诗帖赞"}
{"author":"岳珂","content":"遗墨之四行，煜其如晨星之烂。是曰元祐之名臣，所当考而申之以赞。久藏弗治，客见而叹，持并所携，毫发无间，予是以知其非赝。","dynasty":"宋代","title":"孙莘老"}
{"author":"岳珂","content":"书名之行，始地陈夷。归而范模，则有余师。中兴几人，存此绝技。太平之风，尚想渐被。","dynasty":"宋代","title":"徐明叔向热传达二帖赞"}
{"author":"岳珂","content":"奎章夜下九重天，雍乘畴咨法从贤。纪雉重开五工正，止麟还见一经传。紫荷佩袷新簪橐，青汗磨铅旧简编。便合史筵尊领袖，红云堆里望台躔。","dynasty":"宋代","title":"贺李微之兼工侍二首"}
{"author":"岳珂","content":"身世漂摇似转蓬，历湖经渰任西东。凌波小试桧松楫，宿露饱亲葭苇丛。两岸居然惊脱兔，一帆从此迅冥鸿。到头天意君须会，吾道区区端未穷。","dynasty":"宋代","title":"遇顺风"}
{"author":"岳珂","content":"病疏酒盏傍茶瓯，一独醒中起百忧。七尺之躯三寸舌，问渠小大若为谋。","dynasty":"宋代","title":"病中散步六绝其五"}
{"author":"岳珂","content":"士之以道义相从，岂计其功，而况乎公。当其任紬绎唐事之寄，所以极简编之从容。亦既上成书于迩英，而公犹得以三百年之鉴，信其遗风。则是一纪之淹，乃所以就百世之功。石渠兰台，片言帝聪，考盘弗为，皦然初终，尤以见公子于元丰。盖尽其魏阙之心，而裕陵之于温国，未尝不知其畎亩之忠也。此帖之存，公心天通。诋斥之诬，吁嗟麟穷。","dynasty":"宋代","title":"范正献书毕帖赞"}
{"author":"岳珂","content":"遗墨之四行，煜其如晨星之烂。是曰元佑之名臣，所当考而申之以赞。","dynasty":"宋代","title":"孙莘老报状帖赞"}
{"author":"岳珂","content":"辚辚车马送降酋，纱帽重瞳伏御楼。三度金门听露布，今晨又见下升州。","dynasty":"宋代","title":"宫词一百首其十八"}
{"author":"岳珂","content":"积病渐成衰，情知老见欺。眵昏先掩卷，肩竦不关诗。行圃须人助，登楼怯步迟。经年早知倦，况复隔年时。","dynasty":"宋代","title":"病中有感四首"}
{"author":"岳珂","content":"心潜书法，神造诗境。予意是时，万念俱屏。乐非外骛，自得隽永。坐令尘埃，顿发深省。","dynasty":"宋代","title":"青峰诗帖赞"}
{"author":"岳珂","content":"太液沉云冷寖菰，宫帘卷月挂珊瑚。插天楼殿凉如洗，好是承平七夕图。","dynasty":"宋代","title":"宫词一百首其九"}
{"author":"岳珂","content":"五更展转待晨光，到晓瞢腾入睡乡。却是金门早朝客，千金不博枕中方。","dynasty":"宋代","title":"睡起三绝"}
{"author":"岳珂","content":"句法之奇，日炼月锻。鸟轻之过疾讵稳，驴上之推敲未判。长吉这心欲呕，弥明之息犹鼾。天巧呈露风期汗漫。予方遡诗派而未能，所以掩斯卷而三叹也。","dynasty":"宋代","title":"黄鲁直诗稿帖赞"}
{"author":"岳珂","content":"赈济者何人，催租者何司。有令如斯，而无救于背驰。此古人所以设官以采诗也。","dynasty":"宋代","title":"米元章催租诗帖赞"}
{"author":"岳珂","content":"北都旧产无淇竹，见说园池芦苇多。涨绿不妨放来雨，更须别浦听鸣荷。","dynasty":"宋代","title":"东壩以里沿岸人家皆对门植苇於小屿不晓其旨"}
{"author":"岳珂","content":"西望沙羡东秣陵，湓江中道是归程。柳阴系缆人归后，频有黄鹂三四声。","dynasty":"宋代","title":"后江行十绝"}
{"author":"岳珂","content":"七层灵燄自照，万里劫风不吹。烽信断无泽国，神光恰似天池。","dynasty":"宋代","title":"塔灯六言四绝其二"}
{"author":"岳珂","content":"元是户山莫逆交，宫亭西畔着衡茅。盟鸥似怯经新浪，怨鹤还知宿故巢。一沼种莲衣可制，万竿脱箨杖轻敲。不须海若逌然笑，乞与杯堂乐芥坳。","dynasty":"宋代","title":"初还故居"}
{"author":"岳珂","content":"今年九月旦，泽国始闻雁。雝雝三两声，云关更凄断。宿豫旱且蝗，岂汝无稻粱。穷漠三万里，还复思故乡。雁来过期已一月，汝来之迟果何说。雁对以臆不能言，来时胡儿将寇边。","dynasty":"宋代","title":"九月一日闻雁"}
{"author":"岳珂","content":"七层灵焰自照，万里劫风不吹。烽信断无泽国，神光恰似天池。","dynasty":"宋代","title":"塔灯六言四绝"}
{"author":"岳珂","content":"论帖至晋，书法之祖。溯晋而西，又举一武。扑散质寓，意妍态鲁。禁脔之藏，尚觌真古。","dynasty":"宋代","title":"米元章临晋武帝大水帖赞"}
{"author":"岳珂","content":"义献之迹，临者米也。遡观欣书，乃二体也。随珠卞璧，萃此纸也。以鉴得之，亦可纪也。","dynasty":"宋代","title":"米元章临笔精日寒二帖赞"}
{"author":"岳珂","content":"九天驿骑下弓招，葵日丹心识就尧。鸾凤正应在阿阁，鶢鶋何事享箫韶。丘园有分容逋客，海岳无裨愧圣朝。老病不堪心力倦，甫田勿叹莠荞荞。","dynasty":"宋代","title":"己亥十二月十七日堂帖被召感恩二首其一"}
{"author":"岳珂","content":"炜五帖兮迨今，信第一兮秋深。彼伯高兮书淫，人争取兮千金。考步武兮可寻，付纤农兮何心。媲关沈兮鸣琴，尚海岳兮知音。","dynasty":"宋代","title":"张长史秋深帖赞"}
{"author":"岳珂","content":"小心风伯紫宫回，眼看银蟾海上来。玄豹又成漫谷雾，断虹犹作隐山雷。便教雨积三时害，未信晴无一日开。待试平生补天手，为君明镜再安台。","dynasty":"宋代","title":"予归未省松楸将以初秋望前汎湖之龙门已戒舟舰而连夕雨作不见月因赋天问二章其二"}
{"author":"岳珂","content":"龟趺千丈屹岧峣，古寺残僧正寂寥。律演金轮开印度，字遗石磴说隋朝。续题剩有名人迹，接畛犹逃劫火烧。吊古未磨今古恨，又携筇策过前桥。","dynasty":"宋代","title":"十一月二十七日步自虎溪至西寺摩挲率更旧碑近览前闻人故游有感而赋"}
{"author":"岳珂","content":"以退藏心，邀丘壑老。唱酬之间，意已足考。我以倦翼，故应知还。高躅凛然，庶几是攀。","dynasty":"宋代","title":"李西台退居诗帖赞"}
{"author":"岳珂","content":"鸟道度崄绝，禽名通古今。筑亭聊驻马，息木未成阴。路峻天应近，崖幽雾更深。畏途犹避热，坐有蹑云心。","dynasty":"宋代","title":"过啄木岭暑暍憩道傍移时始行三首其三"}
{"author":"岳珂","content":"崇观太平，博雅汇征，秀出簪缨。楚芈蜀刘，三英并辀，道祖其俦。沈浸深醇，薰陶见闻，厥艺以振。方旅兰芝，水清献奇，发千古机。撷其所长，韬锋敛铓，类曲水之觞。即权合经，不特制名，雅韵尽呈。泾芾已仙，是书之传，孰探其天。风期九垓，黄鹄下来，然予言哉。","dynasty":"宋代","title":"苏道祖书简帖赞"}
{"author":"岳珂","content":"鸟道度崄绝，禽名通古今。筑亭聊驻马，息木未成阴。路峻天应近，崖幽雾更深。畏途犹避热，坐有蹑云心。","dynasty":"宋代","title":"过啄木岭暑暍憩道傍移时始行三首其三"}
{"author":"岳珂","content":"夔作八音，茎韺咸云。娄辨五色，朱紫玄纁。伟绝艺之天成，随所施而冠群。既运斤而荐巧，亦端委而长身。或有若有阙里，或蔡邕而贲。是其同者体，而不同者神。藻绘既后素，笙镛无夺伦，夫是之谓宝真。","dynasty":"宋代","title":"张长史春草三帖赞"}
{"author":"岳珂","content":"仙源瓜瓞庆绵绵，玉叶金枝亿万年。天意睦亲流圣泽，已增宫院讲书员。","dynasty":"宋代","title":"宫词一百首其五十五"}
{"author":"岳珂","content":"用关无用地，才与不才间。万法因心起，几人如我閒。床头看黄卷，屋外尽青山。隐几逌然笑，何人战触蛮。","dynasty":"宋代","title":"閒居六咏·昼閒"}
{"author":"岳珂","content":"松竹锁灵宅，尘埃了不侵。洞龙随剑吷，槛鹤识琴心。路指三峰近，山通一径深。壁间少年字，陈迹不堪寻。","dynasty":"宋代","title":"葆清值雨二首"}
{"author":"岳珂","content":"予于是帖，有感者四。馆职在外，于学士不系细衔，于带职者皆曰同院，意亲情洽，所以见前辈之笃风谊也。内赐金鱼，盖出新宠，带职者乃从学士转致，又杂以他寄焉，所以见上恩交情俱无内外也。谢学士以启，而用楷法，寄同院同年以诗，而用行书，又以见待人处己，虽小节皆有体也。承平幕府，得一佳帖，相聚以观，又以见时清事得，虽边圉亦得惟从容于文艺也。於虖，诗文之传，几人于兹，独于此书，有感有思。流风之存，妙墨之遗。什袭是宜，维以诗之。","dynasty":"宋代","title":"李西台启诗帖赞"}
{"author":"岳珂","content":"中天半倚寥泬，大帝高居郁萧。已讶流铃掷火，还疑绛节来朝。","dynasty":"宋代","title":"塔灯六言四绝"}
{"author":"岳珂","content":"周禾同颖，赵玉连璧。层见间出，又其伟特。有美颍滨，味道自得。既相师于父子，又斋驱于翰墨。吾评其人，概犹可识。盖严重端肃者老泉之教，而淳劲迈往者长公之德。谓余不信，视此手泽。","dynasty":"宋代","title":"苏文定"}
{"author":"岳珂","content":"群贤修禊，书法遂东。永欣之传，盛于越中。褚虽莫留，犹有远公。至今千岩，飒然清风。","dynasty":"宋代","title":"奉礼帖赞"}
{"author":"岳珂","content":"一朵祥云捧赭袍，九天春色醉仙桃。教坊度曲声嗺酒，折槛双瞻舞袖高。","dynasty":"宋代","title":"宫词一百首其二"}
{"author":"岳珂","content":"把麻宣读趁朝参，百辟争传两相衔。便觉太平元有象，肯教梦卜羡商岩。","dynasty":"宋代","title":"宫词一百首"}
{"author":"岳珂","content":"粮府久关虑，骑官方应占。天心昭可卜，人事备当严。一苇江难恃，三巴民已歼。闭关还早计，璿玉不须觇。","dynasty":"宋代","title":"庚子正月彗见于室有诏求言因上己见有感作三唐律其三"}
{"author":"岳珂","content":"涉笔牛腰倦不支，余工那复到新诗。殷雷秧绿又期月，指日枣红能几时。自古兵财无一策，于今社稷寄西陲。入郛及国均危道，勿谓君侯不敢知。","dynasty":"宋代","title":"予以谬作数种并总所奏藁遗参赞高紫微闻以阅"}
{"author":"岳珂","content":"道林之名，予不得而知。云泉松石之胜写于涟漪，必其地之景物足以称其诗也。今其陈迹杳然，已无复遗。予盖尝登瑞墨之基，涉一境之陂陀，皆平芜与荒畦，又恶睹所谓毕世相忘之奇。泉陊云归，松桥斧随，世固多有之。而予独于此奇其北向之悲也。","dynasty":"宋代","title":"米元章道林诗帖赞"}
{"author":"岳珂","content":"天巧与天宜，雕锼焉用诗。冥鸿吾自爱，隐豹彼何知。牧笛方堪听，胡笳不奈吹。伤时烛之武，老矣不能为。","dynasty":"宋代","title":"赵季茂通判惠诗走笔奉和十篇"}
{"author":"岳珂","content":"秦火燎原，衣冠涂炭。绕指之柔，出乎百锻。如公之刚，犹死忧患。时欤命欤，一览三叹。","dynasty":"宋代","title":"王敏节欢喜帖赞"}
{"author":"岳珂","content":"往年曾佩双湖组，古刹犹题三塔湾。堕雁重寻湖浩渺，断虹浑记水回环。两州隔涉名无改，二纪栖迟老复还。病衲虽无分别想，经行莫作少年看。","dynasty":"宋代","title":"嘉定丁卯余守槜李召远群人见饯於三塔湾偶至"}
{"author":"岳珂","content":"汤汤南纪重喉衿，纵敌年来患已深。七十万家财与力，六千里地古犹今。薇屯正自忧无给，桑土当思彻未阴。用力愈劳工愈寡，相公试察此时心。","dynasty":"宋代","title":"秋夕有感二首呈督视参政其一"}
{"author":"岳珂","content":"鸦山凌晓度先锋，泣穴鼯鼪已灭踪。天子圣明知万里，归徕州下拆泥封。","dynasty":"宋代","title":"宫词一百首"}
{"author":"岳珂","content":"放船快度固城湖，十幅轻帆日未晡。东望金陵千嶂远，南浮银壩万舻趋。歌声随地参吴楚，沮泽经春畏稗蒲。却认棠矶寻钓艇，只怜无影浸康庐。","dynasty":"宋代","title":"晓过固城湖"}
{"author":"岳珂","content":"学以进乎道，不止於决科也。厌饫优柔，贵精不贵多也。得失奇偶，固末如之何也。指端而言，所以勉其切磋也。三致意于丁宁，式尔心之讹也。因私淑以儆诸后学，又有以见前辈用心之不颇也。","dynasty":"宋代","title":"黄鲁直觉民读书帖赞"}
{"author":"岳珂","content":"去年旱势已殊常，今岁农家更可伤。支港鲋臣空涸辙，大田龟兆未移秧。祇今已是眼滴血，此后应无肉补疮。虮虱小臣惟痛哭，第凭宗社叫苍苍。","dynasty":"宋代","title":"夏旱三首其一"}
{"author":"岳珂","content":"公之素守，日烈霜严。公之大节，斗揭岩瞻。笔势所存，心画可占。八法具体，匪柔匪铦。庶汇流形，如鶱如潜。映圠是似，端倪孰觇。人以艺进，公以德兼。凛其高风，气压万签。公神在天，公书在奁。系赞以藏，震于壬{险去阝加忄}。","dynasty":"宋代","title":"颜真卿朝回帖赞"}
{"author":"岳珂","content":"隐约山藏雾，砰𥔀地起雷。黑风吹海立，白雨过江来。齐乐正应尔，沛儿安在哉。雄雌谁与辨，试上楚王台。","dynasty":"宋代","title":"排湾遇风对岸即彭泽旧县二首其一"}
{"author":"岳珂","content":"萧萧衰发倚西风，两岸青山尽识侬。东去西来缘底事，只应添得一龙钟。","dynasty":"宋代","title":"至鄂期年以饟事不给於诗己亥夏五廿有八日始"}
{"author":"岳珂","content":"绣裳画衮地垂云，风动槐龙舞玉宸。铃索不摇钟漏永，骊珠满袖宠词臣。","dynasty":"宋代","title":"宫词一百首其七十三"}
{"author":"岳珂","content":"十里金明贯宝津，鸭头新绿水粼粼。玉卮齐献尧阶寿，柳钯花光一样春。金宫词一百首其二十五门内使走天街，当殿亲收宰相才。一榜尽除州别驾，谢恩未了杏园开。","dynasty":"宋代","title":"宫词一百首"}
{"author":"岳珂","content":"王门之书祖始兴，他帖阁本皆洞精。独余此帖难强名，妙处顿使俗眼惊。唐人硬黄昔流声，纸古墨暗如晨星。儿曹缄口勿浪评，更看羲献森阶庭。","dynasty":"宋代","title":"王导怀感帖赞"}
{"author":"岳珂","content":"水面平如砥，湖心浅不波。驾肩同作楫，袖手莫谈河。不见成桥鹊，空传度碛驼。劳生正应尔，空愧白鸥莎。","dynasty":"宋代","title":"渰中水浅舆从下水肩舟二首其二"}
{"author":"岳珂","content":"元是庐山莫逆交，宫亭西畔着衡茅。盟鸥似怯经新浪，怨鹤还知宿故巢。一沼种莲衣可制，万竿脱箨杖轻敲。不须海若逌然笑，乞与杯堂乐芥坳。","dynasty":"宋代","title":"初还故居"}
{"author":"岳珂","content":"真宰之出，维天降才。既玉于成，勋名九垓。山川出云，时雨必至。道之将行，公揭魁瑞。问学已正，渊源已充。险夷一涂，奚有于躬。绍熙季年，国势𣕕杌。手扶重轮，公为时出。屹若九鼎，不震不摇。公秉国成，端委以朝。拔茅斯征，苞桑斯戒。匪兕之时，乘否于泰。有棐至诚，云开于衡。顾不能排，噂𠴲背憎。公能者天，岂曰臧氏。汗青万年，则有公议。我昔龀齿，拜公江干。公顾而奇，信乎庭兰。三十八年，始得遗帖。忧边谨微，抑寓相业。字端而庄，德谦而光。于閒暇时，宪型四方。书藏在奁，百世如对。尚想公仪，洒扫进退。","dynasty":"宋代","title":"赵忠定"}
{"author":"岳珂","content":"我是棠矶旧钓徒，天教生与水云俱。兰亭正值人修禊，柳岸还添浪拍湖。幸有丈人观笔法，可无嘉客醉兵厨。直须去跃城东马，更与留春作后图。","dynasty":"宋代","title":"上已约客总宜一病不及往二诗呈陈元履王囦{"}
{"author":"岳珂","content":"昔李西平之在凤翔，尝以直道致主。慕魏郑公，虽叔度之进言，犹毅然而不从。谓幸备于将相，讵爱身而苟容。猗欤先王，亦师文忠。凡引笔而行墨，皆刻志而比踪。今观碑刻之在天下，虽小大真行之异工，视此帖之所传，盖不约而皆同。然则有犯无隐，挺焉直躬。唾当道之豺狼，婴九渊之神龙。盖当心摹手追之时，已有之死不顾之遗风矣。","dynasty":"宋代","title":"鄂忠武王书简帖赞"}
{"author":"岳珂","content":"□宫璧柱带金缸，複道横虹结绮窗。半道牙牌奏人办，御舟才过□□□。","dynasty":"宋代","title":"宫词一百首"}
{"author":"岳珂","content":"泽国何村不著桥，中桥跬步即云霄。青帘望市雷鸣腹，黄帽推船水没腰。六月彤云摇旱火，一潮清浪卷晴飚。平生未惯舟行陆，铁石心肠也合消。","dynasty":"宋代","title":"中桥二首"}
{"author":"岳珂","content":"绣裳画衮地垂云，风动槐龙舞玉宸。铃索不摇钟漏永，骊珠满袖宠词臣。","dynasty":"宋代","title":"宫词一百首其七十三"}
{"author":"岳珂","content":"岁华方冉冉，耕亩自閒閒。日落青枫浦，云平白苧山。夜城严警柝，昏鼓动层关。风露汀洲冷，惊鸿自往还。","dynasty":"宋代","title":"碧云亭晚眺二首其二"}
{"author":"岳珂","content":"九重旒冕真知己，几度弓旌忆款门。素志不为温饱计，赤心未报圣明恩。鹤汀云雨暮应卷，牛渚风烟秋欲昏。休向长江问陈迹，浮梁孤塔不堪论。","dynasty":"宋代","title":"庚子三月二十七日又易守当涂四月十一日发辞"}
{"author":"岳珂","content":"天下水乐洞，今归四姓家。台池閒日月，泉石痼烟霞。谁挈游人榼，还寻奉使楂。明朝重回首，清梦隔京华。","dynasty":"宋代","title":"水乐洞"}
{"author":"岳珂","content":"秋风九月边尘高，千艘夜下宫锦袍。文章不特动蛮貊，要识金版开六韬。孙曹已矣等陈迹，唤起坡仙同赤壁。喧阗笳鼓动地归，重把功名光采石。","dynasty":"宋代","title":"饯高紫微视"}
{"author":"岳珂","content":"早岁骊车拥汉关，忧心耿耿日凋颜。秋成正望狼烽急，夜枕不禁鱼目鳏。三仕古犹关喜愠，万金今不博安閒。回思此日一尊酒，只合长居木雁间。","dynasty":"宋代","title":"秋夕有感二首"}
{"author":"岳珂","content":"弦管之流声，景物之感情。激徵含商，舒华发英。固所以合融怡于自然，而惜流转之不停。亦犹夫见穿花之蛱蝶，赋点水之蜻蜓。思尽醉于风光，而典春衣于杜陵也。","dynasty":"宋代","title":"周少隐"}
{"author":"岳珂","content":"劲而柔，端而遒。奔八骥，回九牛。功玉铉，名金瓯。藏此书，识前修。","dynasty":"宋代","title":"朱文靖报称帖赞"}
{"author":"岳珂","content":"周禾同颖，赵玉连璧。层见间出，又其伟特。有美颍滨，味道自得。既相师于父子，又斋驱于翰墨。吾评其人，概犹可识。盖严重端肃者老泉之教，而淳劲迈往者长公之德。谓余不信，视此手泽。","dynasty":"宋代","title":"苏文定"}
{"author":"岳珂","content":"老去茆檐只负暄，重烦冠缓到柴门。纡金何有功名望，束带岂堪宾客言。璀璨章身同赐马，差池接翼愧廷鵷。折腰重起平生愧，诿曰何知鹤在轩。","dynasty":"宋代","title":"得合门报以予班学士诏复赐衣带因怀初锡倏阅"}
{"author":"岳珂","content":"词真意浃，不屈不狎，端重有法。此近世名臣之帖。承平流风，尚或可接，予欲以此观相业。","dynasty":"宋代","title":"梁文靖南安漳岩泉福三帖赞"}
{"author":"岳珂","content":"结字小而密，气放以逸。措意婉而妍，神闭以全。公固不以书名，盖无一而非天。然则汪洋澹泊，一倡三叹，考之东坡先生之言，盖不特公之文为然也。","dynasty":"宋代","title":"张文潜九华帖赞"}
{"author":"岳珂","content":"病懒两相宜，閒吟九日诗。江山虽旧隐，泉石是新知。不分黄花老，从教乌帽吹。白衣浑未至，醒眼欲何为。","dynasty":"宋代","title":"赵季茂通判惠诗走笔奉和十篇"}
{"author":"岳珂","content":"买田阳羡说东坡，想见溪山胜槩多。曾是中营誇绣帽，尚传遗庙锁雕戈。斩蛟义槩人犹记，化蝠仙踪事易讹。我欲问津先访古，古灵题迹试摩挲。","dynasty":"宋代","title":"问道宜兴二首其一"}
{"author":"岳珂","content":"袅缆宿前湾，平芜泱漭间。舫移星在户，岸迥斗藏山。浅濑不胜揭，浮竹何日閒。夜深闻过櫓，知自溧阳还。","dynasty":"宋代","title":"夜宿桥岸"}
{"author":"岳珂","content":"庐峰三万丈，鸟道度嶙峋。宿雨留前躅，清风绝后尘。谁怜石楼客，同是玉阶人。谢屐须乘兴，千年草木春。","dynasty":"宋代","title":"宿溪声阁望香炉峰偶成二律其二"}
{"author":"岳珂","content":"茶虽以药煎，斯失正味。字托以笔试，斯失正体。以先生而比王定国，抑未知其何似。于赋之尾，与他木异，又莫详其孰是。要皆知乎识者之议，敬藏以俟。","dynasty":"宋代","title":"黄鲁直煎茶赋帖赞"}
{"author":"岳珂","content":"霜晴著物利于刀，漏泄阳和是小桃。春色已看九重醉，秋风不管十分饕。青枝似惬乌栖月，红浪不翻龙化涛。秾艳自同时节异，夫君于此见清高。","dynasty":"宋代","title":"小春六花小桃"}
{"author":"岳珂","content":"辚辚翟辂八銮鸣，佐馂瑶池奉玉觥。一事百王元未有，圣人仍是圣人甥。","dynasty":"宋代","title":"宫词一百首其五十二"}
{"author":"岳珂","content":"日日征帆上水风，掀天雪浪骇鱼龙。不须检校江行历，知过云山几万重。","dynasty":"宋代","title":"后江行十绝"}
{"author":"岳珂","content":"曲台称制会群儒，郊庙休疑聚论殊。却笑执经俟临决，枉教白虎议西都。","dynasty":"宋代","title":"宫词一百首"}
{"author":"岳珂","content":"秋风九月边尘同，千艘夜下宫锦袍。文章不特动蛮貊，要识金版开六弢。孙曹已矣等陈迹，唤起坡仙同赤壁。喧阗笳鼓动地归，重把功名光采石。","dynasty":"宋代","title":"饯高紫微视师黄冈"}
{"author":"岳珂","content":"弦管之流声，景物之感情。激徵含商，舒华发英。固所以合融怡于自然，而惜流转之不停。亦犹夫见穿花之蛱蝶，赋点水之蜻蜓。思尽醉于风光，而典春衣于杜陵也。","dynasty":"宋代","title":"周少隐"}
{"author":"岳珂","content":"自虎闱之教废，分绝堂陛。伟圣皇之订礼，得古意于胄齿。南牙既启，有煜朱邸。锵锵佩履，谒刺填委。不爱尺纸，锡以云体。天光之下，彼蔼然主器。不居其贵，此其所以诒天禧之谋，长治平之制。臣赞而藏，昭示物轨，以续江氏之秘。尚宝勿替，式示万世。","dynasty":"宋代","title":"真宗皇帝南牙谢访状赞"}
{"author":"岳珂","content":"其忠足以继忠显，其教足以传西枢。其略足以佐魏公，其识足以知二吴。于虖，斯亦足以列宝真之储矣。","dynasty":"宋代","title":"刘彦修"}
{"author":"岳珂","content":"池上荷花绿净时，岸头杨柳插天垂。倦翁纵步聊行散，早有龟鱼圣得知。","dynasty":"宋代","title":"病中散步六绝"}
{"author":"岳珂","content":"朝随粥鼎蝉腹润，夜掩书帷鳏目眠。无奈暑威侵病骨，起来搔首斗垂天。","dynasty":"宋代","title":"病中散步六绝"}
{"author":"岳珂","content":"平头奴子初茸鹿，利口啬夫双部蛙。二物何关人静噪，不妨卧听步随车。","dynasty":"宋代","title":"病中散步六绝"}
{"author":"岳珂","content":"病疎酒醆傍茶瓯，一独醒中起百忧。七尺之躯三寸舌，问渠小大若为谋。","dynasty":"宋代","title":"病中散步六绝"}
{"author":"岳珂","content":"绝怜倦翼晚风高，解枼归来得故巢。物态随人也欢喜，游丝不住舞蠨蛸。","dynasty":"宋代","title":"病中散步六绝"}
{"author":"岳珂","content":"九折登山倚瘦筇，杏蹊眼缬早冬烘。翠云遮断神仙客，不许其间著倦翁。","dynasty":"宋代","title":"病中午后登山閒步遥见园亭有以帟张栏处久而"}
{"author":"岳珂","content":"满山桃李闹红霞，曾约香山白鹿车。堪笑东风欺病客，搀先且到别人家。","dynasty":"宋代","title":"病中午后登山閒步遥见园亭有以帟张栏处久而"}
{"author":"岳珂","content":"小池玉尺跃清波，病不开尊奈尔何。更倩棠漪吹柳岸，为君粘发醉颜酡。","dynasty":"宋代","title":"病中午后登山閒步遥见园亭有以帟张栏处久而"}
{"author":"岳珂","content":"冲席丞郎酒斛筹，不关无面见春鸥。五鲭见说妨斋禁，留待明朝大白浮。","dynasty":"宋代","title":"病中午后登山閒步遥见园亭有以帟张栏处久而"}
{"author":"岳珂","content":"欹枕目双炯，触屏肠九回。玉虫迷眩雾，银鹿伴饥雷。清梦虽惊隔，丹心未猝灰。青萍聊把玩，尘匣为谁开。","dynasty":"宋代","title":"病中有感四首"}
{"author":"岳珂","content":"粹仪夹绽盛花钿，人说先朝祀玉仙。罨画有溪春不老，炼丹无灶古空传。乞灵剩拟羞苹藻，养性何劳学汞铅。书合苍龙应不远，为君重写白云篇。","dynasty":"宋代","title":"问道宜兴二首"}
{"author":"岳珂","content":"木杪幽禽巧语新，何时曾记得名因。样传京兆成双妩，人指渔阳开小颦。尽称如簧啼白昼，未须对镜学青春。山中有叟嗒无语，短褐庞眉更笑人。","dynasty":"宋代","title":"闻画眉鸟声戏作"}
{"author":"岳珂","content":"鸿荒有开，昉颉鸟迹。字学之兴，亦既象物。汉有议郎，曰臣蔡邕。帛书发奇，出淳古踪。千龄寥寥，嗣响逾邈。贞观御床，淳化秘阁。云汉之章，施于仁皇。劂维天葩，源宋跨唐。万几燕閒，万是肆笔。弛张异用，游戏如一。士俗之成，玄默自躬。见于首篇，尚絅之风。安不忘危，尤示注意。笔墨之余，又形拊髀。庆历之治，太平极功。帝心所存，天地与同。春朝鸣珂，秋塞沈柝。一视之仁，昭此圣学。海岳八极，羲娥九霄。媲于宝藏，万世见尧。","dynasty":"宋代","title":"仁宗皇帝二诗御汉体书赞"}
{"author":"岳珂","content":"曾见中庭舞素衣，夜凉桂殿玉笙吹。梦回一曲天风杳，正是华亭振万时。","dynasty":"宋代","title":"舞鹤四绝"}
{"author":"岳珂","content":"八阵初兴黄帝时，貙刘在汉纪乘之。流形龙虎随雷雨，定位鸟蛇分坎离。地以云升高复下，天从风别正之奇。自然至理开成象，一气未应虚艮维。","dynasty":"宋代","title":"观八阵图说"}
{"author":"岳珂","content":"侍宴群儒立绛都，太清楼下望金舆。御前枣刻亲摹写，手赐新镌古法书。","dynasty":"宋代","title":"宫词一百首"}
{"author":"岳珂","content":"欹枕目双炯，触屏肠九回。玉虫迷眩雾，银鹿伴饥雷。清梦虽惊隔，丹心未猝灰。青萍聊把玩，尘匣为谁开。","dynasty":"宋代","title":"病中有感四首"}
{"author":"岳珂","content":"燕台胆落夏台臣，万国衣冠拱帝宸。更把文风兼教雨，一时净洗旧边尘。","dynasty":"宋代","title":"宫词一百首"}
{"author":"岳珂","content":"疏篁阴阴，长松矫矫。苔静云閒，山清月皎。乐以心会，兴因天随。以诗观诗，是谓管窥。","dynasty":"宋代","title":"光宗皇帝待月诗御书赞"}
{"author":"岳珂","content":"至诚动天，中贯三极。堂堂南阳，继以魏国。山岳鼎震，江河釜溢。群生失宁，乃见人杰。大义既信，人纪复植。于晦冥中，揭以日月。操固汉贼，敌祸宋祏。万段之磔，吾耻未涤。不共戴履，矧肯屈膝。祁山屡却，淮陇迭出。非不拙沮，之死靡易。我观史册，二公与匹。功虽不同，心则如一。隆兴至今，耳目尚及。遗墨之宝，已若尺璧。造次皆忠，言犹未泐。天维可绝，地轴可折。公心之磨，此理则熄。两朝开济，万古阖辟。系此诗之，以媲庙柏。","dynasty":"宋代","title":"张忠献"}
{"author":"岳珂","content":"一载为官忧，文书每压头。枕铃常警夜，筑甬更惊秋。倦岂因心至，閒常与病谋。息肩仅旬耳，二竖欲何求。","dynasty":"宋代","title":"病中有感四首"}
{"author":"岳珂","content":"秋近夜初长，开窗病骨凉。心惊嫠妇叹，肘系越人方。动帐风侵几，窥檐月在床。呼僮然粥鼎，我欲待晨光。","dynasty":"宋代","title":"病中有感四首"}
{"author":"岳珂","content":"积病渐成衰，情知老见欺。眵昏先掩卷，肩竦不关诗。行圃须人助，登楼怯步迟。经年早知倦，况复隔年时。","dynasty":"宋代","title":"病中有感四首"}
{"author":"岳珂","content":"行也布袋，坐也布袋。放下布袋，多少自在。","dynasty":"宋代","title":"布袋和尚颂"}
{"author":"岳珂","content":"家书正所以寄情之真，徒得观笔力之神，又以见公之褆身。予汇而藏，以警夫人。","dynasty":"宋代","title":"蔡忠惠家书帖赞"}
{"author":"岳珂","content":"前朝之名臣，承平之王孙。笔妙而跋真，一旦而并臻，此盖不特适千里而喜似人也。","dynasty":"宋代","title":"蔡忠惠赵氏风度帖赞"}
{"author":"岳珂","content":"帖中书督字，法当为笃，世间岂有不识字参寥子耶。应世以文，特师以文，特师之粗，于此乎何拘，维以观其书。","dynasty":"宋代","title":"参寥新秋帖赞"}
{"author":"岳珂","content":"花容缜栗露冰肤，消得脂韦酪和奴。叶底绽葩黄映玉，枝间著子碧垂珠。洁躬淡薄隐君子，苦口森严大丈夫。便合味言归隽永，移根禁篽比青蒲。","dynasty":"宋代","title":"茶花盛放满山"}
{"author":"岳珂","content":"惊风不成雨，行云去无踪。妾生三十年，著藉长门宫。宫车辘辘春雷晓，明星初荧绿云扰。增成丙舍争迎銮，似有长门闭花鸟。黄门开玉匙，画史图蛾眉。金铺振琼钥，玉秀生铜池。朝阳才回金屋在，转盼不堪人事改。入宫已作郑袖啼，出塞那知延寿卖。花残鸟语频，长门春复春。花鸟易惊老，况复门内人。东风动地夜来恶，万翠千红绕帘幙。当熊自有匪石心，肯肩班姬秋扉薄。长门勿轻怨，视此箧中扇。白华兮绿衣，知古兮有之。","dynasty":"宋代","title":"长门怨"}
{"author":"岳珂","content":"我登吞海，而帖适至。事虽偶然，不啻有意。彼江山者，秀无古今。丘壑市朝，则二其必。阿大中郎，煌煌虎节。金闺卷怀，亦既殊辙。同此登览，而趣不同。云霄并翔，翚翟冥鸿。矢词胸襟，浩荡万里。比兴所存，二疏是企。清诗胜景，何地无之。不絷不维，景则我随。征尘障天，我亦倦翼，遗墨未渝，微躬奚息。南零之波，上派于湓。诗其警予，以谂侯门。","dynasty":"宋代","title":"晁无咎金山诗帖赞"}
{"author":"岳珂","content":"仕以行义，有时乎为贫也。兄弟之间，情事贵乎真也。公起异科，事不患不伸也。囊封叩阍，因以警夫君也。忠既弗售，反以痼终身也。扶持之难，曷敢尤夫人也。今观斯帖，凛处其若存也。於虖文元，有以教子孙也。德之不孤，吾知必有邻也。","dynasty":"宋代","title":"晁之道促装帖赞"}
{"author":"岳珂","content":"眼底中兴日月，手中建笔虹霓。造经功成秋兔，先生原有机关报诗。","dynasty":"宋代","title":"陈参政简易帖赞"}
{"author":"岳珂","content":"平子作赋，六一著录。前乎一千年，既传于草堂之手。后乎四百载。仍托以稗官之目。衡制永述。修题珂续。","dynasty":"宋代","title":"陈僧智永归田赋帖赞"}
{"author":"岳珂","content":"英宰翼天縡，治象开淳熙。虽云简牍间，已具梁栋资。瀛海渺且清，壶山秀而滋。肤寸起膏泽，笔意傥可知。","dynasty":"宋代","title":"陈正献权摄帖赞"}
{"author":"岳珂","content":"士有直躬，夷险靡易。事君以尧，距诐如墨。笔力劲挺，德声昭植。不倚不流，是谓心画。","dynasty":"宋代","title":"陈忠肃书简帖赞"}
{"author":"岳珂","content":"麟台正字垂拱臣，手持鸿笔扶金轮。喔咿自拟教牝晨，尚欲圭璧全其身。笔精墨妙虽有神，千载乃作无端人。以人废言古所闻，尚可展卷书吾绅。","dynasty":"宋代","title":"陈子昂无端帖赞"}
{"author":"岳珂","content":"路傍迎拜正纷纷，尚忆锄山话事因。老去可怜心尚在，姓稀犹是耳曾闻。驿追少日传行客，犬吠多年绝过军。惭愧一钱无以称，殷勤寄语若耶云。","dynasty":"宋代","title":"晨日湖{左氵右父}至青日有数老父携筐筥拜道"}
{"author":"岳珂","content":"周郎二十四年少，盖世功名随一燎。亲提三万走曹瞒，不以敌勍恨兵少。豫州失匕已胆折，一日目明惊二妙。最怜黄盖不知名，吏士相从倚营啸。阿奴火攻本无策，破竹自繇人不料。贪降纳侮理固宜，泥淖华容几尽剿。西来行师有绝地，毋乃重诒千古笑。镞湛纵是差可认，鼎峙讵关谋所召。二乔春锁何足言，从此天光遂分耀。我闻汉贼久染指，奋毒摇牙噬江表。八荒囊括岂复遗，一蹙吴宫已为沼。当时乘胜下部骑，考地当居楚南徼。蒙冲逆斗须上流，揖寇那容越津要。武昌霸基跬步耳，肯使国畿纷戟旐。坡仙访古特寓意，横槊雄姿谁与吊。故将异地眩疑辞，政恐因讹启讥诮。沧浪六月卷晴雪，历历江山人物眇。崩空乱石今几存，仿佛栖巢尚惊鸟。夜深刁斗声四发，星斗满空群籁悄。便须唤起紫绮裘，孤鹤南天楚江晓。","dynasty":"宋代","title":"赤壁"}
{"author":"岳珂","content":"掀天吹浪九夷东，维错分珍意倍浓。越井戏沙形酷似，秦囊遗算墨犹封。色欺金嫩三江鮆，实比琼酥十丈松。珍重故人劳问遗，为言耕陇正勤农。","dynasty":"宋代","title":"酬赵季茂遣饷松实鳗鮆柔鱼"}
{"author":"岳珂","content":"元是户山莫逆交，宫亭西畔着衡茅。盟鸥似怯经新浪，怨鹤还知宿故巢。一沼种莲衣可制，万竿脱箨杖轻敲。不须海若逌然笑，乞与杯堂乐芥坳。","dynasty":"宋代","title":"初还故居"}
{"author":"岳珂","content":"平生到处西湖长，眼底波光日日新。图在辋川非旧隐，梦回笠泽是前身。一江细雨欹青菊，万里雄风起白苹。独立苍茫动归兴，钓矶须理未垂纶。","dynasty":"宋代","title":"春波堂小饮怀棠湖旧隐三首"}
{"author":"岳珂","content":"炎暑今年特地奇，不妨湖上访清漪。长堤步屧谁堪拟，高阁凭阑我总宜。唤客黄鹂穿柳度，猜人白鸟映荷窥。衰翁病骨难禁热，且倩西风自在吹。","dynasty":"宋代","title":"春波堂小饮怀棠湖旧隐三首"}
{"author":"岳珂","content":"虚栏四面挹湖光，最爱薰风六月凉。万朵鞭蕖红影闹，两行杨柳绿丝长。铺陈雪月晶明态，商略阴晴浓淡妆。四序清游总如此，春波何事独名堂。","dynasty":"宋代","title":"春波堂小饮怀棠湖旧隐三首"}
{"author":"岳珂","content":"康庐三万丈，下有神龙渊。旁联玉井并，仰溯银河连。层崖积冰雪，断岸藏风烟。崔隤五老峰，迸泻三峡泉。鲸鲵碎紫雾，螮蝀开青天。脉疑海眼近，寒入山骨坚。涧草摇秋晖，谷花发春妍。其间地布金，到处题标璇。大哉象教尊，俨若螺髻仙。巍巍南宗柏，湛湛西方莲。总持包万法，卓荦栖群贤。慈心鬼神仰，显迹今古传。远令千圣境，容此一席颛。我昔宿命通，曾结它生缘。尝闻祖师隐，上应帝释躔。清宵珠石陨，白浪星湖边。至今澎湃中，常欲光景燃。当时初卓锡，如昔睨采椽。浮云常抗志，立雪思比肩。壮怀凌九叠，浩气涌百川。山水为高深，志节争后先。永言萦俗累，兹游经几年。犹想谢公屐，同整刘琨鞭。桥梁识昨经，岁月惊旧镌。盍簪有耆硕，授馆许款延。牛耳盟屡寒，马头月方圆。便思供糗餈，更拟焚兰荃。先寻遗民盟，吹迹绣佛禅。策杖挂钱去，拂石看山眠。归来庐山南，三士同陶然。","dynasty":"宋代","title":"春晴将游玉渊践吴季谦待制冯可久武博山行之"}
{"author":"岳珂","content":"共生壬子两仙翁，不为离春惜断蓬。铁拨鹍弦遗响在，绣衣龙节赏音同。穆曹技埒名俱胜，唐宋诗传句并工。击节云篦定谁是，茫茫江月思何穷。","dynasty":"宋代","title":"次韵乔江州琵琶亭诗二首"}
{"author":"岳珂","content":"一叶西归老倦翁，高楼突兀记推蓬。景随湓浦江山改，人与香山岁月同。异世剖符传事比，出门合辙见诗工。我来君去如鸿燕，休叹长安自力穷。","dynasty":"宋代","title":"次韵乔江州琵琶亭诗二首"}
{"author":"岳珂","content":"蒹葭道阻长，人在水中央。鸿笔写秋思，骊珠比夜光。律严诗格壮，钤度置邮忙。钜轴注银水，欲题无汉阳。","dynasty":"宋代","title":"次韵赵季茂寄诗"}
{"author":"岳珂","content":"六郎之风姿，秀于清池。初日之华蕤，流景发晖。种玩之谁宜。有美人兮，掞胸中之奇，笔下其似之。","dynasty":"宋代","title":"崔融荷华帖赞"}
{"author":"岳珂","content":"唐而乾宁，果何时。作书及诗，且恬以嬉。烨胥之不知，而拳拳于一缁。吁其可悲。","dynasty":"宋代","title":"崔远送瘙利诗帖赞"}
{"author":"岳珂","content":"释老之异，佞者惟酷喜，排者惟疾觝。死生之大，达者晦其理，昧者尚其诡。丧祭之正，徇古者失于泥，行今者溺于鄙。如遗训者，亦可以守而勿坠矣。我怀绪言，杯棬之比。子孙传家，真迹在此。","dynasty":"宋代","title":"大宁夫人二书赞"}
{"author":"岳珂","content":"礼行鸣鹿盛侯邦，企慕才因既见降。诏下菑川今第一，才如成纪古无双。雷声龙化标应夺，笔力牛迥鼎易扛。老守殷勤折津柳，相期鼓吹辂春江。","dynasty":"宋代","title":"当涂劝驾诗"}
{"author":"岳珂","content":"庐山三百里，巨浸压宫亭。势接九江汇，峰连万古青。渊源开道术，哤幻杂仙灵。厚地蟠奇秀，雄标动杳冥。浓岚晨历历，流水夜泠泠。雪拥琼瑶障，花繁锦绣屏。吾居尝静对，亲处异空聆。瀑布手自酌，斜川身所经。龙渊敲短策，鸟道绝危陉。正派尊涵泳，高山有典型。揭来三涉径，知阅几周星。白傅松犹在，陶潜菊未零。坚高思并辙，今古共忘形。便拟安圭窦，终期老涧坰。忽严大君诏，言驾小侯軿。一别门垂柳，重鸡肉阶蓂。出山羞小草，浮海又流萍。颇觉登山屐，翻成泛宅舲。回头看豹雾，望眼隔鸾汀。纵抱知还志，何时振倦翎。","dynasty":"宋代","title":"道中思庐山"}
{"author":"岳珂","content":"紫殿朝仪正，朱书郡邸随。九天排仗马，百辟听朝鸡。跸警枫庭悄，人归柳院迷。廿年曾补被，犹忆直金闺。","dynasty":"宋代","title":"得报状邸吏缄至朝堂八月月单有感而作三首"}
{"author":"岳珂","content":"十月苍龙阙，三朝白虎樽。无囊持塞吏，有匦达民言。故事寻常略，遗风万一存。独怜记廷诤，断报说开元。","dynasty":"宋代","title":"得报状邸吏缄至朝堂八月月单有感而作三首"}
{"author":"岳珂","content":"上雍迫日近，清朝仪物多。卫官朝进辇，沙路昼鸣珂。盛礼陈圭璧，骈观隘绮罗。边书须急彻，深原銮□□。","dynasty":"宋代","title":"得报状邸吏缄至朝堂八月月单有感而作三首"}
{"author":"岳珂","content":"病骨经秋易怯，人情比日多疎。惊起打门军将，传来置驿家书。","dynasty":"宋代","title":"得陈元履家书六言四首"}
{"author":"岳珂","content":"老病两无世用，谋谟百不如人。喜见东床论事，谁言下榻生尘。","dynasty":"宋代","title":"得陈元履家书六言四首"}
{"author":"岳珂","content":"安问经时落落，边声镇日摇摇。寄贺塞翁马失，决疑天老龟焦。","dynasty":"宋代","title":"得陈元履家书六言四首"}
{"author":"岳珂","content":"窥户几回鹊喜，绕阶一夜蛩吟。痛饮政须似旧，安居且原如今。","dynasty":"宋代","title":"得陈元履家书六言四首"}
{"author":"岳珂","content":"老去茆檐只负暄，重烦冠缓到柴门。纡金何有功名望，束带岂堪宾客言。璀璨章身同赐马，差池接翼愧廷鵷。折腰重起平生愧，诿曰何知鹤在轩。","dynasty":"宋代","title":"得合门报以予班学士诏复赐衣带因怀初锡倏阅"}
{"author":"岳珂","content":"岸傍几曲住人家，浅屿排门种荻花。纵使秋声常索索，断无司马听琵琶。","dynasty":"宋代","title":"东壩以里沿岸人家皆对门植苇於小屿不晓其旨"}
{"author":"岳珂","content":"万里江滨长野芦，西风元不费工夫。两京齐菜论斤卖，耳目由来喜所无。","dynasty":"宋代","title":"东壩以里沿岸人家皆对门植苇於小屿不晓其旨"}
{"author":"岳珂","content":"北都旧产无淇竹，见说园池芦苇多。涨绿不妨放来雨，更须别浦听鸣荷。","dynasty":"宋代","title":"东壩以里沿岸人家皆对门植苇於小屿不晓其旨"}
{"author":"岳珂","content":"曲江西畔锁离宫，细柳新蒲日日风。想见千门映春绿，君王未见碧成丛。","dynasty":"宋代","title":"东壩以里沿岸人家皆对门植苇於小屿不晓其旨"}
{"author":"岳珂","content":"东松一建几经春，景物清幽匪俗邻。曾识当年驻金节，尚存遗墨勒坚珉。晚生不复究前烈，所幸犹来拂壁尘。市虎欺天畴敢尔，东风回首一沾巾。","dynasty":"宋代","title":"东松庵"}
{"author":"岳珂","content":"岧峣楼观锁新宫，十里清溪一径松。金榜奎章红日照，石崖仙影白云封。香残半掩凝尘榻，路转犹闻隔涧钟。四牡经行真不枉，玉渊初识洞霄龙。","dynasty":"宋代","title":"洞霄宫"}
{"author":"岳珂","content":"山比复泓澄，幽房取次行。万峰随眼换，一勺照心清。坠露涵秋气，斜晖度晚晴，逌然还自笑，见易未经名。","dynasty":"宋代","title":"洞霄宫良泓孙副宫二首"}
{"author":"岳珂","content":"养生须及早，器破辄难全。鉴止存心地，涵虚咏性天。寓言随虢虢，至理本渊渊。玩物先观象，如师况少年。","dynasty":"宋代","title":"洞霄宫良泓孙副宫二首"}
{"author":"岳珂","content":"书名之讹，创自韦陟。季袭其风，始见书尺。狙冠豺绶，乃唐之贼。相不加诛，而反畏惕，礼度尽坏，王纲倒植。存此谓何，览者太息。","dynasty":"宋代","title":"豆卢划田园帖赞"}
{"author":"岳珂","content":"古为万事无真实，赖有区区史笔存。士雅闻鸡偶同被，至今起舞说刘琨。","dynasty":"宋代","title":"读刘琨传"}
{"author":"岳珂","content":"厚德如祁公，黄钟大镛，和乐且雍。尊贤如六一，朱弦疏越，三汉庙瑟。道比志叶，不胶而漆。雇中外之虽异，犹同堂而合席。思遗迹而不可见，幸二贤为时出。所以前乎此则致太平明效，后乎此则赞受遗之定册。既以广元气之运，亦以寿斯文之脉。然则湍濑无纵鳞，风枝无宁翼。涵养成就，见此辅弼，故后世尤得以归功庆历也。","dynasty":"宋代","title":"杜正献与欧公书简帖赞"}
{"author":"岳珂","content":"於惟绍兴，扶危支倾。揠校涖戎，不识一丁。先生奋呼，起自诸生。经通谊明。笔妙墨精。翠微之诗，五岳之盟。祁阳整旅，东松纪行。迹遍九州，气凌三精。粤时出师，首兹抗旌。规模弗愆，忠愤莫撄。上心载嘉，奎章式形。谓腾何忧，惟尔责成。以百万师，观我甲兵。仅四十里，复我旧京。日却阳侯，星陨中营。苌血遂碧，狐史漫青。天不诱衷，曷其底宁。伤哉离骚，坐此修能，冰镂芷馨。惟帝鉴忠，惟人与诚。烈并褒鄂，志恢幽并。有奕龙迹，遹昭骏声。遗墨既刊，大猷是经。对于庙祧，岂惟云仍。","dynasty":"宋代","title":"鄂忠武王出师疏帖赞"}
{"author":"岳珂","content":"昔李四平在凤翔，尝以直道致主。慕魏郑公，虽叔度之进言，犹毅然而不从。谓幸备于将相，讵爱身而苟容。猗欤先王，亦师文忠。凡引笔而行墨，皆刻志而比踪。今观碑刻之在天下，虽小大真行之异工，视此帖之所传，盖不约而皆同。然则有犯无隐，挺焉直躬。唾当道豺狼，婴九渊之神龙。盖当心摹手追之时，已有之死不雇之遗风矣。","dynasty":"宋代","title":"鄂忠武王书简帖赞"}
{"author":"岳珂","content":"王氏之鬻他帖也，有纸缫其间。予见其粉墨阑珊，既磨而残。而考其氏名，辄长忾而永叹。曰予闻这丛谈，是与忠惠者若是班乎。今验其字体，则豪放而具骨力，激越而竞波澜。使名节足以齐驰，亦何羡乎二难。然而所产所趋，其视忠惠，何啻污池之于泰山。故虽鬻驵尚得而唾弃之，世之以艺称者，斯亦足以观矣。","dynasty":"宋代","title":"二蔡陪辅展晤二帖赞"}
{"author":"岳珂","content":"披腹忱词久未呈，浃旬两诏下宸京。老臣何路通忱悃，圣主无私烛物情。鹤陇未渝耕陇志，牛衣空换锦衣荣。九重自是真知己，莫惜捐糜负此生。","dynasty":"宋代","title":"二十七日复有旨除帅江西一旬之间两奉除音再"}
{"author":"岳珂","content":"郊廛不隔马牛风，枌梓环阴跬步通。湖带江襟邦畛接，雨帘云栋物华同。未须豫计荒三径，幸有需章达四聪。尚想东湖少棠闹，只今未改旧时红。","dynasty":"宋代","title":"二十七日复有旨除帅江西一旬之间两奉除音再"}
{"author":"岳珂","content":"文字之祥，劂有原委。父师昆弟，以及诸子。文兮斜川，道兮颍水。以文贯道，一家济美。施及翰林，特游戏耳。于风味中，亦复是似。以坡为骨，以颍为髓。苏门之英，来者视此。","dynasty":"宋代","title":"二苏文登趋阙二帖赞"}
{"author":"岳珂","content":"山小孤，矶彭郎，中纳百谷吞三江。江流澎湃不可当，热比折木倾银潢。渴龙一支走马当，宛然天骥初腾骧，回韁矗立江中央。西从岷峨暨睢漳，南派五湖通三湘。后先奔走争回翔，前驱怒气轩且昂，倏然过引意消洋。俨然天子朝明堂，坐受万国来氐羌。五瑞咸辑珪与璋，拜舞轩陛心俱降。我闻乾坤融结盘古开混茫，后人考古徒缣缃，未睹此石天经地纪之维纲。君不见古马当，今马当，记牒虽漏处有常。上焉柱天植极扶三光，下焉立地作镇安八荒。磅礴杳霭排穹苍，削平澒洞压鸿庞。万荧棋布高盖张，百灵臣伏绝影藏。坐使四海顺流中古无滥觞，噫哦伟特那可量。我欲用世取所长，便当提作朱亥神椎椎{橘去木加犭}狂。北绝大漠枭名王。何空更度金浮梁，一拯垫溺跻康庄。连山叠阜化囷仓，心饱万姓饥火肠。持此报上歌如冈，遍开寿域同畛疆。自今永三十六万岁，淳古比九皇。山岧岧兮江汤汤。","dynasty":"宋代","title":"发排湾过小孤彭郎祠下遂宿马当"}
{"author":"岳珂","content":"当平世而概想斋坛之国士，因送客而遂及阳关之旧知。盖拊髀之思，在上弗替。故淳熙之士夫，亦不敢一日而忘可将之奇。斯帖之传，固未易例以近世之诗也。","dynasty":"宋代","title":"范参政书怀诗帖赞"}
{"author":"岳珂","content":"纵之而矩不逾，斂之而锋无余。实蕴而华敷，云烂而霞舒。虽曰近世之书，亦足以为轩几之娱。久而信，信而传，其殆留而为后世之须。噫嘻石湖。","dynasty":"宋代","title":"范参政行台两司常州成都四帖赞"}
{"author":"端淑卿","content":"风日正晴明，荷花蔽洲渚。不见采莲人，只闻花下语。","dynasty":"明代","title":"采莲"}
{"author":"端淑卿","content":"院外莺啼二月中，妆台日影映帘栊。润回野草茸茸绿，暖入琼枝簇簇红。乍试轻罗沾社雨，偶尝新酿醉东风。闲来点检芳时事，花底青丝坠小虫。","dynasty":"明代","title":"春"}
{"author":"端淑卿","content":"炀帝堤边柳，凋零几度秋。蝉声悲故国，莺语怨荒丘。行殿基何在，空江水自流。行人休折尽，折尽更生愁。","dynasty":"明代","title":"隋柳"}
{"author":"端淑卿","content":"园林春到清明节，花柳愁攀折。人生何事轻离别，水远山重叠。杜宇啼，残更月，银皂照明灭。昨宵有梦轻飞蝶，关心犹未说。","dynasty":"明代","title":"阮郎归"}
{"author":"武汉臣","content":"楔子(冲末扮孛老同卡儿、旦儿、正末郭成上)(孛老诗云)急急光阴似水流，等闲白了少年头。月过十五光明少，人到中年万事休。老汉是郭二，蒲州河中府人氏。嫡亲的四口儿家属。婆婆王氏，孩儿郭成，媳妇儿李幼奴。我孩儿幼习经史，学成满腹文章。我可为甚么不着他应举去？只因我家祖代不曾做官，恐没的这福分，不如只守着农庄世业，倒也无荣无辱。不意孩儿偶然得了一个恶梦，去寻那卖卦先生，叫做\"开口灵\"，整整要一分一卦。他道：\"此卦有一百日血光之灾，只除千里之外，可以躲避\"。因此连日面带忧容，怎生是好？(卜儿云)孩儿，常言道：\"阴阳不可信，信了一肚闷。\"你信他做甚么？(正末云)父亲、母亲，他叫做\"开口灵\"，占的无有不验，无有不准。您孩儿想来，要带了媳妇，同到京城去。一来进取功名，二来躲灾避难。只望父亲容许。(孛老云)孩儿，既然你要去，我与你一件宝物。若是得了官便罢，若不得官呵，有我这祖传三辈留下的一个生金阁儿，你将的去，则凭着这生金阁上，也博换得一官半职回来也。(正末云)父亲，与您孩儿试看咱。(孛老云)婆婆将来。(卜儿拿砌末科，云)老的，兀的不是？(孛老做接科，云)孩儿，这个便是生金阁儿。(正末云)父亲，这生金阁儿，有甚么好处？(孛老云)孩儿，你不知道，把这生金阁儿，放在那有风处，仙音嘹亮。若无风呵，将扇子扇动他，也一般的声响，岂不是件宝贝？(正末云)父亲，您孩儿不信，须做与孩儿看咱。(孛老云)孩儿，你既不信，我把扇子扇动你听。(做扇动响科)(正末云)是好宝物也。大嫂收了者，则今日好日辰，辞别了父亲、母亲，便索长行也(做拜辞科)(卜儿云)孩儿，一路上小心在意者。(正末唱)【仙吕】【赏花时】一来我应举京师赴选场，二来我为远去他乡躲祸殃，(卜儿云)孩儿也，俺子母每今日别去，不知何日相见？到得京师，你则着志者。(正末唱)就拜辞了老爹娘。非是您孩儿自夸得这自奖，我若是不富贵，可兀的不还乡。(正末同旦下)(孛老云)孩儿去了也，俺老两口儿无甚事，只是关着门过日子便了。(诗云)离别苦难禁，平安望寄音。虽无千丈线，万里系人心。(同下)第一折(净扮庞衙内领随从上，诗云)花花太岁为第一，浪子丧门世无对。闻着名儿脑也疼，只我有权有势庞衙内。小官姓庞名绩，官封衙内之职。我是权豪势要之家，累代簪缨之子。我嫌官小不做，马瘦不骑，打死人不偿命。若打死一个人，如同捏杀个苍绳相似。平生一世，我两个眼里，再见不得这穷秀才。我若是在那街市上摆着头踏，倘有秀才冲着我的马头，一顿就打死了。若到人家里？见了那好古玩好器皿，琴棋书画，他家里倒有，我家里倒无，教那伴当每借将来，我则看三日，第四日便还他，我也不坏了他的。但若是他同僚官的好马，他倒有，我倒无，着那伴当借将来，则骑三日，第四日便还他，我也不坏了他的。人家有好宅舍，我见了他家里倒有，我家里倒无，搬进去则住三日，第四日就搬了，我也不曾坏了他的。便好道未见其人，先观使数。我这两个小的，是我心腹人，一个叫做张龙，一个叫做赵虎。我心间的事，不曾说出来，他先知道了。这两个小的，好生的聪明。只是我做着衙内，偏生一世里，不曾得个十分满意的好夫人。今日纷纷扬扬，下着这一天瑞雪。坐在家里吃酒，可也闷倦，直至郊野外，一来打猎，二来就赏雪。下次小的每，安排些红干腊肉，春盛担子，鸟戎儿小鹞，粘竿弹弓，花腿闲汉，多革皮几匹从马，郊外打猎走一遭去。(下)(丑扮店小二上，诗云)曲律竿头悬草稕，绿杨影里拨琵琶。高阳公子休空过，不比寻常卖酒家。自家是个卖酒的。今日风又大雪又紧，少不的也有要买酒荡寒的。我开开这酒铺，烧的这镟锅儿热，看有甚么人来？(正末同旦儿上)(正末云)小生姓郭名成。自离了父母，与浑家进取功名，来到这半途中，染了一场冻天行的病证，方才较可。天那，怎又纷纷扬扬，下着这大雪。那里是国家祥瑞？偏生是我上路的对头，大嫂，你且打起精神行动些。(旦儿云)好大雪也。(正末唱)【仙吕】【点绛唇】则我这口内嗟吁，腹中忧虑。离家去，可又早一月多余，则我这白发添无数。(旦云儿)秀才，想古来也有未遇的人，这般受苦么？(正末唱)【混江龙】想前贤不遇，我便似阮嗣宗恸哭在穷途。早知道这般的担惊受恐，我可也图甚么衣紫拖朱？每日慵将书去习，逐朝常把药的那来扶。我这刚移足趾，强整身躯，滑七擦争些跌倒，战笃速恁艰虞。天也，我如今整三十，可着我半路里学那步？(旦云儿)秀才，你挣坐些着。(正末唱)但只见黑漫漫同云黯淡，白茫茫瑞雪模糊。（旦儿云）秀才，似这般大雪，我和你寻个村房道店，买些酒食荡寒也好那。（正末云）大嫂说的是。只此处没有村店，且到前途去再看来。（唱）【油葫芦】乱纷纷扯絮撏绵空内排，疏剌剌风乱鼓，寒凛凛望长天一色粉妆铺。远迢迢遇不着个穷亲故，急煎煎觅不见个荒村务。我身上衣又单，腹中食又无，可甚么\"书中自有千钟粟\"？(旦儿云)秀才，似这般身上单寒，肚中饥馁，如之奈何？(正末唱)没来由下这死工夫。(旦儿云)秀才，你到的帝都阙下。博得一官半职，改换家门，也不枉了受这场苦楚。(正末唱)【天下乐】想刺股悬头去读书，则我这当也波初，自窨付，怕不的满胸中藏他万卷余。又不曾上春官显姓名，又不曾向皇家请俸禄，哎，也干着了忍三冬受尽苦。(旦儿云)秀才，遇着这等风雪。那里避一避咱？(正末云)大嫂。咱到这里人生面不熟，投奔谁的是？远远望见一个酒务儿，且到那里避一避风雪？慢慢的入城去来。(做问科，云)小二哥，有酒么？(店小二云)官人，请里面坐，有酒。(正末同旦儿入店科)(正末云)打二百长钱酒来。(店小二云)理会的。官人，酒在此。(正末云)大嫂，俺慢慢的饮一杯酒。(旦儿云)道一会儿风雪较小了些儿也。(正末饮酒科，云)大嫂，这一会才觉的有些儿暖和哩。(旦儿云)秀才，我和你离了家乡，在这里吃酒，不知父母家中，怎生想念我和你也？(衙内领随从上，云)小官庞衙内，来到这郊野外。是好眼界也呵。这雪越下的大了，远远的那雪影儿里，一个小酒店儿，就避一避雪。小的，唤那卖酒的来。(随从云)卖酒的，衙内唤你哩。(店小二云)有、有、有。(见科云)孩儿是卖酒的。(衙内云)兀那厮，你认的我么？(店小二云)孩儿每不认的。(衙内云)则我便是权豪势要的庞衙内。(店小二云)孩儿每知道了。(随从云)你这厮，不早来迎接，讨打吃。(衙内云)小的每休打，着他收拾下于净阁子儿，等我喝几杯酒去。(店小二云)理会的。(店小二向正末科，云)秀才，你且躲在一壁，这个爷不比别的，他是个衙内，打死人不偿命。我打扫的这所在，干干净净了。(见科，云)爷，打扫的阁子干净了也。(衙内云)我儿，你也有福。我一脚蓦过你家来，你家里九祖都生天哩。我不吃你那酒。小的每，酾我的酒来与他吃。(随从云)有酒。(店小二吃酒科)(衙内云)我这酒比你的酒如何？(店小二做嘴脸科，云)这酒比我家的越酸了。(随从云)咄！(衙内云)你酾那酒来我吃。(店小二云)理会的。酒到。(做饮酒科)(正末云)大嫂，你看这人是好受用也呵。(唱)【金盏儿】我则见他人马闹喧呼，这人物不寻俗。一群价飞鹰走犬相随逐，都是些貂裘暖帽锦衣服。虽不见门排十二戟，户列入椒图，你觑那金牌上悬铜虎，玉带上挂银鱼。(云)大嫂，我想那壁是个大人的动静。我将这宝物献与他咱，愁甚么不得官做？(旦儿云)秀才，他不知是甚么人，则怕不中么。(正末云)不妨事，我问那小二哥咱。小二哥，那壁是个甚么人？(店小二云)你这个秀才，低说些。你还不知道哩，他是权豪势要的庞衙内，打死人不偿命。你问他怎的？(正末云)则他是庞衙内，我央及你咱。(店小二云)你有甚么话说？(正末云)你说去，这里一个秀才，有件稀奇宝贝，献与大人。(店小二云)则怕不中么？(正末云)不妨事。(店小二见衙内跪科，云)爷，那壁有个秀才，要将着件宝贝来献与爷。(衙内云)这厮敢不是我这里人么？他不知道我的性儿？躲也躲不迭哩。他要来见我，着他过来。(店小二向正末云)秀才，爷着你过去哩。(正末做见科)(衙内云)兀那秀才，你那里人氏？姓甚名谁？(正末云)小生姓郭名成。(衙内云)你可家住在那里？(正末唱)【醉扶归】小生呵，家住在河中府。(衙内云)曾学甚么武艺来？(正末唱)幼年间读几行圣贤书。(衙内云)这等，你可怎么不做官？(正末唱)则为我运拙时乖天不与，(衙内云)可知则是一个穷秀才。(正末唱)甘分守穷活路。(衙内云)你家里有甚么人？(正末唱)拜辞了年高的父母，(衙内云)你如今往那里去？(正末云)我一径的取应往梁园去。(衙内云)这厮要应举去的。你要来见我，有甚么勾当？(正末云)大人，小生有一件宝贝，献与大人。(衙内云)你有甚稀奇宝物？(正末云)是个生金阁儿。(衙内云)哦，则是个生金阁儿。兀那秀才，你不知道我那库里的好玩器，有妆花八宝瓶，赤色珊瑚树，东海虾须帘，荆山无瑕玉，瞻天照星斗，没价夜明珠，光灿灿玻璃盏，明丢丢水晶盘，那一件宝物是无有的？休说你这生金阁儿，便是纯金盖一间大房子也有哩。你那件儿有甚么奇异处，叫做宝贝？(正末云)大人，这生金阁儿不打紧，若放在有风处吹动，仙音嘹亮；若在无风处，将扇子扇动，也一般的声响。岂不是个宝贝？(衙内云)我不信，你将的来，我试看咱。(正末云)大嫂，将那生金阁儿来。(旦儿云)秀才，则怕不中么？(正末云)不妨事。(旦儿云)这等，你将的去。(正末献砌末科，云)大人，则这个便是生金阁儿。(衙内云)拿一把扇子来扇动者。(正末做扇，细乐响科)(衙内云)是好一件宝贝也。(正末云)大人，小生岂敢说谎？(唱)【金盏儿】听小生说从初，(衙内云)可也端的少有。(正末唱)这宝贝世间无，(衙内云)你可那里得来？(正末唱)俺家里祖传三辈牢收取。(衙内云)你可要多少钱钞？(正末唱)我也不求厚赂，但遂意，便沽诸。(衙内云)我与你些绫罗段匹换的么？(正末唱)也不要绫罗段匹，(衙内云)与你些宝贝金珠可好？(正末唱)也不要宝贝共金珠。(衙内云)你都不要，可要些甚么？(正末唱)小生只博个小前程来帝里，便也好将名分入乡闾。(衙内云)料着这厮的文章，也不济事，则凭着那件宝贝，要做个官。兀那秀才，你则要做官，这个也不打紧。我与今场贡主说了，大大的与你个官做。小的每，便写个帖儿，寄与今场贡主去。说是我说来，就捎一个官儿与他做。(正末云)多谢了大人。小生有一个丑浑家，着他拜谢大人。(衙内云)你的浑家，要来见我，敢不中么？既是这等，看你的面皮，着他过来。(正末做向旦儿科，云)大嫂，我将那宝贝献了，大人许我一个官也。你过去，把体面拜谢大人者。(旦儿云)既然这等，我和你谢去来。(相见科)大人，受取妾身几拜咱。(做拜科)(衙内云)免礼、免礼。这浑家十分标致，便好道：巧妻常伴拙夫眠。兀那秀才，你有下处么？(正末云)小生无下处。则才到的这酒务儿里避雪哩。(衙内云)小的每，将两匹马来，与他骑着，跟着我私宅里去来。(正末云)既然衙内带挈，俺一同去来。(同下)(店小二云)整整打搅了我一日，酒也卖不的，你看我这等造化？(诗云)今日买卖十分苦，可可撞见大官府。一个钱儿赚不的，不如关门学擂鼓。(下)(衙内同随从再上，云)小的每，打扫前后厅堂，把那名人书画，挂将起来，摆上那玩好器皿，着金壶里酾着热酒，铺开那锦裀绣褥，将好台盏来，请过那秀才来者。(小厮云)理会的。(做唤科，云)秀才，爷请。(正末同旦儿上。云)大嫂，衙内有请，俺同过去见大人来。(做见科)(衙内云)兀那秀才，我是个小人家儿，你休笑话。(正末云)量小生有何德能，着衙内如此般张筵管待。(唱)【后庭花】我则见锦裀在床上铺。(衙内云)小的每放下那毡帘来。(正末唱)兀那毡帘向门外簌。(衙内云)炭火上烧着羊肉者。(正末唱)我见他兽炭上烧羊肉。(衙内云)把酒酾热者。(正末唱)金杯中泛醁醑。(衙内云)我见你是个读书的人，因此上敬你。(正末唱)小生则是一寒儒。(衙内云)我和你做小亲属。(正末唱)怎敢与衙内认为亲属？量小生有甚福，感衙内相盼顾。(衙内云)我说的话，你可依的我么？(正末唱)但道的都应付，(衙内云)你可不要推阻。(正末唱)并不敢推共阻。(衙内云)你的浑家，与我做个夫人，我替你另娶一个，你意下如何？(正末唱)他、他、他，从头儿说事故，就、就、就，唬的我麻又酥，道、道、道，别求个女艳姝，待、待、待，打换我这丑媳妇，我、我、我，这面不搽头不梳，那、那、那，有甚的中意处？(衙内云)好共歹，我务要换了你的。(正末唱)【青哥儿】哎，你怎生的乔为乔为胡做？可不道败坏风俗？(衙内云)我要你浑家与我做个夫人，打甚么不紧？这等推三阻四的。(正末唱)你原来好模样倒有这般心歹处，便待要拆散妻夫，凤只鸾孤。(衙内扯正末科，云)你这厮不肯，我更待于罢那？(正末唱)他将我这衣领揪捽，(衙内云)你若不与我，我着你目下就死。(正末唱)就着我目下身殂，我则索祷告天平，可怜我无辜，放声啼哭。(衙内云)好歹将这媳妇与我做个夫人罢。(正末唱)哎，不争将并头莲碜可可的带根除，着谁人养活俺那生身父！(衙内云)这厮好生无礼。小的每，拿大铁锁锁在马房里。扶着他那浑家后堂中去。(随从做拿科，云)理会的。郭成，你休言语，枉送了你性命。(正末哭科)(唱)【赚煞】罢、罢、罢，怎干休，难分诉，世做的冯河暴虎，赤紧的先要了我这希奇无价物，又生出百计亏图。哎，你个泼无徒，胆大心粗。俺夫妻每负屈衔冤谁做主？你强夺了花枝媳妇，又将咱性命屠毒，(带云)哎，早知今日，我不带的浑家出来也罢。(唱)方知道\"美女累其夫\"。(下)(随从云)爷，那郭成拿的去，锁在后槽亭柱上哩。(衙内云)我那里框郭成的浑家？这等生的风流，长的可喜，正好与我做个夫人。他来的路儿，可也远了，多把些肥皂与他洗了脸，再搽些胭粉，换些锦绣衣服，在后堂中安排酒肴，庆贺新得的夫人。天阿，也是我一点好心，与我这条儿糖吃。(诗云)此生无分得娇容，一床锦被半条空。今朝夺取良人妇，后堂庆喜吃三钟。(随从云)还要分付后槽，将这厮收的好者，不要等他溜了。(同下)第二折(衙内领随从上，云)某庞衙内。欢欢喜喜，拾得一个郭成的浑家，待要做了夫人，谁想他不着趣，百般的不肯。就我看，我这嘴脸，尽也看的过。你道我脸上搽粉，你又不搽粉那？我家中有个嬷嬷，是我父亲手里的人，他可也看生见长我的。如今着他去劝化，不怕不听。小的每，与我唤将嬷嬷来者。(随从做唤科，云)嬷嬷，爷唤哩。(正旦扮嬷嬷同俫儿上，云)老身是庞衙内家的嬷嬷。衙内呼唤，须索走一遭去。这个是老身的孩儿。唤做福童，他父亲不幸早年亡过。福童，你要学里去，我与你这把钥匙。你若寻我时，到花园里来寻我便是。(俫儿云)我孩儿，你道将着这把钥匙，揣在袖儿里，要寻你时，只在后花园里。如今我学里去也。(下)(正旦云)老身自幼在庞府，看生见长这个衙内，非是一日也呵。(唱)。【越调】【斗鹌鹑】则他这兔走乌飞，寒来暑往，春日花开，可又早秋天月朗，断送了光阴，消磨了世况。我如今年纪老，髩发苍，我做不的重难的生活，只管几件轻省的勾当。【紫花儿序】早辰间放开仓库，晌午里绰扫了花园，末傍晚我又索执料厨房。小丫鬟忙来呼唤，道衙内共我商量。岂敢行唐？大走向庭前去问当。(正旦做见衙内科)(唱)哥哥，你有何明降？对老身至尾从头，说短论长。(云)哥哥呼唤老身来，有何事干？(衙内云)嬷嬷，唤你来别无甚事。我大茶小礼，三媒六证，亲自娶了个夫人，他百般的不肯随顺我。你劝他一劝。劝的他回心转意，我自有重重的赏你。(正旦云)哥哥你放心者，老身到那里，不消三言两句，管教他随顺哥哥便了。(衙内云)我这夫人。有些忄敞拗。嬷嬷，你须放出那蒯通般舌来才好。(正旦唱)【小桃红】老身非敢自夸强，我不比那蒯通无名望。(衙内云)我礼拜磕头，央及你波。(衙内做拜科)(正旦唱)呀、呀、呀，何须的礼拜磕头把咱央？(衙内云)好奶奶，没奈何，好生劝他一劝。(正旦唱)直恁般痛着忙，就待要安排共宿芙容帐。凭着我甜话儿厮搪，更将些美情儿相向。哥哥也，你稳情取金殿锁鸳鸯。(同下)(旦儿上，诗云)天下人烦恼，尽在我心头。浑如秋夜雨，一点一声愁。妾身是郭成的浑家李幼奴。有庞衙内强要了我生金阁儿，又逼我为妻，将俺男儿郭成，锁在马房里。天那，好烦恼杀我也。(正旦上，云)此间是他卧房门首。(做入见旦儿科，云)姐姐，万福。(旦儿云)嬷嬷万福。(正旦云)姐姐，我问你咱：俺衙内，大财大礼，娶将你来，指望百年偕老。你只是不肯随顺，可是为何？(旦儿云)嬷嬷，你那里知道我心中的冤枉也？(正旦云)姐姐，你差了也。(唱)【凭栏人】则这女聘男婚礼正当。你两下和谐可着人赞扬，哎，你个女艳妆，你心中可怎不思想？(旦儿云)嬷嬷，你怎知道？我那里是大财大礼娶的？我本是郭成的浑家，有庞衙内强要了我生金阁儿，又逼我为妻，将俺丈夫锁在马房里。嬷嬷？你可知道我这等冤枉也！(正旦云)你若不说，我怎生得知？难道有这等事？(唱)【鬼三台】听的他言分朗，唬的我魂飘荡。姐姐也，你怎生则撞入天罗地网？俺那厮驴狗儿一片家狠心肠，有谁人好来阻当？(旦儿云)嬷嬷，我今日不曾看见丈夫，多敢杀坏了。兀的不痛杀我也。(正旦唱)你道他昨来个那埚儿里杀坏了范杞梁，今日个这埚儿里没乱杀你女孟姜。(旦儿云)嬷嬷，我待要寻一个大大的衙门，告他去哩！(正旦唱)你侍要叫屈声冤，姐姐也，谁敢便收词接状？(衙内同随从打听科)(旦儿做哭科，云)哎哟，天也。(正旦唱)【寨儿令】我见他痛感伤，泪汪汪，(旦儿云)当初只为我生的风流，长的可喜，将我男儿陷害了性命，挝了我这面皮罢。(正旦云)哎哟，可惜了也。(唱)水晶般指甲儿挝破面上。(衙内同随从做听科)(正旦唱)俺那厮少不的落马身足庄。不久沦亡，他可便遭贼盗值重丧。【幺篇】多不到半月时光。餐刀刃亲赴云阳，高杆首吊脊梁，木驴上碎分张，浑身的害么娘碗大血疔疮。(衙内做咳嗽科)(正旦唱)【金蕉叶】是谁人村声泼嗓？他壁听在门儿外厢。(旦儿做惊科，云)嬷嬷，窗儿外有人咳嗽。(正旦唱)姐姐也，你且休慌心劳意攘，我可便自把那言词说上。(衙内做见正旦科，云)口走！我养着你个家生狗，倒向着里吠。直被你骂的我好也。(正旦唱)【调笑令】息怒波宰相，听老身说行藏。(衙内云)你还说甚的？可敢再骂我么？(正旦云)哥哥，我不曾说甚来？(唱)我道是楚襄王寄语巫山窈窕娘，也不须遮遮掩掩妆模样，早共晚准备下雨席云床。(衙内云)你道不骂我，恰才我都听的了也。(正旦唱)我道您哥哥也，在城中第一家财帛广，还有那鸦飞不过的田地池塘。(衙内云)小的每，这老贱才骂了我许多，还待赖哩。拿绳子来捆了，丢在八角琉璃井里去。(随从云)理会的。(随从做腰里取绳子捆科，云)嬷嬷，你也不要怨我，自家讨死吃。(旦儿云)嬷嬷，兀的不痛杀我也，(正旦云)姐姐，等我那孩儿来时，着他与我报仇。天也，谁来搭救我咱？(唱)【收尾】罢、罢、罢，我倒做了耕牛为主遭鞭杖，哑妇倾杯反受殃，有一日包待制到朝堂，哥哥也，我则怕泄漏了天机白破你那慌。(同旦儿下)(随从做丢科，云)扑冬，丢下去了，再搬下井栏石往下压着，省的那尸首浮起来。嬷嬷，你倒好了，也落的一个水葬哩。(做回话科，云)爷，小的每把嬷嬷着绳子捆了，丢在八角琉璃井里死了也。(衙内云)这嬷嬷便死了，还有郭成哩，一发拿来，就在他浑家根前，着铜铡切了头者。(随从云)理会的，郭成，你的浑家送了我衙内便罢了，你百忙里不肯，如今着我来铡了你头哩。赵虎，你揪着头发，我提起这铜铡来。磕叉，(做跌倒科，云)哎哟。唬杀我也。(郭成做倒地复起来跑下)(随从做惊科，见衙内云)爷，怪事！怪事！只见日月交食，不曾见辘轴退皮。爷着小厮每把郭成拿在那马房里，对着他浑家面前，他便按着头，我便提起铜铡来，可叉一下，刀过头落，那郭成提着墙，跳过头去了。(衙内云)揝！怎么提着墙，倒跳过头去了？(小厮云)呸！是提着头，跳过墙去了。(衙内云)强魂、强魂，休要大惊小怪的。不妨事，明日是正月十五日，赏元宵，多着些伴当每，拿着些棍棒。跟着我赏元宵去采。(同下)第三折(社火、鼓乐摆开科)(外扮老人里正同上，云)老汉王老人，这个是刘老人。时遇元宵节令，预赏丰年，城里城外，不论官家民户，都要点放花灯，与民同乐。老的，咱每做火儿看灯，走一遭去来。(做看灯科)(衙内领随从上，云)今日是元宵节令，小的每随俺看灯耍子去。(魂子提头冲上，打科)(衙内做慌，云)那里这个鬼魂打将来？好怕人也。走！走！走！(下)(魂子追赶，老人、里正、社火、鼓乐同众慌下)(衙内再上，云)小的每，这鬼魂好狠哩。我们这等跑。他倒越追上来。走！走！走！(魂子再上赶科)(衙内云)这鬼魂又赶将来了。唬杀我也，小的每，扶着我回去罢，这灯也看不成了。(下)(店小二上，诗云)买卖归来汗未消，上床犹自想来朝。为甚当家头先白？晓夜思量计万条。自家是个卖酒的，在此处开着个酒店，但是那南来北往，做买做卖，推车打担，都来我这店里买酒吃。今日早把这镟锅儿烧的热些，等那买酒的人来，好荡与他吃。(老人、里正谎上，云)走、走、走，如今那没头鬼不来了。老的，我们有了这些年纪，眼里并不曾见这怪异，险些儿被他吓死。我们且到这酒店里吃几杯酒，定一定胆。店小二，我们要买酒吃的，打二百长钱酒来。(店小二云)有、有、有，新筝的美酒。老的，请里面坐。(老人云)恰才渐渐喘息定了，慢慢的吃几杯儿。(正末扮包拯便衣领张千上，云)老夫姓包名拯，字希仁，乃庐州金斗郡四望乡老儿村人氏，官封龙图阁待制，正授南衙开封府尹之职。奉圣人的命，着老夫西延边赏军回来。时遇上元节令，纷纷扬扬，下着国家祥瑞。张千，分付头踏，远远的在前面自去，等我在后慢慢行者。(唱)【南吕】【一枝花】我可便上西延离汴京，押衣袄临京兆。我也不辞年纪老，岂惮路途遥？想着宰相官僚，请受了这千钟禄难虚耗，怎不的秉忠心佐圣朝。今日在鹓鹭仙班，到后来图写上麒麟画阁。【梁州第七】我也则为那万般愁常萦心上，两条恨不去眉梢，急回身又遇着新春到。我只见寒梅晚谢，冻雪初消。傍几家儿村鸡哑哑，隔半程儿野犬口牢口牢。妆点来则恁的景物萧条，可不道有丹青也便巧笔难描。我、我、我，看了些青渗渗峻岭层峦，是、是、是，行了些黄穰穰沙堤得这古道，呀、呀、呀，兀良，早过了些碧澄澄野水横桥。归来路杳，袅丝鞭羡杀投林鸟。薄暮也，在荒郊，怎当这疲马西风雪正飘，说不尽寂寥。(张千云)相公，风又大，雪又紧，远远的有个酒务儿，略避一避风雪，就买些酒吃，可不好也？(正末云)张千，你说的是，兀的不是个酒务儿(唱)【牧羊关】草刷儿向墙头挑，醉八仙壁上描；盖造的潇洒清标，写着道：\"酒胜西湖，店欺着东阁。\"(带云)看你这村野去处，有甚么整齐的？(唱)止不过瓦钵内斟村酿，那里有金盏内泛羊羔。你待写着大样儿甜人醉，我道不饮呵，可便从他来酒价高。(云)张千，接了马者。(张千云)牢坠镫。(正末见店小二)(张千做打小二科，云)卖酒的，快打扫干净阁子儿，酾热酒来，把马牵到后头，与我细切草烂煮料，把马喂着，不要塌了膘。你若着人偷了鞍子，剪了马尾去，我儿也，你眼睫毛我都扫掉了你的。(店小二云)你看这厮，他也是个驴前马后的人，怎么不由分说，便将我飞举走踢只是打？我且忍着，教他着我的道儿。(张千云)店小二，将酒来，我与相公递一杯酒。(做跪送科，云)相公，一路上风寒，孩儿每孝顺的心，请满饮一杯。(正末云)孩儿也，大风大雪，你两只脚伴着我这四只马蹄子走，你先吃这钟儿酒者。(张千云)相公不吃，与孩儿每吃，孩儿就吃。(做接科)(正末云)孩儿也，你吃下这钟酒去，可如何？(张千云)您孩儿吃下这钟酒去，便是旋添绵。(正末云)怎么是旋添绵？(张千云)孩儿吃下这杯酒去，添了件绵团袄一般。(吃科)(做打店小二科，云)我打你这个弟子孩儿。你见我打了你几下，拿这么冰也似的冷酒与我吃，把我牙都冰了，吃下去，肚里就似割得疼的。你还立着哩，快酾热酒来。(店小二云)我知道。(做背科，云)我如今可酾滚热的酒与他吃，我荡这弟子孩儿。(张于云)快降热酒来。(店小二云)酒热，酒热。(张千云)相公，天道寒冷，热热的酒儿，请满饮一杯。(正末云)孩儿也，你一路上还辛苦似我，这钟酒也是你吃。(张千云)这钟酒又着孩儿每吃，谢了相公。(做叩头吃酒科，云)哎哟，好热酒，荡了喉也。(正末云)孩儿吃下这杯酒去，又与你添了一件绵搭衤蒦么。(做打店小二科，云)我打你个促掐的弟子孩儿！酾这么滚汤般热酒来荡我，把我的嘴唇都荡起料浆泡来。我儿也，你讨分晓，我筋都打断了你的。再酾酒来。(店小二做背科，云)这才出了我的气。我如今可酾些不冷不热，兀兀秃秃的酒与他吃。(张千云)将酒来。相公，孩儿每酒勾了，相公请饮一杯儿。(正末云)张千，可不道：\"三杯和万事，一醉解千愁。\"孩儿，我且不吃，一发等你吃了这钟，凑个三杯，可不好那？(张千云)相公又不吃，又与孩儿每吃。孩儿只得吃了，凑个三杯。(做战科)(正末云)孩儿也，你吃了这几钟酒，怎么打起战来？(张千云)您孩儿多衣多寒。(正末云)孩儿，你连吃这几钟，身上可温和了？老夫一路鞍马劳倦，我有些腿疼，过来与我捶一捶背。(张千云)理会的。(做捶背科)(店小二云)你个弟子孩儿，吃了两钟酒，佯风诈冒，手之舞之的打我。你敢再来打我么？(张千云)我儿也，你还强觜哩。你休往城里来，我若前街上撞见你，一无话说。我若后巷里撞见你。一只手揪住衣领，举起我这五指阔无缝的拳头，则一拳(做打正末科)(正末云)张千，怎的？(张千慌科，云)恰才相公赏了孩儿每几钟酒，店小二这厮无理，他则道我醉了，他欺负我。他见我与相公捶背，他看着我揎拳捋袖，舒着拳头要打我。我说你要打我，可是我没有手的？我也少不的还你一拳。不想失错了，可可打了相公背上。(正末云)假似你手里拿着把刀子，可怎了(张千云)您孩儿须认的爹哩。(正夫云)张千，看马去。(张千云)理会的。(店小二云)我着这弟子孩儿打杀我也。我且后面执料去咱。(下)(正末云)隔壁阁子里有人吃酒。我是听咱。(老人云)老的，今日是上元节令，家家玩赏。好便好，则多了这没头鬼。老的，你满饮一杯。(里正云)老的先请。(老人云)也罢，我先饮。嗨，老弟子孩儿，可忘了浇奠。(做浇奠科，云)头一钟酒，愿天下太平，第二钟酒，愿黎民乐业，做官的皆如卓鲁，令史每尽压萧曹，轻徭薄联，免受涂炭者。(正末云)你听那厮，倒也说的好。(唱)【贺新郎】他那里擎杯举酒对天浇，现如今五谷丰登，万民安乐，卖弄池田蚕十倍收成了。说不尽庄家，庄家这好，还待要薄税轻徭。他道官长每如卓鲁，令史每压萧曹，高眠莫被闲愁搅。似这等人心无压足厌则怕天也填不的许多凹。(正末做扳老人科，云)唱喏。(老人慌科，云)哎哟，没头鬼又来了。(做见正末科，云)呸！我道是没尖鬼，原来是这个老弟子孩儿！则被你唬杀我也。(张千云)呸！休胡说，是包、包、包，(正末云)包甚幺？(张千云)众老儿，我要买一包丝绵，可有么？(正末云)张千靠后。(老人云)兀那老子，你要替我唱喏，你也叫一声：\"老人家，我唱喏哩\"。我们便知道了。可怎么不做声不做气，猛可里从背后扳将我过来，唱上个喏。且是你这脸生的俊，把我们吓这一跳。我把你个无分晓的老无知！(张千云)口退！是龙、龙、龙，(正末云)甚么龙？(张千云)我说你那两个敢有些耳聋？(正未云)这厮靠后。(老人云)我把你个老不死的老贼！(张千云)口退！是图、图、图，(正末云)甚么图？(云)我问你，老人家，你却才说有甚么没头鬼？(老人云)你不知，听我说与你。俺每都是在城的老人、里正。今日是上元节令，俺往城里看灯去来，撞见个没头鬼，手里提着头，赶着众人打。俺们害慌，权躲在这酒务儿里吃杯酒。你恰才不做声不做气，扳将我过来，唱上个喏，我则道没头鬼又夹了。故此说着这没头鬼。(正末云)老夫不知，休怪，休怪。(老人云)你去，你去，不怪你。我们也不吃酒了，各回家去也，(同里正下)(正末云)自从我离朝，谁想有这等跷蹊事也？(唱)【牧羊关】他那里才言罢，唬的我魂暗消。离城中则半载其高，可怎么白日神嚎，到黄昏鬼闹。我半生多正直，怎见这蹊跷？只今的离村疃犹然早，(云)张千，将马来。(张千云)理会的。(正末唱)我和你到皇都赴晚朝。(行科)(魂子上做转科)(正末云)呸！好大风也。别人不见，老夫便见。我马头前这个鬼魂，想就是老人们所说没头的鬼了。兀那鬼魂，你有甚么负屈衔冤的事？你且回城隍庙中去，到晚间我与你做主。速退！(魂子踅下)(正末云)张千，休回私宅，跟的我径往开封府里去来。(行科)(张千云)喏！在衙人马平安。抬书案。(正末云)张千孩儿，与你十日假限，到我私宅中，取的铺盖来，就问谁该当直？(张干云)今日谁该当直？(娄青上，云)小人娄青便是。哥，你回来了也，改日与你洗尘。恕罪、恕罪。(张千云)兄弟，我如今下班去也。(下)(娄青做见正末科，云)喏，该是孩儿每娄青当直。(正末云)娄青，该你当直，你敢勾人去么？(娄青做笑科，云)爷不问，您孩儿也不敢说。您孩儿怎么不敢勾人？有个混名儿，唤做\"催动坑\"哩。(正末云)怎生唤做\"催动坑\"？(娄青云)当初一日，爷着您孩儿勾人去，听的说您孩儿到，都逃窜的一个也没了。我回头一看，则有一个土坑。我将那勾头文书，放在那土坑上，喝了一声：\"兀那土坑，你跟的我开封府里回话去来。\"我在前面走，那土坑在后面速碌碌、速碌碌跟将您孩儿来了。因此上唤做\"催动坑\"。(正末云)好儿，我如今着你勾人去。(娄青云)您孩儿就去。(做忙走科)(正末云)娄青，你转来，你勾谁去？(娄青云)知他勾谁？(正末云)你与我勾将那没头鬼来。(娄青做慌跪科，云)人便好勾，没头鬼怎生勾的他？(正末云)你可不道是\"催动坑\"哩？(娄青云)爷，这一会儿催不动了也。(正末唱)【哭皇天】则你那\"催动坑\"刚才道，可怎生这公事便妆幺？则你那口是祸之苗，(娄青做打脸科，云)你怎么多嘴？(正末唱)舌是斩身刀。(带云)娄青，(唱)你与我去城隍根前祝祷，(娄青云)爷着孩儿祝祷甚的？(正末唱)你说与那衔冤的业鬼，屈死的冤魂，你着他今宵插状，此夜呈词。你道这包龙图专在南衙里，南衙里等待着，(娄青云)您孩儿知道了，便勾去。(正末云)娄青你转来，天色还早哩。(娄青云)这等多早晚去？(正末唱)直等的金乌向山坠，银蟾出海角。(娄青云)您孩儿便依着爷的言语，对城隍神道祝祷了。他两个耳朵是泥塑的，怕不听见？(正末云)娄青，我与你一道牒文去。(唱)【乌夜啼】你与我速赴城隍庙，将牒文火内焚烧，早将那没头的业鬼提来到。(娄青做怕科，云)哎哟，这城隍庙是鬼窝儿里。三更半夜，只是娄青一个自去，怕人设设的，怎好？(正末唱)唬的他怯怯乔乔，絮絮叨叨，唬的他战簌簌的把不定腿脡摇，可扑扑的按不住心头跳。你这厮，若违拗，(带云)你看我这剑者。(唱)我着剑分了你肢体，切了你脂膏。(云)娄青！(娄青云)有！(正末云)娄青，今夜晚间，将着这道牒文，直至城隍庙中，烧了这道牒文。你将那衔冤负屈的鬼魂，都着他开封府里来，老夫亲自问这一桩公事。(娄青云)爷，这个正叫做\"没头公事\"，便要问时怕也难应心么？(正末唱)【黄钟尾】我若是不应心，今夜便辞了宣诏，(娄青云)爷，应的口么？(正末唱)我若是不应口，今番不姓包。(娄青云)您孩儿多早晚时候去？(正末云)天色早哩。(唱)直等的初更残二鼓交，把冤魂摄来到。审个真实，问个下落，杀人贼便拿捉，赴云阳向市曹，将那厮高杆上挑，把脊筋来吊。我着那横亡人便得生天，众百姓把咱来可兀的称赞到老。(下)(娄青云)我娄青领着包待制这一道牒文，到城隍庙勾那没头鬼去。你道活人好见鬼的，可不是死！我待不去来，他又要切了我的头，也是个死。我想这铜铡一铡，铡将下来，这脖子上好不疼哩，头又切断了，不如被鬼唬死倒不疼，又落得个完全尸首。只得捱到今夜晚间，三更时分，将着牒文，到城隍庙里勾鬼去，常拚着个死罢。(暂下)(拿灯笼再上，云)这早晚是三更也，我提了灯笼。怎么这一会儿越怕将起来？你听那房上的瓦，各刺刺、各刺刺，墙上的土，速碌碌、速碌碌。有鬼也！有鬼也！(做拿灯照科，云)嗨，原来是风吹的这箬叶儿响。我白日里就与那道官说来，教他把庙门则半掩着。来到门外，果然还不曾上拴哩。(做推庙门入庙科，云)待我推开这门来。(惊科)早是一个冷风阵，从里面吹将出来。哎哟，灯也灭了，敢这没头鬼预先在那里等我？(做进门科，云)呸！百忙里腿转筋。这个是二门，这个是两廊，这个是正殿。(做放下灯笼跪科，云)城隍爷爷，包待制大人的言语，教我勾没头鬼来。爷爷可怜见，我有这牒文在此。可可的我的灯笼，刚到门就灭了，那里讨火烧他？呸！这琉璃里不是灯？待我踏着凳，点这灯下来。(做上凳倒科，云)呸！百忙里又踹虚了，教我吃着一惊。待我先点在灯笼里了，便有风来，也不怕他。(做取灯笼罩儿，点上灯烧纸科，云)爷爷可怜见。(内响科)(做怕科，云)有鬼！有鬼！(做倒科)(魂子做提头上，扶起娄青科)(娄青云)这扶我的是谁？(魂子云)我是没头鬼。(娄青看科，云)好怕人。当真是没头鬼？(魂子做应科，云)是！(娄青云)你这没头鬼，包待制勾你哩。你跟我去来。(魂子应科，同下)第四折(正末领祗候张千排衙上)(张千幺喝科，云)左右伺候，大人坐堂，要问事哩。(正末云)今夜灯烛荧煌，如同白日，正好问这桩公事也呵。(唱)【双调】【新水令】透襟怀一阵冷风吹，则他这闭长空暮云都退。显出那碧澄澄天气爽，明皎皎月光辉，厮和着灯焰相窥，照耀的似白日。(云)娄青好不干事，可怎生这早晚不见来也？(娄青上，云)来到衙门首了。不知他有也是无？待我叫做一声：没头鬼。(魂子随上，做应科，云)哎！(娄青云)你则在这里，我报复去。(魂子云)我知道。(娄青见正末做跪科，云)孩儿每娄青来了也。(正末云)娄青，曾见甚么人来？(娄青云)没！我则见鬼来。(正末云)你勾的鬼如何？(娄青云)有、有、有，被我劈头毛采将来了。(正末云)与我拿将过来。(娄青云)理会的。我出的这门来，我唤他一声：没头鬼。(魂子云)哎。(娄青云)大人唤你哩，你过去，有甚么冤枉事，你自说波。(娄青见正末科，云)当面。(正末云)娄青，你着他说那词因。(娄青云)大人分付，着你说那词因。(娄青做听扯祗候科，云)你听见么？(祗候云)我不听见。(娄青云)我也不听见。(正末云)可怎生他不言语？将娄青抢出去。(张千做叉娄青科，云)出去。(娄青做跌出门科，云)悔气。这没头鬼在门外叫声应声，怎么紧要去处，倒不做声？莫不是他去了么？待我再叫他一声：没头鬼。(魂子应科，云)哎。(娄青云)你在那里来？(魂子云)我害饥也，买个蒸饼吃哩。(娄青云)这厮还要打诨。你要去吃蒸饼，兀的你手里现拿着个馒头哩。你快过去。(做见正末科，云)没头鬼，你说。(正末云)你怎生又不言语？抢出去。(张千做叉出门科，娄青云)原来他不曾过去。待我再叫他一声：没头鬼。(魂子应云)哎。(娄青云)你怎么又不过去？(魂子云)我过去不得。(娄青云)你为甚么过去不得？(魂子云)被那门神户尉当住我，因此上过不去。(娄青云)你何不早说？(娄青见正末科，云)大人可怜见，这个没头鬼被门神户尉当住，因此上不敢过来。(正末云)是阿，大家小家，各有个门神户尉。(诗云)老夫心下自裁划，你将银钱金纸快安排。邪魔外道当拦住，只把屈死冤魂放入来。(唱)【沉醉东风】则我那开封府门神户尉，你与我快传示莫得延迟。你教他放过那屈死的魂，衔冤的鬼，只当住邪魔恶祟。(娄青云)烧了这纸钱，你看好冷风也。(正末唱)我则见黯黯的愁云惨雾迷，嗨，可早变的来天昏也那地黑。(魂子见正末跪科)(正末云)别人不见，老夫便见。灯烛直下，跪着一个鬼魂。好是可怜人也。(唱)【庆东原】纸钱向身边挂，人头向手内提，向前来紧靠着灯前跪。我这里叮咛的问你：你家住在那里？(魂子云)孩儿每河中府人氏。(正末唱)姓甚名准？(魂子云)姓郭名成。(正末唱)你可也做财主、做经商？为黎庶、为官吏？(魂子云)孩儿是个秀才。(正末云)兀那鬼魂，你将那屈死的词因，备细诉来，老夫与你做主。(魂子云)孩儿每姓郭名成，本贯河中府人氏，嫡亲的四口儿家属，有一双父母年高，浑家李氏。我因做了一个恶梦，去市上算卜，道我有一百日血光之灾，千里之外，可以躲避。小生来到家中，辞别了父母，一来躲避灾难，二来进取功名。行至中途，时遇冬天，风又大，雪又紧，在一个小酒务儿里饮酒。正撞着权豪势要的庞衙内，强夺了我生金阁儿，又要我浑家为妻。见小生不从，将我铜铡下，一命身亡。我一灵儿真性不散，投至的见爷爷呵。可怜我这等冤枉，天来高，地来厚，海来深，道来长。(词云)因此一点冤魂终不散，日夜飘飘枉死城。只等报得冤来消得恨，才好脱离阴司再托生。即今上元节令初更候，正遇庞姓无徒出看灯。被我绕着街头追索命，吵的游人大小尽担惊。也是千难万难得见南衙包待制，你本上天一座杀人星。除了日间剖断阳间事，到得晚间还要断阴灵。只愿老爷怀中高揣轩辕镜，照察我这悲悲痛痛，酸酸楚楚，说无休诉不尽的含冤负屈情。(正末云)兀那鬼魂，到明日我与你做主。你且退者。(魂子云)娄青哥哥，你还送我一送儿去，我有些怕鬼。(娄青云)口走！(魂子下)(正末云)天已明了也。张千，抬出放告牌去。(张千云)理会的。(旦儿领俫儿上，云)冤枉也。(正末云)张千，是甚么人声冤？着他过来。(张千云)兀那妇人，你过去当面。(旦儿同俫儿见正末跪科，云)(正末云)兀那妇人，你为何声冤？说你那词因来。(旦儿云)小妇人是河中人，唤做李幼奴。大人可怜见，我告着庞衙内，强要了我生金阁儿，又逼我为妻，将俺男儿郭成杀坏了。这个是嬷嬷的孩儿福童，将他母亲推在八角琉璃井里死了。望青天老爷与小妇人做主咱。(正末唱)【雁儿落】昨宵个牒城隍将怨鬼提，到今日放南衙果有冤词递。元来是庞衙内使尽他狼虎威，生拆散你这鸳鸯对。【得胜令】呀，他敢将萧何律做成衣，将罪犯满身披。谁许他谋了财，又要谋人命？准许他夺人妻逼做妻？直恁的无知。那嬷嬷担何罪？死的个堪悲。我与你勾他来问到底。(云)兀那妇人，你两个且在司房里住者。(旦儿同俫儿下)(正末云)娄青，你与我买羊去。(娄青云)理会的。买了羊也。(正末云)娄青，你与我挂画者。(娄青云)画也挂好了。(正末云)与我请人去。(娄青做应便走科)(正末云)娄青，你转来，你请谁去？(娄青云)知他请谁去？(正末云)与我请将庞衙内来。(娄青云)老子也，怎么要请他？他是个不好惹的。官差吏差，来人不差，大着胆请他去。此间是庞府门首。(做咳嗽科)(庞衙内上，云)是甚么人在门首？(娄青做见跪科，云)孩儿每是衙门中的娄青。有包待制差我来请大人哩。(衙内云)包待制他请我怎的？他意思则是怕我。你说去，道我便来也。(娄青云)理会的。(见正末科，云)小人请的衙内来了。(正末云)道有请。(娄青云)爷有请。(衙内做见科，云)老宰辅，量小官有何德能，敢劳置酒相请？(正末云)老夫西延边赏军才回，专意请衙内饮一杯。衙内请坐，老夫年纪高大，多有不是处，衙内宽恕咱。从今已后，咱和衙内则一家一计。(衙内云)老宰辅说的是，和咱做一家一计。(正末云)衙内，老夫西延边赏军回来，得了一件稀奇的宝物。着衙内看咱，(衙内云)是何物？(正末云)是一个生金塔儿。塔儿不稀罕，放在那桌儿上，有那虔心的人，拜三五拜，塔尖上有五色毫光真佛出现。(衙内云)这个不打紧。我有小生金阁儿，放在有风处，仙音嘹亮。无风处用扇子扇着，也一般的响动。(正末云)老夫不信。(衙内云)小的每，快去家中取来。(小厮云)生金阁儿取来了也。(衙内云)放在桌儿上，着扇子扇动咱。(娄青做扇细乐响科)(正末云)是一件好东西。真是无价之宝。(娄青云)那里是生金阁响？死了我丈人回灵哩。(正末云)衙内，老夫难的见此宝物，怎生借与我老妻一看，可不好那？(衙内云)老宰辅将的看去，咱则是一家一计。(正末唱)【沽美酒】略使些小见识，智赚出杀人贼。这场事天教还报你，我可便有言语敢题，并不要你还席。(衙内云)老宰辅不要我还席，好快活也。咱则一家一计，吃个尽兴方归。(正末唱)【太平令】拚了个醁醁沉醉，直吃的尽兴方归。(衙内云)从今后一家一计。(正末唱)庞衙内有权有势，更和俺包龙图一家一计。你若是这里，等的，也不消半刻。我可便剐的你身躯粉碎。(云)筵前无乐，不成欢乐。娄青，与我唤将个歌者来。(旦儿领俫儿上跪科，云)冤屈也。(正末云)兀那妇人，你告谁？(旦儿云)我告庞衙内。(正末云)衙内，他告你哩。(衙内云)咱则一家一计。(正末云)衙内，那妇人说你强要了他生金阁儿，是也不是？(衙内云)恰才那个阁儿便是。(正末云)说你强要他为妻，又将他男儿郭成杀坏了，是也不是？(衙内云)是我斗他耍来。(正末云)又将嬷嬷推在井中身死，是也不是？(衙内云)也是，也是。(正末云)娄青，将纸墨笔砚来，着衙内画个字者。(娄青云)理会的。爷依着画个字，左右一家一计。(衙内云)是我来，是我来。我左右和老包是一家一计。(正末做努嘴科，云)娄青与我拿下去。(娄青做拿科，云)爷，请出席来，左右一家一计。(衙内云)老儿。你敢怎么？(正末云)娄青，将枷来，将庞衙内下在死囚牢里去。(娄青做拿枷套衙内科，云)衙内，请上枷。(衙内云)老儿，这个须不是一家一计？(正末云)一行人听我下断：庞衙内倚势挟权，混赖生金阁儿，强逼良人妇李氏为妻，擅杀秀才郭成，又推嬷嬷井中身死，有伤风化，押赴市曹斩首示众。嬷嬷孩儿福童，年虽幼小，能为母亲报仇，到大量才擢用。将庞衙内家私，量给福童一分为养赡之资。郭成妻身遭凌辱。不改贞心，可称节妇，封为贤德夫人。仍给庞衙内家私一分，护送还乡，侍奉公婆。郭成特赐进士出身，亦被荣名，使光幽壤。(旦儿、俫儿同拜谢科)(正末词云)则为这庞衙内倚势多狂狡，扰良民全不依公道。穷秀才献宝到京师，遇贼徒见利心生恶。反将他一命丧黄泉，恣奸淫强把佳人要。老嬷嬷生推落井中，比虎狼更觉还凶暴。论王法斩首不为辜，将家缘分给诸原告。李幼奴贤德可褒称，那福童待长加官爵。若不是包待制能将智量施，是谁人赚得出这个生金阁？题目李幼奴挝伤似玉颜正名包待制智赚生金阁","dynasty":"元代","title":"杂剧·包待制智赚生金阁"}
{"author":"武汉臣","content":"楔子(正末扮刘从善同净卜儿、丑张郎、旦儿、冲末引孙、搽旦小梅上)(正末云)老夫东平府人氏，姓刘名从善，年六十岁。婆婆李氏，年五十八岁。女孩儿引张，年二十七岁。女婿张郎，年三十岁。老夫有一兄弟是刘从道，所生一子，小名引孙。(叹科，云)这孙儿好是命毒也！我那兄弟早年间亡化过了，有兄弟媳妇儿宁氏，是蔡州人。为这妯娌两个不和，我那兄弟媳妇儿要领着孩儿，到他那爷娘家里守服去了。一来依仗着他爷娘家，二来与人家缝破补绽，洗衣刮裳，觅的些东西，来与这孩儿做学课钱。随后不想兄弟媳妇儿可也亡化过了，单留下这孩儿。那老爷老娘家亲眷每说道：\"你那孩儿则管在这里住怎么？东平府不有你的伯父，谁不知道个刘员外？你不到那里寻去怎么？\"那里众亲眷每与了孩儿些盘缠，这孩儿背着他那母亲的骨殖，来到东平府，寻见老夫。老夫用了些小钱物，和兄弟一搭里葬埋了。孩儿如今二十五岁也。嗨！我这婆婆，想着和他那娘两个不和，见了这孩儿也，轻呵便是骂，重呵便是打，可这般见不的我个侄儿。(卜儿云)我那是见不的他来？(正末云)不要闹，我则是那么道，休着街坊人家笑话。引孙，你是个精细的人，何消我一一尽言？眼见的我家里难住，庄儿头有两间草房，绰扫一间，教几个村童，养赡你那身子去罢。(卜儿云)那两间草房要留着圈驴哩，不要动俺的。(正末云)你养活着那驴子做甚么？(卜儿云)那驴子我养活着他，与我耕田耙垅，与我碾麦子拽磨，驼粮食驼草，还与我骑坐，可不要养活着哩。这厮则与他一间。(正末云)你听波，一间也罢。张郎，将二百两钞来与引孙。(张郎云)理会的。(卜儿云)我欠他的来？(不与他二百两，我，则与他一百两。(正末云)依着你，则与他一百两罢。(张郎云)是，将一百两钞来，他又不识数儿，我落下他二十贯。引孙！你那穷弟子孩儿，一世不能勾长俊的，与你噇脓捣血将去。(正末云)引孙，与你这一百两钞，你少使俭用些。孩儿也，你着志者。(引孙做接钞出门科，云)谢了伯父、伯娘、姐姐、姐夫。出的这门来。我那伯伯与我二百两钞，我那伯娘当住，则与我一百两钞，着我那姐夫张郎与我。他从来有些掐尖落钞，我数一数。六十两、七十两、八十两，则八十两钞。我再回去与伯父说咱。(做见正末科)(卜儿云)你敢不要么？若不要便拿来还我罢。(引孙云)我要问伯父，与引孙多少钞来？(正末云)与你一百两钞。(引孙云)这里则八十两。(正末云)张郎，我着你与引孙一百两钞，你怎生则与他八十两？那二十两使了你的！(张郎云)父亲，是一百两。(引孙云)姐夫，兀?某闶?张郎云)将来我数，七十两、八十两(做袖里摔科，云)兀的不是钞，是你掉下二十两了。(引孙云)是你袖儿里摔出来的。伯伯、伯娘，引孙冻饿杀，再也不到你门上来了。姐姐、姐夫，引孙多多定害。出的这门来，引孙也，我那伯伯为着我父亲面上肯看觑我，我那伯娘眼里见不的我，见了我不是打便是骂，则向他女婿张郎。他强杀者波则姓张。我便歹杀者波，我姓刘，是刘家的子孙阿！引孙也，怨人怎么？则叹我的命运。(诗云)仰面空长叹，低首泪双垂。富贵他人聚，今日个贫寒亲子离。(下)(正末云)引孙去了也。老夫待将我这家私停停的分开，与我这女儿和这侄儿。老夫心中暗想，俺这男子汉到八八六十四，妇人七七四十九，乃是尽数。老夫止有四年的限也，不想小梅这妮子，年二十岁，婆婆为他精细，着他近身扶侍老夫。如今腹怀有孕，未知是个女儿？小厮儿？则怕久后为这几文业钱，着孩儿日后生了别心。就今日我着几句言语，压伏这孩儿每咱。张郎，(卜儿云)去了侄儿，如今想要寻着女婿哩。(正末云)你知道我说甚么？(卜儿云)你待说甚么？(正末云)张郎，你是我家女婿，只今十年满了也，俺两口儿偌大年纪，房下别无所出，孩儿，你怎忍撇俺去了？今日为始，则在我家里住。(卜儿云)孩儿谢了父亲者。(正末云)你看他便欢喜也。张郎，将俺那远年近岁欠少我钱钞的文书，都与我搬运将出来，算一算是多少？(张郎云)兀的不是文书，我都搬出来了。(正末云)小梅，点个灯来。(小梅云)兀的是灯。(正末云)都与我烧毁了者。(张郎做抢科)(正末云)呀、呀、呀，不怕烧了手，去那火里挝这文书那！孩儿也，这钱直恁般中使？(卜儿云)老的也，想着你幼年时，南头里贩贵，北头里贩贱，乘船骑马，渡江泛海，做买做卖，挣扎下许来大家私。放钱举债，与人家钱钞的文书，怎的也不通个商量，就一把火都烧毁了！(正末云)量这些文书，打甚么不紧？想咱的家私不有十万贯那。(卜儿云)十万贯则有多哩。(正末云)从今为始，将这十万贯家私，姐夫、姐姐两口儿分取一半，将这一半与婆婆收者。(卜儿云)两个孩儿谢了你父亲者。(张郎云)谢了父亲。(正末云)你看他便欢喜也。婆婆，将这一半家私且收留起。那东平府里，那个不说刘员外那老子，空有钱呵，割舍不的，他是个看钱奴。婆婆，将这一半家私，和那一辈老相识朋友每，也闲快活几年咱。(卜儿云)老的，你说的是，说的是。(正末云)婆婆，我待要庄儿头住几日去咱。(卜儿云)便着下次小的每鞍马，送老的往庄儿上去。家中一应大小事务，你休管，有我哩，你则管?判牡娜ァ?正末云)婆婆，我有句话敢说么？(卜儿云)老的也，你有甚么话，但说不妨。(正末云)我则专等婆婆报个喜信。婆婆，小梅这妮子有个比喻，你可知道么？(卜儿云)你说，你说，有个甚的比喻？(正末云)婆婆，小梅这妮子，他似那借瓮儿酿酒。(卜儿云)如何是借瓮儿酿酒？(正末云)别人家的瓮儿，借将的来家做酒，只等酒熟了时，可把那瓮儿送还与他本主去。婆婆，这妮子如今不腹怀有孕也？明日小梅或儿或女得一个，则是你的。那其间将这妮子，要呵，不要呵，或是典，或是卖，也只由的你。(卜儿云)你也说的是。(正末云)婆婆，(卜儿云)老的，你又怎么？(正末云)婆婆，小梅这妮子，从来有些奴唇婢舌的，怕不恼着婆婆。看老夫的面，应当打时节，则骂几句罢。(卜儿云)只古里聒絮，我知道了也。(正末云)婆婆，小梅这妮子，老夫恰才不道来，有甚的恼着你。应骂时节，你也则自处分咱。(卜儿云)老的，你则放心的去，我说知道了也。(正末云)婆婆，(卜儿云)老的，莫不又是小梅么？(正末云)婆婆，你觑，你觑。(卜儿云)老的，你恰才将远年近岁欠少咱钱债的文书都烧毁了，你可主着何意？(正末云)婆婆，你不知道，老夫心下自有个主意也呵。(唱)【仙吕】【赏花时】我为甚将二百锭征人的文契烧？也只要将我这六十载无儿冤业消。(带云)婆婆，我可似个甚么那？(唱)我似那老树上今日个长出些笋根苗。(带云)婆婆，小梅这妮子呵，(唱)你心中可便不错，(云)婆婆，小梅这妮子，他可似甚么？那如同那生菜儿一般，他只要新水儿洒者波。婆婆，(唱)你是必休将兀那热汤浇。(下)(卜儿云)我知道了也。孩儿每，看头口儿，送你父亲庄儿上去来。(同下)第一折(张郎同旦儿上，云)欢喜未尽，烦恼到来。自家张郎的便是，这个是我浑家引张。我当日与这刘员外家做女婿，可是为何？都则为这老的他有那泼天也似家私，寸男尺女皆无，所以上与他家做女婿，我满意的则是图他这家私。不想老的近日间着这小梅近身扶侍，如今这小梅腹怀有孕。我想来，若是得个女儿也，则分的他一半儿家私，若是得一个小厮儿，我两只手交付与他那家私，我不干生受了一场。(旦儿云)张郎，你这几日眉头不展，可是为何？(张郎云)大嫂，你不知，我老实说，我当日与你家做女婿，为你父亲无儿，久以后这家缘家计都是我的。如今老的将这小梅姨姨收在身边，如今腹怀有孕，若是得一个女儿，则分的他一半儿家私，若得个小厮儿，我双手儿都交付与他，我不干生受了？我因此上烦恼。(旦儿云)张郎，比及你有心呵，我也有心多时了。我先将小梅所算了何如？(张郎云)你那里是我的媳女，你是我的亲娘。你可怎么说？(旦儿云)俺先与奶奶说，则说小梅配绒线去，怀空走了也。(张郎云)此计大妙。(旦儿云)我就和你对奶奶说去来。奶奶。(卜儿上，云)孩儿，你唤我做甚么？(旦儿云)奶奶，小梅又不曾打他，又不曾骂他，今早配绒线去，怀空走了也。(卜儿云)嗨，你两个也省的，俺老的偌大年纪，见有这些儿望头，欢喜不尽，在庄儿上专等报喜哩，怎么有这般的事？莫不是你两个做下来的那？(旦儿云)小梅今日绝早自家走了，干我们两个甚的事？(卜儿云)既然小梅走了，小的每，辆起车儿来，你两个跟着我，直到庄儿上报知老的去来。(同下)(正末领丑兴儿上，云)老夫自从到于庄儿上住，则专等婆婆报一个喜信。我想人生在世，凡事不可过分，到这年纪上身多有还报。则我那幼年间做经商买卖，早起晚眠，吃辛受苦，也不知瞒心昧己，使心用幸，做下了许多冤业，到底来是如何也呵！(唱)【仙吕】【点绛唇】将本求财，在家出外，诸般儿快。拥并也似钱来，到底个还不彻冤家债。(云)那一日婆婆人情去了，小梅这妮子忽的走到面前道：\"爹爹，小梅有句话，可是敢说么？\"老夫便道：\"有甚么话，你说波。\"他道：\"小梅有半年身孕。\"老夫便道：\"小鬼头，休胡说！婆婆听得呵枉打死你。\"他道：\"您孩儿不敢说谎。\"老夫道：\"是真个么？\"他道：\"是真个。\"我便教人请稳婆去。(唱)【混江龙】请来凭脉，(云)一投的凭罢那脉也，婆婆道：\"老的，你索与我换上盖咱。\"老夫便道：\"你与我说了，我与你。\"他便道：\"老儿，你贺喜者。\"(唱)他道小梅行必定是个厮儿胎。不由我不频频的加额，落可便暗暗的伤怀。但得一个生忿子拽布披麻扶灵柩，索强似那孝顺女罗裙包上筑坟台。往常我瞒心昧己，信口胡开，把神佛毁谤，将侩道抢白。因此上折乏的儿孙缺少，现如今我筋力全衰。人说着便去，人唤着忙来，看经要火罪，舍钞要消灾。我急煎煎去把那稳婆和老娘寻，恨不得曲躬躬将他土块的这砖头来拜。(带云)我想：儿孙的福分，非同小可也。(唱)使不着人强马壮，端的是鬼使神差。(云)兴儿，昨日使你城里去来，听的我那一辈儿老相识朋友每说我些甚么来？(兴儿云)爹，我昨日城里买油去，见一辈老的每说来：\"若得个女儿便罢，得一个小厮儿呵，他每待将你骑着头口，着草棍打着你游街，还待着你做一个大大的庆喜筵席哩。\"(正末云)兴儿，你休说谎。(兴儿云)孩儿不敢说谎。(正末云)哎，那老的每则不说出来，他敢是做出来也。(唱)【油葫芦】有那等守护贤良老秀才，他说的来、狠利害。(云)他每都道是，刘从善那老子空有钱，则恁般割舍不的使。若是个女儿呵罢论，若是个小厮儿呵，耻辱那老子一场。(唱)他待将这老头儿监押去游街。(带云)小梅，你若真个得个儿呵，(唱)我情愿谢神天便把那香花赛，请亲邻便把猪羊宰。遮莫他将蹇卫迎，草棍捱。但得他不骂我做绝户的刘员外，只我也情愿湿肉伴干柴。【天下乐】我可便得一个残疾的小厮儿来，问甚么兴也波衰，总是那天数该。(云)天那，倘是我小梅这妮子分娩了，你觑这早晚多早晚也，莫不是小厮儿生得毒么(唱)则他那时辰儿问甚么好共歹，我但得把他摇车儿上缚，便把我去墓子里面埋，我便做一个鬼魂儿，可便也快哉。(云)兴儿。(兴儿云)爹，你叫我怎么？(正末云)你门首觑者，看有甚么人来？(卜儿同旦儿张郎上，云)可早来到也。兴儿，你报与老爹知道，说我来看他哩。(兴儿云)爹，有奶奶在门首哩。(正末云)婆婆来了也。兴儿，杀下羊者，请、请、请。(兴儿云)您孩儿知道。奶奶，爹有请哩。(卜儿云)孩儿，您在门首，我先过去。见了老的，你着我说甚么？(做见科，云)老的，你在这庄儿上好将息，倒大来耳根清静也。(正末云)婆婆请坐，喜波，喜波，得了个小厮儿么？(卜儿云)是好个小厮儿。(正末云)婆婆，那小梅当真得了个甚么？(卜儿云)我说便说，你则休烦恼。(正末云)你说，我不烦恼。(卜儿云)自从老的往庄儿上来了，俺一家儿看着老的面皮上，都尽让小梅，又不曾打他，又不曾骂他。今日大清早起来。推配绒线去，怀空走了也。(正末云)走了也？你便唬杀老夫也。好谎波，你说与咱同喜咱。(卜儿云)我不说谎，怕你不信呵，姐姐也在门首哩。(正末云)姐姐也来了？请过姐姐来。(兴儿云)姐姐，爹有请。(旦儿云)张郎，你且在门首，我先过去。(做见科)(正末云)姐姐喜波，喜波，得了个兄弟么？是必抬举你那兄弟儿咱。(旦儿云)父亲，甚么兄弟？(正末云)小梅得了的。他打甚么不紧，我则是觑着姐姐哩。(旦儿云)小梅又不曾打他，又不曾骂他，跟着人逃走去了。(正末云)他走了？您娘儿每一家儿说便说，怕做甚么？我知道，这是我婆婆的见识：引张到那里见你爹时节，则说道是走了；他若说道是得了个小厮儿呵，那老子偌大年纪，则怕把那老子欢喜杀了。这个是婆婆使的见识。(卜儿云)小梅委实是走了也。(正末云)姐姐，你敢说谎哩，量他打甚么不紧，我则觑着姐姐姐夫哩。(旦儿云)父亲不信呵，有张郎在门首。(正末云)女婿也来了？您娘儿两个我根前说谎。兴儿，快请过姐夫来。(兴儿云)姐夫，爹请你哩。(张郎做见正末云)父亲好将息，倒宜出外。(正末云)姐夫，喜波，喜波，你郎舅每厮守着，好抬举照觑咱。(张郎云)甚么朗舅子那？(正末云)小梅得了的。(张郎云)甚么小梅？又不曾打他，又不曾骂他，怀空害慌，跟着人走了。(正末云)噤声！他怎么走了？(卜儿云)说道走了就走了，那个哄你？走了小妮子，打甚么不紧？(正末唱)【那吒令】哎！你是个主家的，(云)偌大年纪，亏你不害那脸羞。(卜儿云)我又不曾放屁，我怎么脸羞？(正末唱)你兴心儿妒色，你是个做女的，(云)不学些三从四德，俺一家儿簇捧着你为甚么来？(唱)你从心儿的放乖。更着你个为婿的，(云)万贯家缘都在你手里，你在那钱眼里面坐的。兀自不足哩！(唱)你贪心儿爱财。(做哭云)痛杀老夫也。(卜儿笑科，云)呸！我又不曾捻杀他，又不曾掐杀他，他惶恐自害羞走了，你张开着口哭些甚么？(正末唱)怎着我空指望，空宁耐，落得这苦尽甘来。【鹊踏枝】你可便道他歪，不思量我年迈。(卜儿云)说道走了个只身的小妮子，打甚么不紧？则管里絮絮聒聒的。(正末唱)他可便虽则只身，那里也是那重胎。(带云)张郎，(唱)则被你坏了我也，当家的这娇客！(云)我原来错怨了人也，都不干你事。(唱)天那，则被你便送了我也，转世的浮财。(卜儿云)他走也走了，你要呵，我别替你娶一个。(正末云)噤声！怎生对着孩儿每说出这等话来？(唱)【寄生草】你不将我人也似觑，倒着我谜也似猜。(带云)你听，我说与你，(唱)道不的二十上有志呵人都爱，三十上有命呵人还待。到的这四十上无子呵，可便人不拜。我想着那未分男女的腹中胎，(卜儿云)我只拣那年纪小，生得好的，替你再娶一个，你也还养得出哩。(正末唱)谁问你那不施脂粉天然态？(云)张郎，你到家便将那好钞拣下一二千锭者。(卜儿云)敢是你那里看上了一个，你待取来做小老婆也。(正末云)我是娶一个，也由的我那。(卜儿云)休道你娶一个，便娶十个，我是大，他也则索扶侍我。(正末云)为甚么扶待你？(卜儿云)怎么不扶侍我？(正末云)你不曾与俺刘家立下嗣来。(卜儿云)休道立下寺，我连三门都与你盖了。(正末云)张郎，你去四门头出下帖子，但是有等贫难的人，明日绝早到开元寺内，我散钱去也。天那，刘从善今日悔过了也。(唱)【后庭花】则为我做家呵忒分外，今日着我无儿呵绝后代。可不这悭悋呵招灾祸，若是肯慈悲呵，也不到的生患害。(云)张郎，你快去，与我出帖子者。(张郎云)您孩儿知道。(正末唱)我如今只待要舍浮财，遍着那村城世外。都教他每请钞来。缺食的买米柴，少衣的截些绢帛，把饥寒早撇开，免忧愁尽自在。(卜儿云)元来你要舍财布施。你不舍呵，也无人怪你，舍了财，可便有谁人知重你也？(正末云)你那里知道，我散了这几文钱呵，那贫难无倚的人呵，(唱)【青哥儿】他敢把咱来烧香，烧香礼拜，恰便似祖先，祖先看待。(卜儿云)你便这般救苦怜贫，舍财布施，做下功德，只是年纪高大，也没多几时在世，有那一个知道你的？(正末云)婆婆，你道他每不知道我么？(唱)你道我日暮桑榆事可哀，将我死后尸骸，向古道悬崖，浅葬深埋，松柏多栽。则恐怕后人不解，垒座砖台，镌面碑牌，写的明白。等过往人来觑了伤怀，都道是开元寺散家财的这刘员外。(卜儿云)老的，我便依着你，且回家里去来。(正末云)婆婆，咱家去罢。(唱)【赚煞尾】我在这城中住六十年，做富汉三十载。无倒断则是营生的计策，今日个眼睁睁都与了补代。那里也是我的运拙时乖。(带云)婆婆，(唱)我这里自裁划，也不索垒七波追斋。则那两件事敢消磨了我这半世的灾：我也再不去图私利狠心的放解，我也再不去惹官司瞒心儿举债。(云)这两桩儿咱都不做了，难道天是没眼的？(唱)可敢也一天好事奔人来。(同众下)第二折(张郎上，云)自家张郎便是。父亲的言语，着我收拾下钱钞，在这开元寺内散钱：大乞儿一贯，小乞儿五百文。那钱钞都准备下了也，请父亲母亲散钱去来。(正末同卜旦儿上，云)张郎，将着那钱钞，只等贫难的人来，与我都散到者。钱也，则被你送了老夫也呵。(唱)【正宫】【端正好】则被你引的我来半生忙，十年闹，无明夜攘攘劳劳。则我这快心儿如意随身的宝。哎，钱也，我为你呵，恨不的便盖一座家这通行庙。【滚绣球】我那其间正年小，为本少，我便恨不的问别人强要，拚着个仗剑提刀。(卜儿云)自人父南子北，抛家失业，也则为这几文钱。(正末唱)哎，钱也，我为你呵，也曾痛杀杀将俺父母来离，也曾急煎煎将俺那妻子来抛。(卜儿云)老的也，你走苏杭两广，都为这钱。恨不的你死我活，也非是容易挣下来的。(正末唱)哎，钱也，我为你呵，那搭儿里不到，几曾惮半点勤劳。遮莫他虎啸风崒律律的高山直走上三千遍，那龙喷浪翻滚滚的长江也经过有二百遭。我提起来魄散魂消。(云)张郎，收拾下香桌儿者。(张郎云)理会的。(正末云)婆婆，随我一处拈香去来。(卜儿云)今日老的为没儿女，不昧神天，回心忏罪。我随你去，我随你去。(正末云)刘从善为人一世，做买卖上多有亏心差错处。我今日舍散家财，毁烧文契，改过迁善，愿神天可表。(唱)【倘秀才】那其间我正贫困里，可便夺的一个富豪，今日个上户也，可怎么却无了下稍？也是我幼年间的亏心，今日才老来报。(带云)哎，钱也，我为你呵。(唱)也曾昧著心说咒誓，今日个睁着眼犯天曹，孜孜的窨约。(卜儿云)可是你那做买卖使心用幸拆乏的，你怎么则埋怨我那？(正末唱)【呆骨朵】则俺这做经商的，一个个非为不道，那些儿善与人交。都是我好贿贪财，今日个折乏的我来，除根也那翦草。我今日个散饯波，把穷民来济，悔罪波，将神灵来告：则待要问天公赎买-个儿，(卜儿云)我明日再别替你娶一个罢，有你也不愁无儿。(正末唱)也等我养小来防备老。(净大都子领刘九儿、小都子上，云)刘九儿，开元寺里散钱哩，咱去那里请钞去来。有这个小孩儿，把他另做一户，得的这一分儿钱，俺两个分了，买酒吃。官人也，叫化些儿。(张郎云)这个小的是一户也是两家儿的？(大都子云)这小的另是一户。(张郎云)也与他五百文。(大都子分钞科，云)刘九儿，把这钞分了，咱两个买酒吃去来。(刘九儿云)这孩儿是我的，你怎生分我的钱？你学我有儿么？(大都子云)穷弟子孩儿，我和你说定的，你怎生都要了？你便是有儿的？(做闹科)(正末云)张郎，门首为甚么闹？(张郎云)父亲，穷厮每争钱哩。(正未云)孩儿也，这钱则不那穷的每争，便这富的每也争。待老夫亲自问他，您每且休闹者。(唱)【脱布衫】今日今散钱呵，您不合闲焦，看我面也，合道是耽饶。他主着意和人硬挺，便睁着眼大呼小叫。(刘九儿云)哎，你个绝户的穷民，你怎敢放刁也？(张郎云)这穷弟子孩儿，噤声！(正末唱)【小梁州】他骂-声绝户的穷民怎敢放刁，则一句道的我便肉战也身摇。(做悲科，云)兀的不痛杀我也。(唱)我伤心有似热油浇，他那里忙陪笑，敢这厮笑里暗藏刀。(大都子云)老的也，他父亲请了一分钞，他孩儿又要哩。(正末唱)【幺篇】元来是父亲行请过了孩儿又要，您怎么不寻思枉物难消。(刘九儿云)从小里惯了孩儿也。(正末唱)你从小里也该把这孩儿教，怎生由他恁撒拗？道不的家富小儿骄。(小都子云)爹爹？你肚里饥么？(刘九儿云)我肚里可知饥哩。(小都子云)你吃了饭再来。(刘九儿云)孩儿说的是，咱们吃饭去来。(同下)(刘引孙上，云)自家刘引孙的便是。自从我那伯娘把我赶将出来，与了我一百两钞做盘缠，都使的无了也。如今在这破瓦窑中居住，每日家烧地眠，炙地卧，吃了那早起的，无那晚夕的。听知我那伯伯、伯娘在这开元寺里散钱，大乞儿一贯，小乞儿五百文。各白世人，尚然散与他钱，我是他一个亲侄儿，我若到那里，怎么不与我些钱钞？我去便去，则怕撞着那姐夫。他见了我呵，必然要受他一场呕气，如今也顾不得了。可早来到寺门首也。(做见张郎科，云)天那，你看我那命波，肯分的我那姐夫正在门首，可怎么好？我只得把这羞脸儿揣在怀里，没奈何且叫他一声：姐夫，姐夫。(张郎云)那里这么一阵穷气？我道是谁？原来是引孙这个穷弟子孩儿。你来做什么？(引孙云)穷便穷，甚么穷气？妇夫，我来这里叫化些儿。(张郎云)钱都散完了，没得与你，你快去。(正末云)是谁在门首？(张郎云)是引孙。(卜儿云)他来做甚么？(张郎云)他来叫化些钱哩。(卜儿云)他也要来叫化？偏没得与他。(正末云)婆婆，和那叫化的争甚么？(卜儿云)老的也，如今放着这些钱钞，那穷弟子孩儿看见都要将起来，怎么得许多散与他？(卜儿做藏钞科)(正末云)婆婆，你且着他过来。引孙，你到这里来怎的？(引孙云)听知的伯伯、伯娘在这里散钱，您孩儿特来借些使用。(正末云)婆婆，不问多少，借些与他去。(卜儿云)引孙，你要借钱，我问你要三个人，要一个保人，要一个见人，要一个立文书人。有这三个人，便借与你钱，无这三个人，便不借与你钱。(正末云)哎，自家孩儿，可要甚么文书？(卜儿云)他猛地里急病死了，可着谁还我这钱？(张郎云)母亲，正是这等说。(正末云)呸！丑贼生，干你甚事？(卜儿云)呸！则怕死了你那长俊的侄儿。(正末指张郎科，云)婆婆，我问你：这个是谁的？(卜儿云)是俺的。(正末云)这个呢？(卜儿云)这个是你的，山核桃差着一梧槅儿哩。(正末云)这是我的个亲侄儿，有不是呵，我要打便打，要骂便骂，都不干你事。(卜儿云)住、住、住，你也休闹，请你个太公家教咱。(正末云)引孙，(引孙云)您孩儿有。(卜儿云)哎哟，要打便打，甚么引孙引孙，拿些土儿来怕惊了他囟子。(正末云)你看我待打杀他者波。(卜儿云)谁着你打死人来那？(正末云)似这般炒闹，如之奈何？将那十三把钥匙来。(卜儿云)老的也，十三把钥匙都在这里，则要分付的有下落者。(正末云)引孙，你见么？(引孙云)您孩儿见。(正末云)女儿女婿近前，您两口儿收了这钥匙，掌把了这家私者。(卜儿云)孩儿谢了你父亲者。(正夫云)你看他可便欢喜也。(?爬试?多谢了父亲。引孙，你打睃着，十三把钥匙都在我手里也，与你这把钥匙，着你吃不了。(引孙云)是那门上的？(张郎云)是东厕门上的。(正末做悲科云)儿也，我前者把与了你些钱钞，都那里去了？(引孙云)您孩儿定害的朋友多了，拿这钱钞去，都待了相识朋友也。(卜儿云)你这个穷弟子孩儿，也有相识朋友？(正末云)孩儿也，还未到你那待朋友处哩。(唱)【倘秀才】你有钱时待朋友每日家花花草草，你今日无钱也，(带云)索央亲眷每呵，爹爹，奶奶，有盘缠与些儿波。(唱)便这般烦烦也那恼恼。(带云)哎，儿也，(唱)也是你贫不忧愁富不骄，则待经商寻些资本，则不如依本分教些村学，那的也便了。(引孙云)您孩儿一径的来问伯伯、伯娘，借些本钱做些买卖。(正末云)引孙孩儿也，则不如读书好。(引孙云)伯伯，则不如做买卖。(正末云)引孙孩儿也，则不如读书好。(引孙云)伯伯，则不如做买卖好。(正末唱)【滚绣球】我道那读书的志气豪，为商的度量小，则这是各人的所好。你便苦志争似那勤学，为商的小钱番做大钱，读书的把白衣换做紫袍。则这的将来量较，可个做官的比那做客的妆幺。有一日功名成就人争羡，(云)头上打一轮皂盖，马前列两行朱衣。(唱)抵多少买卖归来汗未消，便见的个低高。(云)张郎，辆起车儿，着婆婆和姐姐先回去，我随后便到也。(张郎云)我将这车儿辆起者。(正末云)婆婆，你和引张先行，引孙这厮不学好，老夫还要处分他哩。(卜儿云)老的，你慢来。我先回家去也。(卜儿做虚下科)(正末云)儿也，我则觑着你哩。(引孙云)伯伯，您孩儿知道。(正末做哭科，云)哎哟，苦痛杀我也。(卜儿上，云)老的也，你做甚么哩？兀的不啼哭那。(正末云)我几曾啼哭来？(卜儿云)你眼里不有泪来那。(正末云)婆婆，我偌大年纪，怎没些儿冷泪？(卜儿云)你这证候好来的疾也。(正末云)引孙，靴靿里有两锭钞，你自家取了去。引孙，勤勤的到坟头上看去，多无一二年，我着你做一个大大的财主。(引孙云)您孩儿知道。(正末唱)【煞尾】在生呵奉养父母何须道，死后呵祭奠那先灵你索去学。缺少儿孙我无靠，拜扫坟茔是你的孝。他处求人沽酒浇，乡内寻钱买纸烧，一日坟头与我走一遭。一句良言说与你听着：你若是执性愚顽不从我教，引孙也，我着你淡饭黄齑，一直饿到你老。(下)(卜儿云)穷短命，穷丑生，穷弟子孩儿，你在这里做甚么？早早的死了，现报了我的眼里。再上我门来，拷下你那下半截来。兀的不被你气死我也。老的，你也等我一等么？(同下)(引孙云)伯娘去了，你看我那伯伯，推打我与了我两锭钞？将到我那破瓦窑里，也好做几日盘缠。天也，兀的不穷杀引孙也。(下)第三折(张郎同旦儿上，诗云)人生虽是命安排，也要机谋会使乖。假饶不做欺心事，谁把钱财送我来？自家张郎的便是。自从父亲将家私都与了我掌把，兀的不欢喜杀我也。时遇清明节今，寒食一百五，家家上坟祭祖，我将着这春盛担子。红干腊肉，同着社长上坟去来。(社长上，云)自家社长是也。今日清明节令，张郎请我上坟。张郎，我和你上坟去。(张郎云)浑家，每年家先上你刘家的坟，今年先上俺张家的坟罢。(旦儿云)张郎，先上俺家的坟。(社长云)大嫂，你差了也。你便姓刘，你丈夫不姓刘，你先上张家的坟，才是个礼。(张郎云)浑家，你嫁了我，百年之后，葬在俺张家坟里。还先上俺张家坟去。(旦儿云)依着你，先上张家坟去来。(同下)(引孙上，云)自家引孙？从那日伯伯与了我两锭钞，在这破瓦窑中都盘缠了也，今日清明节令，大家儿、小家儿都去上坟拜扫。我伯伯说道：\"引孙，勤勤的祖坟上去，多无一二年，着你做个大大的财主\"。莫非我那伯伯有银子理在坟上那？我想祖坟是我祖上，连我父亲、母亲也葬在那里。难道伯伯说，我便上坟，伯伯不说，我便不上坟？引孙我虽贫，是一个读书的人，怎肯差了这个道理。我往纸马铺门首唱了个肥喏，讨了这些纸钱，酒店门首又讨了这半瓶儿酒，食店里又讨了一个馒头。我则不忘了伯伯的言语。引孙如今在邻舍家借了这一把铁锹，到祖坟上去浇奠一浇奠，烈姓纸儿，添些土儿？也当做拜扫，尽我那人子之道。说话中间，可早来到这坟头了。刘员外，你泼天也似家私，那个来上坟也？(做拜科，云)公公、婆婆，生时了了，死后为神。我祭奠咱，这个是我父亲、母亲，您孩儿穷杀也。想您两口儿在生时，倚仗着公公、婆婆的爱，您要了伯伯、伯娘便宜，你便死了，今日都折乏在我身上。父亲、母亲。(诗云)我为甚么说十分惺惺使九分，留着一分与儿孙。则为你十分惺惺都使尽，今日个折乏的后代儿孙不如人。哎，多无一二年，着你做个大大的财主。刘引孙虽无甚么孝顺，我向祖坟上添些儿新土。我手里拿定这把铁锹，我和这铁锹上有个比喻：则为俺伯娘性子刚强，引孙我便是铁石人放声啼哭。如今那好家财则教我那姐夫张郎把柄，今日着刘引孙刬地受苦。我添了土也，可行祭祀的礼。则一个馒头，供养了公公、婆婆，我的父亲、母亲没有。倘若争这馒头闹将起来，可怎么了？这容易，劈做两半小：一半儿供养公公、婆婆，这一半儿供养父亲、母亲。奠了酒，烈了纸钱，祭祀已毕，我可破盘咱。(词云)冬至来一百五日，正是那寒食时务。你看财主家何等风光，单则我凄凉坟墓，并没甚红干腊肉，并没甚清香甘露。拿定着这把锄头，也算得春风一度。(做拿瓶与酒科，云)这酒冷怎么吃？我去庄院人家荡热了这酒，吃了呵，可来取我这把铁锹。我荡酒去也。(下)(正末同卜儿上)(正末云)老夫刘从善。今日是清明，往坟头祭扫去。婆婆，孩儿每去了么？(卜儿云)老的，孩儿每去多时了。这早晚搭下棚，宰下羊，漏下粉，蒸下馒头，春盛担子，红干腊肉，荡下酒，六神亲眷都在那里？则等俺老两口儿烧罢纸。要破盘哩。(正末云)婆婆，孩儿每则怕不曾来么？(卜儿云)老的，说孩儿每先来了也。(正末云)婆婆，孩儿每这早晚到了么？(卜儿云)老的，孩儿每这早晚到那里多时也。(正末云)走、走、走，你看我波，贪说话险些儿不走过去了。婆婆，兀的不是咱的祖坟？咱坟头去来。(卜儿云)嗨，老的，险些儿错走了过去。(正末云)来到这坟上，兀的不搭下棚，宰下羊，漏下粉，蒸下馒头，荡下酒，红干腊肉，春盛担子，六神亲眷都在那里也？(卜儿云)则怕孩儿每来得迟。(正末云)老人家再来这等谎；你休要说。(卜儿云)我才说的这个谎儿。(正末云)看了这坟所，好是伤感人呵。(唱)【越调】【斗鹌鹑】你看祭台和这坟台，砖墙也那土墙，长出些个棘科和这荆科，那里有白杨也那绿场？(带云)婆婆，恰才不有人上坟来那，(唱)上坟的是女儿和这侄儿，还是近房也那远房。婆婆，哎，你觑那光塌塌的坟墓前，湿津津的田地上，不闻的肉腥和这鱼腥，那里取茶香也那酒香？【紫花儿序】他添不到那两锹儿新土，烧不到那一陌儿银钱，瀽不到有那半碗儿的凉浆。(云)婆婆，兀的不有人来上了坟去了也。(卜儿云)老的也，是有人上坟来。好可怜人也。(正末唱)兀那上坟的潇洒，和俺这祭祖的也凄凉。参详。多管是雨下的多，人来的稀，和这草长的荒。我可甚么子孙兴旺？每日放群马和这群牛，那里有石虎也那石羊？(云)婆婆，既是孩儿每不曾来哩，我和你先拜了坟罢。(卜儿云)老的，你也说的是，投到孩儿每来时，咱老两口儿先拜了坟者。(正末云)婆婆，这更拜拜。(卜儿云)老的也，这个是谁？(正末云)这个是太公、太婆。(卜儿云)太公、太婆，保佑俺家门兴旺。太公、太婆，早生天界。(正末云)这里拜拜。(卜儿云)这个是谁？(正末云)这的是咱父亲、母亲。(卜儿云)正是我的公公、婆婆哩。公公、婆婆，生时了了，死后为神。(正末云)这里也拜拜。(卜儿云)这个是谁？(正末云)这的是刘二两口儿，引孙的爹娘。(卜儿云)是引孙的父母。老的你差了，他是咱的小，咱是他的大，我怎么拜他？(正末云)他活时节是咱的小，他今死了，也道的个生时了了，死后为神。婆婆，看老夫面皮，你拜几拜儿。(卜儿云)罢、罢、罢，我依着你。兀那刘二家两口儿，你在那坟墓里听者：想你在生时，倚仗着公公、婆婆欺负俺两口儿，不想你也拔着短筹都死了，又丢下个业种引孙，常时来缠门缠户的。早早的足瘸，车辗马踏倒路死了，现报在我的眼里。(正未云)婆婆，拜着个坟，你那口里不曾住的。(卜儿云)呀！谁曾开口来？(正末云)婆婆，咱老两口儿百年之后，在那里埋葬？(卜儿云)老的，我拣下了也，这一块地，正是高冈儿上。你看那树木长的恰似伞儿一般。咱老两口儿百年之后，这里埋葬。(正末云)婆婆，怕俺两口儿不能勾这里埋葬么？(卜儿云)我怎么不能勾这里埋葬？着那里埋葬去？(正末云)婆婆，俺道两口儿不能勾在这里埋葬，兀的那里埋葬去？(卜儿云)老的也，那里是一块下洼水淹的绝地，俺不在这里埋葬，倒去那里埋葬？(正末唱)【调笑令】则俺这一双老枯桩，我为无那儿孙不气长。百年身死深埋葬，坟穴道尽按着阴阳。咱两个死时节便葬在兀那绝地上，(带云)婆婆，到那冬年节下、月一十五，婆婆也，(唱)谁与咱哭啼啼的烈纸烧香？(云)婆婆，俺不能勾这里埋葬，只为俺没得儿子来。(卜儿云)俺怎生没儿子？现有姐姐姐夫哩。(正末云)你看，我可早忘了。婆婆，孩儿每也未来哩，咱闲口论闲话。我问你咱，如今我姓甚么？(卜儿云)你看这老的，越发老的糊突了，自家的个姓也忘了，你姓刘是刘员外。(正末云)我姓刘是刘员外，你可姓甚么？(卜儿云)我姓李。(正末云)我姓刘，你姓李，你来俺这刘家门里做甚么？(卜儿云)你还不晓得？我当初这刘家三媒六证，花红羊酒，行财纳礼，要到你这刘家门里做媳妇儿来。(正末云)街上人唤你做刘婆婆也是李婆婆？(卜儿云)这老的，你怎么葫芦提？我嫁的鸡随鸡飞，嫁的狗随狗走，嫁的孤堆坐的守。我和你生则同衾，死则同穴，一车骨关半车肉，都属了你刘家，怎么叫我做李婆婆？(正末云)婆婆。原来你这把骨头也属了俺刘家也。咱女儿姓甚么？(卜儿云)咱女儿也姓刘，是刘引张。(正末云)咱女婿姓甚么？(卜儿云)女婿姓张，是张郎。(正末云)我问你咱：俺女儿百年之后，可往俺刘家坟里埋也，去他张家坟里埋？(卜儿云)俺女孩儿百年之后，去他张家坟里埋。(做悲科，云)嗨！这老的，你怎生只想到那里？老的，真个俺无儿的好不气长也。(正末云)婆婆，你才省了也。(卜儿云)怎生得个刘家门里的亲人来，可也好哩。(引孙上，云)自家引孙是也。恰才热了钟酒吃，可来取我那把铁锹去咱。(见科)(卜儿云)引孙儿也，你来了也。你那里去来？你这几日怎么不到我家里吃饭来？你伯伯也在这里。(引孙云)您孩儿上坟来，伯娘休打引孙。(卜儿云)孩儿也，我不打你，你则在这里，我和你伯伯说去。老的，小刘大也在这里。(正末云)婆婆，甚么小刘大。(卜儿云)是咱引孙孩儿。(正末云)则叫他做引孙可便了也，甚么小刘大？(卜儿云)老的，孩儿每各自也有几岁年纪。(正末云)着他过来，我问他：引孙，你来这里做甚么？(引孙做见科，云)您孩儿上坟来。(正末云)婆婆，你听引孙道他上坟来。(卜儿云)老的也，是孩儿上坟来。(正末云)引孙，谁烈纸来？(引孙云)是您孩儿烈纸来。(正末云)婆婆，引孙道他烈纸来。(卜儿云)是孩儿烈纸来。(正末云)谁添土来？(引孙云)是您孩儿添土来。(正末云)婆婆，引孙道他添土来(卜儿云)老的也，我知道了也。(正末云)引孙，你上坟来，你烈纸来，你添土来，则不你来，你背后又有一个，我打这贼丑生。(卜儿做劝科，云)员外，你为甚么打孩儿？(正末云)婆婆放手。(唱)【小桃红】则咱这弟兄儿女总排房，向这一个坟茔里葬。辈辈流传祭祖上，(带云)引孙。(唱)俺两口儿须大如您爹娘。(卜儿做劝科，云)老的也，你休打他。(正末唱)哎，你个莲子花放了我这过头杖。(带云)我不打这厮别的。(唱)这嘶祭祖先可怎生无些儿家大量，则这个便是上坟的小样。(卜儿云)老的也，你说了呵打。(正末云)婆婆，我打了呵说。(卜儿云)你说了呵打。(正末云)婆婆，你放手。(唱)因此上便先打了后商量。(云)引孙，是你上坟来么？(引孙云)是您孩儿上坟来。(正末云)你为甚么不搭大棚，杀下羊，漏下粉，蒸下馒头，荡下酒？红干腊肉，春盛担子，六神亲眷都在那里那？(卜儿云)这个老的好笑，孩儿又没钱，他吃的穿的也无，教他那里讨着许多那？(正末云)你道他无钱？引孙你见么？(引孙云)您孩儿见些甚么？(正末云)引孙，兀那鸦飞不过的庄宅，石羊、石虎那坟头不去，到俺这里做甚么来？(卜儿云)老的，你差了也。那座坟知他姓张也姓李也？他是俺刘家的子孙，他怎么不到俺刘家坟里来？(正末云)谁是俺刘家的子孙？(卜儿云)引孙是俺刘家的子孙。(正末云)我不知道引孙是俺刘家子孙，我则知道姐姐、姐夫是俺刘家的子孙。(卜儿云)老的也，你越饶着越逞。为人谁无个错处，我当初是我执迷来。孩儿，想我也曾打你，也曾骂你。从今日为始，则在我家里住，吃的穿的，我尽照管你，休记我的毒哩。(引孙云)伯伯，伯娘说从今为始，也不打我，也不骂我，则着我在家里住，吃的穿的，尽照管孩儿哩。(正末云)是谁说来？(引孙云)是伯娘说来。(正末云)是你伯娘说来？天也，这的是睡里也是梦里？(唱)【鬼三台】好事从天降，呆汉回头望。(引孙云)我谢了伯伯。(正末云)你休拜我，(唱)则拜你那恰回心的伯娘。(卜儿同引孙做悲科)(正末唱)则见他子母每哭嚎咷，泪出他这痛肠。昨日个唬的你慌上慌，哎，儿也，从今后不索你忙上忙。(云)婆婆，这个是谁家的坟。(卜儿云)老的也，这是俺刘家的坟。(正末唱)则俺这坟所属刘，我怎肯着家缘姓张？(张郎同旦儿、社长上)(社长云)好快活也。(正末云)是谁家这般热闹上坟？(社长云)是刘张员外家上坟哩。(正末云)怎生是刘张员外？(社长云)老的，你不知道，张家的孩儿与刘家做女婿，唤他做刘张员外。(正末云)我对俺那婆婆说去。婆婆，咱女婿来了也，我和你破盘去来。(卜儿做打科，云)你两个贱人都在那里，这早晚才来？(正末唱)【紫花儿序】哎，你个择邻的孟母，休打这刻木的丁兰，(云)婆婆放手，这干那女婿甚么事？(唱)且问你那跨虎的杨香。(卜儿云)孩儿，我为甚么打你几下，您父烦恼哩！孩儿也，你为甚么不穿些好衣服？(旦儿云)则这般罢波。(卜儿云)将钥匙来。着下次孩儿每取衣服去。(张郎云)浑家，中么？(旦儿云)不妨事，奶奶向着俺哩。兀的钥匙。(卜儿做拿钥匙科，云)你两个贱人，再也休上我门来。老的，你十三把钥匙，我都赚将出来了也。(正末唱)哎，女婿着出舍，闺女着回房，相当。得意梁鸿引着你这孟光，炒闹了一个太公庄上。你也再休踹我刘门，我今也靠不着你个张郎。(卜儿云)老的，兀的十三把钥匙，你依旧当了这家罢，我年纪老了。(正末云)婆婆，你道你年纪大了，我也不小。婆婆，你掌把这家私。(卜儿云)我才十八岁了哩，是你当家者。(正末云)还是你当家者。(卜儿云)老的也，则管里嚷，眼面前放着个当家的。老的也，我待将这十三把钥匙与引孙孩儿当家者，你意下如何？(正末云)婆婆，莫不忒早了些。(卜儿云)咱合了眼，可迟了也。(正末云)婆婆，你说的是。(卜儿云)引孙近前来，兀的十三把钥匙都与你，你去当家。(引孙云)谢了伯娘。姐夫靠后，我闻不的这一阵穷气。(张郎云)你就不忘了一句儿。(正末唱)【秃厮儿】着女婿别无指望，做女的也合斟量。则这家私里外您尽掌，孝父母，奉蒸尝，也波周方。【圣药王】这一场，胡主张，您须热闹俺荒凉。您行短，俺见长，姓刘的家私着姓刘的当。女儿也，不索便怨爹娘。(卜儿云)俺这家私里外，都着引孙掌了。俺家去来。(正末云)婆婆，俺和你家去来。(唱)【收尾】你可便休和他折证，休和他强。自古道：女生外向。他到门日且休题，只着他上坟时自思想。(下)(引孙云)姐夫，你好歹也不想我今日还做财主？十三把钥匙都在我手里。我也不和你一般见识，我与你这把钥匙，你一世儿吃不了。你拜。(做与钥匙科)兀的你欢喜么？(张郎云)可知欢喜哩。(引孙云)你个傻厮，这是开茅厮门的。(同众下)第四折(正末同卜儿引孙上，云)老夫刘从善。今日是老夫贱降的日子，就顺带着庆贺小员外当家。引孙孩儿，谁想你有今日也呵。(唱)【双调】【新水令】一杯寿酒庆生辰，则我这满怀愁片言难尽。只因那几贯财，险缠杀我百年人。我受了万苦千辛，我受了那一生骂半生恨。(张郎同旦儿上，云)自家张郎的便是。今日父亲生日，俺两口儿拜父亲去。早来到门首也。小舅，(引孙云)那里一阵穷气？姐夫，你那里去来？(张郎云)我道你不是个受贫的人么，俺来拜父亲哩。(引孙云)姐姐、姐夫，我报复去。(报科云)父亲，有姐姐、姐夫在于门首。(正末云)谁在门首？(引孙云)是姐姐、姐夫哩。(正末唱)【清江引】你道是女儿、女婿都在门，我可为甚么不容他进？你只问他使的是那家钱，上的是那家坟？(带云)他今日又上俺门来。(唱)显的俺两口儿无气分。(引孙云)伯伯、伯娘，休和他一般见识的。(正末唱)【碧玉箫】那厮每言而无信，凡事惹人嗔，怕不关亲？怎将俺不瞅问。(带云)引孙，(唱)俺只索唤引孙，近前来听处分：你若是放这两人，蹅着我正堂门，我敢哏，我便拷你娘么那三十棍。(卜儿云)老的，这孩儿每也孝顺，将就他些罢。(正未唱)【落梅风】你道他本贤达，能孝顺，只我个老无知偏生嗔忿。谁着他信夫妇的情，就忘了我养育的恩？(云)引孙，你对他说去，都不干我事。(唱)这都是他自做来有家难奔。(云)引孙，你去说道：有亲如你的便着过来。(引孙见科，云)父亲道，亲似我引孙的，便着过去。(做唤科，云)小梅姨姨，你领着孩儿来见父亲去。(小梅同俫儿上，云)妾身小梅是也。今有姐姐呼唤我，领着孩儿见爹去来。(做见科，云)爹，我小梅和孩儿来了也。(正末云)兀的不是小悔？你在那里来？(小梅云)爹。你可也三年忘却数年亲哩。(正末唱)【水仙子】你道我三年忘却数年亲(云)小梅，你是近身扶侍我的，怎么跟别人走了？这小贱人，(唱)你可是么一夜夫妻百夜恩？(小梅云)爹．你今日有了孩儿也。(正未云)谁是我孩儿？(小梅云)这不是你孩儿？(正末云)真个是我孩儿？(唱)今日个谁非谁是都休论。婆婆也，早则有了拖麻拽布的人。(云)我儿也，你叫我一声爹爹。(俫儿云)爹爹。(正末唱)他那里便叫一声，可则引了我灵魂。哎，你使着这嫉妒的心一片，图谋的钱几文，险送了我也翦草除根。(云)引孙，请过姐姐姐夫来。姐姐，这三年小梅在那里来？(旦儿云)父亲不知，听您女孩儿从头说咱。当初小梅有半年的身孕，张郎使嫉妒心肠，要所算了小梅。您女孩儿想来，父亲偌大年纪，若所算了小梅，便是绝嗣了。父亲，您女孩儿将小梅寄在东庄里姑姑家中，分娩得了这个孩儿。这三年光景，吃穿衣饭，都是您女孩儿照管。(诗云)则为父亲忒心慈，掌把许来大家私。今日白头爹休怨我这青春女，你便有孝顺侄，怎强似的亲儿？(正末云)孩儿，你不说我怎知道？(唱)【雁儿落】原来这亲的则是亲，我当初恨呵须当恨。那女夫便是各白的人，那女儿也该把俺刘家认。(卜儿云)老的，谁想刘员外自家有了孩儿也？(正末唱)【得胜令】婆婆，咱早则绝地上不安坟，则咱这孝堂里有儿孙。你今日个得病如医病，(旦儿云)父亲，今日有了孩儿也，休忘了您女孩儿。(正末唱)姐姐，我怎肯知恩不报恩？(引孙云)今日有了儿也，十三把钥匙还了伯伯，您孩儿则做的一日财主。(正末唱)你一世儿为人，这的是大富十年运，咱三口儿都亲。(带云)俺女儿、侄儿和这孩儿，(唱)我把这泼家私做三分儿分。(云)您一家人听老夫说者：(词云)六十年趱下家私，为无儿每每嗟咨。亲兄弟不幸早丧，引孙侄遣出多时。狠张郎妄图家业，孝顺女暗抚亲支。遇寒食上坟祭扫，伤感处化妒为慈。因此上指绝地苦劝糟糠妇，不枉了散家财天赐老生儿。题目指绝地苦劝糟糠妇正名散家财天赐老生儿","dynasty":"元代","title":"杂剧·散家财天赐老生儿"}
{"author":"白范","content":"西来山尽处，始见蓟州城。地拱三门峻，天回一面平。人烟多戍卒，市语杂番声。回首松亭道，秋风几日程。","dynasty":"明代","title":"蓟州"}
{"author":"白范","content":"玉塞函封上紫宸，清秋使节净埃氛。寸心已近长安日，万骑犹屯朔漠云。丹陛敷陈天语问，青蒲奏对史臣闻。老夫白首辕门下，惟待将军蚤策勋。","dynasty":"明代","title":"八月廿三日夏店驿遇国公入奏得云字"}
{"author":"崔液","content":"玉漏银壶且莫催，铁关金锁彻明开。谁家见月能闲坐？何处闻灯不看来？","dynasty":"唐代","tags":"节日，元宵节","title":"上元夜六首·其一"}
{"author":"崔液","content":"玉漏银壶且莫催，铁关金锁彻明开。谁家见月能闲坐，何处闻灯不看来。神灯佛火百轮张，刻像图形七宝装。影里如闻金口说，空中似散玉毫光。今年春色胜常年，此夜风光最可怜。鳷鹊楼前新月满，凤凰台上宝灯燃。金勒银鞍控紫骝，玉轮珠幰驾青牛。骖驔始散东城曲，倏忽还来南陌头。公子王孙意气骄，不论相识也相邀。最怜长袖风前弱，更赏新弦暗里调。星移汉转月将微，露洒烟飘灯渐稀。犹惜路傍歌舞处，踌蹰相顾不能归。","dynasty":"唐代","title":"上元夜六首（一作夜游诗）"}
{"author":"崔液","content":"江南日暖鸿始来，柳条初碧叶半开。玉关遥遥戍未回，金闺日夕生绿苔。寂寂春花烟色暮，檐燕双双落花度。青楼明镜昼无光，红帐罗衣徒自香。妾恨十年长独守，君情万里在渔阳。","dynasty":"唐代","title":"代春闺"}
{"author":"崔液","content":"风已清，月朗琴复明。掩抑悲千态，殷勤是一声。歌宛转，宛转和更长。愿为双鸿鹄，比翼共翱翔。日已暮，长檐鸟应度。此时望君君不来，此时思君君不顾。歌宛转，宛转那能异栖宿。愿为形与影，出入恒相逐。","dynasty":"唐代","title":"拟古神女宛转歌二首（一作郎大家诗）"}
{"author":"崔液","content":"回首览燕赵，春生两河间。旷然馀万里，际海不见山。雨歇青林润，烟空绿野闲。问乡无处所，目送白云关。","dynasty":"唐代","title":"冀北春望（一作崔湜诗）"}
{"author":"崔液","content":"彩女迎金屋，仙姬出画堂。鸳鸯裁锦袖，翡翠贴花黄。歌响舞分行，艳色动流光。庭际花微落，楼前汉已横。金台催夜尽，罗袖佛寒轻。乐笑畅欢情，未半著天明。","dynasty":"唐代","title":"踏歌词二首"}
{"author":"崔液","content":"彩女迎金屋，仙姬出画堂。鸳鸯裁锦袖，翡翠帖花黄。歌响舞分行，艳色动流光。庭际花微落，楼前汉已横。金壶催夜尽，罗袖拂寒轻。乐笑畅欢情，未半著天明。","dynasty":"唐代","title":"杂曲歌辞。踏歌词"}
{"author":"崔液","content":"彩女迎金屋，仙姬出画堂。鸳鸯裁锦袖，翡翠贴花黄。歌响舞分行，艳色动流光。庭际花微落，楼前汉已横。金台催夜尽，罗袖佛寒轻。乐笑畅欢情，未半著天明。","dynasty":"唐代","title":"杂曲歌辞·踏歌词"}
{"author":"崔液","content":"神灯佛火百轮张，刻像图形七宝装。影里如闻金口说，空中似散玉毫光。","dynasty":"唐代","title":"上元夜六首其二"}
{"author":"崔液","content":"今年春色胜常年，此夜风光最可怜。鳷鹊楼前新月满，凤皇台上宝灯燃。","dynasty":"唐代","title":"上元夜六首其三"}
{"author":"崔液","content":"金勒银鞍控紫骝，玉轮珠幰驾青牛。骖驔始散东城曲，倏忽还来南陌头。","dynasty":"唐代","title":"上元夜六首其四"}
{"author":"崔液","content":"公子王孙意气骄，不论相识也相邀。最怜长袖风前弱，更赏新弦暗里调。","dynasty":"唐代","title":"上元夜六首其五"}
{"author":"崔液","content":"星移汉转月将微，露洒烟飘灯渐稀。犹惜路傍歌舞处，踌蹰相顾不能归。","dynasty":"唐代","title":"上元夜六首其六"}
{"author":"崔液","content":"綵女迎金屋，仙姬出画堂。鸳鸯裁锦袖，翡翠帖花黄。歌响舞分行，艳色动流光。","dynasty":"唐代","title":"杂曲歌辞踏歌词二首"}
{"author":"崔液","content":"庭际花微落，楼前汉已横。金壶催夜尽，罗袖拂寒轻。乐笑畅欢情，未半著天明。","dynasty":"唐代","title":"踏歌词二首其二"}
{"author":"颜真卿","content":"三更灯火五更鸡，正是男儿读书时。黑发不知勤学早，白首方悔读书迟。","dynasty":"唐代","tags":"励志，惜时，读书，哲理，早教古诗100首","title":"劝学"}
{"author":"颜真卿","content":"大君制六合，猛将清九垓。战马若龙虎，腾凌何壮哉。将军临八荒，烜赫耀英材。剑舞若游电，随风萦且回。登高望天山，白云正崔巍。入阵破骄虏，威名雄震雷。一射百马倒，再射万夫开。匈奴不敢敌，相呼归去来。功成报天子，可以画麟台。","dynasty":"唐代","title":"赠裴将军"}
{"author":"颜真卿","content":"泛花邀坐客，代饮引情言。——陆士修醒酒宜华席，留僧想独园。——张荐不须攀月桂，何假树庭萱。——李崿御史秋风劲，尚书北斗尊。——崔万流华净肌骨，疏瀹涤心原。——颜真卿不似春醪醉，何辞绿菽繁。——皎然素瓷传静夜，芳气清闲轩。——陆士修","dynasty":"唐代","title":"五言月夜啜茶联句"}
{"author":"颜真卿","content":"张良思报韩，龚胜耻事新。狙击不肯就，舍生悲缙绅。呜呼陶渊明，奕叶为晋臣。自以公相后，每怀宗国屯。题诗庚子岁，自谓羲皇人。手持山海经，头戴漉酒巾。兴逐孤云外，心随还鸟泯。","dynasty":"唐代","title":"咏陶渊明"}
{"author":"颜真卿","content":"登桥试长望，望极与天平。际海蒹葭色，终朝凫雁声。近山犹仿佛，远水忽微明。更览诸公作，知高题柱名。","dynasty":"唐代","title":"登平望桥下作"}
{"author":"颜真卿","content":"上人居此寺，不出三十年。万法元无著，一心唯趣禅。忽纡尘外轸，远访区中缘。及尔不复见，支提犹岌然。","dynasty":"唐代","title":"使过瑶台寺，有怀圆寂上人"}
{"author":"颜真卿","content":"寒花护月色，坠叶占风音。——皎然兹夕无尘虑，高云共片心。——颜真卿","dynasty":"唐代","title":"五言夜集联句"}
{"author":"颜真卿","content":"长路迢遥吞吐丝。——颜真卿蟭螟蚊睫察难知。——皎然","dynasty":"唐代","title":"七言小言联句"}
{"author":"颜真卿","content":"桂酒牵诗兴，兰釭照客情。——陆士修讵惭珠乘朗，不让月轮明。——张荐破暗光初白，浮云色转清。——颜真卿带花疑在树，比燎欲分庭。——皎然顾己惭微照，开帘识近汀。——袁高","dynasty":"唐代","title":"五言夜宴咏灯联句"}
{"author":"颜真卿","content":"顷持宪简推高步，独占诗流横素波。——颜真卿不是中情深惠好，谁能千里远经过。——颜真卿诗书宛似陪康乐，少长还同宴永和。——皇甫曾夜酌此时看碾玉，晨趋几日重鸣珂。——皇甫曾万井更深空寂寞，千方雾起隐嵯峨。——李崿荧荧远火分渔浦，历历寒枝露鸟窠。——李崿汉朝旧学君公隐，鲁国今从弟子科。——陆羽只自倾心惭煦濡，何曾将口恨蹉跎。——陆羽独赏谢吟山照耀，共知殷叹树婆娑。——皎然华毂苦嫌云路隔，衲衣长向雪峰何。——皎然","dynasty":"唐代","title":"七言重联句"}
{"author":"颜真卿","content":"不到东西寺，于今五十春。朅来从旧赏，林壑宛相亲。吴子多藏日，秦王厌胜辰。剑池穿万仞，盘石坐千人。金气腾为虎，琴台化若神。登坛仰生一，舍宅叹珣珉。中岭分双树，回峦绝四邻。窥临江海接，崇饰四时新。客有神仙者，于兹雅丽陈。名高清远峡，文聚斗牛津。迹异心宁间，声同质岂均。悠然千载后，知我揖光尘。","dynasty":"唐代","title":"刻清远道士诗，因而继作"}
{"author":"颜真卿","content":"杼山多幽绝，胜事盈跬步。前者虽登攀，淹留恨晨暮。及兹纡胜引，曾是美无度。欻构三癸亭，实为陆生故。高贤能创物，疏凿皆有趣。不越方丈间，居然云霄遇。巍峨倚修岫，旷望临古渡。左右苔石攒，低昂桂枝蠹。山僧狎猿狖，巢鸟来枳椇。俯视何楷台，傍瞻戴颙路。迟回未能下，夕照明村树。","dynasty":"唐代","title":"题杼山癸亭得暮字（亭，陆鸿渐所创）"}
{"author":"颜真卿","content":"群子游杼山，山寒桂花白。绿荑含素萼，采折自逋客。忽枉岩中诗，芳香润金石。全高南越蠹，岂谢东堂策。会惬名山期，从君恣幽觌。","dynasty":"唐代","title":"谢陆处士杼山折青桂花见寄之什"}
{"author":"颜真卿","content":"苦河既济真僧喜，——李崿新知满座笑相视。——颜真卿戍客归来见妻子，——皎然学生放假偷向市。——张荐","dynasty":"唐代","title":"七言乐语联句"}
{"author":"颜真卿","content":"拈z2舐指不知休，——李崿欲炙侍立涎交流。——颜真卿过屠大嚼肯知羞，——皎然食店门外强淹留。——张荐","dynasty":"唐代","title":"七言嚵语联句"}
{"author":"颜真卿","content":"雨里下山蹋榆皮，——颜真卿莓苔石桥步难移。——皎然芜荑酱醋吃煮葵，——刘全白缝靴蜡线油涂锥。——李崿急逢龙背须且骑。——李益","dynasty":"唐代","title":"七言滑语联句"}
{"author":"颜真卿","content":"逢糟遇曲便酩酊，——刘全白覆车坠马皆不醒。——颜真卿倒著接z5发垂领，——皎然狂心乱语无人并。——陆羽","dynasty":"唐代","title":"七言醉语联句"}
{"author":"颜真卿","content":"五杂组，盘上菹。往复还，头懒梳。不得已，罾里鱼。——李崿五杂组，郊外芜。往复还，枥上驹。不得已，谷中愚。——殷佐明五杂组，绣与锦。往复还，兴又寝。不得已，病伏枕。——颜真卿五杂组，酒与肉。往复还，东篱菊。不得已，醉便宿。——袁高五杂组，闤闠间。往复还，门上关。不得已，鬓毛斑。——陆士修五杂组，绣纹线。往复还，春来燕。不得已，入征战。——蒋志","dynasty":"唐代","title":"三言拟五杂组联句"}
{"author":"颜真卿","content":"五杂组，四豪客。往复还，阡与陌。不得已，长沙谪。——张荐五杂组，五辛盘。往复还，马上鞍。不得已，左降官。——李崿五杂组，甘咸醋。往复还，乌与兔。不得已，韶光度。——颜真卿五杂组，五色丝。往复还，回文诗。不得已，失喜期。——皎然","dynasty":"唐代","title":"三言重拟五杂组联句"}
{"author":"颜真卿","content":"高歌阆风步瀛洲，——皎然燂鹏爚鲲餐未休。——颜真卿四方上下无外头，——李崿一啜顿涸沧溟流。——张荐","dynasty":"唐代","title":"七言大言联句"}
{"author":"颜真卿","content":"拈饣追舐指不知休，--李崿欲炙侍立涎交流。--颜真卿过屠大嚼肯知羞，--皎然食店门外强淹留。--张荐","dynasty":"唐代","title":"七言嚵语联句"}
{"author":"颜真卿","content":"杼山多幽绝，胜事盈跬步。前者虽登攀，淹留恨晨暮。及兹纡胜引，曾是美无度。歘构三癸亭，实为陆生故。高贤能创物，疏凿皆有趣。不越方丈间，居然云霄遇。巍峨倚脩岫，旷望临古渡。左右苔石攒，低昂桂枝蠹。山僧狎猿狖，巢鸟来枳椇。俯视何楷台，傍瞻戴颙路。迟回未能下，夕照明村树。","dynasty":"唐代","title":"题杼山癸亭得暮字"}
{"author":"颜真卿","content":"拈䭔舐指不知休，欲炙侍立涎交流。过屠大嚼肯知羞，食店门外强淹留。","dynasty":"唐代","title":"七言嚵语联句"}
{"author":"颜真卿","content":"天台大师俗姓陈，其名智顗华容人。隋炀皇帝崇明因，号为智者诚敬申。师初孕育灵异频，彩烟浮空光照邻。尧眉舜目熙若春，禅慧悲智严其身。长沙佛前发弘誓，定光菩萨示冥契。恍如登山临海际，上指伽蓝毕身世。东谒大苏求真谛，智同灵鹫听法偈。得宿命通弁无碍，旋陀罗尼华三昧。居常西面化在东，八载瓦官阐玄风。敷演智度发禅蒙，梁陈旧德皆仰崇。遂入天台华顶中，因见定光符昔梦。降魔制敌为法雄，胡僧开道精感通。又有圣贤垂秘旨，时平国清即名寺。赎得鱼梁五百里，其中放生讲流水。后主三礼洞庭里，请为菩萨戒弟子。炀皇世镇临江涘，金城说会求制止。香火事讫乃西旋，渚宫听众逾五千。建立精舍名玉泉，横亘万里皆禀缘。炀皇启请回法船，非禅不智求弘宣。遂著《净名精义传》，因令徐柳参其玄。帝既西趍移象魏，师因东还遂初志。半山忽与沙门颠，俄倾逡巡偡韬秘。止观大师名法源，亲事左溪弘度门。二威灌顶诵师言，同禀思文龙树尊。荆溪妙乐间生孙，广述祖教补乾坤。写照随形殊好存，源公瞻礼必益敦。俾余赞述斯讨论，庶几亿载垂后昆。","dynasty":"唐代","title":"天台智者大师画赞"}
{"author":"颜真卿","content":"秋意西山多，别岑萦左次。缮亭历三癸，趾趾邻什寺。元化隐灵踪，始君启高致。诛榛养翘楚，鞭草理芳穗。俯砌披水容，逼天扫峰翠。境新耳目换，物远风尘异。倚石忘世情，援云得真意。嘉林幸勿剪，禅侣欣可庇。卫法大臣过，佐游群英萃。龙池护清激，虎节到深邃。徒想嵊顶期，于今没遗记。","dynasty":"唐代","title":"赠僧皎然"}
{"author":"颜真卿","content":"李公登饮处，因石为洼尊。——颜真卿人事岁年改，岘山今古存。——刘全白榛芜掩前迹，苔藓馀旧痕。——裴循叔子尚遗德，山公此回轩。——张荐维舟陪高兴，感昔情弥敦。——吴筠蔼蔼贤哲事，依依离别言。——强蒙岖嶔横道周，迢递连山根。——范缙馀烈暧林野，众芳揖兰荪。——王纯德晖映岩足，胜赏延高原。——魏理远水明匹练，因晴见吴门。——王修甫陪游追盛美，揆德欣讨论。——颜岘器有成形用，功资造化元。——左辅元流霞方泔淡，别鹤遽翩翻。——刘茂旧规倾逸赏，新兴丽初暾。——颜浑醉后接z5倒，归时驺骑喧。——杨德元迟回向遗迹，离别益伤魂。——韦介览事古兴属，送人归思繁。——皎然怀贤久徂谢，赠远空攀援。——崔弘八座钦懿躅，高名播乾抻。——史仲宣松深引闲步，葛弱供险扪。——陆羽花气酒中馥，云华衣上屯。——权器森沈列湖树，牢落望效园。——陆士修白日半岩岫，清风满丘樊。——裴幼清旌麾间翠幄，箫鼓来朱轓.——柳淡闲路蹑云影，清心澄水源。——释尘外萍连浦中屿，竹绕山下村。——颜颛景落全溪暗，烟凝半岭昏。——颜须去日往如复，换年凉代温。——颜顼登临继风骚，义激旧府恩。——李崿","dynasty":"唐代","title":"登岘山观李左相石尊联句"}
{"author":"颜真卿","content":"居人未可散，上客须留著。莫唱阿亸回，应云夜半乐。——颜真卿诗教刻烛赋，酒任连盘酌。从他白眼看，终恋青山郭。——潘述林栖非姓许，寺住那名约。会异永和年，才同建安作。——陆羽何烦问更漏，但遣催弦索。共说长句能，皆言早归恶。——权器那知殊出处，还得同笑谑。雅韵虽暂欢，禅心肯抛却。——皎然一宿同高会，几人归下若。帘开北陆风，烛焯南枝鹊。——李崿文场苦叨窃，钓渚甘漂泊。弱质幸见容，菲才诚重诺。——潘述","dynasty":"唐代","title":"水堂送诸文士戏赠潘丞联句"}
{"author":"颜真卿","content":"清风何处起，拂槛复萦洲。——裴幼清回入飘华幕，轻来叠晚流。——杨凭桃竹今已展，羽翣且从收。——杨凝经竹吹弥切，过松韵更幽。——左辅元直散青蘋末，偏随白浪头。——陆士修山山催雨过，浦浦发行舟。——权器动树蝉争噪，开帘客罢愁。——陆羽度弦方解愠，临水已迎秋。——颜真卿凉为开襟至，清因作颂留。——皎然周回随远梦，骚屑满离忧。——耿湋岂独销繁暑，偏能入迥楼。——乔（失姓）王风今若此，谁不荷明休。——陆涓","dynasty":"唐代","title":"与耿湋水亭咏风联句"}
{"author":"颜真卿","content":"高树多凉吹，疏蝉足断声。——杨凭已催居客感，更使别人惊。——杨凝晚夏犹知急，新秋别有情。——权器危湍和不似，细管学难成。——陆羽当斅附金重，无贪曜火明。——颜真卿青松四面落，白发一重生。——耿湋向夕音弥厉，迎风翼更轻。——乔（失姓）单嘶出迥树，馀响思空城。——裴幼清嘒唳松间坐，萧寥竹里行。——伯成（失姓）如何长饮露，高洁未能名。——皎然","dynasty":"唐代","title":"又溪馆听蝉联句"}
{"author":"颜真卿","content":"尧舜逢明主，严徐得侍臣。分行接三事，高兴柏梁新。——颜真卿楚国千山道，秦城万里人。镜中看齿发，河上有烟尘。——耿湋望阙飞青翰，朝天忆紫宸。喜来欢宴洽，愁去咏歌频。——颜真卿顾盼情非一，睽携处亦频。吴兴贤太守，临水最殷勤。——耿湋","dynasty":"唐代","title":"送耿湋拾遗联句"}
{"author":"颜真卿","content":"吾友驻行轮，迟迟惜上春。——颜真卿东西出饯路，惆怅独归人。——皎然欢会期他日。驱驰恨此身。——张荐须知贡公望，从此愿相因。——李崿","dynasty":"唐代","title":"五言送李侍御联句"}
{"author":"颜真卿","content":"春溪与岸平，初月出谿明。——张荐璧彩寒仍洁，金波夜转清。——李崿孤光远近满，练色往来轻。——颜真卿望望随兰棹，依依出柳城。——皎然","dynasty":"唐代","title":"五言玩初月重游联句"}
{"author":"颜真卿","content":"春田草未齐，春水满长溪。——李崿出饯风初暖，攀光日渐西。——颜真卿归期江上远，别思月中迷。——皎然","dynasty":"唐代","title":"五言重送横飞联句"}
{"author":"颜真卿","content":"喜嘉客，辟前轩。天月净，水云昏。——颜真卿雁声苦，蟾影寒。闻裛浥，滴檀栾。——陆羽欢宴处，江湖间。——皇甫曾卷翠幕，吟嘉句。恨清光，留不住。——李崿高驾动，清角催。惜归去，重裴回。——皎然露欲晞，客将醉。犹宛转，照深意。——陆士修","dynasty":"唐代","title":"三言喜皇甫曾侍御见过南楼玩月"}
{"author":"蔡说","content":"生非耀□欲争雄，发见英华□自中。□秉湘东千古笔，已思河北一时躬。忠肝义胆平□□，铁画银钩大纪功。尊主□□□子事，晞颜志节亦颜同。","dynasty":"宋代","title":"浯溪碑"}
{"author":"李秀兰","content":"自从君去。晓夜萦牵肠断处。绿遍香阶。过夏经秋雁又来。想伊那里。应也情怀愁不止。渺渺书沈。直至如今没信音。","dynasty":"宋代","title":"减字木兰花"}
{"author":"段怀然","content":"我师一念登初地，佛国笙歌两度来。唯有门前古槐树，枝低只为挂银台。","dynasty":"唐代","title":"挽涌泉寺僧怀玉"}
{"author":"董鸿道","content":"舣舟和月上{广吾}亭，风露凄寒酒易醒。谁为漫郎写幽思，度香桥下水泠泠。","dynasty":"宋代","title":"夜泊浯溪"}
{"author":"董鸿道","content":"二十年前八桂回，摩挲苍藓读碑来。如今再自浯溪过，折得梅花伴酒杯。","dynasty":"宋代","title":"夜泊浯溪"}
{"author":"董鸿道","content":"舣舟和月上𢈪亭，风露凄寒酒易醒。谁为漫郎写幽思，度香桥下水泠泠。","dynasty":"宋代","title":"夜泊浯溪其一"}
{"author":"范元作","content":"山连巫峡几千里，水阔沅湘三四州。","dynasty":"宋代","title":"句"}
{"author":"钟离权","content":"知君幸有英灵骨，所以教君心恍惚。含元殿上水晶宫，分明指出神仙窟。大丈夫，遇真诀，须要执持心猛烈。五行匹配自刀圭，执取龟蛇颠倒诀。三尸神，须打彻，进退天机明六甲。知此三要万神归，来驾火龙离九阙。九九道至成真日，三界四府朝元节。气翱翔兮神烜赫，蓬莱便是吾家宅。群仙会饮天乐喧，双童引入升玄客。道心不退故传君，立誓约言亲洒血。逢人兮莫乱说，遇友兮不须诀。莫怪频发此言辞，轻慢必有阴司折。执手相别意如何，今日为君重作歌。说尽千般玄妙理，未必君心信也么。子后分明说与汝，保惜吾言上大罗。","dynasty":"唐代","title":"赠吕洞宾"}
{"author":"钟离权","content":"坐卧常携酒一壶，不教双眼识皇都。乾坤许大无名姓，疏散人中一丈夫。得道高僧不易逢，几时归去愿相从。自言住处连沧海，别是蓬莱第一峰。莫厌追欢笑语频，寻思离乱好伤神。闲来屈指从头数，得见清平有几人。","dynasty":"唐代","title":"题长安酒肆壁三绝句"}
{"author":"钟离权","content":"得道高僧不易逢，几时归去愿相从。自言住处连沧海，别是蓬莱第一峰。","dynasty":"唐代","title":"题长安酒肆壁三绝句其二"}
{"author":"钟离权","content":"莫厌追欢笑语频，寻思离乱好伤神。闲来屈指从头数，得见清平有几人。","dynasty":"唐代","title":"题长安酒肆壁三绝句其三"}
{"author":"蔡鹏飞","content":"不多著句鬓霜新，惭愧名山积等身。偶辑似非藏大拙，间披聊可忆前尘。米盐祇抵村书陋，晴雨徒嗤日记真。醉里渔樵酣野唱，漫劳气韵问何人。","dynasty":"清代","title":"自题诗集后"}
{"author":"乐钧","content":"　　某恶鼠，破家求良猫。厌以腥膏，眠以毡罽。猫既饱且安，率不食鼠，甚者与鼠游戏，鼠以故益暴。某恐，遂不复蓄猫，以为天下无良猫也。是无猫邪，是不会蓄猫也。","dynasty":"清代","tags":"小学文言文，寓理，故事","title":"世无良猫"}
{"author":"可止","content":"瘦颜颧骨见，满面雪毫垂。坐石鸟疑死，出门人谓痴。照身潭入楚，浸影桧生隋。太白曾经夏，清风凉四肢。","dynasty":"唐代","title":"赠樊川长老（一作清尚诗）"}
{"author":"可止","content":"默然如大道，尘世不相关。青桧行时静，白云禅处闲。贫高一生行，病长十年颜。夏满期游寺，寻山又下山。","dynasty":"唐代","title":"寄积麦山会如长老"}
{"author":"可止","content":"燕生松雪地，蜀死葬山根。诗僻降今古，官卑误子孙。冢栏寒月色，人哭苦吟魂。墓雨滴碑字，年年添藓痕。","dynasty":"唐代","title":"哭贾岛"}
{"author":"可止","content":"落处咸过尺，翛然物象凄。瑞凝金殿上，寒甚玉关西。润比江河普，明将日月齐。凌云花顶腻，锁径竹梢低。出谷樵童怯，归林野鸟迷。煮茶融破练，磨墨染成黳.陷兔埋平泽，和鱼冻合溪。入楼消酒力，当槛写诗题。道路依凭马，朝昏委托鸡。洞深猿作族，松亚鹤移栖。及夏清岩穴，经春溜石梯。丰年兼泰国，天道育黔黎。","dynasty":"唐代","title":"雪十二韵"}
{"author":"可止","content":"不知谁会喃喃语，必向王前报太平。（中山节度王处直座咏白鹊，时诸侯兼并，王欲继好息民，故云。《高僧传》）","dynasty":"唐代","title":"句"}
{"author":"可止","content":"雪消春力展，花漫洞门垂。果长纤枝曲，岩崩直道移。重猿围浅井，斗鼠下疏篱。寒食微灯在，高风势彻陂。","dynasty":"唐代","title":"山居"}
{"author":"郑板桥","content":"雾树溟潆叫乱鸦，湿云初变早来霞。东风已绿先春草，细雨犹寒后夜花。村艇隔烟呼鸭鹜，酒家依岸扎篱笆。深居久矣忘尘世，莫遣江声入远沙。","dynasty":"清代","tags":"春天，写景","title":"村居"}
{"author":"杜子是","content":"长山绕井邑，嘐嘐天外青。烟云无近远，水石何幽清。半崖盘石径，如见小蓬瀛。时节方大暑，忽若秋气生。高亭临极巅，登高宜新晴。俗士谁能来，野客熙清阴。漫歌无人听，有酒共我倾。时复一回望，心月出四溟。","dynasty":"宋代","title":"集元刺史句咏寒亭"}
{"author":"徐似道","content":"道学从来不则声。行也东铭。坐也西铭。爷娘死后更伶仃。也不看经。也不斋僧。却言渊子太狂生。行也轻轻。坐也轻轻。他年青史总无名。你也能亨。我也能亨。","dynasty":"宋代","title":"一剪梅"}
{"author":"徐似道","content":"问竹平安，点花番次。","dynasty":"宋代","title":"失调名"}
{"author":"徐似道","content":"风紧浪淘生。蛟吼鼍鸣。家人睡著怕人惊。只有一翁扪虱坐，依约三更。雪又打残灯。欲暗还明。有谁知我此时情。独对梅花倾一盏，还又诗成。","dynasty":"宋代","title":"浪淘沙·风紧浪淘生"}
{"author":"徐似道","content":"灵仙窟宅不多见，车马往来成再游。后洞白云前洞出，上池红叶下池流。水花照眼明金鲫，石发藏春护玉虬。邂逅尚青游子眼，栖迟应白老僧头。","dynasty":"宋代","title":"白龙洞"}
{"author":"徐似道","content":"昔人筑斯防旱涝，龙钟常相天地造。舟航群泊沙外汀，酒旗斜插江亭小。岁岁常丰民自怡，几家灯火儿诵诗。何处渔歌芦中起，欸乃一声山月底。","dynasty":"宋代","title":"北闸停舟"}
{"author":"徐似道","content":"翰林帐下饮羊羔，客子骑驴渡灞桥。莫以灵鳌笑浮蚁，戴山负粟名逍遥。","dynasty":"宋代","title":"呈周子充"}
{"author":"徐似道","content":"千里莼丝未下盐，北游谁复话江南。可怜一箸秋风味，错被旁人苦未参。","dynasty":"宋代","title":"莼菜二首"}
{"author":"徐似道","content":"堆盘缕缕又秋风，客俎虀盐一洗空。羹鱠疑居柁楼底，杯螯如堕酒船中。莼羹本是诗人事，樽俎那容俗子同。不日挽君来快问，请分一箸供涪翁。","dynasty":"宋代","title":"莼菜二首"}
{"author":"徐似道","content":"黄山东南数十里，芙蓉削翠连云起。萧萧褐褐三五群，生薪半肩歌不止。石径迢迢云外行，烟雾满地穿林坰。圣世不须紫芝曲，息担击壤歌太平。","dynasty":"宋代","title":"硐岭樵歌"}
{"author":"徐似道","content":"水落方成放牧坡，水生还作浴鸥波。春风自共桃花笑，秀色偏於麦垅多。村号莫愁劳想象，石名宋玉谩摩挲。试将有袴无襦曲，翻作阳春白雪歌。","dynasty":"宋代","title":"发白雪楼"}
{"author":"徐似道","content":"桥虹跨水千尺，岩月倚空半规。岁晚相看如昨，夕阳佇立移时。","dynasty":"宋代","title":"过月岩"}
{"author":"徐似道","content":"子美无诗到海棠，酒边游戏略平章。日烘不睡却成睡，风暖无香却自香。花事一番劳应接，春光强半被分张。速来窠上寻徐老，同醉花前作楚狂。","dynasty":"宋代","title":"海棠"}
{"author":"徐似道","content":"知君得法自南昌，作舍何须问道旁。二老未尝轻许可，两诗固已为平章。胸横云岫无穷意，语带梅坡不尽香。政乏绮纨相妩媚，不妨风气似诸王。","dynasty":"宋代","title":"和诚斋跋梅坡诗卷"}
{"author":"徐似道","content":"濛濛香雾湿未乾，烟光匝地春风寒。牧童三五唤归切，鞭牛为马蓑马鞍。一声芦管振林木，口畔呜呜相戏逐。梅花乱落自潇洒，绝胜豪门调新曲。","dynasty":"宋代","title":"扈隩牧笛"}
{"author":"徐似道","content":"夜泊红楼市，朝餐黑笠家。浅溪才泛鸭，疏树不藏鸦。鬲上村坊酒，眉尖野店茶。尚缘门有竹，忘却去程赊。","dynasty":"宋代","title":"缙云道中"}
{"author":"徐似道","content":"衰容不似秋容好，坐上谁怜老孟嘉。牢裹乌纱莫吹却，免教白发见黄花。","dynasty":"宋代","title":"九日"}
{"author":"徐似道","content":"牧童出捲乌盐角，越女归簪谢豹花。","dynasty":"宋代","title":"句"}
{"author":"徐似道","content":"索醉宁倾问字酒，忍饥不取作碑钱。","dynasty":"宋代","title":"句"}
{"author":"徐似道","content":"叶从秋后变，色向晓来红。","dynasty":"宋代","title":"句"}
{"author":"徐似道","content":"晓梵鱼出听，夜禅石点头。","dynasty":"宋代","title":"句"}
{"author":"徐似道","content":"刘显贵为天子友，退之穷作相君书。","dynasty":"宋代","title":"句"}
{"author":"徐似道","content":"自作先生传，谁为故吏碑。","dynasty":"宋代","title":"句"}
{"author":"徐似道","content":"一带拒霜三十里，又催箫鼓作秋声。","dynasty":"宋代","title":"句"}
{"author":"徐似道","content":"晓风洛浦凌波际，夜月江臯解佩时。","dynasty":"宋代","title":"句"}
{"author":"徐似道","content":"天寒不知翠袖薄，日暖但觉玉烟生。","dynasty":"宋代","title":"句"}
{"author":"徐似道","content":"胸中著云梦，皮里有阳秋。","dynasty":"宋代","title":"句"}
{"author":"徐似道","content":"暖分煨芋火，明借绩麻灯。","dynasty":"宋代","title":"句"}
{"author":"徐似道","content":"北风万籁自宫徵，南日一轩真袴襦。","dynasty":"宋代","title":"句"}
{"author":"徐似道","content":"但欲有衣存妓妾，不愁无帐列生徒。","dynasty":"宋代","title":"句"}
{"author":"徐似道","content":"红芭蕉映黑牵牛。","dynasty":"宋代","title":"句"}
{"author":"徐似道","content":"后茁碧含藓，厥包黄带沙。","dynasty":"宋代","title":"句"}
{"author":"徐似道","content":"胡椒尚杀元丞相，薏苡犹疑马伏波。","dynasty":"宋代","title":"句"}
{"author":"徐似道","content":"化成银地佛应喜，移下玉楼天不知。","dynasty":"宋代","title":"句"}
{"author":"徐似道","content":"黄四娘花空朵朵，谢三郎鬓已苍苍。","dynasty":"宋代","title":"句"}
{"author":"徐似道","content":"肩成山耸因寻句，眼作花昏为勘碑。","dynasty":"宋代","title":"句"}
{"author":"徐似道","content":"见说周颙夸早韭，斲烟锄雨幸时分。","dynasty":"宋代","title":"句"}
{"author":"徐似道","content":"驹入隙来元不碍，蝇钻纸出定何妨。","dynasty":"宋代","title":"句"}
{"author":"徐似道","content":"那堪富有千头橘，便可称为四老人。","dynasty":"宋代","title":"句"}
{"author":"徐似道","content":"石梁横卧清溪曲，波光上下风吹绿。海东推上月轮来，鳞龙闪闪浮寒玉。昔人呼为饮马泉，至今饮者谁投钱。吟余不觉露华重，桂花香堕绡衣寒。","dynasty":"宋代","title":"马桥秋月"}
{"author":"徐似道","content":"俸余宜办买山钱，却买端州一砚砖。依旧被渠驱使出，买山之事定何年。","dynasty":"宋代","title":"买砚"}
{"author":"徐似道","content":"宿雾酿成三日雨，晓风鏖退一天云。落花院宇浑无事，闲拂碑尘看断文。","dynasty":"宋代","title":"妙严禅寺"}
{"author":"徐似道","content":"老去功名不挂怀，高眠之外只清斋。偶因种竹便多事，风叶扫余还满阶。","dynasty":"宋代","title":"偶题"}
{"author":"徐似道","content":"可怜玉雪不供愁，似情诗翁作□□。□□此君虽强项，岁寒相对却风流。","dynasty":"宋代","title":"瓶中梅花"}
{"author":"徐似道","content":"圆蒲相将结僧厦，荷叶蒲茸绿相亚。浮花浪叶自飘零，小院回廊正潇洒。叶如青幄花成茵，细腰起舞来送春。纸光如银墨如漆，落笔四座惊有神。轻衫短帽付余子，花前醉倒输闲人。","dynasty":"宋代","title":"蒲"}
{"author":"徐似道","content":"萋萋墙根荠，采掇盈一襜。破白半浮糁，杀青微下盐。长贫欢亦苦，积悟觉尤甘。缅想拔蔡者，吾今已伤廉。","dynasty":"宋代","title":"荠"}
{"author":"徐似道","content":"老觉此身无一堪，尚牵诗课撚衰髯。亦知庭院西风恶，直为秋香不下帘。","dynasty":"宋代","title":"秋日"}
{"author":"徐似道","content":"一瓶储粟一囊钱，儿学箕裘女纺砖。更买小丘吾事毕，勘书评画了残年。","dynasty":"宋代","title":"诗一首"}
{"author":"徐似道","content":"植杞必植梓，艺兰仍艺荪。过庭遗训在，凿楹故书存。","dynasty":"宋代","title":"诗一首"}
{"author":"徐似道","content":"消山偃蹇消湖碧，夫人此恨消未得。海上人归会有时。怪尔鬓云非旧色。","dynasty":"宋代","title":"石夫人"}
{"author":"徐似道","content":"我本田家子，驱来作长官。政虽无小异，民却自相安。静或焚香坐，閒因展画看。庸人扰之耳，只道太和难。","dynasty":"宋代","title":"守太和"}
{"author":"徐似道","content":"天然初不事铅华，此是无尘有韵花。翠带讵容萦俗客，金杯祗合劝诗家。","dynasty":"宋代","title":"水仙花二首"}
{"author":"徐似道","content":"林下清风自一家，稍亲梅竹近兰芽。只缘羞与凡花伍，移植名园不肯花。","dynasty":"宋代","title":"水仙花二首"}
{"author":"徐似道","content":"古书万卷积成蠹，老屋数閒深却幽。午枕忽惊毛骨冷，觉来风雨一山秋。","dynasty":"宋代","title":"宿云岩二首"}
{"author":"徐似道","content":"残僧入定夜堂寂，独客不眠山月高。静坐了无尘俗态，一灯窗下读离骚。","dynasty":"宋代","title":"宿云岩二首"}
{"author":"徐似道","content":"秋风百柁倚江皋，幻出城南不柱桥。虹影勒回天际水，鷁头惊退海东潮。白银阙里看车马，赤玉阑边听鼓箫。硎刃有余舟楫在，待随乏检上云霄。","dynasty":"宋代","title":"唐史君与正新建浮桥"}
{"author":"徐似道","content":"看山每恨眼不饱，上马岂知程可贪。还我一筇双不借，缓从云北过云南。","dynasty":"宋代","title":"题苍岭"}
{"author":"徐似道","content":"地褊山成簇，溪平水不奔。晴天带阴色，冬日作春温。草聚鸡豚市，机声桑柘村。舟人识行李，相约候归辕。","dynasty":"宋代","title":"题仙居道中"}
{"author":"徐似道","content":"岭名可母谁家母，湖号相公何代公。欲问岭云并岭月，怕推湖水与湖风。渔翁樵子难重问，墨客骚人苦欲穷。愚智校行三十里，朔风吹酒又成空。","dynasty":"宋代","title":"题仙居相湖"}
{"author":"徐似道","content":"巢余太古雪，人有正始风。头如雪絮白，面作春桃红。","dynasty":"宋代","title":"题雪巢"}
{"author":"徐似道","content":"纷纷红紫落莓苔，带月和烟特地开。疑是玉妃新浴出，翠云梯上舞风台。","dynasty":"宋代","title":"酴醾"}
{"author":"徐似道","content":"江西诗社久沦落，晚得一人刘改之。不向岭头拈取去，此衣此钵付他谁。","dynasty":"宋代","title":"为刘改之作五首"}
{"author":"徐似道","content":"谪仙昔者号无敌，侯喜中间还有声。后五百年无继者，得渠一句便堪听。","dynasty":"宋代","title":"为刘改之作五首"}
{"author":"徐似道","content":"一生能着几两屐，万户何如千首诗。竹隐在傍须径造，醉乡有路莫他之。","dynasty":"宋代","title":"为刘改之作五首"}
{"author":"徐似道","content":"风吹客袂游甘露，雪打人头入半山。无故被他林鸟觉，竞传新句落人间。","dynasty":"宋代","title":"为刘改之作五首"}
{"author":"徐似道","content":"闭门长安十日雨，车马不来蛙黾多。若往澹然应子是，作商声者必君歌。","dynasty":"宋代","title":"为刘改之作五首"}
{"author":"徐似道","content":"行到溪光竹色间，客怀於此最相关。无端一阵西风雨，不许从容坐看山。","dynasty":"宋代","title":"溪上值雨"}
{"author":"徐似道","content":"莫讶萱枝小，能施宫样妆。只缘沾染足，绝似杜兰香。","dynasty":"宋代","title":"萱草花"}
{"author":"徐似道","content":"火齐无光荔实圆，未觉先说齿流涎。唤回天竺三年梦，参透披云一味禅。","dynasty":"宋代","title":"杨梅"}
{"author":"徐似道","content":"不到庐山辜负目，不食螃蟹辜负腹。亦知二者古难并，到得九江吾事足。庐山偃蹇坐吾前，螃蟹郭索来酒边。持螯把酒与山对，世无此乐三百年。时人爱画陶靖节，菊绕乐篱手亲折。何如更画我持螯，共对庐山作三绝。","dynasty":"宋代","title":"游庐山得蟹"}
{"author":"徐似道","content":"秘书行处有歌钟，身在名园锦绣丛。试问高吟梁苑雪，何如共快楚台风。人鸥不去机方息，鱼我相忘乐未穷。待得芙蓉濯云锦，弄花翻水与君同。","dynasty":"宋代","title":"虞仲房司马游远约予不赴因次其韵"}
{"author":"徐似道","content":"大官连樯十万艘，小官仅得一叶如渔舠。其中何所有，白发翁媪并儿曹。赤脚婢三后执爨，苍头奴二前操篙。玄真笔床间茶灶，吏部酒杯兼蟹螯。书缄一箱半鱼蠹，一束百轴成牛腰。平铺藁告荐猫犬，剩买枣栗供猨猱。新花郁屈作萎木，清酒荡摇成濁醪。篷低日觉牛角折，灶近时闻羹釜轑。高骧正难望鷁首，缓进岂敢争龙标。全家窘拘叹蹐跼，长物屏当随周遭。桑枢驷马各是累，人肝薇蕨俱成饕。不须彼此更相笑，未必郁林之石贤胡椒。","dynasty":"宋代","title":"舟行"}
{"author":"徐似道","content":"红漆楼船黑占牌，渔翁一见便惊猜。生怕打官水交道，撑入芦花唤不来。","dynasty":"宋代","title":"舟中"}
{"author":"徐似道","content":"卢仝茅屋面桃李，杜老草堂依柳梅。我欲四时相照映，小窗时对此君开。","dynasty":"宋代","title":"竹"}
{"author":"徐似道","content":"一鞭加尔肤，万刃划吾腹。就令猛於虎，何忍食子肉。世无冷镬汤，邑尽活地狱。","dynasty":"宋代","title":"装太和米纲"}
{"author":"徐似道","content":"黄昏茅店带星入，清晓竹舆蒙露行。客路三千年五十，对人犹说是归耕。","dynasty":"宋代","title":"自笑"}
{"author":"徐似道","content":"巢馀太古雪，人有正始风。头如雪絮白，面作春桃红。","dynasty":"宋代","title":"题雪巢"}
{"author":"徐似道","content":"俸馀宜办买山钱，却买端州一砚砖。依旧被渠驱使出，买山之事定何年。","dynasty":"宋代","title":"买砚"}
{"author":"徐似道","content":"一生能著几两屐，万户何如千首诗。竹隐在傍须径造，醉乡有路莫他之。","dynasty":"宋代","title":"为刘改之作五首其三"}
{"author":"徐似道","content":"煖分煨芋火，明借绩麻灯。","dynasty":"宋代","title":"句其一"}
{"author":"徐似道","content":"叶从秋后变，色向晚来红。","dynasty":"宋代","title":"句其七"}
{"author":"徐似道","content":"见说周颙誇早韭，斲烟锄雨幸时分。","dynasty":"宋代","title":"句其十"}
{"author":"徐似道","content":"晓梵鱼出听，夜禅石点头。","dynasty":"宋代","title":"句其十二"}
{"author":"徐似道","content":"天寒不知翠袖薄，日煖但觉玉烟生。","dynasty":"宋代","title":"句其十六"}
{"author":"徐似道","content":"茶寮山上一头陀。新来学者么。蝤蛑螃蟹与乌螺。知他放几多。有一物，是蜂窝。姓牙名老婆。虽然无奈得它何。如何放得它。","dynasty":"宋代","title":"阮郎归"}
{"author":"徐似道","content":"风紧浪淘生。蛟吼龟鸣。家人睡着怕人惊。只有一翁扪虱坐，依约三更。雪又打残灯。欲暗还明。有谁知我此时情。独对梅花倾一盏，还又诗成。","dynasty":"宋代","title":"虞美人（夜泊庐山）"}
{"author":"徐似道","content":"西子湖边春正好，输他公子王孙。落花香趁马蹄温。暖烟桃叶渡，晴日柳枝门。中有能诗狂处士，闲将一鹤随轩。百钱买只下湖船。就他弦管里，醉过杏花天。","dynasty":"宋代","title":"瑞鹤仙令"}
{"author":"范崇阶","content":"悲极转无泪，情深难措词。拌将成永别，恨不早相知。慧业原非福，天心我亦疑。囊中遗稿在，忍读古人诗。","dynasty":"清代","title":"哭汪仲房"}
{"author":"范崇阶","content":"山影落篷背，苍然满舵楼。千樯撑晓色，一塔界中流。市聚城犹远，天高霜自浮。惠泉清可掬，吾欲写吾忧。","dynasty":"清代","title":"舟次无锡"}
{"author":"范崇阶","content":"一棹延缘溯远汀，东风吹面酒初醒。涨平草色沿堤绿，雨过山光绕郭青。别墅遥通多废埭，野桃才放映茅亭。桑阴日暖将成幄，想见幽人户昼扃。","dynasty":"清代","title":"秋白有皋亭看花之约先一日邀至东茧"}
{"author":"范崇阶","content":"萧条板屋一龛镫，剩有袈裟典未曾。昨夜瓮头应醉倒，满山风雨卧诗僧。","dynasty":"清代","title":"寄怀小颠上人万峰山房"}
{"author":"范崇阶","content":"银潢未西倾，倒挂橐驼岭。森严岚气逼，深树黑无影。明月如相寻，朗朗出松顶。科头坐其间，人意与山静。潮声龛赭来，破屋小于艇。有客吹铁笛，声与江潮并。高梧近十寻，老竹瘦千挺。澹忘遗物我，语妙杂醉醒。诸君学道人，那不惜光景。清磬出疏寮，逃禅发深省。","dynasty":"清代","title":"壬戌夏六月十四日赵菊潭胡秋白朱间泉孙秋风屠琴坞殳积堂拂尘庵雅集"}
{"author":"安分庵主","content":"几年个事挂胸怀，问尽诸方眼不开。肝胆此时俱裂破，一声江上侍郎来。","dynasty":"宋代","title":"偈二首"}
{"author":"安分庵主","content":"十五日已前，天上有星皆拱北。十五日已后，人间无水不朝东。已前已后总拈却，到处乡谈各不同。","dynasty":"宋代","title":"偈二首"}
{"author":"戴凌涛","content":"千林叶落千峰晓。飒飒西风早。隔山何处逗钟声，回首苍茫云树接归程。寒鸦古木深秋后。枫叶霜初透。停车晚步望山头，又是一行征雁过秦楼。","dynasty":"清代","title":"虞美人秋山见《林下词选》、《众香词》"}
{"author":"柳如是","content":"有怅寒潮，无情残照，正是萧萧南浦。更吹起，霜条孤影，还记得，旧时飞絮。况晚来，烟浪斜阳，见行客，特地瘦腰如舞。总一种凄凉，十分憔悴，尚有燕台佳句。春日酿成秋日雨。念畴昔风流，暗伤如许。纵饶有，绕堤画舸，冷落尽，水云犹故。忆从前，一点东风，几隔着重帘，眉儿愁苦。待约个梅魂，黄昏月淡，与伊深怜低语。","dynasty":"明代","tags":"咏物，柳树，寓人，爱情","title":"金明池·咏寒柳"}
{"author":"陈黄中","content":"永夜河声壮，扁舟客思孤。山川雄两戒，漕粟拥千舻。明月中流涌，归鸿隔岸呼。一生江海意，对此独踟蹰。","dynasty":"清代","title":"夜泊黄河口"}
{"author":"陈黄中","content":"西师久屯逆胡残，诏语春温汤网宽。已有张骞通大夏，不劳介子斩楼兰。庭犁青海空传箭，臂断阴山更筑坛。长愧菰芦无远略，贾生三表笑酸寒。","dynasty":"清代","title":"西师"}
{"author":"龚骞","content":"蓂荚当阶历祚更，闲时心事自平衡。湖中风味鲥鱼长，海上桃花春水生。向晚貂裘频赌酒，侵晨龙胙尚余羹。汉家尘土无须问，蜗角居然混战争。","dynasty":"近代","title":"闲时"}
{"author":"龚骞","content":"古风习习露漙漙，一剑归来未忍看。游侠音书黄海道，美人消息碧云端。早知乌喙应酬爵，毕竟羊头是好官。此夕阴晴犹不定，要张油幕避春寒。","dynasty":"近代","title":"感怀一首奉寄秩盦师巴黎"}
{"author":"张仲素","content":"丁丁漏水夜何长，漫漫轻云露月光。秋逼暗虫通夕响，征衣未寄莫飞霜。","dynasty":"唐代","tags":"秋天，闺怨，思念","title":"秋夜曲"}
{"author":"张仲素","content":"袅袅城边柳，青青陌上桑。提笼忘采叶，昨夜梦渔阳。","dynasty":"唐代","tags":"闺怨，女子，思念","title":"春闺思"}
{"author":"张仲素","content":"楼上残灯伴晓霜，独眠人起合欢床。相思一夜情多少，地角天涯未是长。——张仲素满床明月满帘霜，被冷灯残拂卧床。燕子楼中霜月夜，秋来只为一人长。——白居易北邙松柏锁愁烟，燕子楼中思悄然。自埋剑履歌尘散，红袖香销已十年。——张仲素钿晕罗衫色似烟，几回欲著即潸然。自从不舞《霓裳曲》，叠在空箱十一年。——白居易适看鸿雁洛阳回，又睹玄禽逼社来。瑶瑟玉箫无意绪，任从蛛网任从灰。——张仲素今春有客洛阳回，曾到尚书墓上来。见说白杨堪作柱，争教红粉不成灰？——白居易","dynasty":"唐代","tags":"唱和，组诗","title":"燕子楼诗三首"}
{"author":"张仲素","content":"碧窗斜月蔼深晖，愁听寒螀泪湿衣。梦里分明见关塞，不知何路向金微。秋天一夜静无云，断续鸿声到晓闻。欲寄征衣问消息，居延城外又移军。","dynasty":"唐代","tags":"秋天，妇女，怀远，组诗","title":"秋闺思二首"}
{"author":"张仲素","content":"三戍渔阳再渡辽，騂弓在臂剑横腰。匈奴似若知名姓，休傍阴山更射雕。猎马千行雁几双，燕然山下碧油幢。传声漠北单于破，火照旌旗夜受降。朔雪飘飘开雁门，平沙历乱卷蓬根。功名耻计擒生数，直斩楼兰报国恩。陇水潺湲陇树秋，征人到此泪双流。乡关万里无因见，西戍河源早晚休。阴碛茫茫塞草肥，桔槔烽上暮云飞。交河北望天连海，苏武曾将汉节归。","dynasty":"唐代","title":"塞下曲五首"}
{"author":"张仲素","content":"卷旆生风喜气新，早持龙节静边尘。汉家天子图麟阁，身是当今第一人。","dynasty":"唐代","title":"塞上曲"}
{"author":"张仲素","content":"回雁高飞太液池，新花低发上林枝。年光到处皆堪赏，春色人间总不知。春风淡荡景悠悠，莺啭高枝燕入楼。千步回廊闻凤吹，珠帘处处上银钩。","dynasty":"唐代","title":"汉苑行二首"}
{"author":"张仲素","content":"昨天一夜静无云，断续鸿声到晓闻。欲寄征衣问消息，居延城外又移军。","dynasty":"唐代","title":"秋闺思"}
{"author":"张仲素","content":"迢迢玉绳下，芒彩正阑干。稍复临鳷鹊，方疑近露寒。微明连粉堞，的皪映仙盘。横接河流照，低将夜色残。天榆随影没，宫树与光攒。遐想西垣客，长吟欲罢难。","dynasty":"唐代","title":"玉绳低建章"}
{"author":"张仲素","content":"佳期当可许，托思望云端。鳞影朝犹落，繁阴暮自寒。因风方袅袅，间石已漫漫。隐映看鸿度，霏微觉树攒。凝空多似黛，引素乍如纨。每向愁中览，含毫欲状难。","dynasty":"唐代","title":"寒云轻重色"}
{"author":"张仲素","content":"圣德超千古，皇威静四方。苍生今息战，无事觉时良。","dynasty":"唐代","title":"太平词"}
{"author":"张仲素","content":"紫禁香如雾，青天月似霜。云韶何处奏，只是在朝阳。","dynasty":"唐代","title":"思君恩"}
{"author":"张仲素","content":"博山沉燎绝馀香，兰烬金檠怨夜长。为问青青河畔草，几回经雨复经霜。","dynasty":"唐代","title":"秋思赠远"}
{"author":"张仲素","content":"烟柳飞轻絮，风榆落小钱。濛濛百花里，罗绮竞秋千。骋望登香阁，争高下砌台。林间踏青去，席上意钱来。行乐三春节，林花百和香。当年重意气，先占斗鸡场。","dynasty":"唐代","title":"杂曲歌辞。春游曲三首"}
{"author":"张仲素","content":"网户交如绮，纱窗薄似烟。乐吹天上曲，人是月中仙。翠匣开寒镜，珠钗挂步摇。妆成只畏晓，更漏促春宵。江果瑶池实，金盘露井冰。甘泉将避暑，台殿晓光凝。月彩浮鸾殿，砧声隔凤楼。笙歌临水槛，红烛乍迎秋。奇树留寒翠，神池结夕波。黄山一夜雪，渭水雁声多。","dynasty":"唐代","title":"杂曲歌辞。宫中乐"}
{"author":"张仲素","content":"羽客骖仙鹤，将飞驻碧山。映松残雪在，度岭片云还。清唳因风远，高姿对水闲。笙歌忆天上，城郭叹人间。几变霜毛洁，方殊藻质斑。迢迢烟路逸，奋翮讵能攀。","dynasty":"唐代","title":"缑山鹤"}
{"author":"张仲素","content":"王子千年后，笙音五夜闻。逶迤绕清洛，断续下仙云。泄泄飘难定，啾啾曲未分。松风助幽律，波月动轻文。凤管听何远，鸾声若在群。暗空思羽盖，馀气自氛氲。","dynasty":"唐代","title":"夜闻洛滨吹笙"}
{"author":"张仲素","content":"仙客开金箓，元辰会玉京。灵歌宾紫府，雅韵出层城。磬杂音徐彻，风飘响更清。纡馀空外尽，断续听中生。舞鹤纷将集，流云住未行。谁知九陌上，尘俗仰遗声。","dynasty":"唐代","title":"上元日听太清宫步虚"}
{"author":"张仲素","content":"玉帛殊方至，歌钟比屋闻。华夷今一贯，同贺圣明君。九陌祥烟合，千春瑞月明。宫花将苑柳，先发凤凰城。","dynasty":"唐代","title":"杂曲歌辞。圣明乐"}
{"author":"张仲素","content":"圣德超千古，皇威静四方。苍生今息战，无事觉时长。","dynasty":"唐代","title":"杂曲歌辞。太平乐"}
{"author":"张仲素","content":"家寄征江岸，征人几岁游。不知潮水信，每日到沙头。乘晓南湖去，参差叠浪横。前洲在何处，雾里雁嘤嘤。","dynasty":"唐代","title":"杂曲歌辞。春江曲二首"}
{"author":"张仲素","content":"行到黄云陇，唯闻羌戍鼙。不如山下水，犹得任东西。","dynasty":"唐代","title":"陇上行"}
{"author":"张仲素","content":"家寄征河岸，征人几岁游。不如潮水信，每日到沙头。乘晓南湖去，参差叠浪横。前洲在何处，霜里雁嘤嘤。","dynasty":"唐代","title":"春江曲二首"}
{"author":"张仲素","content":"圣德超千古，皇威静四方。苍生今息战，无事觉时长。","dynasty":"唐代","title":"杂曲歌辞·太平乐"}
{"author":"张仲素","content":"碧窗斜日蔼深晖，愁听寒螀泪湿衣。梦里分明见关塞，不知何路向金微。秋天一夜静无云，断续鸿声到晓闻。欲寄征衣问消息，居延城外又移军。","dynasty":"唐代","title":"秋思二首"}
{"author":"张仲素","content":"三戍渔阳再渡辽，骍弓在臂剑横腰。匈奴似若知名姓，休傍阴山更射雕。","dynasty":"唐代","title":"塞下曲五首其一"}
{"author":"张仲素","content":"猎马千行雁几双，燕然山下碧油幢。传声漠北单于破，火照旌旗夜受降。","dynasty":"唐代","title":"塞下曲五首其二"}
{"author":"张仲素","content":"朔雪飘飘开雁门，平沙历乱卷蓬根。功名耻计擒生数，直斩楼兰报国恩。","dynasty":"唐代","title":"塞下曲五首其三"}
{"author":"张仲素","content":"陇水潺湲陇树秋，征人到此泪双流。乡关万里无因见，西戍河源早晚休。","dynasty":"唐代","title":"塞下曲五首其四"}
{"author":"张仲素","content":"阴碛茫茫塞草肥，桔槔烽上暮云飞。交河北望天连海，苏武曾将汉节归。","dynasty":"唐代","title":"塞下曲五首其五"}
{"author":"张仲素","content":"秋天一夜静无云，断续鸿声到晓闻。欲寄征衣问消息，居延城外又移军。","dynasty":"唐代","title":"秋其二"}
{"author":"张仲素","content":"春风淡荡景悠悠，莺啭高枝燕入楼。千步回廊闻凤吹，珠帘处处上银钩。","dynasty":"唐代","title":"汉苑行二首其二"}
{"author":"张仲素","content":"躞蹀宛驹齿未齐，摐金喷玉向风嘶。来时欲尽金河道，猎猎轻风在碧蹄。","dynasty":"唐代","title":"天马辞二首其二"}
{"author":"张仲素","content":"舜耕馀草木，禹凿旧山川。","dynasty":"唐代","title":"催妆诗"}
{"author":"张仲素","content":"圣德超千古，皇威静四方。苍生今息战，无事觉时良。","dynasty":"唐代","title":"杂曲歌辞太平乐"}
{"author":"张仲素","content":"乘晓南湖去，参差叠浪横。前洲在何处，霜里雁嘤嘤。","dynasty":"唐代","title":"杂曲歌辞其二"}
{"author":"张仲素","content":"骋望登香阁，争高下砌台。林间踏青去，席上意钱来。","dynasty":"唐代","title":"杂曲歌辞其二"}
{"author":"张仲素","content":"行乐三春节，林花百和香。当年重意气，先占斗鸡场。","dynasty":"唐代","title":"杂曲歌辞其三"}
{"author":"张仲素","content":"翠匣开寒镜，珠钗挂步摇。妆成祗畏晓，更漏促春宵。","dynasty":"唐代","title":"杂曲歌辞其二宫中乐"}
{"author":"张仲素","content":"江果瑶池实，金盘露井冰。甘泉将避暑，台殿晓光凝。","dynasty":"唐代","title":"杂曲歌辞其三宫中乐"}
{"author":"张仲素","content":"月采浮鸾殿，砧声隔凤楼。笙歌临水槛，红烛乍迎秋。","dynasty":"唐代","title":"杂曲歌辞其四宫中乐"}
{"author":"张仲素","content":"奇树留寒翠，神池结夕波。黄山一夜雪，渭水雁声多。","dynasty":"唐代","title":"杂曲歌辞其五宫中乐"}
{"author":"张仲素","content":"天马初从渥水来，郊歌曾唱得龙媒。不知玉塞沙中路，苜蓿残花几处开。躞蹀宛驹齿未齐，摐金喷玉向风嘶。来时欲尽金河道，猎猎轻风在碧蹄。","dynasty":"唐代","title":"天马辞二首"}
{"author":"张仲素","content":"仙娥今下嫁，骄子自同和。剑戟归田尽，牛羊绕塞多。","dynasty":"唐代","title":"相和歌辞。王昭君"}
{"author":"鲍作雨","content":"水向西汉人向东，今年光景昔年同。红镫画舫游天上，翠嶂云岚落镜中。峡转骇翻三尺浪，月明稳挂一帆风。劳劳尘鞅谁能脱，羞见羊裘垂钓翁。","dynasty":"清代","title":"桐江舟中"}
{"author":"鲍作雨","content":"故人极富贵，先生恒守贞。坐钓澹众虑，非沽高尚名。我今返旧庐，澄波濯尘缨。山共莫相笑，泷水知予情。","dynasty":"清代","title":"严濑"}
{"author":"鲍作雨","content":"我来定海游，不唾定海井。晨衙炯周防，夕柝集深省。孤傲笑难降，参咨恧多幸。晶晶海色澄，斤斤军行整。山光入北牖，仿像羲皇境。衰眊怪善忘，老懒苦便静。遗响流逵鸿，遁迹随野黾。还往桂花时，弥年信俄顷。忆昨飓母飞，摧绝估樯影。急雨倾天河，十日余凉冷。才觉宿疾廖，且喜尘事屏。无睡神亦恬，微吟宵转永。","dynasty":"清代","title":"归咏"}
{"author":"鲍作雨","content":"鹭屿嶷立南海中，奔腾决莽来天风。层岩峭壁势飞动，訇如万马声行空。昨日暮过二月半，吴绵卸尽还挥汗。一夜寒风荡宿温，无冬无夏朝朝换。我来鞭石驱神鳌，长飙飞御尻轮飘。振衣直上蓬莱顶，东西乌兔穷秋毫。紫鸾镜水矜羽毛，长吟龙笛生波涛。更谁遗我昆吾刀，斩蛟截鳄青天高。积气重溟水翻墨，黑云万里动春色。玉堂美人在帝侧，且向天南望天北。","dynasty":"清代","title":"鹭屿吟寄京华故人"}
{"author":"李洞","content":"四十五秋宵，月分千里毫。冷沉中岳短，光溢太行高。不寐清人眼，移栖湿鹤毛。露华台上别，吟望十年劳。","dynasty":"唐代","title":"中秋月"}
{"author":"李洞","content":"碧山长冻地长秋，日夕泉源聒华州。万户烟侵关令宅，四时云在使君楼。风驱雷电临河震，鹤引神仙出月游。峰顶高眠灵药熟，自无霜雪上人头。","dynasty":"唐代","title":"华山"}
{"author":"李洞","content":"三千宫女露蛾眉，笑煮黄金日月迟。麟凤隔云攀不及，空山惆怅夕阳时。","dynasty":"唐代","title":"寓言"}
{"author":"李洞","content":"迢迢来极塞，连阙谓风吹。禅客呵金锡，征人擘冻旗。细填虫穴满，重压鹤巢欹。有影晴飘野，无声夜落池。正繁秦甸暖，渐厚楚宫饥。冻挹分泉涩，光凝二阁痴。踏遗兰署迹，听起石门思。用表丰年瑞，无令扫玉墀。","dynasty":"唐代","title":"雪"}
{"author":"李洞","content":"手植知何代，年齐偃盖松。结根生别树，吹子落邻峰。古干经龙嗅，高烟过雁冲。可佳繁叶尽，声不碍秋钟。","dynasty":"唐代","title":"古柏"}
{"author":"李洞","content":"九十日秋色，今秋已半分。孤光吞列宿，四面绝微云。众木排疏影，寒流叠细纹。遥遥望丹桂，心绪更纷纷。","dynasty":"唐代","title":"中秋月（一作廖凝诗）"}
{"author":"李洞","content":"春日迟迟春草绿，野棠开尽飘香玉。绣岭宫前鹤发翁，犹唱开元太平曲。","dynasty":"唐代","tags":"怀念，忧国忧民","title":"绣岭宫词"}
{"author":"李洞","content":"家住涪江汉语娇，一声歌戛玉楼箫。睡融春日柔金缕，妆发秋霞战翠翘。两脸酒醺红杏妒，半胸酥嫩白云饶。若能携手随仙令，皎皎银河渡鹊桥。","dynasty":"唐代","title":"赠庞炼师（女人）"}
{"author":"李洞","content":"积雪峰西遇奖称，半家寒骨起沟塍。镇时贤相回人镜，报德慈亲点佛灯。授钺已闻诸国静，坐筹重见大河澄。功居第一图烟阁，依旧终南满杜陵。","dynasty":"唐代","title":"感恩书事寄上集义司徒相公"}
{"author":"李洞","content":"川上值楼开，寒山四面来。竹吹人语远，峰碍鸟飞回。生死别离陌，朝昏云雨堆。谁知独立意，溅泪落莓苔。","dynasty":"唐代","title":"登楼"}
{"author":"李洞","content":"御札轸西陲，龙州出牧时。度关云作雪，挂栈水成澌。剑淬号猿岸，弓悬宿鹤枝。江灯混星斗，山木乱枪旗。锁库休秤药，开楼又见诗。无心陪宴集，吟苦忆京师。","dynasty":"唐代","title":"送龙州田使君旧诗家"}
{"author":"李洞","content":"东门罢相郡，此拜动京华。落日开宵印，初灯见早麻。鹤身红旆拂，仙掌白云遮。塞色侵三县，河声聒两衙。松根醒客酒，莲座隐僧家。一道帆飞直，中筵岳影斜。书名寻雪石，澄鼎露金沙。锁合眠关吏，杯寒啄庙鸦。分台话嵩洛，赛雨恋烟霞。树谷期招隐，吟诗煮柏茶。","dynasty":"唐代","title":"和知己赴任华州"}
{"author":"李洞","content":"晚亚古城门，凭高黯客魂。塞侵秦旧国，河浸汉荒村。客路飏书烬，人家带水痕。猎频虚冢穴，耕苦露松根。墙外峰粘汉，冰中日晃原。断碑移作砌，广第灌成园。北马疑眠碛，南人忆钓湓。桥闲野鹿过，街静禁鸦翻。滩鼓城隍动，云冲太白昏。标衣多吕裔，荷锸或刘孙。吊问难知主，登攀强滴樽。不能扶壮势，冠剑惜乾坤。","dynasty":"唐代","title":"题咸阳楼"}
{"author":"李洞","content":"师资怀剑外，徒步管街东。九里山横烧，三条木落风。古池曾看鹤，新塔未吟虫。夜久龙髯冷，年多麈尾空。心宗本无碍，问学岂难同。","dynasty":"唐代","title":"赠兴善彻公上人"}
{"author":"李洞","content":"龙池清禁里，芳草傍池春。旋长方遮岸，全生不染尘。和风轻动色，湛露静流津。浅得承天步，深疑绕御轮。鱼寻倒影没，花带湿光新。肯学长河畔，绵绵思远人。","dynasty":"唐代","title":"龙池春草"}
{"author":"李洞","content":"月去檐三尺，川云入寺楼。灵山顿离众，列宿不多稠。篆字焚初缺，翻经诵若流。窗闲二江冷，帘卷半空秋。诏散松梢别，棋终竹节收。静增双阙念，高并五翁游。鹤梦生红日，云闲锁梓州。望空工部眼，搔乱广文头。石室僧调马，银河客问牛。晓楼归下界，大地一浮沤。","dynasty":"唐代","title":"秋宿梓州牛头寺"}
{"author":"李洞","content":"全蜀拜扬州，征东辍武侯。直来万里月，旁到五峰秋。幢冷遮高雪，旗闲卓乱流。谢朝明主喜，登省旧寮愁。隔海城通舶，连河市响楼。千官倚元老，虚梦法云游。","dynasty":"唐代","title":"送韦太尉自坤维除广陵"}
{"author":"李洞","content":"闲坊宅枕穿宫水，听水分衾盖蜀缯。药杵声中捣残梦，茶铛影里煮孤灯。刑曹树荫千年井，华岳楼开万仞冰。诗句变风官渐紧，夜涛舂断海边藤。","dynasty":"唐代","title":"赠曹郎中崇贤所居（一作上崇贤曹郎中）"}
{"author":"李洞","content":"行宫接县判云泉，袍色虽青骨且仙。鄠杜忆过梨栗墅，潇湘曾棹雪霜天。华山僧别留茶鼎，渭水人来锁钓船。东送西迎终几考，新诗觅得两三联。","dynasty":"唐代","title":"赠昭应沈少府"}
{"author":"李洞","content":"禅心高卧似疏慵，诗客经过不厌重。藤杖几携量碛雪，玉鞭曾把数嵩峰。夜眠古巷当城月，秋直清曹入省钟。禹凿故山归未得，河声暗老两三松。","dynasty":"唐代","title":"上司空员外"}
{"author":"李洞","content":"老着重袍坐石房，竺经休讲白眉长。省冲鼍没投江岛，曾看鱼飞倚海樯。晓炙冻盂原日气，夜挑莲碗禁灯光。吟诗五岭寻无可，倏忽如今四十霜。","dynasty":"唐代","title":"叙旧游寄栖白"}
{"author":"李洞","content":"闻说孤窗坐化时，白莎萝雨滴空池。吟诗堂里秋关影，礼佛灯前夜照碑。贺雪已成金殿梦，看涛终负石桥期。逢山对月还惆怅，争得无言似祖师。","dynasty":"唐代","title":"哭栖白供奉"}
{"author":"李洞","content":"内殿谈经惬帝怀，沃州归隐计全乖。数条雀尾来南海，一道蝉声噪御街。石枕纹含山里叶，铜瓶口塞井中柴。因逢夏日西明讲，不觉宫人拔凤钗。","dynasty":"唐代","title":"赠入内供奉僧"}
{"author":"李洞","content":"冲风仍蹑冻，提辔手频呵。得事应须早，愁人不在多。雪田平入塞，烟郭曲随河。翻忆江涛里，船中睡盖蓑。","dynasty":"唐代","title":"河阳道中"}
{"author":"李洞","content":"中路行僧谒，邮亭话海涛。剑摇林狖落，旗闪岳禽高。苔长空州狱，花开梦省曹。濮阳流政化，一半布风骚。","dynasty":"唐代","title":"送知己赴濮州"}
{"author":"李洞","content":"瓶枕绕腰垂，出门何所之。毳衣沾雨重，棕笠看山欹。夜观入枯树，野眠逢断碑。邻房母泪下，相课别离词。","dynasty":"唐代","title":"送行脚僧"}
{"author":"李洞","content":"献策赴招携，行宫积翠西。挈囊秋卷重，转栈晚峰齐。踏月趋金阙，拂云看御题。飞鸣岂回顾，独鹤困江泥。","dynasty":"唐代","title":"龙州送人赴举"}
{"author":"李洞","content":"奉诏向军前，朱袍映雪鲜。河桥吹角冻，岳月卷旗圆。僧救焚经火，人修著钓船。六州安抚后，万户解衣眠。","dynasty":"唐代","title":"送安抚从兄夷偶中丞"}
{"author":"李洞","content":"海岳两无边，去来都偶然。齿因吟后冷，心向静中圆。虫网花间井，鸿鸣雨后天。叶书归旧寺，应附载钟船。","dynasty":"唐代","title":"送远上人"}
{"author":"李洞","content":"天柱暮相逢，吟思天柱峰。墨研青露月，茶吸白云钟。卧语身粘藓，行禅顶拂松。探玄为一决，明日去临邛。","dynasty":"唐代","title":"宿凤翔天柱寺穷易玄上人房"}
{"author":"李洞","content":"此道背于时，携归一轴诗。树沈孤鸟远，风逆蹇驴迟。草入吟房坏，潮冲钓石移。恐伤欢觐意，半路摘愁髭。","dynasty":"唐代","title":"下第送张霞归觐江南"}
{"author":"李洞","content":"行李一枝藤，云边晓扣冰。丹经如不谬，白发亦何能。浅井仙人境，明珠海客灯。乃知真隐者，笑就汉廷征。","dynasty":"唐代","title":"送人之天台"}
{"author":"李洞","content":"诸方游几腊，五夏五峰销。越讲迎骑象，蕃斋忏射雕。冷筇和雪倚，朽栎带云烧。从此西林老，瞥然三万朝。","dynasty":"唐代","title":"维摩畅林居（一作题维摩畅上人房）"}
{"author":"李洞","content":"诗道世难通，归宁楚浪中。早程残岳月，夜泊隔淮钟。一镜随双鬓，全家老半峰。无成来往过，折尽谢亭松。","dynasty":"唐代","title":"送张乔下第归宣州"}
{"author":"李洞","content":"云明天岭高，刺郡辍仙曹。危栈窥猿顶，公庭扫鹤毛。出军青壁罅，话道白眉毫。远集歌谣客，州前泊几艘。","dynasty":"唐代","title":"送卢郎中赴金州"}
{"author":"李洞","content":"病卧四更后，愁闻报早衙。隔关沈水鸟，侵郭噪园鸦。吏瘦餐溪柏，身羸凭海槎。满朝吟五字，应不老烟霞。","dynasty":"唐代","title":"江干即事"}
{"author":"李洞","content":"山亦怀恩地，高禽尽下飞。吏穿霞片望，僧扫月棱归。省拜墀烟近，林居玉漏微。曾令驻锡话，聊用慰攀依。","dynasty":"唐代","title":"寄贺郑常侍"}
{"author":"李洞","content":"高节谏垣客，白云居静坊。马饥餐落叶，鹤病晒残阳。野雾昏朝烛，溪笺惹御香。相招倚蒲壁，论句夜何长。","dynasty":"唐代","title":"郑补阙山居"}
{"author":"李洞","content":"桂水净和天，南归似谪仙。系绦轻象笏，买布接蛮船。海气蒸鼙软，江风激箭偏。罢郎吟乱里，帝远岂知贤。","dynasty":"唐代","title":"送曹郎中南归，时南中用军"}
{"author":"李洞","content":"落叶溅吟身，会棋云外人。海枯搜不尽，天定著长新。月上分题遍，钟残布子匀。忘餐二绝境，取意铸陶钧。","dynasty":"唐代","title":"锦江陪兵部郑侍郎话诗著棋"}
{"author":"李洞","content":"散花留内殿，宫女梦谈禅。树杪开楼锁，云中认岳莲。溪声过长耳，筇节出羸肩。飞句相招宿，多逢有月天。","dynasty":"唐代","title":"赠禅友"}
{"author":"李洞","content":"南归来取别，穷巷坐青苔。一盏薄醨酒，数枝零落梅。潮生楚驿闭，星在越楼开。明日望君处，前临风月台。","dynasty":"唐代","title":"早春友人访别南归"}
{"author":"李洞","content":"开门风雪顶，上彻困飞禽。猿戏青冥里，人行紫阁阴。腊泉冰下出，夜磬月中寻。尽欲居岩室，如何不住心。","dynasty":"唐代","title":"题云际寺"}
{"author":"李洞","content":"云际众僧里，独攒眉似愁。护茶高夏腊，爱火老春秋。海浪南曾病，河冰北苦游。归来诸弟子，白遍后生头。","dynasty":"唐代","title":"山寺老僧"}
{"author":"李洞","content":"携文过水宿，拂席四廊尘。坠果敲楼瓦，高萤映鹤身。点灯吹叶火，谈佛悟山人。尽有栖霞志，好谋三教邻。","dynasty":"唐代","title":"同僧宿道者院"}
{"author":"李洞","content":"山兄望鹤信，山弟听乌占。养药同开鼎，休棋各枕奁。相逢九江底，共到五峰尖。愿许为三友，羞将白发撏。","dynasty":"唐代","title":"赠王凤二山人"}
{"author":"李洞","content":"四海通禅客，搜吟会草亭。撚髭孤烛白，闭目众山青。松挂敲冰杖，垆温注月瓶。独愁悬旧旆，笏冷立残星。","dynasty":"唐代","title":"避地冬夜与二三禅侣吟集茅斋"}
{"author":"李洞","content":"铜瓶涩泻水，出碛蹑莲层。猛虎降低鼠，盘雕望小蝇。通禅五天日，照祖几朝灯。短发归林白，何妨剃未能。","dynasty":"唐代","title":"赠道微禅师"}
{"author":"李洞","content":"杖屦疑师在，房关四壁蛩。贮瓶经腊水，响塔隔山钟。乳鸽沿苔井，斋猿散雪峰。如何不见性，倚遍寺前松。","dynasty":"唐代","title":"吊草堂禅师"}
{"author":"李洞","content":"县对数峰云，官清主簿贫。听更池上鹤，伴值岳阳人。井锁煎茶水，厅关捣药尘。往来多屣步，同舍即诸邻。","dynasty":"唐代","title":"宿长安苏雍主簿厅"}
{"author":"李洞","content":"北梦风吹断，江边处士亭。吟生万井月，见尽一天星。浪静鱼冲锁，窗高鹤听经。东西渺无际，世界半沧溟。","dynasty":"唐代","title":"秋宿润州刘处士江亭"}
{"author":"李洞","content":"门摇枯苇影，落日共鸥归。园近鹿来熟，江寒人到稀。片云穿塔过，枯叶入城飞。翻怕宾鸿至，无才动礼闱。","dynasty":"唐代","title":"秋日曲江书事"}
{"author":"李洞","content":"江房无叶落，松影带山高。满寺中秋月，孤窗入夜涛。旧真悬石壁，衰发落铜刀。卧听晓耕者，与师知苦劳。","dynasty":"唐代","title":"秋宿经上人房"}
{"author":"李洞","content":"天寒高木静，一磬隔川闻。鼎水看山汲，台香扫雪焚。鹤归惟认刹，僧步不离云。石室开禅后，轮珠谢圣君。","dynasty":"唐代","title":"冬日题觉公牛头兰若"}
{"author":"李洞","content":"蜀道波不竭，巢乌出浪痕。松阴盖巫峡，雨色彻荆门。宿寺青山尽，归林彩服翻。苦吟怀冻馁，为吊浩然魂。","dynasty":"唐代","title":"送皇甫校书自蜀下峡，归觐襄阳"}
{"author":"李洞","content":"谁寄湘南信，阴窗砚起津。烧痕碑入集，海角寺留真。楼憩长空鸟，钟惊半阙人。御沟圆月会，似在草堂身。","dynasty":"唐代","title":"题西明寺攻文僧林复上人房"}
{"author":"李洞","content":"远近众心归，居然占翠微。展经猿识字，听法虎知非。泉注城池梦，霞生侍卫衣。玄机不可学，何似总无机。","dynasty":"唐代","title":"寄翠微无可上人（一作无学禅师）"}
{"author":"李洞","content":"禁院对生台，寻师到绿槐。寺高猿看讲，钟动鸟知斋。扫石月盈帚，滤泉花满筛。归来逢圣节，吟步上尧阶。","dynasty":"唐代","title":"喜鸾公自蜀归"}
{"author":"李洞","content":"佛亦遇艰难，重兴叠废坛。偃松枝旧折，画竹粉新干。开讲宫娃听，抛生禁鸟餐。钟声入帝梦，天竺化长安。","dynasty":"唐代","title":"题新安国寺"}
{"author":"李洞","content":"云州三万骑，南走疾飞鹰。回碛星低雁，孤城月伴僧。敲关通汉节，倾府守河冰。无处论边事，归溪夜结罾。","dynasty":"唐代","title":"蕃寇侵逼，南归道中"}
{"author":"李洞","content":"南朝献晋史，东蜀瞰巴楼。长栈怀宫树，疏峰露剑州。半空飞雪化，一道白云流。若次江边邑，宗诗为遍搜。","dynasty":"唐代","title":"送东宫贾正字之蜀"}
{"author":"李洞","content":"我重君能赋，君褒我解诗。三堂一拜遇，四海两心知。影挂僧挑烛，名传鹤拂碑。涪江吊孤冢，片月下峨嵋。","dynasty":"唐代","title":"吊侯圭常侍"}
{"author":"李洞","content":"御沟临岸行，远岫见云生。松下度三伏，磬中销五更。雨淋经阁白，日闪剃刀明。海畔终须去，烧灯老国清。","dynasty":"唐代","title":"颜上人房（一作题西明自觉上人房）"}
{"author":"李洞","content":"何须凿井饮，门占古溪居。寂寞苔床卧，寒虚玉柄书。有期登白阁，又得赏红蕖。清浅蒲根水，时看鹭啄鱼。","dynasty":"唐代","title":"题薛少府庄"}
{"author":"李洞","content":"开辟已来雪，为山长欠春。高遮辞碛雁，寒噤入川人。栈阁交冰柱，耕樵隔日轮。此中栖息者，不识两京尘。","dynasty":"唐代","title":"寄太白隐者"}
{"author":"李洞","content":"前山不可望，暮色渐沉规。日转须弥北，蟾来渤海西。风铃乱僧语，霜枿欠猿啼。阁外千家月，分明见里迷。","dynasty":"唐代","title":"秋宿青龙禅阁"}
{"author":"李洞","content":"返照塔轮边，残霖滴几悬。夜寒吟病甚，秋健讲声圆。粟穗干灯焰，苔根浊水泉。西峰埋藓石，秋月即师禅。","dynasty":"唐代","title":"登圭峰旧隐寄荐福栖白上人"}
{"author":"李洞","content":"嘉陵雨色青，澹别酌参苓。到蜀高诸岳，窥天合四溟。书来应隔雪，梦觉已无星。若遇多吟友，何妨勘竺经。","dynasty":"唐代","title":"将之蜀别友人"}
{"author":"李洞","content":"华省支残俸，寒蔬办祭稀。安坟对白阁，买石折朱衣。蜀客弹琴哭，江鸥入宅飞。帆吹佳句远，不独遍王畿。","dynasty":"唐代","title":"吊膳曹从叔郎中"}
{"author":"李洞","content":"待车登叠嶂，经乱集鴒原。省坏兰终洁，台寒柏有根。县清江入峡，楼静雪连村。莫隐匡山社，机云受晋恩。","dynasty":"唐代","title":"乱后龙州送郑郎中兼寄郑侍御"}
{"author":"李洞","content":"抱疾寒溪卧，因循草木青。相留开夏蜜，辞去见秋萤。朔雪痕侵雍，边烽焰照泾。烟沈陇山色，西望涕交零。","dynasty":"唐代","title":"段秀才溪居送从弟游泾陇"}
{"author":"李洞","content":"野色迷亭晓，龙墀待押班。带涎移海木，兼雪写湖山。月白吟床冷，河清直印闲。唐封三万里，人偃翠微间。","dynasty":"唐代","title":"题刘相公光德里新构茅亭"}
{"author":"李洞","content":"半锡探寒流，别师猿鹤洲。二三更后雨，四十字边秋。立塞吟霞石，敲鼙看雪楼。扶亲何处隐，惊梦入嵩丘。","dynasty":"唐代","title":"江峡寇乱寄怀吟僧"}
{"author":"李洞","content":"苔砌塔阴浓，朝回尚叫蛩。粟征山县欠，官转水曹重。灯照楼中雨，书求海上峰。诗家无骤显，一一古人踪。","dynasty":"唐代","title":"贺昭国从叔员外转本曹郎中"}
{"author":"李洞","content":"曾伴元戎猎，寒来梦北军。闲身不计日，病鹤放归云。石上铺棋势，船中赌酒分。长言买天姥，高卧谢人群。","dynasty":"唐代","title":"赠宋校书"}
{"author":"李洞","content":"洛下因归去，关西忆二龙。笠漫河岸雪，衣着虢城钟。睡鸭浮寒水，樵人出远峰。何当化闾俗，护取草堂松。","dynasty":"唐代","title":"越公上人洛中归寄南孟家兄弟"}
{"author":"李洞","content":"违拜旆旗前，松阴路半千。楼冲高雪会，驿闭乱云眠。榜挂临江省，名题赴宅筵。人求新蜀赋，应贵浣花笺。","dynasty":"唐代","title":"龙州送裴秀才"}
{"author":"李洞","content":"贾生耽此寺，胜事入诗多。鹤宿星千树，僧归烧一坡。塔棱垂雪水，江色映茶锅。长久堪栖息，休言忆镜波。","dynasty":"唐代","title":"题慈恩友人房"}
{"author":"李洞","content":"窦岭吟招隐，新诗满集贤。白衫春絮暖，红纸夏云鲜。琴缠江丝细，棋分海石圆。因知醉公子，虚写世人传。","dynasty":"唐代","title":"寄窦禅山薛秀才"}
{"author":"李洞","content":"王屋峭难名，三刀梦四更。日升当地缺，星尽未天明。度雪云林湿，穿松角韵清。崔家开锦浪，忆着水窗声。","dynasty":"唐代","title":"西蜀与崔先生话东洛旧游"}
{"author":"李洞","content":"极南极北游，东泛复西流。行匝中华地，魂销四海秋。题诗在琼府，附舶出青州。不遇一公子，弹琴吊古丘。","dynasty":"唐代","title":"上昭国水部从叔郎中"}
{"author":"李洞","content":"晓起磬房前，真经诵百篇。漱流星入齿，照镜石差肩。静闭街西观，存思海上仙。闲听说五岳，穷遍一根莲。","dynasty":"唐代","title":"题玉芝赵尊师院"}
{"author":"李洞","content":"从知东甸尉，铨注似恩除。带土移嵩术，和泉送尹鱼。印床寒鹭宿，壁记醉僧书。堂下诸昆在，无妨候起居。","dynasty":"唐代","title":"送卢少府之任巩洛"}
{"author":"李洞","content":"青门冢前别，道路武关西。有寺云连石，无僧叶满溪。河长随鸟尽，山远与人齐。觐省波涛县，寒窗响曙鸡。","dynasty":"唐代","title":"送人归觐河中"}
{"author":"李洞","content":"极顶云兼冻，孤城露洗初。共辞嵩少雪，久绝贝多书。远照雁行细，寒条狖挂虚。分泉煎月色，忆就茗林居。","dynasty":"唐代","title":"锦城秋寄怀弘播上人"}
{"author":"李洞","content":"南北飞山雪，万片寄相思。东西曲流水，千声泻别离。巴猿学导引，陇鸟解吟诗。翻羡家林赏，世人那得知。","dynasty":"唐代","title":"圭峰溪居寄怀韦曲曹秀才"}
{"author":"李洞","content":"南山入谷游，去彻山南州。下马云未尽，听猿星正稠。印茶泉绕石，封国角吹楼。远宦有何兴，贫兄无计留。","dynasty":"唐代","title":"送舍弟之山南"}
{"author":"李洞","content":"竹房开处峭，迥挂半山灯。石磬敲来穴，不知何代僧。讲归双袖雪，禅起一盂冰。唯说黄桑屐，当时着秣陵。","dynasty":"唐代","title":"题南鉴公山房"}
{"author":"李洞","content":"旧山归隐浪摇青，绿鬓山童一帙经。诗帖布帆猿鸟看，药煎金鼎鬼神听。洞深头上聆仙语，船静鼻中闻海腥。此处先生应不住，吾君南望漫劳形。","dynasty":"唐代","title":"赋得送轩辕先生归罗浮山"}
{"author":"李洞","content":"秋思枕月卧潇湘，寄宿慈恩竹里房。性急却于棋上慢，身闲未免药中忙。休抛手网惊龙睡，曾挂头巾拂鸟行。闻说石门君旧隐，寒峰溅瀑坏书堂。","dynasty":"唐代","title":"送包处士"}
{"author":"李洞","content":"垂须长似发，七十色如黳.醉眼青天小，吟情太华低。千年松绕屋，半夜雨连溪。邛蜀路无限，往来琴独携。","dynasty":"唐代","title":"赠唐山人"}
{"author":"李洞","content":"夜水笔前澄，时推外学能。书成百个字，庭转几遭灯。寄墨大坛吏，分笺蜀国僧。为题江寺塔，牌挂入云层。","dynasty":"唐代","title":"宿书僧院"}
{"author":"李洞","content":"竹引山泉玉甃池，栽莲莫怪藕生丝。如何不似麻衣客，坐对秋风待一枝。","dynasty":"唐代","title":"题学公院池莲"}
{"author":"李洞","content":"入云晴劚茯苓还，日暮逢迎木石间。看待诗人无别物，半潭秋水一房山。","dynasty":"唐代","title":"山居喜友人见访"}
{"author":"李洞","content":"水木清凉夜直厅，愁人楼上唱寒更。坐劳同步帘前月，鼠动床头印锁声。","dynasty":"唐代","title":"秋宿长安韦主簿厅"}
{"author":"李洞","content":"吟上山前数竹枝，叶翻似雪落霏霏。枕前明月谁动影，睡里惊来不觉归。","dynasty":"唐代","title":"冬忆友人"}
{"author":"李洞","content":"吾家旧物贾生传，入内遥分锡杖泉。鹤去帝移宫女散，更堪呜咽过楼前。","dynasty":"唐代","title":"怀圭峰影林泉"}
{"author":"李洞","content":"雨涩秋刀剃雪时，庵前曾礼草堂师。居人昨日相过说，鹤已生孙竹满池。","dynasty":"唐代","title":"赠青龙印禅师"}
{"author":"李洞","content":"葛洪卷与江淹赋，名动天边傲石居。两蜀词人多载后，同君讳却马相如。","dynasty":"唐代","title":"戏赠侯常侍"}
{"author":"李洞","content":"不羡王公与贵人，唯将云鹤自相亲。闲来石上观流水，欲洗禅衣未有尘。","dynasty":"唐代","title":"赠僧"}
{"author":"李洞","content":"万古潇湘波上云，化为流血杜鹃身。长疑啄破青山色，只恐啼穿白日轮。花落玄宗回蜀道，雨收工部宿江津。声声犹得到君耳，不见千秋一甑尘。","dynasty":"唐代","title":"闻杜鹃"}
{"author":"李洞","content":"春往海南边，秋闻半夜蝉。鲸吞洗钵水，犀触点灯船。岛屿分诸国，星河共一天。长安却回日，松偃旧房前。","dynasty":"唐代","title":"送云卿上人游安南（一作送僧游南海）"}
{"author":"李洞","content":"敲驴吟雪月，谪出国西门。行傍长江影，愁深汨水魂。筇携过竹寺，琴典在花村。饥拾山松子，谁知贾傅孙。","dynasty":"唐代","title":"赋得送贾岛谪长江"}
{"author":"李洞","content":"九级耸莲宫，晴登袖拂虹。房廊窥井底，世界出笼中。照牖三山火，吹铃八极风。细闻槎客语，遥辨海鱼冲。禁静声连北，江寒影在东。谒师开秘锁，尘日闭虚空。","dynasty":"唐代","title":"秋日同觉公上人眺慈恩塔六韵"}
{"author":"李洞","content":"郡清官舍冷，枕席溅山泉。药气来人外，灯光到鹤边。梦秦书印斗，思越画渔船。掷笏南归去，波涛路几千。","dynasty":"唐代","title":"送知己"}
{"author":"李洞","content":"野人居止处，竹色与山光。留客羞蔬饭，洒泉开草堂。雨馀松子落，风过朮苗香。尽日无炎暑，眠君青石床。","dynasty":"唐代","title":"过野叟居"}
{"author":"李洞","content":"古来无此战争功，日日戈船卷海风。一遇灵鳌开睡眼，六朝灰尽九江空。","dynasty":"唐代","title":"金陵怀古"}
{"author":"李洞","content":"一第人皆得，先生岂不销。位卑终蜀士，诗绝占唐朝。旅葬新坟小，魂归故国遥。我来因奠洒，立石用为标。","dynasty":"唐代","title":"贾岛墓"}
{"author":"李洞","content":"若非神助笔，砚水恐藏龙。研尽一寸墨，扫成千仞峰。壁根堆乱石，床罅插枯松。岳麓穿因鼠，湘江绽为蛩。挂衣岚气湿，梦枕浪头舂。只为少颜色，时人著意慵。","dynasty":"唐代","title":"观水墨障子"}
{"author":"李洞","content":"小槛明高雪，幽人斗智棋。日斜抛作劫，月午蹙成迟。倚杖湘僧算，翘松野鹤窥。侧楸敲醒睡，片石夹吟诗。雨点奁中渍，灯花局上吹。秋涛寒竹寺，此兴谢公知。","dynasty":"唐代","title":"对棋"}
{"author":"李洞","content":"溪边山一色，水拥竹千竿。鸟触翠微湿，人居酷暑寒。风摇瓶影碎，沙陷履痕端。爽极青崖树，平流绿峡滩。闲来披衲数，涨后卷经看。三境通禅寂，嚣尘染著难。","dynasty":"唐代","title":"题竹溪禅院"}
{"author":"李洞","content":"苔染马蹄青，何曾似在城。不于僧院宿，多傍御沟行。隐岫侵巴叠，租田带渭平。肩囊寻省寺，袖轴遍公卿。梦入连涛郡，书来积雪营。泪随边雁堕，魂逐夜蝉惊。发愤巡江塔，无眠数县更。玄都一病客，兴善几回莺。贡艺披沙细，酬恩戴岳轻。心期公子念，滴酒在雕楹。","dynasty":"唐代","title":"投献吏部张侍郎十韵"}
{"author":"李洞","content":"关内平田窄，东西截杳冥。雨侵诸县黑，云破九门青。暂看犹无暇，长栖信有灵。古苔秋渍斗，积雾夜昏萤。怒恐撞天漏，深疑隐地形。盘根连北岳，转影落南溟。穷穴何山出，遮蛮上国宁。残阳高照蜀，败叶远浮泾。劚竹烟岚冻，偷湫雨雹腥。闲房僧灌顶，浴涧鹤遗翎。梯滑危缘索，云深静唱经。放泉惊鹿睡，闻磬得人醒。踏著神仙宅，敲开洞府扃。棋残秦士局，字缺晋公铭。一谷势当午，孤峰耸起丁。远平丹凤阙，冷射五侯厅。万丈冰声折，千寻树影停。望中仙岛动，行处月轮馨。叠石移临砌，研胶泼上屏。明时献君寿，不假老人星。","dynasty":"唐代","title":"终南山二十韵"}
{"author":"李洞","content":"竺庙邻钟震晓鸦，春阴盖石似仙家。兰台架列排书目，顾渚香浮瀹茗花。胶溜石松粘鹤氅，泉离冰井熨僧牙。功成名著扁舟去，愁睹前题罩碧纱。","dynasty":"唐代","title":"和曹监春晴见寄"}
{"author":"李洞","content":"枫猿峤角别多时，二教兼修内学师。药树影中频缀偈，莲峰朵下几窥棋。游归笋长齐童子，病起巢成露鹤儿。诏落五天开夏讲，两街人竞礼长眉。","dynasty":"唐代","title":"赠三惠大师"}
{"author":"李洞","content":"几年乘兴住南吴，狂醉兰舟夜落湖。别后鹤毛描转细，近来牛角饮还粗。同餐夏果山何处，共钓秋涛石在无。关下相逢怪予老，篇章役思绕寰区。","dynasty":"唐代","title":"送醉画王处士"}
{"author":"李洞","content":"主人寂寞客屯邅，愁绝终南满案前。乞取中庭藤五尺，为君高劚扣青天。","dynasty":"唐代","title":"长安县厅"}
{"author":"李洞","content":"贾生诗卷惠休装，百叶莲花万里香。供得半年吟不足，长须字字顶司仓。","dynasty":"唐代","title":"题晰上人贾岛诗卷"}
{"author":"李洞","content":"毛褐斜肩背负经，晓思吟入窦山青。峰前野水横官道，踏着秋天三四星。","dynasty":"唐代","title":"送僧清演归山"}
{"author":"李洞","content":"游子离魂陇上花，风飘浪卷绕天涯。一年十二度圆月，十一回圆不在家。","dynasty":"唐代","title":"客亭对月"}
{"author":"李洞","content":"川静星高栎已枯，南山落石水声粗。白云钓客窗中宿，卧数嵩峰听五湖。","dynasty":"唐代","title":"宿鄠郊赠罗处士"}
{"author":"李洞","content":"爱酒耽棋田处士，弹琴咏史贾先生。御沟临岸有云石，不见鹤来何处行。","dynasty":"唐代","title":"有寄"}
{"author":"李洞","content":"十万里程多少碛，沙中弹舌授降龙。五天到日应头白，月落长安半夜钟。","dynasty":"唐代","title":"送三藏归西天国"}
{"author":"李洞","content":"帝梦求良弼，生申属圣明。青云县器业，白日贯忠贞。霭霭随春动，忻忻共物荣。静宜浮竞息，坐觉好风生。万国闻应跃，千门望尽倾。瑞含杨柳色，气变管弦声。百辟寻知度，三阶正有程。鲁儒规蕴藉，周诰美和平。碧水遗幽抱，朱丝寄远情。风流秦印绶，仪表汉公卿。忠谠期登用，回邪自震惊。云开长剑倚，路绝一峰横。九野方无事，沧溟本不争。国将身共计，心与众为城。早晚中条下，红尘一顾清。南潭容伴鹤，西笑忽迁莺。折树恩难报，怀仁命甚轻。二年犹困辱，百口望经营。未在英侯选，空劳短羽征。知音初相国，从此免长鸣。","dynasty":"唐代","title":"述怀二十韵献覃怀相公"}
{"author":"李洞","content":"宠饯西门外，双旌出汉陵。未辞金殿日，已梦雪山灯。地远终峰尽，天寒朔气凝。新年行已到，旧典听难胜。吏扫盘雕影，人遮散马乘。移军驼驮角，下塞掾河冰。猎近昆仑兽，吟招碛石僧。重输右藏实，方见左车能。兵聚边风急，城宽夜月澄。连营烟火岭，望诏几回登。","dynasty":"唐代","title":"冬日送凉州刺史"}
{"author":"李洞","content":"鹤外唐来有谪星，长江东注冷沧溟。境搜松雪仙人岛，吟歇林泉主簿厅。片月已能临榜黑，遥天何益抱坟青。年年谁不登高第，未胜骑驴入画屏。","dynasty":"唐代","title":"过贾浪仙旧地"}
{"author":"李洞","content":"公道此时如不得，昭陵恸哭一生休。（《北梦琐言》云：洞三榜，裴贽第二榜。策夜，帘前献诗云云。寻卒蜀中。贽无子，人谓屈洞所致）","dynasty":"唐代","title":"句"}
{"author":"李洞","content":"桂水净和天，南归似谪仙。系绦轻象笏，买布接蛮船。海气蒸鼙软，江风激箭偏。罢郎吟乱里，帝远岂知贤。","dynasty":"唐代","title":"送曹郎中南归时南中用军"}
{"author":"李洞","content":"远近众心归，居然占翠微。展经猿识字，听法虎知非。泉注城池梦，霞生侍卫衣。玄机不可学，何似总无机。","dynasty":"唐代","title":"寄翠微无可上人一作无学禅师"}
{"author":"李洞","content":"闲坊宅枕穿宫水，听水分衾盖蜀缯。药杵声中捣残梦，茶铛影里煮孤灯。刑曹树荫千年井，华岳楼开万仞冰。诗句变风官渐紧，夜涛舂断海边藤。","dynasty":"唐代","title":"赠曹郎中崇贤所居"}
{"author":"李洞","content":"病居废庙冷吟烟，无力争飞类病蝉。槐省老郎蒙主弃，月陂孤客望谁怜。税房兼得调猿石，租地仍分浴鹤泉。处世堪惊又堪愧，一坡山色不论钱。","dynasty":"唐代","title":"废寺闲居寄怀一二罢举知己一作省归郎"}
{"author":"李洞","content":"九十日秋色，今秋已十分。孤光吞列宿，四面绝微云。众木排疏影，寒流叠细纹。遥遥望丹桂，心绪更纷纷。","dynasty":"唐代","title":"中秋月（一作瘳凝诗）"}
{"author":"李洞","content":"桂水净和天，南归似谪仙。系绦轻象笏，买布接蛮船。海气蒸鼙软，江风激箭偏。罢郎吟乱里，帝远岂知贤。","dynasty":"唐代","title":"送曹郎中"}
{"author":"李洞","content":"远近众心归，居然占翠微。展经猿识字，听法虎知非。泉注城池梦，霞生侍卫衣。玄机不可学，何似总无机。","dynasty":"唐代","title":"寄翠微无可上人"}
{"author":"李洞","content":"移居入村宇，树阙见城隍。云水虽堪画，恩私不可忘。猿涎滴鹤氅，麈尾拂僧床。弃逐随樵牧，何由报稻粱。","dynasty":"唐代","title":"迁村居二首其一"}
{"author":"李洞","content":"歌乐听常稀，茅亭静掩扉。槎来垂钓次，月落问安归。远客传烧研，幽禽看衲衣。眼前无俗事，松雨蜀山辉。","dynasty":"唐代","title":"迁村居二首其二"}
{"author":"李洞","content":"病居废庙冷吟烟，无力争飞类病蝉。槐省老郎蒙主弃，月陂孤客望谁怜。税房兼得调猿石，租地仍分浴鹤泉。处世堪惊又堪愧，一坡山色不论钱。","dynasty":"唐代","title":"废寺闲居寄怀一二罢举"}
{"author":"李洞","content":"十万里程多少碛，沙中弹舌授降龙。五天到日应头白，月落长安半夜钟。","dynasty":"唐代","title":"送三藏归西天国"}
{"author":"李洞","content":"入云晴斸茯苓还，日暮逢迎木石间。看待诗人无别物，半潭秋水一房山。","dynasty":"唐代","title":"山居喜友人见访"}
{"author":"李洞","content":"东门罢相郡，此拜动京华。落日开宵印，初灯见早麻。鹤身红旆拂，仙掌白云遮。塞色侵三县，河声聒两衙。松根醒客酒，莲座隐僧家。一道帆飞直，中筵岳影斜。书名寻雪石，澄鼎露金沙。锁合眠关吏，杯寒啄庙鸦。分台话嵩洛，赛雨恋烟霞。树谷期招隐，吟诗煮柏茶。","dynasty":"唐代","title":"和"}
{"author":"李洞","content":"朝行丧名节，岳色惨天风。待漏秋吟断，焚香夜直空。骨寒依垄草，家尽逐边鸿。一吊知音后，归来碎峄桐。","dynasty":"唐代","title":"吊郑宾客"}
{"author":"李洞","content":"山顶绝茅居，云泉绕枕虚。烧移僧影瘦，风展鹭行疏。卷箔清江月，敲松紫阁书。由来簪组贵，不信教猿锄。","dynasty":"唐代","title":"送从叔书记山阴隐居"}
{"author":"李洞","content":"定里无烦热，吟中达性情。入林逢客话，上塔接僧行。八水皆知味，诸翁尽得名。常论冰井近，莫便厌浮生。","dynasty":"唐代","title":"避暑庄严禅院"}
{"author":"李洞","content":"忽闻清演病，可料苦吟身。不见近诗久，徒言华发新。别来山已破，住处月为邻。几绕庭前树，于今四十春。","dynasty":"唐代","title":"寄清演"}
{"author":"李洞","content":"移居入村宇，树阙见城隍。云水虽堪画，恩私不可忘。猿涎滴鹤氅，麈尾拂僧床。弃逐随樵牧，何由报稻粱。歌乐听常稀，茅亭静掩扉。槎来垂钓次，月落问安归。远客传烧研，幽禽看衲衣。眼前无俗事，松雨蜀山辉。","dynasty":"唐代","title":"迁村居二首"}
{"author":"李洞","content":"未老鬓毛焦，心归向石桥。指霞辞二纪，吟雪遇三朝。连席频登相，分廊尚祝尧。回眸旧行侣，免使负嵩樵。","dynasty":"唐代","title":"出山睹春榜"}
{"author":"李洞","content":"南征虽赴辟，其奈负高科。水合湘潭住，山分越国多。梅花雪共下，文□□相和。白发陪官宴，红旗影里歌。","dynasty":"唐代","title":"送人赴职湘潭"}
{"author":"李洞","content":"泉齐岭鸟飞，雨熟荔枝肥。南斗看应近，北人来恐稀。潮浮廉使宴，珠照岛僧归。幕下逢迁拜，何官着茜衣。","dynasty":"唐代","title":"送沈光赴福幕（一作送福州从事）"}
{"author":"李洞","content":"圭峰秋后叠，乱叶落寒墟。四五百竿竹，二三千卷书。云深猿拾栗，雨霁蚁缘蔬。只隔门前水，如同万里馀。","dynasty":"唐代","title":"鄠郊山舍题赵处士林亭"}
{"author":"李洞","content":"拜官门外发辉光，宿卫阴符注几行。行处近天龙尾滑，猎时陪帝马鬃香。九城王气生旗队，万里寒风入箭疮。从此浩然声价歇，武中还有李襄阳。","dynasty":"唐代","title":"赠永崇李将军充襄阳制置使"}
{"author":"李洞","content":"海涛痕满旧征衣，长忆初程宿翠微。竹里桥鸣知马过，塔中灯露见鸿飞。眉毫别后应盈尺，岩木居来定几围。他日愿师容一榻，煎茶扫地学忘机。","dynasty":"唐代","title":"寄淮海惠泽上人"}
{"author":"李洞","content":"风吹烧烬杂汀沙，还似青溪旧寄家。入户竹生床下叶，隔窗莲谢镜中花。苔房毳客论三学，雪岭巢禽看两衙。销得人间无限事，江亭月白诵南华。","dynasty":"唐代","title":"春日隐居官舍感怀"}
{"author":"李洞","content":"浴马池西一带泉，开门景物似樊川。朱衣映水人归县，白羽遗泥鹤上天。索米夜烧风折木，无车春养雪藏鞭。缙绅处士知章句，忍使孤窗枕泪眠。","dynasty":"唐代","title":"春日即事寄一二知己"}
{"author":"李洞","content":"病居废庙冷吟烟，无力争飞类病蝉。槐省老郎蒙主弃，月陂孤客望谁怜。税房兼得调猿石，租地仍分浴鹤泉。处世堪惊又堪愧，一坡山色不论钱。","dynasty":"唐代","title":"废寺闲居寄怀一二罢举知己（一作省归郎）"}
{"author":"李洞","content":"云鬟早岁断金刀，戒律曾持五百条。台上灯红莲叶密，眉间毫白黛痕销。绣成佛国银为地，画出王城雪覆桥。清净高楼松桧寺，世雄翻愧自低腰。","dynasty":"唐代","title":"题尼大德院"}
{"author":"李洞","content":"西风吹雨叶还飘，忆我同袍隔海涛。江塔眺山青入佛，边城履雪白连雕。身离世界归天竺，影挂虚空度石桥。应念无成独流转，懒磨铜片鬓毛焦。","dynasty":"唐代","title":"怀张乔张霞"}
{"author":"李洞","content":"徐生何代降坤维，曾伴园公采紫芝。瓦砾变黄忧世换，髭须放白怕人疑。山房古竹粗于树，海岛灵童寿等龟。知叹有唐三百载，光阴未抵一先棋。","dynasty":"唐代","title":"赠徐山人"}
{"author":"李洞","content":"新秋日后晒书天，白日当松影却圆。五字句求方寸佛，一条街擘两行蝉。不曾著事于机内，长合教山在眼前。花落俦公房外石，调猿弄虎叹无缘。","dynasty":"唐代","title":"寄南岳僧"}
{"author":"李洞","content":"出剡篇章入洛文，无人细读叹俱焚。莫辞秉笏随红旆，便好携家住白云。过水象浮蛮境见，隔江猿叫汉州闻。高谈阔略陈从事，盟誓边庭壮我军。","dynasty":"唐代","title":"送友罢举赴边职"}
{"author":"李洞","content":"瘦缠金锁惹朱楼，一别巫山树几秋。寒想蜀门清露滴，暖怀湘岸白云流。罢抛檐果沉僧井，休拗崖冰溅客舟。啼过三声应有泪，画堂深不彻王侯。","dynasty":"唐代","title":"病猿"}
{"author":"李洞","content":"蹇驴秋毙瘗荒田，忍把敲吟旧竹鞭。三尺焦桐背残月，一条藜杖卓寒烟。通吴白浪宽围国，倚蜀青山峭入天。如画海门支肘望，阿谁家卖钓鱼船。","dynasty":"唐代","title":"毙驴"}
{"author":"李洞","content":"带风棋阁竹相敲，局莹无尘拂树梢。日到长天征未断，钟来岳顶劫须抛。挑灯雪客栖寒店，供茗溪僧爇废巢。因悟修身试贪教，不须焚火向三茅。","dynasty":"唐代","title":"宿叶公棋阁"}
{"author":"李洞","content":"桂枝博得凤栖枝，欢觐家僮舞翠微。僧向瀑泉声里贺，鸟穿仙掌指间飞。休停砚笔吟荒庙，永别灯笼赴锁闱。骚雅近来颓丧甚，送君傍觉有光辉。","dynasty":"唐代","title":"送郤先辈归觐华阴"}
{"author":"李洞","content":"寺门和鹤倚香杉，月吐秋光到思嚵。将法传来穿泱漭，把诗吟去入嵌岩。模糊书卷烟岚滴，狼藉衣裳瀑布缄。不断清风牙底嚼，无因内殿得名衔。","dynasty":"唐代","title":"赠可上人"}
{"author":"李洞","content":"油幢影里拜清风，十里貔貅一片雄。三印锁开霜满地，四门关定月当空。泉浮山叶人家过，诏惹垆香鸟道通。新起画楼携客上，弦歌筵内海榴红。","dynasty":"唐代","title":"东川高仆射"}
{"author":"李洞","content":"松持节操溪澄性，一炷烟岚压寺隅。翡翠鸟飞人不见，琉璃瓶贮水疑无。夜闻子落真山雨，晓汲波圆入画图。尘拥蜀城抽锁后，此中犹梦在江湖。","dynasty":"唐代","title":"宿成都松溪院"}
{"author":"李洞","content":"宅上愁云吹不散，桂林诗骨葬云根。满楼山色供邻里，一洞松声付子孙。甘露施衣封泪点，秘书取集印苔痕。吟魂醉魄归何处，御水呜呜夜绕门。","dynasty":"唐代","title":"吊曹监"}
{"author":"李洞","content":"高门寒沼水连云，鹭识朱衣傍主人。地肺半边晴带雪，天街一面静无尘。朝回座客酬琴价，衙退留僧写鹤真。从此几迁为计相，蓬莱三刻奏东巡。","dynasty":"唐代","title":"赠长安毕郎中"}
{"author":"李洞","content":"官亭池碧海榴殷，遥想清才倚画栏。柳絮涨天笼地暖，角声经雨透云寒。晓侵台座香烟湿，夜草军书蜡炬干。为话门人吟太苦，风摧兰秀一枝残。","dynasty":"唐代","title":"寄东蜀幕中友"}
{"author":"李洞","content":"儿孙闲弄雪霜髯，浪飐南山影入檐。卧稳篷舟龟作枕，病来茅舍网为帘。值春游子怜莼滑，通蜀行人说鲙甜。数尺寒丝一竿竹，岂知浮世有猜嫌。","dynasty":"唐代","title":"曲江渔父"}
{"author":"李洞","content":"人言紫绶有光辉，不二心观似草衣。尘劫自营还自坏，禅门无住亦无归。松根穴蚁通山远，塔顶巢禽见海微。每话南游偏起念，五峰波上入船扉。","dynasty":"唐代","title":"和刘驾博士赠庄严律禅师"}
{"author":"李洞","content":"蟋蟀灯前话旧游，师经几夏我经秋。金陵市合月光里，甘露门开峰朵头。晴眺远帆飞入海，夜禅阴火吐当楼。相看未得东归去，满壁寒涛泻白鸥。","dynasty":"唐代","title":"智新上人话旧"}
{"author":"李洞","content":"清秋看长鹭雏成，说向湘僧亦动情。节屋折将松上影，印龛移锁月中声。野人陪赏增诗价，太尉因居著谷名。闲想此中遗胜事，宿斋吟绕凤池行。","dynasty":"唐代","title":"和淮南太尉留题凤州王氏别业"}
{"author":"李洞","content":"客卧涪江蘸月厅，知音唤起进趋生。寒梅折后方离蜀，腊月圆前未到京。风卷坏亭羸仆病，雪糊危栈蹇驴行。文昌一试应关分，岂校褒斜两日程。","dynasty":"唐代","title":"乙酉岁自蜀随计趁试不及"}
{"author":"李洞","content":"红蜡香烟扑画楹，梅花落尽庾楼清。光辉圆魄衔山冷，彩镂方牙着腕轻。宝帖牵来狮子镇，金盆引出凤凰倾。微黄喜兆庄周梦，六赤重新掷印成。","dynasty":"唐代","title":"龙州韦郎中先梦六赤，后因打叶子以诗上"}
{"author":"李洞","content":"遗挂朱栏锁半寻，清声难买恨黄金。悬崖接果今何在，浅井窥星影已沉。归宅叶铺曾睡石，入朝灯照旧啼林。小山罢绕随湘客，高树休升对岳禽。天竺省怜伤倍切，亲知宽和思难任。相门恩重无由报，竟托仙郎日夜吟。","dynasty":"唐代","title":"和寿中丞伤猿"}
{"author":"李洞","content":"征蛮破虏汉功臣，提剑归来万里身。笑倚凌烟金柱看，形容憔悴老于真。","dynasty":"唐代","title":"上灵州令狐相公（一作赠高仆射自安西赴阙）"}
{"author":"李洞","content":"寄掩白云司，蜀都高卧时。邻僧照寒竹，宿鸟动秋池。帝诵嘉莲表，人吟宝剑诗。石渠流月断，画角截江吹。闲出黄金勒，前飞白鹭鹚。公心外国说，重望两朝推。静藓斜圭影，孤窗响锡枝。兴幽松雪见，心苦砚冰知。缘杖虫声切，过门马足迟。漏残终卷读，日下大名垂。平碛容雕上，仙山许狖窥。数联金口出，死免愧丘为。","dynasty":"唐代","title":"感知上刑部郑侍郎"}
{"author":"李洞","content":"险倚石屏风，秋涛梦越中。前朝吟会散，故国讲流终。北地闻巴狖，南山见碛鸿。楼高惊雨阔，木落觉城空。兔满期姚监，蝉稀别楚公。净瓶光照客，拄杖朽生虫。平地塔千尺，半空灯一笼。祝尧谈几句，旋泻海涛东。","dynasty":"唐代","title":"叙事寄荐福栖白（一作听白公话旧）"}
{"author":"萧衍","content":"东飞伯劳西飞燕，黄姑织女时相见。谁家女儿对门居，开颜发艳照里闾。南窗北牖挂明光，罗帷绮箔脂粉香。女儿年几十五六，窈窕无双颜如玉。三春已暮花从风，空留可怜与谁同。","dynasty":"南北朝","tags":"乐府，惋惜，女子","title":"东飞伯劳歌"}
{"author":"萧衍","content":"绿树始摇芳，芳生非一叶。一叶度春风，芳芳自相接。色杂乱参差，众花纷重叠。重叠不可思，思此谁能惬。","dynasty":"南北朝","tags":"乐府，感物兴怀","title":"芳树"}
{"author":"萧衍","content":"河中之水向东流，洛阳女儿名莫愁。莫愁十三能织绮，十四采桑南陌头。十五嫁为卢家妇，十六生儿字阿侯。卢家兰室桂为梁，中有郁金苏合香。头上金钗十二行，足下丝履五文章。珊瑚挂镜烂生光，平头奴子提履箱。人生富贵何所望，恨不嫁与东家王。","dynasty":"南北朝","title":"莫愁歌"}
{"author":"萧衍","content":"谁言生离久，适意与君别。衣上芳犹在，握里书未灭。腰中双绮带，梦为同心结。常恐所思露，瑶华未忍折。","dynasty":"南北朝","tags":"思妇，抒情，相思","title":"有所思"}
{"author":"萧衍","content":"圆魄当虚闼。清光流思延。延思照孤影。凄怨还自怜。台镜早生尘。匣琴又无弦。悲慕屡伤节。离忧亟华年。君如东扶景。妾似西柳烟。相去既路迥。明晦亦殊悬。愿为铜铁辔。以感长乐前。","dynasty":"南北朝","title":"拟明月照高楼"}
{"author":"萧衍","content":"当信抱梁期。莫听回风音。镜中两入髻。分明无两心。","dynasty":"南北朝","title":"子夜四时歌秋歌四"}
{"author":"萧衍","content":"桃花初发红。芳草尚抽绿。南音多有会。偏重叛儿曲","dynasty":"南北朝","title":"杨叛儿"}
{"author":"萧衍","content":"朱丝王柱罗象筵。飞管促节舞少年。短歌流目未肯前。含笑一转私自怜。","dynasty":"南北朝","title":"白纻辞一"}
{"author":"萧衍","content":"纤腰袅袅不任衣。娇怨独立特为谁。赴曲君前未忍归。上声急调中心飞。","dynasty":"南北朝","title":"白纻辞二"}
{"author":"萧衍","content":"河中之水向东流。洛阳女儿名莫愁。莫愁十三能织绮。十四采桑南陌头。十五嫁为卢家妇。十六生儿字阿侯。卢家兰室桂为梁。中有郁金苏合香。头上金钗十二行。足下丝履五文章。珊瑚挂镜烂生光。平头奴子擎履箱。人生富贵何所望。恨不早嫁东家王。","dynasty":"南北朝","title":"河中之水歌"}
{"author":"萧衍","content":"别时鸟啼户，今晨雪满墀。过此君不返，但恐绿鬓衰。","dynasty":"南北朝","title":"子夜四时歌十六首其十四"}
{"author":"萧衍","content":"果欲结金兰，但看松柏林。经霜不堕地，岁寒无异心。","dynasty":"南北朝","title":"子夜四时歌十六首其十五"}
{"author":"萧衍","content":"一年漏将尽，万里人未归。君志固有在，妾躯乃无依。","dynasty":"南北朝","title":"子夜四时歌十六首其十六"}
{"author":"萧衍","content":"艳艳金楼女，心如玉池莲。持底报郎恩，俱期游梵天。","dynasty":"南北朝","title":"欢闻歌二首其一"}
{"author":"萧衍","content":"南有相思木，合影复同心。游女不可求，谁能息空阴。","dynasty":"南北朝","title":"欢闻歌二首其二"}
{"author":"萧衍","content":"陌头征人去，闺中女下机。含情不能言，送别沾罗衣。","dynasty":"南北朝","title":"襄阳蹋铜蹄歌三首"}
{"author":"萧衍","content":"草树非一香，花叶百种色。寄语故情人，知我心相忆。","dynasty":"南北朝","title":"襄阳蹋铜蹄歌三首其二"}
{"author":"萧衍","content":"龙马紫金鞍，翠眊白玉羁。照耀双阙下，知是襄阳儿。","dynasty":"南北朝","title":"襄阳蹋铜蹄歌三首其三"}
{"author":"萧衍","content":"朱丝玉柱罗象筵。飞琯促节舞少年。短歌流目未肯前。含笑一转私自怜。","dynasty":"南北朝","title":"白纻辞二首其一"}
{"author":"萧衍","content":"纤腰袅袅不任衣。娇怨独立特为谁。赴曲君前未忍归。上声急调中心飞。","dynasty":"南北朝","title":"白纻辞二首其二"}
{"author":"萧衍","content":"少时学周孔，弱冠穷六经。孝义连方册，仁恕满丹青。践言贵去伐，为善存好生。中复观道书，有名与无名。妙术镂金版，真言隐上清。密行贵阴德，显证表长龄。晚年开释卷，犹日映众星。苦集始觉知，因果乃方明。示教惟平等，至理归无生。分别根难一，执著性易惊。穷源无二圣，测善非三英。大椿径亿尺，小草裁云萌。大云降大雨，随分各受荣。心想起异解，报应有殊形。差别岂作意，深浅固物情。","dynasty":"南北朝","title":"会"}
{"author":"萧衍","content":"挥霍变三有，恍惚随六尘。兰园种五果，雕案出八珍。对见不可信，熟视事非真。空生四岳想，徒劳七识神。著幻是幻者，知幻非幻人。","dynasty":"南北朝","title":"十喻诗五首其一幻诗"}
{"author":"萧衍","content":"乱念瞩长原，例见望遥𤈍。逶迤似江汉，泛滥若沧溟。金波扬素沫，银浪翻绿萍。远思如可取，近至了无形。热缘热惚逼，渴爱渴心生。","dynasty":"南北朝","title":"十喻诗五首其二如炎诗"}
{"author":"萧衍","content":"物情异所异，世心同所同。状如薪遇火，亦似草行风。迷惑三界里，颠倒六趣中。五爱性洞远，十相法灵冲。皆从妄所妄，无非空对空。","dynasty":"南北朝","title":"十喻诗五首其三灵空诗"}
{"author":"萧衍","content":"灵海自已极，沧流去无边。蜃蛤生异气，闼婆郁中天。青城接丹霄，金楼带紫烟。皆从望见起，非是物理然。因彼凡俗喻，此中玄又玄。","dynasty":"南北朝","title":"十喻诗五首其四乾闼婆诗"}
{"author":"萧衍","content":"甘寝随四坐，盖睡依五众。违从竞分诤，美恶相戏弄。出家为上首，入仕作梁栋。色已非真实，闻见皆灵洞。长眼出长夜，大觉和大梦。","dynasty":"南北朝","title":"十喻诗五首其五梦诗"}
{"author":"萧衍","content":"飞鸟起离离，惊散忽差池。嗷嘈绕树上，翩翩集寒枝。既悲征役久，偏伤垄上儿。寄言闺中妾，此心讵能知。不见松萝上，叶落根不移。","dynasty":"南北朝","title":"古意诗二首其一"}
{"author":"萧衍","content":"当春有一草，绿花复垂枝。云是忘忧物，生在北堂陲。飞飞双蛱蝶，低低两差池。差池低复起，此芳性不移。飞蝶双复只，此心人莫知。","dynasty":"南北朝","title":"古意诗二首其二"}
{"author":"萧衍","content":"昔闻兰蕙月，独是桃李年。春心傥未写，为君照情筵。","dynasty":"南北朝","title":"咏笔诗"}
{"author":"萧衍","content":"居中负扆寄缨绂，言惭辐凑政无术。至德无垠愧违弼，燮赞京河岂微物。窃侍两宫惭枢密，清通简要臣岂汩。出入帷扆滥荣秩，复道龙楼歌楙实。空班独坐惭羊质，嗣以书记臣敢匹。谬参和鼎讲画一，鼎味参和臣多匮。","dynasty":"南北朝","title":"清暑殿效柏梁体"}
{"author":"萧衍","content":"任重悠悠，生涯浩浩。善难拔茅，恶易蔓草。逆思药石，逊求非道。珠岂朝珍，璧宁国宝。想贤若焚，忧人如捣。我闻在昔，有古天子。虞华骈圣，周昌多士。缉熙朝野，体邦经始。惟河出图，唯岳降神。是代皆有，何代无人。怀宝迷邦，高尚隐沦。价待哲后，见须明君。伊予不聪，故阙斯闻。目因见生，才为时育。何为山阿，何为空谷。声殊雊雉，响异呦鹿。岂须托梦，宁俟延卜。想象屠钓，踟蹰板筑。仁者博爱，大士兼抚。慈均春阳，泽若时雨。心忘分别，情无去取。等皆长养，同加妪煦。譬流趋海，如子归父。顾探怀抱，非为富贵。代既同人，时亦皆醉。六合岳崩，九州海沸。事须经纶，属当连师。投袂剑起，澄清泾渭。念我栖迟，安步任心。夏兴石泉，春游香林。欢逾丝竹，乐过瑟琴。无疑无难，谁诃谁禁。百非不起，万累俱沈。思怀友朋，远至欢适。躬开二敬，径延三益。缱绻故旧，绸缪宿昔。善言无违，相视莫逆。情如断金，义若投石。仲节犹嫩，春色始娇。湛露未晞，轻云已消。绿竹猗猗，红桃夭夭。香气四起，英蕊六摇。蜂开采花，雀戏新条。风光绿野，日照青丘。孺鸟初飞，新泉始流。乘舆携手，连步同游。采芳中阿，折华道周。任情止息，随意去留。如垄生木，木有异心。如林鸣鸟，鸟有殊音。如江游鱼，鱼有浮沉。岩岩山高，湛湛水深。事迹易见，理相难寻。晨朝已失，桑榆复过。漏有去箭，流无还波。切念不减，疑虑益多。季俗易骄，危心少和。我之忧矣，用是作歌。","dynasty":"南北朝","title":"赠逸民诗"}
{"author":"萧衍","content":"尔寔冠群后，惟余实念功。","dynasty":"南北朝","title":"贻柳惔诗"}
{"author":"萧衍","content":"恃爱如欲进，含羞未肯前。朱口发艳歌，玉指弄娇弦。","dynasty":"南北朝","title":"子夜歌二首其一"}
{"author":"萧衍","content":"朝日照绮窗，光风动纨罗。巧笑茜两犀，美目扬双蛾。","dynasty":"南北朝","title":"子夜歌二首其二"}
{"author":"萧衍","content":"众花杂色满上林。舒芳耀绿垂轻阴。连手躞蹀舞春心。舞春心。临岁腴。中人望。独踟蹰。","dynasty":"南北朝","title":"江南弄七首其一江南弄"}
{"author":"萧衍","content":"美人绵眇在云堂。雕金镂竹眠玉床。婉爱寥亮绕红梁。绕红梁。流月台。驻狂风。郁徘徊。","dynasty":"南北朝","title":"江南弄七首其二龙笛曲"}
{"author":"萧衍","content":"游戏五湖采莲归。发花田叶芳袭衣。为君艳歌世所希。世所希。有如玉。江南弄。采莲曲。","dynasty":"南北朝","title":"江南弄七首其三采莲曲"}
{"author":"萧衍","content":"绿耀克碧凋琯笙。朱唇玉指学凤鸣。流速参差飞且停。飞且停。在凤楼。弄娇响。间清讴。","dynasty":"南北朝","title":"江南弄七首其四凤笙曲"}
{"author":"萧衍","content":"江南稚女珠腕绳。金翠摇首红颜兴。桂棹容与歌采菱。歌采菱。心未怡。翳罗袖。望所思。","dynasty":"南北朝","title":"江南弄七首其五采菱曲"}
{"author":"萧衍","content":"氛氲兰麝体芳滑。容色玉耀眉如月。珠佩婐𡜮戏金阙。戏金阙。游紫庭。舞飞阁。歌长生。","dynasty":"南北朝","title":"江南弄七首其六游女曲"}
{"author":"萧衍","content":"张乐阳台歌上谒。如寝如兴芳晻暧。容光既艳复还没。复还没。望不来。巫山高。心徘徊。","dynasty":"南北朝","title":"江南弄七首其七朝云曲"}
{"author":"萧衍","content":"凤台上。两悠悠。云之际。神光朝天极。华盖遏延州。羽衣昱耀。春吹去复留。","dynasty":"南北朝","title":"上云乐七首其一凤台曲"}
{"author":"萧衍","content":"桐柏真。升帝宾。戏伊谷。游洛滨。参差列凤管。容与起梁尘。望不可至。徘徊谢时人。","dynasty":"南北朝","title":"上云乐七首其二桐柏曲"}
{"author":"萧衍","content":"方丈上。崚层云。挹八玉。御三云。金书发幽会。碧简吐玄门。至道虚凝。冥然共所遵。","dynasty":"南北朝","title":"上云乐七首其三方丈曲"}
{"author":"萧衍","content":"方诸上。上云人。业守仁。摐金集瑶池。步光礼玉晨。霞盖容长肃。清虚伍列真。","dynasty":"南北朝","title":"上云乐七首其四方诸曲"}
{"author":"萧衍","content":"玉龟山。真长仙。九光曜。五云生。交带要分影。大华冠晨缨。耇如玄罗。出入游太清。","dynasty":"南北朝","title":"上云乐七首其五玉龟曲"}
{"author":"萧衍","content":"紫霜耀。绛雪飞。追以还。转复飞。九真道方微。千年不传。一传裔云衣。","dynasty":"南北朝","title":"上云乐七首其六金丹曲"}
{"author":"萧衍","content":"句曲仙。长乐游。洞天巡。会迹六门。揖玉板。登金门。凤泉回肆。鹭羽降寻云。鹭羽一流。芳芬郁氛氲。","dynasty":"南北朝","title":"上云乐七首其七金陵曲"}
{"author":"萧衍","content":"寒闺动黻帐。密筵重锦席。卖眼拂长袖。含笑留上客。","dynasty":"南北朝","title":"子夜四时歌冬歌一"}
{"author":"萧衍","content":"别时鸟啼户。今晨雪满墀。过此君不返。但恐绿鬓衰。","dynasty":"南北朝","title":"子夜四时歌冬歌二"}
{"author":"萧衍","content":"果欲结金兰。但看松柏林。经霜不堕地。岁寒无异心。","dynasty":"南北朝","title":"子夜四时歌冬歌三"}
{"author":"萧衍","content":"一年漏将尽。万里人未归。君志固有在。妾躯乃无依。","dynasty":"南北朝","title":"子夜四时歌冬歌四"}
{"author":"萧衍","content":"艳艳金楼女。心如玉池莲。持底报郎恩。俱期游梵天。","dynasty":"南北朝","title":"欢闻歌一"}
{"author":"萧衍","content":"南有相思木。合影复同心。游女不可求。谁能息空阴。","dynasty":"南北朝","title":"欢闻歌二"}
{"author":"萧衍","content":"手中白团扇。净如秋团月。清风任动生。娇香承意发。","dynasty":"南北朝","title":"团扇歌"}
{"author":"萧衍","content":"杏梁日始照。蕙席欢未极。碧玉奉金杯。绿酒助花色。","dynasty":"南北朝","title":"碧玉歌"}
{"author":"萧衍","content":"花色过桃杏。名称重金琼。名歌非下里。含笑作上声。","dynasty":"南北朝","title":"上声歌"}
{"author":"萧衍","content":"陌头征人去。闺中女下机。含情不能言。送别沾罗衣。","dynasty":"南北朝","title":"襄阳蹋蹄歌一"}
{"author":"萧衍","content":"草树非一香。花叶百种色。寄语故情人。知我心相忆。","dynasty":"南北朝","title":"襄阳蹋蹄歌二"}
{"author":"萧衍","content":"龙马紫金鞍。翠眊白玉覊。照耀双阙下。知是襄阳儿。","dynasty":"南北朝","title":"襄阳蹋蹄歌三"}
{"author":"萧衍","content":"西汉本佳妍。金马望甘泉。卫尉屯兵上。期门晓漏传。犹重河东赋。欲知追神仙。羽骑凌云转。阊阖带空悬。长旗扫月窟。凤迹辗星躔。但使丹砂就。能令亿万年。","dynasty":"南北朝","title":"阊阖篇"}
{"author":"萧衍","content":"回顾灞陵上。北指邯郸道。短衣妾不伤。南山为君老。","dynasty":"南北朝","title":"邯郸歌"}
{"author":"萧衍","content":"恃爱如欲进。含羞未肯前。朱口发艳歌。玉指弄娇弦。","dynasty":"南北朝","title":"子夜歌一"}
{"author":"萧衍","content":"朝日照绮窗。光风动纨罗。巧笑蒨两犀。美目扬双蛾。","dynasty":"南北朝","title":"子夜歌二"}
{"author":"萧衍","content":"阶上香入怀。庭中花照眼。春心一如此。情来不可限。","dynasty":"南北朝","title":"子夜四时歌春歌一"}
{"author":"萧衍","content":"兰叶始满地。梅花已落枝。持此可怜意。摘以寄心知。","dynasty":"南北朝","title":"子夜四时歌春歌二"}
{"author":"萧衍","content":"朱日光素冰。朝花映白雪。折梅待佳人。共迎阳春月。","dynasty":"南北朝","title":"子夜四时歌春歌三"}
{"author":"萧衍","content":"花坞蝶双飞。柳堤鸟百舌。不见佳人来。徒劳心断绝。","dynasty":"南北朝","title":"子夜四时歌春歌四"}
{"author":"萧衍","content":"江南莲花开。红光覆碧水。色同心复同。藕异心无异。","dynasty":"南北朝","title":"子夜四时歌夏歌一"}
{"author":"萧衍","content":"闺中花如绣。帘上露如珠。欲知有所思。停织复歭{止屠}。","dynasty":"南北朝","title":"子夜四时歌夏歌二"}
{"author":"萧衍","content":"绣带合欢结。锦衣连理文。怀情入夜月。含笑出朝云。","dynasty":"南北朝","title":"子夜四时歌秋歌一"}
{"author":"萧衍","content":"七彩紫金柱。九华白玉梁。但歌云不去。含吐有余香。","dynasty":"南北朝","title":"子夜四时歌秋歌二"}
{"author":"萧衍","content":"吹漏未可停。弦断当更续。俱作双丝引。共奏同心曲。","dynasty":"南北朝","title":"子夜四时歌秋歌三"}
{"author":"萧衍","content":"高台半行云。望望高不极。草树无参差。山河同一色。髣髴洛阳道。道远离别识。玉阶故情人。情来共相忆。","dynasty":"南北朝","title":"临高台"}
{"author":"萧衍","content":"日落登雍台。佳人殊未来。绮窗莲花掩。网户琉璃开。{艹/丰}茸临紫桂。蔓延交青苔。月没光阴尽。望子独悠哉。","dynasty":"南北朝","title":"雍台"}
{"author":"萧衍","content":"洛阳有曲陌。曲陌不通驿。忽遇二少童。扶辔问君宅。我宅邯郸右。易忆复可知。大息组絪缊。中息佩陆离。小息尚青绮。总辔游南皮。三息俱入门。家臣拜门垂。三息俱升堂。旨酒盈千巵。三息俱入户。户内有光仪。大妇理金翠。中妇事玉觿笙游曲池。丈人少徘徊。凤吹方参差。","dynasty":"南北朝","title":"长安有狭邪行"}
{"author":"萧衍","content":"幕幕绣户丝。悠悠怀昔期。昔期久不归。乡国旷音辉。音辉空结迟。半寝觉如至。既寤了无形。与君隔平生。月以云掩光。叶以霜摧老。当途竞自容。莫肯为妾道。","dynasty":"南北朝","title":"拟青青河畔草"}
{"author":"萧衍","content":"众花杂色满上林。舒芳耀绿垂轻阴。连手躞蹀舞春心。舞春心。临岁腴。中人望。独踟蹰。","dynasty":"南北朝","title":"江南弄江南弄"}
{"author":"萧衍","content":"美人绵眇在云堂。雕金镂竹眠玉床。婉爱寥亮绕红梁。绕红梁。流月台。驻狂风。郁徘徊。","dynasty":"南北朝","title":"江南弄龙笛曲"}
{"author":"萧衍","content":"游戏五湖采莲归。发花田叶芳袭衣。为君艳歌世所希。世所希。有如玉。江南弄。采莲曲。","dynasty":"南北朝","title":"江南弄采莲曲"}
{"author":"萧衍","content":"绿耀克碧雕管笙。朱唇玉指学凤鸣。流速参差飞且停。在凤楼。弄娇响。间清讴。","dynasty":"南北朝","title":"江南弄凤笙曲"}
{"author":"萧衍","content":"江南稚女珠腕绳。金翠摇首红颜兴。桂棹容与歌采菱。歌采菱。心未怡。翳罗袖。望所思。","dynasty":"南北朝","title":"江南弄采菱曲"}
{"author":"萧衍","content":"氛氲兰麝体芳滑。容色玉耀眉如月。珠佩婐{女巵}戏金阙。戏金阙。游紫庭。舞飞阁。歌长生。","dynasty":"南北朝","title":"江南弄游女曲"}
{"author":"萧衍","content":"张乐阳台歌上谒。如寝如兴芳晻暧。容光既艳复还没。复还没。望不来。巫山高。心徘徊。","dynasty":"南北朝","title":"江南弄朝云曲"}
{"author":"萧衍","content":"小序题解古今乐录曰。上云乐七曲。梁武帝制。以代西曲。一曰凤台。二曰桐柏。三曰方丈。四曰方诸。五曰玉龟。六曰金丹。七曰金陵。凤台上。两悠悠。云之际。神光朝天极。华盖遏延州。羽衣昱耀。春吹去复留。","dynasty":"南北朝","title":"上云乐凤台曲"}
{"author":"萧衍","content":"桐柏真。升帝宾。戏伊谷。游洛滨。参差列凤管。容与起梁尘。望不可至。徘徊谢时人。","dynasty":"南北朝","title":"上云乐桐柏曲"}
{"author":"萧衍","content":"方丈上。崚层云。挹八玉。御三云。金","dynasty":"南北朝","title":"上云乐方丈曲"}
{"author":"萧衍","content":"方诸上。上云人。业守仁。摐金集瑶池。步光礼玉晨。霞盖容长肃。清虚伍列真。","dynasty":"南北朝","title":"上云乐方诸曲"}
{"author":"萧衍","content":"玉龟山。真长仙。九光曜。五云生。交带要分影。大华冠晨缨。耉如玄罗。出入游太清。","dynasty":"南北朝","title":"上云乐玉龟曲"}
{"author":"萧衍","content":"紫霜耀。绛雪飞。追以还。转复飞。九真道方微。千年不传。一传裔云衣。","dynasty":"南北朝","title":"上云乐金丹曲"}
{"author":"萧衍","content":"句曲仙。长乐游。洞天巡。会迹六门。揖玉板。登金门。凤泉回肆。鹭羽降寻云。鹭羽一流。芳芬郁氛氲。","dynasty":"南北朝","title":"上云乐金陵曲"}
{"author":"萧衍","content":"任重悠悠。生涯浩浩。善难拔茅。恶易蔓草。逆思药石。愻求非道。珠岂朝珍。璧宁国宝。想贤若焚。忧人如捣。","dynasty":"南北朝","title":"赠逸民诗一"}
{"author":"萧衍","content":"我闻在昔。有古天子。蚵华骈圣。周昌多士。缉熙朝野。体邦经始。","dynasty":"南北朝","title":"赠逸民诗二"}
{"author":"萧衍","content":"惟河出图。唯岳降神。是代皆有。何代无人。怀宝迷邦。高尚隐沦。价待哲后。见须明君。伊予不聪。故阙斯闻。","dynasty":"南北朝","title":"赠逸民诗三"}
{"author":"萧衍","content":"目因见生。才为时育。何为山阿。何为空谷。声殊雊雉。响异呦鹿。岂须托梦。宁俟延卜。想象屠钓。踟蹰板筑。","dynasty":"南北朝","title":"赠逸民诗四"}
{"author":"萧衍","content":"仁者博爱。大士兼抚。慈均春阳。泽若时雨。心忘分别。情无去取。等皆长养。同加妪煦。譬流趋海。如子归父。","dynasty":"南北朝","title":"赠逸民诗五"}
{"author":"萧衍","content":"顾探怀抱。非为富贵。代既同人。时亦皆醉。六合岳崩。九州海沸。事须经纶。属当连师。投袂剑起。澄清泾渭。","dynasty":"南北朝","title":"赠逸民诗六"}
{"author":"萧衍","content":"念我栖迟。安步任心。夏兴石泉。春游香林。欢踰丝竹。乐过瑟琴。无疑无难。谁诃谁禁。百非不起。万累俱沉。","dynasty":"南北朝","title":"赠逸民诗七"}
{"author":"萧衍","content":"思怀友朋。远至欢适。躬开二敬。径延三益。缱绻故旧。绸缪宿昔。善言无违。相视莫逆。情如断金。义若投石。","dynasty":"南北朝","title":"赠逸民诗八"}
{"author":"萧衍","content":"仲节犹嫩。春色始娇。湛露未晞。轻云已消。绿竹猗猗。红桃夭夭。香气四起。英蘂六摇。蜂开采花。雀戏新条。","dynasty":"南北朝","title":"赠逸民诗九"}
{"author":"萧衍","content":"风光绿野。日照青丘。孺鸟初飞。新泉始流。乘舆携手。连步同游。采芳中阿。折华道周。任情止息。随意去留。","dynasty":"南北朝","title":"赠逸民诗十"}
{"author":"萧衍","content":"如垄生木。木有异心。如林鸣鸟。鸟有殊音。如江游鱼。鱼有浮沉。岩岩山高。湛湛水深。事迹易见。理相难寻。","dynasty":"南北朝","title":"赠逸民诗十一"}
{"author":"萧衍","content":"晨朝已失。桑榆复过。漏有去箭。流无还波。切念不减。疑虑益多。季俗易骄。危心少知。我之忧矣。用是作歌。","dynasty":"南北朝","title":"赠逸民诗十二"}
{"author":"萧衍","content":"率土皆王士。安知全高尚。东垄弃黍稷。西游入卿相。属逢利建始。投分参末将。尺寸功未施。河山赏已谅。摄官因时暇。曳裾聊起望。郁盘地势远。参差百雉壮。翠壁绛霄际。丹楼青霞上。夕池出濠渚。朝云生叠嶂。笼鸟易为恩。屠羊无饰让。泰阶端且平。海水本无浪。小臣何日归。顿辔从闲放。","dynasty":"南北朝","title":"直石头诗"}
{"author":"萧衍","content":"问我去何节。光风正悠悠。兰华时未晏。举袂徒离忧。缓客承别酒。鸣琴和好仇。清宵一已曙。藐尔泛长洲。眷言无歇绪。深情附还流。","dynasty":"南北朝","title":"答任殿中宗记室王中书别诗"}
{"author":"萧衍","content":"止杀心自详。胜残道未遍。四主渐怀音。九夷稍革面。世治非去兵。国安岂忘战。钓台闻史籍。岐阳书记传。","dynasty":"南北朝","title":"宴诗"}
{"author":"萧衍","content":"薄游朱明节。泛漾天渊池。舟楫互容与。藻苹相推移。碧沚红菡萏。白沙青涟漪。新波拂旧石。残花落故枝。叶软风易出。草密路难拫。","dynasty":"南北朝","title":"首夏泛天池诗"}
{"author":"萧衍","content":"乘和荡犹豫。此焉聊止息。连山去无限。长洲望不极。参差照光彩。左右皆春色。晻暧瞩。游丝。出没看飞翼。其乐信难忘。翛然宁有饰。","dynasty":"南北朝","title":"天安寺疏圃堂诗"}
{"author":"萧衍","content":"寅宾始出日。律中方星鸟。千亩土膏紫。万顷陂色缥。严驾伫霞昕。浥露逗光晓。启行天犹暗。伐鼓地未悄。苍龙发蟠蜿。青旗引窈窕。仁化洽骇虫。德令禁胎夭。耕籍乘月映。遗滞指秋杪。年丰廉让多。岁薄礼节少。公卿秉耒耜。庶甿荷鉏耰。一人惭百王。三推先亿兆。","dynasty":"南北朝","title":"藉田诗"}
{"author":"萧衍","content":"歇驾止行警。回舆暂游识。清道巡丘壑。缓步肆登陟。雁行上差池。羊肠转相逼。历览穷天步。矖瞩尽地域。南城连地险。北顾临水侧。深潭下无底。高岸长不测。旧屿石若构。新洲花如织。","dynasty":"南北朝","title":"登北顾楼诗"}
{"author":"萧衍","content":"志学耻传习。弱冠阙师友。爱悦夫子道。正言思善诱。删次起实沉。杀青在建酉。孤陋乏多闻。独学少击叩。仲冬寒气严霜风折细柳。白水凝涧溪。黄落散堆阜。康哉信股肱。惟圣归元首。独叹予一人。端然无四友。","dynasty":"南北朝","title":"撰孔子正言竟述怀诗"}
{"author":"萧衍","content":"曰予受尘缚。未得留盖缠。三有同永夜。六道等长眠。才性乏方便。智力非善权。生住无停相。剎那即徂迁。叹逝比悠稔。交臂乃奢年。从流既难反。弱丧谓不然。二苦常追随。三毒自烧然。贪痴养忧畏。热恼坐焦煎。道心理归终。信首故宜先。驾言追善友。回舆寻胜缘。面势周大地。萦带极长川。棱层叠嶂远。迤逦隥道悬。朝日照花林。光风起香山。飞鸟发差池。出云去连绵。落英分绮色。坠露散珠圆。当道兰{艹/靃}靡。临阶竹便娟。幽谷响嘤嘤。石濑鸣溅溅。萝短未中揽。葛嫩不任牵。攀缘傍玉涧。褰陟度金泉。长途弘翠微。香楼间紫烟。慧居超七净。梵住踰八禅。始得展身敬。方乃遂心虔。菩提圣种子。十力良福田。正趣果上果。归依天中天。一道长死生。有无离二边。何待空同右。岂羡汾阳前。以我初觉意。贻尔后来贤。","dynasty":"南北朝","title":"游钟山大爱敬寺诗"}
{"author":"萧衍","content":"水华究灵奥。阳精测神秘。具闻上仙诀。留丹未肯饵。潜名游柱史。隐迹居郎位。委曲凤台日。分明柏寝事。萧史暂徘徊。待我升龙辔。","dynasty":"南北朝","title":"游仙诗"}
{"author":"萧衍","content":"少时学周孔。弱冠穷六经。孝义连方册。仁恕满丹青。践言贵去伐。为善存好生。中复观道书。有名与无名。妙术镂金版。真言隐上清。密行贵阴德。显证表长龄。晚年开释卷。犹日映众星。苦集始觉知。因果乃方明。示教惟平等。至理归无生。分别根难一。执着性易惊。穷源无二圣。测善非三共同愿望。大椿径亿尺。小草裁云萌。大云降大雨。随分各受荣。心想起异解。报应有殊形。差别岂作意。深浅固物情。","dynasty":"南北朝","title":"会三教诗"}
{"author":"萧衍","content":"玉泉漏向尽。金门光未成。缭绕闻天乐。周流扬梵声。兰汤浴身垢。忏悔净心灵。蒌草获再鲜。落花蒙重荣。","dynasty":"南北朝","title":"和太子忏悔诗"}
{"author":"萧衍","content":"挥霍变三有。恍惚随六尘。兰园种五果。雕案出八珍。对见不可信。熟视事非真。空生四岳想。徒劳七识神。着幻是幻者。知幻非幻人。","dynasty":"南北朝","title":"十喻诗幻诗"}
{"author":"萧衍","content":"乱念瞩长原。例见望遥{火向}。逶迤似江汉。泛滥若沧溟。金波扬素沫。银浪翻绿萍。远思如可取。近至了无形。热缘热惚逼。渴爱渴心生。","dynasty":"南北朝","title":"十喻诗如炎诗"}
{"author":"萧衍","content":"物情异所异。世心同所同。状如薪遇火。亦似草行风。迷惑三界里。颠倒六趣中。五爱性洞远。十相法灵冲。皆从妄所妄。无非空对空。","dynasty":"南北朝","title":"十喻诗灵空诗"}
{"author":"萧衍","content":"灵海自已极。沧流去无边。蜃蛤生异气。闼婆郁中天。青城接丹霄。金楼带紫烟。皆从望见起。非是物理然。因彼凡俗喻。此中玄又玄。","dynasty":"南北朝","title":"十喻诗干闼婆诗"}
{"author":"萧衍","content":"甘寝随四坐。盖睡依五众。违从竞分诤。美恶相戏弄。出家为上首。入仕作梁栋。色已非真实。闻见皆灵洞。长眼出长夜。大觉和大梦。","dynasty":"南北朝","title":"十喻诗梦诗"}
{"author":"萧衍","content":"良人与我期。不谓当过时。秋风忽送节。白露凝前基。怆怆独凉枕。搔搔孤月帷。忽听西北雁。似从寒海湄。果衔万里书。中有生离辞。惟言长别矣。不复道相思。胡羊久剽。夺。汉节故支持。帛上看未终。脸下泪如丝。空怀之死誓。远劳同穴诗。","dynasty":"南北朝","title":"代苏属国妇诗"}
{"author":"萧衍","content":"飞鸟起离离。惊散忽差池。嗷嘈绕树上。翩翩集寒枝。既常以下役人。偏伤垄上儿。寄言闺中妾。此心讵能知。不见松萝上。叶落根不移。","dynasty":"南北朝","title":"古意诗一"}
{"author":"萧衍","content":"当春有一草。绿花复垂枝。云是忘忧物。生在北堂陲。飞飞双蛱蝶。低低两差池。差池低复起。此芳性不移。飞蝶双复只。此心人莫知。","dynasty":"南北朝","title":"古意诗二"}
{"author":"萧衍","content":"驾言易水北。送别河之阳。沉思惨行镳。如梦在空床。既寤丹绿谬。始知纨素伤。中州木叶下。边城应早霜。阴虫日惨烈。庭草复芸黄。金风徂清夜。明月悬洞房。袅袅同宫女。助我理衣裳参差夕杵引。哀怨秋砧扬。轻罗飞玉腕。弱翠低红妆。朱颜日已兴。眄睇色增光。捣以一匪石。文成双鸳鸯。制握断金刀。熏用如兰芳。佳期久不归。持此寄寒乡。妾身谁为容。思君苦入肠。","dynasty":"南北朝","title":"捣衣诗"}
{"author":"萧衍","content":"送别出南轩。离思沉幽室。调梭辍寒夜。鸣机罢秋日。良人在万里。谁与共成匹。愿得一回光。照此忧与疾。君情倘未忘。妾心长自毕。","dynasty":"南北朝","title":"织妇诗"}
{"author":"萧衍","content":"宓妃生洛浦。游女发汉阳。妖闲逾下蔡。神妙绝高唐。绵驹且变俗。王豹复移乡。况兹集灵异。岂得无方将。长袂必留客。清畦咸绕梁。燕赵羞容止。西妲惭芬芳。徒闻殊可弄。定自乏明珰。","dynasty":"南北朝","title":"戏作诗"}
{"author":"萧衍","content":"白露月下团。秋风枝上鲜。瑶台含碧雾。罗幕生紫烟。妙会非绮节。佳期乃凉年。玉壶承夜急。兰膏依晓煎。昔悲汉难越。今伤河易。怨咽双断念。凄悼两情悬。","dynasty":"南北朝","title":"七夕诗"}
{"author":"萧衍","content":"种兰玉台下。气暖兰始萌。芬芳与时发。婉转迎节生。独使金翠娇。偏动红绮情。二游何足坏。一顾非倾城。羞将苓芝侣。岂畏鶗鴂鸣。","dynasty":"南北朝","title":"紫兰始萌诗"}
{"author":"萧衍","content":"秋月出中天。远近无偏异。共照一光辉。各怀离别思。","dynasty":"南北朝","title":"边戍诗"}
{"author":"萧衍","content":"腕弱复低举。身轻由回纵。可谓写自欢。方与心期共。","dynasty":"南北朝","title":"咏舞诗"}
{"author":"萧衍","content":"堂中绮罗人。席上歌舞儿。待我光泛滟。为君照参差。","dynasty":"南北朝","title":"咏烛诗"}
{"author":"萧衍","content":"昔闻兰蕙月。独是桃李年。春心傥未写。为君照情筵。","dynasty":"南北朝","title":"咏笔诗"}
{"author":"萧衍","content":"柯亭有奇竹。含情复抑扬。妙声发玉指。龙音响凤凰。","dynasty":"南北朝","title":"咏笛诗"}
{"author":"萧衍","content":"双文既后进。二少实名家。岂伊尔栋隆。信乃俱国华。","dynasty":"南北朝","title":"赐谢览王暕诗"}
{"author":"萧衍","content":"东南有才子。故能服官政。余虽惭古昔。得人今为盛。","dynasty":"南北朝","title":"赐张率诗"}
{"author":"萧衍","content":"张率东南美。刘孺洛阳才。揽笔便应就。何事久迟回。","dynasty":"南北朝","title":"戏题刘孺手板诗"}
{"author":"萧衍","content":"如何吾幼子。胜衣已别离。十日无由宴。千里送远垂。","dynasty":"南北朝","title":"送始安王方略入关"}
{"author":"萧衍","content":"唯当勤精进。自强行胜修。岂可作底突。如彼必死囚。","dynasty":"南北朝","title":"觉意诗赐江革"}
{"author":"萧衍","content":"虽云早契阔。乃自非同志。勿谈兴运初。且道狂奴异。","dynasty":"南北朝","title":"答萧琛诗"}
{"author":"萧衍","content":"倾城非人美。千载难重逢。虽怀轩中意。愧无鬓发容。","dynasty":"南北朝","title":"联句诗"}
{"author":"萧衍","content":"居中负扆寄缨{糹叐}。言惭辐凑政无术至德无垠愧违弼。燮赞京河岂微物。窃侍两宫惭枢密。清通简要臣岂汩。出入帷扆滥荣秩。复道龙楼歌楙实。空班独坐惭羊质。嗣以书记臣敢匹。谬参和鼎讲画一。鼎味参和臣多匮。","dynasty":"南北朝","title":"清暑殿効柏梁体"}
{"author":"萧衍","content":"尔寔冠羣后。惟余实念功。","dynasty":"南北朝","title":"贻柳惔诗"}
{"author":"萧衍","content":"后牖有榴柳。梁王长康强。偏眠船舷边。载匕每碍埭。六斛熟鹿肉。嗼苏姑枯卢。","dynasty":"南北朝","title":"五字叠韵诗"}
{"author":"萧衍","content":"羃羃绣户丝，悠悠怀昔期。昔期久不归，乡国旷音辉。音辉空结迟，半寝觉如至。既寤了无形，与君隔平生。月以云掩光，叶以霜摧老。当途竞自容，莫肯为妾道。","dynasty":"南北朝","title":"拟青青河畔草"}
{"author":"萧衍","content":"阶上香入怀，庭中花照眼。春心一如此，情来不可限。","dynasty":"南北朝","title":"子夜四时歌十六首春歌四首其一"}
{"author":"萧衍","content":"兰叶始满地，梅花已落枝。持此可怜意，摘以寄心知。","dynasty":"南北朝","title":"子夜四时歌十六首其二"}
{"author":"萧衍","content":"朱日光素冰，黄花映白雪。折梅待佳人，共迎阳春月。","dynasty":"南北朝","title":"子夜四时歌十六首其三"}
{"author":"萧衍","content":"花坞蝶双飞，柳堤鸟百舌。不见佳人来，徒劳心断绝。","dynasty":"南北朝","title":"子夜四时歌十六首其四"}
{"author":"萧衍","content":"江南莲花开，红光覆碧水。色同心复同，藕异心无异。","dynasty":"南北朝","title":"子夜四时歌十六首夏歌四首其五"}
{"author":"萧衍","content":"闺中花如绣，帘上露如珠。欲知有所思，停织复歭𣦠。","dynasty":"南北朝","title":"子夜四时歌十六首其六"}
{"author":"萧衍","content":"玉盘著朱李，金杯盛白酒。虽欲持自亲，复恐不甘口。","dynasty":"南北朝","title":"子夜四时歌十六首其七"}
{"author":"萧衍","content":"含桃落花日，黄鸟营飞时。君住马已疲，妾去蚕欲饥。","dynasty":"南北朝","title":"子夜四时歌十六首其八"}
{"author":"萧衍","content":"绣带合欢结，锦衣连理文。怀情入夜月，含笑出朝云。","dynasty":"南北朝","title":"子夜四时歌十六首秋歌四首其九"}
{"author":"萧衍","content":"七彩紫金柱，九华白玉梁。但歌云不去，含吐有馀香。","dynasty":"南北朝","title":"子夜四时歌十六首其十"}
{"author":"萧衍","content":"吹漏未可停，弦断当更续。俱作双丝引，共奏同心曲。","dynasty":"南北朝","title":"子夜四时歌十六首其十一"}
{"author":"萧衍","content":"当信抱梁期，莫听回风音。镜中两入髻，分明无两心。","dynasty":"南北朝","title":"子夜四时歌十六首其十二"}
{"author":"萧衍","content":"寒闺动黻帐，密筵重锦席。卖眼拂长袖，含笑留上客。","dynasty":"南北朝","title":"子夜四时歌十六首冬歌四首其十三"}
{"author":"归庄","content":"半壁横江矗起，一舟载雨孤行。凭空怒浪兼天涌，不尽六朝声。隔岸荒云远断，绕矶小树微明。旧时燕子还飞否？今古不胜情。","dynasty":"明代","tags":"写景，怀古","title":"锦堂春·半壁横江矗起"}
{"author":"归庄","content":"四年绝域度新正，此夕空将两目瞠。天下兴亡凭揲策，一身进退类悬旌。商君法令牛毛细，王莽征徭鱼尾赪。不信江南百万户，锄稷只向陇头耕。","dynasty":"清代","title":"己丑元日"}
{"author":"归庄","content":"稻香秫熟暮秋天，阡陌纵横万亩连。五载输粮女真国，天全我志独无田。","dynasty":"清代","title":"观田家收获（三首选一）"}
{"author":"归庄","content":"江南春老叹红稀，树底残英高下飞。燕蹴莺衔何太急！溷多茵少竟安归？阑干晓露芳条冷，池馆斜阳绿荫肥。静掩蓬门独惆怅，从他芳草自菲菲。","dynasty":"清代","title":"落花诗（十二首选一）"}
{"author":"归庄","content":"稻香秫熟暮秋天，阡陌纵横万亩连。五载输粮女真国，天全我志独无田。","dynasty":"清代","title":"观田家收获"}
{"author":"归庄","content":"枝上黄莺渐露身，飞英历乱堕红尘。将随薜荔依山鬼，难共靡芜待美人。河北名园贪结子，武陵归棹欲迷津。香车宝马缘都尽，天与幽人一锦茵。","dynasty":"明代","title":"落花"}
{"author":"归庄","content":"虞仲山头眺夕晖，严公祠畔揽芳菲。香车粉黛山如笑，画舫笙歌水欲飞。病客彷徨扶竹杖，故人邂逅启荆扉。乱余少见繁华景，潦倒尊前未拟归。","dynasty":"明代","title":"三月望日游虞山"}
{"author":"归庄","content":"福源建自梁大同，创寺之年植此松。历千余载寺再废，此树不改青葱茏。大二十围高难度，攫拿天际如虬龙。石根铁干苔斑驳，狂风摇动声铮鏦。夜然长明镫，晨撞万石钟。声光震耀生灵怪，柯叶常有白云封。水车之役大木尽，斧斤欲加鬼不容。天王柏，上方松，昔年来游有题咏，何况此树六朝之遗踪。松之名者，今有报国古岱宗。彼以神京名岳显，此独晦匿于震泽之滨缥缈峰。大材僻处自矜贵，赏玩不辱于凡庸。大抵植物有如此，人生何必皆遭逢。嗟哉人生何必皆遭逢。","dynasty":"明代","title":"题福源寺罗汉松"}
{"author":"归庄","content":"山连霄汉草连空，楼阁碧虚中。第五泉边试酌，飒然两腋生风。千秋胜概，残阳绿树，暮霭疏钟。非复当年栏槛，风流犹想仙翁。","dynasty":"明代","title":"朝中措平山堂和欧公韵"}
{"author":"曹子念","content":"江左平畴白浪遥，赁舂空寓伯通桥。蓬门岁计羞藜糁，花县春情惜柳条。梳发镜中霜易輠，寄愁天上雪难消。流光不为浮生住，挑尽寒灯夜倍迢。","dynasty":"明代","title":"除夕袁中郎县斋守岁"}
{"author":"曹子念","content":"六郡良家三辅豪，千金鞍马百金刀。也知侯印寻常事，不分秋来太白高。","dynasty":"明代","title":"少年行二首"}
{"author":"曹子念","content":"长安兄弟旧知名，半是期门半射声。醉就胡姬垆畔宿，明朝齐赴受降城。","dynasty":"明代","title":"少年行二首"}
{"author":"曹子念","content":"好客千金旧橐捐，晚来翻结卖文缘。不知湖海褒衣士，更向何人索酒钱。","dynasty":"明代","title":"哭舅氏元美先生二首"}
{"author":"曹子念","content":"浔阳千里恨春潮，一去麻姑信息遥。华表纵教归白鹤，也应城市半萧条。","dynasty":"明代","title":"哭舅氏元美先生二首"}
{"author":"曹凤笙","content":"烟云深处偶徘徊，不傍山隈傍水隈。清磬一声天外落，绿杨影里钓舟回。","dynasty":"近代","title":"偕吴友季晚眺"}
{"author":"房千里","content":"鸾凤分飞海树秋，忍听钟鼓越王楼。只应霜月明君意，缓抚瑶琴送我愁。山远莫教双泪尽，雁来空寄八行幽。相如若返临邛市，画舸朱轩万里游。","dynasty":"唐代","title":"寄妾赵氏（一作赵氏诗）"}
{"author":"杨万里","content":"泉眼无声惜细流，树阴照水爱晴柔。小荷才露尖尖角，早有蜻蜓立上头。","dynasty":"宋代","tags":"古诗三百首，小学古诗，夏天，写水，池塘","title":"小池"}
{"author":"杨万里","content":"毕竟西湖六月中，风光不与四时同。接天莲叶无穷碧，映日荷花别样红。","dynasty":"宋代","tags":"古诗三百首，夏天，西湖，写景，荷花，离别，友情，送别，早教古诗100首，古诗里的十二个月","title":"晓出净慈寺送林子方"}
{"author":"杨万里","content":"篱落疏疏一径深，树头花落未成阴。儿童急走追黄蝶，飞入菜花无处寻。","dynasty":"宋代","tags":"古诗三百首，小学古诗，农村，写景，写花，儿童","title":"宿新市徐公店"}
{"author":"杨万里","content":"一叶渔船两小童，收篙停棹坐船中。怪生无雨都张伞，不是遮头是使风。","dynasty":"宋代","tags":"古诗三百首，小学古诗，行舟，赞美，儿童","title":"舟过安仁"}
{"author":"杨万里","content":"莫言下岭便无难，赚得行人错喜欢。(错喜欢一作：空喜欢)正入万山圈子里，一山放过一山拦。(放过一作：放出)","dynasty":"宋代","tags":"初中古诗，写景，行路，哲理","title":"过松源晨炊漆公店"}
{"author":"杨万里","content":"梅子留酸软齿牙，芭蕉分绿与窗纱。日长睡起无情思，闲看儿童捉柳花。","dynasty":"宋代","tags":"夏天，儿童","title":"闲居初夏午睡起·其一"}
{"author":"杨万里","content":"稚子金盆脱晓冰，彩丝穿取当银铮。(银铮一作：银钲)敲成玉磬穿林响，忽作玻璃碎地声。(玻璃一作：玻瓈)","dynasty":"宋代","tags":"冬天，儿童，生活","title":"稚子弄冰"}
{"author":"杨万里","content":"柳条百尺拂银塘，且莫深青只浅黄。未必柳条能蘸水，水中柳影引他长。","dynasty":"宋代","tags":"柳树","title":"新柳"}
{"author":"杨万里","content":"夜热依然午热同，开门小立月明中。竹深树密虫鸣处，时有微凉不是风。","dynasty":"宋代","tags":"夏天","title":"夏夜追凉"}
{"author":"杨万里","content":"晴明风日雨干时，草满花堤水满溪。童子柳阴眠正着，一牛吃过柳阴西。","dynasty":"宋代","tags":"春天，写景，儿童，生活","title":"桑茶坑道中"}
{"author":"杨万里","content":"夜寒星斗挂屋椽，我辈把酒不问天。语声未怕惊天上，只愁惊起白鸥眠。","dynasty":"宋代","title":"醉後题壁"}
{"author":"杨万里","content":"玉酒醺人底昜醒，月底梅影恰三更。只嫌老眼清无睡，不道松声听到明。","dynasty":"宋代","title":"醉眠夜闻霜风甚紧，起坐达旦二首"}
{"author":"杨万里","content":"雪花旋落旋成融，横作清霜阵阵风。一夜急吹君会否？妒他残叶恋丹枫。","dynasty":"宋代","title":"醉眠夜闻霜风甚紧，起坐达旦二首"}
{"author":"杨万里","content":"帝城二三月，海棠一万株。向来青女拉滕六，戏与一撼即日枯。东皇夜遣司花女，手挼红蓝滴清露。染成片片净练酥，乳点梢梢酣日树。蓬莱仙人约老翁，寄牋招唤陆龟蒙。为花一醉也不惜，就中一事最奇特。海棠两岸绣惟裳，是间横著双胡床。龟蒙踞床忽倒卧，乌纱自落非风堕。落花满面雪霏霏，起来索笔手如飞。卧来起来都是韵，是醉是醒君莫问。好个海棠花下醉卧图，如今画手谁姓吴？","dynasty":"宋代","title":"醉卧海棠图歌赠陆务观"}
{"author":"杨万里","content":"古人亡，古人在，古人不在天应改。不留三句五句诗，安得千人万人爱。今人只笑古人痴，古人笑君君不知。朝来暮去能几许，叶落花开无尽时。人生须要印如斗，不道金槌控渠口。身前只解皱两眉，身後还能更杯酒。李太白，阮嗣宗，当年谁不笑两翁。万古贤愚俱白骨，两翁天地一清风。","dynasty":"宋代","title":"醉吟"}
{"author":"杨万里","content":"十载人间乐与忧，几曾半点到心头。梧桐叶上秋无价，蟋蟀声中月亦愁。暮角晓锺何日了，苍颜华发此生休。吟颠醉蹶知无益，利走名奔有命不。","dynasty":"宋代","title":"醉吟二首"}
{"author":"杨万里","content":"三春草草眼中过，未抵三冬乐事多。烛焰双了红再合，酒花半蕾碧千波。孤寒霜月侬相似，跌宕雪风谁奈何。道是闲人没动绩，一枝樵斧一渔蘘。","dynasty":"宋代","title":"醉吟二首"}
{"author":"杨万里","content":"昨携儿辈扣云开，绕遍岩花恣意看。苔砌落深金布地，水沉烝透栗堆盘。寄诗北阮赊秋色，供我西窗当晚餐。小朵出丛须折却，莫教折破碧团栾。","dynasty":"宋代","title":"昨日访子上，不遇。裴回庭砌观木犀而归，再"}
{"author":"杨万里","content":"水衡仙客住冰天，雪囓风餐更禁烟。不是移来小阳谷，老夫冻折两诗肩。","dynasty":"宋代","title":"左藏南库西庑下纸合负暄戏题"}
{"author":"杨万里","content":"我岂登名晚，今仍作吏卑。文能追古作，子未要人知。取第真成漫，危言良独奇。新知谁不乐，所要白头期。","dynasty":"宋代","title":"送施少才赴试南宫二首其一"}
{"author":"杨万里","content":"三径初开自蒋卿，再开三径是渊明。诚斋奄有三三径，一径花开一径行。","dynasty":"宋代","title":"三三径"}
{"author":"杨万里","content":"蒲牙长几何，已足庇玉尺。只恐如主人，潜逃逃不得。","dynasty":"宋代","title":"寄题万元享舍人园享七景·蒲鱼港"}
{"author":"杨万里","content":"秋蝇知我政哦诗，得得缘眉复入髭。欲打群飞还歇去，风光乞与几多时。","dynasty":"宋代","title":"秋蝇"}
{"author":"杨万里","content":"要知诗客参江西，政似禅客参曹溪。不到南华与修水，於何传法更传衣。吾家亲党子罗子，只今四海习凿齿。花红玉白几百篇，塞破锦囊脱无底。三年簿领修水涯，夜半亲传双井芽。定知诵向百僚上，不道长江与落霞。","dynasty":"宋代","title":"送分宁主簿罗宏材秩满入京"}
{"author":"杨万里","content":"夏热通霄睡不成，秋凉老眼又偏醒。窗虚月白清无梦，却为西风数漏声。","dynasty":"宋代","title":"秋夕不寐二首"}
{"author":"杨万里","content":"向来淮海说三秦，脚蹈苏门最绝尘。莫道江山歇英气，如今文物有斯人。黄埃九陌谁知子，青竹千年独问津。未得相看已相识，只惭空叹蜀庄珍。","dynasty":"宋代","title":"和王元驹"}
{"author":"杨万里","content":"旧岁新年来往频，孤标数面便多情。独将白发三千丈，上到瑶台十二层。万里海风吹不动，半轮淮月为谁明。东坡旧迹无寻处，试问龛中锦帽僧。","dynasty":"宋代","title":"题龟山塔前一首唐律后一首进退格其二"}
{"author":"杨万里","content":"未须急访社中狂，且到西园探海棠。今岁行春虽较晚，也胜雨里度春光。","dynasty":"宋代","title":"休日晚步二绝句"}
{"author":"杨万里","content":"拔士新丰逆旅中，怀贤鸭绿水波东。酒顷一斗鸢肩客，醋设三杯羊鼻公。","dynasty":"宋代","title":"读正观政要"}
{"author":"杨万里","content":"三月阴晴顷刻分，晚来非午午非晨。闭门细草新蒲雨，过眼飞花落絮春。顾我江湖钓竿客，识君台阁步云人。柯山不患无人作，便合留中作近邻。","dynasty":"宋代","title":"再和"}
{"author":"杨万里","content":"灊山诗伯锦裁篇，玉树郎君手为编。美似洛花争晓靓，清如江月赴秋圆。力追杜老今谁拟，亲得陵阳夜半傅。再拜一吟三太息，青灯细雨伴凄然。","dynasty":"宋代","title":"朱新仲舍人灊山诗集，其子軧叔止见惠，且有"}
{"author":"杨万里","content":"岸头树子直如筠，谁遣相招住水滨。不合镜中贪照影，照来照去总斜身。","dynasty":"宋代","title":"岸树二首"}
{"author":"杨万里","content":"妇节今安仰，斯人古有光。鸡鸣不知雨，荠茂独凌霜。未拜金花诰，空悲玉树郎。藤舆帘蹙绣，无复出萱堂。","dynasty":"宋代","title":"郭汉卿母挽诗"}
{"author":"杨万里","content":"下竺泉从上竺来，前波后浪紧相催。泉声似说西湖好，流到西湖不要回。","dynasty":"宋代","title":"庚戌正月三日约同舍游西湖十首其五"}
{"author":"杨万里","content":"谁不知侬懒，其如送客何？叶声和雨细，山色上楼多。出处俱为累，升沉尽听他。疏钟暮相答，也鲜说愁麽。","dynasty":"宋代","title":"送客既归，晚登清心阁"}
{"author":"杨万里","content":"洛花移种到松江，国也天香内样妆。老里懒边无好思，为渠觅句却穷忙。","dynasty":"宋代","title":"和张倅子仪送鞓红、魏紫、崇宁红醉、西施四"}
{"author":"杨万里","content":"紫微仙人今太白，不爱好官爱奇石。顷从道山归雪山，一叶渔船一横笛。船过宣池月满空，乘云飞上九华峰。十指一掇九芙蓉，和月擎取归船中。归到鴈湖秋水碧，万斛酒船觞九客。蟆颐诸峰作不速，不待折简登几席。侬与石兄殊不疏，问讯别来安稳无。","dynasty":"宋代","title":"题李季章中书舍人石林堂"}
{"author":"杨万里","content":"柏府公峨豸，荆溪我把麾。闻风无半面，折简两相知。偕掾胶投漆，分襟云与泥。楼成扁山浦，洒泪欠题诗。","dynasty":"宋代","title":"近故太师左丞相魏国文忠京公挽歌辞三首"}
{"author":"杨万里","content":"击缆兰溪岸，开襟柳驿窗。人争趋夜市，月自浴秋江。灯火疏还密，帆樯只更双。平生经此县，今夕驻孤幢。","dynasty":"宋代","title":"宿兰溪水驿前三首"}
{"author":"杨万里","content":"又见皇华赋北征，谪仙俊气似秋鹰。诗成紫塞三更月，马渡黄河十丈冰。赵北燕南有人否，禽胡归汉竟谁曾。天家社稷英灵在，佳气时时起五陵。","dynasty":"宋代","title":"送朝士使虏"}
{"author":"杨万里","content":"雪力平欺半月晴，东风今日始开冰。长壕彻底都销尽，只有楼阴玉一棱。","dynasty":"宋代","title":"城壕冰泮"}
{"author":"杨万里","content":"行尽天涯未遣休，梅州到了又潮州。平生岂愿乘肥马，临老须教过瘦牛。梦里长惊炊剑首，春前应许赋刀头。夜来尚有余樽在，急唤渠侬破客愁。","dynasty":"宋代","title":"过瘦牛岭"}
{"author":"杨万里","content":"稿砧不寄大刀头，化作峰头石也愁。岂有心情管风雨，向人弹泪绕天流。","dynasty":"宋代","title":"罗溪望夫岭二首"}
{"author":"杨万里","content":"东风吹我入锦幄，海堂点注燕支薄。不论宜雨更宜晴，莫愁倾国与倾城。半浓半淡晚明灭，欲开未开最奇绝。只销一线日脚红，顷刻千株开绛雪。伟哉诗人桑苧翁，持杯酌酒浇艳丛。坐看玉颊添醉晕，为渠一醉何须问。","dynasty":"宋代","title":"上巳日予与沈虞卿尤延之莫仲谦招陆务观沈子寿小集张氏北园赏海棠务观持酒酹花予走笔赋长句其一"}
{"author":"杨万里","content":"早宴黄花诣粉闱，晚挼春草染朝衣。却提猛士弓弯月，去扫封狐雪打围。绿鬓朱颜君胜我，青春白日我思归。何时共瀹青原茗，下看江鸥来去飞。","dynasty":"宋代","title":"送刘孔章县尉得官西归"}
{"author":"杨万里","content":"江妃虚却药珠宫，银汉仙人谪此中。偶趁月明波上戏，一身冰雪舞春风。","dynasty":"宋代","title":"水仙花四首"}
{"author":"杨万里","content":"潮痕初落水犹肥，雨点才来已复微。半湿岸沙危欲落，牵船稚子去如飞。","dynasty":"宋代","title":"小舟晚兴四首"}
{"author":"杨万里","content":"桂折秋风露折兰，千花无朵可天颜。寿王不忍金宫冷，独献君王一玉环。","dynasty":"宋代","title":"读武惠妃传"}
{"author":"杨万里","content":"大隐隐于酒，小隐隐于竹。何不呼曲生，来同此君宿。","dynasty":"宋代","title":"题赵昌父山居八咏其一竹隐"}
{"author":"杨万里","content":"逢著诗人沈竹斋，丁宁有口不须开。被渠谱入旁观录，四马如何挽得回。","dynasty":"宋代","title":"题沈子寿旁观录"}
{"author":"杨万里","content":"睡思初酣过午睡，起来四顾已斜阳。添糊窗隔无风气，旋晒衣裘有日香。旧雨不来从草绿，新豊独酌又花黄。去年重九穷忙过，可遣今年更作忙。","dynasty":"宋代","title":"重九前四日，昼睡独觉"}
{"author":"杨万里","content":"又见皇华赋北征，谪仙俊气似秋鹰。诗成紫塞三更月，马渡黄河十丈冰。赵北燕南有人否，禽胡归汉竟谁曾。天家社稷英灵在，佳气时时起五陵。","dynasty":"宋代","title":"送朝士使虏"}
{"author":"杨万里","content":"我昔如汝长，壮志在四方。集贤给笔札，秉烛促夜装。平明出门去，振衣不徬徨。先君泫然泣，感我令我伤。先君顾我语，汝行勿断肠。它日汝养子，此悲会身当。老怀追陈迹，心折涕泗滂。","dynasty":"宋代","title":"得寿仁寿俊二子中涂家书三首其三"}
{"author":"杨万里","content":"泊船光口荐晨炊，野饭匆匆不整齐。新摘柚花熏熟水，旋捞莴苣浥生虀。尽教坡老食无肉，未害山公醉似泥。过了真阳到清远，好山自足乐人饥。","dynasty":"宋代","title":"晨炊光口砦"}
{"author":"杨万里","content":"与君鬓发摠星星，诗句输君老更成。别去多时频梦见，夜来一雨又秋生。故人金石情犹在，赠我琼琚雪似清。谁把尤扬语同日，不教李杜独斋名。","dynasty":"宋代","title":"延之寄诗觅道院集，遣骑送呈，和韵谢之"}
{"author":"杨万里","content":"万顷平湖石琢成。尚存越垒对吴城。如何豪杰于戈地，却入先生杖屦声。古往今来真一梦，湖光月色自双清。东风不解谈兴废，只有年年春草生。不閞白眼视青云，四海如今几苦人?渭水传岩看後代，东坡太白即前身。整齐宇宙徐挥手，默缀湖山别是春。解遣双鱼传七字，遥知掉脱小乌巾。","dynasty":"宋代","title":"寄题石湖先生范至能参政石湖精舍"}
{"author":"杨万里","content":"爱他风物重徘徊，归路迟迟却快哉。曲折缘溪非细好，忽逢断岸却回来。","dynasty":"宋代","title":"归路过南溪桥二首"}
{"author":"杨万里","content":"低枝碧李压人头，过雨黄梅满道周。红日漏云初试暑，绿阴酣露已偷秋。","dynasty":"宋代","title":"初夏病起晓步东园二首"}
{"author":"杨万里","content":"半山辱国卖丛祠，锺步诸坊卷酒旗。村里山农语音好，孔方兄已赦鹅儿。","dynasty":"宋代","title":"寄题太和宰赵嘉言勤民二图·题停罢坊场图"}
{"author":"杨万里","content":"自幼仍投老，相懽不解愁。政绿湖外别，负却竹林秋。佳政真余事，闻人说甚休。不应野水渡，横此济川舟。","dynasty":"宋代","title":"和庆长怀麻阳叔二首"}
{"author":"杨万里","content":"雨催杖屦却瀀回，卷上疏帘眼顿开。十里湖光平似镜，柳梢梢外一船来。","dynasty":"宋代","title":"上已同沈虞卿、尤延之、王顺伯、林景思游湖"}
{"author":"杨万里","content":"一色将苍玉，双堆作假山。峰峦妙天下，花草半岩间。旧瘦天风骨，新晞雨髻鬟。何人缘底恨，化石立孱颜。","dynasty":"宋代","title":"入弋阳界道旁两石山一曰芦山绝妙一曰石人峰次焉上有一石起立如人形云"}
{"author":"杨万里","content":"爱与陈玄酷作绿，余波染指黑烂班。呼童汲水无来底，自掬垂檐一滴悭。","dynasty":"宋代","title":"久病小愈，雨中端午试笔四首"}
{"author":"杨万里","content":"玉砾金沙一迳长，暑中无处可追凉。独行行到荷池上，荷不生风水不香。","dynasty":"宋代","title":"暮热游荷池上五首"}
{"author":"杨万里","content":"淡紫斜阳嫩碧天，一春今多始开颜。看山偶忘归来却，月到西廊第二间。","dynasty":"宋代","title":"积雨小霁，暮立卷书亭前二首"}
{"author":"杨万里","content":"夏热秋逾甚，寒梅暑亦开。无尘管城子，幻出雪枝来。","dynasty":"宋代","title":"七月二十三日题李亭之墨梅"}
{"author":"杨万里","content":"火老殊未热，雨多还自晴。暮天无定色，过鸟有归声。坐久人将睡，更深月始明。素娥欺我老，偏照雪千茎。","dynasty":"宋代","title":"夏夜露坐二首"}
{"author":"杨万里","content":"二子别我归，兼旬无消息。客有馈荔枝，盈篮风露色。绛罗蹙宝髻，冰弹溅柘液。老夫非不馋，忍馋不忍吃。急呼两健步，为我致渠侧。默数川陆程，几日当返役。惟愁香味坏，色变那敢惜。十日两骑还，千里一纸墨。把书五行下，废书双泪滴。不如未到时，当喜翻不怿。","dynasty":"宋代","title":"得寿仁、寿俊二子中涂家书三首"}
{"author":"杨万里","content":"自叹平生老道涂，不堪泥雨又驱车。鹭鹚第一清高底，拂晓溪中有干无。","dynasty":"宋代","title":"明发茅田见鹭有感"}
{"author":"杨万里","content":"又见周郎携小乔，武昌赤壁醉娇饶。蜀江雪水来三峡，吴苑风烟访六朝。秋月春花出肝肺，新词丽曲入笙箫。归来却侍金銮殿，好看霜毛映玵貂。","dynasty":"宋代","title":"送周元吉显谟左司将漕湖北三首"}
{"author":"杨万里","content":"润陂初上板桥时，欲入江东尚未知。忽见桥心界牌子，脚根一半出江西。","dynasty":"宋代","title":"过润陂桥三首"}
{"author":"杨万里","content":"近岸人家欲闭门，远林烟树半昏昏。鸬鹚白鹭归何晚，今夜定投何处村。","dynasty":"宋代","title":"瓦店雨作四首"}
{"author":"杨万里","content":"韵绝香仍绝，花清月未清。天仙不行地，且借水为名。","dynasty":"宋代","title":"水仙花四首"}
{"author":"杨万里","content":"青鞋黄帽绿蓑衣，钓雪舟中雪政飞。归自严州无一物，扁舟载得钓台归。","dynasty":"宋代","title":"幽居三咏钓雪舟"}
{"author":"杨万里","content":"南风久别忽言还，又苦河流九曲湾。若要顺风兼顺水，柂头背指谢家山。","dynasty":"宋代","title":"舟过凌歊台，望谢家青山"}
{"author":"杨万里","content":"谢墅新成了，潘舆竟不归。升堂仰遗像，下拜泣沾衣。友哺乌何在，卧冰鱼自肥。梦中环佩响，惊喜觉来非。","dynasty":"宋代","title":"题曾良臣思堂"}
{"author":"杨万里","content":"濒江楼阁秪遥看，却恐登临不足观。已是老来无眼力，更供两岸万峰寒。","dynasty":"宋代","title":"永和放舡二首"}
{"author":"杨万里","content":"行尽空房忽画栏，竹光和月入亭寒。壁间题字知谁句，醉把残灯子细看。","dynasty":"宋代","title":"又题寺后竹亭"}
{"author":"杨万里","content":"功名销尽向来心，诗酒从今也不禁。夜雨遣人归思动，不知湘水几篙深。","dynasty":"宋代","title":"再病书怀呈仲良"}
{"author":"杨万里","content":"非烟非雨淡蒙蒙，深闭窗扉护脱风。船外山光帘里翠，岸头花影镜中红。","dynasty":"宋代","title":"过沙头三首"}
{"author":"杨万里","content":"春光放尽百花房，开到林擒与海棠。青却子城千树柳，高枝犹有一梢黄。","dynasty":"宋代","title":"春望二首"}
{"author":"杨万里","content":"莫问兰溪双只牌，青半已见玉崔嵬。去年辞了横山塔，不谓今年却再来。","dynasty":"宋代","title":"舟过青半，望横山塔二首"}
{"author":"杨万里","content":"梅边春意未全回，淡日微风暗里催。近水数株殊小在，一梢双朵忽齐开。生愁落去轻轻折，不怕清寒得得来。肠断故园千树雪，大江西处乱云堆。","dynasty":"宋代","title":"怀古堂前小梅渐开四首"}
{"author":"杨万里","content":"鸟衣缁布外无华，白锦中单分外嘉。只麽跳行人不觉，忽然飞起自成花。","dynasty":"宋代","title":"观田中鸲鹆啄粟，因悟象耕鸟耘之说，戏题二"}
{"author":"杨万里","content":"岸头石板紫纵横，不是修圩是筑城。传语赫连莫蒸土，霸图未必赛春耕。","dynasty":"宋代","title":"圩丁词十解其八"}
{"author":"杨万里","content":"秉烛趋省署，两街犹闭门。素娥独早作，碧沼澣黝盆。宝扣剥见漆，半棱光剩银。忽作青白眼，圆视向我嗔。黑气贯瞳子，侧睨不敢真。皎然一玉李，前行导征轮。荧然数金粟，後扈从车尘。朝鸡傅三令，都骑争载奔。星芒销欲无，月影澹失痕。金鸦飞上天，吐出红龙鳞。","dynasty":"宋代","title":"早入东省，残月初上"}
{"author":"杨万里","content":"绝顶仙人富宝熏，水沉山子不论斤。堆从平地到天半，并作清香一炷焚。烟绕翠鬟苍玉佩，身披白縠素罗裙。更将万斛蔷薇露，洒作桑麻万顷云。","dynasty":"宋代","title":"高视石岭雨中云气蔽亏，山色隐显"}
{"author":"杨万里","content":"晴光雪色忽相逢，雨滴空阶日影中。珍重北檐殊韵胜，苛留残玉不教融。","dynasty":"宋代","title":"雪晴二首其二"}
{"author":"杨万里","content":"词林应玚绣衣新，天上茶仙月外身。解赠万钉苍玉胯，分尝一点建溪春。三杯大道醺然后，七椀清风爽入神。闻道闽山官况好，何时乞得两朱轮。","dynasty":"宋代","title":"谢福建提举应仲实送新茶"}
{"author":"杨万里","content":"东斋归自涴花里，访我弄泉惠山趾。随身万里只孤舟，一簪不曾著行李。忽拈远物出袖中，乃是孔明庙前古柏阆州松。径从平地便起立，上穿屋瓦到青穹。老蛟脱鳞乾见骨，厥孙碧丝作须发。石间霜皮二千尺，石似孤根根似石。硬根瘦干未要论，叶间犹带汉唐春。岁久亦无苔藓痕，只有雪山之雪玉垒云。却收松柏半天里，儿上卷来一张纸。","dynasty":"宋代","title":"胡达孝水墨妙绝一世，为余作枯松孙枝石间老"}
{"author":"杨万里","content":"故人深住白云隈，欲到何因只寄梅。岁晚观山吾独立，泥中骑马子能来。转头不觉三年别，病眼相看一笑开。说似少陵真句法，未应言下更空回。","dynasty":"宋代","title":"东寺诗僧照上人???访予於普明寺，赠以诗"}
{"author":"杨万里","content":"南朝千载有斯人，拈出兰亭花草春。俛仰之间已陈迹，至今此纸尚如新。","dynasty":"宋代","title":"跋远起岩所藏兰亭帖"}
{"author":"杨万里","content":"霁天欲晓未明间，满目奇峰总可观。却有一峰忽然长，方知不动是真山。","dynasty":"宋代","tags":"写景，寓理","title":"晓行望云山"}
{"author":"杨万里","content":"远山高绝近山低，未必低山肯下伊。定是远山矜狡狯，跳青涌碧角幽奇。","dynasty":"宋代","title":"过上湖岭，望招贤江南北山四首"}
{"author":"杨万里","content":"颇怯冥搜恼藏神，却思瘗砚学元宾。墨家何以得公重，诗债又来欺我贫。镜面松身纷楚楚，金华笏样本陈陈。懒边此宝端无用，送似草玄扬子云。","dynasty":"宋代","title":"和昌英主簿叔求潘墨"}
{"author":"杨万里","content":"幸自通宵暖更晴，何劳细雨送残更。知侬笠漏芒鞋破，须遣拖泥带水行。","dynasty":"宋代","title":"竹枝歌七首"}
{"author":"杨万里","content":"云欲开时又不开，问天觅阵好风催。雨无多落泥偏滑，溪不胜深岸故颓。","dynasty":"宋代","title":"明发三衢三首"}
{"author":"杨万里","content":"断当湖山我与公，问公别後却谁同。一生海内金石友，万事人间牛马风。","dynasty":"宋代","title":"和张寺丞功父八绝句"}
{"author":"杨万里","content":"万杵黄金屑，九烝碧梧骨。诗老坐雪窗，天香来月窟。","dynasty":"宋代","title":"双峰定水璘老送木犀香五首"}
{"author":"杨万里","content":"忽报故人至，知从何许来。满怀俱玉雪，半语不尘埃。聚散千江月，悲驩一酒杯。樯乌有底急，一夕百相催。","dynasty":"宋代","title":"送永州唐德明"}
{"author":"杨万里","content":"溪桃红霞作红雨，海棠飘尽春无处。约斋锦幄一夜空，行李移归雪宫住。只道青蛟弱无力，飞上朱檐还有翼。贫看翡翠积成堆，忽吐琼瑶真作剧。素影与月相将迎，绿云和露相扶擎。南枝暗香久寂寞，此花与梅同一清。老夫最爱嚼香雪，不但解酲仍涤热。牡丹未要煎牛酥，酴醾相领入冰壶。约斋知我春愁重，并遣二友来相娱。惜无老盆一快举，淡日微风花自舞。约斋诗瘦浪作凝，君不见酒不到刘伶坟上土。","dynasty":"宋代","title":"张功父送牡丹，续送酴醾，且示酴醾长编，和"}
{"author":"杨万里","content":"莫怪诸滩水怒号，下滩不似上滩劳。长年三老无多巧，稳送惊湍只一篙。","dynasty":"宋代","title":"下鸡鸣山诸滩，望柯山不见三首"}
{"author":"杨万里","content":"厌看家园桃李春，踏青行遍四山村。芳菲看尽还归看，看得园花特地新。","dynasty":"宋代","title":"与子仁登天柱冈过胡家塘莼塘归东园四首其四"}
{"author":"杨万里","content":"花飞十不啻五六，青子团枝失红簇。江南桃李总成阴，不论少城与韦曲。酴醾珍重不浪开，晚堆绿云点永玉。体薰山麝非一脐，水洗银河费千斛。滴成小蓓密於糁，乱走长条柔可束。醉眸须及月下来，破鼻细从风处触。先生未必被花恼，偶与门人暮春浴。为怜压架十万枝，小立傍边领新馥。剩拚妙语宠琼蕤，更掇浦英酿酃渌。先生何犹便杜门，霜鬓犹烦玉堂宿。","dynasty":"宋代","title":"和罗武冈钦岩酴醾长句"}
{"author":"杨万里","content":"系缆兰溪岸，开襟柳驿窗。人争趋夜市，月自浴秋江。灯火疏还密，帆樯只更双。平生经此县，今夕驻孤幢。","dynasty":"宋代","title":"宿兰溪水驿前三首其一"}
{"author":"杨万里","content":"两晨又不到东园，沙径朝来合小乾。可惜红梅将落去，怕风怕雨不来看。","dynasty":"宋代","title":"中和节日步东园三首"}
{"author":"杨万里","content":"晴明风日雨乾时，草满花堤水满溪。童子柳阴眠正著，一牛吃过柳阴西。","dynasty":"宋代","title":"桑茶坑道中八首其七"}
{"author":"杨万里","content":"四面花光合，一身香雾红。忽从霞绮上，跳下锦城中。","dynasty":"宋代","title":"二月十四日晓起看海棠八首"}
{"author":"杨万里","content":"平叔曾过魏秀才，何如老子致元台。苍松翠竹青苔迳，也不傅呼宰相来。","dynasty":"宋代","title":"大丞相益国周公访予於碧瑶洞天，刘敏叔写以"}
{"author":"杨万里","content":"明发望远山，一一粲可数。幽人萌望心，便被山灵妒。逡巡出神通，变化足惊怖。初将兜罗绵，擘作霏微絮。周遭裹世界，仰视失天宇。高悬赤瑛盘，不计丈尺许。下照空蒙间，红光贯轻素。中有人物影，纷纭竞来去。亦各有所持，莫辨是何具。犹嫌未奇怪，别出奇怪处。珠立一路憧，瑶森四山树。横空金桥梁，拔地玉窣堵。骇目方谛观，卷地急收去。恍疑刮眼膜，依旧认山路。那知幻与真，不记梦兼寤。神游峨眉山，诳俗笑佛祖。笑诳却被诳，佛祖还笑汝。","dynasty":"宋代","title":"初晓明朗，忽然雾起，已而日出，光景奇怪"}
{"author":"杨万里","content":"好风稳送五湖船，万顷银涛半霎间。已入江西犹未觉，忽然对面是西山。","dynasty":"宋代","title":"已至湖尾望见西山三首"}
{"author":"杨万里","content":"帛山恨骨已寒灰，尽禁厨烟肯更回。老病不禁馊食冷，杏花饧粥汤将来。","dynasty":"宋代","title":"寒食前一日行部过牛首山七首"}
{"author":"杨万里","content":"东斋归自涴花里，访我弄泉惠山趾。随身万里只孤舟，一簪不曾著行李。忽拈远物出袖中，乃是孔明庙前古柏阆州松。径从平地便起立，上穿屋瓦到青穹。老蛟脱鳞乾见骨，厥孙碧丝作须发。石间霜皮二千尺，石似孤根根似石。硬根瘦干未要论，叶间犹带汉唐春。岁久亦无苔藓痕，只有雪山之雪玉垒云。却收松柏半天里，儿上卷来一张纸。","dynasty":"宋代","title":"胡达孝水墨妙绝一世，为余作枯松孙枝石间老"}
{"author":"杨万里","content":"白白红红一村春，晴光炫眼看难真。无端昨夜萧萧雨，细锦全机卸作茵。","dynasty":"宋代","title":"雨里问讯张定叟通判西园杏花二首"}
{"author":"杨万里","content":"轿里看书得昼眠，梦中惊浪撼渔船。觉来书卷风吹乱，忘却前篇与後篇。","dynasty":"宋代","title":"过水车铺二首"}
{"author":"杨万里","content":"刘郎写照妙通神，三老图成又一新。只道老韩同传好，被人指点也愁人。","dynasty":"宋代","title":"题三老图二首其二"}
{"author":"杨万里","content":"归路元无远，行人倦自迟。野香寒蝶聚，秋色老枫知。得得逢清荫，休休憩片时。江山岂无意，邀我觅新诗。","dynasty":"宋代","title":"丰山小憩"}
{"author":"杨万里","content":"健论开仍阖，清规高更寒。抗章胡未报，忧世可能宽。收用今宁晚，飞骞尚会看。自怜千虑短，所愿一枝安。","dynasty":"宋代","title":"仲良见和再和谢焉四首"}
{"author":"杨万里","content":"亦乐园将独乐园，两园谁窄复谁宽。似闻闾里溪深处，下有蛟龙水底蟠。黄帽已捐苍玉佩，朱颜不借紫金丹。剌桐花发梅花落，安得乘风去一观。","dynasty":"宋代","title":"次韵寄题马少张致政亦乐园"}
{"author":"杨万里","content":"浙西只欠到湖州，三里桥头转却舟。不到湖州妨底事，不如元不到桥头。","dynasty":"宋代","title":"湖州三里桥取道德清"}
{"author":"杨万里","content":"薄技工奚取，知音一已多。从公日几许，去我意如何。梦里闽山月，吟边楚水波。门阑万珠履，更试岁寒柯。","dynasty":"宋代","title":"寄别何运判德献移闽宪二首其二"}
{"author":"杨万里","content":"乡者豺当路，如今虎在山。百年诸老尽，一段好风还。谁谓永嘉末，人犹庆历间。班心公定可，更可押廷班。","dynasty":"宋代","title":"寄周子充察院二首其一"}
{"author":"杨万里","content":"旅梦忘为客，檐声忽唤愁。亲庭未差远，佛屋不胜秋。只么功名是，如今悟解不。十年行路饱，谁不遣吾休。","dynasty":"宋代","title":"腊夜普明寺睡觉二首其一"}
{"author":"杨万里","content":"客里何烦病，春馀不谓寒。并来无计奈，那得有怀宽。憎药犹须强，耽书更暇看。两亲问消息，敢道不平安。","dynasty":"宋代","title":"龚令国英约小集感冷暴下归卧感而赋焉二首其一"}
{"author":"杨万里","content":"未惜诗脾苦，端令鬼胆寒。吾才三鼓竭，君思九江宽。作者今犹古，灯前捲又看。不辞须撚断，只苦句难安。","dynasty":"宋代","title":"仲良见和再和谢焉四首其一"}
{"author":"杨万里","content":"谁谓陈三远，髯张下笔亲。夫何此意合，恐有宿生因。我岂慵开眼，年来寡见人。更烦彫好句，割取楚江春。","dynasty":"宋代","title":"仲良见和再和谢焉四首其二"}
{"author":"杨万里","content":"几许春才好，谁令绿遽深。风光曾著眼，时序只惊心。永日便甘寝，羁怀怯苦吟。春归犹作客，晴少更多阴。","dynasty":"宋代","title":"和仲良春晚即事五首其一"}
{"author":"杨万里","content":"欲与东风说，休吹堕絮飞。吾行正无定，魂梦岂忘归。花暖能醺眼，山浓欲染衣。只嫌春已老，此景也应稀。","dynasty":"宋代","title":"和仲良春晚即事五首其三"}
{"author":"杨万里","content":"笋改斋前路，蔬眠雨后畦。晴江明处动，远树看来齐。我语真彫朽，君诗妙斲泥。殷勤报春去，恰恰一莺啼。","dynasty":"宋代","title":"和仲良春晚即事五首其五"}
{"author":"杨万里","content":"北地三接淅，重来四肃霜。日斜秋树转，市散暮船忙。波捲清中白，霞翻紫外黄。汀沙浑换却，不记旧圜方。","dynasty":"宋代","title":"泊樟镇"}
{"author":"杨万里","content":"岭外书来谢故人，梅花不寄寄炉熏。辨香急试慱山火，两袖急生南海云。苒惹须眉清入骨，萦盈窗儿巧成文。琼琚作报那能辨，双井春风辍一斤。","dynasty":"宋代","title":"南海陶令送水沉，报以双井茶二首"}
{"author":"杨万里","content":"故人一别恰三年，谁与论诗更说禅。忽报一麾官岭外，寄来七字雪梅前。人惟南内班行旧，语带西湖山水鲜。安得对床吟至晓，旋烹山茗试溪泉。","dynasty":"宋代","title":"和同年梁韶州寺丞次张寄诗"}
{"author":"杨万里","content":"缲车香里过征衫，白茧黄丝两两三。不是秋风上饶路，一生不信有冰蚕。","dynasty":"宋代","title":"过玉山东三塘五首"}
{"author":"杨万里","content":"黄云割露几肩归，紫玉炊香一饭肥。却破麦田秧晚稻，未散水牯卧斜晖。","dynasty":"宋代","title":"江山道中蚕麦大熟三首"}
{"author":"杨万里","content":"炎晖十叶生太皇，即宋光武赵少康。皇穹柱折地无轴，再辟三极纪八荒。与天同仁自同寿，八十万岁登九九。淳熙天子驾苍龙，春王三朝领群后。是时雪花晓尚飘，日华飞来雪即销。玉卮滟海泛椒柏，宝册错锦凋琼瑶。虞典汉仪照亿世，可无鸿笔描天地。下帷窥园几代孙，浓墨大书三万字。点窜封禅典引辞，涂改皇武贞符诗。珠玑金玉槌作屑，铸出夏鼎仍商彝。歧阳石鼓鱼贯柳，浯溪石崖非好手。谁将臣陾中兴庆寿篇，刻之玉版藏名山，何千万年千万年。","dynasty":"宋代","title":"题薰陾中兴庆寿颂"}
{"author":"杨万里","content":"斜枝饱风雪，疏花淡冰玉。一鹊忍清寒，居然伴幽独。","dynasty":"宋代","title":"董主簿正道壁间作水墨老梅一枝宿鹊缩脰合半眼栖焉"}
{"author":"杨万里","content":"日已衰容去，风仍劈面来。征徒歇得醒，老子不须催。绿荫凉过伞，黄泥晒作埃。欣然片云起，半霎又吹开。","dynasty":"宋代","title":"方虚日斜再行宿乌山二首其一"}
{"author":"杨万里","content":"荆溪老守底风流，哦就千诗一笑休。天欲做春无去处，只堆浓绿柳梢头。","dynasty":"宋代","title":"寒食相将诸子游翟得园十诗"}
{"author":"杨万里","content":"云暗虚疑暮，江空分外寒。如何山雨过，便尔岸沙乾。柰此诗愁得，怀哉岁事阑。梅残吾更忍，不折一枝看。","dynasty":"宋代","title":"腊後"}
{"author":"杨万里","content":"秃颖冻得须作冰，老泓饮汤成水精。先生定交两书生，两生号寒语不能。先生自作饥虫鸣，夜檄祝融战玄冥。更遣红玉十麒麟，相与部领有脚春。暖热两生出精神，两生炙手泪縰横，疆和先生仄仄平。","dynasty":"宋代","title":"暖热两生行"}
{"author":"杨万里","content":"问著无声是阿兄，坐看家贼只吞声。戮尸大放经纶手，长柄判将鍚茂弘。","dynasty":"宋代","title":"晨炊翫鞭亭二首"}
{"author":"杨万里","content":"野寺重来记昨游，一弹指顷几经秋。五峰绝顶双松树，相识儿时到白头。","dynasty":"宋代","title":"将赴高安出吉水报谒县官归涂宿五峰寺二首其二"}
{"author":"杨万里","content":"筝舆放下倦腾腾，睡倚胡床撼不应。榉柳细花吹面落，误挥团扇扑飞蝇。","dynasty":"宋代","title":"小憩栟楮"}
{"author":"杨万里","content":"大风动地卷波头，索酒频添醉未休。不判明朝教作病，却图今夕要忘愁。","dynasty":"宋代","title":"闷歌行十二首"}
{"author":"杨万里","content":"我亦知吾生有涯，长将病骨抵风沙。天寒短日仍为客，酒暖长亭未是家。又若征夫催去去，更甘飞雨故斜斜。旧闻行路令人老，便恐霜毛一半加。","dynasty":"宋代","title":"考试湖南漕司南归值雨"}
{"author":"杨万里","content":"望後更深月未明，暗蛩冻得总无声。闲心幸自清如水，万感还从不睡生。","dynasty":"宋代","title":"不睡四首"}
{"author":"杨万里","content":"帝城二三月，海棠一万株。向来青女拉滕六，戏与一撼即日枯。东皇夜遣司花女，手挼红蓝滴清露。染成片片净练酥，乳点梢梢酣日树。蓬莱仙人约老翁，寄牋招唤陆龟蒙。为花一醉也不惜，就中一事最奇特。海棠两岸绣惟裳，是间横著双胡床。龟蒙踞床忽倒卧，乌纱自落非风堕。落花满面雪霏霏，起来索笔手如飞。卧来起来都是韵，是醉是醒君莫问。好个海棠花下醉卧图，如今画手谁姓吴？","dynasty":"宋代","title":"醉卧海棠图歌赠陆务观"}
{"author":"杨万里","content":"路觉往而复，意迷东与西。元来八九渡，只是一条溪。亭午虽微暑，兹辰较少泥。诸峰云上出，不但与云齐。","dynasty":"宋代","title":"宿鸡林坊"}
{"author":"杨万里","content":"眠云跂石十余年，回首抛官一瞬间。送旧迎新也辛苦，一番辛苦两年闲。","dynasty":"宋代","title":"宿城外张氏庄早起入三首"}
{"author":"杨万里","content":"涌岫跳峰尺许宽，坐看云雾起岩间。九疑荒远巫阳险，未必真山胜假山。","dynasty":"宋代","title":"寄题喻叔奇国傅郎中园亭二十六咏小山"}
{"author":"杨万里","content":"城外春光染远山，池中嫩水涨微澜。回身小却深檐里，野鸭双浮欲近栏。","dynasty":"宋代","title":"净远亭午望二首"}
{"author":"杨万里","content":"老夫山居花绕屋，南齐杏花北齐菊。青春二月杏花开，抱瓶醉卧锦绣堆。凉秋九月菊花发，自折寒枝插华发。湘累落英曾几何，陶令东篱未是多。吾家满山种秋色，黄金为地香为国。就中更有一丈黄，霜葩月蕊耿出墙。饮徒亡酒寻不得，寻得一身花露香。如今小寓咸阳市，有口何曾问花事。百钱檐上买一株，聊伴诗人发幽意。","dynasty":"宋代","title":"买菊"}
{"author":"杨万里","content":"莫问兰溪双只牌，青羊已见玉崔嵬。去年辞了横山塔，不谓今年却再来。","dynasty":"宋代","title":"舟过青羊望横山塔二首其一"}
{"author":"杨万里","content":"星芒欲灭天风急，月轮犹带银河湿。青女椎冰作冷霜，吹到璇闺飞不入。苎罗山下浣纱人，万妃无色抵一身。娇余贵极醉玉较，强为君王蹈锦絪。","dynasty":"宋代","title":"白紵歌舞四时词秋"}
{"author":"杨万里","content":"秋气堪悲未必然，轻寒正是可人天。绿池落尽红蕖却，荷叶犹开最小钱。","dynasty":"宋代","tags":"秋天，写景，抒怀","title":"秋凉晚步"}
{"author":"杨万里","content":"文物余三迳，芝兰秀五常。鱼轩来粉省，象服去黄堂。此母今谁侣，清名死不亡。一生令吏部，癈却蓼莪章。","dynasty":"宋代","title":"马郎中母蒋夫人挽章"}
{"author":"杨万里","content":"穿青度碧白云中，山正奇时路忽穷。引道老农辞我去，与君更上最高峰。","dynasty":"宋代","title":"同刘季游登天柱冈四首"}
{"author":"杨万里","content":"风光明淑柰渠何？非暖非寒直是和。春到千花俱有分，海棠独自得春多。","dynasty":"宋代","title":"春晓三首"}
{"author":"杨万里","content":"凤辇云行露未销，鸾旗风动柳相高。晴雷出地傅清跸，霁日吹红染御袍。喜见天颜浮玉藻，归从原庙荐樱桃。小臣再得瞻黄繖，两鬓星星不满搔。","dynasty":"宋代","title":"四月五日，车驾朝献，景灵宫省前迎鴐起居口"}
{"author":"杨万里","content":"见说幽居似渭川，一川修竹雪霜寒。如何翦得苍苍玉，乞与诚斋作钓竿。","dynasty":"宋代","title":"寄题朱景元直节轩二首"}
{"author":"杨万里","content":"潇洒桐庐县，寒江缭一湾。朱楼隔绿柳，白塔映青山。稚子挑窗出，舟人买菜还。峰头好亭子，不得一跻攀。","dynasty":"宋代","title":"舟过桐庐三首"}
{"author":"杨万里","content":"看来不信是霜华，白日青天散晓霞。只怪野田生玉树，更於腊月发琼花。","dynasty":"宋代","title":"晓霜过宝应县三首"}
{"author":"杨万里","content":"紫鸾自超诣，一日可天地。儿郎但读书，圣处底难至。","dynasty":"宋代","title":"寄题刘巨卿家六咏·诣斋"}
{"author":"杨万里","content":"寒劲无遗暖，晴行失老怀。叶飞枫骨立，萍尽沼奁开。路好仍回首，泥残敢放鞋。登临不须尽，留眼要重来。","dynasty":"宋代","title":"城上野步用辘轳体"}
{"author":"杨万里","content":"白酒聊三盏，青灯欲二更。倦来乘急睡，过了睡难成。","dynasty":"宋代","title":"晚宿小罗田四首其四"}
{"author":"杨万里","content":"玉泉半潭冰，钓台万壑雪。汝往访客星，剩挟一磨衲。","dynasty":"宋代","title":"严陵决曹易允升自官下遣骑归写予老丑因题其额"}
{"author":"杨万里","content":"偶因闲步散顽麻，倦唤胡床小歇些。飞上山头人似鹤，回看溪畔路如蛇。云烟极目知何处，松竹为门是我家。下得山来饥更渴，也无麦饭也无茶。","dynasty":"宋代","title":"同王见可、刘子年循南溪，度西桥，登天柱冈"}
{"author":"杨万里","content":"朝来采藕夕来渔，水种菱荷岸种芦。寒浪落时分作荡，新流涨後合成湖。","dynasty":"宋代","title":"过临平莲荡四首"}
{"author":"杨万里","content":"竹也岂不好，道旁端可嗔。只教寒雨里，将冷洒行人。","dynasty":"宋代","title":"雨中道旁丛竹"}
{"author":"杨万里","content":"已制青奴一壁寒，更搘绿玉两头安。谁言诗老眠云榻，不是渔郎钓月竿。醉梦那知蕉叶雨，小舟亲过蓼花滩。蹶然惊起天将晓，窗下书灯耿复残。","dynasty":"宋代","title":"竹床"}
{"author":"杨万里","content":"东风吹我入锦幄，海棠点注燕支薄。不论宜雨更宜晴，莫愁倾国与倾城。半浓半淡晚明灭，欲开未开最奇绝。只销一线日脚红，顷刻千株开绛雪。伟哉诗人桑苎翁，持杯酌酒浇艳丛。坐看玉颊添醉晕，为渠一醉何须问。","dynasty":"宋代","title":"上已日予与沈虞卿、尤延之、莫仲谦招陆务观"}
{"author":"杨万里","content":"春色有情意，桃花生暮寒。只应催客子，不遣立江干。","dynasty":"宋代","title":"春日六绝句其六"}
{"author":"杨万里","content":"诗人也是可怜生，不及穿云渡水僧。不是惠山看不见，只教遥见不教登。","dynasty":"宋代","title":"雨中远望惠山二首"}
{"author":"杨万里","content":"子晋吹笙未是仙，阿丕横槊少金篇。小吟春著梅梢句，一日东风四海传。","dynasty":"宋代","title":"贺皇太子九月四日生辰十首"}
{"author":"杨万里","content":"三春草草眼中过，未抵三冬乐事多。烛焰双了红再合，酒花半蕾碧千波。孤寒霜月侬相似，跌宕雪风谁奈何。道是闲人没动绩，一枝樵斧一渔蘘。","dynasty":"宋代","title":"醉吟二首"}
{"author":"杨万里","content":"晚因子厚识渊明，早学苏州得右丞。忽梦少陵谈句法，劝参庾信谒阴铿。","dynasty":"宋代","title":"书王右丞诗後"}
{"author":"杨万里","content":"骑吏欢呼不要嗔，二千里外北归人。殷懃自掬曹溪水，净洗先生面上尘。","dynasty":"宋代","title":"南华道中二首"}
{"author":"杨万里","content":"向来一别十番秋，消息中间风马牛。只道故人霄汉去，不应林岳小淹留。","dynasty":"宋代","title":"和张器先十绝"}
{"author":"杨万里","content":"只言英石冠南中，未识真阳一两峰。遮莫坡陀将不去，将诗描取小玲珑。","dynasty":"宋代","title":"出真阳峡十首"}
{"author":"杨万里","content":"睡思初酣过午强，起来四顾已斜阳。添糊窗隔无风气，旋晒衣裘有日香。旧雨不来从草绿，新丰独酌又花黄。去年重九穷忙过，可遣今年更作忙。","dynasty":"宋代","title":"重九前四日昼睡独觉"}
{"author":"杨万里","content":"火阁红销雪尚香，睡魔引我入渠乡。觉来一阵寒无柰，自掇胡床负太阳。","dynasty":"宋代","title":"火阁午睡起负暄二首其一"}
{"author":"杨万里","content":"半世行天下，同心寡友生。故人今又去，此意向谁倾。白发三更语，青灯一点明，看渠还玉署。老我正归耕。","dynasty":"宋代","title":"送丁子章将漕湖南三首"}
{"author":"杨万里","content":"蹈月何销秉炬行，也防月落未天明。果然留下长庚去，更赚行人作晓星。","dynasty":"宋代","title":"月中炬火发仙山驿，小睡射亭五首"}
{"author":"杨万里","content":"梅边春意未全回，淡日微风暗里催。近水数株殊小在，一梢双朵忽齐开。生愁落去轻轻折，不怕清寒得得来。肠断故园千树雪，大江西处乱云堆。","dynasty":"宋代","title":"怀古堂前小梅渐开四首"}
{"author":"杨万里","content":"秋热常年无此例，今宵有月不能凉。槁苗似妒诗人嬾，作意催成祷两章。","dynasty":"宋代","title":"夜同文远祷雨老冈祠"}
{"author":"杨万里","content":"眼中姚魏过匆匆，只有淮阳打底红。杜宇一声花睡醒，却教老子怨东风。","dynasty":"宋代","title":"瓶中淮阳红牡丹落尽有叹三首"}
{"author":"杨万里","content":"看花走马绍兴间，彼此春风各少年。黄甲诸儒今几许，白头同舍省东偏。昨宵归梦月千里，余债欠君诗两篇。已乞闽山一窠阙，老身只要早归田。","dynasty":"宋代","title":"送孙捡正德操龙图出知镇江二首"}
{"author":"杨万里","content":"稍喜皈涂中半程，犹愁泥潦未知晴。雨来也不怜行客，风过何须作许声。","dynasty":"宋代","title":"衡山值雨"}
{"author":"杨万里","content":"高谢三公府，来耕五亩园。园中有何好，老子笑无言。","dynasty":"宋代","title":"芗林五十咏·南埭"}
{"author":"杨万里","content":"春醉非关酒，郊行不问涂。青天何处了，白鸟入空无。","dynasty":"宋代","title":"春日六绝句"}
{"author":"杨万里","content":"剪雪作梅只堪嗅，点蜜如霜新可口。一花自可咽一杯，嚼尽寒花几杯酒。先生清贫似饥蚊，馋涎流到瘦胫根。赣江压糖白於玉，好伴梅花聊当囱。","dynasty":"宋代","title":"夜饮以白糖嚼梅花"}
{"author":"杨万里","content":"桂林户掾旧能文，有弟抛家作道人。诗似道人人似鹤，看来若个觅纤尘。","dynasty":"宋代","title":"酬合皂山碧崖道士甘叔怀赠美名，人不及佳，"}
{"author":"杨万里","content":"止酒先立约，庶几守得坚。自约复自守，事亦未必然。约语未出口，意已惨不驩。平生死爱酒，爱酒宁弃官。亿昔少年月，与酒为志年。醉则卧香草，落花为绣毡。觉来月已上，复饮落花前。衰肠不禁酒，此事今莫论。因酒屡作病，自祟非关天。朝来腹告痛，饮药痛不痊。锐欲绝伯雅，已书绝交篇。如何酒未绝，告至愁已先。我与意为仇，意惨我何便。不如且快意，伯雅再遣前。来日若再病，旋旋商量看。","dynasty":"宋代","title":"止酒"}
{"author":"杨万里","content":"水到荷花蔕，风生菰叶梢。鸥凫晚声散，天水夕光交。","dynasty":"宋代","title":"荷桥暮坐三首"}
{"author":"杨万里","content":"手种江梅五百窠，小窠开早更花多。就中一树尤清绝，恼杀先生看杀他。步绕梅花遍一园，得花妙处忽欣然。元来别有看花眼，笑向山庄死不传。","dynasty":"宋代","title":"与山庄子仁侄东园看梅四首"}
{"author":"杨万里","content":"剑外归乘使者车，淛东新得左鱼符。可怜霜鬓何人问，焉用诗名绝世无。雕得心肝百杂碎，依前涂辙九盘纡。少陵生在穷如虱，千载诗人拜蹇驴。","dynasty":"宋代","title":"跋陆务观剑南诗稿二首"}
{"author":"杨万里","content":"杂碎轻云白锦鳞，十分圆月湿银盆。锦鳞散尽银盆在，依旧青天无点痕。","dynasty":"宋代","title":"同子文、材翁、子直、萧巨、济中元夜东园望"}
{"author":"杨万里","content":"新寒催我索衣裘，凉雨凄云摠是愁。耐冷素娥今老去，夜来桂殿罢中秋。","dynasty":"宋代","title":"中秋无月，宿青弋江，晓行新寒"}
{"author":"杨万里","content":"君从循州来，却向饶州去。拍天海浪拂日峰，琼尺裁成锦机句。学诗初学陈後山，霜皮脱尽山骨寒。近来别具一双明，要蹈唐人最上关。三春弱柳三秋月，半溪清冰半峰雪。只今六月无此物，君能唤渠来入笔。恰则新莺百啭声，忽有寒蛩终夜鸣。潇湘故人江汉客，为君一夜头尽白。我欠天公诗债多，霜髭捻尽未偿他。君怀玉盘金叵罗，合骑天驷超天河。如何也铸一大错，自古诗人多命薄。黄茅起烟如黄沙，瘴母照永曼陀花。广东之游乐复乐，劝君不如早还家。","dynasty":"宋代","title":"送彭元忠县丞北归"}
{"author":"杨万里","content":"村落寻花特地无，有花亦自只愁予，不如卧听春山雨，一阵繁声一阵疏。","dynasty":"宋代","title":"三月三日雨作遣闷十绝句"}
{"author":"杨万里","content":"满眼生花雪满颠，者稀又过四双年。谁知病脚妨行步，只见端居道坐禅。随扇几旁犹嬾拾，捡书窗丁更能前。世人总羡飞仙侣，我羡行人便是仙。","dynasty":"宋代","title":"病中复脚痛，终日倦坐遣闷"}
{"author":"杨万里","content":"炎晖十叶生太皇，即宋光武赵少康。皇穹柱折地无轴，再辟三极纪八荒。与天同仁自同寿，八十万岁登九九。淳熙天子驾苍龙，春王三朝领群后。是时雪花晓尚飘，日华飞来雪即销。玉卮滟海泛椒柏，宝册错锦凋琼瑶。虞典汉仪照亿世，可无鸿笔描天地。下帷窥园几代孙，浓墨大书三万字。点窜封禅典引辞，涂改皇武贞符诗。珠玑金玉槌作屑，铸出夏鼎仍商彝。歧阳石鼓鱼贯柳，浯溪石崖非好手。谁将臣陾中兴庆寿篇，刻之玉版藏名山，何千万年千万年。","dynasty":"宋代","title":"题薰陾中兴庆寿颂"}
{"author":"杨万里","content":"好风有意入金台，白酒无声落玊林。秋雨亦嫌秋热在，打荷飘竹为人来。","dynasty":"宋代","title":"还家秋夕饮中喜雨"}
{"author":"杨万里","content":"路觉往而复，意迷东与西。元来八九渡，只是一条溪。亭午虽微暑，兹辰较少泥。诸峰云上出，不但与云齐。","dynasty":"宋代","title":"宿鸡林坊"}
{"author":"杨万里","content":"待阙南风欲炷香，东风打并住西堂。石榴已著乾红蕾，却问春归有底忙。","dynasty":"宋代","title":"道旁石榴花"}
{"author":"杨万里","content":"万杵黄金屑，九烝碧梧骨。诗老坐雪窗，天香来月窟。","dynasty":"宋代","title":"双峰定水璘老送木犀香五首"}
{"author":"杨万里","content":"日透微风暖，风揉嫩日佳。秪知趱桃李，不道落梅花。","dynasty":"宋代","title":"春晴"}
{"author":"杨万里","content":"太平古寺劫灰余，夕阳惟照一塔孤。得得来看还不乐，竹茎荒处破殿虚。偶逢老僧听僧话，道是壁间留古画。徐生绝笔今百年，祖师相傅妙天下。壁如雪色一丈许，徐生画水才盈堵。横看侧看只麽是，分明是画不是水。中有清济一线波，横贯万里浊浪之黄河。雷奔电卷尽渠猛，独清元自不随他。波痕尽处忽掀怒，揽动一河秋色暮。分明是水不是画，老眼向来元自误。佛庐化作金拖楼，银山雪堆风打头。是身飘然在中流，夺得太一莲叶舟。僧言此画难再觅，官归江西却相忆。并州剪刀剪不得，鹅溪疋绢官莫惜，貌取秋涛悬坐侧。","dynasty":"宋代","title":"太平寺水"}
{"author":"杨万里","content":"寄衣不是未教归，不合威名满四夷。天与中兴开日月，帝分万乘半旌旗。春生锦绣山河早，秋到江淮草木迟。卧护北门期月尔，却专堂印凤凰池。","dynasty":"宋代","title":"寄贺建康留守范参政端明二首其一"}
{"author":"杨万里","content":"云海不教鹏怒飞，玉阶也合凤来仪。如何天下李元礼，未遇人间锺子期？夜诵子虚无路达，梦生春草只心知。愿君更奏三千牍，金牓青衫染柳丝。","dynasty":"宋代","title":"和李与贤投赠之韵"}
{"author":"杨万里","content":"秧畴夹岸隔深溪，东水何缘到得西。溪面秪销横一视，水从空里过如飞。","dynasty":"宋代","title":"桑茶坑道中八首"}
{"author":"杨万里","content":"濂竹穿梅湖更山，客间得此未嫌寒。髯疏也被轻轻点，齿冷犹禁细细餐。晴了还成三日冻，销余留得半庭看。凭谁说似王郎妇，盐絮吟未总未安。","dynasty":"宋代","title":"和马公弼雪"}
{"author":"杨万里","content":"入夹宽中窄，临流慢处深。朝阳明众岫，西崦自多阴。脱裤嗔人俭，提壶侑我斟。老来除饮外，半点没春心。","dynasty":"宋代","title":"发杨港渡入交石夹四首"}
{"author":"杨万里","content":"壕上朝来眼顿明，小风浅水写秋清。新露杀尽萍萍草，放出靴纹水面生。","dynasty":"宋代","title":"壕上"}
{"author":"杨万里","content":"小烦溪友语阳侯，好遣漂沙盖石头。能费奔流多少力，前头幸有一沙洲。","dynasty":"宋代","title":"皇恐滩三首"}
{"author":"杨万里","content":"雷起嘉山半点苍，乖龙无地著身藏。莫嫌白雨来差晚，但遣黄云作大穰。","dynasty":"宋代","title":"和李子寿通判曾庆祖判院投赠喜雨口号八首"}
{"author":"杨万里","content":"夜渡惊滩有底忙，晓攀绝磴更禁当。周遭碧嶂无人迹，围入青天小册方。半世功名一鸡肋，平生道路九羊肠。何时上到梅花岭，北望螺峰半点苍。","dynasty":"宋代","title":"晓过皂口岭"}
{"author":"杨万里","content":"遥松烟未销，近竹露犹滴。石峰矜孤锐，喜以江自隔。清潭涵曦紫，碧岫过云白。回瞻宿处堤，路转不可觅。","dynasty":"宋代","title":"明发陈公径过摩舍那滩石峰下十首"}
{"author":"杨万里","content":"南海行几遍，东潮欠一来。若无韩子庙，只有越王台。文字天垂日，兴亡草上埃。聊吹鳄溪水，洒越六丁雷。","dynasty":"宋代","title":"谒昌黎伯庙"}
{"author":"杨万里","content":"龟鱼到此总回头，不但龟鱼蟹亦愁。底事诗人轻老命，犯滩冲石去韶州。","dynasty":"宋代","title":"峡山寺竹枝词五首"}
{"author":"杨万里","content":"一张五色石湖云，天上吹来堕小轩。化作虹桥倚锺阜，渡将老子到吴门。黄锺路鼓鸣清庙，玉亲金支舞秦尊。乃是寄侬诗数纸，却拈环怪向谁论。","dynasty":"宋代","title":"和谢石湖先生寄二诗韵二首"}
{"author":"杨万里","content":"浩斋先生第一孙，秀峰後进第一人。向来著论三分国，唤起阿瞒戮奸魄。有司手持金粟尺，越罗蜀锦遗道侧。洞庭昨夜起霜风，翩然欲登石廪与祝融。归来定有惊人句，肯寄江西道院翁。","dynasty":"宋代","title":"送刘子思往衡湘"}
{"author":"杨万里","content":"问渠田父定无饥，却道官人那得知。未送太仓新玉粒，敢先云子滑流匙。","dynasty":"宋代","title":"至後入城道中杂兴十首"}
{"author":"杨万里","content":"两日炎晖烈未收，连宵甘澍沛如流。大田今日非昨日，多稼新秋赛旧秋。凉气隔帘深亦透，香烟穿袖散难留。史君小试为霖手，便作江西第一州。","dynasty":"宋代","title":"病中喜雨，呈李吉州"}
{"author":"杨万里","content":"晚风一雨生新涨，只送仙槎到天上。十年相别一相逢，和气春风谈笑中。如今耆旧晨星似，犹及先生说遗事。舌端往往疏九河，只有剩浪无欠波。汉渠周柱几青竹，却在先生一泓腹。诸公道是今乏才，如何此士尚尘埃。此行青规更黄阁，拭目孤鸿径寥廓。能念南溪病客无，风来肯寄半行书。","dynasty":"宋代","title":"醉笔呈尚长道"}
{"author":"杨万里","content":"远近青山列尽屏，近山浓抹远山轻。高屏已出低屏外，更有孤峰出一层。","dynasty":"宋代","title":"云际寺前山顶却望幡竿、鹧鸪诸山二首"}
{"author":"杨万里","content":"南溪春酒碧于江，北地鹅梨白似霜。颓却老人山作玉，更加食邑醉为乡。春光如许天何负，雨点殊疏燕不妨。绝爱杞萌如紫蕨，为烹茗椀洗诗肠。","dynasty":"宋代","title":"清明果饮二首其一"}
{"author":"杨万里","content":"共伯松楸后，宗文玉雪初。吹灯躬夜绩，听子读残书。帅阃方兰膳，王畿又版舆。药成人不见，月里踏蟾蜍。","dynasty":"宋代","title":"丘母太硕人臧氏挽诗二首其二"}
{"author":"杨万里","content":"身在京师梦在乡，黄花又是一番黄。平生不解渊明语，菊却犹存径却荒。","dynasty":"宋代","title":"寄题喻叔奇国傅郎中园亭二十六咏菊径"}
{"author":"杨万里","content":"不见所知久，有怀何许开。百书终作恶，千里为渠来。邹鲁期程远，风霜鬓发催。不应师友地，只么遣空回。","dynasty":"宋代","title":"见张钦夫二首其二"}
{"author":"杨万里","content":"蚤作难为饭，前途又苦饥。尘劳正未了，眠食且随宜。小憩那思去，追程得更迟。馆人只冷眼，还为惜奔驰。","dynasty":"宋代","title":"午憩堆钱岭"}
{"author":"杨万里","content":"出昼民犹望，回军敌尚疑。时非不吾以，天未胜人为。自别知何恙，从谁话许悲。一生长得忌，千载却空思。","dynasty":"宋代","title":"故少师张魏公挽词三章其一"}
{"author":"杨万里","content":"读易堂边路，曾闻赤舄声。心从画前到，身在易中行。忧国何缘寿，思亲岂欲生。不应永州月，犹傍两窗明。","dynasty":"宋代","title":"故少师张魏公挽词三章其三"}
{"author":"杨万里","content":"书懒聊遮眼，诗穷只掉头。寒醒非不睡，薄醉奈何愁。火细霜还重，风停叶自投。半生灾疾里，谁遣未休休。","dynasty":"宋代","title":"和周仲觉三首其一"}
{"author":"杨万里","content":"春在梅边动，寒从月外来。贫于萤不暖，心与烛俱灰。此意悠悠著，从谁细细开。病来更忧患，泪尽只馀哀。","dynasty":"宋代","title":"和周仲觉三首其三"}
{"author":"杨万里","content":"细听无仍有，贪看立又行。落时晨却暗，积处夜还明。幸自漫山好，何如到夏清。似知吾党意，未遣日华晴。","dynasty":"宋代","title":"雪用欧阳公白战律仍禁用映雪访戴等故事赋三首示同社其三"}
{"author":"杨万里","content":"一命华其老，诸昆半作官。相高仍孝悌，不但盛衣冠。近别那云诀，临丧独忍看。心知公不恨，我自泪难乾。","dynasty":"宋代","title":"刘公佐亲家奉议挽词二首其二"}
{"author":"杨万里","content":"国尔怀孤愤，麟兮嗣古风。谓宜空冀北，何意召河东。榕叶烝山祲，梨花惨殡宫。传家今有子，身后未应穷。","dynasty":"宋代","title":"挽封州太守赵次公二首其一"}
{"author":"杨万里","content":"雁峰三径古，融水贰车新。自此相从后，还成永别晨。只今耆旧传，谁是老成人。剩欲书遗德，心悲语不真。","dynasty":"宋代","title":"挽封州太守赵次公二首其二"}
{"author":"杨万里","content":"径直夫何细，桥危可免扶。远山枫外淡，破屋麦边孤。宿草春风又，新阡去岁无。梨花自寒食，时节只愁予。","dynasty":"宋代","title":"寒食上冢"}
{"author":"杨万里","content":"寒球著意殿余芳，小底来禽大海棠。初喜艳红明芩子，忽看淡白散花房。风光不到棘围里，春色也寻茅舍旁。便有蜜蜂三两辈，啄长三尺绕枝忙。","dynasty":"宋代","title":"初出贡院买山寒球花数枝"}
{"author":"杨万里","content":"北风吹得山石裂，北风冻得人骨折。南来何曾识此寒，便恐明朝丈深雪。今朝幸不就船行，白浪打船君更惊。只是山行也不好，笋舆寸步风吹倒。","dynasty":"宋代","title":"正月晦日，自英州舍舟出陆，北风大作"}
{"author":"杨万里","content":"策第仍为邑，於公未足论。眼中无佛国，户外即韩门。道大功非细，人亡德则存。四风寄双泪，吹到秀峰原。","dynasty":"宋代","title":"刘世臣先生挽诗"}
{"author":"杨万里","content":"春，因呈子西长铗归乎逾十暑，不著鵕鸃冠。道是今年胜去年。特地减清欢。旧赐龙团新作崇，频啜得中寒。瘦骨如柴痛又酸。儿信问平安。","dynasty":"宋代","title":"武陵春"}
{"author":"杨万里","content":"至宝何缘识得全，骊珠浮没只俄然。金仙额上庄严底，只许凡人见半边。","dynasty":"宋代","title":"水沤二首"}
{"author":"杨万里","content":"敲冰汲水泉，炊玉酿霜醅。忽然油成泓，失却琼作堆。抱瓮输竹渠，挈瓶注银杯。银杯不解饮，倾泻入我怀。酒圣凡五传，道统到吾侪。谁云孟氏醇，轲死不传来。醉乡天张幕，糟丘麴为台。吾欲往相宅，今夕未拟回。","dynasty":"宋代","title":"惠诗惠泉酒熟"}
{"author":"杨万里","content":"云散烟还合，天昏日半烘。青山犹淡白，碧水欲轻红。棹进欣恬浪，公无怨逆风。回思五湖里，敢望大江东。","dynasty":"宋代","title":"解舟雷江，过东流县"}
{"author":"杨万里","content":"东坡太白两诗翁，诗到庐山笔更锋。倒挂银河分一脉，擘开玉峡出双龙。天孙织锦机全别，仙子裁云手自缝。界破青山安用洗，涴他瀑布却愁侬。","dynasty":"宋代","title":"又跋东坡、太白瀑布诗，示开先序禅师"}
{"author":"杨万里","content":"初作眉头皱，还成簟面班。小风来不住，织遍一池间。","dynasty":"宋代","title":"水纹二首"}
{"author":"杨万里","content":"一春今岁两中和，信道韶华定较多。二月半头花已尽，脱空日月退还他。","dynasty":"宋代","title":"寒食前一日行部过牛首山七首其七"}
{"author":"杨万里","content":"无计柰何春日长，宰予介绍谒羲皇。蚁缯问阵天又雨，蜂欲舂粮花政香。","dynasty":"宋代","title":"春雨不止二首"}
{"author":"杨万里","content":"雨里油窗莫要关，滴来堪玩洒堪闻。万珠贡入龙宫了，剩得檐前数颗看。","dynasty":"宋代","title":"江雨三首"}
{"author":"杨万里","content":"侧塞千山缝也无，上天下井万崎岖。昨朝曾过芙蓉渡，寻到溪源一线初。","dynasty":"宋代","title":"过松源晨炊漆公店六首其一"}
{"author":"杨万里","content":"荻篱萧洒织来新，茅屋横斜画不真。乾地种禾那用水，湿芦经火自成薪。岛居莫笑三百里，菜把活它千万人。白浪打天风动地，何曾惊著一微尘。","dynasty":"宋代","title":"从丁家洲避风行小港出荻港大江三首其二"}
{"author":"杨万里","content":"船阁寒沙待晚潮，行人舟子各相招。银山一朵三千丈，隔海飞来对面销。","dynasty":"宋代","title":"鲜鱼潭登舟"}
{"author":"杨万里","content":"出城即便见青原，正在长江出处天。却到青原望城里，楼台些子水云边。","dynasty":"宋代","title":"至永和"}
{"author":"杨万里","content":"客传涅须法，老子付一笑。借令白再玄，能令年再少。","dynasty":"宋代","title":"自嘲白须三首其二"}
{"author":"杨万里","content":"春光欲动意犹迟，未许游人浪见伊。只有梅花藏不得，隔篱穿竹出横枝。","dynasty":"宋代","title":"庚戍正月三，约同舍游西湖十首"}
{"author":"杨万里","content":"风欹众柳自成姘，雨泣残花不忍看。急唤麴生尝杏子，及渠小苦未生酸。","dynasty":"宋代","title":"清明雨寒八首"}
{"author":"杨万里","content":"辇路金丝半欲垂，外间玉爪未渠开。上林柳色休多忆，更趁春风看一回。","dynasty":"宋代","title":"新柳"}
{"author":"杨万里","content":"碧落仙人出作州，青原诗伯佐承流。江山得助催新句，风月平分入胜游。清献濂溪两宾主，崆峒章贡再赓酬。旧时绿水红莲客，南望旗幢鬓已秋。","dynasty":"宋代","title":"七字敬饯周彦敷府判直阁之官虎城"}
{"author":"杨万里","content":"公如月欠一分圆，生死应同昼与昏。鼎鼐□□□□□，□□露□留好□。","dynasty":"宋代","title":"萧照邻参政大资挽诗"}
{"author":"杨万里","content":"药里关心正腹烦，强排孤闷到东园。行穿一一三三径，来往红红白白间。绕树仰看浑不见，隔溪回望不胜繁。村村桃李家家柳，脚力酸时坐看山。","dynasty":"宋代","title":"雨霁看东园桃李，行溪上，进退格"}
{"author":"杨万里","content":"轿中万兀路千萦，死尽村鸡无一鸣。落月正明知未晓，暗泉甚远只闻声。自缘客子行来早，岂是秋天不肯明。午热未来先下店，却将尽睡补宵征。","dynasty":"宋代","title":"四更发青阳县西五里柯家店"}
{"author":"杨万里","content":"鸡省有贞植，鹜行销昼烦。憎柳媚绿暗，伴梅耿黄昏。何须雪贸贸，始爱渠轩轩。坚守孤竹国，肯折先轸元。如何桃李时，笋短不出垣。周郎夜入直，挟策携酒尊。为渠问玄夫，乃遇震为坤。喜渠必蕃昌，吟到落金盆。晓唤郭橐驼，提耳细细言。汲水龙井泓，辇土天竺原。妙偷造化窟，仁及冰霜根。为赋淇奥诗，绝去笔墨痕。何时淮阴市，能报漂母恩。周郎顾之笑，吾自哀龙孙。","dynasty":"宋代","title":"和周元吉左司东省培竹"}
{"author":"杨万里","content":"花飞十不啻五六，青子团枝失红簇。江南桃李总成阴，不论少城与韦曲。酴醾珍重不浪开，晚堆绿云点永玉。体薰山麝非一脐，水洗银河费千斛。滴成小蓓密於糁，乱走长条柔可束。醉眸须及月下来，破鼻细从风处触。先生未必被花恼，偶与门人暮春浴。为怜压架十万枝，小立傍边领新馥。剩拚妙语宠琼蕤，更掇浦英酿酃渌。先生何犹便杜门，霜鬓犹烦玉堂宿。","dynasty":"宋代","title":"和罗武冈钦岩酴醾长句"}
{"author":"杨万里","content":"凭久栏干可一桮，湖山飞入水中来。多情燕子能相劝，舞破东风去却回。","dynasty":"宋代","title":"上已同沈虞卿、尤延之、王顺伯、林景思游湖"}
{"author":"杨万里","content":"冷笑元无味，孤高别有心。谁将桃李眼，雪里解相寻。","dynasty":"宋代","title":"芗林五十咏·岁寒亭"}
{"author":"杨万里","content":"花早春何力，香寒晓尽吹。月摇横水影，雪带入瓶枝。","dynasty":"宋代","title":"梅花"}
{"author":"杨万里","content":"危沙崩岸欲侵墙，直下清江百尺强。过了笋舆元未觉，忽然回首冷思量。","dynasty":"宋代","title":"庚子正月五日晓过大皋渡二首"}
{"author":"杨万里","content":"际晚江风刮面来，晓寒已去却重回。也知青女嫁滕六，巽二何须强作媒。","dynasty":"宋代","title":"兰溪解舟四首"}
{"author":"杨万里","content":"尚有周郎手种痕，怀人将竹当人看。寄言黄鹤楼前客，今岁新添十五竿。","dynasty":"宋代","title":"省中直舍因敲新怀周元吉三首"}
{"author":"杨万里","content":"两岸千千万万峰，看来冷白复寒红。人言雪岭非银岭，三日晴光晒不融。","dynasty":"宋代","title":"兰溪解舟四首"}
{"author":"杨万里","content":"折得荷花伴我幽，更搴荷叶伴花愁。孤芳欲落偏多思，一片先垂半不收。","dynasty":"宋代","title":"瓶中红白二莲五首"}
{"author":"杨万里","content":"红红白白定谁先，嫋嫋娉娉各自妍。最是倚栏娇分外，却缘经雨意醒然。晚春早夏浑无伴，暖艳暗香政可怜。好为花王作花相，不应只遣侍甘泉。","dynasty":"宋代","title":"多稼亭前两槛芍药，红白对开二百朵"}
{"author":"杨万里","content":"午梦扁舟花底。香满两湖烟水。急雨打篷声。梦初惊。却是池荷跳雨。散了真珠还聚。聚作水银窝。泻清波。","dynasty":"宋代","title":"昭君怨咏荷上雨"}
{"author":"杨万里","content":"只今新暑已歊然，作麽禁当六月天。飞上风前最凉处，年年输与柳梢蝉。","dynasty":"宋代","title":"端午後顿热"}
{"author":"杨万里","content":"偶於古柳檕春船，云放千峰月满川。跳入广寒宫里坐，下看碧玉镜中天。斯须万象都成雪，遮莫三更且未眠。归到金陵入官府，梦中说梦也无缘。","dynasty":"宋代","title":"小箬舟中望月"}
{"author":"杨万里","content":"南湖隔水见渔灯，鴈落芦汀八字横。对面双峰烟雨里，双峰外面是宜兴。","dynasty":"宋代","title":"过洛社望南湖暮景三首"}
{"author":"杨万里","content":"细雨澹无质，安得更有声。如何却作泥，亦能妨晨征。宿昔忽过暄，心知非坚晴。何须暄晴极，然後寒雨生。寒暄使人觉，妙物亦何曾。翦翦自神妙，无乃与物矜。造物本非作，观者或强名。老夫近稍聋，此事无暇听。平生感秋至，此意今已平。独念老病身，颇不耐夙兴。何时归故园，宴眠闭柴荆。鸣鸡亦不留，好梦无吾惊。他年忆此诗，惘如宿酒醒。思归已可喜，而况真归耕。","dynasty":"宋代","title":"秋雨蚤作有叹"}
{"author":"杨万里","content":"外计堂前柳绝奇，南中无此雨涡丝。午风不动休嫌暑，要看枝枝自在垂。","dynasty":"宋代","title":"南雄驿前双柳"}
{"author":"杨万里","content":"眼底无群子，毫端有百川。修名如扬月，余事亦凌烟。剩欲携藤去，相从听雨眠。恐渠即霄汉，泉石罢潺湲。","dynasty":"宋代","title":"和罗巨济山居十咏"}
{"author":"杨万里","content":"天将天堑护吴天，不数殽函百二关。万里银河泻琼海，一双玉塔表金山。旌旗隔岸淮南近，鼓角吹霜塞北闲。多谢江神风色好，沧波千顷片时间。","dynasty":"宋代","title":"过扬子江二首"}
{"author":"杨万里","content":"一年两蹈西山路，西山笑人应鲜语。胸中百解朱墨尘，两卷珠帘无半句。殷懃买酒谢西山，惭愧山光开我颜。鬓丝浑为催科白，尘埃满胸独遑惜。","dynasty":"宋代","title":"过西山"}
{"author":"杨万里","content":"霜余雪後夜无风，人在灯前梅影中。玉作寒蔬冰作酒，诗人犹自怨天穷。","dynasty":"宋代","title":"夜座小集"}
{"author":"杨万里","content":"平生行路敢求安，便要求安也大难。古寺无门更无壁，若教半夜作春寒。","dynasty":"宋代","title":"宿滩头海智寺"}
{"author":"杨万里","content":"不夜非关月，无风也自香。着花能许细，落子不多长。玊糁开犹半，金须捻更强。得秋何恨脕，胦暑却生凉。","dynasty":"宋代","title":"秋日见橘花二首"}
{"author":"杨万里","content":"江西春好不閞渠，只说平园绝世无。牡丹百种移洛苑，海棠千树赛成都。坐令浮花并浪蕊，谁敢涂鈆更抹朱。不应一朵翻阶艳，慱得龙宫八十珠。","dynasty":"宋代","title":"和益公见谢红都胜芍药之句"}
{"author":"杨万里","content":"新堂略有次第否，忙里从公一来觑。是时新晴收旧雨，小风吹花掠巾屦。江山只道不解语，云何惠然堂上聚。北山故挽南山住，东溪不遣西溪去。向来天藏在何处，遭公拈出天不拒。旧亭不为山作主，背山起楼何以故。更烦好手铲东阜，放出钓台寸来许。","dynasty":"宋代","title":"题严州新堂"}
{"author":"杨万里","content":"朝朝蚤起挂南窗，要看梅花试晓妆。两树相挨前後发，老夫一月不烧香。","dynasty":"宋代","title":"南斋前梅花二首"}
{"author":"杨万里","content":"去秋行部惨山容，得似春山意态浓。嫩绿峰当新雨後，乱红花发烂晴中。仙姿玉骨丹青写，雾鬓风鬟锦绣幪。染得笔头生五色，急将描取入诗筒。","dynasty":"宋代","title":"新路店道中"}
{"author":"杨万里","content":"一路石山春更绿，见骨也无斤许肉。一峰过了一峰来，病眼将迎看不足。先生尽日行石间，恰如蚁子缘假山。穿云渡水千万曲，此身元不离岩峦。莫嫌宿处破茅屋，四方八面森冰玉。孤峰高绝连峰低，冈者如廪尖如锥。苍然秀色借不得，春风领入玉东西。英州那得许多石，误入天公假山国。","dynasty":"宋代","title":"英石铺道中"}
{"author":"杨万里","content":"傅语清心阁，欣逢诗主人。莺花无恙否，风月一番新。旧日行吟处，今来迹已陈。应怜杨县尹，须鬓两如银。","dynasty":"宋代","title":"寄奉新锺宰"}
{"author":"杨万里","content":"忽报故人至，知从何许来。满怀俱玉雪，半语不尘埃。聚散千江月，悲驩一酒杯。樯乌有底急，一夕百相催。","dynasty":"宋代","title":"送永州唐德明"}
{"author":"杨万里","content":"谁言玉井春，不作双井味。会有眠云客，领略两相似。","dynasty":"宋代","title":"芗林五十咏·玉井"}
{"author":"杨万里","content":"澹翁家近醉翁家，二老风流莫等差。黄帽朱耶饱烟雨，白头紫禁判写花。补天老手何须石，行地新堤早著沙。三岁别公千里见，端能鲜榻瀹春芽。","dynasty":"宋代","title":"见澹庵胡先生舍人"}
{"author":"杨万里","content":"苏湖元以水为乡，春早偏欺润与常。一雨忽来三昼夜，两公卷入八诗章。","dynasty":"宋代","title":"和李子寿通判曾庆祖判院投赠喜雨口号八首"}
{"author":"杨万里","content":"医家者流多卢人，亦如许靖浪得名。有眼何曾识内经，有手何曾赦方兄。一丸足可杀一命，却道良医逢死病。荆溪此辈端不稀，向来吾儿命如丝。孟君谈笑能起死，吾儿更生一弹指。我今挂帆上江西，君来送我别荆溪。赠别只有七字诗，千万珍重慰相思。它年荆溪说神医，非吾孟君更阿谁，仓公华佗何必奇。","dynasty":"宋代","title":"送医家孟宗良汉卿"}
{"author":"杨万里","content":"茧纸松煤细作行，两诗字字可珍藏。书生伎俩成何事？只传虚名万古香。","dynasty":"宋代","title":"和冯倅投赠韵二首"}
{"author":"杨万里","content":"一腹储三箧，双钩挽万牛。行身平中准，阅世澹於秋。紫诰犹新墨，霜髯忽古丘。清风未作记，挂剑泪川流。","dynasty":"宋代","title":"谢从善挽词"}
{"author":"杨万里","content":"两渠水夹一堤宽，个是东皇大御园。旋插绿杨能几日，新枝已自不胜繁。","dynasty":"宋代","title":"过广济圩三首"}
{"author":"杨万里","content":"汗如雨点涌人肤，一一须根一一珠。不道去年秋不热，今年秋热去年无。","dynasty":"宋代","title":"秋暑三首"}
{"author":"杨万里","content":"壕水深清一镜如，天倾瑶屑打成酥。琉璃缸面熬琼粥，酿出珠宫白玉腴。","dynasty":"宋代","title":"雪中登净远亭四首"}
{"author":"杨万里","content":"银河一派天上来，霜松万本水际栽。公干作亭占佳处，拦住清风入窗户。醉馀绿绮膝上横，学得松声与水声。更待九秋月亭午，白玉壶中有新句，烦君赤手双拾取。","dynasty":"宋代","title":"题永丰刘伯英双清亭"}
{"author":"杨万里","content":"抛笏投簪四见秋，宦情世味两俱休。尘随日影穿窗喜，叶卷风声刮地愁。文武自匀香底火，圣贤教带老时篘。夜来富贵非人世，梦钓沧浪雪满舟。","dynasty":"宋代","title":"十一月朔早起"}
{"author":"杨万里","content":"江妃有诀煮真珠，菰饭牛酥软不如。手擘鸡腮金五色，盘倾骊领琲千余。夜光明月供朝嚼，水府龙宫恐夕虚。好与蓝田餐玉法，编归碎谷赤松书。","dynasty":"宋代","title":"食鸡头子二首"}
{"author":"杨万里","content":"要知诗客参江西，政似禅客参曹溪。不到南华与修水，於何传法更传衣。吾家亲党子罗子，只今四海习凿齿。花红玉白几百篇，塞破锦囊脱无底。三年簿领修水涯，夜半亲传双井芽。定知诵向百僚上，不道长江与落霞。","dynasty":"宋代","title":"送分宁主簿罗宏材秩满入京"}
{"author":"杨万里","content":"平生师友两相知，苦为君王惜一衣。剌口争来争不得，青蝇犹傍太阳飞。","dynasty":"宋代","title":"跋澹庵先生缴张钦夫赐章服答诏二首"}
{"author":"杨万里","content":"无波可照底须窥，与柳争娇也学垂。破晓骤晴天有意，生红新晒一絇丝。","dynasty":"宋代","title":"垂丝海棠二首"}
{"author":"杨万里","content":"一路都岑寂，蓝坑分外荒。屋疏茅送月，壁密荻分霜。病趾催趺坐，残更妒晓光。暖寒无上策，来早借朝阳。","dynasty":"宋代","title":"至日宿蓝坑小民居，竹柱荻壁，壁皆不土"}
{"author":"杨万里","content":"名园曲水费工夫，玉甃琼磨滴水无。谁把流觞借诗老，天生九曲一水渠。","dynasty":"宋代","title":"寄题喻叔奇国傅郎中园亭二十六咏曲水"}
{"author":"杨万里","content":"不是城中是甑中，雨馀日色更明红。若为飞上金山顶，独立长江万里风。","dynasty":"宋代","title":"午热登多稼亭五首其三"}
{"author":"杨万里","content":"行尽天涯未遣休，梅州到了又潮州。平生岂愿乘肥马，临老须教过瘦牛。梦里长惊炊剑首，春前应许赋刀头。夜来尚有余樽在，急唤渠侬破客愁。","dynasty":"宋代","title":"过瘦牛岭"}
{"author":"杨万里","content":"守臣两月祷山川，诏旨才颁便沛然。不是格天缘诏旨，忧民天子本如天。","dynasty":"宋代","title":"六月喜雨三首"}
{"author":"杨万里","content":"归来长恐已春迟，恰是东风二月时。路上桃花亦懽喜，为人浓抹湿燕支。","dynasty":"宋代","title":"鹅鼻铺前桃花"}
{"author":"杨万里","content":"西湖野僧誇藏冰，半年化作真水精。南湖诗人笑渠拙，不如侬家解乾雪。藏冰窨子山之幽，镵透九地山鬼愁。侬家藏雪有妙手，分明晒在翡翠楼。向来巽二拉滕六，玉妃夜投玉川屋。剪水作花吹朔风，揉云为粉散寒空。醉挥两袖拂银汉，梢头万斛冷不融。琼田挈月拾翠羽，砌成重楼天半许。盘作青蛟吐绿雾，乱飘六出薰沉炷。人间雪脆那可藏，天上雪落何曾香。三月尽头四月首，南湖香雪今谁有，分似诚斋老诗叟。碎挼玉花泛春酒，一饮一石更五斗。","dynasty":"宋代","title":"走笔谢张功父送似酴醾"}
{"author":"杨万里","content":"老子年来画入神，凿空幻出墨梅春。壁为玉板灯为笔，整整斜斜样样新。","dynasty":"宋代","title":"醉后撚梅花近壁以灯照之宛然如墨梅"}
{"author":"杨万里","content":"一年两踏西山路，西山笑人应解语。胸中百斛朱墨尘，雨捲珠帘无半句。殷勤买酒谢西山，惭愧山光开我颜。鬓丝浑为催科白，尘埃满胸独遑惜。","dynasty":"宋代","title":"过西山"}
{"author":"杨万里","content":"三日东园近却赊，东风翦翦雨斜斜。春容雨打风吹尽，犹有金沙最後花。","dynasty":"宋代","title":"雨後登度雪台"}
{"author":"杨万里","content":"客至从嗔不著冠，起来信手揽书看。小蜂得计欺侬睡，偷饮晴窗砚滴乾。","dynasty":"宋代","title":"南溪山居秋日睡起"}
{"author":"杨万里","content":"兀坐船中只欲眠，不如船外看山川。松江是物皆诗料，兰桨穿湖即水仙。将取垂虹亭上景，都皈却月观中篇。正缘王事游方外，凿齿弥天未当贤。","dynasty":"宋代","title":"过太湖石塘三首"}
{"author":"杨万里","content":"白白红红两不真，重重叠叠是精神。谁言跂石眠云客，也见长杨五柞春。","dynasty":"宋代","title":"行阙养种园千叶杏花二首其二"}
{"author":"杨万里","content":"月波成露露成霜，借与南枝作淡妆。寒入玉衣灯下薄，春撩雪骨酒边香。却於老树半枯处，匆走一梢如许长。道是疏花不解语，伴人醒醉伴人狂。","dynasty":"宋代","title":"克信弟坐上赋梅花二首"}
{"author":"杨万里","content":"琼瑶风骨褐衣裘，野果初红玉露秋。僧孺唤渠登牓尾，季狸只合隐山头。","dynasty":"宋代","title":"德远叔坐上赋肴核八首牛尾狸"}
{"author":"杨万里","content":"我岂忘怀一亩居，谁令爱读数行书。秋南春北鴈相似，柳思花情莺不如。上市鱼虾村店酒，带花菘芥晚春蔬。长亭一醉非难事，造物相撩莫管渠。","dynasty":"宋代","title":"宿横冈"}
{"author":"杨万里","content":"紫宸廊回寒无价，文石庭乾扫不融。又喜来年书大有，谁知圣主是天公。稍缓鸣靴不住催，一声弃拜忽如雷。封章进了仪曹退，文武班齐上相来。白发两年陪贺雪，紫衣数辈小傅桮。赐休退食端何恨，未到西湖探早梅。","dynasty":"宋代","title":"紫宸殿拜表贺雪二首"}
{"author":"杨万里","content":"船阁寒沙待晚潮，行人舟子各相招。银山一朵三千丈，隔海飞来对面销。","dynasty":"宋代","title":"鲜鱼潭登舟"}
{"author":"杨万里","content":"爱月斜仍细，占星久未过。浪传商用事，正苦汗成河。蛛喜今宵缀，蝇憎昨日多。吾文那乞巧，诗或拟阴何。","dynasty":"宋代","title":"和人七夕"}
{"author":"杨万里","content":"拟借丹青画作图，退休老子作渔夫。凤凰池上虽荣贵，何似清闲看浴凫。","dynasty":"宋代","title":"雨后至溪上三首其三"}
{"author":"杨万里","content":"作腊聊村酒，依人只短檠。略无更可数，听到雨无声。犬吠知何苦，鸡寒肯更鸣。生来眠不足，老去梦难成。","dynasty":"宋代","title":"腊夜普明寺睡觉"}
{"author":"杨万里","content":"山有浓岚水有氛，非烟非雾亦非云。北人不识南中瘴，只到龙川指似君。","dynasty":"宋代","title":"明发龙川二首"}
{"author":"杨万里","content":"雕碎肝脾只坐诗，须髯成雪鬓成丝。暮云薄倖斜阳劣，合造清愁付阿谁。","dynasty":"宋代","title":"湖天暮景五首其四"}
{"author":"杨万里","content":"夹路疏篱锦作堆，朝开暮落复朝开。抽心粔籹轻拖糁，近蔕燕支酽抹腮。占破半年犹道少，何曾一日不芳来。花中却是渠长命，换旧添新底用催。","dynasty":"宋代","title":"道旁槿篱"}
{"author":"杨万里","content":"红红紫紫尽纭纭，韵处终输廋岭君。未说王花水雪骨，新阴先绿半春云。","dynasty":"宋代","title":"走笔和张功父玉照堂十绝"}
{"author":"杨万里","content":"近有村人带血论，使君亲与验伤痕。骛行刚道非行劫，只是行人两作喧。","dynasty":"宋代","title":"十山歌呈太守胡平一"}
{"author":"杨万里","content":"梅花雪後杏花风，老面逢春只强红。诗句行来行去里，情怀不醉不醒中。","dynasty":"宋代","title":"春夜孤坐三首"}
{"author":"杨万里","content":"把酒春如许，论诗夜未央。相逢便金石，何必试冰霜。离合知难免，愁思自不忘。他年一茅屋，公肯访荒凉？","dynasty":"宋代","title":"送傅安道郎中将漕七闽二首"}
{"author":"杨万里","content":"太史留题快阁诗，旧碑未必是真题。六丁搜出严家墨，白日青天横紫蜺。","dynasty":"宋代","title":"题太和宰卓士直寄新刻山谷快阁诗真迹二首"}
{"author":"杨万里","content":"背秋新理小园荒，过雨畦丁破块忙。菜子已抽蝴蝶翅，菊花犹著郁金裳。从教芦菔专车大，早觉蔓菁扑鼻香。宿酒未销羹糁熟，析酲不用柘为浆。","dynasty":"宋代","title":"梦种菜"}
{"author":"杨万里","content":"一岁官拘守一州，天将行役赐清游。青山绿水留连客，碧树丹枫点缀秋。夜梦昼思都是景，左来右去不胜酬。我无韦偃丹青手，只向囊中句里收。","dynasty":"宋代","title":"晨炊旱塘"}
{"author":"杨万里","content":"春事已如许，山居殊未知。绿光风度麦，白碎日翻池。景好怀翻恶，人嬉我独悲。郊行聊著眼，兴到漫成诗。","dynasty":"宋代","title":"春晚往永和"}
{"author":"杨万里","content":"忆哭清湘掾，诸孤未裹头。盛年能素节，凛气却清秋。眼底生刍奠，身前汎柏舟。无龄还有德，此母不应愁。","dynasty":"宋代","title":"四十九叔祖母朱氏孺人挽词"}
{"author":"杨万里","content":"今晨晴颇懒，昨夜雨犹声。欲社燕先觉，半春莺未鸣。诗非一字苦，句岂十分清。参透江西社，无灯眼亦明。","dynasty":"宋代","title":"和周仲容春日二律句其二"}
{"author":"杨万里","content":"石子密铺径，竹茎疏作行。不缘憩驺仆，几失此山房。佛像看都好，林花静自香。未须清兴尽，归更借僧床。","dynasty":"宋代","title":"之永和小憩资寿寺"}
{"author":"杨万里","content":"古声弹九寡，妙学足三多。十载才重见，百年当几何。入州非不肯，出伏即相过。安得看云语，金盆仄白河。","dynasty":"宋代","title":"和文明主簿叔见寄之韵二首其一"}
{"author":"杨万里","content":"四海皆兄弟，何如真弟兄。吾今有弟在，眼只为渠横。剩欲驱涛壮，犹应倒峡清。青春不可又，未欲傍长檠。","dynasty":"宋代","title":"和济翁见寄之韵二首其二"}
{"author":"杨万里","content":"学诗须透脱，信手自孤高。衣钵无千古，丘山只一毛。句中池有草，子外目俱蒿。可口端何似，霜螯略带糟。","dynasty":"宋代","title":"和李天麟二首其一"}
{"author":"杨万里","content":"克己今颜子，承家小吕申。只愁无好手，不道欠斯人。一别时飞几，重来事总新。祥琴声尚苦，可更话酸辛。","dynasty":"宋代","title":"见张钦夫二首其一"}
{"author":"杨万里","content":"不见所知久，有怀何许开。百书终作恶，千里为渠来。邹鲁期程远，风霜鬓发催。不应师友地，只么遣空回。","dynasty":"宋代","title":"见张钦夫二首其二"}
{"author":"杨万里","content":"道合宁嫌晚，心期不用多。于公犹未见，此恨独如何。颇辱谈间问，端须雪里过。门阑当欠士，许寄病身么。","dynasty":"宋代","title":"见潭帅刘恭父舍人二首其二"}
{"author":"杨万里","content":"承华下直直几廷，新暑醺人睡不成。到得曲肱贪梦好，无端急雨打荷声。起看翠盖如相戏，乱走明珠却细倾。归路开心最凉处，水风四面一桥横。","dynasty":"宋代","title":"东宫讲退。触热入省，倦甚小睡"}
{"author":"杨万里","content":"秋气集南涧，清风来故人。遗我一端绮，桃李不成春。大句斡元造，高词媲皇坟。百衲收寸锦，一字买堪贫。苦恨邻里间，良觌渺无因。今日是何朝，始闻扣柴荆。黄菊有佳色，寒水各依痕。且共欢此饮，重与细论文。何以报佳惠，山中有白云。","dynasty":"宋代","title":"胡季亨赠集句古风效其体奉酬"}
{"author":"杨万里","content":"枉教一月费春风，不及朝来细雨功。草色染来蓝样翠，桃花洗得内般红。","dynasty":"宋代","title":"明发海智寺遇雨二首"}
{"author":"杨万里","content":"深於池沼浅於河，动地风来也不波。只道东来行役苦，胡床面面是菱荷。","dynasty":"宋代","title":"苕溪登舟"}
{"author":"杨万里","content":"芒鞋葵扇颇萧然，倦倚胡床不是眠。避暑无藏身去处，追凉行尽竹旁边。","dynasty":"宋代","title":"午热登多稼亭五首"}
{"author":"杨万里","content":"秋气集南涧，清风来故人。遗我一端绮，桃李不成春。大句干元造，高词媲皇坟。百衲收寸锦，一字买堪贫。苦恨邻里间，良觌渺无因。今日是何朝，始闻扣柴荆。黄菊有佳色，寒水各依痕。且共欢此饮，重与细论文。何以报佳惠，山中有白云。","dynasty":"宋代","title":"胡季亨赠集句古风，效其体奉酬"}
{"author":"杨万里","content":"石翁谁怒犹睥目，石婆多愁鬓先秃。荒山野水四无人，二老对立今几春。珠襦玉匣化为土，金鴈银凫亦飞去。知是六朝何帝陵，摩挲碧藓俱无语。","dynasty":"宋代","title":"再赋石翁石婆"}
{"author":"杨万里","content":"薄薄云收日，霏霏雨散池。平波光去远，疏点晕来迟。所部余千里，初程第一诗。先驱问行李，双堠且晨炊。","dynasty":"宋代","title":"明发金陵晨炊义井"}
{"author":"杨万里","content":"空山一雨山溜急，漂流桂子松花汁。土膏松暖都渗入，蒸出蕈花团戢戢。戴穿落叶忽起立，拨开落叶百数十。蜡面黄紫光欲湿，酥茎娇脆手轻拾。响如鹅掌味如蜜，滑似蒪丝无点涩。伞不如笠钉胜笠，香留齿牙麝莫及。菘羔楮鸡避席揖，餐玉茹芝当却粒。作羹不可疏一日，作腊仍堪贮盈笈。","dynasty":"宋代","title":"蕈子"}
{"author":"杨万里","content":"两晨又不到东园，沙径朝来合小乾。可惜红梅将落去，怕风怕雨不来看。","dynasty":"宋代","title":"中和节日步东园三首"}
{"author":"杨万里","content":"湖堤插柳早青葱，犹带隋家旧土风。莫笑千株尺来许，看渠揽尽夕阳红。","dynasty":"宋代","title":"过宝应县新开湖十首"}
{"author":"杨万里","content":"尽日山行意未销，皈来再与坐溪桥。山童抛石落溪水，唤作鱼儿波面跳。","dynasty":"宋代","title":"晚皈再度西桥四首"}
{"author":"杨万里","content":"波缓沤迟似让行，忽然赴岳怒还生。东归到底谁先後？何用争流作许声。","dynasty":"宋代","title":"观陂水"}
{"author":"杨万里","content":"锦水花潭照碧油，西清学士旧鳌头。随身琴鹤如清献，治蜀功名更武侯。无脱十行看暮召，不应三峡隔辰犹。垂杨管得人离别，舞破春风劝玉舟。","dynasty":"宋代","title":"饯赵子直制置阁学侍郎出帅益州，分\"未到五"}
{"author":"杨万里","content":"儿时行乐几时愁，老去情怀懒出游。市上人家重时节，典钗卖钏买灯球。","dynasty":"宋代","title":"郡中上元灯减旧例三之二而又迎送使客七首"}
{"author":"杨万里","content":"村里风回市里声，月中人看雪中灯。满城只道欢犹少，不道谯门冷似冰。","dynasty":"宋代","title":"郡中上元灯减旧例三之二而又迎送使客七首"}
{"author":"杨万里","content":"我壮君初冠，相逢便定交。即今俱白首，赴告忽黄茅。人物王兼谢，诗声岛与郊。病来无气力，不得奠兰肴。","dynasty":"宋代","title":"曾伯贡主簿挽诗二首"}
{"author":"杨万里","content":"天公分付水生涯，从小教他蹈浪花。煮蟹当粮那识米，缉蕉为布不须纱。夜来春涨吞沙觜，急遣儿童斸荻芽。自笑平生老行路，银山堆里正浮家。","dynasty":"宋代","title":"蜑户"}
{"author":"杨万里","content":"奏赋曾三北，兴能竟二南。如何双桂子，枉著拜亲衫。旧事馀诗酒，何人续笑谈。生前孝友在，伐石为公镵。","dynasty":"宋代","title":"罗元通挽诗"}
{"author":"杨万里","content":"平生取友狐竹君，馆之山崦与卜邻。风衿月佩霜雪身，只谈风节不论文。我开西斋对清润，每嫌隔窗不相近。别来桃李一再花，我长在外君在家。归来西斋挂窗处，此君忽在窗前住。绕墙捡校无来路，此君来路从何许？向来先生初出去，遣猿看墙鹤看户。如何鹤睡眼未开，此君一夜过墙来？明朝稚子满庭砌，豹丈玉骨龙苗裔。春风吹堕锦衣裳，仰看青士冠剑长。先生岂惜窗前地，与君同醒复同醉。","dynasty":"宋代","title":"西斋旧无竹。予归自毗陵，斋前忽有竹满庭。"}
{"author":"杨万里","content":"蒻笠端能直几钱，骑奴不拟雨连天。盖头旋折山葵叶，擘破青青伞半边。","dynasty":"宋代","title":"葵叶"}
{"author":"杨万里","content":"金刹深藏翠巘间，锺声吹下白云端。谁知东淛能诗客，也到南溪祝圣山。重碧清池染衣湿，软红香雾袭人寒。祝君来岁千秋节，著脚含元鵷鹭班。","dynasty":"宋代","title":"瑞庆节日同王式之诣云际寺满散"}
{"author":"杨万里","content":"泣露啼红作麽生，开时偏值杜鹃声。杜鹃口血能多少，不是征人泪滴成。","dynasty":"宋代","title":"晓行道旁杜鹃花"}
{"author":"杨万里","content":"只今新暑已歊然，作麽禁当六月天。飞上风前最凉处，年年输与柳梢蝉。","dynasty":"宋代","title":"端午後顿热"}
{"author":"杨万里","content":"雨後朝阴到午晴，空斋孤坐纳秋清。一蝉也解怜幽寂，柳外飞来叶底鸣。","dynasty":"宋代","title":"午坐卧治斋"}
{"author":"杨万里","content":"诗人今代谢宣城，举手新年章子平。雨剩风残忽春暮，花催草唤又诗成。五湖烟水三冬卧，万里云霄一日程。老里睡多吟里少，旧来句熟近来生。","dynasty":"宋代","title":"答章汉直"}
{"author":"杨万里","content":"锡山诗老立层霄，黄竹赓歌宴在瑶。有客梦中闻雪作，曲肱篷底信船摇。遥知端叶飘香袖，笑向梅花趁早朝。未叹山人负猿鹤，负渠缩项与长腰。","dynasty":"宋代","title":"追和尤延之检详紫宸殿贺雪"}
{"author":"杨万里","content":"方外诗豪张仲良，义风今日更谁双。绝怜病客无半眼，粥饭随宜到小窗。","dynasty":"宋代","title":"再病书怀呈仲良"}
{"author":"杨万里","content":"眼见台城作劫灰，一声荷荷可怜哉。梵王岂是无甘露，不为君王致蜜来。","dynasty":"宋代","title":"读梁武帝事"}
{"author":"杨万里","content":"红蓝细细糁晴包，紫玉森森走腻条。枯梗折教无一寸，并驱春力奔花梢。","dynasty":"宋代","title":"探杏二首"}
{"author":"杨万里","content":"寒勒花迟却速残，暖将絮过忽吹还。雪翻霁日光风急，球衮回廊曲榭闲。万里云天皆去处，群飞踪迹恣中间。道渠催得春阑著，春不缘渠独不阑。","dynasty":"宋代","title":"柳絮"}
{"author":"杨万里","content":"初约山寺游，端为怪奇石。那知云水乡，化作锦绣国。入门迳深深，过眼秋寂寂。隔竹小亭明，禂红漏疏碧。山僧引幽践，绝巘恣佳陟。三步绮为障，十步霞作壁。烂如屏四围，搭以帔五色。满山尽芙蓉，山僧所手植。秋英例臞淡，此花独腴泽。却忆补外时，朝士作祖席。是间万株梅，冷射千崖白。旧游不可寻，雪枝半榛棘。","dynasty":"宋代","title":"看刘寺芙蓉"}
{"author":"杨万里","content":"半似枯禅半似痴，也无何虑与何思。偶看清晓双双蝶，飞遍黄花一一枝。荒耽诗句枉劳心，忏悔莺花罢苦吟。也不欠渠陶谢债，夜来梦里又相寻。","dynasty":"宋代","title":"淋疾，复作医，云忌文字劳心，晓起自警"}
{"author":"杨万里","content":"特借丹青写二图，二图之意果何如。请君细看□□□，是亦□求无逸书。","dynasty":"宋代","title":"寄题太和宰赵嘉言勤民二图其一"}
{"author":"杨万里","content":"岭北泉流分外忙，一声一滴断人肠。浪愁出却庐陵界，未入梅山总故乡。","dynasty":"宋代","title":"憩分水岭望乡二首"}
{"author":"杨万里","content":"刘郎写照妙通神，三老图成又一新。只道老韩同传好，被人指点也愁人。","dynasty":"宋代","title":"题三老图二首其二"}
{"author":"杨万里","content":"午眠化蝶化未成，梦中澒洞发大声。军鼙雷鼓百千面，援桴齐下作一鸣。起来推窗无一物，海潮打入齐山窟。数洲翻覆相荡摩，四山动摇皆突兀。钱塘潮来声惊天，金陵潮来声寂然。此去金陵一千里，那得潮声来到此。长年三老笑复嘲，云是波声不是潮。清溪波头高过屋，大江波头泼日毂。清溪去江一步地，大江可望不可至。北风向晚动地来，跳出银峰万万堆。侬船莫管行不得，且看银峰永今夕。","dynasty":"宋代","title":"秋浦登舟阻风泊池口"}
{"author":"杨万里","content":"偶於古柳檕春船，云放千峰月满川。跳入广寒宫里坐，下看碧玉镜中天。斯须万象都成雪，遮莫三更且未眠。归到金陵入官府，梦中说梦也无缘。","dynasty":"宋代","title":"小箬舟中望月"}
{"author":"杨万里","content":"再岁来相叹，三杯忽语离。忍将垂老泪，滴作送行诗。子去侬犹住，身留梦亦随。南溪旧风月，千万寄相思。","dynasty":"宋代","title":"送子仁侄南归而首"}
{"author":"杨万里","content":"笑忆唐人句，无晴还有晴。斜阳白鸥影，疏雨子规声。台阁非吾事，溪山且此生。诗成何用好，诗好却难成。","dynasty":"宋代","title":"初夏日出且雨"}
{"author":"杨万里","content":"莫道蒪鲈不近名，尽谈鹏鷃未忘情。醉中赌得苕溪月，醒後还输茂苑莺。岂但二豪俱不见，向来三杰亦何成。有人来问适庵趣，便是公荣也一觥。","dynasty":"宋代","title":"寄题周元吉左司山居三咏·适庵"}
{"author":"杨万里","content":"猛士缘竿亦壮哉，踏空舞阔四裴回。一声白雨催花鼓，十二竿头总下来。","dynasty":"宋代","title":"正月五日以送伴借官侍宴集英殿十口号其七"}
{"author":"杨万里","content":"玉花小朵是山矾，香杀行人只欲颠。风掠水衣无处去，柳塘著在角头边。","dynasty":"宋代","title":"万安出郭早行"}
{"author":"杨万里","content":"前年寒早热亦早，去年寒迟热亦迟。何曾寒暑有迟速，通融三年那兑支。人生何必早得意，芍药荣时牡丹瘁。荣枯迟速一笑休，顺风今日好行舟。","dynasty":"宋代","title":"兰溪女儿浦晓寒"}
{"author":"杨万里","content":"圣经贤传紧关津，骚客诗家妙斧斤。总被先生漏消息，不令后辈隔知闻。都城一日纸增价，天下几人贫似君。不要绨袍却归去，平生笑杀送穷文。","dynasty":"宋代","title":"题临川李子经文藁"}
{"author":"杨万里","content":"吉文江水走玉虹，我家水西君水东。有时相思即命驾，连床夜雨听松风。中间薄宦各分散，南飞驾鹅北飞鴈。朝来驿骑打谯门，有客有客来相见。闻君携家入帝京，椎鼓发船天上行。也能枉辙九十里，来访江西道院僧。诗家两僊宿台省，红药苍苔紫薇影。若问山僧作麽生，日晏莺啼眠不醒。","dynasty":"宋代","title":"送曾无逸入为掌故"}
{"author":"杨万里","content":"炎晖十华生太皇，即宋光武赵少康。皇穹柱折地无轴，再辟三极纪八荒。与天同仁自同寿，八十万岁登九九。淳熙天子驾苍龙，春王三朝领群后。是时雪花晓尚飘，日华飞来雪即销。玉卮灩海泛椒柏，宝册错锦凋琼瑶。虞典汉仪照亿世，可无鸿笔描天地。下惟窥园几代孙，浓墨大书三万字。点窜封禅典引辞，涂改皇武贞符诗。珠玑金玉槌作屑，铸出夏鼎仍商彝。歧阳石鼓鱼贯柳，浯溪石崖非好手。谁将臣陾中兴庆寿篇，刻之玉版藏名山，何千万年，千万年！","dynasty":"宋代","title":"题薰陾中兴庆寿颂"}
{"author":"杨万里","content":"新葺怀古堂，旧临郭璞池。去岁夏徂秋，无日不此嬉。茨菰无暑性，芙蕖有凉姿。今年池水乾，老子来遂稀。岂惟来不留，亦复去靡思。朝来偶一到，又觉景特奇。水含霁後光，荷於风处欹。便有白鸥下，惊起翠羽飞。方池灩窗东，长池横檐西。红绿向背看，觞咏朝夕宜。此堂初无情，此池谅何知。如何涉斯世，乖逢亦有时。","dynasty":"宋代","title":"憩怀古堂"}
{"author":"杨万里","content":"符君天秀擢炎方，茧足担簦学北方。不是澹庵谪南海，姓名那得许芬香。","dynasty":"宋代","title":"跋符发所录上蔡语二首其二"}
{"author":"杨万里","content":"堂上清如水，芗林对两疏。只今诗社里，尽作企疏图。","dynasty":"宋代","title":"芗林五十咏·企疏堂"}
{"author":"杨万里","content":"吾诗多为海棠哦，花意依前怨不多。已拆未开浑是韵，乍浓还淡总由他。留连春色能销底，请托东风定肯麽。岂是少陵无句子，少陵未见欲如何。","dynasty":"宋代","title":"海棠四首"}
{"author":"杨万里","content":"含桃丹更圜，轻质触必碎。外看千粒珠，中藏半泓水。何人弄好手？万颗捣虚脆。印成花钿薄，染作水澌紫。北果非不多，此味良独美。","dynasty":"宋代","title":"樱桃煎"}
{"author":"杨万里","content":"游遍诸峰欲晚霞，倦投野寺觅煎茶。更无一个残僧在，归路却投田舍家。","dynasty":"宋代","title":"游云际寺，诸僧皆出，因过田家"}
{"author":"杨万里","content":"东坡无地顿危身，天赐黎山活逐臣。万里鲸波隔希奭，千年桂酒吊灵均。精忠塞得乾坤破，日月伴渠文字新。秪个短檐高屋帽，青莲未是謪仙人。","dynasty":"宋代","title":"寄题儋耳东坡故居，尊贤堂太守谭景先所二首"}
{"author":"杨万里","content":"初日新寒政晓霞，残山剩水稍人家。霜红半脸金甖子，雪白一川荞麦花。","dynasty":"宋代","title":"秋晓出郊二绝句"}
{"author":"杨万里","content":"梅花不合太争春，政盛开时却恼人。试折一枝轻著手，惊飞万点扑衣巾。","dynasty":"宋代","title":"多稼亭看梅二首其二"}
{"author":"杨万里","content":"诗人心绪几时休，逢著三春似九秋。数到五更仍五点，明朝还更有新愁。","dynasty":"宋代","title":"夜窗二首"}
{"author":"杨万里","content":"人言“长江无六月”，我言六月无长江。只今五月已如许，六月更来何可当！船仓周围各五尺，且道此中底宽窄！上下东西与南北，一面是水五面日。日光煮水复成汤，此外何处能清凉？掀篷更无风半点，挥扇只有汗如浆。吾曹避暑自无处，飞蝇投吾求避暑；吾不解飞且此住，飞蝇解飞不飞去。","dynasty":"宋代","title":"五月初二日苦熟"}
{"author":"杨万里","content":"敬亭宛水故依然，叠障双溪阿那边。谢守不生梅老死，倩谁海内裳风烟。","dynasty":"宋代","title":"晓过花桥入宣州界四首"}
{"author":"杨万里","content":"老无稚子为应门，病有毘耶伴此身。相府梵宫均是幻，却须舍宅即离尘。","dynasty":"宋代","title":"半山寺三首"}
{"author":"杨万里","content":"近岫遥峰翠作围，平田小港碧行迟。垂杨一径深深去，阿那人家住得奇。","dynasty":"宋代","title":"过南荡三首"}
{"author":"杨万里","content":"涌岫跳峰尺许宽，坐看云雾起岩间。九疑荒远巫阳险，未必真山胜假山。","dynasty":"宋代","title":"寄题喻叔奇国傅郎中园亭二十六咏小山"}
{"author":"杨万里","content":"遶亭怪石小山幽，夹径低枝压客头。幸自一来惟不早，梅花满地诉春愁。","dynasty":"宋代","title":"祷雨报恩到翟园四首"}
{"author":"杨万里","content":"焦山东，金山西，金山排霄南斗齐。天将三江五湖水，并作一江字杨子。来从九天上，泻入九地底。遇狱狱立摧，逢石石立碎。乾坤气力聚此江，一波打来谁敢当。金山一何强，上流独立江中央。一尘不随海风舞，一砾不随海潮去。四旁无蔕下无根，浮空跃出江心住。金宫银阙起峰头，槌鼓撞锺闻九州。诗人蹈雪来清游，天风吹侬上琼楼。不为浮玉饮玉舟，大江端的替人羞，金山端的替人愁。","dynasty":"宋代","title":"雪霁晓登金山"}
{"author":"杨万里","content":"青天赤日更黄埃，迎送纷纷正往来。一夜炎蒸无计奈，三更风雨领秋回。人生作麽禁寒暑，世事何如付酒杯。遮莫髯间点霜雪，何曾笔下减琼瑰。","dynasty":"宋代","title":"六月十八日立秋，送客夜归雨作"}
{"author":"杨万里","content":"岁晚能无感，诗成只独哦。萤光寒欲淡，秋雨暮偏多。伴老贫无恙，留愁酒肯麽。吟虫将落叶，为我拍还歌。","dynasty":"宋代","title":"雨夜"}
{"author":"杨万里","content":"爱他风物重徘徊，归路迟迟却快哉。曲折缘溪非细好，忽逢断岸却回来。","dynasty":"宋代","title":"归路过南溪桥二首"}
{"author":"杨万里","content":"山谷前头敢说诗，绝称漱井扫花词。後来全集教渠见，别有天珍渠得知。","dynasty":"宋代","title":"读张文潜诗二首"}
{"author":"杨万里","content":"晓思欢欣晚思愁，绕篱萦架太娇柔。木犀未发芙蓉落，买断西风恣意秋。","dynasty":"宋代","title":"牵牛花三首"}
{"author":"杨万里","content":"南中道是岛夷居，也有安期宅一区。屐齿苔痕犹故迹，霓旌鸾佩已清都。元戎解领三千骑，胜日来寻九节蒲。万岳松风和涧水，鸣琴漱玉自相娱。","dynasty":"宋代","title":"和巩釆若游蒲涧"}
{"author":"杨万里","content":"自幼仍投老，相欢不解愁。政缘湖外别，负却竹林秋。佳政真馀事，闻人说甚休。不应野水渡，横此济川舟。","dynasty":"宋代","title":"和庆长怀麻阳叔二诗其二"}
{"author":"杨万里","content":"帘拂云间竹，窗摇水下天。栏干斜倚处，风物正凄然。送眼看群叟，收罾得小鲜。可怜碧玉沼，不种一枝莲。","dynasty":"宋代","title":"题姜店水亭子"}
{"author":"杨万里","content":"梅花脑子撒成云，明月珠胎屑作尘。爱水舞来飞就影，怯风斜去却回身。真成一腊逢三白，并把三冬慱一春。开放船窗尽渠入，天差滕六访诗人。","dynasty":"宋代","title":"淮河舟中晓起看雪二首"}
{"author":"杨万里","content":"一命华其老，诸昆半作官。相高仍孝悌，不但盛衣冠。近别那云诀，临丧独忍看。心知公不恨，我自泪难乾。","dynasty":"宋代","title":"刘公佐亲家奉议挽词二首"}
{"author":"杨万里","content":"良辰巧与赏心违，四者能并自古稀。恰则今年重九日，也无黄菊两三枝。闭门幸免吹乌帽，有酒何须望白衣。政坐满城风雨句，平生不喜老潘诗。","dynasty":"宋代","title":"重九日雨仍，菊花未开，用辘轳体"}
{"author":"杨万里","content":"桃李何忙关又零，老怀昜感扫还生。略无花片经人眼，谁道春风不世情。腄去恐遭诗作祟，愁来当遣酒行成。子能觅句庸非乐，未必胸中用不平。","dynasty":"宋代","title":"和萧伯和韵"}
{"author":"杨万里","content":"客从南渡向侬来，我马西征拜此台。若问个中何所有，一腔热血和诗裁。","dynasty":"宋代","title":"自跋江西道院集戏答客问二首"}
{"author":"杨万里","content":"此老忒疏放，与春无怨私。何须寒食日，恰是别家时。荒店两三只，野花千万枝。前山有底恨，也学客开眉。","dynasty":"宋代","title":"午憩褚家方清风亭二首"}
{"author":"杨万里","content":"诗人今代谢宣城，举手新年章子平。雨剩风残忽春暮，花催草唤又诗成。五湖烟水三冬卧，万里云霄一日程。老里睡多吟里少，旧来句熟近来生。","dynasty":"宋代","title":"答章汉直"}
{"author":"杨万里","content":"夹岸濒河种稚桑，春风吹出万条长。船行老眼浑多忘，唤作西湖插拒霜。","dynasty":"宋代","title":"桑畴"}
{"author":"杨万里","content":"清晨上碧落，亲手启後户。斜东见西山，粹碧无纤雾。须臾半崦间，冉冉动微絮。吹作千峰云，立变万姿度。正北寻米山，遥隔一片雨。亭亭如仙子，晓起澣月露。天衣异人世，一色制轻素。两山谁不奇，裴回未能去。","dynasty":"宋代","title":"雨後晓登碧落堂"}
{"author":"杨万里","content":"桃李何忙关又零，老怀昜感扫还生。略无花片经人眼，谁道春风不世情。腄去恐遭诗作祟，愁来当遣酒行成。子能觅句庸非乐，未必胸中用不平。","dynasty":"宋代","title":"和萧伯和韵"}
{"author":"杨万里","content":"不分唐人与半山，无端横欲割诗坛。半山便遣能参透，犹有唐人是一关。","dynasty":"宋代","title":"读唐人及半山诗"}
{"author":"杨万里","content":"健青新走一梢长，外日东风引得狂。定自今番春色里，新枝别样占年光。","dynasty":"宋代","title":"走笔和张功父玉照堂十绝句其一"}
{"author":"杨万里","content":"初开犹见蔕和心，今日来看花满林。日照一团都是雪，更无红蜡与黄金。","dynasty":"宋代","title":"正月三日骤暖多稼亭前梅花盛开四首"}
{"author":"杨万里","content":"蚊子因凉减，蝉声入暮多。有愁无处著，不饮欲如何。","dynasty":"宋代","title":"暮坐中庭"}
{"author":"杨万里","content":"天教老子不空回，船泊山根雨顿开。归去江西人问我，也曾一到惠山来。","dynasty":"宋代","title":"泊舟无锡雨止遂游惠山"}
{"author":"杨万里","content":"江船初上滩，滩水政勃怒。船工与水斗，水力拦船住。琉璃忽破碎，永雪迸吞吐。竟令水柔伏，低头船底去。朝来发盈川，已过滩十许。但闻浪喧阗，未睹水态度。却缘看後船，偶尔见奇处。从此至三衢，犹有滩四五。","dynasty":"宋代","title":"东碛滩"}
{"author":"杨万里","content":"此君见我眼犹青，笑我吟髭雪点成。忆昔与君同舍日，听渠将雨作秋声。夜来递宿三更悄，叶底春寒一倍生。梦入故园数新笋，穿篱破藓几茎茎。","dynasty":"宋代","title":"二月望日，递宿南宫，和尤延之右司郎署疏竹"}
{"author":"杨万里","content":"好官易得忙不得，好人难做须著力。汝要作好官，令公书考不可钻。借令巧钻得，遗臭千载心为寒。汝要作好人，东家也是横。目民选官无选处，却与天者长青春。老夫今年六十四，大儿壮岁初筮仕。先人门户冷如冰，岂不愿汝取高位。高位莫爱渠爱了，高位失，丈夫老，则老官职不要讨。白头官里捉出来，生愁无面见草莱。老夫不足学圣贤，有前作譬如著棋。著到国手时国手，头上犹更尽有著。","dynasty":"宋代","title":"大儿长孺赴零陵簿，示以杂言"}
{"author":"杨万里","content":"浪喜出峡来，峡亦何曾出。两岸只无山，依旧江刻屈。","dynasty":"宋代","title":"回望峡山二首"}
{"author":"杨万里","content":"小小园亭亦自佳，晚云过雨却成霞。烂开栀子浑如雪，已熟来禽尚带花。","dynasty":"宋代","title":"初秋行圃四首"}
{"author":"杨万里","content":"遥怜天上桂华孤，月中何不种两株。唐人此句真绝唱，後来诗人半语无。向来何人秋风起，吹脱广寒双桂子。落向君家楼阁前，种玉开花今几年。清宵双影写窗户，却兼月里成三树。年年八月九月时，黄金粟缀青瑶枝。秋风吹香入月去，风回却带天香归。容齐仙人为作碑，诚斋老人为作诗。金蟆玉兔已傅诵，莫问姮娥知不知。","dynasty":"宋代","title":"题徐载叔双桂楼"}
{"author":"杨万里","content":"青士何年下大荒，羽仪禁省立如墙。锦绷半脱娟娟玉，粉节新涂拂拂霜。带雨小酣三日後，出林忽喜一梢长。今年秋闰防多暑，剩供先生格外凉。","dynasty":"宋代","title":"和周元吉省中新竹"}
{"author":"杨万里","content":"人言“长江无六月”，我言六月无长江。只今五月已如许，六月更来何可当！船仓周围各五尺，且道此中底宽窄！上下东西与南北，一面是水五面日。日光煮水复成汤，此外何处能清凉？掀篷更无风半点，挥扇只有汗如浆。吾曹避暑自无处，飞蝇投吾求避暑；吾不解飞且此住，飞蝇解飞不飞去。","dynasty":"宋代","title":"五月初二日苦熟"}
{"author":"杨万里","content":"涧泉劝我出山迟，曲曲遮留步步随。泉自多情侬自闷，今宵会有出山时。","dynasty":"宋代","title":"过陂子迳五十余里，乔木蔽天，遣闷七绝句"}
{"author":"杨万里","content":"晴河不似雨中看，晴里波纹只簟班。却是雨河新样巧，簟间织出小金鐶。","dynasty":"宋代","title":"过望亭六首"}
{"author":"杨万里","content":"一祖南枝派五房，红黄萼绿蜡鸳鸯。杏红千叶元无种，谁子翻腾个样妆。","dynasty":"宋代","title":"晓起探梅四首其三"}
{"author":"杨万里","content":"上饶灵山无它灵，空山满腹著水精。炯然非石亦非玉，乃是阴崖绝壑千秋万岁之坚水。只知灵山有爽气，谁知水精有奇味。诗人新试餐玉方，解遣坚凝作松脆。银刀细下雪缕飞，金盘飣出琼瑶推。齿牙著处霜霰响，殽鲭厌後胸襟开。尊前欢伯来督战，坐上嘉宾欲惊散。胸中自有水精官，不怕醉乡无畔岸。","dynasty":"宋代","title":"水精脍"}
{"author":"杨万里","content":"乃祖宽仍豁，曾孙察作明。不将囊底智，分减及元成。","dynasty":"宋代","title":"读汉书二首"}
{"author":"杨万里","content":"重雾疑朝雨，斜阳竟晚晴。万山江外尽，一塔岭尖明。舟小宁嫌窄，途长已倦行。子陵台下水，未酌意先清。","dynasty":"宋代","title":"白沙买船晚至严州"}
{"author":"杨万里","content":"园花皆手植，梅蕊独禁寒。色与香无价，飞和雪作团。数枝横翠竹，一夜绕朱栏。不惜吟边苦，收将句里看。","dynasty":"宋代","title":"和罗巨济山居十咏其五"}
{"author":"杨万里","content":"秀溪何处好，腊尾与春初。山色梅边净，人家竹里居。先生来得得，一笑意舒舒。归路无灯火，冰轮挂岭隅。","dynasty":"宋代","title":"和罗巨济山居十咏其八"}
{"author":"杨万里","content":"且爱灯檠短，宁论剑铗长。芝兰照春紫，编简著人香。贺监聊吴语，昌黎岂楚狂。豹文元炳蔚，未信雾能藏。","dynasty":"宋代","title":"和罗巨济山居十咏其九"}
{"author":"杨万里","content":"雪里晴偏好，寒馀暖尚轻。山烟春自起，野烧暮方明。又是元宵过，端令病骨惊。遣愁聊觅句，得句却愁生。","dynasty":"宋代","title":"己丑上元后晚望"}
{"author":"杨万里","content":"气爽尘埃外，川行翰墨间。匆匆未白首，去去忽青山。琴在弦安用，人亡鹤不还。竹林有前约，欲语泪先潸。","dynasty":"宋代","title":"文远叔挽词"}
{"author":"杨万里","content":"过雨馀秋暑，移床拣午凉。小风吹醉面，凛气忽如霜。日脚何曾动，桐阴有底忙。倦来聊作睡，睡起更苍茫。","dynasty":"宋代","title":"午睡起"}
{"author":"杨万里","content":"灯火三更雨，诗书一古琴。惟愁脚力软，未必圣门深。莫笑云端树，初如涧底针。不应将一第，用破半生心。","dynasty":"宋代","title":"题刘朝英进斋"}
{"author":"杨万里","content":"温饱能消底，奔忙自作痴。平生脚已茧，今日鬓将丝。山刻霜馀骨，梅临水底枝。只嫌长落莫，不道许幽奇。","dynasty":"宋代","title":"岁晚出城"}
{"author":"杨万里","content":"自幼仍投老，相欢不解愁。政缘湖外别，负却竹林秋。佳政真馀事，闻人说甚休。不应野水渡，横此济川舟。","dynasty":"宋代","title":"和庆长怀麻阳叔二诗其二"}
{"author":"杨万里","content":"渔家可是厌尘嚣，结屋圆沙最尽梢。外面更栽杨柳树，上头无数鹭鸶巢。","dynasty":"宋代","title":"过宝应县新开湖十首其四"}
{"author":"杨万里","content":"周郎昨赞元戎幕，夜眺秦川登剑阁。函关不用一丸泥，谈笑生风扫河洛。君王尺一唤渠回，贮之凤阁与鸾台。不赞元戎赞丞相，笔补造化裨盐梅。龙媒志在横八极，天闲玉鞯羁不得。又挥白羽岸纶巾，却去武昌寻赤壁。一览亭前山月明，志功堂下大江横。前称公瑾後元吉，君家世有千人英。公瑾小乔在何许，元吉小蛮花解语。看君一箭落胡星，如皋一笑倾人城。金印如斗带万钉，何人为作燕然铭。","dynasty":"宋代","title":"寄题周元吉湖北漕司志功堂"}
{"author":"杨万里","content":"行尽三江与五湖，江湖元只近吾居。一陂秋水熔银汁，万里青天落玉壶。每约弟兄人定後，恣看风露月来初。老夫诗句休拈出，漏泄南溪奇观图。","dynasty":"宋代","title":"题子文弟南溪奇观"}
{"author":"杨万里","content":"溪水将桥不复回，小舟犹倚短篙开。交情得似山溪渡，不管风波去又来。","dynasty":"宋代","tags":"古诗三百首，送别，友情，写景","title":"三江小渡"}
{"author":"杨万里","content":"家家砌下过清泉，寺寺云边占碧山。走马来看已心醒，更教选胜佳中间。","dynasty":"宋代","title":"庚戍正月三，约同舍游西湖十首"}
{"author":"杨万里","content":"黄金牓揭集芳园，只隔墙头便是天。西母云车寒未降，莺花作意辨新年。","dynasty":"宋代","title":"庚戍正月三，约同舍游西湖十首"}
{"author":"杨万里","content":"北江二月政春寒，初见桃花喜未残。腊月潮州见桃李，元来不作好春看。","dynasty":"宋代","title":"神堂铺前桃花"}
{"author":"杨万里","content":"去秋行部惨山容，得似春山意态浓。嫩绿峰当新雨後，乱红花发烂晴中。仙姿玉骨丹青写，雾鬓风鬟锦绣幪。染得笔头生五色，急将描取入诗筒。","dynasty":"宋代","title":"新路店道中"}
{"author":"杨万里","content":"白白红红一村春，晴光炫眼看难真。无端昨夜萧萧雨，细锦全机卸作茵。","dynasty":"宋代","title":"雨里问讯张定叟通判西园杏花二首"}
{"author":"杨万里","content":"解缆维杨欲夕阳，过舟覆盎已晨光。夹河渔屋都编荻，背日船篷尚满霜。城外城中四通水，堤南堤北万垂杨。一州斗大君休笑，国士秦郎此故乡。","dynasty":"宋代","title":"过高邮"}
{"author":"杨万里","content":"夏箑秋新妒，暄窗冷早侵。病葵萱未悟，落果草偏深。老矣曾荣望，归欤更懒心。此冠弹与挂，若个不山林。","dynasty":"宋代","title":"后圃秋步"}
{"author":"杨万里","content":"布谷声中日脚收，瘦藤叫我看西畴。露珠走上青秧叶，不到梢头便肯休。","dynasty":"宋代","title":"暮行田间二首其一"}
{"author":"杨万里","content":"要知微雨密还疏，空里看来直是无。不被波间三两点，阿谁见破妙工夫。","dynasty":"宋代","title":"微雨"}
{"author":"杨万里","content":"新诗不但不饶侬，便恐除何立下风。每与胜谈千古事。不知推拔尽炉红。生儿底巧翁何恨，得子销愁我未穷。剩欲苛留老三迳，念渠何罪亦山中。","dynasty":"宋代","title":"和王才臣"}
{"author":"杨万里","content":"绣帘无力护东风，烛影何曾正当红。兽炭貂裘犹道冷，梅花不易玉霜中。","dynasty":"宋代","title":"夜坐二首"}
{"author":"杨万里","content":"一生两事苦相关，从仕居贫并作难。顾我雪穿行脚袜，羡君身作在家官。晓分京兆月半璧，夕问南湖水几竿。桃李能言春满坐，向人犹自诉霜寒。","dynasty":"宋代","title":"和张功父梦归南湖"}
{"author":"杨万里","content":"窦宪一举空朔野，曹霸一笔空凡马。吾乡药者有陈生，一丸洗空万药者。庸医皆笑道旁莎，陈生拈出便是玉山禾。庸医皆笑涧下水，陈生酌来便是上池底。也只不离神农书，书外别得一亡珠。也只不出歧伯论，论外别得舌一寸。旧遭痔疾恼杀侬，新遭淋疾与合纵。恰如住在圃田国，晋楚腹背来夹攻。陈生赠我玉菌子，乃是华阳洞中乖龙耳。陈生赠我绀叶纱，乃是金鸦脚底扶桑花。汲泉亲手煮蟹眼，一浣枯肠如浣沙。平生旧疾蝉壳退，秋风吹落青天外。更传枕中鸿宝方，戒勿浪传泄天藏。君不见回岩仙客逢贫子，指石成金吾济尔。贫子再拜不要金，秪觅指头吾自指。","dynasty":"宋代","title":"送药者陈国器"}
{"author":"杨万里","content":"樱桃一雨半雕零，更与黄鹂翠羽争。计会小风留紫脆，殷勤落日弄红明。摘来珠颗光如湿，走下金盘不待倾。天上荐新旧分赐，儿童犹解忆寅清。","dynasty":"宋代","title":"樱桃"}
{"author":"杨万里","content":"诗人也是可怜生，不及穿云渡水僧。不是惠山看不见，只教遥见不教登。","dynasty":"宋代","title":"雨中远望惠山二首"}
{"author":"杨万里","content":"后山勒水向东驰，却被前山勒向西。道是水柔无性气，急声声怒慢声悲。","dynasty":"宋代","title":"过松源，晨炊漆公店"}
{"author":"杨万里","content":"四叶青苹点绿池，千重翠盖护红衣。蜻蜓空里元无见，只见波间仰面飞。","dynasty":"宋代","title":"晓坐荷桥四首"}
{"author":"杨万里","content":"一张五色石湖云，天上吹来堕小轩。化作虹桥倚锺阜，渡将老子到吴门。黄锺路鼓鸣清庙，玉亲金支舞秦尊。乃是寄侬诗数纸，却拈环怪向谁论。","dynasty":"宋代","title":"和谢石湖先生寄二诗韵二首"}
{"author":"杨万里","content":"寒勒花迟却速残，暖将絮过忽吹还。雪翻霁日光风急，球衮回廊曲榭闲。万里云天皆去处，群飞踪迹恣中间。道渠催得春阑著，春不缘渠独不阑。","dynasty":"宋代","title":"柳絮"}
{"author":"杨万里","content":"两客呼船一急行，树林半落半犹青。诸峰最是中峰好我，欲峰头筑小亭。","dynasty":"宋代","title":"戏题郡斋水墨坐屏二首"}
{"author":"杨万里","content":"不见所知久，用怀何许开。百书终作恶，千里为渠来。邹鲁期程远，风霜鬓发催。不应师友地，只麽遣空回。","dynasty":"宋代","title":"见张钦夫二首"}
{"author":"杨万里","content":"乍来忽去为谁忙，短气抽教强作长。道是渠侬声不歇，一吟一续万低昂。","dynasty":"宋代","title":"听蝉八绝句"}
{"author":"杨万里","content":"携家满路蹈春华，儿女欣欣不忆家。骑吏也忘行役苦，一人人插一枝花。","dynasty":"宋代","title":"万安道中书事德三首"}
{"author":"杨万里","content":"潮痕初落水犹肥，雨点才来已复微。半湿岸沙危欲落，牵船稚子去如飞。","dynasty":"宋代","title":"小舟晚兴四首"}
{"author":"杨万里","content":"红紫成泥泥作尘，颠风不管惜花人。落花辞树虽无语，别倩黄鹂告许春。","dynasty":"宋代","title":"落花"}
{"author":"杨万里","content":"人语相闻数尺间，其如滩恶费人梦。已从滩下过滩上，却立前船待後船。","dynasty":"宋代","title":"上严州乌石滩"}
{"author":"杨万里","content":"识尽江淮诸贵人，归来卢水一番新。问渠福将今谁子？容我升平作伟民。","dynasty":"宋代","title":"送王无咎善邵康节皇极数二首"}
{"author":"杨万里","content":"仙人白日上青冥，千载如闻月下笙。南北万山俱在下，中间一水独穿城。江西个是绝奇处，天下几多虚得名。滕阁孤台非不好，祇缘犹带市朝声。","dynasty":"宋代","title":"留题碧落堂"}
{"author":"杨万里","content":"雏凤今年又一鸣，芝兰秀发不曾停。州前争探黄金榜，却报城隅最泠厅。","dynasty":"宋代","title":"和岩州添倅赵彦先寄四绝句"}
{"author":"杨万里","content":"雪中出去雪中回，深闭牖棂偶一开。墙里人家扫檐瓦，玉尘打入轿牖来。","dynasty":"宋代","title":"雪中送客过清水闸二首"}
{"author":"杨万里","content":"七月初头六月阑，老夫日醉早禾酸。莫将煮吃只生吃，更泄天机向达官。","dynasty":"宋代","title":"初秋戏作山居杂兴俳体十二解"}
{"author":"杨万里","content":"洙泗九渊閟去珠，没人下取龙怒须。迂叟勃兴章甫徒，剌手一探珠炯如。正心保躬四颗余，一颗光照千乘车。艮斋竖起尘拂子，保静居士一笑喜。试著此珠狂波底，波自拍天珠在水。江南江北起秋风，庵前庵後吹霜松。居士焚香於其中，手挥五弦送归鸿。","dynasty":"宋代","title":"寄题保静庵"}
{"author":"杨万里","content":"飞来须面旋，欲堕更横斜。不遣诗人嬾，惟禁酒力加。镂水初试手，翦水便成花。谁会欧苏律，徫吟别一家。","dynasty":"宋代","title":"和罗巨济教雪二首"}
{"author":"杨万里","content":"睡眼{上髟下蒙}松未爽时，一声杜宇顿开眉。不须报道思归乐，今我真归不用思。","dynasty":"宋代","title":"午睡闻子规"}
{"author":"杨万里","content":"经丘寻岳恰忙时，更有工夫到得诗。政用此时索诗债，素兄青士若为痴。","dynasty":"宋代","title":"寄题更好轩二首"}
{"author":"杨万里","content":"花柳春全盛，池塘燕学飞。脕晴还小立，暮色不能归。草远天无壁，苔深水有衣。山居自清绝，不必扣禅扉。","dynasty":"宋代","title":"和罗巨济山居十咏"}
{"author":"杨万里","content":"清远溪中小闸头，遮拦溪水不教流。山僧为我放一板，溅雪奔雷怒未休。","dynasty":"宋代","title":"寒食雨中，同舍约游天竺，得十六绝句呈陆务"}
{"author":"杨万里","content":"花时追赏夜将朝，花过痴眠日尽高。又与山禽争口腹，执竿挟弹守樱桃。","dynasty":"宋代","title":"暮春即事"}
{"author":"杨万里","content":"先生次第即还家，更上城头一望赊。行尽荒寒无意思，不如来此看梅花。","dynasty":"宋代","title":"多稼亭看梅二首"}
{"author":"杨万里","content":"饥民日夜去，也有不荒田。旧雨仍新雨，今年胜去年。未嫌诗得瘦，只苦茗妨眠。花气薰人醉，来从若个边。","dynasty":"宋代","title":"和周仲容春日二律句"}
{"author":"杨万里","content":"行尽崎岖峡，初逢熨帖坡。寒从平野有，雨傍远山多。也自长沙近，其如此路何？披丈浑不恶，冻手奈频呵。","dynasty":"宋代","title":"将至醴陵"}
{"author":"杨万里","content":"常州尽处是望亭，已离常州第四程。柳线绊船知不住，却教飞絮送侬行。","dynasty":"宋代","title":"舟过望亭三首"}
{"author":"杨万里","content":"小阁疏棂春昼长，沉烟半穗弄轻黄。老铃略不知人意，故故搴帘放出香。","dynasty":"宋代","title":"烧香"}
{"author":"杨万里","content":"甲戌王春试集英，小臣曾是老门生。苍颜华发鵷行里，也听钧天九奏声。","dynasty":"宋代","title":"德寿宫庆寿口号十篇"}
{"author":"杨万里","content":"湖外游曾漫，荒馀好在么。山应依样瘦，民岂似田多。不是无风物，其如费拊摩。人言补外乐，且道定如何。","dynasty":"宋代","title":"送丁子章将漕湖南三首其二"}
{"author":"杨万里","content":"绝怜法曹三尺啄，不辩太仓五升米。胡奴走送今寂然，公路如何令至此。春花秋月千首诗，一字不曾堪疗饥。黄独已空鑱底用，玉徽冻脱琴为灰。穷鬼偏随天下士，再结柳车君但试。不应满腹贮六奇，岂有逐贫无一计。诗中哀怨海样深，青灯搔首夜沉沉。一尊往慰风雨晚，莫管带围宽一眼。","dynasty":"宋代","title":"和王司法雨中二首"}
{"author":"杨万里","content":"九日新霜薄，群飞一网遮。裘披杨柳絮，色染木犀花。下箸欣乡味，知侬忆故家。金杯浮菊蕊，相映两光华。","dynasty":"宋代","title":"九日都下黄雀食新"}
{"author":"杨万里","content":"孤塔鸥边迥，千岩镜里看。折花倩人插，摘叶护窗寒。不是无相识，相从却是难。归舟望精舍，已在白云端。","dynasty":"宋代","title":"从范至能参政游石湖精舍坐间走笔二首"}
{"author":"杨万里","content":"山路婷婷小树梅，为谁零落为谁开。多情也恨无人赏，故遣低枝拂面来。","dynasty":"宋代","title":"明发房溪二首"}
{"author":"杨万里","content":"腊前三白已奇绝，年后六花仍作团。才定忽斜偏有思，欲消还冻不胜寒。且留大地万银屋，要伴青天孤玉盘。今岁上元君记取，红灯白月雪中看。","dynasty":"宋代","title":"上元前大雪即晴"}
{"author":"杨万里","content":"帝苑花穠记并游，万人回首看鳌头。也知旬月应颛面，巳逼云霄又作州。别後闻公非故我，学林著脚到前修。登门犹说同年话，未觉红鸾映白鸥。","dynasty":"宋代","title":"谒张安国"}
{"author":"杨万里","content":"淮水中流各一波，南船小住北船过。生憎两岸旌旗脚，引得霜风分外多。","dynasty":"宋代","title":"淮河中流肃使客"}
{"author":"杨万里","content":"远山细腻近山粗，别处求粗也则无。更向远山山外看，教君病眼一双枯。","dynasty":"宋代","title":"登奉圣寺千佛阁四首"}
{"author":"杨万里","content":"竞艳争娇最是他，教人嫌少不嫌多。初酣晓日红千滴，晚笑东风淡一涡。自是花中无国色，非关格外占春窠。开时悭为渠侬醉，却恨飘零可若何。","dynasty":"宋代","title":"海棠四首"}
{"author":"杨万里","content":"我本南溪老，手弄溪中云。诵诗爱招隐，读骚续湘君。忽捧公府核，遂远先人坟。春暮归未得，落花政纷纷。","dynasty":"宋代","title":"临贺别驾李子西同年寄五字诗，以杜句君随丞"}
{"author":"杨万里","content":"今年郡圃放游人，懊恼游人作挞春。到得老夫来散策，乱吹花片摠成尘。商量岁後牢关锁，拘管风光属病身。造物嗔侬先遣去，遣侬侬去不须嗔。","dynasty":"宋代","title":"问涂有日戏题郡圃"}
{"author":"杨万里","content":"峡岭分明是假山，乱堆怪石入云间。上头更种青琼树，下照春江玉镜寒。","dynasty":"宋代","title":"出真阳峡十首"}
{"author":"杨万里","content":"行尽崎岖峡，初逢熨帖坡。寒从平野有，雨傍远山多。也自长沙近，其如此路何？披丈浑不恶，冻手奈频呵。","dynasty":"宋代","title":"将至醴陵"}
{"author":"杨万里","content":"道得闲来尽未闲，颇缘幽事扰心间。卧听雪作披衣起，不待天明带月看。更觉梅枝殊摘索，只惊蓬鬓却羁单。飞花岂解知人意，风里时时戏作团。","dynasty":"宋代","title":"和汤叔度雪"}
{"author":"杨万里","content":"望中远树各依行，春後新晴未断霜。池面得风呈绉碧，梅须经雨褪危黄。","dynasty":"宋代","title":"休日城上三首"}
{"author":"杨万里","content":"大矶愁似小矶愁，篙稍宽时船即流。橕得篙头都是血，一矶又复在前头。","dynasty":"宋代","title":"过显济庙前石矶竹枝词二首"}
{"author":"杨万里","content":"今岁春迟雨亦然，生愁无水打秧田。不消三日如麻脚，线样溪流浪拍天。","dynasty":"宋代","title":"巳未春日山居杂兴十二解"}
{"author":"杨万里","content":"上巳春阴政未开，寒窗愁坐冷于灰。冻蝇触纸飞还落，仰面翻身起不来。","dynasty":"宋代","title":"上巳三首其一"}
{"author":"杨万里","content":"四面花光合，一身香雾红。忽从霞绮上，跳下锦城中。","dynasty":"宋代","title":"二月十四日晓起看海棠八首"}
{"author":"杨万里","content":"笔砚工为崇，湖山若约盟。坐忘非圣处，行乐且吾生。一笑谁当会，孤斟句恰成。何时却乘兴，雪外叩柴门？","dynasty":"宋代","title":"题吕子明国谕退庵"}
{"author":"杨万里","content":"月子弯弯照几州，几家驩乐几家愁。愁杀人来关月事，得休休处且休休。","dynasty":"宋代","title":"竹枝歌七首"}
{"author":"杨万里","content":"湖水吞天去，湖风送浪还。银山何处是，青底是君山。","dynasty":"宋代","title":"题文发叔所藏潘子真水墨江湖八境小轴洞庭波"}
{"author":"杨万里","content":"两边山束一溪风，尽日行程在井中。犹喜天围能里许，井中那得个宽通。","dynasty":"宋代","title":"桑茶坑道中八首"}
{"author":"杨万里","content":"旋收雨夕放晴晨，禊月风光正可人。间白参红方是锦，疏桃散李不成春。","dynasty":"宋代","title":"郡圃上已二首"}
{"author":"杨万里","content":"乌臼平生老染工，错将铁皂作猩红。小枫一夜偷天酒，却倩孤松掩醉容。","dynasty":"宋代","title":"秋山二首"}
{"author":"杨万里","content":"近水孤亭迥，萦城一径斜。霜林乌鹊国，冰岸鹭鸶家。殊觉冬曦暖，还拈小扇遮。传呼惠山水，来瀹建溪茶。","dynasty":"宋代","title":"朝饭罢登净远亭"}
{"author":"杨万里","content":"又见皇华赋北征，谪仙俊气似秋鹰。诗成紫塞三更月，马渡黄河十丈冰。赵北燕南有人否，禽胡归汉竟谁曾。天家社稷英灵在，佳气时时起五陵。","dynasty":"宋代","title":"送朝士使虏"}
{"author":"杨万里","content":"外种百来树，中安一小亭。放眸红未了，红了是天青。","dynasty":"宋代","title":"二月十四日晓起看海棠八首"}
{"author":"杨万里","content":"蕖僊初出波，照月稚犹怯。密排碧罗盖，低护红玉颊。馆之水精宫，环以琉璃堞。珠明浮盘戏，酒漾流杯晔。青笔尖欲试，绿牋皱还摺。老龟大於钱，辛勤上团叶。忽闻人履声，入水一何栖。","dynasty":"宋代","title":"玉井亭观荷花"}
{"author":"杨万里","content":"鍚山诗老立层霄，黄竹赓歌宴在瑶。有客梦中闻雪作，曲肱篷底信船摇。遥知端叶飘香袖，笑向梅花趁早朝。未叹山人负猿鹤，负渠缩项与长腰。","dynasty":"宋代","title":"追和尤延之检详紫辰殿贺雪"}
{"author":"杨万里","content":"布榖声中日脚收，瘦藤叫我看西畴。露珠走上青秧叶，不到梢头便肯休。","dynasty":"宋代","title":"暮行田间二首"}
{"author":"杨万里","content":"下一岭，上一岭，上如登天下如井，人言个是陂子迳。猿藤迳里无居民，陂子迳里无行人。冷风萧萧日杲杲，露湿半青半黄草。前日猿藤犹有猿，今此一鸟亦不喧。树无红果草无蕊，縰有猿鸟将何餐。两山如壁岸如削，一迳缘空劣容脚。溪声千仞撼林岳，崖石欲崩人欲落。来日长峰迳更长，陂子迳荒未是荒。蒋家三迳未入手，岭南三迳先断肠。","dynasty":"宋代","title":"入陂子迳"}
{"author":"杨万里","content":"赤矢生名族，乌衣媲德门。萱堂登九秩，兰砌颔重孙。乐饮占蛇日，翻随药兔魂。一生参具叶，梦幻了无痕。","dynasty":"宋代","title":"徐氏太淑人挽辞二首"}
{"author":"杨万里","content":"代邸躬仁俭，汤孙世圣贤。谁云无二日，今恰见三天。甲观初寒夕，神光似昼然。前星那解老，何但八千年。","dynasty":"宋代","title":"贺皇太子九月四日生辰四首"}
{"author":"杨万里","content":"老子那知鬓脚凋，忍寒拚命看珠跳。却嫌地暖无冰冻，恰则飞来恰则销。","dynasty":"宋代","title":"庆长叔招饮一桮，未釂，雪声璀然。即席走笔"}
{"author":"杨万里","content":"风将烟雨入亭寒，城引山林拓眼宽。六月登临浑觉热，朝来不敢傍危栏。","dynasty":"宋代","title":"七月二十五日晓登多稼亭"}
{"author":"杨万里","content":"罢却微官且客居，庭闱不近信全疏。更无竹下子唐子，谁与过逢说异书。","dynasty":"宋代","title":"和唐德明问病二首"}
{"author":"杨万里","content":"花帽铢来重，绡裳水样秋。强行终较嬾，妍唱却成羞。鹦鹉栖葱指，芙蕖载锦舟。休看小儿社，只益老人愁。","dynasty":"宋代","title":"观迎神小儿社"}
{"author":"杨万里","content":"学诗须透脱，信手自孤高。衣钵无千古，丘山只一毛。句中池有草，子外目俱蒿。可口端何似，霜螯略带糟。","dynasty":"宋代","title":"和李天麟二首其一"}
{"author":"杨万里","content":"笑杀桑根甘瓠苗，乱他桑叶上他条。向人更逞廋藏巧，怪道桑梢拄一瓢。","dynasty":"宋代","title":"甘瓠"}
{"author":"杨万里","content":"盱江天上银河冰，麻姑人间白玉京。不生金珠不生玉，只生命代千人英。前有泰伯後子固，後无来者前无古。九州四海何同年，浓墨大字荐惠连。君家春草池塘句，只今又见君著语。袖中绣出诗一编，清新不减春草篇。愿君努力古人事，再光麻姑与盱水。","dynasty":"宋代","title":"赠盱江谢正之"}
{"author":"杨万里","content":"雪中出去雪中回，深闭牖棂偶一开。墙里人家扫檐瓦，玉尘打入轿牖来。","dynasty":"宋代","title":"雪中送客过清水闸二首"}
{"author":"杨万里","content":"印山先生罗天文，一卷周雅遗子孙。一门三世六七人，月中桂枝斫到根。近来书种将绝却，两度秋天虚一鹗。今年有孙康鼎来，问天还我北斗魁。印山草木也驩喜，印山风云有生气。君不见普州衣钵付仇香，仇香衣钵付此郎。年未三十笔力强，百斛龙鼎一笔扛。殿前春风更努力，莫放别人居第一。","dynasty":"宋代","title":"送罗必高赴省"}
{"author":"杨万里","content":"荆溪老守劝农归，吏散还从郡圃嬉。拾得落英才一掬，春风苦向掌中吹。","dynasty":"宋代","title":"二月望日劝农既归散策郡圃二首"}
{"author":"杨万里","content":"上饶灵山无它灵，空山满腹著水精。炯然非石亦非玉，乃是阴崖绝壑千秋万岁之坚水。只知灵山有爽气，谁知水精有奇味。诗人新试餐玉方，解遣坚凝作松脆。银刀细下雪缕飞，金盘飣出琼瑶推。齿牙著处霜霰响，殽鲭厌後胸襟开。尊前欢伯来督战，坐上嘉宾欲惊散。胸中自有水精官，不怕醉乡无畔岸。","dynasty":"宋代","title":"水精脍"}
{"author":"杨万里","content":"岭云为作小凉天，山店重来忆去年。独树丹枫谁不见，何须更立万松前。","dynasty":"宋代","title":"送客山行"}
{"author":"杨万里","content":"鸂鶒娇红野鸭青，为人浮没为人鸣。忽闻风起仍波起，乃是飞声与落声。","dynasty":"宋代","title":"净远亭晚望"}
{"author":"杨万里","content":"万事丝窠黏露珠，奉亲最乐天下无。丘明远孙千里驹，有母七十发漆如。雪底筝生冰底鱼，人间无觅天赐渠。三更月落堂西隅，母自挑灯儿读书。去年生日不用扶，今年生日健过初。冰桃碧藕脆如酥，一觞千岁母子俱。","dynasty":"宋代","title":"题左正卿寿慈堂"}
{"author":"杨万里","content":"细听无仍有，贪看立又行。落时晨却暗，积处夜还明。幸自漫山好，何如到夏清。似知吾党意，未遣日华晴。","dynasty":"宋代","title":"雪用欧阳公白战律仍禁用映雪访戴等故事赋三首示同社其三"}
{"author":"杨万里","content":"长乐昏岚著地凝，程乡毒雾噀人腥。吾诗不是南征集，只合标题作瘴经。","dynasty":"宋代","title":"入程乡县界"}
{"author":"杨万里","content":"冯翔端谁可，丘迟肯去麽？茧丝臣敢後，饥馑帝云何？身达当难免，能称未要多。但无田里叹，不必裤襦歌。","dynasty":"宋代","title":"辛卯五月送丘宗卿太傅出守秀州二首"}
{"author":"杨万里","content":"昨夜云为祟，今宵月始妍。如何一日隔，便减半分圆。影里偏宜竹，光中不剩天。客来休遣去，我醉正无眠。","dynasty":"宋代","title":"中秋后一夕登清心阁二首其一"}
{"author":"杨万里","content":"秋夜真成昼，西山却在东。吹高半轮月，正赖一襟风。清景今年过，何人此兴同。青天忽成纸，似欲借诗翁。","dynasty":"宋代","title":"中秋后一夕登清心阁二首其二"}
{"author":"杨万里","content":"奏赋曾三北，兴能竟二南。如何双桂子，枉著拜亲衫。旧事馀诗酒，何人续笑谈。生前孝友在，伐石为公镵。","dynasty":"宋代","title":"罗元通挽诗"}
{"author":"杨万里","content":"笔砚工为祟，湖山苦约盟。坐忘非圣处，行乐且吾生。一笑谁当会，孤斟句恰成。何时却乘兴，雪外叩柴荆。","dynasty":"宋代","title":"题吕子明国谕退庵"}
{"author":"杨万里","content":"冯翊端谁可，丘迟肯去么。茧丝臣敢后，饥馑帝云何。身达当难免，能称未要多。但无田里叹，不必裤襦歌。","dynasty":"宋代","title":"辛卯五月送丘宗卿太博出守秀州二首其一"}
{"author":"杨万里","content":"滟滪方如象，馀皇底似飞。相将刺天去，收拾大名归。西掖桐阴静，泸南荔子肥。未应经世具，便欲闭山扉。","dynasty":"宋代","title":"送黄仲秉少卿知泸州二首其一"}
{"author":"杨万里","content":"补外公何幸，求归我尚留。还为万里别，又费半生愁。安得欹黄帽，相从却白头。醉中有话在，欲说忘来休。","dynasty":"宋代","title":"送黄仲秉少卿知泸州二首其二"}
{"author":"杨万里","content":"雨露低蘋沼，芝兰上桂林。鱼轩帘蹙绣，鸾纸诰涂金。死者夫何恨，归欤乃宿心。不偕君子老，愁绝白头吟。","dynasty":"宋代","title":"故恭人刘氏挽词"}
{"author":"杨万里","content":"把酒春如许，论诗夜未央。相逢便金石，何必试冰霜。离合知难免，愁思自不忘。它年一茅屋，公肯访荒凉。","dynasty":"宋代","title":"送傅安道郎中将漕七闽二首其二"}
{"author":"杨万里","content":"幸自同裘好，谁令异巷居。恭承五个字，不但百车渠。句法端何样，先生肯乞馀。只容弹剑铗，敢道出无车。","dynasty":"宋代","title":"和韩子云惠诗"}
{"author":"杨万里","content":"江西猫笋未出尖，雪中土膏养新甜。先生别得煮簀法，丁宁勿用醯与盐。岩下清泉须旋汲，熬出霜根生蜜汁。寒芽嚼作冰片声，余沥仍和月光吸。菘羔楮鸡浪得名，不如来参玉板僧。醉里何须酒解酲，此羹一碗爽然醒。大都煮菜皆如此，淡处当知有真味。先生此法未要傅，为公作经藏名止。","dynasty":"宋代","title":"记张定叟煮笋经"}
{"author":"杨万里","content":"归路元无远，行人倦自迟。野香寒蝶聚，秋色老枫知。得得逢清荫，休休憩片时。江山岂无意，邀我觅新诗。","dynasty":"宋代","title":"丰山小憩"}
{"author":"杨万里","content":"指似青童折海棠，繁枝仍要艳花房。痴眉騃眼生疏手，颤脱花房闷一场。","dynasty":"宋代","title":"折花"}
{"author":"杨万里","content":"际晚溪游暮欲归，追凉逐胜却成迟。月如醉眼生红晕，山作愁眉带淡姿。天下无人闲似我，秋边有句说从谁。弟兄一再更相送，行到更深笑不知。","dynasty":"宋代","title":"十六月夜再同子文、巨济、李叔粲南溪步月"}
{"author":"杨万里","content":"单车一节又行春，敢为观风惜病身。只是担头无櫑子，枉教唤作蹈青人。","dynasty":"宋代","title":"寒食前一日行部过牛首山七首"}
{"author":"杨万里","content":"一高一下一中央，怙恃兼侬岂别房。撞过烟楼休劣相，秪如郎罢也无良。","dynasty":"宋代","title":"跋余伯益所藏张钦夫书西铭短纸二首"}
{"author":"杨万里","content":"双井茶芽醒骨甜，蓬莱香烬倦人添。蜘蛛政苦空庭阔，风为将丝度别檐。","dynasty":"宋代","title":"晚兴"}
{"author":"杨万里","content":"清晨洗面开篷门，巨螳蜋在水上奔。前怒两臂秋竹竿，後拖一腹春渔船。偶然拾得破蛛网，挈取四角沉重渊。柳上螳蜋工捕蝉，水上螳蜋工捕鱣。捕蝉顿顿得蝉食，捕鱣何曾得鱼吃。","dynasty":"宋代","title":"小螳蜋歌"}
{"author":"杨万里","content":"翡翠堆头乱不梳，梅花脑子糁肌肤。夜来急雨元无事，晓起看花一片无。","dynasty":"宋代","title":"雨中酴醾"}
{"author":"杨万里","content":"茂苑犹香名，南阳已荒草。更兼芗林中，三洲是三岛。","dynasty":"宋代","title":"芗林五十咏其四十五百花洲"}
{"author":"杨万里","content":"箬笠端能直几钱，骑奴不拟雨连天。盖头旋折山葵叶，擘破青青伞半边。","dynasty":"宋代","title":"葵叶"}
{"author":"杨万里","content":"君能过我意殊倾，我每看君脚便轻。若为泥涂断还往，端令老病底心情。未霜杨柳秋犹碧，既雨芙蓉晚更明。旱岁嫌晴不嫌熟，今年教熟不教晴。","dynasty":"宋代","title":"久雨妨於农收，因访子上有叹"}
{"author":"杨万里","content":"密蜂不食人间仓，玉露为酒花为粮。作蜜不忙采花忙，蜜成犹带百花香。蜜成万蜂不敢尝，要输蜜国供蜂王。蜂王未及享，人已割蜜房。老蜜已成蜡，嫩蜜方成蜜。蜜房蜡片割无余，老饕更来搜我室。老蜂无味秪有滓，幼蜂初化未成儿。老饕火攻不知止，既毁我室取我子。","dynasty":"宋代","title":"蜂儿"}
{"author":"杨万里","content":"身在荷香水影中，晓凉不与夜来同。且抛书册梳蓬鬓，移转胡床受小风。","dynasty":"宋代","title":"梳头有感二首"}
{"author":"杨万里","content":"招得榴花共一觞，艾人笑杀老夫狂。子兰赤口禳何益，正则红船看不妨。团粽明朝便无味，菖蒲今日麽生香。一生幸免春端帖，可遣渔歌谱大章。","dynasty":"宋代","title":"端午独酌"}
{"author":"杨万里","content":"天潢龙种与人殊，五凤仍传万卷书。象服在堂萱草暖，彩衣上寿捸举初。雪中密竹能抽笋，水底寒江更跃鱼。赵氏弟兄俱玉树，艮齐文字即琼琚。","dynasty":"宋代","title":"题安城赵宽之慈顺堂"}
{"author":"杨万里","content":"望中不著一山遮，四顾平田接水涯。柳树行中分港汊，竹林多处聚人家。风将春色归沙草，天放晴光入浪花。午睡起来情绪恶，急呼蟹眼瀹龙牙。","dynasty":"宋代","title":"过平望"}
{"author":"杨万里","content":"玉人自惜如花面，不许黄鹂鹦鹉见。若令画史识倾城，写遍人间屏与扇。春光嬾困扶不起，吹残玉笙也慵理。是谁瞥见一梳云，微月影中扫穠李。阿昉妵周不姓顾，笔端那得莲生步。无妨正面与渠看，看了丹青无尽处。古来妍丑知几何，嫫母背面谩人多。君不见汉宫六六多少人，画图枉却王昭君。是时当面看写真，却遣琵琶弹塞尘。不如九京唤起文舆可，麝煤醉与竹傅神。","dynasty":"宋代","title":"和姜邦杰春坊续丽人行"}
{"author":"杨万里","content":"雪径偷开浅碧花，冰根乱吐小红芽。生无桃李春风面，名在山林处士家。政坐国香到朝市，不容霜节老云霞。江蓠圃蕙非吾耦，付与骚人定等差。","dynasty":"宋代","title":"三花斛三首其三兰花"}
{"author":"杨万里","content":"日影云光学镀金，好风不肯碎花阴。人言春色醲于酒，不醉衰容只醉心。","dynasty":"宋代","title":"己未春日山居杂兴十二解其十"}
{"author":"杨万里","content":"九径阴阴一一穿，前谈後笑各欣然。缓行不是身无力，满地残红不忍前。","dynasty":"宋代","title":"上巳後一日，同子文、伯庄、永年步东园三首"}
{"author":"杨万里","content":"新隆寺後看韶石，三三两两略依稀。金坑违头看韶石，十十五五不整齐。一来望韶亭上看，九韶八音堆一案。金锺大镛浮水涯，王瑟瑶琴倚天半。尧时文物也粗疏，礼乐犹带鸿荒余。茅茨殿上槌土鼓，苇龠声外无笙竽。黄能郎君走川岳，领取后夔搜礼乐。峄山桐树半夜鸣，泗水石头清昼跃。山只川后争献珍，姚家制作初一新。帝思南岳来时巡，宫琛庙宝皆骏奔。曲江清澈碧琼软，海山孤尖翠屏展。天颜有喜后夔知，一奏云韶供亚饭。帝登九疑忘却归，不知斑尽湘笛枝。后夔一胫跛莫随，坐委众乐江之湄。仪凤舞兽扫无迹，独留一狻守其侧。至今唤作狮子石，雨淋日炙烂不得。洞庭张乐已莓苔，犍为获磬亦尘埃。不如九韶故无恙，戛击尚可冬起雷。何时九秋霜月里，来听湘妃瑟声美。曲终道是不见人，江上数峰是谁子。","dynasty":"宋代","title":"题望韶亭"}
{"author":"杨万里","content":"径李浑秾白，山桃半淡红。杏花红又白，非淡亦非秾。","dynasty":"宋代","title":"甲子初春即事六首其三"}
{"author":"杨万里","content":"负荷偏宜重，经纶别有源。雪山真将相，赤壁弃乾坤。奄忽人千古，凄凉月一痕。世无生仲达，好手未须论。","dynasty":"宋代","title":"虞丞相挽词三首"}
{"author":"杨万里","content":"报答春光酒一卮，贫中无酒著春欺。作诗细与东风道，未必东风肯要诗。","dynasty":"宋代","title":"三月三日雨作遣闷十绝句其九"}
{"author":"杨万里","content":"晚日暄温稍霁威，晚风豪横大相欺。作寒作冷何须怒？来日一霜谁不知。","dynasty":"宋代","title":"晚风"}
{"author":"杨万里","content":"人家两岸柳阴边，出得门来便入船。不是全无最佳处，何窗何户不清妍。","dynasty":"宋代","title":"舟过德清"}
{"author":"杨万里","content":"下竺泉从上竺来，前波后浪紧相催。泉声似说西湖好，流到西湖不要回。","dynasty":"宋代","title":"庚戌正月三日约同舍游西湖十首其五"}
{"author":"杨万里","content":"五字长城璧不如，鼠肝虫臂得关渠。竹坡集里曾相识，惊见兰亭茧纸书。","dynasty":"宋代","title":"跋黄文若诗卷"}
{"author":"杨万里","content":"四十专城古巳稀，君侯五七更英奇。九重临遣廷尉正，千里驩迎循吏师。鸿鴈同科金玉律，鵷雏先集凤凰枝。少年勇退无人会，孤竹初心逊伯夷。","dynasty":"宋代","title":"送钱寺正出守广德军二首"}
{"author":"杨万里","content":"鸠妇那知自不栈，树阴疏处起楼台。可怜积木如山样，一桷何曾絮得来。","dynasty":"宋代","title":"鸠衔枝謍巢树间经月不成而去"}
{"author":"杨万里","content":"雪后不妨寒较差，莫教一并放千花。旧来池上金丝柳，新学江西鹰爪茶。","dynasty":"宋代","title":"上元后犹寒二首其一"}
{"author":"杨万里","content":"龟山独出压淮流，宝塔仍居最上头。印笔书空天作纸，玉龙拔地海成湫。向来一厄遭群犬，挽以六丁兼万牛。逆血腥膻化为碧，空馀风雨鬼啾啾。","dynasty":"宋代","title":"题龟山塔前一首"}
{"author":"杨万里","content":"梅仙蹈雪步生尘，储后梅诗雪共新。玉句金章云锦字，问天觅得隔年春。","dynasty":"宋代","title":"和皇太子梅诗二首"}
{"author":"杨万里","content":"细雨轻烟著地昏，湖波真个解生尘。净慈灵隐君休觅，失却诸峰不恼人。","dynasty":"宋代","title":"雨中出湖上送客"}
{"author":"杨万里","content":"石友拳然万仞姿，竹君啸处一川漪。更无二客随巾屦，谁见先生觅句时。","dynasty":"宋代","title":"寄题喻叔奇国傅郎中园亭二十六咏竹岩"}
{"author":"杨万里","content":"细雨初如弄隙尘，须臾化作舞空蚊。作团面旋还分散，只见轻烟与薄云。","dynasty":"宋代","title":"过宝应县新开湖十首"}
{"author":"杨万里","content":"焦山东，金山西，金山排霄南斗齐。天将三江五湖水，并作一江字杨子。来从九天上，泻入九地底。遇狱狱立摧，逢石石立碎。乾坤气力聚此江，一波打来谁敢当。金山一何强，上流独立江中央。一尘不随海风舞，一砾不随海潮去。四旁无蔕下无根，浮空跃出江心住。金宫银阙起峰头，槌鼓撞锺闻九州。诗人蹈雪来清游，天风吹侬上琼楼。不为浮玉饮玉舟，大江端的替人羞，金山端的替人愁。","dynasty":"宋代","title":"雪霁晓登金山"}
{"author":"杨万里","content":"晓雨捣珠屑，吹作空中尘。拂水无落晕，映峦有遮痕。承华两端尹，嘉招出城闉。一尊浇云师，借风开昼昏。诸鬟忽脱鬟，孤镜亦卷裀。西湖翳复皎，南山洗如新。舍舟步柳堤，曳杖啄松门。乃是小上林，亦有虎守阍。桂落剩金粟，蓉妆浓绣屏。高堂竹梢上，幽榭荷叶滨。群仙此小憩，呼酒领一欣。秋花隔水笑，笑我随纱巾。更酬不知筹，互嘲还作春。行乐戒多取，况复仄羲轮。归发兀颓玉，那知醉与醒。","dynasty":"宋代","title":"给事葛楚辅、侍郎余处恭二詹事招储禁同寮沈"}
{"author":"杨万里","content":"句法何曾问外人，单传山谷当家春。截来云锦花无样，倒写珠胎海亦贫。汗竹香中翻墨汁，扶桑梢上拄头巾。诗名官职看双美，向道儒冠不误身。","dynasty":"宋代","title":"书黄庐陵伯庸诗卷"}
{"author":"杨万里","content":"老拙谁肯伴，束书自相随。此外无长物，犹有一鸱夷。小醉即孤咏，自遣不要奇。西湖妙天下，未羡习家池。","dynasty":"宋代","title":"临贺别驾李子西同年寄五字诗以杜句君随丞相后为韵和以谢焉五首其二"}
{"author":"杨万里","content":"道是行船也未行，老夫误喜可怜生。要知开闸真消息，记取金钲第二声。","dynasty":"宋代","title":"过吕城闸六首"}
{"author":"杨万里","content":"山路秪言迥，农家俱夙兴。短长群稚子，回避一田塍。随大能知路，骑牛底用绳。兹行有胜事，何处不丰登。","dynasty":"宋代","title":"蚤起秣陵镇二首"}
{"author":"杨万里","content":"薤本新痕割复齐，豆苗初叶合仍离。鷽声政好还飞去，不为诗人更许时。","dynasty":"宋代","title":"行圃"}
{"author":"杨万里","content":"日到青宫分外长，梅兼白雪一时芳。储皇更著琼瑶句，句里天葩别样香。","dynasty":"宋代","title":"和皇太子雨中赏梅偶成二首"}
{"author":"杨万里","content":"少日耽书病得臞，何曾灯火稍相疏。如今老懒那能许，卧听邻斋夜读书。","dynasty":"宋代","title":"夜闻萧伯和与子上弟读书"}
{"author":"杨万里","content":"暮烟如雨雨如烟，一把珠帘隔远山。帘影渐浓山渐淡，恍然移入画屏间。","dynasty":"宋代","title":"过洛社望南湖暮景三首"}
{"author":"杨万里","content":"懊恼春光欲断肠，来时长缓去时忙。落红满路无人惜，蹈作花泥透脚香。","dynasty":"宋代","title":"小溪至新田四首"}
{"author":"杨万里","content":"游遍诸峰欲晚霞，倦投野寺觅煎茶。更无一个残僧在，归路却投田舍家。","dynasty":"宋代","title":"游云际寺，诸僧皆出，因过田家"}
{"author":"杨万里","content":"死爱花枝不忍吹，醉来恣意折芳菲。鬓边插得梅花满，更捻南梅满把皈。","dynasty":"宋代","title":"小醉折梅"}
{"author":"杨万里","content":"谁云涸辙困波臣？合脱青鞋立缙绅。寄与有司高著眼，後来文格待渠新。","dynasty":"宋代","title":"和张器先十绝"}
{"author":"杨万里","content":"雨到中霄寂不鸣，只闻风拂树梢轻。瓦沟收拾残零水，并作檐间一滴声。","dynasty":"宋代","title":"不寐听雨"}
{"author":"杨万里","content":"李郭俱名族，华姻合两家。槁砧巾角雨，郎罢笔头花。树秀庭双玉，荪荣砌百芽。半生冰雪节，再赋白山茶。","dynasty":"宋代","title":"郭母孺人李氏挽歌辞"}
{"author":"杨万里","content":"三年再谒一番逢，两舍相望几讯通。便有好怀安得尽，不知造物底相穷。公今贫贱庸非福，我更清愁恶似公。误辱相期千载事，云泥政自未应同。","dynasty":"宋代","title":"见周子充舍人叙怀"}
{"author":"杨万里","content":"山头孤立玉竛{左立右甹}，天上何年堕景星。四面万峰非不峻，如何只是一峰青？","dynasty":"宋代","title":"过景星山山顶一石立又名突星山"}
{"author":"杨万里","content":"东沿西溯浙江津，去去来来暮复晨。上岸牵樯推稚子，隔船招手认乡人。","dynasty":"宋代","title":"过白沙竹枝歌六首其四"}
{"author":"杨万里","content":"报晴底用暮寒为，薄薄春衫横见欺。似有如无风细甚，柳丝无赖恰先知。","dynasty":"宋代","title":"积雨小霁，暮立卷书亭前二首"}
{"author":"杨万里","content":"星淡孤萤月一梳，迎春早起正愁予。土牛只解催人老，春气自来何事渠。官柳野梅残雪後，金幡玉胜晓光初。却思归跨春山犊，茧栗仍将挂汉书。","dynasty":"宋代","title":"十二月二十一日迎春"}
{"author":"杨万里","content":"篱落深深巷，茅茨小小家。冬晴好行脚，何处不梅花。","dynasty":"宋代","title":"与子上野步"}
{"author":"杨万里","content":"旷野平中天四垂，冻云罅里日平西。水村人远看来短，茅屋檐长反作低。最爱河堤能底巧，截他山脚不胜齐。喜闻借得姑苏馆，百尺高台入杖藜。","dynasty":"宋代","title":"望姑苏"}
{"author":"杨万里","content":"闻君踏雪访梅花，不怕苏堤十里赊。老子怯寒那敢出，地炉榾柮是生涯。","dynasty":"宋代","title":"和吴监丞景雪中湖上访梅四首其四"}
{"author":"杨万里","content":"寒劲无遗暖，晴行失老怀。叶飞枫骨立，萍尽沼奁开。路好仍回首，泥残敢放鞋。登临不须尽，留眼要重来。","dynasty":"宋代","title":"城上野步用辘轳体"}
{"author":"杨万里","content":"好山幸自绿崭崭，须把轻云护浅岚。天女似怜山骨瘦，为缝雾縠作春衫。","dynasty":"宋代","title":"岭云"}
{"author":"杨万里","content":"一晴一雨路乾湿，半淡半浓山叠重。远草平中见牛背，新秧疏处有人踪。","dynasty":"宋代","title":"过百家渡四绝句其四"}
{"author":"杨万里","content":"南丰每见每津津，茧纸松煤幻好春。幸与李侯成二妙，更添杨子作三人。","dynasty":"宋代","title":"和李子寿通判曾庆祖判院投赠喜雨口号八首"}
{"author":"杨万里","content":"捧檄亲庭归帽斜，肯临破屋玉川家。小留诗客三杯酒，试看山园几处花。君到东湖与南浦，时当芍药替金沙。却来书满参卿考，径泛银河往斗槎。","dynasty":"宋代","title":"走笔送赵正则司户来访皈觐亲庭"}
{"author":"杨万里","content":"帝捧瑶觞玉座前，彩衣三世祝尧年。天皇八十一万岁，休说庄椿两八千。","dynasty":"宋代","title":"德寿宫庆寿口号十篇"}
{"author":"杨万里","content":"蚁无秋衣鴈有丧，霜天谋食各自愁。鴈声寒死叫不歇，蚁膝冻僵行复休。先生苦吟日色晚，老铃来催吃朝饭。小儿诵书呼不来，案头冷却黄齑面。","dynasty":"宋代","title":"苦吟"}
{"author":"杨万里","content":"天孙懒困抛云机，却倩月姊看残丝。玉兔偷将乞风伯，和机失却天未知。风伯得丝那解织，未尝躬桑那解惜。掀髯一笑戏一吹，散入寒空收不得。晓来翠岭莹无痕，片云忽裂落岭根。须臾吹作万缕银，乃是天丝不是云。远山成练不曾捲，近林成纱未经剪。坐看斜飞拂面来，分明是丝寻不见。元来著面化成水，是水是丝问谁子。","dynasty":"宋代","title":"天丝行"}
{"author":"杨万里","content":"溪上新桥是凤林，残风剩雨做秋阴。先生小试南风手，写得一川山水音。","dynasty":"宋代","title":"李与贤来访，自言所居幽胜，甚似剡溪。因以"}
{"author":"杨万里","content":"地下归宗天下传，老夫剩欲到云边。王弘送酒催归去，且省远公沽酒钱。","dynasty":"宋代","title":"赠归宗长老道贤"}
{"author":"杨万里","content":"一眼空山空复空，欹芦倒荻雨和风。却缘小队旌旗过，教得青枫学著红。","dynasty":"宋代","title":"过长峰迳遇雨，遣闷十绝句"}
{"author":"杨万里","content":"璧水寒齑客，春闱擢桂郎。折腰端小耐，整翮未须忙。德进官无小，诗癯誉更香。会看两鸂鶒，飞下蓼滩傍。","dynasty":"宋代","title":"送张元直尉盐官二首其一"}
{"author":"杨万里","content":"众船争取疾，直赴两山口。吾船独横趋，甘在众船後。问来风不正，法当走山右。不辞用尽力，要与风相就。忽然挂孤帆，吾船却先走。","dynasty":"宋代","title":"明发四望山，过都昌悬，入彭蠡湖"}
{"author":"杨万里","content":"无家不住曲溪边，祗种高山不种田。绝壁入天天入水，乱篙鸣石石鸣船。百滩春浪雪头过，两岸林花镜底眠。归路商量更舟楫，庐山彭蠡好风烟。","dynasty":"宋代","title":"阊门外登溪船五首其五"}
{"author":"杨万里","content":"南山十日菊，秋酌有前诺。东省三同舍，山行何用约。也後相丁宁，彼此拨忙著。清晨到刘寺，寸步辄倚薄。望君久未来，细意拣岩岳。上到展绣亭，聊复休倦脚。回览西湖天，向我怀中落。山幽人转孤，境胜情反恶。昔贤愿独往，对影谁与乐。或者欣群游，避喧那可却。我随梁溪叟，觞次饶驩谑。坐无山浦翁，谈间顿萧索。斜阳更待渠，小向灵芝泊。","dynasty":"宋代","title":"刘寺展绣亭上，与尤延之久待京仲远不至，再"}
{"author":"杨万里","content":"清晨暑气已愁予，何况肠虫午及脯。寻得松风小凉处，移床来坐又还无。","dynasty":"宋代","title":"移床"}
{"author":"杨万里","content":"夜风甚细不胜酸，霜落无声只是寒。日上东窗无个事，送将梅影索人看。","dynasty":"宋代","title":"晓坐卧治斋"}
{"author":"杨万里","content":"稍喜皈涂中半程，犹愁泥潦未知晴。雨来也不怜行客，风过何须作许声。","dynasty":"宋代","title":"衡山值雨"}
{"author":"杨万里","content":"四海皆兄弟，何如真弟兄。吾今有弟在，眼只为渠横。剩欲驱涛壮，犹应倒峡清。青春不可又，未欲傍长檠。","dynasty":"宋代","title":"和济翁见寄之韵二首"}
{"author":"杨万里","content":"秋日才升却雾中，先生更去恐群空。古谁云远今犹古，公亦安知世重公。轩冕何缘关此老，江山所过总清风。我行安用相逢得，不得趋隅又北东。","dynasty":"宋代","title":"道逢王元龟阁学"}
{"author":"杨万里","content":"金陵城中无纤鳞，一鱼往往重六钧。脊梁尃车尾梢云，囱如大武千秋箸。小港阻风泊乌舫，舫前渔艇晨收网。一双白锦跳银刀，玉质黑章大如掌。洞庭枨子青欲黄，香肤作线醯作浆。供侬朝吃复晚吃，秃尾槎头俱避席。可怜秋浦好秋山，侬眼未饱即北还。江神挈月作团扇，一夜挥风卷波面。留侬看山仍看江，更荐鲜鱼庖玉霜。江神好意那可忘，江神恶剧那可当。","dynasty":"宋代","title":"舟中买双鳜鱼"}
{"author":"杨万里","content":"泊船光口荐晨炊，野饭匆匆不整齐。新摘柚花熏熟水，旋捞莴苣浥生虀。尽教坡老食无肉，未害山公醉似泥。过了真阳到清远，好山自足乐人饥。","dynasty":"宋代","title":"晨炊光口砦"}
{"author":"杨万里","content":"红雨未随风，白雪忽满枝。秪今正月尾，政是断肠时。","dynasty":"宋代","title":"寄题太和丞公沈君公馆亭台四咏·成蹊亭"}
{"author":"杨万里","content":"月色幸自好，元无半点云。移床来一看，云月两昏昏。","dynasty":"宋代","title":"问月二首"}
{"author":"杨万里","content":"补尽窗棂闭尽门，茶瓯火合对炉熏。中庭浅水休教扫，政要留看雨点纹。","dynasty":"宋代","title":"二月一日雨寒五首"}
{"author":"杨万里","content":"今晨晴颇嬾，时夜雨犹声。欲社燕先觉，半春莺未呜。诗非一家苦，句岂十分清。参透江西社，无灯眼亦明。","dynasty":"宋代","title":"和周仲容春日二律句"}
{"author":"杨万里","content":"苦遭好月唤登楼，脚力虽慵不自由。上得金梯一回首，冰轮已过树梢头。","dynasty":"宋代","title":"登清心阁"}
{"author":"杨万里","content":"一水双崖千万萦，有天无地只心惊。无人打杀杜鹃子，雨外飞来头上声。","dynasty":"宋代","title":"峡山寺竹枝词五首"}
{"author":"杨万里","content":"拣得疏花折得回，银瓶冰水养教开。忽然灯下数枝影，唤作窗间一树梅。岁律又残还见此，我头自白不须催。相看姑置人间事，嚼玉餐香咽一杯。","dynasty":"宋代","title":"怀古堂前小梅渐开四首其四"}
{"author":"杨万里","content":"千年百尺凤凰台，送尽潮回凤不回。白鹭北头江草合，乌衣西面杏花开。龙蟠虎踞山川在，古往今来鼓角哀。只有谪仙留句处，春风掌管拂蛛煤。","dynasty":"宋代","title":"登凤凰台"}
{"author":"杨万里","content":"天将天堑护吴天，不数殽函百二关。万里银河泻琼海，一双玉塔表金山。旌旗隔岸淮南近，鼓角吹霜塞北闲。多谢江神风色好，沧波千顷片时间。","dynasty":"宋代","title":"过扬子江二首"}
{"author":"杨万里","content":"一代今文伯，三巴昔产贤。白珩光宇宙，蓝水暗风烟。有客曾高枕，外堂见老仙。梦中五色笔，犹为写鸣蝉。","dynasty":"宋代","title":"拟题绵州推官厅六一堂"}
{"author":"杨万里","content":"只道六朝窄，渠犹数百春。国家祖宗泽，天地发生仁。历服端传远，君王但侧身。楚人要能惧，周命正惟新。","dynasty":"宋代","title":"读罪已诏"}
{"author":"杨万里","content":"禾穟轻黄尚浅青，村舂已报隔林声。忽惊暮色翻成晓，仰见双虹雨外明。","dynasty":"宋代","title":"初秋暮雨"}
{"author":"杨万里","content":"簿书才了晚衙催，且上高亭眼暂开。野鸭成群忽惊起，定知城背有船来。","dynasty":"宋代","title":"晚登净远亭二首"}
{"author":"杨万里","content":"池底枯荷瘦不胜，池水新琢玉壶凝。如何留到炎蒸日，上有荷花下有水。","dynasty":"宋代","title":"池水二首"}
{"author":"杨万里","content":"春榜梅梢瘦处回，小花未忍折将来。却缘久住成幽事，剩看南枝一度开。","dynasty":"宋代","title":"探梅"}
{"author":"杨万里","content":"扁舟斜缆白沙虚，欲行未发小踟蹰。吾家子云来得得，为携碧酒买白鱼。谊风多年冷似铁，非公其谁主风月。尊前醉倒定不嗔，同来多半个中人。","dynasty":"宋代","title":"赴调宿白沙渡族叔文远携酒追送走笔取别"}
{"author":"杨万里","content":"盖世金瓯谱，传家象笏囊。藁砧八叶相，桂子一枝香。葱岭参西学，兰陔掩北堂。能诗饱经史，个是女班扬。","dynasty":"宋代","title":"太宁郡夫人张氏挽词二首其一"}
{"author":"杨万里","content":"岳麓猿声里，湘流雁影边。自天持一节，到日是新年。身退名逾重，今稀古则然。黄花非不好，只是插离筵。","dynasty":"宋代","title":"送丁子章将漕湖南三首其一"}
{"author":"杨万里","content":"湖外游曾漫，荒馀好在么。山应依样瘦，民岂似田多。不是无风物，其如费拊摩。人言补外乐，且道定如何。","dynasty":"宋代","title":"送丁子章将漕湖南三首其二"}
{"author":"杨万里","content":"文物馀三径，芝兰秀五常。鱼轩来粉省，象服去黄堂。此母今谁似，清名死不亡。一生令吏部，废却蓼莪章。","dynasty":"宋代","title":"马郎中母蒋夫人挽章"}
{"author":"杨万里","content":"煮海谁为祟，沿淮困不胜。民思贤使者，帝遣大农丞。玉节寒侵斗，牙樯冻作冰。来归闻早著，紫禁要渠登。","dynasty":"宋代","title":"送叶叔羽寺丞持节淮东二首其二"}
{"author":"杨万里","content":"名下得佳句，梦中哦半生。未逢心已契，相见眼偏明。复此匆匆别，苍然惘惘情。非关风外树，侬自作离声。","dynasty":"宋代","title":"送韩子云检正将漕江东二首其二"}
{"author":"杨万里","content":"我召公先到，公归我亦行。三年如梦尔，一笑可怜生。野店缘山去，春风并辔轻。先愁饶水上，话别若为情。","dynasty":"宋代","title":"送陈行之寺丞出守南剑二首其二"}
{"author":"杨万里","content":"郎署春同宿，州麾晚卜邻。出山成底事，藉手得斯人。名实今无对，云霄早致身。再逢应互笑，谁发不如银。","dynasty":"宋代","title":"别萧挺之泉州二首其一"}
{"author":"杨万里","content":"老去还多感，归来政倦游。数峰愁外月，一叶静边秋。偶忆平生事，真供独笑休。灯花吾会得，村酒恰当篘。","dynasty":"宋代","title":"秋夕书怀"}
{"author":"杨万里","content":"一老堂堂日，诸贤得得来。但令元气壮，患不塞尘开。名大天难著，人亡首忍回。东风好西去，吹泪到泉台。","dynasty":"宋代","title":"虞丞相挽词三首其三"}
{"author":"杨万里","content":"树远通莺响，花晴带雨痕。登山偶回首，隔水见前村。澹往孤无伴，清归笑不言。还家更迟著，松菊未应存。","dynasty":"宋代","title":"饭罢登山"}
{"author":"杨万里","content":"荷边弄水一身香，竹里招风满扇凉。道是秋来还日短，秋来闲里日偏长。","dynasty":"宋代","title":"静坐池亭二首"}
{"author":"杨万里","content":"山行旧路不堪重，及汎湖波又阻风。世上舟车无一稳，乾坤可是剩诗翁。","dynasty":"宋代","title":"闷歌行十二首其一"}
{"author":"杨万里","content":"百里青山十里溪，荷花万顷照红衣。临平山下西湖上，总被腴庄拨取归。","dynasty":"宋代","title":"题张埧夫腴庄图三首"}
{"author":"杨万里","content":"荆溪老守底风流，哦就千诗一笑休。天欲做春无去处，只堆浓绿柳梢头。","dynasty":"宋代","title":"寒食相将诸子游翟得园十诗"}
{"author":"杨万里","content":"三岁都城寓远坊，今年一热古无双。夜来何处山村雨，凉到蒲桥桥北窗。","dynasty":"宋代","title":"蒲桥寓舍剧暑"}
{"author":"杨万里","content":"清风迎衣襟，白云捧脚底，飘然径上庐山头，谁道栖贤三十里。乡禅引到狮子峰，旃檀喷出香雾浓。此一辨香为五老。一笑问我颜犹红。右看南狱左东海，方丈祝融抹轻黛。群仙遥劝九霞觞，金盘玉箸鲸鱼脍。急呼清风与白云，送我更往会列真。乡禅恐我忽飞去，挽著衣襟复留住。下视落星石一拳，长江一线湖一涓。醉掬玉渊亭下泉，磨作墨汁洒醉篇。","dynasty":"宋代","title":"宿庐山栖贤寺，示如清长老"}
{"author":"杨万里","content":"行尽天涯未遣休，梅州到了又潮州。平生岂愿乘肥马，临老须教过瘦牛。梦里长惊炊剑首，春前应许赋刀头。夜来尚有余樽在，急唤渠侬破客愁。","dynasty":"宋代","title":"过瘦牛岭"}
{"author":"杨万里","content":"杏坛何物是家风，只在当人阿堵中。谁作新图漏消息，淳溪溪上钓鱼翁。","dynasty":"宋代","title":"跋淳溪汪立义大学致知图二首"}
{"author":"杨万里","content":"忽报故人至，知从何许来。满怀俱玉雪，半语不尘埃。聚散千江月，悲驩一酒杯。樯乌有底急，一夕百相催。","dynasty":"宋代","title":"送永州唐德明"}
{"author":"杨万里","content":"日透微风暖，风揉嫩日佳。秪知趱桃李，不道落梅花。","dynasty":"宋代","title":"春晴"}
{"author":"杨万里","content":"夏欲尽头秋欲初，小凉未苦爽肌肤。夕阳幸自西山外，一抹斜红不肯无。","dynasty":"宋代","title":"闰六月，立秋後暮热，追凉郡圃二首"}
{"author":"杨万里","content":"小立层台岸幅巾，除莺作伴更无人。晓风草草君知麽？不为高荷惜水银。","dynasty":"宋代","title":"六月九日晓登连天观"}
{"author":"杨万里","content":"寒泓不到十馀年，老眼重看意惘然。漱裂苍崖玉龙口，堕成清镜雪花天。须烦佛界三昧手，拈出茶经第二泉。珍重赞公惊久别，且谈诗句未谈禅。","dynasty":"宋代","title":"惠泉分茶示正孚长老"}
{"author":"杨万里","content":"忽见金丝嫋绮疏，又惊寒食到来初。不知折尽西湖柳，插遍长安万户无。","dynasty":"宋代","title":"寒食雨中，同舍约游天竺，得十六绝句呈陆务"}
{"author":"杨万里","content":"震泽分波入，垂虹隔水看。何须小风起，生怕牡丹寒。政坐诸峰好，端令落笔难。催人理归棹，落日许无端。","dynasty":"宋代","title":"从范至能参政游石湖精舍坐间走笔二首"}
{"author":"杨万里","content":"尘世何曾识桂林，花仙夜入广寒深。移将天上众香国，寄在梢头一粟金。露下风高月当户，梦回酒醒客闻砧。诗情恼得浑无那，不为龙涎与水沉。","dynasty":"宋代","title":"木犀初发呈张功父"}
{"author":"杨万里","content":"梅郎绛节朝王台，朝游五城暮九垓。遗民香火答遗爱，何年祠屋荒苍苔。剑津诗客子张子，住持仙坛判山水。上书台斗大居士，作缘冰漕皇华使。二台并檄孔家兄，经始新祠不日成。西山南浦作贺宾，野梅官柳俱驩声。","dynasty":"宋代","title":"寄题张县尉敬之南昌官寺重新子真祠堂"}
{"author":"杨万里","content":"刘岳张韩宣国威，赵张二相筑皇基。长淮咫尺分南北，泪湿秋风欲怨谁。","dynasty":"宋代","title":"初入淮河四绝句其二"}
{"author":"杨万里","content":"上得船来恰对山，一山顷刻变多般。初堆翠被百千摺，忽拔青瑶三两竿。夹岸儿童天上立，数村楼阁电中看。平生快意何曾梦，老向阊门下急滩。","dynasty":"宋代","title":"阊门外登溪船五首"}
{"author":"杨万里","content":"蚤起翻成坐睡昏，鹊声唤我步前轩。竹扉日隙针来大，射壁千千弹子痕。","dynasty":"宋代","title":"初秋戏作山居杂兴俳体十二解其二"}
{"author":"杨万里","content":"不住宽乡住瓮门，那知世上有乾坤。环将峻岭包深谷，围出馀天与别村。茅屋相挨无著处，花溪百摺不教奔。江淮地迥寒无价，宣歙山寒更莫论。","dynasty":"宋代","title":"明发周村弯"}
{"author":"杨万里","content":"老稚都眠我独醒，寒灯半点伴三更。双花忽作蜻蜓眼，孤焰仍悬玉胆瓶。","dynasty":"宋代","title":"寒灯"}
{"author":"杨万里","content":"南湖窠木已交加，种榄栽桤更北涯。生眼错呼为夜合，新莺知不是桃花。绿阴四合藏云屋，翠浪全机织素纱。桂隐主人臞见骨，不餐酥酪却餐茶。","dynasty":"宋代","title":"和张功父桤木巴榄花韵"}
{"author":"杨万里","content":"白雪堆穠李，红蓝染靓桃。晨妆须蚕看，莫待日华高。","dynasty":"宋代","title":"芗林五十咏·桃李蹊"}
{"author":"杨万里","content":"圣门际天而不可径兮，子聚粮以疾趋。古文熄而哇郑兮，子独追而雅诸。众皆赏其襮而遗其里兮，知全者不在予。仕者谓赣民之嚚兮，不啻沬邦之夫。何子之仁以莅兮，若膝下之乳雏。予惟子之观兮，则未知封屋之迂。沐猴豸而罔腼兮，子发上而衡盱。舍己躁进而谓子躁进兮，宜不曰沽名之非愚。世切齿于彼之晚霣兮，流涕于子之不晚殂。庸知天之不子祉兮，不厚彼之辜。惟师友之恩纪兮，一饭而九其吁。天不予棐而夺予朋兮，半其济而亡舻。决汝汉而东之兮，曾足为予泪之馀。若子之死而不死兮，不亦名星日而骨幽墟。","dynasty":"宋代","title":"黄世永哀辞"}
{"author":"杨万里","content":"病身兀兀脑岑岑，偶到儿曹文字林。一卷杜诗揉欲烂，两人斋读味初深。斲肝枉却期千载，漏眼谁曾更再寻。笔底奸雄死犹毒，莫将饶舌泄渠心。","dynasty":"宋代","title":"与长孺共读杜诗"}
{"author":"杨万里","content":"半破僧庵半补篱，旧题无复壁间诗。秪余手植双桐在，此外仍兼洗砚池。","dynasty":"宋代","title":"游定林寺即荆公读书处四首"}
{"author":"杨万里","content":"夕借月为烛，晨将霞作帘。犹言贫到骨，不悟取伤廉。","dynasty":"宋代","title":"题赵昌父山居八咏·霞牖"}
{"author":"杨万里","content":"传语双峰老，汝师是如来。如何一瓣香，却为杨诚斋。","dynasty":"宋代","title":"双峰定水璘老送木犀香五首其四"}
{"author":"杨万里","content":"家食初偕隐，君羹晚得尝。金花千轴告，玉树五枝香。咫尺相山室，葱昽瓦庙冈。真令淮水绝，依旧庆源长。","dynasty":"宋代","title":"太令人田氏挽辞二首其二"}
{"author":"杨万里","content":"月轮已落尚残光，一似两山没夕阳。次第长庚都落去，日华犹未出扶桑。","dynasty":"宋代","title":"月中炬火发仙山驿，小睡射亭五首"}
{"author":"杨万里","content":"行尽葵堂西复东，葵花元自不曾逢。客来问讯名堂意，雪里芭蕉笑杀侬。","dynasty":"宋代","title":"寄题张商弼葵堂堂下元不种葵花但取面势向阳"}
{"author":"杨万里","content":"数峰残日紫将销，一片新秧绿未交。道是今年春水小，涨痕也到岸花梢。","dynasty":"宋代","title":"晚过黄州铺二绝"}
{"author":"杨万里","content":"月在荔支梢上，人行抹利花间。但觉胸吞碧海，不知身落南蛮。","dynasty":"宋代","title":"宴客夜归六言"}
{"author":"杨万里","content":"波底金鸦夺眼明，脚根螮蝀界天横。瘦藤欲度还休去，试数荷钱几个生。","dynasty":"宋代","title":"五羊官舍春尽晚步西园荷桥"}
{"author":"杨万里","content":"宿雨犹凉在，晨阴欲霁初。移床近秋水，正面对芙蕖。团扇凄无彩，生衣凛觉疏。欲归仍小住，更读数行书。","dynasty":"宋代","title":"雨後清晓梳头，读书怀古堂二首"}
{"author":"杨万里","content":"屏山十论择圣心，甘老十论刮古今。古今刮得都见髓，持献玉工逢刖趾。玉皇左相华阳封，上与阿且双周公。荐渠金门可登仕，金门送渠外台试。渠侬掉头不肯行，有雪可钓月可耕。恩山紫蕨椽来大，恩江白鱼船样个。绿蓑青蒻霞上卧，不知毕逋明视东西过。","dynasty":"宋代","title":"寄题张仲寅甘老堂"}
{"author":"杨万里","content":"尺许新条长杏栽，文余班筝出墙隈。浪愁草草酴醾过，不道婷婷芍药来。","dynasty":"宋代","title":"晚春即事二绝"}
{"author":"杨万里","content":"云欲开时又不开，问天觅阵好风催。雨无多落泥偏滑，溪不胜深岸故颓。","dynasty":"宋代","title":"明发三衢三首"}
{"author":"杨万里","content":"春草池塘太液旁，水精宫殿牡丹香。惭非绮里攀鸿翼，也侍承华宴凤庄。玉唾银钩看落笔，绣袍金碗拜盈箱。迎门儿女牵衣袖，搜得随侯与夜光。","dynasty":"宋代","title":"谢皇太子三月十九日召晏荣观堂，颁赐金杯襭"}
{"author":"杨万里","content":"玉帝愁闻早，雷公怒见须。搜龙无嚲处，倒海不遗余。稻里云初活，荞梢雪再铺。老农啼又笑，欲去且安居。","dynasty":"宋代","title":"九月三日喜雨，盖不雨四十日矣"}
{"author":"杨万里","content":"雪留远岭半尖白，云漏斜阳一线黄。天肯放晴差昜耳，殷懃剩觅几朝霜。","dynasty":"宋代","title":"除夕前一日绝"}
{"author":"杨万里","content":"眷事巳如许，山居殊未知。绿光风度麦，白碎日翻池。景好怀翻恶，人嬉我独悲。郊行聊著眼，兴到漫成诗。","dynasty":"宋代","title":"春晚往永和"}
{"author":"杨万里","content":"船窗深闲懒看书，独倚船门捻白须。雨共长河织青锦，金钱晕上滴真珠。","dynasty":"宋代","title":"舟中雨望二首"}
{"author":"杨万里","content":"梅子留酸软齿牙，芭蕉分绿与窗纱。日长睡起无情思，闲看儿童捉柳花。","dynasty":"宋代","tags":"夏天，儿童","title":"闲居初夏午睡起·其一"}
{"author":"杨万里","content":"驱使花枝苦未休，平章诗句政宜搜。无端一窦西窗日，不遣吾人略小留。","dynasty":"宋代","title":"寒食相将诸子游翟得园十诗"}
{"author":"杨万里","content":"看山须是高处看，低处看来元不见。君看矮子仰高人，只识长身那识面。今晨雨止升火轮，一光销尽千山云。千山数日眼中失，今晨头角都争出。初登峻岭也心惊，上到绝顶忽眼明。天外数枝青玉笔，飞入锦囊寒突兀。问来还是芙蓉尖，阔开两窗高卷帘。","dynasty":"宋代","title":"过白土岭，望见芙蓉峰，七八峰最东一峰特奇"}
{"author":"杨万里","content":"出却金宫入梵宫，翠微绿雾染衣浓。三年不识西湖月，一夜初闻南涧锺。藏室蓬山真昨戏，园翁溪友得今从。若非朝士相追送，何处冥鸿更有踪。","dynasty":"宋代","title":"江西道院集戊申四月九日得请补外初出国门宿"}
{"author":"杨万里","content":"桑畴一眼郁金黄，麦垄千机绿锦坊。诗卷且留灯下看，轿中只好看春光。","dynasty":"宋代","title":"过广济圩三首"}
{"author":"杨万里","content":"画舫鸣钲野寺钟，暮声惊破翠烟重。好风不解藏天巧，彫碎孤云作数峰。","dynasty":"宋代","title":"雨后晚步郡圃二首其一"}
{"author":"杨万里","content":"暑懒归投簟，凉醒打当书。罢吟唇欲裂，起坐膝难舒。汲古微澜动，悲秋小雨馀。五言未针线，百过且阶除。","dynasty":"宋代","title":"初凉与次公子共读书册"}
{"author":"杨万里","content":"南湖隔水见渔灯，雁落芦汀八字横。对面双峰烟雨里，双峰外面是宜兴。","dynasty":"宋代","title":"过洛社望南湖暮景三首其一"}
{"author":"杨万里","content":"秋晴得凉行，壁阅遇佳读。巳咽犹余滋，将烬忽剩馥。语妙古未多，听难今良独。追诵惜去眼，信步遑拟足。惊心一鸟鸣，隔溪两峰绿。","dynasty":"宋代","title":"蒋莲店有书柳子厚寄吴武陵琴诗三读敬哦五言"}
{"author":"杨万里","content":"汝仕今差晚，家庭莫恨离。学须官事了，廉忌世人知。争进非身福，临民只母慈。关征岂得已，龙断欲何为。","dynasty":"宋代","title":"送次公子之官安仁监税"}
{"author":"杨万里","content":"亦好亭兼弄月亭，磬湖不许两通行。谁抛螮蝀湖光尾，便有先生拄杖声。","dynasty":"宋代","title":"寄题喻叔奇国傅郎中园亭二十六咏野桥"}
{"author":"杨万里","content":"千年百尺凤凰台，送尽潮回凤不回。白鹭北头江草合，乌衣西面杏花开。龙蟠虎踞山川在，古往今来鼓角哀。只有谪仙留句处，春风掌管拂蛛煤。","dynasty":"宋代","title":"登凤凰台"}
{"author":"杨万里","content":"石翁谁怒犹睥目，石婆多愁鬓先秃。荒山野水四无人，二老对立今几春。珠襦玉匣化为土，金鴈银凫亦飞去。知是六朝何帝陵，摩挲碧藓俱无语。","dynasty":"宋代","title":"再赋石翁石婆"}
{"author":"杨万里","content":"雨罢饶晴色，松阴转午时。堆成李花雪，开遍海棠枝。旋酌新篘酒，留题细字诗。不来真是枉，欲去更云迟。","dynasty":"宋代","title":"寒食相将诸子游翟园得十诗其一"}
{"author":"杨万里","content":"外面千峰合，中间一迳通。日光自摇水，天静本无风。村酒渟春绿，林花倦午红。莫欺山堠子，知我入江东。","dynasty":"宋代","title":"四月四日午，初出浙东界入信州永丰界"}
{"author":"杨万里","content":"奔走人都倦，檐檠酒未来。那能待竹叶，随喜唤茅柴。芦菔仍多煮，庵摩带浅煨。深村市无肉，草草两三杯。","dynasty":"宋代","title":"待家酿未至且买姜店村酒"}
{"author":"杨万里","content":"侬家有轴郭熙山，堕在水溪雪岭间。有弟新来眼如月，为侬洗手拾将还。","dynasty":"宋代","title":"表弟周明道工於傅神而山水亦佳，久别来访，"}
{"author":"杨万里","content":"剑外归乘使者车，淛东新得左鱼符。可怜霜鬓何人问，焉用诗名绝世无。雕得心肝百杂碎，依前涂辙九盘纡。少陵生在穷如虱，千载诗人拜蹇驴。","dynasty":"宋代","title":"跋陆务观剑南诗稿二首"}
{"author":"杨万里","content":"莫把菱花镊白髭，劝君留取伴吟诗。锦囊若要添新句，绣口如何咸素丝？","dynasty":"宋代","title":"镊白"}
{"author":"杨万里","content":"无鬼玄谈彫苦空，端能问字过杨雄。韩琮不生王驾死，乞君明月与清风。","dynasty":"宋代","title":"和徐盈赠诗二首其二"}
{"author":"杨万里","content":"泝流浅水剌楼船，百棹千篙秪不前。一夜波声喧到晓，北风气力欲翻天。挂帆未了青泥过，转眼相将玉笥边。无数小舟俱在後，追侬不及指为仙。","dynasty":"宋代","title":"十五日明发石口，遇顺风"}
{"author":"杨万里","content":"天上云泉脚下鸣，玉虹倒挂客心惊。试教转落峰头石，衮到深溪作麽声。","dynasty":"宋代","title":"上岑水岭二首"}
{"author":"杨万里","content":"爱日曛人欲睡昏，自匀嫩火炷炉薰。蜘蛛已去惟存网，犹罥窗间一只蚊。","dynasty":"宋代","title":"昼倦"}
{"author":"杨万里","content":"天公也自喜良辰，上已风光忽斩新。点捡一春好天色，更无两日似今晨。","dynasty":"宋代","title":"三月三日上忠襄坟，因之行散，得十绝句"}
{"author":"杨万里","content":"阁日微阴不碍晴，杖藜小倦且须行。湖山有意留侬款，约束疏锺未要声。","dynasty":"宋代","title":"同君俞、季永步至普济寺，晚泛西湖以归，得"}
{"author":"杨万里","content":"麦黄秧碧百家衣，已热犹寒四月时。雨复觅春无一寸，野蔷薇发酽燕腊。","dynasty":"宋代","title":"尚长道十年离索杯酒话旧，怃然若隔世，醉笔"}
{"author":"杨万里","content":"乌银玉质金石声，见火忽学爆竹鸣。腷腷膞膞久不停，白日坐上飞繁星。不知何怒泄不平，不知何喜唧唧吟。待渠自静勿与争，切莫借箸怒复生。到渠缄口两耳热，铜鉼在旁却饶舌。","dynasty":"宋代","title":"雪晓舟中生火二首"}
{"author":"杨万里","content":"湖心何许有人烟，上下双天两点山。犬吠鸡鸣四船里，旋成水国一家村。","dynasty":"宋代","title":"闷歌行十二首"}
{"author":"杨万里","content":"火老殊未热，雨多还自晴。暮天无定色，过鸟有归声。坐久人将睡，更深月始明。素娥欺我老，偏照雪千茎。","dynasty":"宋代","title":"夏夜露坐二首"}
{"author":"杨万里","content":"听履星辰北斗寒，三能只隔寸云间。周家冢宰均四海，汉制尚书本百官。鵷鹭班齐瞻进步，凤凰池近却飞还。河图冠出西清上，莫作寻常五马看。","dynasty":"宋代","title":"送颜几圣龙学尚书出守泉州二首"}
{"author":"杨万里","content":"清晨洗面开篷门，巨螳蜋在水上奔。前怒两臂秋竹竿，後拖一腹春渔船。偶然拾得破蛛网，挈取四角沉重渊。柳上螳蜋工捕蝉，水上螳蜋工捕鱣。捕蝉顿顿得蝉食，捕鱣何曾得鱼吃。","dynasty":"宋代","title":"小螳蜋歌"}
{"author":"杨万里","content":"百五佳时更绝晨，园丁犹未放游人。瘦藤柱上披僊阁，四面花光照杀春。","dynasty":"宋代","title":"郡圃晓步因登披僊阁四首"}
{"author":"杨万里","content":"向来王家癖於马，今来王家癖於花。洛阳城里花如海，一半移取来君家。此花就中最穠丽，姚家黄兼魏家紫。花王更有王中王，看却姚魏千花降。一春好处君知否，上巳前头寒食後。千花不用妒渠伊，此外春光更属谁。","dynasty":"宋代","title":"题王晋辅专春亭"}
{"author":"杨万里","content":"今年郡圃放游人，懊恼游人作挞春。到得老夫来散策，乱吹花片摠成尘。商量岁後牢关锁，拘管风光属病身。造物嗔侬先遣去，遣侬侬去不须嗔。","dynasty":"宋代","title":"问涂有日戏题郡圃"}
{"author":"杨万里","content":"竹林行尽到松关，分付双松为把门。若放俗人来一个，罚渠老瓦十分盆。","dynasty":"宋代","title":"松关"}
{"author":"杨万里","content":"说露谈风有典章，咏秋吟复入宫商。蝉声无一些烦恼，自是愁人枉断肠。","dynasty":"宋代","title":"听蝉八绝句"}
{"author":"杨万里","content":"故园今日海棠开，梦入江西锦绣堆。万物皆春人独老，一年过社燕方回。似青似白天浓淡，欲堕还飞絮往来。无那风光餐不得，遣诗招入翠琼杯。竹边台榭水边亭，不要人随只独行。乍暖柳条无气力，淡晴花影不分明。一番过雨来幽径，无数新禽有喜声。只欠翠纱红映肉，两年寒食负先生。","dynasty":"宋代","tags":"写景，怀旧，孤寂","title":"春晴怀故园海棠二首"}
{"author":"杨万里","content":"水渚才容足，渔家便架椽。屋根些子地，帘外不胜天。岸岸皆垂柳，门门一钓船。五湖好风月，乞与不论钱。","dynasty":"宋代","title":"过九里亭"}
{"author":"杨万里","content":"雨馀赤日尚如炊，亭午青阴不肯移。蜂过无花绝粮道，蚁行有水遏归师。今朝道是中元节，天气过于初伏时。小圃追凉还得热，焚香清坐读唐诗。","dynasty":"宋代","title":"中元日午"}
{"author":"杨万里","content":"化工到得巧穷时，东补西移也大奇。君看桄榔一窠子，竹身杏叶海棕枝。","dynasty":"宋代","title":"题榔树"}
{"author":"杨万里","content":"宇宙一行店，谁为店主人。主人亦解去，而况爂余薪。","dynasty":"宋代","title":"芗林五十咏·寓斋"}
{"author":"杨万里","content":"官路桐江西复西，野梅千树压疏篱。昨来都下筠篮底，三百青钱买一枝。","dynasty":"宋代","title":"甲申上元前闻家君不快，西归见梅有感二首"}
{"author":"杨万里","content":"闲人也解有忙时，送客谁令作许痴。一夜黑风吹白雪，昨朝紫陌总黄泥。","dynasty":"宋代","title":"雨中送客"}
{"author":"杨万里","content":"粤犬吠雪非差事，粤人语冰夏虫似。北人冰雪作生涯，冰雪一窖活一家。帝城六月日卓午，市人如炊汗如雨。卖冰一声隔水来，行人未吃心眼开。甘霜甜雪如压蔗，年年窨子南山下。去年藏冰减工夫，山鬼失守嬉西湖。北风一夜动地恶，尽吹北冰作南雹。飞来岭外荔枝梢，绛衣朱裳红锦包。三危露珠冻寒泚，火伞烧林不成水。北人藏冰天夺之，却与南人销暑气。","dynasty":"宋代","title":"荔枝歌"}
{"author":"杨万里","content":"深著红蓝染暑裳，琢成纹玳敌秋霜。半含笑里清冰齿，忽绽吟边古锦囊。雾縠作房珠作骨，水精为醴玉为浆。刘郎不为文园渴，何苦星槎远取将。","dynasty":"宋代","title":"石榴"}
{"author":"杨万里","content":"茈姜馨辣最佳蔬，孙芥芳辛不让渠。蟹眼嫩汤微熟了，鹅儿新酒未醒初。枨香醋酽作三友，露叶霜芽知几锄。自笑枯肠成破瓮，一生只解贮寒葅。","dynasty":"宋代","title":"芥齑"}
{"author":"杨万里","content":"稚子烦君一一看，丁宁莫道好求官。老来正要团栾唑，伴我伙风把钓竿。","dynasty":"宋代","title":"送相十高元善二首"}
{"author":"杨万里","content":"温饱能消底？奔忙自作痴。平生脚已茧，今日鬓将丝。山刻霜余骨，梅临水底枝。只嫌长落莫，不道许幽奇。","dynasty":"宋代","title":"崴晚出城"}
{"author":"杨万里","content":"身行衢信两中间，夹路尖峰面面寒。只道秋山似春笋，不知春笋似秋山。","dynasty":"宋代","title":"过玉山东三塘五首"}
{"author":"杨万里","content":"青枫金刹依然在，黄石圮桥元不改。只有謪仙稽古堂，兵烧水毁草树荒。二大夫家有孙子，去珠复还堂再起。朱薨碧瓦拂金波，牙签玉轴柱银河。山鬼吹灯听夜诵，秋免献颖供晨哦。向来二李名父子，今来二李佳兄弟。鶺鴒双去集上林，李家大夫看二二。","dynasty":"宋代","title":"李师儒上舍稽古堂"}
{"author":"杨万里","content":"梦里篙师忽叫滩，老夫惊杀起来看。前船过尽知无虑，末後孤舟胆自寒。","dynasty":"宋代","title":"过建封寺下连鱼滩二首"}
{"author":"杨万里","content":"湖心何许有人烟，上下双天两点山。犬吠鸡鸣四船里，旋成水国一家村。","dynasty":"宋代","title":"闷歌行十二首"}
{"author":"杨万里","content":"清晓朝帝所，就列复少须。不逢林夫子，於何得故吾？宫云霁犹未，宸风夹亦初。说诗怜新体，信美古则无。将无古人拙，未必今制疏。夜归辱良讯，送似谈笑余。病怀翻不乐，此意从谁舒？短歌纪幽事，老矣复焉如。","dynasty":"宋代","title":"四月二日进士唱名，以省试官待罪。殿庐遇林"}
{"author":"杨万里","content":"村里无铜漏，金鸡管杀更。百声犹未晓，却等第三声。","dynasty":"宋代","title":"夙兴待且旦二绝"}
{"author":"杨万里","content":"愁已春相背，诗仍债未还。雨声宜小睡，竹户且深关。梦钓鸥边雪，衰忘镜里颜。起来聊觅句，句在眼中山。","dynasty":"宋代","title":"和昌英主簿叔社雨"}
{"author":"杨万里","content":"山行旧路不堪重，及汎湖波又阻风。世上舟车无一稳，乾坤可是剩诗翁。","dynasty":"宋代","title":"闷歌行十二首其一"}
{"author":"杨万里","content":"邂逅何时可，平章后月凉。前期来一夕，古寺作重阳。白酒多多载，黄花急急香。遣诗愁已遣，何况更连床。","dynasty":"宋代","title":"约刘彦纯会建安寺"}
{"author":"杨万里","content":"雨罢饶晴色，松阴转午时。堆成李花雪，开遍海棠枝。旋酌新篘酒，留题细字诗。不来真是枉，欲去更云迟。","dynasty":"宋代","title":"寒食相将诸子游翟园得十诗其一"}
{"author":"杨万里","content":"熊胆平生苦，鱼轩晚岁荣。芝兰今柱史，苗裔古玄英。寒食花争泣，元宵烛半明。从今好时节，萱砌罢君羹。","dynasty":"宋代","title":"薛舍人母方氏太恭人挽章二首其一"}
{"author":"杨万里","content":"恰则天方暮，如何月正中。一年无此热，今夕绝无风。早藕凝松雪，新菱剥酽红。醉乡堪避暑，只合著衰翁。","dynasty":"宋代","title":"月下果饮七首其一"}
{"author":"杨万里","content":"度暑过于岁，初凉别是天。独穿秋露草，来看晓风莲。病骨殊轻甚，幽襟一洒然。不妨聊吏隐，何必更林泉。","dynasty":"宋代","title":"晓登怀古堂"}
{"author":"杨万里","content":"南国初凉日，东吴欲尽头。露荷幽馥晓，云日澹光秋。也爱西风爽，其如半老休。蝉声与蛩响，计会两催愁。","dynasty":"宋代","title":"感秋二首其二"}
{"author":"杨万里","content":"虫响馀宵寂，荷妆赴晓鲜。梳头花雾里，照水柳风前。旧雨仍今雨，新年胜故年。登城有佳眺，秋稼正连天。","dynasty":"宋代","title":"雨后清晓梳头读书怀古堂二首其二"}
{"author":"杨万里","content":"再岁来相款，三杯忽语离。忍将垂老泪，滴作送行诗。子去侬犹住，身留梦亦随。南溪旧风月，千万寄相思。","dynasty":"宋代","title":"送子仁侄南归二首其二"}
{"author":"杨万里","content":"璧水寒齑客，春闱擢桂郎。折腰端小耐，整翮未须忙。德进官无小，诗癯誉更香。会看两鸂鶒，飞下蓼滩傍。","dynasty":"宋代","title":"送张元直尉盐官二首其一"}
{"author":"杨万里","content":"初日明雁腹，酸风迎马头。如何一雨过，添却满城秋。楼观色俱喜，槐榆影独愁。节中公事少，吏散得吾休。","dynasty":"宋代","title":"节日新晴归自天庆"}
{"author":"杨万里","content":"玉渊堂下一梢长，倚赖春风压众芳。妙句忽从天上落，千花从此总无香。","dynasty":"宋代","title":"和皇太子雨中赏梅偶成二首"}
{"author":"杨万里","content":"未得霜晴未是晴，霜晴无复点云生。鹭鹚不遣鱼惊散，移脚惟愁水作声。","dynasty":"宋代","title":"城头秋望二首"}
{"author":"杨万里","content":"二月尽头三月来，红红白白一斋开。酴醾正要金沙映，莫道金沙只漫栽。","dynasty":"宋代","title":"度雪台"}
{"author":"杨万里","content":"晓寒顾影惜金衣，著意听时不肯啼。飞入柳阴多去处，数声只许落花知。","dynasty":"宋代","title":"晨炊玉田闻莺观鹭二首"}
{"author":"杨万里","content":"苍龙观阙启槐宸，白玉阶除振鹭群。仗外诸峰献松雪，霜前一鴈度宫云。舍人就日宣麻制，丞相瞻天进表文。夙退自欣还自笑，素餐便当策殊勋。","dynasty":"宋代","title":"赴文德殿听麻仍拜表"}
{"author":"杨万里","content":"常州太守曾独弄，回首向来真一梦。五月炎天十月寒，东亭迎客西亭送。自从别却翟家园，岂谓三经金斗门。莫教物色有欠处，剩与新诗三五句。犹有归涂更一来，是时百花开未开。","dynasty":"宋代","title":"明发荆溪馆下"}
{"author":"杨万里","content":"南海惊涛卷玉缸，北山野烧展红幢。山神海伯争新巧，并慰诗人眼一双。","dynasty":"宋代","title":"晨炊叱驭驿观海边野烧"}
{"author":"杨万里","content":"行尽江南北，於何隐去休。福清好云谷，老子得菟裘。风釆今千古，英灵閟一丘。庭阶俱玉树，仲氏立鳌头。","dynasty":"宋代","title":"林宏才秉义挽辞"}
{"author":"杨万里","content":"雪里睛偏好，寒余暖尚轻。山烟春自起，野烧暮方明。又是元宵过，端令病骨惊。遣愁聊觅句，得句却愁生。","dynasty":"宋代","title":"已丑上元後晚望"}
{"author":"杨万里","content":"蒙松睡眼熨难开，曳杖缘溪啄紫苔。偶见群儿聊与戏，布衫青底捉将来。","dynasty":"宋代","title":"与伯勤、子文幼楚同登南溪奇观，戏道傍群儿"}
{"author":"杨万里","content":"南北高峰巧避人，旋生云雾半腰横。縰然遮得青苍面，玉塔双尖分外明。","dynasty":"宋代","title":"庚戍正月三，约同舍游西湖十首"}
{"author":"杨万里","content":"世言富贵昜得家世难有贤，父兄子弟未渠贤。君不见祖孙父子兄与弟，根兰树玉枝亦桂。魏晋以来谁子家，只数江淮一王氏。世言淮水若绝渠不昌，不知淮水有绝渠更长。请看南朝到吾宋，中间人物无阙空。有曾有且继茂弘，即今紫枢继子明。昔缯一人今三人，後者玉振前金声。阿枢更有金玉阿，兄子两有刚方兼岂弟。清江五马求自东，三年一日一春风。又闻一节唤归去，父老拦街遮不住。唤他父老且细听，朝家也要好公卿。父老莫与朝家争，打鼓发般催速行。","dynasty":"宋代","title":"送清江王守赴召"}
{"author":"杨万里","content":"勋烈涪阳异姓王，手扶西极汉天长。有孙文武千人杰，透纸风骚万字香。小涉移中公事笔，又怀剑外史君章。同朝多日相从少，不唱阳关也断肠。","dynasty":"宋代","title":"送吴盬丞季行知简州"}
{"author":"杨万里","content":"暑后花枝输了春，杂英小巧亦忺人。素馨解点粉描笔，金凤爱垂鸡下唇。","dynasty":"宋代","title":"初秋戏作山居杂兴俳体十二解其三"}
{"author":"杨万里","content":"桥坏仍泥滑，舟横隔水呼。岸头危径窄，轿子莫人扶。午漏相将里，秋阳未肯无。明知近前店，暗觉展修途。","dynasty":"宋代","title":"甯桥小渡"}
{"author":"杨万里","content":"归途未信欲斜阳，只怪行人影转长。松寿已高犹绿发，枫年方少更红裳。秋光便是天金谷，画本偷归我锦囊。只怨冲寒叹行役，青鞋布袜却芬香。","dynasty":"宋代","title":"後一月再宿城外野店，夙兴入城，谒益公二首"}
{"author":"杨万里","content":"水鸟舟人两不","dynasty":"宋代","title":"夜过高邮"}
{"author":"杨万里","content":"山根玉泉仰面飞，飞出山顶却下驰。自从庐阜泻双练，至今银湾岐两支。雷声惊裂龙伯眼，雪点溅湿嫦娥衣。寄言苏二李十二，莫愁瀑布无新诗。","dynasty":"宋代","title":"漱玉亭"}
{"author":"杨万里","content":"翟园不到才几日，寒梢冷叶秋箫瑟。只有黄花数点明，上照青松下苍石。记得春头来此嬉，梅花太瘦杏花肥。巷南巷北皆春色，恰似吾人年少时。忽怪翟园如许老，园应笑我衰容早。来岁春光更一来，我衰依旧园还少。","dynasty":"宋代","title":"重九前五日再游翟园"}
{"author":"杨万里","content":"只道今春不肯晴，已晴谁遣不郊行。忍违花底提壶语，不虑屋头鸠妇鸣。","dynasty":"宋代","title":"张仲良久约出郊以诗督之"}
{"author":"杨万里","content":"柄似蟾蜍股样肥，叶如蝴蝶翼相羌。蟾蜍翘立蝶飞起，便是菱花著子时。","dynasty":"宋代","title":"菱沼"}
{"author":"杨万里","content":"选官选佛两悠悠，元不关人浪自愁。洙泗生涯久春草，老夫作麽脕回头。","dynasty":"宋代","title":"送相十高元善二首"}
{"author":"杨万里","content":"妫水祀百世，莆田生此公。贤如太丘长，忠似了齐翁。玉色犹山立，皇居折栋隆。孝宗最知巳，交臂火城红。","dynasty":"宋代","title":"陈安行舍人阁学挽词三首"}
{"author":"杨万里","content":"百里青山十里溪，荷花万顷照红衣。临平山下西湖上，总被腴庄拨取归。","dynasty":"宋代","title":"题张埧夫腴庄图三首"}
{"author":"杨万里","content":"前山欺我船兀兀，结约江妃行小谲。乘我船摇忽远逃，见我船定还孤出。老夫敢与山争强，受侮不可更禁当。醉立船头看到夕，不知山於何许藏。","dynasty":"宋代","title":"夜宿东渚放歌三首"}
{"author":"杨万里","content":"葱岭书如积，银钩墨尚新。前身虞学士，今代卫夫人。曲水修兰禊，明珠采洛神。更令添此帖，急就不须珍。","dynasty":"宋代","title":"跋悟空道人墨迹"}
{"author":"杨万里","content":"玉砾金沙一迳长，暑中无处可追凉。独行行到荷池上，荷不生风水不香。","dynasty":"宋代","title":"暮热游荷池上五首"}
{"author":"杨万里","content":"策马访柴扉，庭前草亦□。谈今复谈古，如子□□□。","dynasty":"宋代","title":"赠旴江谢正之"}
{"author":"杨万里","content":"才近中秋月已清，鸦青幕挂一团冰。忽然觉得今宵月，元不黏天独自行。","dynasty":"宋代","tags":"咏物，月亮","title":"八月十二日夜诚斋望月"}
{"author":"杨万里","content":"花须为饭露为浆，黑雾玄霜剪薄裳。飞绕金灯来又去，不知能有几多香。","dynasty":"宋代","title":"戏嘲金灯花上皂蝶"}
{"author":"杨万里","content":"已坐诗臞病更赢，诸公刚欲饯湘湄。夜浮一叶逃盟去，已被沙鸥圣得知。","dynasty":"宋代","title":"夜离零陵以避同僚追送之劳留二绝简诸友"}
{"author":"杨万里","content":"拔尽新秧插尽田，出城一眼翠无边。不关雨水愁行客，政是年年雨水天。","dynasty":"宋代","title":"明发三衢三首"}
{"author":"杨万里","content":"红紫成泥泥作尘，颠风不管惜花人。落花辞树虽无语，别倩黄鹂告许春。","dynasty":"宋代","title":"落花"}
{"author":"杨万里","content":"金华不敢比东坡，此后东坡尔许多。扰扰胸中百周孔，不愁柳柳笑人何。","dynasty":"宋代","title":"和张寺丞功父八绝句其四"}
{"author":"杨万里","content":"草路无泥未有尘，城南城北总游人。不缘香火来山墅，孤员今年半断春。","dynasty":"宋代","title":"祷雨报恩到翟园四首"}
{"author":"杨万里","content":"一日江行百折中，回头犹见夜来峰。好山十里都如尽，更与横排一径松。","dynasty":"宋代","title":"江上松径"}
{"author":"杨万里","content":"思归日日只空言，一棹今真水月间。半夜犹闻郡楼鼓，明朝应失永州山。","dynasty":"宋代","title":"夜离零陵以避同僚追送之劳留二绝简诸友"}
{"author":"杨万里","content":"溪南稻紫似溪北，雨後山青非雨前。芒屦泥深凉不浅，今年六月个般天。","dynasty":"宋代","title":"暑雨後散策"}
{"author":"杨万里","content":"一代名臣张右丞，玉山头作紫霄亭。如今再得戴安道，拈出旧时山色青。","dynasty":"宋代","title":"寄题舒州宿松知县戴在伯重新紫霄亭二首"}
{"author":"杨万里","content":"一个青童一蹇驴，九年来往定林居。经纶枉被周公误，罢相皈来始读书。","dynasty":"宋代","title":"游定林寺即荆公读书处四首"}
{"author":"杨万里","content":"近山浅绿远深青，两样风姿一样清。似怨朝阳卷云雾，被侬看著太分明。","dynasty":"宋代","title":"晓过花桥入宣州界四首"}
{"author":"杨万里","content":"诗吸三江卷五湖，雕琼为句字为珠。前身谢守吟澄练，今代世南行秘书。獬豸峨冠久尘醭，星辰听履郎须臾。夜来飞入东园去，梦里分明觉後虚。","dynasty":"宋代","title":"谢淮东漕虞寿老宝文察院寄诗二首"}
{"author":"杨万里","content":"西湖虽老为人容，不必花时十里红。卷取郭熙真水墨，枯荷折苇小霜风。","dynasty":"宋代","title":"同君俞、季永步至普济寺，晚泛西湖以归，得"}
{"author":"杨万里","content":"归舟昔岁宿严陵，雨打疏篷听到明。昨夜茅檐疏雨作，梦中唤作打篷声。","dynasty":"宋代","title":"听雨"}
{"author":"杨万里","content":"玉树仍双桂，金花不一书。雪封青竹筝，雾失白藤舆。天下谁无母？江西未有渠。西峰半轮月，松檟政疏疏。","dynasty":"宋代","title":"挽谢母安人胡氏"}
{"author":"杨万里","content":"旅梦忘为客，檐声忽叹愁。亲庭未差远，佛屋不胜秋。只麽功名是，如今悟鲜不？十年行路饱，谁不遣吾休。","dynasty":"宋代","title":"腊夜普明寺睡觉"}
{"author":"杨万里","content":"五年出仕喜还家，双桂成阴不阙些。午睡起来无理会，银盆清水弄荷花。","dynasty":"宋代","title":"山居午睡起弄花三首"}
{"author":"杨万里","content":"酝造通宵雨，殷懃数日风。加三浓稚绿，第一淡荐红。润物初非惠，司春岂有功。老农私独喜，不羡去年丰。","dynasty":"宋代","title":"夜雨晓发横冈"}
{"author":"杨万里","content":"染练江山宿雨馀，枝枝叶叶润如酥。丝窠璎珞消多少，破费天公百斛珠。","dynasty":"宋代","title":"晓炊黄竹庄三首其一"}
{"author":"杨万里","content":"謪仙几代孙，今日临贺丞。风月三千首，吾子岂未能。长把修月斧，细雕玉壶冰。天池羽翼就，即看垂天鹏。","dynasty":"宋代","title":"临贺别驾李子西同年寄五字诗，以杜句君随丞"}
{"author":"杨万里","content":"仆夫已倦路犹赊，脚底殊劳眼底佳。绿锦堆中半团雪，千枫拥出一桐花。","dynasty":"宋代","title":"晚过黄洲铺二绝其二"}
{"author":"杨万里","content":"左瞰丰湖右瞰江，五峰出没水中央。峰头寺寺楼楼月，清杀东坡锦绣肠。三处西湖一色秋，钱塘颖水更罗浮。东坡元是西湖长，不到罗浮便得休。","dynasty":"宋代","title":"惠州丰湖亦名西湖"}
{"author":"杨万里","content":"研席相从昔少年，白头谁信两苍然。来从八桂三湘外，忆折双松十载前。告我明朝还又别，对床终夕不成眠。交游存没休休说，且为梅花釂玉舡。","dynasty":"宋代","title":"赠刘景明来访"}
{"author":"杨万里","content":"精金何曾远，秪在九曲北。渔艇若不来，弱水万里隔。","dynasty":"宋代","title":"寄题朱元晦武夷精舍十二渔艇"}
{"author":"杨万里","content":"愁已春相背，诗仍债未还。雨声宜小睡，竹户且深关。梦钓鸥边雪，衰忘镜里颜。起来聊觅句，句在眼中山。","dynasty":"宋代","title":"和昌英主簿叔社雨"}
{"author":"杨万里","content":"云兴惠山顶，雨放太湖脚。初愁望中远，忽在头上落。白羽障乌巾，衣袖已沾渥。归来看檐溜，如泻万仞岳。霆裂大瑶瓮，电萦湿银索。须臾水平阶，花坞失半角。定知秧畴满，想见田父乐。向来春夏交，旱气亦太虐。山川已遍走，云物竟索寞。双鬓愁得白，两膝拜将剥。早知有今雨，老怀枉作恶。","dynasty":"宋代","title":"望雨"}
{"author":"杨万里","content":"金华不敢比东坡，此后东坡尔许多。扰扰胸中百周孔，不愁柳柳笑人何。","dynasty":"宋代","title":"和张寺丞功父八绝句其四"}
{"author":"杨万里","content":"下一岭，上一岭，上如登天下如井，人言个是陂子迳。猿藤迳里无居民，陂子迳里无行人。冷风萧萧日杲杲，露湿半青半黄草。前日猿藤犹有猿，今此一鸟亦不喧。树无红果草无蕊，縰有猿鸟将何餐。两山如壁岸如削，一迳缘空劣容脚。溪声千仞撼林岳，崖石欲崩人欲落。来日长峰迳更长，陂子迳荒未是荒。蒋家三迳未入手，岭南三迳先断肠。","dynasty":"宋代","title":"入陂子迳"}
{"author":"杨万里","content":"奉常夫子半钱无，不问田园况室庐。间道买来新宅子，借看却是草堂图。","dynasty":"宋代","title":"题汪季路太丞魏野草堂图二首"}
{"author":"杨万里","content":"无计柰何春日长，宰予介绍谒羲皇。蚁缯问阵天又雨，蜂欲舂粮花政香。","dynasty":"宋代","title":"春雨不止二首"}
{"author":"杨万里","content":"市小山城寂，船稀野渡忙。金暄梅蕊日，玉冷草根霜。","dynasty":"宋代","title":"明发梅州"}
{"author":"杨万里","content":"山行旧路不堪重，及汎湖波又阻风。世上舟车无一稳，乾坤可是剩诗翁。","dynasty":"宋代","title":"闷歌行十二首其一"}
{"author":"杨万里","content":"尽日山行意未销，归来再与坐溪桥。山童抛石落溪水，唤作鱼儿波面跳。","dynasty":"宋代","title":"晚归再度西桥四首其三"}
{"author":"杨万里","content":"太极重开万物新，绍熙天子宴群臣。梨园好语君须听，玉历初攽第一春。","dynasty":"宋代","title":"正月五日以送伴借官侍宴集英殿十口号"}
{"author":"杨万里","content":"月入云中去，呼他不出来。明宵教老子，何面更相陪。","dynasty":"宋代","title":"问月二首其二"}
{"author":"杨万里","content":"秧才束发幼相依，麦已掀髯喜可知。笑杀槿篱能耐事，东扶西倒野酴醾。","dynasty":"宋代","title":"过南荡三首"}
{"author":"杨万里","content":"念君只欠一英雏，万事今君足也无。想见碧梧森翠竹，敢嘲老蚌出明珠。只今小德啭春鸟，後日熊见捉蹇驴。自古相门长出相，烟楼一橦莫教输。","dynasty":"宋代","title":"贺张父寺丞新长凤雏"}
{"author":"杨万里","content":"堪笑跳波数百滩，如何入峡顿无喧？人言此峡如巴峡，只欠三声随泪猿。","dynasty":"宋代","title":"过真阳峡六首"}
{"author":"杨万里","content":"一色三军雪染衣，拔山气力陡然衰。三王事业无多子，却是良平不得知。","dynasty":"宋代","title":"三老董公"}
{"author":"杨万里","content":"手种江梅五百窠，小窠开早更花多。就中一树尤清绝，恼杀先生看杀他。步绕梅花遍一园，得花妙处忽欣然。元来别有看花眼，笑向山庄死不传。","dynasty":"宋代","title":"与山庄子仁侄东园看梅四首"}
{"author":"杨万里","content":"北风五日吹江练，江底吹翻作江面。大波一跳入天半，粉碎银山成雪片。五日五夜无停时，长江倒流都上西。计程一日二千里，今踰灩澦到峨眉。更吹两日江必竭，却将海水来相接。老夫蚤知当陆行，错料一帆超十程。如今判却十程住，何策更与阳侯争。水到峨眉无去处，下梢不到忘归路。我到金陵水自东，只恐从此无南风。","dynasty":"宋代","title":"池口移舟入江，再泊十里头潘家湾，阻风不至"}
{"author":"杨万里","content":"秋日才昇却雾中，先生更去恐群空。古谁云远今犹古，公亦安知世重公。轩冤何缘关此老，江山所过总清风。我行安用相逢得？不得趋隅又北东。","dynasty":"宋代","title":"道逢王元龟阁学"}
{"author":"杨万里","content":"竹陵春酒绝清严，解割诗肠快似鎌。雪藕逢暄偏觉爽，鹅梨欲烂不胜甜。","dynasty":"宋代","title":"舟中晚酌二首"}
{"author":"杨万里","content":"珠唾银钩赠一通，炯如密雪随寒空。飞来数片不沾袖，剪出六花全是风。骨冷魂冷残醉里，日光玉洁晚晴中。先生秀句今无敌，谁诵相如奏舜瞳。","dynasty":"宋代","title":"和吴寺丞喜雪"}
{"author":"杨万里","content":"山行两日厌荒凉，田少山多多更长。一望不曾亏碧草，半分何似借青秧？","dynasty":"宋代","title":"山行"}
{"author":"杨万里","content":"雪花旋落旋成融，横作清霜阵阵风。一夜急吹君会否？妒他残叶恋丹枫。","dynasty":"宋代","title":"醉眠夜闻霜风甚紧，起坐达旦二首"}
{"author":"杨万里","content":"拣得疏花折得回，银瓶冰水养教开。忽然灯下数枝影，唤作窗间一树梅。岁律又残还见此，我头自白不须催。相看姑置人间事，嚼玉餐香咽一杯。","dynasty":"宋代","title":"怀古堂前小梅渐开四首其四"}
{"author":"杨万里","content":"老来怀抑向谁开，岁晚无花荐一杯。处分新霜且留菊，辟差寒日早开梅。只教诗句清如雪，看得荣名细似埃。管葛诸人端解事，也曾遭我笑渠来。","dynasty":"宋代","title":"晚兴"}
{"author":"杨万里","content":"寒泓不到十余年，老眼重看意惘然。漱裂苍崖王龙口，堕成清镜雪花天。须烦佛界三昧手，拈出茶经第二泉。珍重赞公惊久别，且谈诗句未谈禅。","dynasty":"宋代","title":"惠泉分茶，示正孚长老"}
{"author":"杨万里","content":"岸树低欹一雪余，枝头半叶已全无。油窗过尽千梢影，浓处还浓枯处枯。","dynasty":"宋代","title":"御命郊劳使客，船过崇德县三首"}
{"author":"杨万里","content":"红雨斑竹外蹊蹊，黄金嫋嫋水边丝。举头拣遍低阴处，带叶青梅摘一枝。","dynasty":"宋代","title":"新晴西园散步四首"}
{"author":"杨万里","content":"桃花薄相点燕脂，输与梨花雪作肌。只有垂杨不脂粉，缕金铺翠衬腰支。","dynasty":"宋代","title":"万安道中书事德三首"}
{"author":"杨万里","content":"帝捧瑶觞玉座前，彩衣三世祝尧年。天皇八十一万岁，休说庄椿两八千。","dynasty":"宋代","title":"德寿宫庆寿口号十篇"}
{"author":"杨万里","content":"汉庭近日少宗盟，情选宗英副匠卿。高帝子孙谁宿德，翰林风月得先生。又持一节湖南去，政是三湘鴈北征。但使远民蒙福了，早归词禁赋新鹦。","dynasty":"宋代","title":"送赵民则少盐提举二首"}
{"author":"杨万里","content":"书生都将命亡书，愿身化作蠹书鱼。蠹鱼生得针来大，日啖银钩三万个。书生一腹无十围，经炊史酌不曾饥。君家一编本黄石，积书至今与山齐。玉川搜肠才一半，邺俟插架端无羡。如何万卷楼上人，却去黄鹤楼前作宾赞？","dynasty":"宋代","title":"寄题邵武张汉杰运干万卷楼"}
{"author":"杨万里","content":"两渠水夹一堤宽，个是东皇大御园。旋插绿杨能几日，新枝已自不胜繁。","dynasty":"宋代","title":"过广济圩三首"}
{"author":"杨万里","content":"温饱能消底？奔忙自作痴。平生脚已茧，今日鬓将丝。山刻霜余骨，梅临水底枝。只嫌长落莫，不道许幽奇。","dynasty":"宋代","title":"崴晚出城"}
{"author":"杨万里","content":"地迥人绝影，山僻虎留迹。下有无底潭，上有欲落石。是间一迳横，来以万松直。树从何时有，陈公所手植。陈公今焉在，迳松自寒碧。","dynasty":"宋代","title":"明发陈公径过摩舍那滩石峰下十首"}
{"author":"杨万里","content":"春光唤入百花丛，寒力平歁两鬓蓬。吹乱众红还复整，海棠却不怕春风。","dynasty":"宋代","title":"晓寒二首"}
{"author":"杨万里","content":"瑶霜珠露两相鲜，玉宇金钲万里宽。欲作一晴多少日，早知秪费数朝寒。暴禾场里鸡豚乐，试笔窗前纸墨乾。儿女莫餐新淅饭，打头荷甔且输官。","dynasty":"宋代","title":"新晴"}
{"author":"杨万里","content":"公子平生无长物，儿研生涯敌玉冰。二妙端能并送似，便呼毛颖试溪藤。","dynasty":"宋代","title":"谢赵茂甫惠浙曹中笔蜀越薄牋二首"}
{"author":"杨万里","content":"一雨未辞泥至腰，新寒疠气喜全消。都人得此正希阔，远客幡然成寂寥。声在疏檐与黄叶，梦听禁漏近丹霄。愁心却被诗勾引，始觉君家我里遥。","dynasty":"宋代","title":"和马公弼夜雨"}
{"author":"杨万里","content":"桃李何忙关又零，老怀昜感扫还生。略无花片经人眼，谁道春风不世情。腄去恐遭诗作祟，愁来当遣酒行成。子能觅句庸非乐，未必胸中用不平。","dynasty":"宋代","title":"和萧伯和韵"}
{"author":"杨万里","content":"危亭独上忽徬徨，欠个山庄堕我傍。却是向来相聚日，老怀未解忆山庄。","dynasty":"宋代","title":"怀山庄子仁侄二首其一"}
{"author":"杨万里","content":"琢瓷作鼎碧於水，削银为叶轻如纸。不文不武火力匀，闭阁下帘风不起。诗人自炷古龙涎，但令有香不见烟。素馨忽开抹利拆，低处龙麝和沉檀。平生饱识山林味，不柰此香殊斌媚。呼儿急取烝木犀，却作书生真富贲。","dynasty":"宋代","title":"烧香七言"}
{"author":"杨万里","content":"已近山阳望渐宽，湖光百里见千村。人家四面皆临水，柳树双垂便是门。全盛向来元孔道，杂耕今是一雄藩。金汤再葺真长策，此外犹须子细论。","dynasty":"宋代","title":"望楚州新城"}
{"author":"杨万里","content":"金沙道是殿群芳，不道荼蘼输一场。十里红妆蹈青出，一张锦被晒晴香。只须旧荫已无暑，更走新条如许长。若恨昨朝来草草，夜来风雨更禁当。","dynasty":"宋代","title":"雨中问讯金沙"}
{"author":"杨万里","content":"诗人心绪几时休，逢著三春似九秋。数到五更仍五点，明朝还更有新愁。","dynasty":"宋代","title":"夜窗二首"}
{"author":"杨万里","content":"狭斜只解赏春红，秋菊冬梅不负公。我道四时俱富贵，一杯催唤藕花风。","dynasty":"宋代","title":"初夏即事十二解"}
{"author":"杨万里","content":"不但春妍夏亦佳，随缘花草是生涯。鹿葱解插纤长柄，金凤仍开最小花。","dynasty":"宋代","title":"夏日绝句"}
{"author":"杨万里","content":"寒劲无遗暖，晴行失老怀。叶飞枫骨立，萍尽沼奁开。路好仍回首，泥残敢放鞋。登临不须尽，留眼要重来。","dynasty":"宋代","title":"城上野步用辘轳体"}
{"author":"杨万里","content":"过雁双仍急，寒鸦只已多。绝怜晴色好，无奈暮寒何。眼病书休读，心劳句尚哦。老生穷事业，此外岂无他。","dynasty":"宋代","title":"暮寒"}
{"author":"杨万里","content":"栗玉圆彫蕾，金钟细著行。来从真蜡国，自号小黄香。夕吹撩寒馥，晨曦透暖光。南枝本同姓，唤我作它杨。","dynasty":"宋代","title":"蜡梅"}
{"author":"杨万里","content":"地冻雪起立，檐生冰倒垂。日穿银笋透，风琢玉山欹。今晓还差暖，清寒退尚迟。生愁便销去，将底伴吟髭。","dynasty":"宋代","title":"雪后十日日暖雪犹未融"}
{"author":"杨万里","content":"外面千峰合，中间一径通。日光自摇水，天静本无风。村酒渟春绿，林花倦午红。莫欺山堠子，知我入江东。","dynasty":"宋代","title":"四月四日午初出浙东界入信州永丰界"}
{"author":"杨万里","content":"二子何时到，三秋欲尽头。收渠半张纸，洗我一年愁。不得毛锥力，元非子墨羞。海山寒更碧，整驾待同游。","dynasty":"宋代","title":"得寿仁寿俊二子书皆以病不及就试且报来期二首其一"}
{"author":"杨万里","content":"径仄旁无地，林开忽有天。丹枫明远树，黄叶暗鸣泉。苔锦银枪灶，芦茸玉帐毡。从军古云乐，乞与个山川。","dynasty":"宋代","title":"野炊猿藤径树下"}
{"author":"杨万里","content":"杖屦千崖表，波涛万顷前。琼天吹不定，银地湿无边。一石当流出，孤尖卓笔然。更将垂老眼，何许看风烟。","dynasty":"宋代","title":"登大鞋岭望大海"}
{"author":"杨万里","content":"代邸躬仁俭，汤孙世圣贤。谁云无二日，今恰见三天。甲观初寒夕，神光似昼然。前星那解老，何但八千年。","dynasty":"宋代","title":"贺皇太子九月四日生辰四首其二"}
{"author":"杨万里","content":"短短熏笼小，团团锦帕围。浮阳烘酒思，沈水著人衣。抹利通家远，楠花具体微。春愁浑瘦尽，别有瘦中肥。","dynasty":"宋代","title":"瑞香花新开五首其三"}
{"author":"杨万里","content":"碧玉长篙黄篾篷，两淮烟月五湖风。金梭织锦烦时匠，琼尺裁云补化工。去路江山随意绿，归时桃杏断肠红。岷峨二妙贻双璧，万丈光芒照病翁。","dynasty":"宋代","title":"和刘德修用黄文叔韵赠行"}
{"author":"杨万里","content":"旁招近侍自江都，两岁何曾见国姝。看尽满栏红芍药，只消一朵玉盘盂。水精淡白非真色，珠璧空明得似无。欲比此花无可比，且云冰骨雪肌肤。","dynasty":"宋代","title":"玉盘盂"}
{"author":"杨万里","content":"殿上胪传第一声，殿前拭目万人惊。名登龙虎黄金榜，人在烟霄白玉京。香满乾坤书一卷，风吹鬓发雪千茎。旧时脱却银袍处，还望清光侍集英。","dynasty":"宋代","title":"四月十七日侍立集英殿观进士唱名"}
{"author":"杨万里","content":"两朵三枝梅正新，不疏不密最忺人。花枝夹径嗔人过，絓脱老夫头上巾。","dynasty":"宋代","title":"至後与履常探梅东园三首"}
{"author":"杨万里","content":"镜湖泮宫转街曲，才隔清溪便无俗。竹桥斜度透竹门，墙根一竿半竿竹。恰思是间宣看梅，忽然一枝横出来。霜余皴裂臂来大，只著寒花三两个。","dynasty":"宋代","title":"记丘宗卿语绍兴府学前景"}
{"author":"杨万里","content":"我饮无定数，一杯复一杯。醉来我自止，不须问樽罍。白眼望青天，青天为我开。青天不开时，我醉眠苍苔。","dynasty":"宋代","title":"尝诸店酒醉吟二首"}
{"author":"杨万里","content":"出得城来事事幽，涉湘半济值渔舟。也知渔父趁鱼急，翻著春衫不裹头。园花落尽路花开，白白红红各自媒。莫道早行奇绝处，四方八面野香来。柳子祠前春已残，新晴特地著春寒。疏篱不与花为护，只为蜘蛛作网竿。一晴一雨路乾湿，半淡半浓山迭重。远草坪中见牛背，新秧疏处有人踪。","dynasty":"宋代","tags":"写景，田园，生活，喜爱","title":"过百家渡四绝句"}
{"author":"杨万里","content":"向来淮海说三秦，脚蹈苏门最绝尘。莫道江山歇英气，如今文物有斯人。黄埃九陌谁知子，青竹千年独问津。未得相看已相识，只惭空叹蜀庄珍。","dynasty":"宋代","title":"和王元驹"}
{"author":"杨万里","content":"君王将幸宝津园，刷洗天驹尚未乾。禁地何缘有阑入，考官应奉得来看。","dynasty":"宋代","title":"题汪季路所藏李伯时飞骑斫鬃射杨枝及绣毬图二首其二"}
{"author":"杨万里","content":"一生两事苦相关，从仕居贫并作难。顾我雪穿行脚袜，羡君身作在家官。晓分京兆月半璧，夕问南湖水几竿。桃李能言春满坐，向人犹自诉霜寒。","dynasty":"宋代","title":"和张功父梦归南湖"}
{"author":"杨万里","content":"每岁秋犹热，今年闺故凉。松稀青有数，山远碧无常。阵阵金风细，家家玉粒香。只言官路短，堠子暗添长。","dynasty":"宋代","title":"罗溪道中"}
{"author":"杨万里","content":"不著官人宿，无如野店何。见容幸有此，虽陋更嫌佗。头虱妨归梦，邻鸡伴寤歌。此生眠食尔，行路总蹉跎。","dynasty":"宋代","title":"水西野店皆不著宿夜抵石山虚"}
{"author":"杨万里","content":"幽人蚕作月满阶，月随幽人登舫斋。推门欲开犹未开，猛香排门扑我怀。径从鼻孔上灌顶，拂拂吹尽发底埃。恍然堕我众香国，欲问何祥无处觅。冥搜一室一物无，瓶里一枝梅的皪。平生为梅判断肠，何曾知渠有许香？夜来偶忘挂南窗，贮此幽馥万斛强。却忆去年西湖上，锦屏下瞰千青嶂。谷深梅盛一万株，十顷雪花浮欲涨。是时雨後初晴前，日光烘花香作烟。政如新火炷传山，逐出沉水和龙涎。醉登绝顶撼疏影，掇叶餐花照冰井。蜀人老张同舍郎，唤作谪仙侬笑领。如今茅屋卧山村，更无载酒来叩门。一尊孤斟懒论文，犹有梅花是故人。","dynasty":"宋代","title":"瓶中梅花长句"}
{"author":"杨万里","content":"先生散发步庭中，孤月行天露满空。已入广寒宫里去，如何别觅广寒宫。","dynasty":"宋代","title":"诚斋步月二首"}
{"author":"杨万里","content":"细雨如尘复似烟，两淮渡口各收船。南商北贾俱星散，古庙无人烧纸钱。","dynasty":"宋代","title":"雨作，抵暮复晴五首"}
{"author":"杨万里","content":"涉夏天勤雨，今年定有秋。试思冲热出，何似带泥游。轩冕关庄子，江湖著魏牟。高人香火里，也到酒边不。","dynasty":"宋代","title":"和文远以作醮相疏"}
{"author":"杨万里","content":"莟头元不是花房，融蜡熬酥戏滴将。忽见微舒金爪甲，不知中有紫香囊。","dynasty":"宋代","title":"蜡梅四首其三"}
{"author":"杨万里","content":"月影云光学镀金，好风不肯碎花阴。人言春色醲於酒，不醉衰容只醉心。","dynasty":"宋代","title":"巳未春日山居杂兴十二解"}
{"author":"杨万里","content":"妫水祀百世，莆田生此公。贤如太丘长，忠似了齐翁。玉色犹山立，皇居折栋隆。孝宗最知巳，交臂火城红。","dynasty":"宋代","title":"陈安行舍人阁学挽词三首"}
{"author":"杨万里","content":"小摘吾犹惜，频来迳自成。青虫捕仍有，蠹叶病还生。贫里犹存灶，霜余正可羹。窥园未妨学，抱瓮更须营。","dynasty":"宋代","title":"理蔬"}
{"author":"杨万里","content":"山腰轻束一绡云，湖面初颦半蹙痕。未说湖山佳处在，清晨小出涌金门。","dynasty":"宋代","title":"清晓湖上三首"}
{"author":"杨万里","content":"英州挽不来，峡山推不去。行了一日船，依旧朝来处。","dynasty":"宋代","title":"回望峡山二首"}
{"author":"杨万里","content":"栋宇整齐窗户明，一峰对面一江横。下程长是无佳店，佳店偏当未下程。","dynasty":"宋代","title":"题罗溪李店二首"}
{"author":"杨万里","content":"十里长壕展碧漪，波痕只去不曾归。鹭鸶巳饱浑无干，独立朝阳理雪衣。","dynasty":"宋代","title":"壕上书事"}
{"author":"杨万里","content":"暑天寒果饤来馊，水果清于木果休。莲入新秋何便瘦，菱沉到底竟能浮。山泉酿酒香仍冽，野蔌堆盘爽更幽。方丈食前非不爱，风蝉一腹饱诗愁。","dynasty":"宋代","title":"晚酌"}
{"author":"杨万里","content":"琳宫朝谒早追趋，漏尽铜壶杀点初。半缕碧云横界月，一规银镜裂成梳。自拈沉水祈天寿，散作非烟满王虚。已被新寒欺病骨，柳阴偏隔日光疏。","dynasty":"宋代","title":"下元日诣会庆节所道场，呈余处恭尚书"}
{"author":"杨万里","content":"银河一泒天上来，霜松万本水际栽。公干作亭占佳处，栏住清风入窗户。醉余绿绮膝上横，学得松声与水声。更待九秋月亭午，白玉壶中有新句，烦君赤手双拾取。","dynasty":"宋代","title":"题永丰刘伯英双清亭"}
{"author":"杨万里","content":"雨脚依山见，风头触树回。泥深行不去，轿兀睡还来。栩栩情微适，喧喧眼竟开。梦残那可续，续得转悠哉。","dynasty":"宋代","title":"发乌山入漂水县中山驿"}
{"author":"杨万里","content":"急风阵阵吹白尘，著人怪底湿衣巾。隔溪平林横素练，起从山脚萦山面。近山如雾复如烟，远山失却只余天。今朝春日得春雨，润物无声非浪语。","dynasty":"宋代","title":"立春日舟前细雨"}
{"author":"杨万里","content":"兜率山深露气清，柳阴暗处藕花明。无端拾得闲烦恼，背却西湖又入城。","dynasty":"宋代","title":"晓出兜率寺送许耀卿二首"}
{"author":"杨万里","content":"天齐玉立万孱颜，三日深行紫翠间。便是昨来千佛阁，望中见此两州山。诗家寒刮少陵骨，宫样高梳西子鬟。祗好遥看莫登览，今晨登处鬓都斑。","dynasty":"宋代","title":"宣歙道中"}
{"author":"杨万里","content":"二圣多能似仲尼，储皇家学自庭闱。银钩已有淳熙脚，玉句仍傅德寿衣。","dynasty":"宋代","title":"贺皇太子九月四日生辰十首"}
{"author":"杨万里","content":"石湖醉眼小太空，乌纱白紵双鬓蓬。翰林来从昭回上，满袖天香山水中。青山半边日欲没，珠宫涌出初圜月。两仙一棹软琉璃，碎撼广寒桂花雪。中流浪作凛不回，两手播洒千银堆。不知浩浩洪流後，曾有慈游奇特来。古人今人烟一抹，谁煎麟角续弦绝。一生句里万斛愁，只白秋来千丈发。","dynasty":"宋代","title":"和石湖居士范至能与周子充夜游石湖松江诗韵"}
{"author":"杨万里","content":"一阵南风似箭来，蒲帆飞上最高桅。两边岸柳都奔走，不及追船各自回。","dynasty":"宋代","title":"过洛社望南湖暮景三首"}
{"author":"杨万里","content":"晚云欲雨又欲晴，天借吾人作此行。莫道行春无云处，山矾香里听溪声。","dynasty":"宋代","title":"休日晚步二绝句"}
{"author":"杨万里","content":"独对秋筠倒晚壶，喜无吏舍四歌呼。柳梢一壳兹缁滓，屋角双班谷古孤。","dynasty":"宋代","title":"初秋戏作山居杂兴俳体十二解"}
{"author":"杨万里","content":"胡床东乡坐，秋风忽凄其。老夫襄病骨，急令闭东扉。西扉亦半掩，压风作东吹。何必风及我，风入凉自驰。睌蝉见谁说，我饮渠便知。飞从何方来，径集庭树枝。三叹复九咏，话尽新秋悲。我老悲已忘，汝语复为谁。老乌啼一声，不知蝉所之。","dynasty":"宋代","title":"新秋晚酌"}
{"author":"杨万里","content":"一声能遣一人愁，终夕声声晓未休。不解缫丝替人织，强来出口促衣裘。","dynasty":"宋代","title":"促织"}
{"author":"杨万里","content":"溪行尽处却穿山，忽有人家并有田。幸自惊心小宁贴，误看田水作深川。","dynasty":"宋代","title":"明发祈门悟法寺，溪行险绝六首"}
{"author":"杨万里","content":"秪愁穷腊雪作恶，不道雪天好行乐。玻璃琖底回青春，蒲萄锦外舞玉尘。阳春一曲小垂手，劝君一杯千万寿。今年斛谷才八钱，明年切莫羡今年。","dynasty":"宋代","title":"白紵歌舞四时词冬"}
{"author":"杨万里","content":"止酒先立约，庶几守得坚。自约复自守，事亦未必然。约语未出口，意已惨不驩。平生死爱酒，爱酒宁弃官。亿昔少年月，与酒为志年。醉则卧香草，落花为绣毡。觉来月已上，复饮落花前。衰肠不禁酒，此事今莫论。因酒屡作病，自祟非关天。朝来腹告痛，饮药痛不痊。锐欲绝伯雅，已书绝交篇。如何酒未绝，告至愁已先。我与意为仇，意惨我何便。不如且快意，伯雅再遣前。来日若再病，旋旋商量看。","dynasty":"宋代","title":"止酒"}
{"author":"杨万里","content":"鲁公尚有粥为食，卢老今无僧作邻。文字借令真可煮，吾曹从古不应贫。诗肠幸自无烟火，句眼何愁著点尘。俗子岂知贫亦好，未须容昜向渠陈。","dynasty":"宋代","title":"次乞米韵"}
{"author":"杨万里","content":"南海端为四海魁，扶胥绝境信奇哉。日从若木梢头转，湖到占城国里回。最爱五更红浪沸，忽吹万里紫霞开。天公管领诗人眼，银汉星槎借一来。","dynasty":"宋代","title":"南海东庙浴日亭"}
{"author":"杨万里","content":"荒馀只怪不愁声，好语烦君细细听。秧早不由田父懒，蚕迟端待柘阴成。","dynasty":"宋代","title":"三月三日雨作遣闷十绝句其六"}
{"author":"杨万里","content":"烛花半作紫芝开，诗兴频遭白雨催。只有睡时愁可遣，春愁又向梦中来。","dynasty":"宋代","title":"春梦纷纭"}
{"author":"杨万里","content":"一只初来报早秋，又添一只说新愁。两蝉对语双垂柳，知斗先休斗後休。","dynasty":"宋代","title":"听蝉八绝句"}
{"author":"杨万里","content":"琼瑶风骨褐衣裘，野果初红玉露秋。僧孺唤渠登牓尾，季狸只合隐山头。","dynasty":"宋代","title":"德远叔坐上赋肴核八首牛尾狸"}
{"author":"杨万里","content":"万类欣欣一老悲，物华岂是不佳时。病夫自与春无分，好景非於我独遗。花底报来开已闹，雨中过了更曾知。风光九十今强半，又约芳菲隔岁期。","dynasty":"宋代","title":"病中春雨，闻东园花盛"}
{"author":"杨万里","content":"看花不合在花间，外面看来锦一般。每一团花三丈许，红花团绕白花团。","dynasty":"宋代","title":"溪边回望东园桃李"}
{"author":"杨万里","content":"清酣暑雨不缘求，犹似梅黄麦欲秋。去岁如今禾半死，吾曹遍祷汗交流。此生未用愠三已，一饱便应哦四休。花外绿畦深没鹤，来看莫惜下邳侯。","dynasty":"宋代","title":"和昌英叔夏至喜雨"}
{"author":"杨万里","content":"山断情相接，江同派暂分。无风犹细浪，有日却轻云。生熟衣中半，阴晴气两熏。还家浑欲早，徐棹也堪欣。","dynasty":"宋代","title":"发杨港渡入交石夹四首其三"}
{"author":"杨万里","content":"青天赤日更黄埃，迎送纷纷正往来。一夜炎蒸无计奈，三更风雨领秋回。人生作麽禁寒暑，世事何如付酒杯。遮莫髯间点霜雪，何曾笔下减琼瑰。","dynasty":"宋代","title":"六月十八日立秋，送客夜归雨作"}
{"author":"杨万里","content":"船上犹馀一日粮，湖心粮尽籴何乡。仙家辟谷从谁学，明日无炊即秘方。","dynasty":"宋代","title":"闷歌行十二首其九"}
{"author":"杨万里","content":"精神玉雪眼点漆，总角两髦锦缠碧。郎君未出客已惊，隔窗读书鸾鹤声。松烟免颖小三昧，虿尾银钩略无对。锺王笔法老始成，阿麟今才十二龄。七十列傅十二纪，白头书生不能记。乱抽架上聊试渠，横诵倒诵如流水。二雅三颂已作笺，要与毛郑争先鞭。吟诗作赋更余事，不论五言兼七字。奉常先生有阴功，翰苑仙人有家风。高科好官手可唾，更看声名寒天破。老夫还曾浪语麽，老夫还曾浪语麽。","dynasty":"宋代","title":"赠倪正甫令子阿麟"}
{"author":"杨万里","content":"地迥人烟寂，山盘水势回。怪松欹岸出，古庙背河开。晚色催征棹，斜阳恋去桅。丹徒谁道远，一眺正悠哉。","dynasty":"宋代","title":"过张王庙"}
{"author":"杨万里","content":"九日新霜薄，群飞一网遮。裘披杨柳絮，色染木犀花。下箸欣乡味，知侬忆故家。金杯浮菊蕊，相映两光华。","dynasty":"宋代","title":"九日都下黄雀食新"}
{"author":"杨万里","content":"圃迥人全寂，池清虑自消。萍根微著水，荷叶欲穿桥。今岁知何故？秋阳尔许骄。追凉犹有处，此老未无聊。","dynasty":"宋代","title":"秋热追凉池上"}
{"author":"杨万里","content":"水到荷花蔕，风生菰叶梢。鸥凫晚声散，天水夕光交。","dynasty":"宋代","title":"荷桥暮坐三首"}
{"author":"杨万里","content":"郎署春同宿，州魔晚卜邻。出山成底事，藉手得斯人。名实今无对，云霄早致身。舟逢应互笑，诸发不如银。","dynasty":"宋代","title":"别萧挺之泉州二首"}
{"author":"杨万里","content":"曲江与临武，彼此昔相望。一岭大如砺，谁云隔寻丈。离合非人力，此事要天相。升沈亦偶然，岂问优与脏。","dynasty":"宋代","title":"临贺别驾李子西同年寄五字诗以杜句君随丞相后为韵和以谢焉五首其四"}
{"author":"杨万里","content":"石矶作意恼舟人，束起波涛遣怒奔。撑折万篙浑不枉，石矶嬴得万余痕。","dynasty":"宋代","title":"过显济庙前石矶竹枝词二首"}
{"author":"杨万里","content":"水知山近已先狂，箭往星奔趁下泷。滩下洄流能耐事，漩沤百转看它忙。","dynasty":"宋代","title":"碧落洞前滩水三首"}
{"author":"杨万里","content":"霜前乱碧未全枯，霜後纷黄却更苏。偷吃瑶台青女粉，都生琼发与银须。","dynasty":"宋代","title":"霜草"}
{"author":"杨万里","content":"春光唤入百花丛，寒力平歁两鬓蓬。吹乱众红还复整，海棠却不怕春风。","dynasty":"宋代","title":"晓寒二首"}
{"author":"杨万里","content":"鸂鶒娇红野鸭青，为人浮没为人鸣。忽闻风起仍波起，乃是飞声与落声。","dynasty":"宋代","title":"净远亭晚望"}
{"author":"杨万里","content":"睡思初酣过午睡，起来四顾已斜阳。添糊窗隔无风气，旋晒衣裘有日香。旧雨不来从草绿，新豊独酌又花黄。去年重九穷忙过，可遣今年更作忙。","dynasty":"宋代","title":"重九前四日，昼睡独觉"}
{"author":"杨万里","content":"过了沙头渐有村，地平江阔气清温。暗潮已到无人会，只有篙师识水痕。","dynasty":"宋代","title":"过沙头三首其二"}
{"author":"杨万里","content":"诸峰知我厌泥行，捲尽痴云放嫩晴。不分竹梢含宿雨，时将残点滴寒声。","dynasty":"宋代","title":"宿小沙溪其二"}
{"author":"杨万里","content":"半世西风吹盛名，晚同朝路慰平生。一言半语到金石，四海九州成弟兄。雪岭锦城君理棹，青鞋黄帽我皈耕。长江万里通吴蜀，逢著双鱼各寄声。","dynasty":"宋代","title":"送刘德修殿院直阁将漕潼川二首"}
{"author":"杨万里","content":"小泛西湖六月船，船中人即水中仙。外铺云锦千弓地，中度琉璃百摺天。","dynasty":"宋代","title":"大司成颜几圣率同舍招游裴园泛舟绕孤山赏荷花晚泊玉壶得十绝句其六"}
{"author":"杨万里","content":"太行界天二千里，清晨跳入寒窗底。黄河动地万岳雷，却与太行相趁来。青崖颠狂白波怒，老夫惊倒立不住。乃是丘迟出塞皈，赠我大轴出塞诗。手持汉节娖秋月，弓挂天山鸣积雪。过故东京到北京，泪滴禾黍枯不生。誓取胡头为饮器，尽与遗民解{外鬼内佳}髻。诗中哀怨诉阿谁，河水鸣咽山风悲。中原万象听驱使，总随诗句皈行李。君不见晋人王右军，龙跳虎卧笔有神。何曾我得一句子，自哦自写傅世人。君不见唐人杜子美，万草千花句何绮。秪以诗傅字不傅，却羡别人云落纸。莫道丘迟一轴诗，此诗此字绝世奇。再三莫遣鬼神知，鬼神知了偷却伊。","dynasty":"宋代","title":"跋丘宗卿侍郎见赠使北诗一轴"}
{"author":"杨万里","content":"小姑小年嫁彭郎，大姑不嫁空自孀。小姑有夫似织女，大姑无夫如阿姮。卢兹也曾作媒妁，执柯教与五老约。东方一老差妙龄，匹似彭郎却老成。大姑背面啼更道，岂有老人会年少。大姑年来年去今亦老。","dynasty":"宋代","title":"大孤山"}
{"author":"杨万里","content":"鍚作诸峰玉一涓，麴生堪酿茗堪煎。诗人浪语元无据，却道人间第二泉。","dynasty":"宋代","title":"酌惠山泉瀹茶"}
{"author":"杨万里","content":"曾见乾条撼雪飞，一暄爆出万萸枝。从今日日须来看，看到红红白白时。","dynasty":"宋代","title":"探杏二首"}
{"author":"杨万里","content":"老夫不柰热，跣足坐瓦鼓。临池观游鱼，定眼再三数。鱼儿殊畏人，欲度不敢度。一鱼试行前，似报无他故。众鱼初欲随，幡然竟回去。时时传一杯，忽忽日将暮。","dynasty":"宋代","title":"观鱼"}
{"author":"杨万里","content":"银塘打尽万银梭，岸上笭箵来正多。船载月明犹有月，无船无月欲如何。","dynasty":"宋代","title":"十里塘观鱼"}
{"author":"杨万里","content":"山转江亦转，江行山亦行。风鬟照玉镜，素练萦青屏。我本山水客，澹无轩冕情。尘中悔一来，事外怀孤征。忽乘沧浪舟，仰高俯深清。餐翠腹可饱，饮渌身顿轻。鹧鸪不相识，还作故园声。","dynasty":"宋代","title":"明发陈公径过摩舍那滩石峰下十首"}
{"author":"杨万里","content":"健青新走一梢长，外日东风引得狂。定自今番春色里，新枝别样占年光。","dynasty":"宋代","title":"走笔和张功父玉照堂十绝句其一"}
{"author":"杨万里","content":"蓬莱藏室盛东都，只著古书并老儒。後来许事晓星疏，登车不落问何如。广文先生自有饭，诸公衮衮端无羡。著脚金坡不作难，问津木天何足辨。作堂聊尔题蓬山，此岂有意亦偶然。登瀛仙人多姓许，未必先生肯为伍。书生饶舌定可憎，此话姑置莫葛藤。先生诸孙皆玊永，诵书已作弯鹤声。请来欹桄细细听。","dynasty":"宋代","title":"题罗巨济教授蓬山堂"}
{"author":"杨万里","content":"注易笺诗解鲁论，一帆径度浴沂天。无端又被湘累唤，去看西川竞渡船。","dynasty":"宋代","title":"戏跋朱元晦楚辞解二首"}
{"author":"杨万里","content":"薄枝工奚取，知音一已多。从公日几许，去我意如何。梦里闽山月，吟边楚水波。门阑万珠履，更试岁寒柯。","dynasty":"宋代","title":"寄别向运判德献移闽宪"}
{"author":"杨万里","content":"晚饮诚斋，忽有一鸥来泊松上，已而复去，感而赋之。偶听松梢扑鹿，知是沙鸥来宿。稚子莫喧哗，恐惊他。俄倾忽然飞去，飞去不知何处？我已乞归休，报沙鸥。","dynasty":"宋代","tags":"宋词三百首，写鸟，托志","title":"昭君怨·赋松上鸥"}
{"author":"杨万里","content":"蜂儿来自宛溪中，两翅虽无已是虫。不似荷花窠底蜜，方成玉蛹未成蜂。","dynasty":"宋代","title":"莲子"}
{"author":"杨万里","content":"湖上轩窗岸岸开，谁家不傍读书台。新亭自有人知处，只拣风烟好处来。","dynasty":"宋代","title":"题刘德夫真意亭二首其一"}
{"author":"杨万里","content":"艮斋先生门下士，寒星向晓今余几。春风堂上刘更生，十年桂山问奇字。艮斋正脉谁真传，更生得髓仍得肝。春风卷著两袖里，放出搏扶天地间。","dynasty":"宋代","title":"题刘子远春风堂"}
{"author":"杨万里","content":"峨眉山下三苏乡，至今草木文章香。近时英妙有程郎，数寸管底翻锦江。向来曾草三千牍，流涕大息仍痛哭。九虎当关北斗深，十年买桂炊白玉。荆溪溪上相识初，君犹少年我壮夫。帝城再见各白须，袖中一纸梁溪书。剡藤方策一万字，犹带权书衡论味。君不见古来富贵扫无痕，只有文章照天地。","dynasty":"宋代","title":"跋眉山程仁万言书草"}
{"author":"杨万里","content":"笔端春草已如生，点缀蛊沙更未停。浅著鹅黄作胡蝶，深将猩血染蜻蜓。","dynasty":"宋代","title":"题萧岳英常州草蛊轴，盖尽师之女朱氏之笔二"}
{"author":"杨万里","content":"投老欣相得，论心恨较迟。披文流涕疏，分韵泛湖诗。天夺过逢乐，人兴殄瘁悲。何须金马客，鲜制玉楼辞。","dynasty":"宋代","title":"周子及盬簿挽诗二首"}
{"author":"杨万里","content":"逗晓添衣并数重，隔哺剩热尚斜红。秋生露竹风荷外，寒到云窗雾合中。半点暄凉能几许，古来豪杰总成空。木犀香杀张园了，雪嗅金挼欠两翁。","dynasty":"宋代","title":"新寒戏简尤延之检正"}
{"author":"杨万里","content":"百年几暄凉，再岁三征行。却羡路旁叟，白首不到城。人生如风花，去来能与争。且随风吹起，会当风自停。","dynasty":"宋代","title":"行役有叹二首"}
{"author":"杨万里","content":"先生老态似枯禅，解后东风也欲颠。才雨便晴寒便暖，四时佳处是春天。","dynasty":"宋代","title":"晚晴二首"}
{"author":"杨万里","content":"劣到中秋云便兴，中秋过了却成晴。雾横平野村村白，日上疏林叶叶明。岁事不应如许早，朝来已觉嫩寒生。春吟不似秋吟好，觅句新来分外清。","dynasty":"宋代","title":"中秋无月，至十七日晓晴"}
{"author":"杨万里","content":"道涂奔走不曾安，却羡山家住得闲。记取还山安住日，更忘奔走道涂间。","dynasty":"宋代","title":"甲午出知漳州，晚发船龙山，暮宿桐庐二首"}
{"author":"杨万里","content":"茅亭夜集俯万竹，初月未光让高烛。主人酒令来无穷，恍然堕我醉乡中。草间蛙声忽三两，似笑吾人悭酒量。只作蛙听故自佳，何须更作鼓吹想。尚忆同登万石亭，倚栏垂手望寒青。只今真到寒青里，吾人不饮竹不喜。","dynasty":"宋代","title":"癸未上元後，永州夜饮赵敦礼竹亭闻蛙醉吟"}
{"author":"杨万里","content":"饮酒定不醉，尝酒方有味。清浊与醇醨，杂酌注愁肺。偶尔遇真趣，颓然得佳寐。醒人作醉语，语好终不是。","dynasty":"宋代","title":"尝诸店酒醉吟二首"}
{"author":"杨万里","content":"岸头石板紫縰横，不是修圩是筑城。傅语赫连莫烝士，霸图未必赛春耕。","dynasty":"宋代","title":"圩丁词十解"}
{"author":"杨万里","content":"春笋肥堪菜，秋花暖可毡。何须双野鸭，屏上五湖天。","dynasty":"宋代","title":"芗林五十咏·碧芦淙"}
{"author":"杨万里","content":"布榖声中日脚收，瘦藤叫我看西畴。露珠走上青秧叶，不到梢头便肯休。","dynasty":"宋代","title":"暮行田间二首"}
{"author":"杨万里","content":"公干当年子建亲，景文今代大苏宾。绝知将种仍诗种，不放骚人与外人。","dynasty":"宋代","title":"答提点纲马驿程刘修武二首"}
{"author":"杨万里","content":"呼酒东西玉，探梅南北枝。相逢长不款，此别有余思。古道寒如水，吾侪鬓已丝。一生商略此，更待赠临歧。","dynasty":"宋代","title":"送乘叔羽寺丞持节淮东二首"}
{"author":"杨万里","content":"馨德潜丘壑，春风是往还。新从众香国，移种洞庭山。孤韵真无对，千花夐莫攀。骚经吾欲续，谱入芷蘅间。","dynasty":"宋代","title":"瑞香花新开五首其五"}
{"author":"杨万里","content":"紫橐犹黄帽，青灯到白头。芝庭过晁董，金鐀续春秋。晓月承明寂，东风玉垒愁。殷勤倩潮水，将泪去西州。","dynasty":"宋代","title":"李仁甫侍讲阁学挽诗二首其一"}
{"author":"杨万里","content":"贝叶参祇树，蓍簪当副笄。来嫔舍人样，如古大夫妻。鸾诰金花湿，芝庭玉树齐。药成奔月去，寂寞海山西。","dynasty":"宋代","title":"故王氏令人挽诗二首其一"}
{"author":"杨万里","content":"西掖梧方茂，南濒藻已芜。谢庭风絮远，潘室月窗孤。有训才吾子，无人乳阿姑。吊宾成白鹤，卜地得青乌。","dynasty":"宋代","title":"故王氏令人挽诗二首其二"}
{"author":"杨万里","content":"易髓三爻表，恩波九里强。贯珠程氏传，炊玉范家庄。荷橐中年紫，芸签到老香。不应踰耳顺，便返白云乡。","dynasty":"宋代","title":"钱仲耕殿撰侍郎挽诗二首其一"}
{"author":"杨万里","content":"使节三持玉，州轓两画熊。雪山郇宝白，冰漕太仓红。理世非轻士，才难会忆公。石峰当西子，作殉送青枫。","dynasty":"宋代","title":"钱仲耕殿撰侍郎挽诗二首其二"}
{"author":"杨万里","content":"家谱忠仍孝，词林博更宏。牧羝无是子，雏凤有难兄。谁谓身非达，其如道不行。青蝇满天地，白日转清明。","dynasty":"宋代","title":"洪丞相挽辞二首其二"}
{"author":"杨万里","content":"家食初偕隐，君羹晚得尝。金花千轴告，玉树五枝香。咫尺相山室，葱昽瓦庙冈。真令淮水绝，依旧庆源长。","dynasty":"宋代","title":"太令人田氏挽辞二首其二"}
{"author":"杨万里","content":"早往荆溪集，应无桂隐诗。梅边五字律，管底一斑窥。新岁来朝是，流年去浪移。谁能守除夕，妨我梦归时。","dynasty":"宋代","title":"除夜张功父惠诗索荆溪集次韵送往"}
{"author":"杨万里","content":"共伯松楸后，宗文玉雪初。吹灯躬夜绩，听子读残书。帅阃方兰膳，王畿又版舆。药成人不见，月里踏蟾蜍。","dynasty":"宋代","title":"丘母太硕人臧氏挽诗二首其二"}
{"author":"杨万里","content":"直上云霄未遣休，分符京兆帝王州。赤丸窟里无白额，碧落班中政黑头。两地好官才半武，扁舟归兴恰中秋。只应银信从天降，莫恋融峰与橘洲。","dynasty":"宋代","title":"送张定叟二首"}
{"author":"杨万里","content":"乌臼平生老染工，错将铁皂作猩红。小枫一夜偷天酒，却倩孤松掩醉容。","dynasty":"宋代","title":"秋山二首"}
{"author":"杨万里","content":"布袜青鞋已懒行，不如宴坐听啼莺。只言此老浑无事，种竹移花作么生。","dynasty":"宋代","title":"题王季安主簿佚老堂二首其二"}
{"author":"杨万里","content":"稻穗堆场谷满车，家家鸡犬更桑麻。漫栽木槿成篱落，已得清阴又得花。","dynasty":"宋代","title":"田家乐"}
{"author":"杨万里","content":"人自穷通诗自诗，管渠人事与天时。鹤长未便贤凫短，梅早那须笑杏迟。公子近来忺说病，老夫秋至不曾悲。人生随分堪行乐，何必兰亭与习池。","dynasty":"宋代","title":"和张功父病中遣怀"}
{"author":"杨万里","content":"密云兮终风，健顺闭兮罔寸蹊之通。喟葵丘践土而迹熄兮，矧冀方岐山之与逢。单棠溪以铸兵兮，靡遗蒲于董泽。燕簴无趾而造齐庙兮，楚氓而秦其魄。斗六王于一说兮，微仪衍之舌而不国。嗟若先生兮，鸡知时之不如。储唐虞之故冕兮，鬻洙泗之敝裾。乘方轮与折轴兮，欲先鞭而疾驱。岂不家捐而人弃兮，载之万世之亨衢。繄素王兮中都，若兰陵兮圣之徒。征九伯而佩六印兮，晞二邑宰而不得俱。傥不欲以天球玉磬而贸康瓠兮，嗟尔后死者其舍诸。","dynasty":"宋代","title":"延陵怀古三首其二兰陵令"}
{"author":"杨万里","content":"密蜂不食人间仓，玉露为酒花为粮。作蜜不忙采花忙，蜜成犹带百花香。蜜成万蜂不敢尝，要输蜜国供蜂王。蜂王未及享，人已割蜜房。老蜜已成蜡，嫩蜜方成蜜。蜜房蜡片割无余，老饕更来搜我室。老蜂无味秪有滓，幼蜂初化未成儿。老饕火攻不知止，既毁我室取我子。","dynasty":"宋代","title":"蜂儿"}
{"author":"杨万里","content":"行穿诘曲更崔嵬，野店柴门半未开。皂荚树阴黄草屋，隔篱犬吠出头来。","dynasty":"宋代","title":"发孔镇晨炊漆桥道中纪行十首"}
{"author":"杨万里","content":"夜雨朝晴花睡馀，海棠倾国万花无。馆娃一样三千女，露滴燕脂洗面初。","dynasty":"宋代","title":"晓登万花川谷看海棠二首其一"}
{"author":"杨万里","content":"今岁芳菲尽未忙，去年二月牡丹香。寒暄不定春光晚，荣落俱迟花命长。缯一雨朝晴炫野，又三四阵雨鸣廊。綎红魏紫拳如蕨，而况姚家进御黄。","dynasty":"宋代","title":"春半雨寒，牡丹殊无消息"}
{"author":"杨万里","content":"水仙怯暖爱清寒，两日微暄嬾欲眠。料峭晚风人不会，留花且住伴诗仙。","dynasty":"宋代","title":"晚寒题水仙花并湖山三首"}
{"author":"杨万里","content":"行尽千山又万山，山真何好子能然？青鸟纵妙侬曾问，著眼烟云也自贤。","dynasty":"宋代","title":"送卢山人二首"}
{"author":"杨万里","content":"妇节今安仰，斯人古有光。鸡鸣不知雨，荠茂独凌霜。未拜金花诰，空悲玉树郎。藤舆帘蹙绣，无复出萱堂。","dynasty":"宋代","title":"郭汉卿母挽诗"}
{"author":"杨万里","content":"我愿身为云，东野化为龙。龙会入渊云入岫，韩子却要长相逢。作意相寻偏不值，不知今年是何岁。剡藤玉板赠一番，延珪鸟丸洒未乾。乃是故人陆浚仪，诗骨点化黄金丹。谓宜天禄贮刘向，不然亦合云台上。却令去索催租钱，枉却清风明月三千篇。夜装明发走不彻，半篙剌碎严滩月。老夫不愿万户侯，但愿与君酒船万斛同拍浮。老夫不怯故将军，但怯与君笔阵千里相追奔。少陵浣花旧时屋，太白青山何处坟。二仙死可埋丘阜，二仙生可著韦布。名桂广寒宫里树，非烟非云亦非雾。长使玉皇掉头诵渠句，诗府谁得玉匙开。诗坛谁授黄钺来，留君不住君急回。不道西出阳关无此杯，西山金盆尽渠颓，斯游明日方怀哉。","dynasty":"宋代","title":"再和云龙歌留陆务观西湖小集且督战云"}
{"author":"杨万里","content":"生酒清於雪，煮酒赤如血，煮酒不如生酒烈。煮酒只带烟火气，生酒不离泉石味。石根泉眼新汲将，面米酿出春风香。坐上猪红间熊白，瓮头鸭绿变鹅黄。先生一醉万事已，那知身在尘埃里。","dynasty":"宋代","title":"生酒歌"}
{"author":"杨万里","content":"大熟仍教得大晴，今年又是一升平。升平不在箫韶里，只在诸村打稻声。","dynasty":"宋代","title":"至後入城道中杂兴十首"}
{"author":"杨万里","content":"客里何烦病，春余不谓寒。并来无计柰，那得有怀宽。憎药犹须强，耽书更暇看。两亲问消息，敢道不平安。","dynasty":"宋代","title":"龚令国英约小集感冷暴下皈卧感而赋焉"}
{"author":"杨万里","content":"自昔花如雪，而今叶入云。先生已仙去，谁与共天醇。","dynasty":"宋代","title":"芗林五十咏·梅坡"}
{"author":"杨万里","content":"不住宽乡住瓮门，那知世上有乾坤。环将峻岭包深谷，围出馀天与别村。茅屋相挨无著处，花溪百摺不教奔。江淮地迥寒无价，宣歙山寒更莫论。","dynasty":"宋代","title":"明发周村弯"}
{"author":"杨万里","content":"天公极意辨元宵，顷刻挼云作雪飘。茂苑长洲花剪玉，苏台香径砌成瑶。千灯剩喜开红药，两鬓还惊插素标。客子孤舟寒折骨，无端诗伯苦相撩。","dynasty":"宋代","title":"走笔和袁起岩元夕前一夜雪作"}
{"author":"杨万里","content":"姮娥收去广寒秋，太息花中无此流。花品已高香更绝，却缘韵胜得清愁。","dynasty":"宋代","title":"木犀落尽有感二首"}
{"author":"杨万里","content":"帘拂云间竹，窗摇水下天。栏干斜倚处，风物正凄然。送眼看群叟，收罾得小鲜。可怜碧玉沼，不种一枝莲。","dynasty":"宋代","title":"题姜店水亭子"}
{"author":"杨万里","content":"此老忒疏放，与春无怨私。何须寒食日，恰是别家时。荒店两三只，野花千万枝。前山有底恨，也学客开眉。","dynasty":"宋代","title":"午憩褚家方清风亭二首"}
{"author":"杨万里","content":"为惜丹砂尾，亲投碧草潭。前头有香饵，千万不须贪。","dynasty":"宋代","title":"芗林五十咏其二十二放鱼矶"}
{"author":"杨万里","content":"清明一雪怪生寒，逗晓新晴雪未残。要见海棠还傅粉，卷帘不彻急来看。","dynasty":"宋代","title":"清明日雨雪，来早晴霁二首"}
{"author":"杨万里","content":"吾父先归吾未可，吾母已行犹顾我。儿女喜归未鲜悲，我愁安得似儿痴。墙头人看不须羡，居者那知行者叹。昨日幸晴今又雨，天公管得行人苦。吾母病肺生怯寒，晚风鸣屋正无端。人家养子要作官，吾亲此行谁使然。","dynasty":"宋代","title":"负丞零陵更尽，而代者未至。家君携老幼先归"}
{"author":"杨万里","content":"满船儿女厌江行，我爱江行怕入城。惭愧风师教款曲，为分一舍作三程。","dynasty":"宋代","title":"阻风，泊锺家村。离英州已三日，才行二十里"}
{"author":"杨万里","content":"梅香不是不寒清，参遍横枝酒未醒。梦入西湖疏影里，觉来失却冷泉亭。","dynasty":"宋代","title":"昌英知县叔作岁坐上，赋瓶里梅花，时坐上九"}
{"author":"杨万里","content":"冰棹风船雪满篷，诗人醉卧水晶宫。追程未到君休问，且启琼窗看玉峰。","dynasty":"宋代","title":"明发青泥冲雪剌船三首"}
{"author":"杨万里","content":"银塘打尽万银梭，岸上笭箵来正多。船载月明犹有月，无船无月欲如何。","dynasty":"宋代","title":"十里塘观鱼"}
{"author":"杨万里","content":"直上云霄未遣休，分符京兆帝王州。赤丸窟里无白额，碧落班中政黑头。两地好官才半武，扁舟归兴恰中秋。只应银信从天降，莫恋融峰与橘洲。","dynasty":"宋代","title":"送张定叟二首"}
{"author":"杨万里","content":"梅花雪後杏花风，老面逢春只强红。诗句行来行去里，情怀不醉不醒中。","dynasty":"宋代","title":"春夜孤坐三首"}
{"author":"杨万里","content":"又见周郎携小乔，武昌赤壁醉娇饶。蜀江雪水来三峡，吴苑风烟访六朝。秋月春花出肝肺，新词丽曲入笙箫。归来却侍金銮殿，好看霜毛映珥貂。","dynasty":"宋代","title":"送周元吉显谟左司将漕湖北三首其二"}
{"author":"杨万里","content":"归近溪桥东复东，蓼花迎路舞西风。草深一鸟忽飞起，侬不觉它它觉侬。","dynasty":"宋代","title":"晚归再度西桥四首其一"}
{"author":"杨万里","content":"山行旧路不堪重，及泛湖波又阻风。世上舟车无一稳，乾坤可是剩诗翁?","dynasty":"宋代","title":"闷歌行十二首"}
{"author":"杨万里","content":"独直南宫午独吟，祥云淡淡竹阴阴。小风慢落鹅黄雪，看到槐花一寸深。","dynasty":"宋代","title":"直宿南宫三首"}
{"author":"杨万里","content":"渠水来从林外泓，水知湖近各争鸣。何人月下携枯木，写取穿云落涧声。","dynasty":"宋代","title":"寄题喻叔奇国傅郎中园亭二十六咏水乐"}
{"author":"杨万里","content":"花早春何力，香寒晓尽吹。月摇横水影，雪带入瓶枝。","dynasty":"宋代","title":"梅花"}
{"author":"杨万里","content":"道堂高绝俯空明，上下跻攀取意行。净阁虚廊人寂寂，鹤声断处忽琴声。","dynasty":"宋代","title":"同岳大用抚干雪後游西湖，早饭显明寺。步至"}
{"author":"杨万里","content":"幽屏元无恨，清愁不自任。两窗雨横卷，一读一沾襟。秪有三更月，知予万古心。病来谢杯杓，吟罢重长吟。","dynasty":"宋代","title":"夜读诗卷"}
{"author":"杨万里","content":"东岸上不得，西岸上更难。五船往复来，经纬滩两间。一船初径进，当流为众先。涛头打澎湃，退缩不敢干。一船作后殿，忽焉突而前。瞬息越湍险，回顾有矜颜。老夫与寓目，亦为一粲然。","dynasty":"宋代","title":"辽车滩"}
{"author":"杨万里","content":"吾乡今代刘更生，新序说苑落笔成。问渠才思宁底巧，玉泉绕屋供双清。此泉来从何境界，银河飞下双罗带。便好乘槎犯斗星，斫桂广寒天上行。","dynasty":"宋代","title":"寄题刘正卿双清轩"}
{"author":"杨万里","content":"合皁风烟外，江西小有天。兹山本无主，掇入笔床前。","dynasty":"宋代","title":"芗林五十咏·有山堂"}
{"author":"杨万里","content":"踏得草鞋穿，行得汗脚损。却换一枝藤，拄到双玉笋。","dynasty":"宋代","title":"题赵昌父山居八咏其四两峰堂"}
{"author":"杨万里","content":"食罢游东园，慨然伤我怀。昨日卧病时，自谓不复来。入门大风起，万松声顿哀。病骨念不堪，欲行重裴徊。裴徊南斋前，小倦坐苔阶。斋前花不多，亦有两古梅。似知我至此，顷刻忽尽开。多情梅间竹，偃风特奇哉。不知喜风舞，为复怯风回。万象皆迎春，我独老病催。明日能来否，且皈拨炉灰。","dynasty":"宋代","title":"岁暮皈自城中，一病垂死，病起遣闷四首"}
{"author":"杨万里","content":"落日无情最有情，遍催万树暮蝉鸣。听来咫尺无寻处，寻到旁边却不声。","dynasty":"宋代","tags":"田园，生活，动物","title":"初秋行圃"}
{"author":"杨万里","content":"一生劫劫只长涂，投老山林始定居。梦破灯青窗欲白，犹疑雪店听鸡初。","dynasty":"宋代","title":"晓起探梅四首"}
{"author":"杨万里","content":"醉里还多感，醒来却更愁。醉醒都不是，愁感几时休。","dynasty":"宋代","title":"忧患感叹二首其一"}
{"author":"杨万里","content":"清远望峡山，山脚无半里。小舟行其间，五日翠未已。并驰两苍龙，中夹一玉水。送我到英州，渠当自回辔。","dynasty":"宋代","title":"清远峡四首"}
{"author":"杨万里","content":"楼上青编入骨香，楼前碧岫透帘光。乘风飞上广寒殿，下看秋容一点苍。","dynasty":"宋代","title":"题刘翔卿蔚然楼二首"}
{"author":"杨万里","content":"眼中姚魏过匆匆，只有淮阳打底红。杜宇一声花睡醒，却教老子怨东风。","dynasty":"宋代","title":"瓶中淮阳红牡丹落尽有叹三首"}
{"author":"杨万里","content":"池面尖风起，烟痕一拂微。无形还有影，掠水去如飞。","dynasty":"宋代","title":"水纹二首其一"}
{"author":"杨万里","content":"春亦只如是，冬亦只如是。别有一清风，请君参此味。","dynasty":"宋代","title":"题王才臣南山隐居六咏·竹亭"}
{"author":"杨万里","content":"一声能遣一人愁，终夕声声晓未休。不解缫丝替人织，强来出口促衣裘。","dynasty":"宋代","title":"促织"}
{"author":"杨万里","content":"海棠重叶更妖斜，青帝翻腾别一家。格外出奇人不识，大红抹利小莲花。","dynasty":"宋代","title":"巳未春日山居杂兴十二解"}
{"author":"杨万里","content":"梅子流酸溅齿牙，芭蕉分绿上窗纱。日长睡起无情思，闲看儿童捉柳花。","dynasty":"宋代","title":"初夏睡起"}
{"author":"杨万里","content":"冰棹风船雪满篷，诗人醉卧水晶宫。追程未到君休问，且启琼窗看玉峰。","dynasty":"宋代","title":"明发青泥冲雪剌船三首"}
{"author":"杨万里","content":"却忆庚寅侍板舆，过桥桥断费人扶。重来一见新桥了，泪湿秋风眼欲枯。","dynasty":"宋代","title":"过润陂桥三首"}
{"author":"杨万里","content":"不但秋原雨冒田，坐看平地路成川。隔田山下青松外，不见人家只见烟。","dynasty":"宋代","title":"发孔镇晨炊漆桥道中纪行十首"}
{"author":"杨万里","content":"主宾呼酒卷沧溟，我亦何人与德星。高阁连云压潮白，前山倒影入杯青。细哦秀句清无底，匹似疏梅寒更馨。不惜坐间作颓玉，只愁宫漏又须听。","dynasty":"宋代","title":"引见前一夕，寓宿徐元达小楼，元达招符君俞"}
{"author":"杨万里","content":"晚风不许鉴清漪，却许重帘到地垂。平野无山遮落日，西窗红到月来时。","dynasty":"宋代","title":"晚风"}
{"author":"杨万里","content":"今年日瘦天不喜，玉皇颜惨方诸泪。草木无光红紫迟，春半何曾有春意。谁将好手挽春回，割取锦江春色来。七星桥边杨柳动，百花潭上桃李开。乃是国子先生赠诗卷，笔下东风随手转。君不见李家謪仙吟掉头，解道峨眉山月半轮秋。又不见苏家老仙永啄句，更说只恐夜深花睡去。先生辨著锦绣肠，朅来西湖山水乡。乞君湖山入诗囊，法嗣两仙一瓣香。","dynasty":"宋代","title":"谢谭德称国正惠诗"}
{"author":"杨万里","content":"客傅涅须法，老子付一笑。借令白再玄，能令年再少。","dynasty":"宋代","title":"自嘲白须三首基"}
{"author":"杨万里","content":"吉语闻田父，新年胜故年。借侬百觳觫，雨里破荒田。","dynasty":"宋代","title":"题刘景明百牛图扇面"}
{"author":"杨万里","content":"南海行几遍，东潮欠一来。若无韩子庙，只有越王台。文字天垂日，兴亡草上埃。聊吹鳄溪水，洒越六丁雷。","dynasty":"宋代","title":"谒昌黎伯庙"}
{"author":"杨万里","content":"忠孝元家法，经纶岂懒心。日边迟信息，霞外且山林。风月诗天巧，乾坤酒陆沉。一生欠半面，五字寄哀音。","dynasty":"宋代","title":"刘平甫挽诗二首其一"}
{"author":"杨万里","content":"不烦营筑便成台，自有青松不用栽。只道先生忙更懒，也须一日一回来。","dynasty":"宋代","title":"题周子中司户乘成台三首"}
{"author":"杨万里","content":"赵侯迈往隆准孙，未年五十尃三城。千里秋毫无遁情，两眼洞照如秋鹰。何须奋髯走百吏，棠阴画寂清如水。年年州人吃贱米，侲子蹈歌冻黎喜。去冬苦暖未有梅，使君一笑梅花开。夜吹平地一尺雪，留下丰年今岁回。使星移照天西去，白鹭青原遮不住。即随丹诏归握兰，遂持紫橐甘泉班。","dynasty":"宋代","title":"送赵吉州判院器之移利路提刑"}
{"author":"杨万里","content":"初日明鴈腹，酸风迎马头。如何一雨过，添却满城秋。楼观色俱喜，槐榆影独愁。节中公事少，吏散得吾休。","dynasty":"宋代","title":"节日新晴归自天庆"}
{"author":"杨万里","content":"问讯子张子，诗狂除未除。年时一健步，寄我数行书。旧矣哦招隐，谁欤诵子虚。江湖隔京洛，不是爱相疏。","dynasty":"宋代","title":"寄张功父"}
{"author":"杨万里","content":"已是霜林叶烂红，那禁动地晚来风。寒鸦可是矜渠点，蹈折枯梢不堕空。","dynasty":"宋代","title":"晚风寒林二首"}
{"author":"杨万里","content":"一户元无白板遮，两窗新染藕丝纱。竹床品字排三只，睡杀山风醉杀霞。","dynasty":"宋代","title":"筠庵晚睡三首"}
{"author":"杨万里","content":"田家不遣儿牧猪，老乌替作牧猪奴。不羞卑冗颊得志，草根更与猪为戏。一乌驱猪作觳觫，一乌骑猪作骐骥。骑之不稳驱不前，坐看顽钝手无鞭。人与马牛虽各样，一生同住乌衣巷。吧声哑哑喙欲乾，猪竟不晓乌之言。骑者不从驱者斗，争牛讼马傍无救。猪亦自食仍自行，一任两乌双斗争。不缘一童逐乌起，两乌顷刻斗至死。","dynasty":"宋代","title":"戏题所见"}
{"author":"杨万里","content":"萧家伯氏难为兄，萧家仲氏难为弟。御史子孙今有谁？眼中乃见此二士。阿兄釆兰寿梅堂，阿弟束书参蜀张。圣门九钥天为守，玉题密付蜀张手。子到长沙渠门侬，为言真成一老翁。功名妄念雪销了，只爱吟诗恼鱼鸟。子归好在中秋前，看子新年胜故年。","dynasty":"宋代","title":"送萧仲和往长沙见张钦夫"}
{"author":"杨万里","content":"向来刘翰有诗声，近日汪经更得名。月在梅花冰在月，与君句子各争清。","dynasty":"宋代","title":"跋汪省干诗卷二首"}
{"author":"杨万里","content":"人道书岩好，谁知石洞奇。外缯一径尽，中忽万峰欹。窍石天成屋，泓泉鬼斸池。弘中远孙子，宴喜又添诗。","dynasty":"宋代","title":"寄题彭泽王尉廨舍二境·潜玉洞"}
{"author":"杨万里","content":"不关残醉未醒松，不为春愁懒散中。自是新晴生睡思起，来无力对东风。","dynasty":"宋代","title":"垂丝海棠二首"}
{"author":"杨万里","content":"只道韶华不到侬，不妨较日媚柔风。愁心自对春无味，老面可能花似红。逢著诗狂兼酒圣，又忘人辰或天穷。圣人枉索方兄价，我与贤人也一中。","dynasty":"宋代","title":"和萧伯和春舆"}
{"author":"杨万里","content":"贪看波日弄船窗，奇观人间不作双。忽被竹阴偷卷去，只余一面拨醅釭。","dynasty":"宋代","title":"晚日二首"}
{"author":"杨万里","content":"匆茏晚色正佳哉，若被归鞍紧紧催。船压浮荷沉水底，须臾船过却浮来。","dynasty":"宋代","title":"赵逵明大社四月一日招游西湖十首"}
{"author":"杨万里","content":"建隆家业大於天，庆历春风一万年。廊庙谋谟出童蔡，笑谈京洛慱幽燕。白沟旧在鸿沟外，易水今移淮水前。川后年来世情了，一波分护两涯船。","dynasty":"宋代","title":"题盱胎军东南第一山二首"}
{"author":"杨万里","content":"双鹊营巢浪苦辛，拣条衔折不辞频。旧条老硬新条韧，却向篱根拾落薪。","dynasty":"宋代","title":"壬子正月四日后圃行散四首其三"}
{"author":"杨万里","content":"观水那无术，曾於往记求。是间还韫玉，其外必方流。缜栗渊潜久，英华气上浮。清波皆中矩，宝祲直横秋。金海芒相贯，璇源折以幽。端如君子德，不病暗中投。","dynasty":"宋代","title":"拟玉水记方流诗"}
{"author":"杨万里","content":"四明狂客一茅屋，敕赐剡川才一曲。安福诗人李与贤，大书似剡山扉前。我曾著脚勾践国，奉诏昭陵省松柏。是时八月欲半头，镜湖不足人间秋。稽山影落水精阙，荷花露滴波中月。季真茅屋荒苍苔，古木哀猿啼禹冗。今君结屋河那边，疋似剡川若个言。我到剡川君未到，似和不似然不然。君不见，兴公旧草天台赋，元不曾识天台路。一俛仰间已再升，何月瘦藤与芒屦？","dynasty":"宋代","title":"寄题李与贤似剡庵"}
{"author":"杨万里","content":"岭花袍紫不知名，涧草茸青取次生。便是常州草虫本，只无蚱蜢与蜻蜓。","dynasty":"宋代","title":"寒食前一日行部过牛首山七首"}
{"author":"杨万里","content":"逢著诗人沈竹斋，丁宁有口不须开。被渠谱入旁观录，四马如何挽得回。","dynasty":"宋代","title":"题沈子寿旁观录"}
{"author":"杨万里","content":"东斋归自浣花里，访我弄泉惠山趾。随身万里只孤舟，一簪不曾著行李。忽拈远物出袖中，乃是孔明庙前古柏阆州松。径从平地便起立，上穿屋瓦到青穹。老蛟脱鳞乾见骨，厥孙碧丝作须发。石间霜皮二千尺，石似孤根根似石。硬根瘦干未要论，叶间犹带汉唐春。岁久亦无苔藓痕，只有雪山之雪玉垒云。却收松柏半天里，几上捲来一张纸。","dynasty":"宋代","title":"胡达孝水墨妙绝一世为余作枯松孙枝石间老柏谢以长句"}
{"author":"杨万里","content":"红雨未随风，白雪忽满枝。秪今正月尾，政是断肠时。","dynasty":"宋代","title":"寄题太和丞公沈君公馆亭台四咏·成蹊亭"}
{"author":"杨万里","content":"督邮不敌客愁浓，那更秋宵一笛风。公子何曾知许事？旷怀也解与人同。","dynasty":"宋代","title":"宿张家店，壁间有赵民则一绝句，云舍策投床"}
{"author":"杨万里","content":"笑赌乾坤看两龙，淮阴目动即雌雄。兴王大计无寻处，却在先生一蹑中。","dynasty":"宋代","title":"读子房传"}
{"author":"杨万里","content":"出了长于过了桥，纸钱风裹树萧骚。若无六代英雄骨，牛首诸山肯尔高。","dynasty":"宋代","title":"寒食前一日行部过牛首山七首"}
{"author":"杨万里","content":"花须为饭露为浆，黑雾玄霜剪薄裳。飞绕金灯来又去，不知能有几多香。","dynasty":"宋代","title":"戏嘲金灯花上皂蝶"}
{"author":"杨万里","content":"未应白菊减与黄，金作鈿心玉作裳。一夜西风开瘦蕾，两年海南伴重阳。若言佳节如常日，为底寒花分外香。挼蕊浮杯莫多着，一枝留插鬓边霜。","dynasty":"宋代","title":"九日中军送白菊"}
{"author":"杨万里","content":"人家两岸柳阴边，出得门来便入船。不是全无最佳处，何窗何户不清妍。","dynasty":"宋代","title":"舟过德清"}
{"author":"杨万里","content":"百楮先生十免炎，心知奇绝敢言贪。诗无好语书仍俗，喜气多多抵得惭。","dynasty":"宋代","title":"谢赵茂甫惠浙曹中笔蜀越薄牋二首"}
{"author":"杨万里","content":"一霎滂池一霎晴，檐间点滴尚残声。水将树影乱揉碎，月与日光相对明。试数六霄还五两，坐令夏热作秋清。儿曹小住休归去，更听风蝉子细鸣。","dynasty":"宋代","title":"暮雨既霁，将儿辈登多稼亭"}
{"author":"杨万里","content":"雾质云为屋，琼屠玉作裳。花明不是月，夜静偶闻香。","dynasty":"宋代","title":"夜观庭中梅花"}
{"author":"杨万里","content":"使节三持玉，州轓两画熊。雪山郇宝白，冰漕太仓红。理世非轻士，才难会忆公。石峰当西子，作殉送青枫。","dynasty":"宋代","title":"钱仲耕殿撰侍郎挽诗二首其二"}
{"author":"杨万里","content":"灯火希疏夜向中，追凉只与热相逢。意行行到新桥上，两岸无人四面风。","dynasty":"宋代","title":"大儿长孺同罗时清寻凉盬桥"}
{"author":"杨万里","content":"我召公先到，公归我亦行。三年如梦尔，一笑可怜生。野店缘山去，春风并辔轻。先愁饶水上，话别若为情。","dynasty":"宋代","title":"送陈行之寺丞出守南剑二首其二"}
{"author":"杨万里","content":"秋气堪悲未必然，轻寒正是可人天。绿池落尽红蕖却，荷叶犹开最小钱。","dynasty":"宋代","tags":"秋天，写景，抒怀","title":"秋凉晚步"}
{"author":"杨万里","content":"落日无情最有情，遍催万树暮蝉鸣。听来咫尺无寻处，寻到旁边却不声。","dynasty":"宋代","tags":"田园，生活，动物","title":"初秋行圃"}
{"author":"杨万里","content":"溪水将桥不复回，小舟犹倚短篙开。交情得似山溪渡，不管风波去又来。","dynasty":"宋代","tags":"古诗三百首，送别，友情，写景","title":"三江小渡"}
{"author":"杨万里","content":"两岸舟船各背驰，波痕交涉亦难为。只余鸥鹭无拘管，北去南来自在飞。","dynasty":"宋代","tags":"古诗三百首，写水，写鸟，抒情，爱国","title":"初入淮河四绝句·其三"}
{"author":"杨万里","content":"只知逐胜忽忘寒，小立春风夕照间。最爱东山晴后雪，软红光里涌银山。群山雪不到新晴，多作泥融少作冰。最爱东山晴后雪，却愁宜看不宜登。","dynasty":"宋代","tags":"写雪，写景，喜爱","title":"雪后晚晴四山皆青惟东山全白赋最爱东山晴后雪二绝句"}
{"author":"杨万里","content":"午梦扁舟花底，香满西湖烟水。急雨打篷声，梦初惊。却是池荷跳雨，散了真珠还聚。聚作水银窝，泻清波。(泻清波一作：泛清波)","dynasty":"宋代","tags":"咏物，写雨","title":"昭君怨·咏荷上雨"}
{"author":"杨万里","content":"迳直夫何细！桥危可免扶？远山枫外淡，破屋麦边孤。宿草春风又，新阡去岁无。梨花自寒食，进节只愁余。","dynasty":"宋代","tags":"寒食节，写景，思念","title":"寒食上冢"}
{"author":"杨万里","content":"月未到诚斋，先到万花川谷。不是诚斋无月，隔一林修竹。如今才是十三夜，月色已如玉。未是秋光奇绝，看十五十六。","dynasty":"宋代","tags":"宋词三百首，月亮，追求","title":"好事近·七月十三日夜登万花川谷望月作"}
{"author":"杨万里","content":"松阴一架半弓苔，偶欲看书又懒开。戏掬清泉洒蕉叶，儿童误认雨声来。","dynasty":"宋代","tags":"夏天，生活，喜爱","title":"闲居初夏午睡起·其二"}
{"author":"杨万里","content":"晚饮诚斋，忽有一鸥来泊松上，已而复去，感而赋之。偶听松梢扑鹿，知是沙鸥来宿。稚子莫喧哗，恐惊他。俄倾忽然飞去，飞去不知何处？我已乞归休，报沙鸥。","dynasty":"宋代","tags":"宋词三百首，写鸟，托志","title":"昭君怨·赋松上鸥"}
{"author":"杨万里","content":"忠孝元家法，经纶岂懒心。日边迟信息，霞外且山林。风月诗天巧，乾坤酒陆沉。一生欠半面，五字寄哀音。","dynasty":"宋代","title":"刘平甫挽诗二首其一"}
{"author":"杨万里","content":"忠显肩双庙，屏山箓二程。岭寒松节苦，坛暖杏花明。君也孤传业，天乎独短生。子孙无一物，故纸付渠耕。","dynasty":"宋代","title":"刘平甫挽诗二首其二"}
{"author":"杨万里","content":"后面山无数，南头柳更多。人家逼江岸，屋柱入沧波。老去频经此，重来更几何。牛山动悲感，曾侍板舆过。","dynasty":"宋代","title":"舟过桐庐三首其三"}
{"author":"杨万里","content":"传语清心阁，欣逢诗主人。莺花无恙否，风月一番新。旧日行吟处，今来迹已陈。应怜杨县尹，须鬓两如银。","dynasty":"宋代","title":"寄奉新钟宰"}
{"author":"杨万里","content":"奔走人都倦，檐檠酒未来。那能待竹叶，随喜唤茅柴。芦菔仍多煮，庵摩带浅煨。深村市无肉，草草两三杯。","dynasty":"宋代","title":"待家酿未至且买姜店村酒"}
{"author":"杨万里","content":"昨夜愁勤雨，今朝喜懒风。金台斜岸北，玉塔正船东。滩改呈新碛，山回隐暗峰。兰溪水亭子，作意定留侬。","dynasty":"宋代","title":"过金台望横山塔"}
{"author":"杨万里","content":"系缆兰溪岸，开襟柳驿窗。人争趋夜市，月自浴秋江。灯火疏还密，帆樯只更双。平生经此县，今夕驻孤幢。","dynasty":"宋代","title":"宿兰溪水驿前三首其一"}
{"author":"杨万里","content":"一径青松露，三门白水烟。殿横林外脊，塔漏隙中天。地旷迎先见，村移眺更妍。追程坐行役，不得泊春船。","dynasty":"宋代","title":"崇德道中望福严寺"}
{"author":"杨万里","content":"暑懒归投簟，凉醒打当书。罢吟唇欲裂，起坐膝难舒。汲古微澜动，悲秋小雨馀。五言未针线，百过且阶除。","dynasty":"宋代","title":"初凉与次公子共读书册"}
{"author":"杨万里","content":"夏箑秋新妒，暄窗冷早侵。病葵萱未悟，落果草偏深。老矣曾荣望，归欤更懒心。此冠弹与挂，若个不山林。","dynasty":"宋代","title":"后圃秋步"}
{"author":"杨万里","content":"雪入迎春鬓，茶醒学古胸。梦回霜满屋，吟到月斜钟。","dynasty":"宋代","title":"寒夜不昧"}
{"author":"杨万里","content":"幽人睡正熟，不知江雨来。惊风飒然起，声若山岳摧。起坐不复寐，万感集老怀。忆年十四五，读书松下斋。寒夜耿难晓，孤吟悄无侪。虫语一灯寂，鬼啼万山哀。雨声正如此，壮心滴不灰。即今踰知命，已先十年衰。不知後此者，壮心肯更回。旧学日蔬芜，书册久尘埃。圣处与天似，而我老相催。坐念慨未已，东窗晨光开。","dynasty":"宋代","title":"夜雨"}
{"author":"杨万里","content":"使节三持玉，州轓两尽熊。雪山郇宝白，水漕太仓红。理世非轻士，才难会忆公。石峰当西子，作殉送春枫。","dynasty":"宋代","title":"钱仲耕殿撰侍郎挽诗二首"}
{"author":"杨万里","content":"地近莲花江渐深，一滩一过快人心。贪看下水船如箭，失却柯山无处寻。","dynasty":"宋代","title":"下鸡鸣山诸滩，望柯山不见三首"}
{"author":"杨万里","content":"四旁不与众山连，特地孤尖立半天。碧落诸峰非不好，让他郎石一峰先。","dynasty":"宋代","title":"郎石峰"}
{"author":"杨万里","content":"先生次第即还家，更上城头一望赊。行尽荒寒无意思，不如来此看梅花。","dynasty":"宋代","title":"多稼亭看梅二首"}
{"author":"杨万里","content":"露气仍荷气，秋风更晓风。身兼水亭子，双随玉壶中。","dynasty":"宋代","title":"晓登水亭"}
{"author":"杨万里","content":"梦绕天津月再湾，慈湖解缆已开颜。淮山到眼浑相识，直北青梢是定山。","dynasty":"宋代","title":"发慈湖，过烈山，望见历阳一带山二首"}
{"author":"杨万里","content":"天随楸枰作稻畦，啼乌振鹭当枯棋。不论胜负端何似，黑子终多白子稀。","dynasty":"宋代","title":"晚望"}
{"author":"杨万里","content":"垂丝别得一风光，谁道全输蜀海棠。风搅玉皇红世界，日烘青帝紫衣裳。嬾无气力仍春醉，睡起精神欲晓妆。举似老夫新句子，看渠桃杏敢承当。","dynasty":"宋代","title":"垂丝海棠盛开"}
{"author":"杨万里","content":"约斋诗客坐诗林，泒入江西彻底深。缝雾裁云梭织锦，明堂清庙玉撞金。已呼毛颖哦齑臼，更约姮娥聘槁砧。细咏新来木犀句，一灯明灭夜沉沉。","dynasty":"宋代","title":"木犀初发呈张功父又和六首"}
{"author":"杨万里","content":"厌听点滴井边桐，起看空蒙一望中。横著东山三十里，真珠帘外翠屏风。","dynasty":"宋代","title":"秋雨叹十解"}
{"author":"杨万里","content":"五出桃花千叶绯，团栾绕树间芳菲。攀来欲折还休去，看到残红教自飞。","dynasty":"宋代","title":"中和节日步东园三首"}
{"author":"杨万里","content":"一昨官都下，同时寄客间。相从湖上寺，览遍浙西山。骏足应千里，彪文未一班。霜风吹病眼，老泪为渠潸。","dynasty":"宋代","title":"胡季永挽词二首"}
{"author":"杨万里","content":"东吴南垂楚北际，中央不合大如砺。百滩千嶂自一川，清空不是人间世。玉山先生携老禅，把茅结庵开小轩。身前身後来醉眠，一醉不醒三千年。先生杖屦半宇宙，每到此轩去还又。为怜雪立孤竹君，月骨风箸如许瘦。向来种笋今排天，先生手痕故依然。骑龙帝旁为飞仙，玉棺寂寞空寒烟。","dynasty":"宋代","title":"题汪圣鍚坟庵真如轩在玉山常山之间"}
{"author":"杨万里","content":"漂水南头接建平，丫头儿子便勤耕。疏麻大豆已前辈，荞麦晚菘初後生。席卷千山为一囿，天怜春种赐秋成。不如老圃今真个，樊子何曾透圣扃。","dynasty":"宋代","title":"入建平界二首"}
{"author":"杨万里","content":"下水船逢上水船，夕阳仍更涩沙滩。雁来野鸭却惊起，我与舟人俱仰看。回望雪边山已远，如何篷底暮犹寒。今霄莫说明朝路，万石堆心一急湍。","dynasty":"宋代","title":"暮泊鼠山，闻明朝有石塘之险"}
{"author":"杨万里","content":"城中安得山，无山安得诗。我入五羊城，遂与山水辞。有镜不敢览，尘面我自知。解维来归亭，山水奔相随。水光动我巾，山色染我衣。舟行将一月，恨速不恨迟。山云来未已，江月皎无滓。开怀放之入，出语颇似之。","dynasty":"宋代","title":"明发陈公径过摩舍那滩石峰下十首"}
{"author":"杨万里","content":"不信东皇也有私，如何偏宠杏花枝。於中更出红千叶，且道此花奇不奇。","dynasty":"宋代","title":"行阙养种园千叶杏花二首"}
{"author":"杨万里","content":"漫浪江湖天一方，故人不见两三霜。对床说尽平生话，黄叶声中秋夜长。","dynasty":"宋代","title":"李与贤来访，自言所居幽胜，甚似剡溪。因以"}
{"author":"杨万里","content":"龟山独出压淮流，宝塔仍居最上头。印笔书空天作纸，玉龙拔地海成湫。向来一厄遭群犬，挽以六丁兼万牛。逆血腥膻化为碧，空馀风雨鬼啾啾。","dynasty":"宋代","title":"题龟山塔前一首"}
{"author":"杨万里","content":"晴明风日雨乾时，草满花堤水满溪。童子柳阴眠正著，一牛吃过柳阴西。","dynasty":"宋代","title":"桑茶坑道中八首其七"}
{"author":"杨万里","content":"大官有重荷，丰廪无薄忧。草茹我岂腴，饱亦与彼侔。积雨久自霁，曙光清以幽。欣然出荆扉，不出旬已周。初意欲看竹，信步偶临流。北惊失故岸，东见生新洲。怀哉古与今，与此岂不犹？归来翻不乐，隐儿到昔游。平生忘年友，草草相应酬。暂梦不多款，唤人苦鸣鸠。山林本无事，亦复扰扰休。","dynasty":"宋代","title":"雨霁幽兴寄张钦夫"}
{"author":"杨万里","content":"无那诗愁着莫人，风颠雨急更昏昏。登临无地可散策，剥啄阿谁来扣门。安得与渠呼玉酒，醉余同看落金盆。斋厨索寞如悬罄，惭愧酸寒遣一尊。","dynasty":"宋代","title":"和王司法雨中二首"}
{"author":"杨万里","content":"甲戌王春试集英，小臣曾是老门生。苍颜华发鵷行里，也听钧天九奏声。","dynasty":"宋代","title":"德寿宫庆寿口号十篇"}
{"author":"杨万里","content":"中和节後社前时，春到园林最晚枝。弄水不冰携扇手，登台犹粟向风肌。鸟乌声里山光湿，花柳阴中日脚迟。北望翟园春正闹，海棠锦绕雪荼蘼。","dynasty":"宋代","title":"连天观望春忆毘陵翟园"}
{"author":"杨万里","content":"不遇黄山谷，那传石橘林。岩欺小孤顶，影落大江心。试听秋虫语，如闻夜诵音。梅仙癖嗜古，此外更幽寻。","dynasty":"宋代","title":"寄题彭泽王尉廨舍二境·读书岩"}
{"author":"杨万里","content":"橘花如雪细吹香，杏子团枝未可尝。行到陈朝枯柏处，孤山山背水中央。","dynasty":"宋代","title":"赵逵明大社四月一日招游西湖十首"}
{"author":"杨万里","content":"望亭昔岁过皈船，柳为蹁跹杏为妍。今日溪山浑似旧，雪芦风荻雨萧然。","dynasty":"宋代","title":"过望亭六首"}
{"author":"杨万里","content":"八座能分一日光，题名犹记牓间黄。看渠超出金闺彦，顾我曾为同舍郎。高会九人寻水石，縰谈一笑间宫商。越王孙子琼瑶句，细把重吟恐脱忘。","dynasty":"宋代","title":"叶叔羽集同年九人於樱桃园，钱袭明、何同叔"}
{"author":"杨万里","content":"雪余官路已生尘，犹喜长河水稍深。恨杀惠山寻不见，忽然追我到横林。","dynasty":"宋代","title":"午过横林，回望惠山二首"}
{"author":"杨万里","content":"水乡泽国最输农，无旱无乾只有丰。碧豆密争桑荫底，绿荷杂出稻花中。是田是沼浑难辨，何地何村不一同。若遣明年无种子，却愁闲杀雨和风。","dynasty":"宋代","title":"过宜福桥"}
{"author":"杨万里","content":"岳麓猿声里，湘流鴈影边。自天持一节，到日是新年。身退名逾重，今稀古则然。黄花非不好，只是插离筵。","dynasty":"宋代","title":"送丁子章将漕湖南三首"}
{"author":"杨万里","content":"杜鹃有底怨春啼，燕子无端贴水飞。不种自红仍自白，野酴醾压野蔷薇。","dynasty":"宋代","title":"入城"}
{"author":"杨万里","content":"秧畴夹岸隔深溪，东水何缘到得西。溪面秪销横一视，水从空里过如飞。","dynasty":"宋代","title":"桑茶坑道中八首"}
{"author":"杨万里","content":"风雨来从海外天，灵星海里泊楼船。坐吟苦句斟愁酒，也是清明过一年。","dynasty":"宋代","title":"清明日欲宿石门，未到而风雨大作，泊灵星小"}
{"author":"杨万里","content":"病身秪要早投闲，乞得高安政小安。山水秋来浑是画，楼台高处自生寒。登临未足还辞去，老大重来毕竟难。碧落翠微好将息，清风明月梦中看。","dynasty":"宋代","title":"秪召还京，题江西道院"}
{"author":"杨万里","content":"指下生寒影，针端即化工。冰痕将雪点，不受烛光融。","dynasty":"宋代","title":"题陈叔虎绣梅花扇"}
{"author":"杨万里","content":"刘郎写照妙通神，三老图成又一新。只道老韩同传好，被人指点也愁人。","dynasty":"宋代","title":"题三老图二首其二"}
{"author":"杨万里","content":"黄菊霜枝已懒残，瑞香紫笋政团栾。盆池影里看题壁，上字还成下字看。","dynasty":"宋代","title":"火合午睡起负暄二首"}
{"author":"杨万里","content":"倦投破驿歇征骖，喜见山光政蔚蓝。不柰东风无检束，乱吹花片点春衫。","dynasty":"宋代","title":"宿皂口驿"}
{"author":"杨万里","content":"奔走人都倦，檐檠酒未来。那能待竹叶，随喜唤茅柴。芦菔仍多煮，庵摩带浅煨。深村市无囱，草草两三杯。","dynasty":"宋代","title":"待家酿未至，且买姜店村酒"}
{"author":"杨万里","content":"云涂雾抹澹葱昽，万匹霜绡罩玉龙。中有双峰不争长，诸峰情愿长双峰。","dynasty":"宋代","title":"宿青山市四首其二"}
{"author":"杨万里","content":"溪南稻紫似溪北，雨后山青非雨前。芒屦泥深凉不浅，今年六月个般天。","dynasty":"宋代","title":"暑雨后散策"}
{"author":"杨万里","content":"睡思初酣过午强，起来四顾已斜阳。添糊窗隔无风气，旋晒衣裘有日香。旧雨不来从草绿，新丰独酌又花黄。去年重九穷忙过，可遣今年更作忙。","dynasty":"宋代","title":"重九前四日昼睡独觉"}
{"author":"杨万里","content":"赤矢生名族，乌衣媲德门。萱堂登九秩，兰砌颔重孙。乐饮占蛇日，翻随药兔魂。一生参具叶，梦幻了无痕。","dynasty":"宋代","title":"徐氏太淑人挽辞二首"}
{"author":"杨万里","content":"檐滴疏疏亦几何，滴将苦砌出圜窠。就中漱涤偏精巧，泥土都无石子多。","dynasty":"宋代","title":"檐滴"}
{"author":"杨万里","content":"唐代崔家母，升堂乳阿姑。姑言吾报妇，孙孝妇如吾。此假前无古，夫人独与俱。秪看秦国语，更恐李唐无。","dynasty":"宋代","title":"近故魏国夫人卢氏挽歌辞三首"}
{"author":"杨万里","content":"衣染龙涎与麝脐，裁云剪月作冰肌。小瓶雪水无多子，只篸横斜一两枝。","dynasty":"宋代","title":"昌英知县叔作岁坐上，赋瓶里梅花，时坐上九"}
{"author":"杨万里","content":"红红白白定谁先，袅袅娉娉各自妍。最是倚栏娇分外，却缘经雨意醒然。晚春早夏浑无伴，暖艳晴香政可怜。好为花王作花相，不应只遣侍甘泉。","dynasty":"宋代","title":"多稼亭前两槛芍药红白对开二百朵"}
{"author":"杨万里","content":"观水那无术，曾於往记求。是间还韫玉，其外必方流。缜栗渊潜久，英华气上浮。清波皆中矩，宝祲直横秋。金海芒相贯，璇源折以幽。端如君子德，不病暗中投。","dynasty":"宋代","title":"拟玉水记方流诗"}
{"author":"杨万里","content":"红白莲花共玉瓶，红莲韵绝白莲清。空斋不是无秋暑，暑被花销断不生。","dynasty":"宋代","title":"瓶中红白二莲五首"}
{"author":"杨万里","content":"一骑初来只又双，全军突出阵成行。策勋急报千丈长，渡水还争一苇杭。","dynasty":"宋代","title":"观蚁二首"}
{"author":"杨万里","content":"阁皂风烟外，江西小有天。兹山本无主，掇入笔床前。","dynasty":"宋代","title":"芗林五十咏其四十六有山堂"}
{"author":"杨万里","content":"新寒催我索衣裘，凉雨凄云摠是愁。耐冷素娥今老去，夜来桂殿罢中秋。","dynasty":"宋代","title":"中秋无月，宿青弋江，晓行新寒"}
{"author":"杨万里","content":"拟借丹青画作图，退休老子作渔夫。凤凰池上虽荣贵，何似清闲看浴凫。","dynasty":"宋代","title":"雨后至溪上三首其三"}
{"author":"杨万里","content":"甑头云子喜尝新，红嚼桃花白嚼银。笑杀官人浪驩喜，村人残底到官人。","dynasty":"宋代","title":"初秋戏作山居杂兴俳体十二解"}
{"author":"杨万里","content":"病身祇要早投闲，乞得高安政小安。山水秋来浑是画，楼台高处自生寒。登临未足还辞去，老大重来毕竟难。碧落翠微好将息，清风明月梦中看。","dynasty":"宋代","title":"祗召还京题江西道院"}
{"author":"杨万里","content":"好山近看未为奇，远看全胜近看时。回望七峰云外笋，两峰高绝五峰低。","dynasty":"宋代","title":"回望摩舍那滩石峰"}
{"author":"杨万里","content":"太行界天二千里，清晨跳入寒窗底。黄河动地万岳雷，却与太行相趁来。青崖颠狂白波怒，老夫惊倒立不住。乃是丘迟出塞皈，赠我大轴出塞诗。手持汉节娖秋月，弓挂天山鸣积雪。过故东京到北京，泪滴禾黍枯不生。誓取胡头为饮器，尽与遗民解{外鬼内佳}髻。诗中哀怨诉阿谁，河水鸣咽山风悲。中原万象听驱使，总随诗句皈行李。君不见晋人王右军，龙跳虎卧笔有神。何曾我得一句子，自哦自写傅世人。君不见唐人杜子美，万草千花句何绮。秪以诗傅字不傅，却羡别人云落纸。莫道丘迟一轴诗，此诗此字绝世奇。再三莫遣鬼神知，鬼神知了偷却伊。","dynasty":"宋代","title":"跋丘宗卿侍郎见赠使北诗一轴"}
{"author":"杨万里","content":"风骚开国胙寒岩，劳绩批书课翠岚。梨子要肥千取百，菊苗每摘一生三。","dynasty":"宋代","title":"初秋戏作山居杂兴俳体十二解"}
{"author":"杨万里","content":"昌歜佳辰风自南，黄梅酿出两鬖鬖。绮琴绣遐能分外，报不如仪独不惭。","dynasty":"宋代","title":"和岩州添倅赵彦先寄四绝句"}
{"author":"杨万里","content":"百年几暄凉，再岁三征行。却羡路旁叟，白首不到城。人生如风花，去来能与争。且随风吹起，会当风自停。","dynasty":"宋代","title":"行役有叹二首"}
{"author":"杨万里","content":"雀声只喜晚晴新，不管畦蔬雨未匀。日与山光弄秋色，风将竹影扫窗尘。多时浙右无消息，忽有书来问老人。知我近来头白尽，寒暄语外更情亲。","dynasty":"宋代","title":"雨晴得毗陵故旧书"}
{"author":"杨万里","content":"海棠桃李雨中空，更著清明两日风。风似病癫无藉在，花如中酒不惺松。身行楚峤远更远，家寄秦淮东复东。道是残红何足惜，後来并恐没残红。","dynasty":"宋代","title":"风花"}
{"author":"杨万里","content":"分茶何似煎茶好，煎茶不似分茶巧。蒸水老禅弄泉手，隆兴元春新玉爪。二者相遭兔瓯面，怪怪奇奇真善幻。纷如擘絮行太空，影落寒江能万变。银瓶首下仍尻高，注汤作字势嫖姚。不须更师屋漏法，只问此瓶当响答。紫微仙人乌角巾，唤我起看清风生。京尘满袖思一洗，病眼生花得再明。叹鼎难调要公理，策动茗碗非公事。不如回施与寒儒，归续茶经傅衲子。","dynasty":"宋代","title":"澹庵坐上观显上人分茶"}
{"author":"杨万里","content":"南园多日不曾来，领客闲行始此回。独树小梅开一朵，被他栏住劝三杯。","dynasty":"宋代","title":"领客南园和余处恭尚书清凉寺劝农二首"}
{"author":"杨万里","content":"薰然真腊水沉片，烝以洞庭春雪花。只得掾曹作南董，国香未向俗人誇。","dynasty":"宋代","title":"和仲良分送柚花沉三首其一"}
{"author":"杨万里","content":"户户游春不放春，只愁春去不愁贫。今朝道是游人少，处处园亭处处人。","dynasty":"宋代","title":"寒食雨中，同舍约游天竺，得十六绝句呈陆务"}
{"author":"杨万里","content":"凫骛行中脱病身，竹林深处得幽人。只言官满浑无事，也被诗愁扰一春。","dynasty":"宋代","title":"题所寓唐德明书斋"}
{"author":"杨万里","content":"枢相身通贵，恩书意转亲。四端香雪縠，一卷锦江春。公即专堂印，侬方理钓缗。五公今果六，诗谶也如神。","dynasty":"宋代","title":"寄袁起岩枢密，贺新除，仍谢送四缣井诗集，"}
{"author":"杨万里","content":"莲荡中央劣露沙，上头便著野人家。篱边随处插垂柳，檐下小船萦钓车。","dynasty":"宋代","title":"过临平莲荡四首"}
{"author":"杨万里","content":"凭久栏干可一桮，湖山飞入水中来。多情燕子能相劝，舞破东风去却回。","dynasty":"宋代","title":"上已同沈虞卿、尤延之、王顺伯、林景思游湖"}
{"author":"杨万里","content":"有傅者岭兮，有玄者潭。崒乎琼台与玉堂兮，天垂光而蔚蓝。宝祲下蟠乎九渊兮，瑰彩上绚乎千岩。羌旁砖轇轕而不漓兮，耿虹贯乎晴岚。劬玉衡之望气兮，九载旭考而宵参。曰西江之轸墟兮，孕双珍乎泥之潜。匪珠胎之双止兮，则瑴玉其美兼。帝令雷公以持斧兮，敕阳侯以发函。逝将修贡于玉府兮，旅清庙而尔瞻。夫何夔魖獝狂之予妒兮，肆为伯明之谗。蹇诉帝以不好兮，未听六丁之穷探。飞巨石以载震兮，汹怒涛以有严。连璧毁于石韫兮，双珠裂于波涵。卞和恸以叫帝阍兮，随侯泣以衣沾。帝亦悲伤而末如之何兮，磔不若魑魅而不厌。安得双珍之再芒兮，迥映乎西江之北南。","dynasty":"宋代","title":"悼双珍辞"}
{"author":"杨万里","content":"水气清空外，人家秋色中。细看千万落，户户水精宫。","dynasty":"宋代","title":"题文发叔所藏潘子真水墨江湖八境小轴太湖秋"}
{"author":"杨万里","content":"止酒先立约，庶几守得坚。自约复自守，事亦未必然。约语未出口，意已惨不驩。平生死爱酒，爱酒宁弃官。亿昔少年月，与酒为志年。醉则卧香草，落花为绣毡。觉来月已上，复饮落花前。衰肠不禁酒，此事今莫论。因酒屡作病，自祟非关天。朝来腹告痛，饮药痛不痊。锐欲绝伯雅，已书绝交篇。如何酒未绝，告至愁已先。我与意为仇，意惨我何便。不如且快意，伯雅再遣前。来日若再病，旋旋商量看。","dynasty":"宋代","title":"止酒"}
{"author":"杨万里","content":"解道征鸿数字秋，清于雪椀映冰瓯。老来笔底心无毒，交割风光与子休。","dynasty":"宋代","title":"答提点纲马驿程刘修武翰二首其二"}
{"author":"杨万里","content":"风不能销晓雾痕，天犹未放宿云根。城腰摺处才三径，山觜前头别一村。","dynasty":"宋代","title":"登多稼亭晓望"}
{"author":"杨万里","content":"相识横山塔，于今十五年。孤标立绝顶，秃影照清川。寂寞无香火，将迎几舫船。吾襄岂重过，珍重塔中仙。","dynasty":"宋代","title":"横山塔"}
{"author":"杨万里","content":"午时睡起忽心惊，一事閞心太嬾生。速摘荼蘼薰白酒，不愁香重只愁轻。","dynasty":"宋代","title":"睡起即事"}
{"author":"杨万里","content":"半山辱国卖丛祠，钟步诸坊卷酒旗。村里山农语音好，孔方兄已赦鹅儿。","dynasty":"宋代","title":"题停罢坊场图"}
{"author":"杨万里","content":"篱落疏疏一径深，树头花落未成阴。儿童急走追黄蝶，飞入菜花无处寻。","dynasty":"宋代","tags":"古诗三百首，小学古诗，农村，写景，写花，儿童","title":"宿新市徐公店"}
{"author":"杨万里","content":"桂叶揉青作麴投，鹿蹄煮醁趁凉篘。落杯莹滑冰中水，过口森严菊底秋。玉友黄封犹退舍，齑汤蜜汁更论筹。野人未许传醅法，剩买双饼过别州。","dynasty":"宋代","title":"夜宿房溪，饮野人张珦家桂叶鹿蹄酒。其法以"}
{"author":"杨万里","content":"野寺重来记昨游，一弹指顷几经秋。五峰绝顶双松树，相识儿时到白头。","dynasty":"宋代","title":"将赴高安，出吉水，报谒县官，归涂宿五峰寺"}
{"author":"杨万里","content":"滟滪方如象，馀皇底似飞。相将刺天去，收拾大名归。西掖桐阴静，泸南荔子肥。未应经世具，便欲闭山扉。","dynasty":"宋代","title":"送黄仲秉少卿知泸州二首其一"}
{"author":"杨万里","content":"浪说春归已四旬，淮南元自不知春。明朝却是中和节，野次谁怜寂寞人。","dynasty":"宋代","title":"过杨子桥二首其一"}
{"author":"杨万里","content":"大桶双担新井花，松盆满泻莫留些。剌头蘸入松盆底，不是清凉第二家。","dynasty":"宋代","title":"秋暑午睡起汲泉洗面"}
{"author":"杨万里","content":"黄金牓揭集芳园，只隔墙头便是天。西母云车寒未降，莺花作意辨新年。","dynasty":"宋代","title":"庚戍正月三，约同舍游西湖十首"}
{"author":"杨万里","content":"雪里睛偏好，寒余暖尚轻。山烟春自起，野烧暮方明。又是元宵过，端令病骨惊。遣愁聊觅句，得句却愁生。","dynasty":"宋代","title":"已丑上元後晚望"}
{"author":"杨万里","content":"寒劲无遗暖，晴行失老怀。叶飞枫骨立，萍尽沼奁开。路好仍回首，泥残敢放鞋。登临不须尽，留眼要重来。","dynasty":"宋代","title":"城上野步用辘轳体"}
{"author":"杨万里","content":"一昨官都下，同时寄客间。相从湖上寺，览遍浙西山。骏足应千里，彪文未一班。霜风吹病眼，老泪为渠潸。","dynasty":"宋代","title":"胡季永挽词二首"}
{"author":"杨万里","content":"一见此君面，荒村不是村。斜阳与可笔，栖雀子猷魂。客思方无那，诗愁得共论。问渠能饮否，把酒酹霜根。","dynasty":"宋代","title":"咏十里塘姜店水亭前竹林"}
{"author":"杨万里","content":"柴桑卧病一茅庐，或棹孤舟或命车。道丧今朝逢祖谢，诗工独步过应徐。万山不隔相思字，数月之间两得书。廊庙方将访乔木，碧梧翠竹看新除。","dynasty":"宋代","title":"和虞军使易简字知能所寄唐律二首"}
{"author":"杨万里","content":"梅花已自不是花，永魂謪堕玊皇家。小不餐火更餐蜡，化作黄姑瞒造物。后山未觉坡先知，东坡勾引后山诗。金花劝饮金荷叶，两公醉吟许孤绝。人间姚魏漫如山，令人眼睛只欲眠。此花寒香来又去，恼损诗人难觅句。月兼花影恰三人，欠个文同作墨君。吾诗无复古清越，万水千山一瓶钵。","dynasty":"宋代","title":"次东坡先生蜡梅韵"}
{"author":"杨万里","content":"东生定西归，月岂不识路。何须债长庚，夜夜引行步。星住月不行，星行月不住。无人问阿娣，此事竟谁主。不知听金蟆，无乃由玉兔。来夜偷此星，看日归何处。","dynasty":"宋代","title":"露坐戏嘲星月"}
{"author":"杨万里","content":"朱崖柳色欲春风，庾岭梅花尚雪容。念子南归骑瘦马，只今谁解好真龙。吾乡端是山水窟，何日来同丘岳胸。白鹭青原不妨拣，诛茅结屋看何从。","dynasty":"宋代","title":"和符君俞卜邻"}
{"author":"杨万里","content":"岭北泉流分外忙，一声一滴断人肠。浪愁出却庐陵界，未入梅山总故乡。","dynasty":"宋代","title":"憩分水岭望乡二首"}
{"author":"杨万里","content":"浙水东兼浙水西，千岩万壑总遨嬉。游山祗欠金华债，乘兴今随王式之。","dynasty":"宋代","title":"王式之命刘秀才写予真因署其上"}
{"author":"杨万里","content":"二子别我归，兼旬无消息。客有馈荔枝，盈篮风露色。绛罗蹙宝髻，冰弹溅柘液。老夫非不馋，忍馋不忍吃。急呼两健步，为我致渠侧。默数川陆程，几日当返役。惟愁香味坏，色变那敢惜。十日两骑还，千里一纸墨。把书五行下，废书双泪滴。不如未到时，当喜翻不怿。","dynasty":"宋代","title":"得寿仁、寿俊二子中涂家书三首"}
{"author":"杨万里","content":"梦中檐溜作滩声，幼竹新荷总解鸣。晓色满城浑是喜，更无一寸旱时情。","dynasty":"宋代","title":"和李子寿通判曾庆祖判院投赠喜雨口号八首"}
{"author":"杨万里","content":"走遍名山脚不停，见渠令我眼偏明。郎峰好处端何似，笋剥三竿紫水精。","dynasty":"宋代","title":"江郎峰三石山在江山县南三十五里，礼贤镇望"}
{"author":"杨万里","content":"隔岸淮南树，中流渡北人。数来无急务，一数一回新。","dynasty":"宋代","title":"隔岸"}
{"author":"杨万里","content":"指下生寒影，针端即化工。冰痕将雪点，不受烛光融。","dynasty":"宋代","title":"题陈叔虎绣梅花扇"}
{"author":"杨万里","content":"霜前不落第二，糟馀也复无双。一腹金相玉质，两螯明月秋江。","dynasty":"宋代","title":"糟蟹六言二首其一"}
{"author":"杨万里","content":"轿中万兀路千萦，死尽村鸡无一鸣。落月正明知未晓，暗泉甚远只闻声。自缘客子行来早，岂是秋天不肯明。午热未来先下店，却将尽睡补宵征。","dynasty":"宋代","title":"四更发青阳县西五里柯家店"}
{"author":"杨万里","content":"行春莫放一日一，修禊仍逢三月三。忍遣晴光作阴雨，更将急溅涴春衫。","dynasty":"宋代","title":"三月三日雨作遣闷十绝句其一"}
{"author":"杨万里","content":"润州太守去明州，谁寄长江万里流。鸡省却烦三语椽，龙章卧护两淮秋。古来北府多名酒，今复南徐说胜游。聊奉双亲小行乐，即持荷橐侍宸旒。","dynasty":"宋代","title":"送孙捡正德操龙图出知镇江二首"}
{"author":"杨万里","content":"桥坏仍泥滑，舟横隔水呼。岸头危径窄，轿子莫人扶。午漏相将里，秋阳未肯无。明知近前店，暗觉展修途。","dynasty":"宋代","title":"甯桥小渡"}
{"author":"杨万里","content":"洒竹穿梅湖更山，客间得此未嫌寒。髯疏也被轻轻点，齿冷犹禁细细餐。晴了还成三日冻，销馀留得半庭看。凭谁说似王郎妇，盐絮吟来总未安。","dynasty":"宋代","title":"和马公弼雪"}
{"author":"杨万里","content":"春亦只如是，冬亦只如是。别有一清风，请君参此味。","dynasty":"宋代","title":"题王才臣南山隐居六咏其四竹亭"}
{"author":"杨万里","content":"人在非晴非雨天，船行不浪不风间。坐来堪喜还堪恨，看得南山失北山。","dynasty":"宋代","title":"小舟晚兴四首"}
{"author":"杨万里","content":"竹篱短短门小小，少年独立春风晓。柳芽缩瓜尚怯寒，金粟班班满枝了。过船桥下桥绝高，波清深见一截篙。市人夹水争出看，无数渔舟避东岸。","dynasty":"宋代","title":"临平解舟"}
{"author":"杨万里","content":"绍兴人物赵户部，身作长城护瓜步。佛狸送死缘有人，援臂不侯得非数。只今曾孙户掾公，吏能官政有祖风。南山可摇判难夺，东海不冤阴有功。吾州上了本曹印，谒帝明光当得觐。秋风正紧送搏扶，九万程涂人莫问。","dynasty":"宋代","title":"送赵英仲司户"}
{"author":"杨万里","content":"合皁风烟外，江西小有天。兹山本无主，掇入笔床前。","dynasty":"宋代","title":"芗林五十咏·有山堂"}
{"author":"杨万里","content":"老去还多感，归来政倦游。数峰愁外月，一叶静边秋。偶忆平生事，真供独笑休。灯花吾会得，村酒恰当篘。","dynasty":"宋代","title":"秋夕书怀"}
{"author":"杨万里","content":"霜余雪後夜无风，人在灯前梅影中。玉作寒蔬冰作酒，诗人犹自怨天穷。","dynasty":"宋代","title":"夜座小集"}
{"author":"杨万里","content":"小阁明窗半掩门，看书作睡政昏昏。无端却被梅花恼，特地吹香破梦魂。","dynasty":"宋代","title":"钓雪舟倦睡"}
{"author":"杨万里","content":"上瑞今年特地奇，大田多稼与云齐。星沈折木天街北，波静昆仑渤澥西。帝在紫坛神在次，穹如苍盖月如珪。一人执玉千官肃，万马和霜不敢嘶。","dynasty":"宋代","title":"拟乙巳南郊庆成二首"}
{"author":"杨万里","content":"宝奁寡贡笑权臣，筠掩分甘荷故人。天下众鳞谁出右，淮南双玉忽尝新。未知丙冗果何似，只恐子鱼无此珍。敢遣腹腴劝年少，一杯端合寿吾亲。","dynasty":"宋代","title":"谢叶叔羽总领惠双淮白二首"}
{"author":"杨万里","content":"霜日知春有信归，腊前偷暖漏春晖。北风也翦寒梢叶，吹作鹅黄乱蝶飞。","dynasty":"宋代","title":"近腊暄甚"}
{"author":"杨万里","content":"望後月不落，偏於水底明。对悬双玉镜，并照一金钲。忽值山都合，浑无路可行。多情小花径，导我度千萦。","dynasty":"宋代","title":"晓晴发黄杜驿二首"}
{"author":"杨万里","content":"云散烟还合，天昏日半烘。青山犹淡白，碧水欲轻红。棹进欣恬浪，公无怨逆风。回思五湖里，敢望大江东。","dynasty":"宋代","title":"解舟雷江，过东流县"}
{"author":"杨万里","content":"同学书生已冕旒，未将换与一羊裘。子云到老不晓事，不信人间有许由。","dynasty":"宋代","title":"题钓台二绝句"}
{"author":"杨万里","content":"观棋不作秋，观斲不作石。要知丽泽功，祇个是消息。","dynasty":"宋代","title":"寄题朱元晦武夷精舍十二咏其六观善斋"}
{"author":"杨万里","content":"避世水云国，卜邻鸥鹭家。风前挥玉尘，霜後幻杨花。骨相缘诗瘦，秋声诉月华。欲招卢处士，归共老生涯。","dynasty":"宋代","title":"江西道院集戏赠江干芦花"}
{"author":"杨万里","content":"自笑孤踪霜叶轻，官游何幸并耆英。合符先後分江郡，接武差池缀月卿。爱我从来两胶漆，与公别是一亲情。老身无用难提挈，尚有儿曹累使令。","dynasty":"宋代","title":"送俞漕子清大卿赴召二首"}
{"author":"杨万里","content":"颇怯冥搜恼藏神，却思瘗砚学元宾。墨家何以得公重，诗债又来欺我贫。镜面松身纷楚楚，金华笏样本陈陈。懒边此宝端无用，送似草玄扬子云。","dynasty":"宋代","title":"和昌英主簿叔求潘墨"}
{"author":"杨万里","content":"仰架遥看时见些，登楼下瞰脱然佳。酴醾蝴蝶浑无辨，飞去方知不是花。","dynasty":"宋代","title":"披仙阁上观酴醾二首其一"}
{"author":"杨万里","content":"两朵三枝梅正新，不疏不密最忺人。花枝夹径嗔人过，絓脱老夫头上巾。","dynasty":"宋代","title":"至後与履常探梅东园三首"}
{"author":"杨万里","content":"花飞十不啻五六，青子团枝失红簇。江南桃李总成阴，不论少城与韦曲。酴醾珍重不浪开，晚堆绿云点永玉。体薰山麝非一脐，水洗银河费千斛。滴成小蓓密於糁，乱走长条柔可束。醉眸须及月下来，破鼻细从风处触。先生未必被花恼，偶与门人暮春浴。为怜压架十万枝，小立傍边领新馥。剩拚妙语宠琼蕤，更掇浦英酿酃渌。先生何犹便杜门，霜鬓犹烦玉堂宿。","dynasty":"宋代","title":"和罗武冈钦岩酴醾长句"}
{"author":"杨万里","content":"儿曹健走尽从渠，老脚微酸半要扶。未委前头花好否，且令蜂蝶作前驱。","dynasty":"宋代","title":"寒食相将诸子游翟得园十诗"}
{"author":"杨万里","content":"洒竹穿梅湖更山，客间得此未嫌寒。髯疏也被轻轻点，齿冷犹禁细细餐。晴了还成三日冻，销馀留得半庭看。凭谁说似王郎妇，盐絮吟来总未安。","dynasty":"宋代","title":"和马公弼雪"}
{"author":"杨万里","content":"长瓶举我充自代，短檠留人为莫逆。醉乡无日不瓜时，书囿何朝无菜色。欲从举者便弹冠，回顾石交难割席。子墨客卿善运筹，更问渠侬决去留。墨卿转问子虚子，欲说还忘一笑休。","dynasty":"宋代","title":"斋房戏题"}
{"author":"杨万里","content":"百日田乾田父愁，只销一雨百无忧。更无人惜田中水，放下清溪恣意流。","dynasty":"宋代","title":"初夏即事十二解"}
{"author":"杨万里","content":"一径青松露，三门白水烟。殿横林外脊，塔漏隙中天。地旷迎先见，村移眺更妍。追程坐行役，不得泊春船。","dynasty":"宋代","title":"祟德道中望福严寺"}
{"author":"杨万里","content":"冰雪相投处，风期一笑间。只今张桂隐，绝慕郭青山。功父双何远，相如了不关。鸟飞暮天碧，此句急追还。","dynasty":"宋代","title":"张功父旧字时可，慕郭功父故昜之。求予书其"}
{"author":"杨万里","content":"病势初来敌颇强，排山倒海也难当。老夫笑把东西玉，坚子难藏上下盲。酒阵时闻报三捷，诗坛元不费单枪。夜来梦入清凉国，风月冰人别是乡。","dynasty":"宋代","title":"六月二十四日病起，喜雨闻莺，与大儿议秋凉"}
{"author":"杨万里","content":"临晓睡偏重，不知窗已明。高梧下清露，宿鸟有寒声。愁岂关须事，秋来添雪茎。病身仍哭子，并作老来情。","dynasty":"宋代","title":"病中感秋，时初丧寿佺子"}
{"author":"杨万里","content":"夜晴那得晓来泥，才见金钲浴绀池。一阵五更松上雨，元来睡著不曾知。","dynasty":"宋代","title":"访周仲觉夜宿南岭，月色粲然。晓起路湿闻有"}
{"author":"杨万里","content":"我家殊未有秋色，君家先得秋消息。西风夜入小池塘，木犀漏泄月中香。一粒粟中香万斛，君看一梢几金粟。门前双桂更作门，路人知是幽人屋。数枝寄我开愁眉，欲状黄香无好诗。君到广寒折一枝，香无雨舨君自知。","dynasty":"宋代","title":"子上弟折赠木犀数枝，走笔谢之"}
{"author":"杨万里","content":"买山蓺花竹，长恐落人後。不见竹林人，山王非狙豆。市门能几许，掉臂日奔凑。迟子来朝天，商略陈薄陋。","dynasty":"宋代","title":"临贺别驾李子西同年寄五字诗，以杜句君随丞"}
{"author":"杨万里","content":"水精方局石桥仙，知是柯山几代孙。月借繁星作棋子，夜寒睹得一金盆。","dynasty":"宋代","title":"寄题喻叔奇国傅郎中园亭二十六咏方池"}
{"author":"杨万里","content":"谁开峡山寺，政要避世喧。深潭无来路，断崖有青天。疗饥摘山果，击磬烦岭猿。人迹今扰扰，秪缘一渔船。","dynasty":"宋代","title":"清远峡四首"}
{"author":"杨万里","content":"稚子烦君一一看，丁宁莫道好求官。老来正要团栾唑，伴我伙风把钓竿。","dynasty":"宋代","title":"送相十高元善二首"}
{"author":"杨万里","content":"市小山城寂，船稀野渡忙。金暄梅蕊日，玉冷草根霜。","dynasty":"宋代","title":"明发梅州"}
{"author":"杨万里","content":"西湖一别忽三年，白首相从岂偶然。到得我来恰君去，政当腊後与春前。醉余犯雪追征帽，送了凭栏望去船。待把衣冠挂神武，看渠勋业上凌烟。","dynasty":"宋代","title":"辛亥元日送章德茂自建康移帅江陵二首"}
{"author":"杨万里","content":"桂叶揉青作麴投，鹿蹄煮醁趁凉篘。落杯莹滑冰中水，过口森严菊底秋。玉友黄封犹退舍，齑汤蜜汁更论筹。野人未许传醅法，剩买双饼过别州。","dynasty":"宋代","title":"夜宿房溪，饮野人张珦家桂叶鹿蹄酒。其法以"}
{"author":"杨万里","content":"春寒偏勒牡丹迟，晚似常年半月期。上巳清明同一日，那时恰好放花枝。","dynasty":"宋代","title":"巳未春日山居杂兴十二解"}
{"author":"杨万里","content":"浯石高仍瘦，愚溪绀且寒。凭君聊杖屦，道我问平安。句好今逾进，书来剩寄看。只言官舍小，檐下过湘滩。","dynasty":"宋代","title":"送彭元忠司户二首"}
{"author":"杨万里","content":"击缆兰溪岸，开襟柳驿窗。人争趋夜市，月自浴秋江。灯火疏还密，帆樯只更双。平生经此县，今夕驻孤幢。","dynasty":"宋代","title":"宿兰溪水驿前三首"}
{"author":"杨万里","content":"脱发星星遍，加餐日日新。二升卧龙玉，一斗謪仙春。云子恐称屈，麴生能笑人。吾方有公事，公等不须嗔。","dynasty":"宋代","title":"加餐"}
{"author":"杨万里","content":"此县谁言是强名，古来十室亦琴鸣。只嫌六七茅竹舍，也有两三鸡犬声。村酒分冬胜虚度，霜风一夜辨新晴。半生客路逢佳节，佳节何曾负半生。","dynasty":"宋代","title":"至节宿翁源县与叶景小酌"}
{"author":"杨万里","content":"来朝还入鳄鱼乡，未到潮阳到扬阳。休说春风归路远，只今去路不胜长。","dynasty":"宋代","title":"宿万安铺"}
{"author":"杨万里","content":"桥压荷梢过，花围桥外饶。荆溪无胜处，胜处是荷桥。","dynasty":"宋代","title":"荷桥"}
{"author":"杨万里","content":"饭馀浴罢趁凉行，偶憩池头最小亭。醉倚胡床便成睡，梦闻荷气忽然醒。","dynasty":"宋代","title":"晚凉散策二首其一"}
{"author":"杨万里","content":"去年今日凤山头，儿女团栾争劝酬。不及松江烟雨里，独搔华发一扁舟。","dynasty":"宋代","title":"过八尺遇雨三首"}
{"author":"杨万里","content":"赠我新诗字字奇，一奁八百颗珠玑。问侬佳句如何法，无法无盂也没衣。","dynasty":"宋代","title":"酬合皂山碧崖道士甘叔怀赠美名，人不及佳，"}
{"author":"杨万里","content":"晚风一雨生新涨，只送仙槎到天上。十年相别一相逢，和气春风谈笑中。如今耆旧晨星似，犹及先生说遗事。舌端往往疏九河，只有剩浪无欠波。汉渠周柱几青竹，却在先生一泓腹。诸公道是今乏才，如何此士尚尘埃。此行青规更黄阁，拭目孤鸿径寥廓。能念南溪病客无，风来肯寄半行书。","dynasty":"宋代","title":"醉笔呈尚长道"}
{"author":"杨万里","content":"抛笏投簪四见秋，宦情世味两俱休。尘随日影穿窗喜，叶卷风声刮地愁。文武自匀香底火，圣贤教带老时篘。夜来富贵非人世，梦钓沧浪雪满舟。","dynasty":"宋代","title":"十一月朔早起"}
{"author":"杨万里","content":"山店春光也自妍，芙蓉渡口数家村。笋舆低过金沙架，篱落疏围芍药轩。孤客倦游殊寂寞，两花作意与温存。可怜经眼匆匆去，不拆红香倒绿尊。","dynasty":"宋代","title":"芙蓉渡酒店前金沙芍药盛开"}
{"author":"杨万里","content":"一年生活是三春，二月春光尽十分。不必开窗索花笑，窗隔花影也欣欣。","dynasty":"宋代","title":"春晓三首"}
{"author":"杨万里","content":"水漱琼沙冰已凘，野凫半起半犹迟。千竿修竹一江碧，只欠梅花三两枝。","dynasty":"宋代","title":"跋尤延之山水两轴二首"}
{"author":"杨万里","content":"晴明风日雨干时，草满花堤水满溪。童子柳阴眠正着，一牛吃过柳阴西。","dynasty":"宋代","tags":"春天，写景，儿童，生活","title":"桑茶坑道中"}
{"author":"杨万里","content":"桥柱疏疏四寂然，亭前突出八鱼船。一声磔磔鸣榔起，惊出银刀跃玉泉。","dynasty":"宋代","title":"垂虹亭观打鱼斫鱠四首"}
{"author":"杨万里","content":"林下诗中第一仙，西风吹到日轮边。杜陵野客还惊市，国子先生小著鞭。拈出老谋开宇宙，本来清尚只云泉。新篇未许儿童诵，但得真傅敢浪傅。","dynasty":"宋代","title":"为王监簿先生求近诗"}
{"author":"杨万里","content":"酒名忘忧物，未尽酒所长。醉後忘我身，安得忧可忘。我饮初不多，不可无一觞。平生难为酒，甘醴断不尝。要与水争色，仍复菊敌香。气盎春午花，味凛秋旭霜。三杯合自然，一滴诣醉乡。竭来困行役，名酒安可常。甘淡俱不择，芳冽那得将。酒味何必佳，一醉径投床。但令有可饮，不醉亦何妨。","dynasty":"宋代","title":"正月三日宿范氏庄四首"}
{"author":"杨万里","content":"木鱼一呼众僧聚，老夫登车欲前去。仰头见天俯见路，明明是昼不是暮。如何今晨天地间，咄咄怪事满眼前。将为是夜著，月轮已没星都落。将谓是昼休，银河到晓烂不收。皎如江练横天流，中流点缀金沙洲。元来海底蚤浴日，云师闭关不教出。羲和挥斧斫云关，取将一道天光还。天光淡青日光白，道是银汉也则得。云师强很赶不奔，堆作沙洲是碎云。","dynasty":"宋代","title":"明发栖隐寺"}
{"author":"杨万里","content":"竹也岂不好，道旁端可嗔。只教寒雨里，将冷洒行人。","dynasty":"宋代","title":"雨中道旁丛竹"}
{"author":"杨万里","content":"泊船梅堰日微升，一迳深深唤我登。随分垂杨兼老桧，备员野寺更残僧。","dynasty":"宋代","title":"小泊梅堰登明孝寺"}
{"author":"杨万里","content":"雨前无物撩眼界，雨里道边出奇怪。数茎枯菌破土膏，即时便与人般高。撒开圆顶丈来大，一菌可藏人一个。黑如点漆黄如金，第一不怕骤雨淋。得雨声如打荷叶，脚如紫玉排粉节。行人一个掇一枚，无雨即阖有雨开。与风最巧能向背，忘却头上天倚盖。此菌破来还可补，只不堪餐不堪煮。","dynasty":"宋代","title":"怪菌歌"}
{"author":"杨万里","content":"御风不必问雌雄，只有炎风最不中。却是竹君殊解事，炎风筛过作清风。","dynasty":"宋代","title":"午热登多稼亭五首"}
{"author":"杨万里","content":"平生行路敢求安，便要求安也大难。古寺无门更无壁，若教半夜作春寒。","dynasty":"宋代","title":"宿滩头海智寺"}
{"author":"杨万里","content":"清远虽佳未足观，真阳佳绝冠南蛮。一泉岭背悬崖出，乱洒江边怪石间。来岸对排双玉笋，此峰外面万青山。险艰去处多奇观，自古何人爱险艰。","dynasty":"宋代","title":"真阳峡"}
{"author":"杨万里","content":"夏箑秋新妒，暄窗冷早侵。病葵萱未悟，落果草偏深。老矣曾荣望，归欤更懒心。此冠弹与挂，若个不山林。","dynasty":"宋代","title":"后圃秋步"}
{"author":"杨万里","content":"白玉蜂儿绿玉房，蜂房未绽已闻香。蜂儿解醒诗人醉，一嚼清冰一咽霜。","dynasty":"宋代","title":"食莲子三首"}
{"author":"杨万里","content":"两山何许来，此焉忽相寻。摩肩不少让，争道各载駸。乔木与修竹，相招为茂林。无风生翠寒，未夕起素阴。天垂木末近，日到谷底深。空山时自响，已动客子心。行至幽绝处，更闻啼怪禽。","dynasty":"宋代","title":"过单竹洋迳"}
{"author":"杨万里","content":"秋颗酣天酒，春花噀国香。芗林亲手种，中有洞庭霜。","dynasty":"宋代","title":"芗林五十咏·柑子园"}
{"author":"杨万里","content":"读书台边士如云，卢溪门下士如麟。定知此地难为士，后来之秀说彭子。雪里能来访我为，当阶下马雪满衣。赠我文章无不有，出入欧苏与韩柳。如今场屋号作家，相州红缬洛中花，岂如彭子有律令。会当一书取张景，今年谁子司文柄。","dynasty":"宋代","title":"赠彭云翔长句"}
{"author":"杨万里","content":"杂碎轻云白锦鳞，十分圆月湿银盆。锦鳞散尽银盆在，依旧青天无点痕。","dynasty":"宋代","title":"同子文、材翁、子直、萧巨、济中元夜东园望"}
{"author":"杨万里","content":"乾道扶初旭，中台焕五云。才登右丞相，巳拜大观文。胡不迟暮月，看渠集茂勋。一朝惊玉折，千载叹芝焚。","dynasty":"宋代","title":"洪丞相挽辞二首"}
{"author":"杨万里","content":"开尽梅花半欲残，两株晴雪作双寒。团栾遶树元无见，只合池亭隔水看。","dynasty":"宋代","title":"池亭双树梅花"}
{"author":"杨万里","content":"宣城讯后忽年馀，闽水风来又岁除。人品只今推正始，诗声何止过黄初。岂无天上同朝友，不寄山中半纸书。珍重故人多问我，鬓毛半脱齿全疏。","dynasty":"宋代","title":"和闽漕傅安道郎中送毛平仲诗韵寄谢惠书及诗"}
{"author":"杨万里","content":"新诗哦罢倦来眠，蝴蝶飞游八极边。船外风涛如霹雳，一声不到睡乡天。","dynasty":"宋代","title":"闷歌行十二首"}
{"author":"杨万里","content":"雨丝拂水不曾沉，一一如珠一一明。乱走不停跳不住，忽然跳入水精瓶。","dynasty":"宋代","title":"过宝应县新开湖十首其三"}
{"author":"杨万里","content":"萧家伯氏难为兄，萧家仲氏难为弟。御史子孙今有谁？眼中乃见此二士。阿兄釆兰寿梅堂，阿弟束书参蜀张。圣门九钥天为守，玉题密付蜀张手。子到长沙渠门侬，为言真成一老翁。功名妄念雪销了，只爱吟诗恼鱼鸟。子归好在中秋前，看子新年胜故年。","dynasty":"宋代","title":"送萧仲和往长沙见张钦夫"}
{"author":"杨万里","content":"壶里清冰冰里人，个边无地可留尘。何时去弄池中月，照我星星白发新。","dynasty":"宋代","title":"寄题刘直卿冰壶二首其二"}
{"author":"杨万里","content":"雨里船中只好眠，不堪景物妒人闲。岸如玉案平铺却，飣餖真山作假山。","dynasty":"宋代","title":"舟中雨望二首"}
{"author":"杨万里","content":"无奈乡愁只强忘，龙山唤起再思乡。故乡依旧千山外，却被龙山断杀肠。","dynasty":"宋代","title":"龙山送客二首"}
{"author":"杨万里","content":"池底枯荷瘦不胜，池水新琢玉壶凝。如何留到炎蒸日，上有荷花下有水。","dynasty":"宋代","title":"池水二首"}
{"author":"杨万里","content":"天门金牓出槐宸，四海同年骨囱亲。走马看花才几日，晓星残月半无人。谈间平叔元如玉，句里司勋别有春。欲把清新比梅雪，却愁梅雪未清新。","dynasty":"宋代","title":"叶叔羽集同年九人於樱桃园，钱袭明、何同叔"}
{"author":"杨万里","content":"嘉林市中尘一丈，嘉林寺後竹千竿。先君授徒竹窗底，我初识君俱少年。同师同舍同笔砚，火冷灯青飞雪片。春风一夜吹林花，南北飘零各星散。我今头白苦思归，羡君山园芋栗肥。为君题作小锦里，君应一笑巾堕儿。","dynasty":"宋代","title":"寄题刘成功锦里"}
{"author":"杨万里","content":"亦闻小泊赞公房，清晓扶藜叩上方。君与一僧游别嶂，我行百匝遶长廊。风巾雾屦来云外，雪桧霜松满袖香。政是炎官张火伞，不应多取海山凉。","dynasty":"宋代","title":"送林子方直阁秘书将漕闽部三首"}
{"author":"杨万里","content":"如君大似陆云龙，一歕词场万马空。文透退之关捩子，骚传正则祖家风。三年拄笏南云里，两手投竿西日中。壁水蓬山剩虚席，儤筵趁取牡丹红。","dynasty":"宋代","title":"送曾文卿入京"}
{"author":"杨万里","content":"飘蓬敢恨一年迟，客里春光也自宜。白玉青丝那得谎，一杯咽下少陵诗。","dynasty":"宋代","title":"立春日有怀"}
{"author":"杨万里","content":"梅花雪後杏花风，老面逢春只强红。诗句行来行去里，情怀不醉不醒中。","dynasty":"宋代","title":"春夜孤坐三首"}
{"author":"杨万里","content":"夏热通宵睡不成，秋凉老眼又偏醒。窗虚月白清无梦，却为西风数漏声。","dynasty":"宋代","title":"秋夕不寐二首其二"}
{"author":"杨万里","content":"谁开峡山寺，政要避世喧。深潭无来路，断崖有青天。疗饥摘山果，击磬烦岭猿。人迹今扰扰，秪缘一渔船。","dynasty":"宋代","title":"清远峡四首"}
{"author":"杨万里","content":"浅暖疏寒十日晴，桃花红暗李花明。小蜂扑得浑无益，羽扇徒劳不作声。","dynasty":"宋代","title":"东园晴步二首"}
{"author":"杨万里","content":"一搭山村一搭奇，不堪风物索新诗。稻花雪白糁柳絮，柘子猩红团荔枝。行者自愁居者乐，晴时即热雨时泥。问知桐汭多程在，未说宣城与贵池。","dynasty":"宋代","title":"山村二首其一"}
{"author":"杨万里","content":"三日东风入万家，草间残雪不留些。儿童道是雪犹在，笑指梅花作雪花。","dynasty":"宋代","title":"送客归至郡圃残雪销尽"}
{"author":"杨万里","content":"五老峰前松荫庭，风光清美日华明。独游略不逢一士，时有纹枰落子声。","dynasty":"宋代","title":"檃栝东坡观棋诗引并四言诗二首"}
{"author":"杨万里","content":"近山远岫不知重，暖翠晴岚只满空。珍重主人将好手，尽驱秀色入楼中。","dynasty":"宋代","title":"寄题王国华环秀楼二首"}
{"author":"杨万里","content":"河水还高港水低，千枝万泒曲穿畦。斗门一闭君休笑，要看水从人指挥。","dynasty":"宋代","title":"圩丁词十解"}
{"author":"杨万里","content":"莫把菱花镊白髭，劝君留取伴吟诗。锦囊若要添新句，绣口如何咸素丝？","dynasty":"宋代","title":"镊白"}
{"author":"杨万里","content":"木鱼一叫众僧聚，老夫登车欲前去。仰头见天俯见路，明明是昼不是暮。如何今晨天地间，咄咄怪事满眼前。将为是夜著，月轮已没星都落。将谓是画休，银河到晓烂不收。皎如江练横天流，中流点缀金沙洲。元来海底蚕浴月，云师闭关不教出。义和挥斧斫云关，取将一道天光还。天光淡青日光白，道是银汉也则得。云师强很赶不奔，堆作沙洲是碎云。","dynasty":"宋代","title":"明发栖隐寺"}
{"author":"杨万里","content":"银色三千界，瑶林一万重。新晴天嫩绿，落照雪轻红。儿劣敲冰柱，身清堕蕊宫。何须师鲍谢，诗在玉虚中。","dynasty":"宋代","title":"雪晴"}
{"author":"杨万里","content":"影转郎官宿，春随剌史天。相从忽相别，同舍况同年。我爱吴儿说，只如邵父然。赐金真浪费，唤取从甘泉。","dynasty":"宋代","title":"寄马会叔"}
{"author":"杨万里","content":"无朝无夕雨翻盆，村北村南水接天。断却市桥君莫笑，前头野渡更无船。","dynasty":"宋代","title":"四月一日三衢阻雨二首"}
{"author":"杨万里","content":"半日山行底路涂，欲炊无店籴无珠。旋将白石支燃鼎，却展青油当野庐。一望平田皆沃壤，只生枯苇与寒芦。风餐露宿何亏我，玉馔琼楼合属渠。","dynasty":"宋代","title":"野炊白沙沙上"}
{"author":"杨万里","content":"破篱外面即江流，枯树梢头总客愁。隔水远山浓复淡，殷勤点缀一川秋。","dynasty":"宋代","title":"仲冬诏追造朝供尚书郎职舟行阻风青泥三首"}
{"author":"杨万里","content":"破晓篙师报放船，今朝不似昨朝寒。梦中草草披衣起，爱看轻舟下急滩。","dynasty":"宋代","title":"明发阶口岸下"}
{"author":"杨万里","content":"客传涅须法，老子付一笑。借令白再玄，能令年再少。","dynasty":"宋代","title":"自嘲白须三首其二"}
{"author":"杨万里","content":"禅房寂寂水潺潺，涧草岩花点缀间。忽有仙禽发奇响，频伽来自补陀山。","dynasty":"宋代","title":"寒食雨中，同舍约游天竺，得十六绝句呈陆务"}
{"author":"杨万里","content":"梦中相见慰相思，玉立长身漆默髭。不遣紫宸朝补衮，却教雪屋夜哦诗。","dynasty":"宋代","title":"和范至能参政寄二绝句"}
{"author":"杨万里","content":"亦闻小泊赞公房，清晓扶藜叩上方。君与一僧游别嶂，我行百匝遶长廊。风巾雾屦来云外，雪桧霜松满袖香。政是炎官张火伞，不应多取海山凉。","dynasty":"宋代","title":"送林子方直阁秘书将漕闽部三首"}
{"author":"杨万里","content":"四月曾湖上，荷钱劣可穿。归来开短纸，十里已红莲。","dynasty":"宋代","title":"题文发叔所藏潘子真水墨江湖八境小轴西湖复"}
{"author":"杨万里","content":"风光明淑奈渠何，非暖非寒直是和。春到千花俱有分，海棠独自得春多。","dynasty":"宋代","title":"春晓三首其二"}
{"author":"杨万里","content":"雀声只喜晓晴新，不管畦蔬雨未匀。日与山光弄秋色，风将竹影扫窗尘。多时浙右无消息，匆有书来问老人。知我近来头白尽，寒暄语外更情亲。","dynasty":"宋代","title":"雨晴得毗陵故旧书"}
{"author":"杨万里","content":"少年喜读书，晚悔昔草草。迨今得书味，又恨身巳老。渊明非生面，稚刿识巳早。极知人更贤，未契诗独好。尘中谈久睽，暇处目偶到。故交了无改，乃似未见宝。貌同觉神异，旧翫出新妙。琱空那有痕，灭迹不须扫。腹胂八珍初，天巧万象表。向来心独苦，肤见欲幽讨。寄谢颖滨翁，何谓淡且槁。","dynasty":"宋代","title":"读渊明诗"}
{"author":"杨万里","content":"摘杞搜枯梗，攀花脱脆包。蝶呈新样粉，柳送隔城梢。","dynasty":"宋代","title":"行圃二首"}
{"author":"杨万里","content":"朔吹憎船进，东暾让雨行。云移青嶂动，鸦度白云明。淹泊宁吾愿，吟哦且客情。江边一株柳，憔悴似余生。","dynasty":"宋代","title":"阻风乡口一日，诘朝船进，雨作，再小泊雷江"}
{"author":"杨万里","content":"巷竹欹将倒，林花湿不飞。总将枝上雨，洒入轿间衣。晴色犹全嫩，春寒肯便归。秪能欺客子，户户闭荆扉。","dynasty":"宋代","title":"晓晴发黄杜驿二首"}
{"author":"杨万里","content":"古城秋後不胜荒，人迹新行一迳长。竹影巳摇将午日，草根犹有夜来霜。","dynasty":"宋代","title":"城头晓步二首"}
{"author":"杨万里","content":"船阁寒沙待晚潮，行人舟子各相招。银山一朵三千丈，隔海飞来对面销。","dynasty":"宋代","title":"鲜鱼潭登舟"}
{"author":"杨万里","content":"无求不必位三公，一饱何须禄万锺。只有人生安乐好，享他明月与清风。","dynasty":"宋代","title":"五月十六夜，病中无聊，起来步月五首"}
{"author":"杨万里","content":"仰架遥看时见些，登楼下瞰脱然佳。酴醾蝴蝶浑无辨，飞去方知不是花。","dynasty":"宋代","title":"披仙阁上观酴醾二首其一"}
{"author":"杨万里","content":"诗人可笑信虚名，击节茶芽意不轻。尔许中洲真後辈，与君顾渚敢连衡。山中寄去无多子，天上归来太瘦生。更送玉尘浇鍚水，为搜孔思搅周情。","dynasty":"宋代","title":"寄中洲茶与尤延之，延之有诗，再寄黄檗茶，"}
{"author":"杨万里","content":"碧落侍郎金作句，瀛州学士玉为章。两公唱和君知麽，个是安期却老方。","dynasty":"宋代","title":"谢江东耿漕曼老寄书并与沈侍郎唱和诗谢诒书"}
{"author":"杨万里","content":"萧家伯氏难为兄，萧家仲氏难为弟。御史子孙今有谁？眼中乃见此二士。阿兄釆兰寿梅堂，阿弟束书参蜀张。圣门九钥天为守，玉题密付蜀张手。子到长沙渠门侬，为言真成一老翁。功名妄念雪销了，只爱吟诗恼鱼鸟。子归好在中秋前，看子新年胜故年。","dynasty":"宋代","title":"送萧仲和往长沙见张钦夫"}
{"author":"杨万里","content":"只道春来不见晨，风邀雨勒未忺人。暄云淑日消多少，花柳匆匆了却春。","dynasty":"宋代","title":"郡圃晓步因登披僊阁四首"}
{"author":"杨万里","content":"先生散发步庭中，孤月行天露满空。已入广寒宫里去，如何别觅广寒宫。","dynasty":"宋代","title":"诚斋步月二首"}
{"author":"杨万里","content":"爱他休日更新晴，忍却春寒上古城。废垒荒芦无一好，春来微径总堪行。","dynasty":"宋代","title":"休日登城"}
{"author":"杨万里","content":"袖手垂鞭出帝闉，万花栏马舞新春。是时也有青油繖，天上归来雪满身。","dynasty":"宋代","title":"雪中讲堂赐酒二首"}
{"author":"杨万里","content":"八觚泰畤六郊天，一柱明堂再飨先。日月旗常寒映雪，冕旒珠玉暖生烟。风回韶濩龙鳞外，花覆貔貅凤阙前。喜溢天颜应未了，又迎庆寿入新年。","dynasty":"宋代","title":"和周元吉左司郊祀庆成韵"}
{"author":"杨万里","content":"冰为仙骨水为肌，意淡香幽秪自知。青女素娥非耐冷，一生耐冷是横枝。","dynasty":"宋代","title":"寄题喻叔奇国傅郎中园亭二十六咏横枝"}
{"author":"杨万里","content":"寒久花迟也大奇，雨膏饱足土膏肥。牡丹芍药君须记，管取花房二尺围。","dynasty":"宋代","title":"巳未春日山居杂兴十二解"}
{"author":"杨万里","content":"谁遣孤舟蘘笠翁，强随桃李竞春风。交情顷刻云翻手，古意凄凉月印空。可笑能诗今谢朓，也能载酒过杨雄。待渠归直金銮日，我巳烟沙放钓筒。","dynasty":"宋代","title":"送谢子肃提举寺丞二首"}
{"author":"杨万里","content":"每读乐天诗，一读一回好。少时不知爱，知爱今已老。初哦殊驩欣，熟味忽烦恼。多方遣外累，半已动中抱。事去何必追，心净不须扫。追叹欲扫愁，自遣还自扰。不如卷此诗，唤酒一醉倒。狂歌謪仙词，三杯通大道。","dynasty":"宋代","title":"读白氏长庆集"}
{"author":"杨万里","content":"病骨秋臞怯暮清，凉风偷带北风轻。迎寒窗隔重糊遍，只放书边数眼明。","dynasty":"宋代","title":"荔枝堂夕眺三首"}
{"author":"杨万里","content":"险尽涂初坦，寒轻日向中。稻云迟雨碧，荞雪早霜红。五日再行役，二年三鞠躬。只言弃官久，却与在官同。","dynasty":"宋代","title":"午过乌东"}
{"author":"杨万里","content":"深著红蓝染暑裳，琢成纹玳敌秋霜。半含笑里清冰齿，忽绽吟边古锦囊。雾縠作房珠作骨，水精为醴玉为浆。刘郎不为文园渴，何苦星槎远取将。","dynasty":"宋代","title":"石榴"}
{"author":"杨万里","content":"青松万树竹千竿，苍翠中间别一天。从此洞天三十七，初头且数碧瑶仙。","dynasty":"宋代","title":"碧瑶洞天"}
{"author":"杨万里","content":"鸡头吾弟藕吾兄，头角崭然也不争。白璧中藏烟水晦，红裳左祖雪花明。一生子木非知已，千载灵均是主盟。每到炎官张火伞，西山未当圣之清。","dynasty":"宋代","title":"食菱"}
{"author":"杨万里","content":"竹林深处著禅房，下却疏帘自炷香。书画随宜遮四壁，闲欹瓦枕小藤床。","dynasty":"宋代","title":"题西湖僧房"}
{"author":"杨万里","content":"试问隐绵上，何如隐东山。出处两无阂，世间出世间。","dynasty":"宋代","title":"寄题万元享舍人园享七景·绵隐堂"}
{"author":"杨万里","content":"田夫抛秧田妇接，小儿拔秧大儿插。笠是兜鍪蓑是甲，雨从头上湿到胛。唤渠朝餐歇半霎，低头折腰只不答。秧根未牢莳未匝，照管鹅儿与雏鸭。","dynasty":"宋代","tags":"农村，写人","title":"插秧歌"}
{"author":"杨万里","content":"客有来从天一隅，相逢喜问子何如。橘洲各自分马首，湘水更曾烹鲤鱼。心近人遐长作恶，离多合少可无书。得知安稳犹差慰，敢道韦郎迹也疏。","dynasty":"宋代","title":"武冈李簿回多问萧判官东夫"}
{"author":"杨万里","content":"睡眼䰒松倦日长，却抛诗卷步回廊。狸奴幸自双双戏，忽见人来走似獐。","dynasty":"宋代","title":"昼倦"}
{"author":"杨万里","content":"一门三相千子孙，後有公家前诸袁。有治国谱无县谱，种爱在堂铭在门。谁能不徼鬻爵恩，民乃不识田亩钱。姓名堕在诸公口，去去云霄稳著鞭。三年为寮无间然，公行何得搀吾先。取别当愁今更喜，定知同醉西湖莲。","dynasty":"宋代","title":"送别吕令圣与"}
{"author":"杨万里","content":"岸岸园亭傍水滨，裴园飞入水心横。旁人草问游何许，只拣荷花闹处行。","dynasty":"宋代","title":"大司成颜几圣率同舍招游裴园，泛舟绕孤山赏"}
{"author":"杨万里","content":"病身似怯暮来风，老眼还惊霁后虹。落日偏明松表里，好山分占水西东。","dynasty":"宋代","title":"晚望"}
{"author":"杨万里","content":"葱茏晚色正佳哉，苦被归鞍紧紧催。船压浮荷沈水底，须臾船过却浮来。","dynasty":"宋代","title":"赵达明太社四月一日招游西湖十首其十"}
{"author":"杨万里","content":"四海皆兄弟，何如真弟兄。吾今有弟在，眼只为渠横。剩欲驱涛壮，犹应倒峡清。青春不可又，未欲傍长檠。","dynasty":"宋代","title":"和济翁见寄之韵二首其二"}
{"author":"杨万里","content":"海棠著意唤诗愁，桃李才开又落休。小雨轻风春一半，去年今日在严州。","dynasty":"宋代","title":"二月望日"}
{"author":"杨万里","content":"系缆兰溪岸，开襟柳驿窗。人争趋夜市，月自浴秋江。灯火疏还密，帆樯只更双。平生经此县，今夕驻孤幢。","dynasty":"宋代","title":"宿兰溪水驿前三首其一"}
{"author":"杨万里","content":"上竺诸峰深复深，一重一掩翠云衿。只言人迹无来路，动地锺声与梵音。","dynasty":"宋代","title":"庚戍正月三，约同舍游西湖十首"}
{"author":"杨万里","content":"是雨还堪拾，非花却解飞。儿童最无赖，搏弄肯言皈。向树翻投竹，欺人故点衣。肩寒未妨耸，笔冻可能挥？","dynasty":"宋代","title":"雪用欧阳公白战律，仍禁用映雪访戴等故事，"}
{"author":"杨万里","content":"雪入迎春鬓，茶醒学古胸。梦回霜满屋，吟到月斜钟。","dynasty":"宋代","title":"寒夜不昧"}
{"author":"杨万里","content":"向来淮海说三秦，脚蹈苏门最绝尘。莫道江山歇英气，如今文物有斯人。黄埃九陌谁知子，青竹千年独问津。未得相看已相识，只惭空叹蜀庄珍。","dynasty":"宋代","title":"和王元驹"}
{"author":"杨万里","content":"水沈国里御风归，栗玉肌肤不肯肥。元是金华学仙子，新将柿叶染秋衣。不应装束追时好，无乃清癯悔昨非。为妒尤郎得尤物，故将七字恼芳菲。","dynasty":"宋代","title":"尤延之检正直庐窗前红木犀一小株盛开戏呈延之"}
{"author":"杨万里","content":"近山浅绿远深青，两样风姿一样清。似怨朝阳卷云雾，被侬看著太分明。","dynasty":"宋代","title":"晓过花桥入宣州界四首"}
{"author":"杨万里","content":"高台十日不曾登，雨后支藤拄晚晴。城外诸峰迎落照，松根细草总斜明。眼穿岭北书不到，秋入海南愁顿生。只有荷花旧相识，风前翠盖为人倾。","dynasty":"宋代","title":"雨霁登连天观"}
{"author":"杨万里","content":"阿兄作云巢，阿弟作月窗。乾坤清气只云月，一家两手并取将。作巢不用木，只架云为屋。作窗不用棂，只掇月为庭。兜罗绵上住兄子，银色界中著吾弟。阿兄云向笔下生，阿弟月向诗中明。弟兄云月两清绝，云月何曾有分别。不知云月入胸中，为复胸中有云月。","dynasty":"宋代","title":"题曾无媿月窗"}
{"author":"杨万里","content":"天竺兴云线许长，须臾遮尽众苍苍。何如洒作千峰雨，乞与都城六月凉。","dynasty":"宋代","title":"晓出兜率寺送许耀卿二首"}
{"author":"杨万里","content":"只知逐胜忽忘寒，小立春风夕照间。最爱东山晴后雪，软红光里涌银山。群山雪不到新晴，多作泥融少作冰。最爱东山晴后雪，却愁宜看不宜登。","dynasty":"宋代","tags":"写雪，写景，喜爱","title":"雪后晚晴四山皆青惟东山全白赋最爱东山晴后雪二绝句"}
{"author":"杨万里","content":"偶於古柳檕春船，云放千峰月满川。跳入广寒宫里坐，下看碧玉镜中天。斯须万象都成雪，遮莫三更且未眠。归到金陵入官府，梦中说梦也无缘。","dynasty":"宋代","title":"小箬舟中望月"}
{"author":"杨万里","content":"灯火希疏夜向中，追凉只与热相逢。意行行到新桥上，两岸无人四面风。","dynasty":"宋代","title":"大儿长孺同罗时清寻凉盬桥"}
{"author":"杨万里","content":"曲曲都城缭翠微，鳞鳞湖浪动斜晖。天寒日暮游人少，两岸轻舟星散归。","dynasty":"宋代","title":"同君俞、季永步至普济寺，晚泛西湖以归，得"}
{"author":"杨万里","content":"主人未肯便山林，赏月吟风酒更琴。每一登堂一揩眼，谁知半点向阳心。","dynasty":"宋代","title":"寄题张商弼葵堂堂下元不种葵花但取面势向阳"}
{"author":"杨万里","content":"摸索陶泓不忍研，阿瞒故物尚依然。浪传铜雀檐间瓦，恐是金凫海底砖。","dynasty":"宋代","title":"铜雀砚"}
{"author":"杨万里","content":"染练江山宿雨馀，枝枝叶叶润如酥。丝窠璎珞消多少，破费天公百斛珠。","dynasty":"宋代","title":"晓炊黄竹庄三首其一"}
{"author":"杨万里","content":"蝉哀落日恰才收，蛩怨黄昏正未休。催得世人头摠白，不知替得二虫愁。","dynasty":"宋代","title":"秋虫"}
{"author":"杨万里","content":"闻道常山水壮哉，问途何惜小纡回。平生不到江山县，临老须教作一来。","dynasty":"宋代","title":"晨炊江山悬驿"}
{"author":"杨万里","content":"看花走马绍兴间，彼此春风各少年。黄甲诸儒今几许，白头同舍省东偏。昨宵归梦月千里，余债欠君诗两篇。已乞闽山一窠阙，老身只要早归田。","dynasty":"宋代","title":"送孙捡正德操龙图出知镇江二首"}
{"author":"杨万里","content":"燕宁轩里集群仙，薄官归来又两年。梅影舞风风舞雪，劝人何苦怯金船。","dynasty":"宋代","title":"庆长叔招饮一桮，未釂，雪声璀然。即席走笔"}
{"author":"杨万里","content":"两岁千愁寡一欣，故人多问谢张君。又瞻东阙阙前月，只负南溪溪上云。宾日扶桑遭圣且，客星钓濑愧天文。人生离合风前叶，聚首亡何复离群。","dynasty":"宋代","title":"舟中追和张功父贺赴召之句"}
{"author":"杨万里","content":"我住北山下，南山横我前。北山似怀抱，南山如髻鬟。怀抱冬独暖，髻鬟春最鲜。松鬈沐初净，山蘤插更妍。我来犹斜阳，我望忽夕烟。一望便应去，不合久凭栏。山意本日惜，如何许人看。急将白锦障，小隔青鬓颜。近翠成远淡，缥渺天外仙。谁知绝奇处，政在有无间。顷刻万恣熊，可玩不可传。","dynasty":"宋代","title":"东园醉望暮山"}
{"author":"杨万里","content":"下笔生波便百川，字间句里总超然。读来清气凉人骨，六月真成九月天。","dynasty":"宋代","title":"张尉惠诗和韵谢之三首"}
{"author":"杨万里","content":"豺虎深交雁鹜行，到官管取汝无妨。只将剽劫为喧闹，喝放归来尽陆梁。","dynasty":"宋代","title":"十山歌呈太守胡平一其一"}
{"author":"杨万里","content":"仰见青天尺许青，无波江水不胜平。只惊白昼山竹裂，杜宇初闻第一声。","dynasty":"宋代","title":"过真阳峡六首"}
{"author":"杨万里","content":"水落沙滩倍有情，漩来漩去不成行。暗丛飞下小瀑布，栏住溪声独作声。","dynasty":"宋代","title":"晚皈再度西桥四首"}
{"author":"杨万里","content":"风伯颠狂太劣生，雨师嬾困洒来轻。若言不被云君误，谁放斜阳作晚晴。","dynasty":"宋代","title":"雨作，抵暮复晴五首"}
{"author":"杨万里","content":"彭泽收积雨，庐山放嫩晴。多情是瀑布，只作雨中声。","dynasty":"宋代","title":"题文发叔所藏潘子真水墨江湖八境小轴其三庐山霁色"}
{"author":"杨万里","content":"淡墨题名冠子衿，一星州县叹游沉。向来寄我南楼赋，不减古人东武吟。几阁文书聊韫玉，兰台笔札即紬金。李家兄弟鵷鸾侣，一日双飞入上林。","dynasty":"宋代","title":"送李伯珍主管西归"}
{"author":"杨万里","content":"春光深浅没人知，我正南归鴈北归。头上一声如话别，一生长是背人飞。","dynasty":"宋代","title":"春半闻归雁"}
{"author":"杨万里","content":"红尘不解送诗来，身在烟波句自佳。银汉光中有诗客，玉虹背上曳芒鞋。","dynasty":"宋代","title":"再登垂虹亭三首"}
{"author":"杨万里","content":"总宜亭子小如拳，著得西湖不见痕。湖上轩牖无不好，何须抵死拣名园。","dynasty":"宋代","title":"上已同沈虞卿、尤延之、王顺伯、林景思游湖"}
{"author":"杨万里","content":"岭南春去尽从伊，元自无花可得飞。只有草花偏称意，强留蝴蝶不教归。","dynasty":"宋代","title":"三月晦日闲步西园"}
{"author":"杨万里","content":"月明未许人早睡，笛声鲜与秋争清。夜深不应有飞蝶，渠侬似欲伴人行。","dynasty":"宋代","title":"月夜散策县圃，有飞蝶，仍闻笛声"}
{"author":"杨万里","content":"山似剡溪溪似油，人如诗句句如秋。无边春里花饶笑，有底忙时草唤愁。","dynasty":"宋代","title":"李与贤来访，自言所居幽胜，甚似剡溪。因以"}
{"author":"杨万里","content":"霜重晓未觉，日高融始寒。空墙半根湿，落叶片声乾。","dynasty":"宋代","title":"霜晓"}
{"author":"杨万里","content":"浪喜出峡来，峡亦何曾出。两岸只无山，依旧江刻屈。","dynasty":"宋代","title":"回望峡山二首"}
{"author":"杨万里","content":"已是霜林叶烂红，那禁动地晚来风。寒鸦可是矜渠点，蹈折枯梢不堕空。","dynasty":"宋代","title":"晚风寒林二首"}
{"author":"杨万里","content":"六馆名流王季山，十年风雨短檠寒。不曾文字饶群子，勉为庭闱就一官。伯也腾身紫极上，叔号著眼白云端。会当再奏河东赋，姓字从头揭牓看。","dynasty":"宋代","title":"送三季山王簿省觐枢府"}
{"author":"杨万里","content":"夜寒星斗挂屋椽，我辈把酒不问天。语声未怕惊天上，只愁惊起白鸥眠。","dynasty":"宋代","title":"醉後题壁"}
{"author":"杨万里","content":"霜日知春有信归，腊前偷暖漏春晖。北风也翦寒梢叶，吹作鹅黄乱蝶飞。","dynasty":"宋代","title":"近腊暄甚"}
{"author":"杨万里","content":"午时犹未识金乌，对面看人一似无。腊月黄茅犹尔许，不知八月却何如。","dynasty":"宋代","title":"瘴雾"}
{"author":"杨万里","content":"重九吹花节，千龄梦日时。东朝分菊水，南内赐萸枝。禹酒无多酌，尧樽更一卮。三宫千万寿，剩费若干诗。","dynasty":"宋代","title":"贺皇太子九月四日生辰四首"}
{"author":"杨万里","content":"新蝉声涩亦无多，强与娇莺和好歌。尽日舞风浑不倦，无人柰得柳条何。","dynasty":"宋代","title":"六月六日小集二首"}
{"author":"杨万里","content":"危亭独上忽傍徨，欠个山庄随我傍。却是向来相聚日，老怀未解忆山庄。","dynasty":"宋代","title":"怀山庄子仁侄二首"}
{"author":"杨万里","content":"泊船到得暮钟时，等待诸船不肯齐。等得船齐方过闸，又须五鼓到荆溪。","dynasty":"宋代","title":"过吕城闸六首其二"}
{"author":"杨万里","content":"玉水风船擘岸开，一帆飞到雨花台。思量饶歙山溪路，梦里征行也莫来。","dynasty":"宋代","title":"解舟上饶明晖阁前"}
{"author":"杨万里","content":"月未到诚斋，先到万花川谷。不是诚斋无月，隔一林修竹。如今才是十三夜，月色已如玉。未是秋光奇绝，看十五十六。","dynasty":"宋代","tags":"宋词三百首，月亮，追求","title":"好事近·七月十三日夜登万花川谷望月作"}
{"author":"杨万里","content":"清晓鞭声出禁中，惊开剩雨及残风。金鸦衔取红鸾扇，飞上玻璃碧海东。","dynasty":"宋代","title":"德寿宫庆寿口号十篇"}
{"author":"杨万里","content":"强惜数茎须，惟愁白却渠。朝来都白尽，愁惜两何如。","dynasty":"宋代","title":"自嘲白须三首基"}
{"author":"杨万里","content":"针来大笋束仍攒，作麽开时色两般。荀令金炉炷沉水，昭容紫袖衬中禅。同花异叶株株异，一种栾枝节节栾。雪里寒香得三友，溪边梅与畹边兰。","dynasty":"宋代","title":"瑞香盛开，呈益国公二首"}
{"author":"杨万里","content":"地下归宗天下传，老夫剩欲到云边。王弘送酒催归去，且省远公沽酒钱。","dynasty":"宋代","title":"赠归宗长老道贤"}
{"author":"杨万里","content":"公子诛茅，不木不土。此君惠然，聿来胥宇。","dynasty":"宋代","title":"赵平甫幽居八操其一筠居操"}
{"author":"杨万里","content":"柳外花边忽飒然，好风一点破愁颜。岸巾独倚千寻树，闲看南云度北山。","dynasty":"宋代","title":"午热登多稼亭五首"}
{"author":"杨万里","content":"雏凤今年又一鸣，芝兰秀发不曾停。州前争探黄金榜，却报城隅最泠厅。","dynasty":"宋代","title":"和岩州添倅赵彦先寄四绝句"}
{"author":"杨万里","content":"摘杞搜枯梗，攀花脱脆包。蝶呈新样粉，柳送隔城梢。","dynasty":"宋代","title":"行圃二首"}
{"author":"杨万里","content":"把酒看花绕画栏，病身只得忍轻寒。主人半醉花微倦，下却珠帘放牡丹。","dynasty":"宋代","title":"赏牡丹"}
{"author":"杨万里","content":"南国初凉日，东吴欲尽头。露荷幽馥晓，云日澹光秋。也爱西风爽，其如半老休。蝉声与蛩响，计会两催愁。","dynasty":"宋代","title":"感秋二首"}
{"author":"杨万里","content":"曲江与临武，彼此昔相望。一岭大如砺，谁云隔寻丈。离合非人力，此事要天相。升沉亦偶然，岂问优与脏。","dynasty":"宋代","title":"临贺别驾李子西同年寄五字诗，以杜句君随丞"}
{"author":"杨万里","content":"水衡仙客住冰天，雪齧风餐更禁烟。不是移来小旸谷，老夫冻折两诗肩。","dynasty":"宋代","title":"左藏南库西庑下纸閤负暄戏题"}
{"author":"杨万里","content":"盖世金瓯谱，传家象笏囊。藁砧八叶相，桂子一枝香。葱岭参西学，兰陔掩北堂。能诗饱经史，个是女班扬。","dynasty":"宋代","title":"太宁郡夫人张氏挽词二首其一"}
{"author":"杨万里","content":"菊芽伏士糁青粟，杞笋傍根埋紫玉。雷声一夜雨一朝，森然迸出如蕨苗。先生饥肠诗作梗，小摘珍芳汲冰井。风炉蟹眼候松声，罛篱亲捞微带生。烂炊凋胡淅青精，芼以天随寒绿萌。饥时作齑仍作羹，饱後龙凤同庖烹。太官蒸羔压花片，宰夫胹蹯削琼软。豹胎熬出祸胎来，贵人有眼何曾见。天随尚有愁作魔，愁杞作棘菊作莎。君不见黄金钱照红玉豆，秋高更觉风味多。先生酿金链红玉，自莎自棘如予何。金空玉尽苗复出，吃苗吃花并吃实。天随白眼屠沽儿，不道有人头上立。","dynasty":"宋代","title":"题张以道上舍寒绿轩"}
{"author":"杨万里","content":"野菊相依露下丛，冷香自送水边风。丰年气象无多子，只在鸡鸣犬吠中。","dynasty":"宋代","title":"秋晓出郊二绝句"}
{"author":"杨万里","content":"江收众水赴单槽，石壁当流斗雪涛。将取危舟飞过去，黄头郎只雨三篙。","dynasty":"宋代","title":"过建封寺下连鱼滩二首"}
{"author":"杨万里","content":"赵公遗爱虎头城，直到张公续此声。前赵後张俱可阁，赣民不用羡西京。","dynasty":"宋代","title":"题赣州重建思贤阁"}
{"author":"杨万里","content":"我本南溪老，手弄溪中云。诵诗爱招隐，读骚续湘君。忽捧公府核，遂远先人坟。春暮归未得，落花政纷纷。","dynasty":"宋代","title":"临贺别驾李子西同年寄五字诗，以杜句君随丞"}
{"author":"杨万里","content":"眼中姚魏过匆匆，只有淮阳打底红。杜宇一声花睡醒，却教老子怨东风。","dynasty":"宋代","title":"瓶中淮阳红牡丹落尽有叹三首"}
{"author":"杨万里","content":"雾外江山看不真，只凭鸡犬认前村。渡船满板霜如雪，印我青鞋第一痕。","dynasty":"宋代","title":"庚子正月五日晓过大皋渡二首"}
{"author":"杨万里","content":"剪雪作梅只堪嗅，点蜜如霜新可口。一花自可咽一杯，嚼尽寒花几杯酒。先生清贫似饥蚊，馋涎流到瘦胫根。赣江压糖白於玉，好伴梅花聊当囱。","dynasty":"宋代","title":"夜饮以白糖嚼梅花"}
{"author":"杨万里","content":"四面花光合，一身香雾红。忽从霞绮上，跳下锦城中。","dynasty":"宋代","title":"二月十四日晓起看海棠八首"}
{"author":"杨万里","content":"仰头月在天，照我影在地。我行影亦行，我止影亦止，不知我与影，为一定为二。月能写我影，自写却何似。偶然步溪旁，月却在溪里。上下两轮月，若个是真底。唯复水是天，唯复天是水。","dynasty":"宋代","title":"夏夜翫月"}
{"author":"杨万里","content":"手种凌波香，今岁便十斛。要知诚斋中，富底水仙国。有酒偏欠花，有花恨无客。与子对花前，不醉便了得。待劝已非真，不劝两自索。安知醉与醒，今夕定何夕。","dynasty":"宋代","title":"水仙盛开，留子上弟小酌"}
{"author":"杨万里","content":"雪力平欺半月晴，东风今日始开冰。长壕彻底都销尽，只有楼阴玉一棱。","dynasty":"宋代","title":"城壕冰泮"}
{"author":"杨万里","content":"肩舆过了九华西，恨杀秋云故故低。遮尽奇峰时放出，逐峰放出不教齐。","dynasty":"宋代","title":"过青阳县，望九华山，云中不真。来早大露，"}
{"author":"杨万里","content":"地迥人烟寂，山盘水势回。怪松欹岸出，古庙背河开。晚色催征棹，斜阳恋去桅。丹徒谁道远，一眺正悠哉。","dynasty":"宋代","title":"过张王庙"}
{"author":"杨万里","content":"苦遭好月唤登楼，脚力虽慵不自由。上得金梯一回首，冰轮已过树梢头。","dynasty":"宋代","title":"登清心阁"}
{"author":"杨万里","content":"梅兄冲雪来相见，雪片满须仍满面。一生梅瘦今却肥，是雪是梅浑不辨。唤来灯下细看渠，不知真个有雪无？只见玉颜流汗珠，汗珠满面滴到须。","dynasty":"宋代","title":"烛下和雪折梅"}
{"author":"杨万里","content":"老子平生汤饼肠，客间汤饼亦何尝。怪来今晚加餐饭，一味庐山笋蕨香。","dynasty":"宋代","title":"梳头看可正平诗有\"寄养直时未祝发＂等篇，"}
{"author":"杨万里","content":"乌衣缁布外无华，白锦中单分外嘉。只么跳行人不觉，忽然飞起自成花。","dynasty":"宋代","title":"观田中鸲鹆啄粟因悟象耕鸟耘之说戏题二首其一"}
{"author":"杨万里","content":"溪水将桥不复回，小舟犹倚短篙开。交情得似山溪渡，不管风波去又来。","dynasty":"宋代","tags":"古诗三百首，送别，友情，写景","title":"三江小渡"}
{"author":"杨万里","content":"厌雨欣初霁，贪程敢晏眠。排天双壁起，受日一峰先。入迳惟逢树，无人况有烟。藤深猿不见，声到客愁边。","dynasty":"宋代","title":"晓晴过猿藤迳"}
{"author":"杨万里","content":"梅从山上过溪来，近爱清溪远爱梅。溪水声声留我住，梅花朵朵唤人回。","dynasty":"宋代","title":"南溪弄水，回望山园梅花"}
{"author":"杨万里","content":"疾痛呼天天岂知，知而不管亦何为。偶拈白傅长庆集，又得驩欣片子时。","dynasty":"宋代","title":"春尽夜坐三首"}
{"author":"杨万里","content":"石上菖蒲铁作须，寸根九节许清臞。安期自是参渠底，却重安期不重渠。","dynasty":"宋代","title":"过长峰迳遇雨，遣闷十绝句"}
{"author":"杨万里","content":"素罗笠顶碧罗檐，晚卸蓝裳著茜衫。望见竹篱心独喜，翩然飞上翠琼篸。","dynasty":"宋代","title":"牵牛花三首"}
{"author":"杨万里","content":"禾穟轻黄尚浅青，村舂已报隔林声。忽惊暮色翻成晓，仰见双虹雨外明。","dynasty":"宋代","title":"初秋暮雨"}
{"author":"杨万里","content":"春傍梅梢瘦处回，小花未忍折将来。却缘久住成幽事，剩看南枝一度开。","dynasty":"宋代","title":"探梅"}
{"author":"杨万里","content":"我从灵洲来，惟见芳草渡。兼葭随水远，旷野无立树。挂席上真阳，好山忽无数。好山如隐士，避世不自露。不应官道傍，乃有见山处。借识卫叔玠，未睹乐彦辅。石峰难再得，舟过更回顾。","dynasty":"宋代","title":"明发陈公径过摩舍那滩石峰下十首"}
{"author":"杨万里","content":"雪留远岭半尖白，云漏斜阳一线黄。天肯放晴差昜耳，殷懃剩觅几朝霜。","dynasty":"宋代","title":"除夕前一日绝"}
{"author":"杨万里","content":"三子官期至，同时各致勤。争迎阿潘母，独就大冯君。喜入乌巢舍，惊傅鹤吊坟。伤心是廷尉，目断太行云。","dynasty":"宋代","title":"徐氏太淑人挽辞二首"}
{"author":"杨万里","content":"野水工穿石，疏林不掩巢。雨蒲拳病叶，风筱秃危稍。短胫知难续，长腰强自抄。兹游良不恶，物色困诙嘲。","dynasty":"宋代","title":"过安仁岸"}
{"author":"杨万里","content":"玉照堂中瀹早茶，下临溪水织纹纱。十诗小试春风手，催发溪梅两岸花。","dynasty":"宋代","title":"走笔和张功父玉照堂十绝句其九"}
{"author":"杨万里","content":"出得山来未见村，已知村近稍多田。坐看云脚都垂地，回望峰头已入天。","dynasty":"宋代","title":"过长峰迳遇雨，遣闷十绝句"}
{"author":"杨万里","content":"读书轮何知，问羊马何与。二理仍两心，终无研究处。","dynasty":"宋代","title":"题王才臣南山隐居六咏·格斋"}
{"author":"杨万里","content":"迫出千花合受降，不然受拜亦何妨？行穿小树寻暗朵，自挽芳倏嗅暖香。却恨来时差巳晚，不如清晓看新妆。朗吟清露温风句，恼杀诗翁只断肠。","dynasty":"宋代","title":"郡圃杏花二首"}
{"author":"杨万里","content":"行行远树惨无聊，脱尽清阴只有梢。霜干瘦来无可庇，更能庇得鹭鹚巢。","dynasty":"宋代","title":"远树"}
{"author":"杨万里","content":"诸弟山行归意忙，老夫雪卧病身僵。维风及雨岁云暮，不醉无归夜未央。五盏更搀三盏么，四更偏觉五更长。也知柏酒明朝近，且为梅花尽此觞。","dynasty":"宋代","title":"除夕留子上伯玉子西小酌"}
{"author":"杨万里","content":"仰望苍岩高更深，岩中佳处著禅林。琼泉万仞峰头落，一滴泉声一醒心。","dynasty":"宋代","title":"过苏岩"}
{"author":"杨万里","content":"雪里睛偏好，寒余暖尚轻。山烟春自起，野烧暮方明。又是元宵过，端令病骨惊。遣愁聊觅句，得句却愁生。","dynasty":"宋代","title":"已丑上元後晚望"}
{"author":"杨万里","content":"寄衣不是未教归，不合威名满四夷。天与中兴开日月，帝分万乘半旌旗。春生锦绣山河早，秋到江淮草木迟。卧护北门期月尔，却专堂印凤凰池。","dynasty":"宋代","title":"寄贺建康留守范参政端明二首其一"}
{"author":"杨万里","content":"一年强半走尘埃，触热还山亦快哉。幸自西风归较早，却教秋暑伴将来。","dynasty":"宋代","title":"秋暑二首"}
{"author":"杨万里","content":"三径初开自蒋卿，再开三径是渊明。诚斋奄有三三径，一径花开一径行。","dynasty":"宋代","title":"三三径"}
{"author":"杨万里","content":"水色本正白，积深自成绿。江妃将底药，软此千里玉。诗人酒未醒，快吸一川渌。无物燕清甘，和露嚼野菊。","dynasty":"宋代","title":"江水"}
{"author":"杨万里","content":"前山欺我船兀兀，结约江妃行小谲。乘我船摇忽远逃，见我船定还孤出。老夫敢与山争强，受侮不可更禁当。醉立船头看到夕，不知山於何许藏。","dynasty":"宋代","title":"夜宿东渚放歌三首"}
{"author":"杨万里","content":"际会诸滩吼怒雷，遭逢江势更萦回。今宵不到英州定，何用山云送雨来。","dynasty":"宋代","title":"碧落洞四首"}
{"author":"杨万里","content":"芥花菘菡饯春忙，夜吠仙苗喜晚尝。味抱土膏甘复脆，气含风露咽犹香。作齐淡著微施酪，芼茗临时莫过汤。却忆荆淡古城上，翠条红乳摘盈箱。","dynasty":"宋代","title":"尝枸杞"}
{"author":"杨万里","content":"船窗深闲懒看书，独倚船门捻白须。雨共长河织青锦，金钱晕上滴真珠。","dynasty":"宋代","title":"舟中雨望二首"}
{"author":"杨万里","content":"细雨初如弄隙尘，须臾化作舞空蚊。作团面旋还分散，只见轻烟与薄云。","dynasty":"宋代","title":"过宝应县新开湖十首"}
{"author":"杨万里","content":"璧水蓬山遍羽仪，颂台公府更光辉。紫荷到眼垂持橐，黄菊关心便拂衣。鬻子运筹年尚少，买臣衣绣日思归。小烦论蜀须还报，却袖香烟侍太微。","dynasty":"宋代","title":"送朱师古龙图少卿师潼川二首"}
{"author":"杨万里","content":"霜重晓未觉，日高融始寒。空墙半根湿，落叶片声乾。","dynasty":"宋代","title":"霜晓"}
{"author":"杨万里","content":"峡江清空峡雨急，寒声夜半萧潇发。玻璃盆面跳万珠，一颗一声清入骨。梦中搔首起来听，听来听去到天明。一生听雨今头白，不识春江夜雨声。","dynasty":"宋代","title":"光口夜雨"}
{"author":"杨万里","content":"玉花小朵是山矾，香杀行人只欲颠。风掠水衣无处去，柳塘著在角头边。","dynasty":"宋代","title":"万安出郭早行"}
{"author":"杨万里","content":"河图三画已剩却，尧典万言犹欠著。向来潜圣天何言，六经非渠一手作。杏花坛下拨不开，天公更遣麒麟催。乾坤造化登青竹，洙泗光芒付绿苔。堂上书生真苦相，蠹简嚼穿浑不放。屋上架屋更屋上，后千万年作何样。华元夜登子反床，华镗晨趋孔子堂。当时浪说析骸骨，今日覃思彫肺肠。华君将身博冻馁，毛颖可怜彼何罪。君不见老农驱牛耕垄头，稻云割尽牛亦休。毛颖为君秃尽发，问君何时放渠歇。短檠青灯明复灭。","dynasty":"宋代","title":"华镗秀才著六经解以长句书其后"}
{"author":"杨万里","content":"何处苕溪好，请君来倚楼。西山也驩喜，奔走入帘钩。","dynasty":"宋代","title":"寄题万元享舍人园享七景·倚苕"}
{"author":"杨万里","content":"地迥人烟寂，山盘水势回。怪松欹岸出，古庙背河开。晚色催征棹，斜阳恋去桅。丹徒谁道远，一眺正悠哉。","dynasty":"宋代","title":"过张王庙"}
{"author":"杨万里","content":"去岁陈公径里松，船中仰看爱松风。只今身在松风里，下看江船西复东。","dynasty":"宋代","title":"过陈公径二首其一"}
{"author":"杨万里","content":"平生玉树伴蒹葭，晚岁春兰隔菊花。咫尺遂初堂下水，寄诗犹自怨人遐。","dynasty":"宋代","title":"横林望见惠山寄怀尤延之三首其三"}
{"author":"杨万里","content":"天悭聊尔落，地暖未教深。犹放遥岑碧，偏鸣密竹林。似供愁里眼，小恼客边心。诗卷开还阖，清寒溢素襟。","dynasty":"宋代","title":"和罗巨济教雪二首"}
{"author":"杨万里","content":"行行远树惨无聊，脱尽清阴只有梢。霜干瘦来无可庇，更能庇得鹭鹚巢。","dynasty":"宋代","title":"远树"}
{"author":"杨万里","content":"动地颠风政打头，吴江未到且维舟。五湖波起众山动，一片月明千里愁。且更放迟些子睡，看他盛怒几时休。阳侯要与诗人敌，未必诗人输一筹。","dynasty":"宋代","title":"月夜阻风，泊舟太湖石塘南头四首"}
{"author":"杨万里","content":"危沙崩岸欲侵墙，直下清江百尺强。过了笋舆元未觉，忽然回首冷思量。","dynasty":"宋代","title":"庚子正月五日晓过大皋渡二首"}
{"author":"杨万里","content":"急鼓繁钲动地呼，碧琉璃上两龙趋。一声翻倒冯夷国，千载凄凉楚大夫。银碗锦标夸胜捷，尽桡绣臂照江湖。三年端午真虚过，奇观初逢慰道涂。","dynasty":"宋代","title":"过戈阳观竞渡"}
{"author":"杨万里","content":"山房牙签三万轴，六丁下取归群玉。空余坡老枯木枝，雪骨霜筋插云屋。楞伽老僧怀两贤，作堂要与祠千年。只供清风荐明月，不用秋菊兼寒泉。江西社里曾常伯，李家玉润苏家客。并遣巫阳招取来，分坐庐山泉上石。","dynasty":"宋代","title":"寄题庐山楞伽寺三贤堂，呈南康太守曾致虚"}
{"author":"杨万里","content":"倒尽菰蒲折尽荷，芙蓉临冰恨无多。一花却有两花影，东卧斜阳西卧波。","dynasty":"宋代","title":"晚宿小罗田四首"}
{"author":"杨万里","content":"只今秋稼满江郊，犹记春舡掠屋茅。可是北风寒入骨，荻花争作向南梢。","dynasty":"宋代","title":"豫章江皋二绝句"}
{"author":"杨万里","content":"不是春光不早回，却缘春雪勒疏梅。诗人縰有催花手，有雪堪推花只推。","dynasty":"宋代","title":"和张功父梅诗十绝句"}
{"author":"杨万里","content":"过雨溪山净，新晴花柳明。来穿雨好树，别作一家声。故欲撩诗兴，仍添怀友情。惊飞苦难见，那更绿阴成。","dynasty":"宋代","title":"闻莺"}
{"author":"杨万里","content":"霜后藜枯无可羹，饥吟长作候虫声。藏神上诉天应泣，支赐江蓠与杜蘅。","dynasty":"宋代","title":"戏跋朱元晦楚辞解二首其二"}
{"author":"杨万里","content":"金山未到时，羡渠奄有万里之长江。金山既到子，长江不见只见千步廊。老夫平生不奈事，点检风光难可意。老僧觉我见睫眉，引入妙高台上嬉。不知老僧有妙手，卷舒江山在怀袖。挂上西窗方丈间，长江浮在炉烟端。长江南边千万山，一时飞入两眼寒。最爱檐前绝奇处，江心巉然景纯墓。僧言道许乃浪傅，龙宫特书珠贝编。初云谢灵运爱山如爱命，掇取天台鴈荡怪石头，叠作假山立中流。又云王逸少草圣入神妙，天赐琉璃笔格玉砚屏，仍将大江作陶泓。老夫闻二说，沉吟未能决。长年抵死催上船，徘徊欲去空茫然。","dynasty":"宋代","title":"题金山妙高堂"}
{"author":"杨万里","content":"兀坐船中只欲眠，不如船外看山川。松江是物皆诗料，兰桨穿湖即水仙。将取垂虹亭上景，都皈却月观中篇。正缘王事游方外，凿齿弥天未当贤。","dynasty":"宋代","title":"过太湖石塘三首"}
{"author":"杨万里","content":"天上麒麟地上行，掌中珠玉月中生。澜翻六籍吞诸子，声动三公及九卿。别有诗书真事业，不应童子是勋名。长成来奏三千牍，桃李春风冠集英。","dynasty":"宋代","title":"送刘童子"}
{"author":"杨万里","content":"春时宿处雨浪浪，至后重投张氏庄。际晚乌银何许买，夕阳特地恋寒窗。","dynasty":"宋代","title":"至后入城道中杂兴十首其十"}
{"author":"杨万里","content":"新晴在在野花香，过雨迢迢沙路长。两度六朝今结局，一生行客老还乡。犹嫌数骑傅书札，剩喜千山入肺肠。到得前头上船处，莫将白发照沧浪。","dynasty":"宋代","title":"明发南屏"}
{"author":"杨万里","content":"作腊聊村酒，依人只短檠。略无更可数，听到雨无声。犬吠知何苦，鸡寒肯更鸣。生来眠不足，老去梦难成。","dynasty":"宋代","title":"腊夜普明寺睡觉"}
{"author":"杨万里","content":"黄金筑台赐白璧，车前八驺门列戟。彻侯万户秩万石，珠户玉房贮倾国。传呼一声万人开，将军相国天上来。不知道旁雍门子，已叹麋鹿登高台。雍门解遣孟尝泣，孟尝不泣渠何急。只知富贵如云浮，不知贫贱饥死寒死愁不愁。","dynasty":"宋代","title":"行路难五首其三"}
{"author":"杨万里","content":"床根吟夜句寘搜，莎底啼寒泣怨秋。人世如何无苦乐，一般蟋蟀两般愁。","dynasty":"宋代","title":"蛩声三首"}
{"author":"杨万里","content":"黄金筑台赐白璧，车前八驺门列戟。彻侯万户秩万石，珠户玉房贮倾国。传呼一声万人开，将军相国天上来。不知道旁雍门子，已叹麋鹿登高台。雍门解遣孟尝泣，孟尝不泣渠何急。只知富贵如云浮，不知贫贱饥死寒死愁不愁。","dynasty":"宋代","title":"行路难五首其三"}
{"author":"杨万里","content":"今古诗人爱月圆，未堪商略玉婵娟。修眉半璧各自好，团镜磨鎌俱可怜。一夜一般新样出，几回几换为人妍。教渠也学金鸦扇，未必清光直一钱。","dynasty":"宋代","title":"七夕後一夜，月中露坐二首"}
{"author":"杨万里","content":"昨宵听尽掉讴声，愁里无眠达五更。今夕雨寒泥又滑，作何计会速天明。","dynasty":"宋代","title":"过吕城闸六首"}
{"author":"杨万里","content":"破晓篙师报放船，今朝不似昨朝寒。梦中草草披衣起，爱看轻舟下急滩。","dynasty":"宋代","title":"明发阶口岸下"}
{"author":"杨万里","content":"约斋句子已清圆，更赋梅花分外妍。不饮销金传玉手，却来囓雪耸诗肩。","dynasty":"宋代","title":"和张功父梅诗十绝句"}
{"author":"杨万里","content":"却缘野阔觉天低，政值潮平苦槳迟。洲觜两船归别港，岸头数屋出疏篱。江山惨淡真如画，烟雨空蒙自一奇。病酒春眠不知晓，开门拾得一篇诗。","dynasty":"宋代","title":"船过灵洲"}
{"author":"杨万里","content":"风骚坛上径雄趋，不作俳辞笑矣乎。纸落云烟看醉旭，气含蔬笋薄僧殊。夜来霜月千家满，雨後风埃半点无。安得与君幽讨去，一觞一咏恼西湖。","dynasty":"宋代","title":"和徐衡仲惠诗"}
{"author":"杨万里","content":"红玉麒麟未作灰，自温琼液写银杯。雪花万片江千顷，更欠人间底物来。","dynasty":"宋代","title":"明发青泥冲雪剌船三首"}
{"author":"杨万里","content":"功名销尽向来心，诗酒从今也不禁。夜雨遣人归思动，不知湘水几篙深。","dynasty":"宋代","title":"再病书怀呈仲良"}
{"author":"杨万里","content":"逢著诗人沈竹斋，丁宁有口不须开。被渠谱入旁观录，四马如何挽得回。","dynasty":"宋代","title":"题沈子寿旁观录"}
{"author":"杨万里","content":"几许春才好，谁令绿遽深。风光曾著眼，时序只惊心。永日便甘寝，羁怀怯苦吟。春归犹作客，晴少更多阴。","dynasty":"宋代","title":"和仲良春晚即事五首其一"}
{"author":"杨万里","content":"薄薄云收日，霏霏雨散池。平波光去远，疏点晕来迟。所部余千里，初程第一诗。先驱问行李，双堠且晨炊。","dynasty":"宋代","title":"明发金陵晨炊义井"}
{"author":"杨万里","content":"河图三画巳剩却，尧典万言犹欠著。向来潜圣天何言，六经非渠一手作。杏花坛下拨不开，天公更遣麒麟催。乾坤造化登青竹，洙泗光芒付绿苔。堂上书生真苦相，囊简嚼穿浑不放。屋上架屋更屋上，後千万年作何样？华元夜登子反床，华镗晨趋孔子堂。当时浪说析骸骨，今日覃思雕肺肠。华君将身博冻馁，毛颖可怜彼何罪？君不见，老农驱牛耕垄头，稻云割尽牛亦休。毛颖为君秃尽发，问君何时放渠歇，短檠青灯明复灭。","dynasty":"宋代","title":"华镗秀才著六经解以长句书後"}
{"author":"杨万里","content":"南海惊涛卷玉缸，北山野烧展红幢。山神海伯争新巧，并慰诗人眼一双。","dynasty":"宋代","title":"晨炊叱驭驿观海边野烧"}
{"author":"杨万里","content":"老坡独往到庐山，白鹤观中俱昼眠。只有棋声人不见，寂然流水古松间。","dynasty":"宋代","title":"檃括东坡观棋诗引并四言诗二首其一"}
{"author":"杨万里","content":"霜日知春有信归，腊前偷暖漏春晖。北风也翦寒梢叶，吹作鹅黄乱蝶飞。","dynasty":"宋代","title":"近腊暄甚"}
{"author":"杨万里","content":"莫笑孤村小巿头，花边人出浦边游。绿杨拂水双浮鸭，碧草粘天一落鸥。嬾困风光酣午睡，阴沉天气嫁春愁。阿谁道是清明节，我对清明唤作秋。","dynasty":"宋代","title":"清日午憩黄池镇"}
{"author":"杨万里","content":"寒毬著意殿馀芳，小底来禽大海棠。初喜艳红明莟子，忽看淡白散花房。风光不到棘围里，春色也寻茅舍旁。便有蜜蜂三两辈，喙长三尺绕枝忙。","dynasty":"宋代","title":"初出贡院买山寒毬花数枝"}
{"author":"杨万里","content":"江梅蜡梅同日折，白昼看来两清绝。如何对立烛光中，只见江梅白於雪。","dynasty":"宋代","title":"烛下瓶中江蜡二梅"}
{"author":"杨万里","content":"四月以后五月前，麦风槐雨黄梅天。君王若道嫌五月，六月炎蒸又何说。水精宫殿冰雪山，芙蕖衣裳菱芡盘。老农背脊晒欲裂，君王犹道深宫热。","dynasty":"宋代","title":"夏"}
{"author":"杨万里","content":"篮舆休上马休骑，湿却青鞋也不辞。拣取雨丝疏处去，携筇且谒水仙祠。","dynasty":"宋代","title":"上已同沈虞卿、尤延之、王顺伯、林景思游湖"}
{"author":"杨万里","content":"尧舜同时已甚都，祖孙四世古今无。谁将写日摹天手，画作皇王盛事图。","dynasty":"宋代","title":"德寿宫庆寿口号十篇"}
{"author":"杨万里","content":"岭外书来谢故人，梅花不寄寄炉熏。辨香急试慱山火，两袖急生南海云。苒惹须眉清入骨，萦盈窗儿巧成文。琼琚作报那能辨，双井春风辍一斤。","dynasty":"宋代","title":"南海陶令送水沉，报以双井茶二首"}
{"author":"杨万里","content":"梅花脑子撒成云，明月珠胎屑作尘。爱水舞来飞就影，怯风斜去却回身。真成一腊逢三白，并把三冬慱一春。开放船窗尽渠入，天差滕六访诗人。","dynasty":"宋代","title":"淮河舟中晓起看雪二首"}
{"author":"杨万里","content":"君不见向来吹律谈天衍，能令寒谷回春暖。君不见秪今桂山谢艮斋，能回燕谷为春台。谪仙耳孙有仙骨，家传謪仙好风月。斸开别墅一谷中，管领春光醉烟雪。艮斋作记印此山，山与主人千载传。谷中花柳莫放过，乞取风月三千篇。","dynasty":"宋代","title":"题分宜李少度燕谷"}
{"author":"杨万里","content":"水与高崖有底冤，相逢不得镇相喧。若教渔父头无笠，只著蘘衣便是猿。","dynasty":"宋代","title":"题锺家村石崖二首"}
{"author":"杨万里","content":"尺许新条长杏栽，丈馀斑笋出墙隈。浪愁草草酴醾过，不道婷婷芍药来。","dynasty":"宋代","title":"晚春即事二绝其一"}
{"author":"杨万里","content":"旧雨新更寒，昼歇夜复陨。我行十日泥，屦迹故未泯。吟声正酸苦，已似琴促轸。更遭雪作祟，不由弦不紧。与公无诗债，何得便见窘？半生领盛名，一面辱倾囷。眼底过浮云，谁见柳下悯？觅句许奇阴，有底恼肝肾。开怀爱我多，落笔为渠尽。独怜禾头湿，可叹不可哂。","dynasty":"宋代","title":"和吴伯承提宫孟冬风雨"}
{"author":"杨万里","content":"嫩晴无日也无风，政是春光酒样醲。行到中峰元来觉，回头已度打头峰。","dynasty":"宋代","title":"与子仁登天柱冈，过胡家塘蒪塘归东园四首"}
{"author":"杨万里","content":"风欹众柳自成姘，雨泣残花不忍看。急唤麴生尝杏子，及渠小苦未生酸。","dynasty":"宋代","title":"清明雨寒八首"}
{"author":"杨万里","content":"漫浪江湖天一方，故人不见两三霜。对床说尽平生话，黄叶声中秋夜长。","dynasty":"宋代","title":"李与贤来访，自言所居幽胜，甚似剡溪。因以"}
{"author":"杨万里","content":"玉水风船擘岸开，一帆飞到雨花台。思量饶歙山溪路，梦里征行也莫来。","dynasty":"宋代","title":"解舟上饶明晖阁前"}
{"author":"杨万里","content":"鸂鶆娇红野鸭青，为人浮没为人鸣。忽开风起仍波起，乃是飞声与落声。","dynasty":"宋代","title":"净远亭晚望"}
{"author":"杨万里","content":"今日意不惬，出游聊逍遥。父子自为伴，何须外招邀。过溪足小倦，临流坐危桥。回头顾吾庐，竹树翳草寮。独有万花亭，岿然出山椒。高陂泻溪水，环佩锵琼瑶。飞流迸空起，平水和天摇。舂淙到潭底，势尽自浮漂。蟹眼沸不停，雪山涌还消。近观绝汹汹，远听渐萧萧。忽逢绿头公，携孥鼓丹桡。喧呼苇间出，得意似见骄。我行为小立，流鱼偶双跳。人物各自适，兹游定谁超。","dynasty":"宋代","title":"雪后领儿辈行散"}
{"author":"杨万里","content":"田底泥中迹尚深，折花和叶插畦心。晚秧初捻金绒线，先种输他绿玉针。云垄雾畴俱水响，丝风毛雨政春阴。莫听布谷相煎急，且为提壶强满斟。","dynasty":"宋代","title":"秧畴"}
{"author":"杨万里","content":"道合宁嫌晚，心期不用多。于公犹未见，此恨独如何。颇辱谈间问，端须雪里过。门阑当欠士，许寄病身么。","dynasty":"宋代","title":"见潭帅刘恭父舍人二首其二"}
{"author":"杨万里","content":"书台佳士君章孙，句法来自西溪门。向来家住金谷园，珊瑚四尺蜡作薪。床头黄金已散尽，买书却铸文章印。印成一字不疗饥，仰天大笑还哦诗。诸老先生总参遍，只欠一瞻晦翁面。晦翁今已作贵人，君从何许去问津。劝君努力战今举，来年拜渠为座主。","dynasty":"宋代","title":"送安成罗茂忠"}
{"author":"杨万里","content":"一代风骚将，百年忠义家。出关称使者，蹈雪度梅花。梦破南宫被，春生北斗槎。悬知入奏月，不待贡新茶。","dynasty":"宋代","title":"送傅安道郎中将漕七闽二首"}
{"author":"杨万里","content":"故人京尹剧风流，走送厨珍佐胜游。青李来禽沉冰雪，黄金白璧斫蝤蛑。","dynasty":"宋代","title":"大司成颜几圣率同舍招游裴园，泛舟绕孤山赏"}
{"author":"杨万里","content":"玉堂著句转春风，诸老从前亦寓忠。谁为君王供帖子，丁宁绮语不须工。","dynasty":"宋代","title":"立春日有怀"}
{"author":"杨万里","content":"偶看红梅到小园，凭栏送眼过前村。山头茅屋隔孤树，篱外行人出半身。","dynasty":"宋代","title":"上元前一日，游东国看红梅右题停罢坊场图三"}
{"author":"杨万里","content":"忆昔乾道游璧水，君为秀孝侬博士。逮今嘉泰归青原，侬为州民君剌史。人生离合风中云，白发相逢有几人。与君相逢又相别，不待折柳眉先颦。如君岂弟民父母，春风风人夏雨雨。忽然一夜飞秋霜，惊杀鴈骛兼豺狼。政声无翼到天上，玉皇诏君登庙廊。郎星卿月小借路，金华玉堂即高步。中与贤关育凤麟，向来未有秉鸿钧。秪今丞相破荒了，第一衣钵当传君。","dynasty":"宋代","title":"送吉州太守胡平一寺正赴召"}
{"author":"杨万里","content":"今岁柴车总未巾，孤山龙井不曾行。老无半点看花意，遮莫明朝雨及晴。","dynasty":"宋代","title":"和张功父梅诗十绝句其一"}
{"author":"杨万里","content":"元日春回不道迟，匆匆未遣万花知。道山堂下红梅树，速借晴光染一枝。","dynasty":"宋代","title":"问春二首其二"}
{"author":"杨万里","content":"颇怯冥搜恼藏神，却瘞思砚学元实。墨家何以得公重，诗债又来欺我贫。镜面松身纷楚楚，金举笏样本陈陈。嬾边此宝端无用，送似草玄扬子云。","dynasty":"宋代","title":"和昌英簿叔求潘墨"}
{"author":"杨万里","content":"五年出仕喜还家，双桂成阴不阙些。午睡起来无理会，银盆清水弄荷花。","dynasty":"宋代","title":"山居午睡起弄花三首"}
{"author":"杨万里","content":"休说江西西路行，东来骨瘦却诗清。恐缘桂玉疏云子，敢对溪山唤麴生。","dynasty":"宋代","title":"宿枫平"}
{"author":"杨万里","content":"诗酒如今谁主盟，须还酣赋老先生。三杯两醆莺花底，一斗百篇谈笑成。太白自翻新乐府，小蛮度入妙歌声。生前身後名兼饮，二事何曾有重轻。","dynasty":"宋代","title":"寄题周元吉左司山居三咏·酣赋亭"}
{"author":"杨万里","content":"雨点飞来水面初，湿银盘里走真珠。龙宫可是忙收拾，万斛齐倾半霎无。","dynasty":"宋代","title":"江雨三首"}
{"author":"杨万里","content":"淮浦回春舫，荆溪又早炊。向来迎客处，还似迓侬时。父老今余几，山川别後奇。旧游休再至，再至只成悲。","dynasty":"宋代","title":"再过常州"}
{"author":"杨万里","content":"何须人迹到来曾，点污松风涧水声。不是先生爱山水，是间却遣阿谁行。","dynasty":"宋代","title":"过长峰径遇雨遣闷十绝句其六"}
{"author":"杨万里","content":"向来一别十番秋，消息中间风马牛。只道故人霄汉去，不应林岳小淹留。","dynasty":"宋代","title":"和张器先十绝"}
{"author":"杨万里","content":"二年常州不识山，惠山一见开心颜。只嫌雨里不子细，髣佛隔帘青玉鬟。天风忽吹白云坼，翡翠屏开倚南极。政缘一雨染山色，未必雨前如此碧。看山未了云复还，云与诗人偏作难。我船自向苏州去，白云稳向山头住。","dynasty":"宋代","title":"惠山云开复合"}
{"author":"杨万里","content":"泊船到得暮锺时，等待诸船不肯齐。等得船齐方过闸，又须五鼓到荆溪。","dynasty":"宋代","title":"过吕城闸六首"}
{"author":"杨万里","content":"船底吴侬尚晏眠，一船炊饭数船烟。行人各自东西岸，抵死回头看两边。","dynasty":"宋代","title":"晓入秘书省过三桥"}
{"author":"杨万里","content":"清明一雪怪生寒，逗晓新晴雪未残。要见海棠还傅粉，卷帘不彻急来看。","dynasty":"宋代","title":"清明日雨雪，来早晴霁二首"}
{"author":"杨万里","content":"只怨西风不早归，早归何似且归迟。姮娥一夜摇团扇，更说明朝日午时。","dynasty":"宋代","title":"秋夜极热三首"}
{"author":"杨万里","content":"笋如滕薛争长，竹似夷齐独清。只爱锦绷满地，暗林忽两三茎。","dynasty":"宋代","title":"看笋六言"}
{"author":"杨万里","content":"远绪传妫水，高风似太丘。萱堂鱼跃雪，兰砌鹗横秋。杖屦疏金谷，莺花冷玉舟。行看紫鸾纸，告第贲松楸。","dynasty":"宋代","title":"陈商卿挽辞"}
{"author":"杨万里","content":"寅清堂上初相识，君如玉树逢春碧。滕王阁下重相从，君如天骥追秋风。九州四海王鲁公，有人不减汉八龙。君才况是廊庙具，登庸衣钵亲分付。笋班小试云霄步，州麾妙琢湖山句。君不见西京韦家父子间，阿成官职似阿贤。皇朝吕家也不恶，大申小申相後先。看君一武超韦吕，奄有龟蒙再封鲁。","dynasty":"宋代","title":"寄王用之判府监簿"}
{"author":"杨万里","content":"老夫归去，有三径、足可长拖衫袖。一道官衔清彻骨，别有监临主守。主守清风，监临明月，兼管栽花柳。登山临水，作诗三首两首。休说白日升天，莫夸金印，斗大悬双肘。且说庐传盛事，三个闲人眉寿。拣罢军员，归农押录，致政诚斋叟。只愁醉杀，螺江门外私酒。","dynasty":"宋代","title":"念奴娇（上章乞休致，戏作念奴娇以自贺）"}
{"author":"杨万里","content":"人言天地生仲尼，不知仲尼生两仪。易中先自有太极，生天生地谁得知。一经以後脉为六，六经以前一经足。学子要探天地心，诗书执礼皆可寻。吾乡後身黄叔度，教子一经有住处。寄言韦家父子间，浪比籯金良汗颜。","dynasty":"宋代","title":"题黄唐伯一经堂"}
{"author":"杨万里","content":"昜髓三爻表，恩波九里强。贯珠程氏传，炊玉范家庄。荷橐中年紫，芸签到老香。不应踰耳顺，便返白云乡。","dynasty":"宋代","title":"钱仲耕殿撰侍郎挽诗二首"}
{"author":"杨万里","content":"过尽危矶出小潭，回头失却石峰巉。春寒料峭元无事，知我犹藏一布衫。","dynasty":"宋代","title":"出真阳峡十首"}
{"author":"杨万里","content":"揉云按雾碎成尘，落不曾休酉达辰。鹤禁镂水成七字，野人拜赐敢辞频。","dynasty":"宋代","title":"和皇太子瑞雪二首"}
{"author":"杨万里","content":"熊胆平生苦，鱼轩晚岁荣。芝兰今柱史，苗裔古玄英。寒食花争泣，元宵烛半明。从今好时节，萱砌罢君羹。","dynasty":"宋代","title":"薛舍人母方氏太恭人挽章二首其一"}
{"author":"杨万里","content":"一出还添二百诗，风光投到费推辞。江湖物色休吟尽，留取西归一半题。","dynasty":"宋代","title":"发慈湖，过烈山，望见历阳一带山二首"}
{"author":"杨万里","content":"辛自同裘好，谁令异巷居。恭承五个字，不但百车渠。句法端何样？先生肯乞余。只容弹剑铁，敢道出无车。","dynasty":"宋代","title":"和韩子云惠诗"}
{"author":"杨万里","content":"溪缭双衣带，桥森百足虫。伞声松径雨，巢影柳塘风。犬误随行客，牛偏识牧童。追程非要缓，路滑试匆匆。","dynasty":"宋代","title":"宛陵道中"}
{"author":"杨万里","content":"百五佳时更绝晨，园丁犹未放游人。瘦藤柱上披僊阁，四面花光照杀春。","dynasty":"宋代","title":"郡圃晓步因登披僊阁四首"}
{"author":"杨万里","content":"去岁诸司赏物华，荼糜一会属侬家。今年不识荼糜面，却买茅柴对野花。","dynasty":"宋代","title":"野荼𧃲二首其一"}
{"author":"杨万里","content":"庐陵难做定何如，请年黟川朱大夫。秋月满怀春满面，视民如子吏如奴。万艘白粲何曾欠，百雉金城旧更无。归侍玉皇香案了，甘棠便是瑞莲图。","dynasty":"宋代","title":"江西道院集送吉州太守朱子渊造朝二首"}
{"author":"杨万里","content":"御柳梢头晚不风，官梅面上雪都融。如何阊阖新春夜，顿有芙蕖满眼红。十里沙河人最闹，三千世界月方中。买灯莫费东坡纸，今岁鳌山不入宫。","dynasty":"宋代","title":"和陈蹇叔郎中乙已上元晴和"}
{"author":"杨万里","content":"小诗苦雨当云笺，寄似南风一问天。漏得银河乾见底，却将什么作丰年。","dynasty":"宋代","title":"四月一日三衢阻雨二首其二"}
{"author":"杨万里","content":"溪南稻紫似溪北，雨后山青非雨前。芒屦泥深凉不浅，今年六月个般天。","dynasty":"宋代","title":"暑雨后散策"}
{"author":"杨万里","content":"一年遇暑一番愁，六月梢时七月头。今夕追凉还得热，何时遇夏却逢秋。","dynasty":"宋代","title":"月下杲饮七首"}
{"author":"杨万里","content":"山拆江通万里流，菱花双照茧眉头。扫除却月横云样，别有颦风蹙两愁。明月入波那可捉，长庚伴月本同游。君看夜夜青天上，渠与姮家分管秋。","dynasty":"宋代","title":"登牛者蛾眉亭二首"}
{"author":"杨万里","content":"几年今夕一番逢，千古何人此兴同？酒入银河波底月，笛吹玉桂树梢风。莫言秋色无多巧，净洗清光也费工。老子病来浑不饮，如何频报绿尊空。","dynasty":"宋代","title":"中秋与诸子果饮"}
{"author":"杨万里","content":"春禽处处讲新声，细草欣欣贺嫩晴。曲折遍穿花底路，莫令一步作虚行。","dynasty":"宋代","title":"春暖郡圃散策三首"}
{"author":"杨万里","content":"小住氶厅更一旬，客魂先入故乡春。未离鼓角声中梦，巳是谯门外面人。","dynasty":"宋代","title":"毗陵辞满出舍添倅厅"}
{"author":"杨万里","content":"风从船里出船前，涨起帘帏紫拂天。点检风来无处觅，破窗一隙小於钱。","dynasty":"宋代","title":"晓过丹阳县五首"}
{"author":"杨万里","content":"半点轻风泛柳丝，忽吹荷叶一时欹。芙蕖好处无人会，最是将开半落时。","dynasty":"宋代","title":"晚凉散策二首"}
{"author":"杨万里","content":"六年三度过兰溪，总是残春首夏时。最感横山山上塔，迎人东去送人西。","dynasty":"宋代","title":"过横山塔下"}
{"author":"杨万里","content":"今宵合过山阳驿，泊船问来是洪泽。都梁到此只一程，却费一霄兼两日。政缘夜来到渎头，打头风起浪不休。舟人相贺已入港，不怕淮河更风浪。老夫摇手且低声，惊心犹恐淮神听。急呼津吏催开闸，津吏叉手不敢答。早潮已落水入淮，晚潮未来闸不开。紬问晚潮何时来，更待玉虫缀金钗。","dynasty":"宋代","title":"至洪泽"}
{"author":"杨万里","content":"尺许新条长杏栽，文余班筝出墙隈。浪愁草草酴醾过，不道婷婷芍药来。","dynasty":"宋代","title":"晚春即事二绝"}
{"author":"杨万里","content":"东斋归自涴花里，访我弄泉惠山趾。随身万里只孤舟，一簪不曾著行李。忽拈远物出袖中，乃是孔明庙前古柏阆州松。径从平地便起立，上穿屋瓦到青穹。老蛟脱鳞乾见骨，厥孙碧丝作须发。石间霜皮二千尺，石似孤根根似石。硬根瘦干未要论，叶间犹带汉唐春。岁久亦无苔藓痕，只有雪山之雪玉垒云。却收松柏半天里，儿上卷来一张纸。","dynasty":"宋代","title":"胡达孝水墨妙绝一世，为余作枯松孙枝石间老"}
{"author":"杨万里","content":"端忧更贫病，不分又花时。只说春何好，犹堪入小诗。","dynasty":"宋代","title":"和周仲容春日二绝句"}
{"author":"杨万里","content":"小合疏棂春昼长，沉烟半穗弄轻黄。老铃略不知人意，故故搴帘放出香。","dynasty":"宋代","title":"烧香"}
{"author":"杨万里","content":"秀岭西头凤岭东，周遭略数一千峰。商量没顿新楼处，顿著秾蓝酽紫中。","dynasty":"宋代","title":"题朱伯勤千峰紫翠楼二首其一"}
{"author":"杨万里","content":"紫霓横天度，银盘涌水来。先生骑霓脊，盘上卷金杯。","dynasty":"宋代","title":"芗林五十咏·驾月桥"}
{"author":"杨万里","content":"峡中尽日没人烟，船泊鸥矶也有村。已被子规酸骨死，今宵第一莫鸣猿。","dynasty":"宋代","title":"夜泊鸥矶"}
{"author":"杨万里","content":"羽衣晓谒玄元殿，霜封万屋明飞霰。扶桑跳出丹砂丸，光射半天萦紫电。归涂微暖春衫知，小风不动旗脚垂。老夫掉头心独喜，翟园梅花招我嬉。呼儿媻姗且勃窣，才出谯门寒刮骨。东风十里卷黄尘，眼花头眩吹倒人。劣到翟园风便止，猿鹤前导花迎门。玉林亭子绝幽径，江梅千树吹香雪。茂松轩里清更清，棇飕一鼎煎茶声。春光催柳未肯青，池水借日无留冰。殷勤犯寒我不枉，外付胜游天岂轻。主人看客眼不白，鹦鹉传呼饷肴核。桃花碎片点鲈鮓，紫茸堆盘擘鹑腊。霜余橘颗金弹香，雪底芛芽玉版色。老夫欲醉金巨罗，樨子先唱骊驹歌。不羞冷面对风物，柰尔玉芛金栮何。","dynasty":"宋代","title":"初三日游翟园"}
{"author":"杨万里","content":"温饱能消底，奔忙自作痴。平生脚已茧，今日鬓将丝。山刻霜馀骨，梅临水底枝。只嫌长落莫，不道许幽奇。","dynasty":"宋代","title":"岁晚出城"}
{"author":"杨万里","content":"笑为先生一问天，身前身后两般看。亭前树子关何事，也得天公赐姓韩。","dynasty":"宋代","title":"题韩亭韩木二首其二"}
{"author":"杨万里","content":"个个诗家各筑坛，一家横割一江山。秪知轻薄唐将晚，更解攀翻晋以还。","dynasty":"宋代","title":"和段季承左藏惠四绝句"}
{"author":"杨万里","content":"亭午晒衣晡褶衣，柳箱布襆自携归。妻孥相笑还相问，赤脚苍头更阿谁。","dynasty":"宋代","title":"晒衣"}
{"author":"杨万里","content":"信脚那知远，虽劳亦快哉。如何寒食近，无数野花开。碧草望中去，黑云头上来。吾行吾自返，雨子不须催。","dynasty":"宋代","title":"寒食前三日行脚遇雨"}
{"author":"杨万里","content":"侍中尺箠挞羌酋，更得河南共运筹。到得降书来北阙，河南骑马去均州。","dynasty":"宋代","title":"跋韩魏公与尹师鲁帖"}
{"author":"杨万里","content":"东阙催人赴赤墀，北风栏我泊青泥。会当老子有行日，未信北风无住时。","dynasty":"宋代","title":"仲冬诏追造朝供尚书郎职舟行阻风青泥三首"}
{"author":"杨万里","content":"为怜上轿啮人肩，下轿行来脚底穿。客子心心愁欲暮，碧云偏作半阴天。","dynasty":"宋代","title":"过陂子迳五十余里，乔木蔽天，遣闷七绝句"}
{"author":"杨万里","content":"巿中货鵷作参苓，遮莫秦和若口争。杀尽苍生消底物，卞京两把老蔓菁。","dynasty":"宋代","title":"跋忠敏任公遣帖"}
{"author":"杨万里","content":"树恰人来短，花将雪样年。孤姿妍外净，幽馥暑中寒。有朵篸瓶子，无风忽鼻端。如何山谷老，只为赋山矾。","dynasty":"宋代","title":"栀子花"}
{"author":"杨万里","content":"可笑诗人山泽臞，平生枯淡不敷腴。已搜杞菊到诒厥，绝与木犀亲友于。挼入杯中金粟走，满浇天上桂华孤。醉眠绕枕两三朵，香冰肝脾酒更无。","dynasty":"宋代","title":"木犀初发"}
{"author":"杨万里","content":"月是小春春未生，节名大雪雪何曾。夕阳不管西山暗，只照东山八九棱。","dynasty":"宋代","title":"晚望二首"}
{"author":"杨万里","content":"也不多时便立秋，寄声残暑速拘收。瘦蝉有得许多气，吟落斜阳未肯休。","dynasty":"宋代","title":"暮热游荷池上五首"}
{"author":"杨万里","content":"彼此江湖漫浪翁，相逢递宿省西东。两穷握手论诗後，一笑投胶入漆中。临水登山公别我，青鞋布袜我从公。貂裘已慱江西艇，只待黄花半席风。","dynasty":"宋代","title":"送周元吉显谟左司将漕湖北三首"}
{"author":"杨万里","content":"游尽西湖赏尽莲，玉壶落日泊楼船。莫嫌当处荷花少，剩展湖光几镜天。","dynasty":"宋代","title":"大司成颜几圣率同舍招游裴园，泛舟绕孤山赏"}
{"author":"杨万里","content":"天女风梭织露机，碧丝地上茜栾枝。何曾系住春皈脚，只解萦长客恨眉。节节生花花点点，茸茸晒日日迟迟。後园初复无题目，小树微芳也得诗。","dynasty":"宋代","title":"红锦带花"}
{"author":"杨万里","content":"公家文公天斗星，可双孟氏再六经。姓名不上凌烟去，只与日月争光明。君家魏国天一柱，柱天无倾日无雾。唯天唯尧唯永昭，皋且以还俱避路。只今百年三百年，文献衣被芝与兰。华文使者典刑存，一生流坎晚乃骞。台家拔士兼人门，如君两有今谁先。德星缯照翼轸地，寒士驩呼细民喜。锺山石城何物神，夺与东民天不嗔。寄语东民也未稳，渠是鸾台凤阁人。","dynasty":"宋代","title":"送韩漕华文移节江东"}
{"author":"杨万里","content":"三春草草眼中过，未抵三冬乐事多。烛焰双了红再合，酒花半蕾碧千波。孤寒霜月侬相似，跌宕雪风谁奈何。道是闲人没动绩，一枝樵斧一渔蘘。","dynasty":"宋代","title":"醉吟二首"}
{"author":"杨万里","content":"遶亭怪石小山幽，夹径低枝压客头。幸自一来惟不早，梅花满地诉春愁。","dynasty":"宋代","title":"祷雨报恩到翟园四首"}
{"author":"杨万里","content":"水与高崖有底冤，相逢不得镇相喧。若教渔父头无笠，只著蘘衣便是猿。","dynasty":"宋代","title":"题锺家村石崖二首"}
{"author":"杨万里","content":"君看人迹蝶来轻，踏得林间路作坑。古路今人行不得，一时移上上头行。","dynasty":"宋代","title":"发孔镇晨炊漆桥道中纪行十首其六"}
{"author":"杨万里","content":"起来洗面更焚香，粥罢东窗未肯光。古语旧傅春夜短，漏声新觉五更长。近来事事都无味，老去波波有底忙。还忆山居桃李晓，酴醾为枕睡为乡。","dynasty":"宋代","title":"二月十三日谒西庙早起"}
{"author":"杨万里","content":"一春今岁雨中和，信道韶华定较多。二月半头花已尽，脱空日月退还他。","dynasty":"宋代","title":"寒食前一日行部过牛首山七首"}
{"author":"杨万里","content":"胜日从公蒲涧游，万壑声满千崖秋。一径如蛇三百曲，绕尽山腹到山头。穹岩千仞欹欲裂，仰看飞泉泻云窟。锵成环佩奏成琴，溅作珠玑霏作雪。步穿危磴攀苍藤，忽上穹岩顶上行。人在半天泉在井，不敢下瞰惟闻声。只怪前驱深不见，须臾却向前山转。海风吹袖万丈长，海水去人一弓远。老僧云卧晏未兴，先遣长松夹道迎。小参古殿黄面老，不见旧日安期生。景泰上方半堵壁，城中望之雪山白。却从景泰望城中，晓日楼台焕金碧。君不见中流千金博一壶，不如游山饥时粥一盂。金印系肘大如斗，不如游山倦时一杯酒。安期飞升今几年，祖龙不是不求仙。至今年年七月二十五，倾城游人来访古。","dynasty":"宋代","title":"游蒲涧呈周帅蔡漕张舶"}
{"author":"杨万里","content":"牛眼化蝶化未成，梦中澒洞发大声。军鼙雷鼓百千面，援桴齐下作一鸣。起来推窗无一物，海潮打入齐山窟。数洲翻覆相荡摩，四山动摇皆突兀。钱塘潮来声惊天，金陵潮来声寂然。此去金陵一千里，郡得潮声来到此。长年三老笑复嘲，云是波声不是潮。清溪波头高过屋，大江波头发日毂。清溪去江一步地，大江可望不可至。北风向晚动地来，跳出银峰万万堆。侬船莫管行不得，且看银峰永今夕。","dynasty":"宋代","title":"秋浦登舟，阻风泊池口"}
{"author":"杨万里","content":"萱草行间过履絇，杏花影里散文书。秋风遣我疏团扇，又被春风遣唤渠。","dynasty":"宋代","title":"春暖郡圃散策三首"}
{"author":"杨万里","content":"架亭元用木，一夕化为竹。醉眼碧成朱，若个是苍玉。","dynasty":"宋代","title":"寄题万元享舍人园享七景·也贤"}
{"author":"杨万里","content":"南海人从东海归，新诗到日恰梅时。捻梅细比新诗看，未必梅花瘦似诗。","dynasty":"宋代","title":"遣骑问讯范明州参政，报章寄二绝句和韵谢之"}
{"author":"杨万里","content":"睡去非不愿，热来无奈何。蒙渠致西爽，为汝守南柯。","dynasty":"宋代","title":"将睡四首"}
{"author":"杨万里","content":"客里何烦病，春馀不谓寒。并来无计奈，那得有怀宽。憎药犹须强，耽书更暇看。两亲问消息，敢道不平安。","dynasty":"宋代","title":"龚令国英约小集感冷暴下归卧感而赋焉二首其一"}
{"author":"杨万里","content":"孝岂天无报，慈如古所称。百年得偕老，二子看同升。未拜鸾回纸，先虚绣蹙藤。他时颖考叔，清泪落君羹。","dynasty":"宋代","title":"罗价卿母李氏挽诗"}
{"author":"杨万里","content":"长史衔杯太白醺，诙词笑杀古来人。至今太白一船酒，不饮还将饮子云。","dynasty":"宋代","title":"谢李元德郎中饷家酿二首"}
{"author":"杨万里","content":"急风阵阵吹白尘，著人怪底湿衣巾。隔溪平林横素练，起从山脚萦山面。近山如雾复如烟，远山失却只余天。今朝春日得春雨，润物无声非浪语。","dynasty":"宋代","title":"立春日舟前细雨"}
{"author":"杨万里","content":"极知借寇未多时，道是微黄有近期。不割半青江令宅，却飞大白习家池。湖山解语云来暮，淮水无情也去思。莫近乡关动皈兴，轻黄一点上双眉。","dynasty":"宋代","title":"辛亥元日送章德茂自建康移帅江陵二首"}
{"author":"杨万里","content":"乌府何缘著佞臣，紫皇亲擢得斯人。金册半粒回元气，玉宇祟朝作好春。不惜孤身轻一叶，坐令九鼎重千钧。万生回首求梁栋，未要沱江理钓缗。","dynasty":"宋代","title":"送刘德修殿院直阁将漕潼川二首"}
{"author":"杨万里","content":"康鼎才来顿解颐，卢能自笑未经师。分无枫落吴江句，慱得池生春草诗。木李抛将引琼玖，诗筒从此走符移。蛤蜊龟壳非难辨，只问先生汗漫期。","dynasty":"宋代","title":"和谢石湖先生寄二诗韵二首"}
{"author":"杨万里","content":"传语翟园千树梅，不应{三个若字}苴索诗催。今年雪後悄无信，去岁腊前强半开。我欲明朝携酒去，花须连夜唤春回。东风肯报南枝否？待釂东风三百杯。","dynasty":"宋代","title":"遣人探梅翟园，云尚未开"}
{"author":"杨万里","content":"日日江行怖杀侬，逆风恶浪打船蓬。只今判却肩与去，遮莫掀天浪与风。","dynasty":"宋代","title":"江行七日阻风至繁昌，舍舟出陆二首"}
{"author":"杨万里","content":"此行殊匆匆，天色不肯借。更待海棠晴，满意孤山下。","dynasty":"宋代","title":"人日出游湖上十首"}
{"author":"杨万里","content":"百舌殷懃报晓晴，花梢做出百般声。饶渠学遍山禽语，至竟何曾学得莺。","dynasty":"宋代","title":"巳未春日山居杂兴十二解"}
{"author":"杨万里","content":"祇有清霜冻太空，更无半点荻花风。天开云雾东南碧，日射波涛上下红。千载英雄鸿去外，六朝形胜雪晴中。携瓶自汲江心水，要试煎茶第一功。","dynasty":"宋代","title":"过杨子江二首其一"}
{"author":"杨万里","content":"江流一直还一曲，淮山一起还一伏。江流不肯放人行，淮山只管留人宿。老夫一出缘秋凉，半涂秋热难禁当。却借楼船须流下，逆风五日殊未央。老夫平生行此世，不自为政听天地。只今未肯放归程，安知天意非奇事。平生爱诵謪仙诗，百诵不熟良独痴。舟中一日诵一首，诵得遍时应得归。","dynasty":"宋代","title":"舟中排闷"}
{"author":"杨万里","content":"待腊惊还过，留年惜欲除。两才三日有，雪更一冬无。游屐妨缘泞，寒威恋为炉。未须排旅闷，犹足助诗娱。","dynasty":"宋代","title":"腊後"}
{"author":"杨万里","content":"剪雪作梅只堪嗅，点蜜如霜新可口。一花自可咽一杯，嚼尽寒花几杯酒。先生清贫似饥蚊，馋涎流到瘦胫根。赣江压糖白於玉，好伴梅花聊当囱。","dynasty":"宋代","title":"夜饮以白糖嚼梅花"}
{"author":"杨万里","content":"竹林深处著禅房，下却疏帘自炷香。书画随宜遮四壁，闲欹瓦枕小藤床。","dynasty":"宋代","title":"题西湖僧房"}
{"author":"杨万里","content":"别去公怀我，诗来我梦公。半轮笠泽月，一信镜湖风。岂有诗名世，而无鬼作穷。管城言晓事，犹欲策元功。","dynasty":"宋代","title":"和陆务观用张季长吏部韵，寄季长兼简老夫补"}
{"author":"杨万里","content":"古城秋後不胜荒，人迹新行一迳长。竹影巳摇将午日，草根犹有夜来霜。","dynasty":"宋代","title":"城头晓步二首"}
{"author":"杨万里","content":"雨後精神退九分，病香愁态不胜春。落阶一寸轻红雪，卷地风来政恼人。","dynasty":"宋代","title":"垂丝海棠半落"}
{"author":"杨万里","content":"溯流浅水刺楼船，百棹千篙祇不前。一夜波声喧到晓，北风气力欲翻天。挂帆未了青泥过，转眼相将玉笥边。无数小舟俱在后，追侬不及指为仙。","dynasty":"宋代","title":"十五日明发石口遇顺风"}
{"author":"杨万里","content":"渔郎载我下峡水，夜寻故人有谭子。柴门竹屋断崖底，艮齐手题咏斋字。巴丘花草一番新，玉笥峰头月半轮。如今政是暮春者，三叹春风舞雩下。","dynasty":"宋代","title":"题峡江谭温父咏齐"}
{"author":"杨万里","content":"晚花特地敛新妆，莫道无情总不妨。中有黄金莲子盏，被人瞥见即深藏。","dynasty":"宋代","title":"瓶中红白二莲五首其三"}
{"author":"杨万里","content":"大年小景真儿戏，郭熙远山闲故纸。东山一塔作毛锥，试点卢溪一溪水。洒出楼前千万峰，一一奔腾入楼里。金华仙翁强解事，攘我楼中新句子。","dynasty":"宋代","title":"题刘子远宴坐画图楼"}
{"author":"杨万里","content":"床根吟夜句冥搜，莎底啼寒泣怨秋。人世如何无苦乐，一般蟋蟀两般愁。","dynasty":"宋代","title":"蛩声三首其二"}
{"author":"杨万里","content":"行尽江南北，於何隐去休。福清好云谷，老子得菟裘。风釆今千古，英灵閟一丘。庭阶俱玉树，仲氏立鳌头。","dynasty":"宋代","title":"林宏才秉义挽辞"}
{"author":"杨万里","content":"一叠青松一叠烟，横铺平野有无间。真成万丈鹅溪绢，画出江西秋晓山。","dynasty":"宋代","title":"烟林晓望二首"}
{"author":"杨万里","content":"可堪衰病两相缠，更苦悬车尚五年。羡杀雨中山上水，留他不住竟皈田。","dynasty":"宋代","title":"发孔镇晨炊漆桥道中纪行十首"}
{"author":"杨万里","content":"西玉南金价则同，帝城相对落花风。人如天上珠星聚，谈到尊中竹叶空。白紵乌纱青宝玦，紫鸾黄鹄碧梧桐。千龄此过还孤往，恨杀灯前欠老翁。","dynasty":"宋代","title":"和章德茂少卿拉馆学之士四人访王德修提干"}
{"author":"杨万里","content":"秋光好处顿胡床，旋唤茶瓯浅著汤。隔树漏天青破碎，惊风度竹碧勿忙。","dynasty":"宋代","title":"城头秋望二首"}
{"author":"杨万里","content":"陈仓金碧夜双斜，一只今栖纪消家。别有飞来矮人国，化成玉树後庭花。","dynasty":"宋代","title":"宿化斜桥，见鸡冠花二首"}
{"author":"杨万里","content":"龙泉二李继谪仙，朝议朝散相后先。凤雏二妙继乃祖，宗儒师儒贤弟昆。手种兔目今几年，日茹叶淘呻断编。阴似王家三树绿，异时官职追前躅。花作唐人八月黄，来岁能书催趣装。","dynasty":"宋代","title":"寄题龙泉李宗儒师儒槐阴书院"}
{"author":"杨万里","content":"同辞官路返乡闾，两驌驦中间以驽。前後顾瞻羞倚玉，支干引从偶连珠。","dynasty":"宋代","title":"益公题三老图二首"}
{"author":"杨万里","content":"山下生愁热不除，山头小立气全苏。自缘著脚高低别，万岳清风岂是无。","dynasty":"宋代","title":"雨後独登舍北山顶"}
{"author":"杨万里","content":"雨到中宵寂不鸣，只闻风拂树梢轻。瓦沟收拾残零水，并作檐间一滴声。","dynasty":"宋代","title":"不寐听雨"}
{"author":"杨万里","content":"油帘雪白日华红，老子良图策俊功。自晒绵裘并衲裤，谁知衣桁是薰笼。绝怜寒菊枯根底，留得残霜过日中。旧说冬乾年定湿，试将今岁试南翁。","dynasty":"宋代","title":"冬至霜晴"}
{"author":"杨万里","content":"新罗上党各宗枝，有两曾参果是非。入手截来花晕紫，闻香已觉玉池肥。旧傅饮子安心妙，新捣珠尘看云飞。珍重故人相问意，为言老矣只思归。","dynasty":"宋代","title":"谢岳大用提举郎中寄茶果药物三首紫团参"}
{"author":"杨万里","content":"君从循州来，却向饶州去。拍天海浪拂日峰，琼尺裁成锦机句。学诗初学陈後山，霜皮脱尽山骨寒。近来别具一双明，要蹈唐人最上关。三春弱柳三秋月，半溪清冰半峰雪。只今六月无此物，君能唤渠来入笔。恰则新莺百啭声，忽有寒蛩终夜鸣。潇湘故人江汉客，为君一夜头尽白。我欠天公诗债多，霜髭捻尽未偿他。君怀玉盘金叵罗，合骑天驷超天河。如何也铸一大错，自古诗人多命薄。黄茅起烟如黄沙，瘴母照永曼陀花。广东之游乐复乐，劝君不如早还家。","dynasty":"宋代","title":"送彭元忠县丞北归"}
{"author":"杨万里","content":"一叶渔船两小童，收篙停棹坐船中。怪生无雨都张伞，不是遮头是使风。","dynasty":"宋代","tags":"古诗三百首，小学古诗，行舟，赞美，儿童","title":"舟过安仁"}
{"author":"杨万里","content":"峡中出了又逢滩，破浪牵船分外难。只是峡山临欲别，此滩留我再看山。","dynasty":"宋代","title":"出真阳峡十首"}
{"author":"杨万里","content":"出门著雨不能皈，借得青蓑著片时。春染万花知了未，云偷千嶂忽何之。","dynasty":"宋代","title":"三月三日雨作遣闷十绝句"}
{"author":"杨万里","content":"淅淅船篷雨点声，疏疏江面縠纹生。石峰斗起三千丈，身在假山园里行。","dynasty":"宋代","title":"过鼓鸣林小雨二首"}
{"author":"杨万里","content":"雨罢蜘蛛却出檐，网丝小减再新添。莫言辛苦无功业，便有飞虫密处粘。","dynasty":"宋代","title":"宿孔镇观雨中蛛丝五首"}
{"author":"杨万里","content":"岭头泉眼一涓流，南入虔州北吉州。只隔中间些子地，水声滴作两乡愁。","dynasty":"宋代","title":"憩分水岭望乡二首"}
{"author":"杨万里","content":"小朵生来便瘦斜，蕊宫桂殿即渠家。只言瘴雨无南雪，为底横枝雪作花。","dynasty":"宋代","title":"西园早梅二首其二"}
{"author":"杨万里","content":"宿酒微醒尚小醺，似痴如病不多欣。深深池沼轻轻雨，独倚栏干看水纹。","dynasty":"宋代","title":"暮春小雨"}
{"author":"杨万里","content":"满船儿女厌江行，我爱江行怕入城。惭愧风师教款曲，为分一舍作三程。","dynasty":"宋代","title":"阻风，泊锺家村。离英州已三日，才行二十里"}
{"author":"杨万里","content":"道是月明星便稀，阿暪此句未为奇。今霄斗柄也不见，一镜孤光天四垂。","dynasty":"宋代","title":"五月十六夜，病中无聊，起来步月五首"}
{"author":"杨万里","content":"桥坏仍泥滑，舟横隔水呼。岸头危径窄，轿子莫人扶。午漏相将里，秋阳未肯无。明知近前店，暗觉展修途。","dynasty":"宋代","title":"甯桥小渡"}
{"author":"杨万里","content":"眉间蜜酒发轻黄，对著诗人不惜香。金作仙衣元自冷，月中仍带一身霜。","dynasty":"宋代","title":"蜡梅四首"}
{"author":"杨万里","content":"行脚宜晴翠，看云恐夕黄。何村不花柳，此社要柴桑。一笑当谁领，同来得许忙。老怀翻作恶，不剩半分狂。","dynasty":"宋代","title":"和文远叔行春"}
{"author":"杨万里","content":"第一山头第一亭，闻名未到负平生。不因王事略小出，那得高人同此行。万里中原青未了，半篙淮水碧无情。登临不觉风烟暮，肠断渔灯隔岸明。","dynasty":"宋代","title":"题盱胎军东南第一山二首"}
{"author":"杨万里","content":"督邮不敌客愁浓，那更秋宵一笛风。公子何曾知许事？旷怀也解与人同。","dynasty":"宋代","title":"宿张家店，壁间有赵民则一绝句，云舍策投床"}
{"author":"杨万里","content":"百滩千港几涛波，聚入真阳也未多。若遣峡山生塞了，不知江水倒流麽？","dynasty":"宋代","title":"过真阳峡六首"}
{"author":"杨万里","content":"书册不可逢，逢得放不得。看得眼昏花，放了还太息。掩卷味方深，岂问忘与忆。是身何曾动，忽然超八极。秪言半窗间，不是华胥国。","dynasty":"宋代","title":"观书"}
{"author":"杨万里","content":"笋如滕薛争长，竹似夷齐独清。只爱锦绷满地，暗林忽两三茎。","dynasty":"宋代","title":"看笋六言"}
{"author":"杨万里","content":"杜家碧山银鱼诗，黄家虎卧龙跳字。六丁难取真寄愁，程家十袭今三世。程家苏家元舅甥，子瞻正辅外弟兄。正辅有孙文百链，笔倒三江胸万卷。公车献策五十篇，玉札国体航化源。远谋小扣囊底智，环词未出海内傅。三年抱璞咸阳市，子虚无因达天帝。如今却买巴峡船，峨眉山月秋正圆。丈夫身健恐不免，即召枚皋未渠晚。","dynasty":"宋代","title":"题眉山程侅所藏山谷写杜诗帖"}
{"author":"杨万里","content":"轻寒瑟瑟入船中，闭却船门下却篷。要得新晴江水落，不应更恨打头风。","dynasty":"宋代","title":"水落二首"}
{"author":"杨万里","content":"危峰上面更危峰，特地无梯上碧空。遥望白云生绝顶，如今身在白云中。","dynasty":"宋代","title":"上岑水岭二首"}
{"author":"杨万里","content":"笔端春草已如生，点缀蛊沙更未停。浅著鹅黄作胡蝶，深将猩血染蜻蜓。","dynasty":"宋代","title":"题萧岳英常州草蛊轴，盖尽师之女朱氏之笔二"}
{"author":"杨万里","content":"雨外风非细，风中雪更飞。夜声吹不尽，寒客卧相依。一醉醒醒了，平生事事非。终年才小款，明日又言归。","dynasty":"宋代","title":"夜宿王才臣斋中，睡觉间风雪大作"}
{"author":"杨万里","content":"向来一雪亦草草，天知诗人眼未饱。相傅南风为雪骨，此言未试吾不膮。胙日忽惊冬作春，暖气吹人软欲倒。惟余桃李未着花，便恐蛰虫偷出窖。南风未了却北风，一夜吹翻青玉昊。今晨冷傍笔管生，似妒吟边事幽计。司寒作意欲再雪，冻雀求哀不容祷。令人还忆柳柳州，解道千山绝飞鸟。谁教爱雪却嫌寒，欢喜十分九烦恼。诗人冻死不足怜，冻死犹应谈雪好。寄声滕六何似休，净尽将云为侬扫。","dynasty":"宋代","title":"次主簿雪韵"}
{"author":"杨万里","content":"灵君觞客滕王家，鳌头仙人作司花。仙人一笑春风起，开尽仙源万桃李。李花冶白桃倡红，坐客桃霞李雪中。仙人半酣舞造化，风吹雨打千花空。嫣香菸色付一扫，病菡残英又嫌老。落花已对春风羞，新花也对春风愁。姚黄魏紫世无种，且据眼前桃李休。","dynasty":"宋代","title":"戏作司花谣呈詹进卿大监郎中"}
{"author":"杨万里","content":"白玉蜂儿绿玉房，蜂房未绽已闻香。蜂儿解醒诗人醉，一嚼清冰一咽霜。","dynasty":"宋代","title":"食莲子三首"}
{"author":"杨万里","content":"圩田岁岁镇逢秋，圩户家家不识愁。夹路垂杨一千里，风流国是太平州。","dynasty":"宋代","title":"过广济圩三首"}
{"author":"杨万里","content":"练练兰溪秀，家家玉树荣。兴安有才子，艮老是先生。师与三冬学，诗专五字城。一官缯祭灶，作麽便铭旌。","dynasty":"宋代","title":"曾伯贡主簿挽诗二首"}
{"author":"杨万里","content":"儿时行乐几时愁，老去情怀懒出游。市上人家重时节，典钗卖钏买灯球。","dynasty":"宋代","title":"郡中上元灯减旧例三之二而又迎送使客七首"}
{"author":"杨万里","content":"瑞香端合谱离骚，有子傅芳韵亦高。失却薰笼红锦被，化为矮树紫樱桃。","dynasty":"宋代","title":"初夏即事十二解"}
{"author":"杨万里","content":"溪水无情知有情，落滩告诉不堪听。前波到此方呜咽，後浪依前作许声。","dynasty":"宋代","title":"小滩三首"}
{"author":"杨万里","content":"北地三接淅，重来四肃霜。日斜秋树转，市散暮船忙。波捲清中白，霞翻紫外黄。汀沙浑换却，不记旧圜方。","dynasty":"宋代","title":"泊樟镇"}
{"author":"杨万里","content":"北门今早顿然清，怀璧操金尽夜行。却有一般可怜底，群偷枉却费家兄。","dynasty":"宋代","title":"十山歌呈太守胡平一"}
{"author":"杨万里","content":"学子可怜生，远来参老子。仁智若为谈，指似秋山水。","dynasty":"宋代","title":"寄题朱元晦武夷精舍十二仁智堂"}
{"author":"杨万里","content":"稿砧不寄大刀头，化作峰头石也愁。岂有心情管风雨，向人弹泪绕天流。","dynasty":"宋代","title":"罗溪望夫岭二首"}
{"author":"杨万里","content":"瘦不缘诗不为春，只教悬罄未教行。清和天理不归去，六月长途作麽生。","dynasty":"宋代","title":"新热送同邸归客有感二首"}
{"author":"杨万里","content":"皈近溪桥东复东，蓼花迎路舞西风。草深一鸟忽飞起，侬不觉他他觉侬。","dynasty":"宋代","title":"晚皈再度西桥四首"}
{"author":"杨万里","content":"鸟衣缁布外无华，白锦中单分外嘉。只麽跳行人不觉，忽然飞起自成花。","dynasty":"宋代","title":"观田中鸲鹆啄粟，因悟象耕鸟耘之说，戏题二"}
{"author":"杨万里","content":"南山十日菊，秋酌有前诺。东省三同舍，山行何用约。也後相丁宁，彼此拨忙著。清晨到刘寺，寸步辄倚薄。望君久未来，细意拣岩岳。上到展绣亭，聊复休倦脚。回览西湖天，向我怀中落。山幽人转孤，境胜情反恶。昔贤愿独往，对影谁与乐。或者欣群游，避喧那可却。我随梁溪叟，觞次饶驩谑。坐无山浦翁，谈间顿萧索。斜阳更待渠，小向灵芝泊。","dynasty":"宋代","title":"刘寺展绣亭上，与尤延之久待京仲远不至，再"}
{"author":"杨万里","content":"尽舫鸣钲野寺钟，暮声惊破翠烟重。好风不解藏天巧，雕碎孤云作数峰。","dynasty":"宋代","title":"雨後晚步郡圃二首"}
{"author":"杨万里","content":"菊后霜前换绣衣，湘南岭北看梅枝。还将方策汗青语，拈出圜扉草绿时。四海几人怜我老，三年两作送君诗。借令贵杀衡阳纸，半幅无妨慰梦思。","dynasty":"宋代","title":"送蔡定夫赴湖南提刑二首其一"}
{"author":"杨万里","content":"寅清堂上初相识，君如玉树逢春碧。滕王阁下重相从，君如天骥追秋风。九州四海王鲁公，有人不减汉八龙。君才况是廊庙具，登庸衣钵亲分付。笋班小试云霄步，州麾妙琢湖山句。君不见西京韦家父子间，阿成官职似阿贤。皇朝吕家也不恶，大申小申相後先。看君一武超韦吕，奄有龟蒙再封鲁。","dynasty":"宋代","title":"寄王用之判府监簿"}
{"author":"杨万里","content":"玉照堂中沦早茶，下临溪水织纹纱。十诗小试春风手，催发溪梅两岸花。","dynasty":"宋代","title":"走笔和张功父玉照堂十绝"}
{"author":"杨万里","content":"秋日非无热，秋霄至竟清。老夫连数夕，露坐到三更。风急星明灭，云行月送迎。追驩追不得，驩却偶然成。","dynasty":"宋代","title":"月台夜坐二首"}
{"author":"杨万里","content":"矮屋炎天不可居，高亭爽气亦元无。小风不被蝉餐却，合有些凉到老夫。","dynasty":"宋代","title":"午热登多稼亭五首"}
{"author":"杨万里","content":"仙人爱雪不嫌寒，挈月来看夜不眠。游遍琼楼霜欲晓，却将玉镜挂青天。","dynasty":"宋代","title":"月夜观雪三首"}
{"author":"杨万里","content":"我家殊未有秋色，君家先得秋消息。西风夜入小池塘，木犀漏泄月中香。一粒粟中香万斛，君看一梢几金粟。门前双桂更作门，路人知是幽人屋。数枝寄我开愁眉，欲状黄香无好诗。君到广寒折一枝，香无雨舨君自知。","dynasty":"宋代","title":"子上弟折赠木犀数枝，走笔谢之"}
{"author":"杨万里","content":"渔舟竟日不知还，水碓无人也不闲。斫却江头一丛柳，当愁无地著江山。","dynasty":"宋代","title":"沙溪江亭"}
{"author":"杨万里","content":"夕凉恰恰好溪行，暮色催人底急生。半路蛙声迎步止，一荧松火隔篱明。","dynasty":"宋代","title":"夏至雨霁与陈履常暮行溪上二首"}
{"author":"杨万里","content":"萧萧淅淅荻花风，惨惨澹澹云物容。欲雪不雪关得侬，得归未归一莞中。年华纵留春巳换，半生作客今何恨。夜来飞霰打僧窗，便恐雪真数尺强。催科不拙亦安出，吾民沥髓不濡骨。边头犀渠未晏眠，天不雨粟地流钱。","dynasty":"宋代","title":"晚立普明寺门，时已过立春，去除夕三日尔，"}
{"author":"杨万里","content":"西玉南金价则同，帝城相对落花风。人如天上珠星聚，谈到尊中竹叶空。白紵乌纱青宝玦，紫鸾黄鹄碧梧桐。千龄此过还孤往，恨杀灯前欠老翁。","dynasty":"宋代","title":"和章德茂少卿拉馆学之士四人访王德修提干"}
{"author":"杨万里","content":"当面峰头些子云，坐看吹作雨纷纷。朝来山路能愁我，今者溪船正要君。远岭轻盈横皱縠，明窗撩乱触惊蚊。犹争新涨一篙碧，遮莫飘萧二十分。","dynasty":"宋代","title":"阊门外登溪船五首"}
{"author":"杨万里","content":"罪过渠侬商略秋，从朝至暮不曾休。莫嫌入夜还休去，自有寒蛩替说愁。","dynasty":"宋代","title":"听蝉八绝句"}
{"author":"杨万里","content":"好风稳送五湖船，万顷银涛半霎间。已入江西犹未觉，忽然对面是西山。","dynasty":"宋代","title":"已至湖尾望见西山三首"}
{"author":"杨万里","content":"虎失驰射殿西偏，一箭穿球不再弯。飞骑新图天上本，龙眠偷得到人间。","dynasty":"宋代","title":"题汪季路所藏李伯时飞骑斫鬃射杨枝及绣球图"}
{"author":"杨万里","content":"浅暖疏寒十日晴，桃花红暗李花明。小蜂扑得浑无益，羽扇徒劳不作声。","dynasty":"宋代","title":"东园晴步二首"}
{"author":"杨万里","content":"祖孙接武禊堂前，风物重新六十年。无恙钧衡旧棠荫，有光台斗继蒲鞭。手提西郭三山月，下照南湖万顷天。不要外人来作记，当家自有笔如椽。","dynasty":"宋代","title":"寄题福帅张子仪尚书禊游堂"}
{"author":"杨万里","content":"建隆家业大于天，庆历春风一万年。廊庙谋谟出童蔡，笑谈京洛博幽燕。白沟旧在鸿沟外，易水今移淮水前。川后年来世情了，一波分护两涯船。","dynasty":"宋代","title":"题盱眙军东南第一山其二"}
{"author":"杨万里","content":"满耳雷声动地来，窥窗银浪打船开。练湖才放一寸水，跳作冰河万雪堆。","dynasty":"宋代","title":"练湖放闸二首"}
{"author":"杨万里","content":"十里江行一日程，出山似被北风嗔。东窗水影西窗月，并照船中不睡人。","dynasty":"宋代","title":"丁酉皿月十日之官毗陵，舟行阻风，宿椆陂江"}
{"author":"杨万里","content":"老来怀抱向谁开，岁晚无花荐一杯。处分新霜且留菊，辟差寒日早开梅。只教诗句清如雪，看得荣名细似埃。管葛诸人端解事，也曾遭我笑渠来。","dynasty":"宋代","title":"晚兴"}
{"author":"杨万里","content":"正是行人肠断时，子规得得向人啼。若能泪得居人脸，始信春愁总为伊。","dynasty":"宋代","title":"过松源，晨炊漆公店"}
{"author":"杨万里","content":"哦诗只道更无题，物物秋来摠是诗。著意染须玄尚白，梳头得虱素成缁。","dynasty":"宋代","title":"戏笔二首"}
{"author":"杨万里","content":"高谢三公府，来耕五亩园。园中有何好，老子笑无言。","dynasty":"宋代","title":"芗林五十咏·南埭"}
{"author":"杨万里","content":"半世缘痴自作劳，万人争处我方逃。怜渠识尽公卿得，一马归来骨转高。","dynasty":"宋代","title":"和谢昌国送管相士韵"}
{"author":"杨万里","content":"著尽工夫是化工，不关春雨更春风。已拼腻粉涂双蝶，更费雌黄滴一蜂。","dynasty":"宋代","title":"春兴"}
{"author":"杨万里","content":"学成不必要心斋，眼到前脩脚自偕。挽住春风还独笑，更无一物可装怀。","dynasty":"宋代","title":"和张器先十绝其九"}
{"author":"杨万里","content":"昔人只解笑移山，未信移山不作难。一昨月山三里外，先生掇取近栏干。","dynasty":"宋代","title":"寄题喻叔奇国傅郎中园亭二十六咏月山"}
{"author":"杨万里","content":"小市寒仍静，斜阳澹欲脯。偶看平野去，不是远山无。处处遮船住，家家有酒酟。朱楼临碧水，曾驻玉銮舆。","dynasty":"宋代","title":"暮经新丰市，望远山"}
{"author":"杨万里","content":"荔支园园花，寒食日日雨。先生老多病，颇已疏绿醑。儿童喜时节，笑语治樽俎。南烹俱前陈，北杲亦草具。蝤蛑方绝甘，笋蕨未作苦。先生欲独醒，儿意难多拒。初心且一杯，三杯亦漫许。醒时本强饮，醉後忽快举。一杯至三杯，一二三四五。偶然问儿辈，卒爵是何处。儿言翁但醉，已忘酒巡数。","dynasty":"宋代","title":"寒食对酒"}
{"author":"杨万里","content":"御柳梢头晚不风，官梅面上雪都融。如何阊阖新春夜，顿有芙蕖满眼红。十里沙河人最闹，三千世界月方中。买灯莫费东坡纸，今岁鳌山不入宫。","dynasty":"宋代","title":"和陈蹇叔郎中乙已上元晴和"}
{"author":"杨万里","content":"画工吮笔画常州，老子来看却自羞。若遣此图还解语，道侬调戏几君侯。","dynasty":"宋代","title":"看尽常州图迎新太守"}
{"author":"杨万里","content":"江梅去去木犀晚，萱草石榴刺人眼。抹利独立幽更佳，龙涎避香雪避花。朝来无热夜凉甚，急遣山童问花信。一枝带雨折来归，走送诗人觅好诗。","dynasty":"宋代","title":"送抹利花与庆长"}
{"author":"杨万里","content":"道是冰销快水程，不知青女解藏冰。芦花多处竹阴底，砌作瑶堤不计层。","dynasty":"宋代","title":"午过横林，回望惠山二首"}
{"author":"杨万里","content":"雪吹醉面不知寒，信脚千山与万山。天甃琼街三十里，更飞柳絮与君看。","dynasty":"宋代","title":"十二月二十七日大雪中过吉水小盘渡西归三首"}
{"author":"杨万里","content":"作者于今星样稀，凄其望古驷难追。空弃孤竹陶元亮，玉佩琼琚杜拾遗。自笑金秋如嬾妇，可能击鼓和冯夷。报章才作南金直，惭愧君家丙蒿诗。","dynasty":"宋代","title":"张功父索余近诗，余以南海、朝天二集示之，"}
{"author":"杨万里","content":"园花皆手植，梅蕊独禁寒。色与香无价，飞和雪作团。数枝横翠竹，一夜绕朱栏。不惜吟边苦，收将句里看。","dynasty":"宋代","title":"和罗巨济山居十咏其五"}
{"author":"杨万里","content":"牛头定何向，牛尾定何指。我不炙汝心，我不穿汝鼻。如何不许见全牛？雾隐云藏若相避。行行上牛背，上下三十里。一雨生新泥，寸步不自致。胡不去作牵牛星，渴饮银河天上水。胡不去作帝藉牛，天田春风牵黛耜。却来蛮村天尽头，塞路长遣行人愁。夕阳芳草只依旧，瘦牛何苦年年瘦。","dynasty":"宋代","title":"题瘦牛岭"}
{"author":"杨万里","content":"守劲无遣暖，晴行失老怀。叶飞枫骨立，萍尽沼乔开。路好仍回首，泥残敢放鞋。登临不须尽，留眼要重来。","dynasty":"宋代","title":"城上野步用辘轳体"}
{"author":"杨万里","content":"泊船光口荐晨炊，野饭匆匆不整齐。新摘柚花熏熟水，旋捞莴苣浥生虀。尽教坡老食无肉，未害山公醉似泥。过了真阳到清远，好山自足乐人饥。","dynasty":"宋代","title":"晨炊光口砦"}
{"author":"杨万里","content":"樱桃一雨半雕零，更与黄鹂翠羽争。计会小风留紫脆，殷勤落日弄红明。摘来珠颗光如湿，走下金盘不待倾。天上荐新旧分赐，儿童犹解忆寅清。","dynasty":"宋代","title":"樱桃"}
{"author":"杨万里","content":"新诗不但不饶侬，便恐除何立下风。每与胜谈千古事。不知推拔尽炉红。生儿底巧翁何恨，得子销愁我未穷。剩欲苛留老三迳，念渠何罪亦山中。","dynasty":"宋代","title":"和王才臣"}
{"author":"杨万里","content":"厌听点滴井边桐，起看空蒙一望中。横著东山三十里，真珠帘外翠屏风。","dynasty":"宋代","title":"秋雨叹十解"}
{"author":"杨万里","content":"晓过新桥启轿窗，要看春水弄春光。东风作意惊诗眼，搅乱垂杨两岸黄。","dynasty":"宋代","title":"过秦淮"}
{"author":"杨万里","content":"去岁游春屧，苔痕故可寻。人家随岸远，塔影落湖深。","dynasty":"宋代","title":"人日出游湖上十首"}
{"author":"杨万里","content":"双松树子碧团栾，红锦缠头白锦冠。尽放花枝过墙去，不妨分与路人看。","dynasty":"宋代","title":"东园墙隅双松可爱，栽酴醾、金沙以绕其上"}
{"author":"杨万里","content":"欲与东风说，休吹堕絮飞。吾行正无定，魂梦岂忘归。花暖能醺眼，山浓欲染衣。只嫌春已老，此景也应稀。","dynasty":"宋代","title":"和仲良春晚即事五首其三"}
{"author":"杨万里","content":"若道寻春被雨催，如何随处两三杯。晚晴晓雨如翻手，有底亏侬不好来。","dynasty":"宋代","title":"寒食雨中，同舍约游天竺，得十六绝句呈陆务"}
{"author":"杨万里","content":"携家度岭夜乘槎，小泊凌江水北涯。二月山城无菜把，一年春事又杨花。举头海国星辰近，回顾梅山草树遮。客子相逢闻好语，看山只欠到南华。","dynasty":"宋代","title":"题南雄驿外计堂"}
{"author":"杨万里","content":"朝来入峡闷船迟，也有欣然出峡时。山色亦如人送客，送行倦了自应归。","dynasty":"宋代","title":"出蛱二首其一"}
{"author":"杨万里","content":"老稚都眠我独醒，寒灯半点伴三更。双花忽作蜻蜓眼，孤焰仍悬玉胆瓶。","dynasty":"宋代","title":"寒灯"}
{"author":"杨万里","content":"陈仓金碧夜双斜，一只今栖纪消家。别有飞来矮人国，化成玉树後庭花。","dynasty":"宋代","title":"宿化斜桥，见鸡冠花二首"}
{"author":"杨万里","content":"小树手初种，当年花便稠。拣枝那忍折，绕径秪成愁。淡了犹红在，留渠肯住不。无端万银竹，判却一春休。","dynasty":"宋代","title":"後圃杏花"}
{"author":"杨万里","content":"公家文公天斗星，可双孟氏再六经。姓名不上凌烟去，只与日月争光明。君家魏国天一柱，柱天无倾日无雾。唯天唯尧唯永昭，皋且以还俱避路。只今百年三百年，文献衣被芝与兰。华文使者典刑存，一生流坎晚乃骞。台家拔士兼人门，如君两有今谁先。德星缯照翼轸地，寒士驩呼细民喜。锺山石城何物神，夺与东民天不嗔。寄语东民也未稳，渠是鸾台凤阁人。","dynasty":"宋代","title":"送韩漕华文移节江东"}
{"author":"杨万里","content":"晓烟横抹碧山隅，只在松梢疋练如。作意行前寻一看，远浓近淡忽都无。","dynasty":"宋代","title":"晓行山烟"}
{"author":"杨万里","content":"秋气集南涧，清风来故人。遗我一端绮，桃李不成春。大句干元造，高词媲皇坟。百衲收寸锦，一字买堪贫。苦恨邻里间，良觌渺无因。今日是何朝，始闻扣柴荆。黄菊有佳色，寒水各依痕。且共欢此饮，重与细论文。何以报佳惠，山中有白云。","dynasty":"宋代","title":"胡季亨赠集句古风，效其体奉酬"}
{"author":"杨万里","content":"千官拜舞仰虚皇，奉上瑶池万寿觞。殿上双傅送御酒，槛前一曲绕虹梁。","dynasty":"宋代","title":"正月五日以送伴借官侍宴集英殿十口号"}
{"author":"杨万里","content":"前夕三更月落时，东风巳动万花知。江梅端合先交割，春色如何未探支。只欠梁溪水柱句，追还和靖暗香诗。家剩有葱根一指，不把琼酥滴一枝。","dynasty":"宋代","title":"立春後一日和张功父园梅未花之韵"}
{"author":"杨万里","content":"春被梅花抵死催，今年春向去年回。春回十日梅初觉，一夜商量一并开。","dynasty":"宋代","title":"正月三日骤暖多稼亭前梅花盛开四首"}
{"author":"杨万里","content":"一色三军雪染衣，拔山气力陡然衰。三王事业无多子，却是良平不得知。","dynasty":"宋代","title":"三老董公"}
{"author":"杨万里","content":"酒客来中散，诗僧约惠勤。共听茅屋雨，添炷憓山云。万事休多问，三杯且一醺。君看醉中语，不琢自成文。","dynasty":"宋代","title":"和罗巨济山居十咏"}
{"author":"杨万里","content":"补种杉松径已成，泥乾尘净正堪行。草芽并作伤心碧，只欠先生屐子声。","dynasty":"宋代","title":"庚戌正月三日约同舍游西湖十首其六"}
{"author":"杨万里","content":"病身兀兀意昏昏，急挂东窗避夕矄。坐看云生还有雨，忽然雨止并无云。","dynasty":"宋代","title":"病疟无聊"}
{"author":"杨万里","content":"官缚春无分，髯疏雪更欺。云间随词客，事外得心期。我老诗全退，君才句总宜。一生非浪苦，酱瓿会相知。","dynasty":"宋代","title":"和陆务观惠五言"}
{"author":"杨万里","content":"断肠浪说贺方回，未抵秦郎翦水才。欲向湖边问遗唱，鸳鸯鹦鹉两相推。","dynasty":"宋代","title":"湖天暮景五首"}
{"author":"杨万里","content":"秦帝东巡渡浙江，中流风紧墬书囊。至今收得磨残墨，犹带宫车载鲍香。","dynasty":"宋代","title":"乌贼鱼"}
{"author":"杨万里","content":"长亭短亭三复五，总是儿时行底路。尚忆天寒日小黄，先君前行我後顾。如今悲不为涂穷，病雁孤飞失老鸿。三年闭户松风里，行路又还从此始。","dynasty":"宋代","title":"濠原路中"}
{"author":"杨万里","content":"五出桃花千叶绯，团栾绕树间芳菲。攀来欲折还休去，看到残红教自飞。","dynasty":"宋代","title":"中和节日步东园三首"}
{"author":"杨万里","content":"乾鹊平生浪苦辛，一年卜筑一番新。如何月下空三匝，宅子还将住别人。","dynasty":"宋代","title":"鹊菅巢既成为鸠所据"}
{"author":"杨万里","content":"饭罢来窥园，晴路忽流水。石子净无尘，一一湿如洗。夜来元无雨，霜消痕尚尔。稚子有素约，杖屦从我戏。老夫偶独先，稚子久不至。初心一何乐，中路惨不喜。怅望行复歇，回顾亦三四。行逢木蕖开，攀翻嗅霜蕊。","dynasty":"宋代","title":"行圃"}
{"author":"杨万里","content":"破晓篙师报放船，今朝不似昨朝寒。梦中草草披衣起，爱看轻舟下急滩。","dynasty":"宋代","title":"明发阶口岸下"}
{"author":"杨万里","content":"石壁仍丛竹，江亭更小楼。滩声清客梦，灯影动诗愁。春日已虚过，元宵年又休。谁令不行乐，蹙破两眉头。","dynasty":"宋代","title":"又题郑店立春後一日"}
{"author":"杨万里","content":"说尽山寒未识寒，此间寒不是人间。岩崖泉冻琉璃涧，冰雪云封翡翠山。一檐衣裳都著尽，两边窗子更深关。耸肩缩颈仍呵手，无策能温两脚顽。","dynasty":"宋代","title":"过胡骆坑二首"}
{"author":"杨万里","content":"岭下看山似伏涛，见人上岭旋争豪。一登一陟一回顾，我脚高时他更高。","dynasty":"宋代","tags":"抒情","title":"过上湖岭望招贤江南北山"}
{"author":"杨万里","content":"黄金牓揭集芳园，只隔墙头便是天。西母云车寒未降，莺花作意辨新年。","dynasty":"宋代","title":"庚戍正月三，约同舍游西湖十首"}
{"author":"杨万里","content":"手种琅玕劣十年，今年新笋不胜繁。不知明早添多少，日暮闲来数一番。","dynasty":"宋代","title":"尚长道十年离索杯酒话旧，怃然若隔世，醉笔"}
{"author":"杨万里","content":"雨催杖屦却瀀回，卷上疏帘眼顿开。十里湖光平似镜，柳梢梢外一船来。","dynasty":"宋代","title":"上已同沈虞卿、尤延之、王顺伯、林景思游湖"}
{"author":"杨万里","content":"梅雨芹泥路不佳，闷来小歇野人家。绿萍池沼垂杨里，初见芙蕖第一花。","dynasty":"宋代","title":"将至建昌"}
{"author":"杨万里","content":"灯火三更雨，诗书一古琴。惟愁脚力软，未必圣门深。莫笑云端树，初如涧底针。不应将一第，用破半生心。","dynasty":"宋代","title":"题刘朝英进斋"}
{"author":"杨万里","content":"家家砌下过清泉，寺寺云边占碧山。走马来看已心醒，更教选胜佳中间。","dynasty":"宋代","title":"庚戍正月三，约同舍游西湖十首"}
{"author":"杨万里","content":"一色河边卖酒家，于中酒客一家多。青帘不饮能样醉，弄杀霜风舞杀它。","dynasty":"宋代","title":"夜泊平望二首其二"}
{"author":"杨万里","content":"孝庙深知已，今皇正宰官。一言能定国，二圣得重懽。立节山相似，容人海未宽。至今死诸葛，虏使胆犹寒。","dynasty":"宋代","title":"近故太师左丞相魏国文忠京公挽歌辞三首"}
{"author":"杨万里","content":"五日银丝织一笼，金鸟捉取送笼中。知谁放在扶桑树，秪怪满溪烟浪红。","dynasty":"宋代","title":"舟过城门村，清晓雨止日出五首"}
{"author":"杨万里","content":"浩翁曲肱一浩斋，焉吞廊庙与蒿莱。此翁定复死不死，旧斋又新有贤子。斋前种树初如椽，如今过云欲造天。作人谁无半点气，草动风惊便心醉。回山倒海不关身，古人与我各何人。杉溪老人是翁友，拈出问渠渠领否。","dynasty":"宋代","title":"题周鲠臣浩斋"}
{"author":"杨万里","content":"染练江山宿雨馀，枝枝叶叶润如酥。丝窠璎珞消多少，破费天公百斛珠。","dynasty":"宋代","title":"晓炊黄竹庄三首其一"}
{"author":"杨万里","content":"白莲半莟未开时，看作红莲更不疑。到得欲开浑别了，玉肤洗退淡胭脂。","dynasty":"宋代","title":"瓶中红白二莲五首其四"}
{"author":"杨万里","content":"人怨花迟发，天教暖早催。不知要催落，却道是催开。","dynasty":"宋代","title":"甲子初春即事六首"}
{"author":"杨万里","content":"几许春才好，谁令绿遽深。风光曾著眼，时序只惊心。永日便甘寝，羁怀怯苦吟。春归犹作客，晴少更多阴。","dynasty":"宋代","title":"和仲良春晚即事五首其一"}
{"author":"杨万里","content":"船行尽缓底须忙，诗卷聊堪度日长。瓶里抽花偷触鼻，忽然将谓是烧香。","dynasty":"宋代","title":"出峡二首"}
{"author":"杨万里","content":"骨相玲珑透八窗，花头倒挂紫荷香。绕身无数青罗扇，风不来时也不凉。","dynasty":"宋代","title":"芭蕉三首"}
{"author":"杨万里","content":"道合从人笑，情亲觉别难。得朋何恨晚，到老几相看。世路今逾窄，吾徒却处宽。此心各相勉，不但道加餐。","dynasty":"宋代","title":"别吴教授景衡"}
{"author":"杨万里","content":"练练兰溪秀，家家玉树荣。兴安有才子，艮老是先生。师与三冬学，诗专五字城。一官缯祭灶，作麽便铭旌。","dynasty":"宋代","title":"曾伯贡主簿挽诗二首"}
{"author":"杨万里","content":"只争一水是江淮，日暮风高云不开。白鹭倦飞波政阔，都从淮上过江来。","dynasty":"宋代","title":"江天暮景有叹二首"}
{"author":"杨万里","content":"天公分付水生涯，从小教他蹈浪花。煮蟹当粮那识米，缉蕉为布不须纱。夜来春涨吞沙觜，急遣儿童斸荻芽。自笑平生老行路，银山堆里正浮家。","dynasty":"宋代","title":"蜑户"}
{"author":"杨万里","content":"笋舆路转崖欹倾，只闻满山泉水鸣。卷书急看已半失，眼不停注耳细听。石如铁色黑，壁立镜面平。水从镜面一飞下，蕲笛织簟风漪生。石知水力倦半壁，锺作天一泓水行。到此欲小憩，後水忽至前水惊。分清裂白两泒出，跳珠跃雪双龙争。不知落处深几许，千丈井底碎玉声。安得好事者，泉上作小亭。酿泉为酒不用麴，春风吹作蒲萄绿。醉写泉声入枯木，何处更寻响泉曲。","dynasty":"宋代","title":"题兴宁县东文岭瀑泉，在夜明场驿之东"}
{"author":"杨万里","content":"仙人白日上青冥，千载如闻月下笙。南北万山俱在下，中间一水独穿城。江西个是绝奇处，天下几多虚得名。滕阁孤台非不好，祇缘犹带市朝声。","dynasty":"宋代","title":"留题碧落堂"}
{"author":"杨万里","content":"小摘梅花篸玉壶，旋糟熊掌削琼肤。灯前雪衣新醅熟，放却先生不醉无。","dynasty":"宋代","title":"探梅偶李判官馈熊掌"}
{"author":"杨万里","content":"散云作雾恰昏昏，收雾依前复作云。一面红金大圆镜，尽销云雾照乾坤。","dynasty":"宋代","title":"日出"}
{"author":"杨万里","content":"衣染龙涎与麝脐，裁云剪月作冰肌。小瓶雪水无多子，只篸横斜一两枝。","dynasty":"宋代","title":"昌英知县叔作岁坐上，赋瓶里梅花，时坐上九"}
{"author":"杨万里","content":"归路元无远，行人倦自迟。野香寒蝶聚，秋色老枫知。得得逢清荫，休休憩片时。江山岂无意，邀我觅新诗。","dynasty":"宋代","title":"丰山小憩"}
{"author":"杨万里","content":"冬夜嫌长只望春，春宵又永更何言。睫梢强合终无睡，脚底相摩也不温。竟夕松风听到晓，忽明灯火看来昏。拥紬却起蒙头坐，顾影真成一病猿。","dynasty":"宋代","title":"十二月二十七日立春夜不寐"}
{"author":"杨万里","content":"肩舆九步十颀欹，下有冰可不敢窥。冰上水禽行似箭，忽逢缺处得鱼儿。","dynasty":"宋代","title":"雪中送客过清水闸二首"}
{"author":"杨万里","content":"今代宗英政骏贤，同居江介更同年。别来十载长相忆，新听千诗喜欲颠。爽似月华秋艳艳，韵如荷叶夏田田。吹灯把翫舒还卷，老眼惺松夜不眠。","dynasty":"宋代","title":"和赵稷目惠诗轴"}
{"author":"杨万里","content":"星芒欲灭天风急，月轮犹带银河湿。青女椎冰作冷霜，吹到璇闺飞不入。苎罗山下浣纱人，万妃无色抵一身。娇余贵极醉玉较，强为君王蹈锦絪。","dynasty":"宋代","title":"白紵歌舞四时词秋"}
{"author":"杨万里","content":"手种名花梦亦随，一年年望好花枝。为花去草优饶处，两袖青苔十指泥。","dynasty":"宋代","title":"为牡丹去草"}
{"author":"杨万里","content":"山长百里玉孱颜，百里何缘尽好山。只是县前青一簇，九芙蓉出五云间。","dynasty":"宋代","title":"过青阳县，望九华山，云中不真。来早大露，"}
{"author":"杨万里","content":"爱日曛人欲睡昏，自匀嫩火炷炉薰。蜘蛛已去惟存网，犹罥窗间一只蚊。","dynasty":"宋代","title":"昼倦"}
{"author":"杨万里","content":"四面花光合，一身香雾红。忽从霞绮上，跳下锦城中。","dynasty":"宋代","title":"二月十四日晓起看海棠八首"}
{"author":"杨万里","content":"君入脩门才一见，我出脩门风刮面。归来急问有新诗，句句举似君不疑。殿门握手冠缨绝，炯如云破瞻秋月。老怀勃郁久不开，为君倾豁情既竭。君诗元自过黄初，古雅可敬丽可娱。诗坛端是一敌国，乃不自惜下取予。向来交游半生死，悼往喜今同彼此。老夫懒性不便书，毛颖为君浴清泚。圣贤何时同一中，纵谈社燕与秋鸿。芒鞋藤杖寻春风，天竺灵隐九里松。古来乐事天悭与，怪珍未必逢良贾。即今又欲驾官船，淮水中流送归虏。金山独上妙高台，再与海若相诙谐。归时藉手无一字，教君笑杀老诚斋。","dynasty":"宋代","title":"和丘宗卿赠长句之韵"}
{"author":"杨万里","content":"何人双赠水精瓶，梅花数枝瓶底生。瘦枝尚带折痕在，隔瓶照见透骨明。大枝开尽花如雪，小枝未开更清绝。争从瓶口迸出来，其柰堪看不堪掇。人言水精初出万壑时，欲凝未凝如冻脂。上有江海花正盛，吹折数枝堕寒镜。玉工割取到人问，琢出瓶子和梅看。至今犹有未疑处，瓶里水珠走来去。只愁窗外春日红，瓶子化作亡是公。","dynasty":"宋代","title":"梅花数枝，篸两小瓷瓶。雪寒一夜，二瓶冻裂"}
{"author":"杨万里","content":"老夫不及朱师古，纳却太常少卿得潼府。老夫不及张约斋，乞得华州仙观名云台。金印如斗床满笏，富贵何曾膏白骨。一世穷忙为阿谁，终日逢人皱两眉。卖身长须仍赤脚，忍面墦问乞东郭。添丁德曜喜欲颠，孤竹一簟真个错。张君有他复有田，朱君归去无一钱。老夫老矣不归去，五柳先生应笑汝。","dynasty":"宋代","title":"张功父请祠甚力，得之，简以长句"}
{"author":"杨万里","content":"霜挟清寒冻杀人，袖中十指怯头巾。金篦落地拾不得，却是穿窗晓日痕。","dynasty":"宋代","title":"晓起"}
{"author":"杨万里","content":"老里心情客里怀，逢花不饮若为开。虚名身後真何用？更判生前酒一杯。","dynasty":"宋代","title":"和彭仲庄对牡丹止酒哦二首"}
{"author":"杨万里","content":"小立层台岸幅巾，除莺作伴更无人。晓风草草君知麽？不为高荷惜水银。","dynasty":"宋代","title":"六月九日晓登连天观"}
{"author":"杨万里","content":"才入漂水界，休教勤吏民。是谁差堠子，久立待车尘。苔藓今仍古，风霜秋复春。不知双与只，迎送几行人。","dynasty":"宋代","title":"入漂水界阅堠子"}
{"author":"杨万里","content":"红红紫紫尽纭纭，韵处终输廋岭君。未说王花水雪骨，新阴先绿半春云。","dynasty":"宋代","title":"走笔和张功父玉照堂十绝"}
{"author":"杨万里","content":"年年四月初八日，水沉汤浴黄金佛。今年大阬当此时，真珠水洗白玉儿。吾家英杰相间起，胄出关西老夫颞。公家宣和中大夫，大江之西推名儒。六十年来谁继渠，愿儿长成读祖书，再起门户光乡闾。","dynasty":"宋代","title":"贺必远叔四月八日洗儿"}
{"author":"杨万里","content":"玉帝愁闻早，雷公怒见须。搜龙无嚲处，倒海不遗余。稻里云初活，荞梢雪再铺。老农啼又笑，欲去且安居。","dynasty":"宋代","title":"九月三日喜雨，盖不雨四十日矣"}
{"author":"杨万里","content":"山路婷婷小树梅，为谁零落为谁开。多情也恨无人赏，故遣低枝拂面来。","dynasty":"宋代","title":"明发房溪二首"}
{"author":"杨万里","content":"小寺深门一迳斜，绕身萦面总烟霞。低低檐入低低树，小小盆盛小小花。经藏中间看佛尽，竹林外面是人家。山僧笑道知侬渴，其实迎宾例沦茶。","dynasty":"宋代","title":"题水月寺寒秀轩"}
{"author":"杨万里","content":"妇节今安仰，斯人古有光。鸡鸣不知雨，荠茂独凌霜。未拜金花诰，空悲玉树郎。藤舆帘蹙绣，无复出萱堂。","dynasty":"宋代","title":"郭汉卿母挽诗"}
{"author":"杨万里","content":"旧雨新更寒，昼歇夜复陨。我行十日泥，屦迹故未泯。吟声正酸苦，已似琴促轸。更遭雪作祟，不由弦不紧。与公无诗债，何得便见窘？半生领盛名，一面辱倾囷。眼底过浮云，谁见柳下悯？觅句许奇阴，有底恼肝肾。开怀爱我多，落笔为渠尽。独怜禾头湿，可叹不可哂。","dynasty":"宋代","title":"和吴伯承提宫孟冬风雨"}
{"author":"杨万里","content":"暑天寒果饤来馊，水果清于木果休。莲入新秋何便瘦，菱沉到底竟能浮。山泉酿酒香仍冽，野蔌堆盘爽更幽。方丈食前非不爱，风蝉一腹饱诗愁。","dynasty":"宋代","title":"晚酌"}
{"author":"杨万里","content":"子在人每憎，子亡憎者恻。自吾失此友，但觉生意息。犹解梦里来，岂子余此忆。死生知有无，贤圣或未测。浑作白日看，不记夜许黑。尚怜紫弯姿，未举先折翼。只惊玊雪容，冷面带古色。梦泪觉犹湿，悲罢喜有得。","dynasty":"宋代","title":"梦亡友黄世永梦中犹喜谈佛既觉感念不巳因和"}
{"author":"杨万里","content":"儿郎辛苦莫呼天，一日修圩一岁眠。六七月头无点雨，试登高处望圩田。","dynasty":"宋代","title":"圩丁词十解"}
{"author":"杨万里","content":"灯火三更雨，诗书一古琴。惟愁脚力软，未必圣门深。莫笑云端树，初如涧底针。不应将一第，用破半生心。","dynasty":"宋代","title":"题刘朝英进齐"}
{"author":"杨万里","content":"诸弟山行归意忙，老夫雪卧病身僵。维风及雨岁云暮，不醉无归夜未央。五盏更搀三盏么，四更偏觉五更长。也知柏酒明朝近，且为梅花尽此觞。","dynasty":"宋代","title":"除夕留子上伯玉子西小酌"}
{"author":"杨万里","content":"竹边台榭水边亭，不要人随只独行。乍暖柳条无气力，淡晴花影不分明。一番过雨来幽径，无数新禽有喜声。只欠翠纱红映肉，两年寒食负先生。","dynasty":"宋代","title":"春晴怀故园海棠二首其二"}
{"author":"杨万里","content":"蒻篷旧屋雨声乾，芦???新檐暖日眠。枕底席边俱绿水，脚根头上两青天。","dynasty":"宋代","title":"小舟晚兴四首"}
{"author":"杨万里","content":"越绝诸杨盛一时，与侬瓜葛不曾知。老夫自笑吾襄矣，此客何从梦见之。也解过江寻德祖，政缘作尹是丘迟。渠伊不是南村泒，未分先驱事荔支。","dynasty":"宋代","title":"七字谢绍兴帅丘宗卿惠杨梅二首"}
{"author":"杨万里","content":"提壶劝我饮，杜鹃劝我归。不如布榖子，劝我勤耘耔。我少贫且贱，不但无置锥。笔耒垦纸田，黑水导墨池。借令字堪煮，识字亦几希。啼饥如不闻，饥惯自不啼。骏奔三十年，辛勤竟何为。发从道涂白，面为风雪黧。夜来白沙滩，老命轻如丝。洪涛舞一叶，呼天叫神只。生全乃偶然，人力初何施。晓闻布榖声，如在故山时。坐令万感集，初悟半世非。一险靡不悔，数悔庸何追。有田不归耕，布榖真吾师。","dynasty":"宋代","title":"明发白沙滩闻布榖有感"}
{"author":"杨万里","content":"天台山秀古多贤，晚向池塘识惠连。十载江湖州县底，一言金石冕旒前。方陪廷尉甘棠舍，又赋皇业小雅篇。拾得澄江春草句，端能染寄仄厘牋。","dynasty":"宋代","title":"送谢子肃提举寺丞二首"}
{"author":"杨万里","content":"风骚坛上径雄趋，不作俳辞笑矣乎。纸落云烟看醉旭，气含蔬笋薄僧殊。夜来霜月千家满，雨後风埃半点无。安得与君幽讨去，一觞一咏恼西湖。","dynasty":"宋代","title":"和徐衡仲惠诗"}
{"author":"杨万里","content":"明发山溪一雨馀，昨来暑气半分无。何人道是三衢远，挂起东风十幅蒲。","dynasty":"宋代","title":"过安仁市得风挂帆二首其一"}
{"author":"杨万里","content":"苔阶滴雨翠方浓，须把寒珠溅鹿葱。梅子犹粘雪前蕊，海棠生恨夜来风。","dynasty":"宋代","title":"清明雨寒八首其五"}
{"author":"杨万里","content":"两年三度过垂虹，每过垂虹每雪中。要与鲈鱼偿旧债，不应张翰独秋风。买来一尾那嫌少，尚有杯羹慰老穷。秪是蒪丝无觅处，仰天大笑笑天公。","dynasty":"宋代","title":"鲈鱼"}
{"author":"杨万里","content":"晴边雨后麦秋时，风色轻轻日色微。已隔深溪仍蘸水，却教人折野蔷薇。","dynasty":"宋代","title":"午憩二首其二"}
{"author":"杨万里","content":"红残绿暗已多时，路上山花也则稀。藞苴余春还子细，燕脂浓抹野蔷薇。","dynasty":"宋代","title":"野蔷薇"}
{"author":"杨万里","content":"入山无路出无门，鸟语猿声更断魂。当处迷涂何处问，一溪引我得前村。","dynasty":"宋代","title":"过五里迳三首"}
{"author":"杨万里","content":"一叶渔船两小童，收篙停棹坐船中。怪生无雨都张伞，不是遮头是使风。","dynasty":"宋代","tags":"古诗三百首，小学古诗，行舟，赞美，儿童","title":"舟过安仁"}
{"author":"杨万里","content":"後炭前炉便是窑，饶君是铁也教销。不须泉下火山狱，新制人间法外条。今日晴明殊可喜，病夫意绪自无聊。看来只欠刀圭药，脚蹈层冰雪没腰。","dynasty":"宋代","title":"谒范参政并赴袁起岩，郡会坐中炽炭周围，遂"}
{"author":"杨万里","content":"庐陵山水说西昌，天遣金华印此邦。诗本道他将取去，如何遗下一澄江？","dynasty":"宋代","title":"之官五羊，过太和县登快阁，观山谷石刻，赋"}
{"author":"杨万里","content":"湖暖开冰已借春，山晴留雪要娱人。昨游未当清奇在，路冻重来眼却新。","dynasty":"宋代","title":"同岳大用抚干雪後游西湖，早饭显明寺。步至"}
{"author":"杨万里","content":"红锦芙蓉碧牡丹，今番灯火减前番。雪泥没滕霜风紧，也有游人看上元。","dynasty":"宋代","title":"郡中上元灯减旧例三之二而又迎送使客七首"}
{"author":"杨万里","content":"昌歜佳辰风自南，黄梅酿出两鬖鬖。绮琴绣遐能分外，报不如仪独不惭。","dynasty":"宋代","title":"和岩州添倅赵彦先寄四绝句"}
{"author":"杨万里","content":"休日呼儿上古城，胡床何处不随行。莫嫌一阵东风恶，分外教他数日晴。","dynasty":"宋代","title":"休日城上三首"}
{"author":"杨万里","content":"南海人从东海归，新诗到日恰梅时。捻梅细比新诗看，未必梅花瘦似诗。","dynasty":"宋代","title":"遣骑问讯范明州参政，报章寄二绝句和韵谢之"}
{"author":"杨万里","content":"儿牵黄犊父担犁，社鼓迎神簇纸旗。不是丰年那得此，今春大胜去春时。","dynasty":"宋代","title":"上元前一日，游东国看红梅右题停罢坊场图三"}
{"author":"杨万里","content":"越王台上落花春，一掬山光两袖尘。随分杯盘随处醉，自怜不及蹈青人。","dynasty":"宋代","title":"三月晦日游越王台二首"}
{"author":"杨万里","content":"周郎昨赞元戎幕，夜眺秦川登剑阁。函关不用一丸泥，谈笑生风扫河洛。君王尺一唤渠回，贮之凤阁与鸾台。不赞元戎赞丞相，笔补造化裨盐梅。龙媒志在横八极，天闲玉鞯羁不得。又挥白羽岸纶巾，却去武昌寻赤壁。一览亭前山月明，志功堂下大江横。前称公瑾後元吉，君家世有千人英。公瑾小乔在何许，元吉小蛮花解语。看君一箭落胡星，如皋一笑倾人城。金印如斗带万钉，何人为作燕然铭。","dynasty":"宋代","title":"寄题周元吉湖北漕司志功堂"}
{"author":"杨万里","content":"说露谈风有典章，咏秋吟复入宫商。蝉声无一些烦恼，自是愁人枉断肠。","dynasty":"宋代","title":"听蝉八绝句"}
{"author":"杨万里","content":"和靖先生坟巳荒，空余松竹故苍苍。王孙自洗鸬鹚扚，满酌真珠酹一觞。","dynasty":"宋代","title":"赵逵明大社四月一日招游西湖十首"}
{"author":"杨万里","content":"鬓秃犹云少，书多却道穷。柴门疏竹处，茅屋万山中。幽梦时能忆，闲题底要工。不知蝉报夏，为复自吟风。","dynasty":"宋代","title":"山居"}
{"author":"杨万里","content":"豺虎深交雁鹜行，到官管取汝无妨。只将剽劫为喧闹，喝放归来尽陆梁。","dynasty":"宋代","title":"十山歌呈太守胡平一其一"}
{"author":"杨万里","content":"节里少公事，底忙起侵晨。望秋怯残暑，及此东未暾。登山俯平野，万岳皆白云。身在白云上，不知云绕身。","dynasty":"宋代","title":"中元日晓登碧落堂，望南北山二首"}
{"author":"杨万里","content":"到得荆溪鬓尽斑，二年心力不曾闲。如今归公无余恋，只有梅花惨别颜。","dynasty":"宋代","title":"休日城上三首"}
{"author":"杨万里","content":"石城诸峰入天关，曾随骑吹经行遍。梅花换岁初不惊，惊报行春再出城。官甑晨炊云子玉，兵厨夜压秦淮绿。尚书亲饷老农夫，塞道夫须兼独速。劝农文字不怪奇，知道尚书愁我饥。有如山农出南溪，老穉随观韩退之。叟携群穉穉扶叟，一生只识茅柴酒。尚书赐酒谁得尝，瓦盆满引无升斗。今年好风来自东，五风十雨尧日同。尚书归取作相公，当寄丰年书一封。","dynasty":"宋代","title":"和余处恭尚书清凉寺劝农"}
{"author":"杨万里","content":"赤矢生名族，乌衣媲德门。萱堂登九秩，兰砌颔重孙。乐饮占蛇日，翻随药兔魂。一生参具叶，梦幻了无痕。","dynasty":"宋代","title":"徐氏太淑人挽辞二首"}
{"author":"杨万里","content":"松阴一架半弓苔，偶欲看书又懒开。戏掬清泉洒蕉叶，儿童误认雨声来。","dynasty":"宋代","tags":"夏天，生活，喜爱","title":"闲居初夏午睡起·其二"}
{"author":"杨万里","content":"病眼何愁未苦佳，膮看霜了晚看霞。只惊天上三冬月，那得西湖十里花。景与诗争酣未退，兴如水涌云难遮。却嫌醉墨欹倾甚，整整斜斜半似鸦。","dynasty":"宋代","title":"次主簿叔晚霞"}
{"author":"杨万里","content":"上得城来眼顿明，暮山争献数炎青。垂杨舞罢西风叶，一叶多时独未停。","dynasty":"宋代","title":"闰六月，立秋後暮热，追凉郡圃二首"}
{"author":"杨万里","content":"贤尹如何受吏谩，青天白日万人看。忽然一展霹雳手，尽杖偷魁窜远蛮。","dynasty":"宋代","title":"十山歌呈太守胡平一"}
{"author":"杨万里","content":"昨晚匆匆解尽船，石门未到已黄昏。殷勤净慧烟中塔，送我今朝过石门。","dynasty":"宋代","title":"晓过石门回望净慧塔"}
{"author":"杨万里","content":"已刻酥花趁腊前，更团蜡糁等春妍。不知天巧能多少，一朵梅花占两年。","dynasty":"宋代","title":"西园早梅二首"}
{"author":"杨万里","content":"说著长峰十日愁，夜来发处四更头。莫令炬火风吹黑，未说红纱绛蜡休。","dynasty":"宋代","title":"过长峰迳遇雨，遣闷十绝句"}
{"author":"杨万里","content":"山拆江通万里流，菱花双照茧眉头。扫除却月横云样，别有颦风蹙两愁。明月入波那可捉，长庚伴月本同游。君看夜夜青天上，渠与姮家分管秋。","dynasty":"宋代","title":"登牛者蛾眉亭二首"}
{"author":"杨万里","content":"谕蜀宣威百万兵，不须号令自精明。酒挥勃律天西碗，鼓卧蓬婆雪外城。二月海棠倾国色，五更杜宇说乡情。少陵山谷千年恨，不遇丘迟眼为青。","dynasty":"宋代","title":"送丘宗卿帅蜀三首"}
{"author":"杨万里","content":"偶开诗卷雪窗晨，中有桃花片尚新。却忆携诗花底看，回头又是一年春。","dynasty":"宋代","title":"雪晴窗开展唐诗，得一片桃花，帐然赋之"}
{"author":"杨万里","content":"玉虫晕以贯虹兮学林之颠，阒其宵兮圣贤毕参于前。心超兮千载，忽乎纳自牖兮光寒而静娟。吾兴视兮何祥，望舒推毂兮辚大圜。生两仪兮虚白，饰万物兮清妍。彼何居兮轃兹，挈一规兮破幽偏。代天兮宣精，㧖欹兮恶盈。似道兮日损，缩于一晦弦兮，万斯年而求伸。宅天下兮至晦，镜天下兮至明。烛吾心中之月兮，贯地纬而洞天经。吾奉月兮周旋，月踵吾兮后先。夫君寄我兮三章，招月而与寓目兮，炯笔势之翩翩。想他日之独立兮，过庭而侍侧。谁其耳剽于玉振兮，惟此月知其然。月不予留兮，予亦咏而归。歌三终兮谢明月，何夕复惠然兮临我于亭乎而。","dynasty":"宋代","title":"和张钦夫望月词"}
{"author":"杨万里","content":"居士一丘壑，深衣折角巾。谁曾令子见，忽漫写吾真。更不游方外，於何顿若人。呼见一笑看，下笔可能亲。","dynasty":"宋代","title":"江湖集壬午初秋赠写真陈生"}
{"author":"杨万里","content":"才入溧水界，休教勤吏民。是谁差堠子，久立待车尘。苔藓今仍古，风霜秋复春。不知双与只，迎送几行人。","dynasty":"宋代","title":"入溧水界阅堠子"}
{"author":"杨万里","content":"老夫岂不眠，只是眠未得。若到睡思来，华胥是谁国。","dynasty":"宋代","title":"将睡四首"}
{"author":"杨万里","content":"瘦不缘诗不为春，只教悬罄未教行。清和天理不归去，六月长途作麽生。","dynasty":"宋代","title":"新热送同邸归客有感二首"}
{"author":"杨万里","content":"自昔花如雪，而今叶入云。先生已仙去，谁与共天醇。","dynasty":"宋代","title":"芗林五十咏·梅坡"}
{"author":"杨万里","content":"嫩日催青出冻荄，小风吹白落疏梅。残冬未放春交割，早有黄蜂紫蝶来。","dynasty":"宋代","title":"腊里立春蜂蝶辈出"}
{"author":"杨万里","content":"野渡无冰涉，荒民不木饥。桥横侍郎记，墓立舍人碑。自古谁无死？何人没後思？淙淙富川水，便是挽歌词。","dynasty":"宋代","title":"挽邹彦明"}
{"author":"杨万里","content":"紫玉盘盛碎紫绡，碎绡拥出九娇饶。却将些子郁金粉，乱点中央花片梢。叶叶鲜明还互照，婷婷风韵不胜妖。折来细两轻寒里，正是东风折半包。","dynasty":"宋代","title":"咏绩溪道中牡丹二种·重台九心淡紫，进退格"}
{"author":"杨万里","content":"山思江情不负伊，雨姿晴态总成奇。闭门觅句非诗法，只是征行自有诗。","dynasty":"宋代","title":"下横山，滩头望金华山四首"}
{"author":"杨万里","content":"绝怜山崦两三家，不种香粳只种麻。耕遍沿堤锄遍岭，都来能得几生涯。","dynasty":"宋代","title":"过白沙竹枝歌六首"}
{"author":"杨万里","content":"春光浓里更江行，画舫分明是水亭。出了真阳恰惆怅，数峰如笋雨中青。","dynasty":"宋代","title":"出真阳峡十首"}
{"author":"杨万里","content":"水到荷花蒂，风生菰叶梢。鸥凫晚声散，天水夕光交。","dynasty":"宋代","title":"荷桥暮坐三首其三"}
{"author":"杨万里","content":"日上浑迟在，花乘绝早看。精神百倍好，风露七分寒。夜宴醒犹醉，晨妆湿未乾。子孙更千亿，紫笋绕团栾。","dynasty":"宋代","title":"新栽德安牡丹，透根生孙，枝皆千叶种也，即"}
{"author":"杨万里","content":"周郎昨赞元戎幕，夜眺秦川登剑阁。函关不用一丸泥，谈笑生风扫河洛。君王尺一唤渠回，贮之凤阁与鸾台。不赞元戎赞丞相，笔补造化裨盐梅。龙媒志在横八极，天闲玉鞯羁不得。又挥白羽岸纶巾，却去武昌寻赤壁。一览亭前山月明，志功堂下大江横。前称公瑾後元吉，君家世有千人英。公瑾小乔在何许，元吉小蛮花解语。看君一箭落胡星，如皋一笑倾人城。金印如斗带万钉，何人为作燕然铭。","dynasty":"宋代","title":"寄题周元吉湖北漕司志功堂"}
{"author":"杨万里","content":"只道秋花艳未强，此花尽更有商量。东风染得千红紫，曾有西风半点香。","dynasty":"宋代","title":"木犀二绝句"}
{"author":"杨万里","content":"日高谷底始微暄，岚翠依然透骨寒。说与行人忙底事，金鸡声里促银鞍。","dynasty":"宋代","title":"过松源，晨炊漆公店"}
{"author":"杨万里","content":"乃翁只解日争晖，不解尘中脱叔兮。杨簿故应过习簿，建溪好处说松溪。此行诗句何须觅，满路春光总是题。飞上金鸾稳安脚，竹林分付一莺啼。","dynasty":"宋代","title":"送文黼叔主簿之官松溪"}
{"author":"杨万里","content":"渔舟竟日不知还，水碓无人也不闲。斫却江头一丛柳，当愁无地著江山。","dynasty":"宋代","title":"沙溪江亭"}
{"author":"杨万里","content":"北江二月政春寒，初见桃花喜未残。腊月潮州见桃李，元来不作好春看。","dynasty":"宋代","title":"神堂铺前桃花"}
{"author":"杨万里","content":"雨里船中不自由，无愁稚子亦成愁。看渠坐睡何曾醒，及至教眠却掉头。","dynasty":"宋代","title":"嘲稚子"}
{"author":"杨万里","content":"银河一泒天上来，霜松万本水际栽。公干作亭占佳处，栏住清风入窗户。醉余绿绮膝上横，学得松声与水声。更待九秋月亭午，白玉壶中有新句，烦君赤手双拾取。","dynasty":"宋代","title":"题永丰刘伯英双清亭"}
{"author":"杨万里","content":"本是输棋强作赢，看来终与好棋争。君看国手无双底，何用旁人救败兵。","dynasty":"宋代","title":"观棋感兴"}
{"author":"杨万里","content":"今年六月不胜凉，七月炎蒸不可当。一阵秋风初过雨，个般天气好烧香。","dynasty":"宋代","title":"初秋行圃四首"}
{"author":"杨万里","content":"常州太守曾独弄，回首向来真一梦。五月炎天十月寒，东亭迎客西亭送。自从别却翟家园，岂谓三经金斗门。莫教物色有欠处，剩与新诗三五句。犹有归涂更一来，是时百花开未开。","dynasty":"宋代","title":"明发荆溪馆下"}
{"author":"杨万里","content":"清庙欹斜一笑扶，归来四壁亦元无。可怜拙计输余子，住破僧房始结庐。三迳非遥人自远，万间不恶我何须。冥搜善颂终难好，贺厦真成燕不如。","dynasty":"宋代","title":"贺澹庵先生胡侍即新居落成二首"}
{"author":"杨万里","content":"已赐仪鸾锦坐蒲，起来再立听傅胪。君王欲劝群臣酒，宣示天杯一滴无。","dynasty":"宋代","title":"正月五日以送伴借官侍宴集英殿十口号"}
{"author":"杨万里","content":"圣处眇安在，谈者一何昜。注瓦务细巧，岑鼎丧良贵。群儿有新舌，六学无故意。向来孟韩息，不有欧苏继。庸知後死者，未渠乡原弃。同时鸱鸦噪，并起瓜觜利。两公察膏盲，与世作姜桂。挟山初作难，破竹忽乘势。双明日配月，再立仁与义。我有香一瓣，恨不生并世。厥今圣域里，澹叟真守器。怪来兰玉秀，渠以清白遗。当家有学林，满腹惟典记。人间市井言，眼底寇仇视。独於两公帖，费此半生喜。麝煤叩山骨，卧听丁丁美。令我竹林老，亦复拜嘉惠。敢云赓绝唱，颇欲与兹事。朝来窗儿夹，尽室问何瑞。宝帖更新诗，小子汝其志。","dynasty":"宋代","title":"胡英彦得欧阳公二帖，盖训其子仲纯、叔弼之"}
{"author":"杨万里","content":"还家五度见春容，长被春容恼病翁。高柳下来垂处绿，小桃上去末梢红。卷帘亭馆酣酣日，放杖溪山款款风。更入新年足新雨，去年未当好时丰。","dynasty":"宋代","title":"南溪早春"}
{"author":"杨万里","content":"蹈得草鞋穿，行得汗脚损。却换一枝藤，拄到双玉笋。","dynasty":"宋代","title":"题赵昌父山居八咏·两峰堂"}
{"author":"杨万里","content":"莲荡中央劣露沙，上头便著野人家。篱边随处插垂柳，檐下小船萦钓车。","dynasty":"宋代","title":"过临平莲荡四首"}
{"author":"杨万里","content":"放闸冷泉亭，抽动一天碧。平地跳雪山，晴空下霹雳。","dynasty":"宋代","title":"人日出游湖上十首"}
{"author":"杨万里","content":"榠查将叶学丹枫，戏与攀条撼晚风。一片飞来最奇绝，碧罗袖尾滴猩红。","dynasty":"宋代","title":"题榠查红叶"}
{"author":"杨万里","content":"吾侪一事办不曾，邹公一桥了此生。省斋先生三大字，此桥便有千载意。今年天亦与护持，桃花春水不多肥。济川题柱吾无梦，梦借新桥作钓矶。","dynasty":"宋代","title":"寄题邹公桥"}
{"author":"杨万里","content":"眼底春光正入年，社前燕子已言旋。雨多厌听鸠夫妇，病起全疏酒圣贤。旧喜作诗今已懒，君能得句我先傅。略无好语傥嘉惠，只麽从权只麽樵。","dynasty":"宋代","title":"和曾克俊惠诗"}
{"author":"杨万里","content":"一麾来此恰三年，到得终更分外难。老眼看灯浑作晕，愁心得酒不成欢。","dynasty":"宋代","title":"辞满代者未至"}
{"author":"杨万里","content":"一霎滂沱一霎晴，檐间点滴尚残声。水将树影乱揉碎，月与日光相对明。试数六宵还五雨，坐令夏热作秋清。儿曹小住休归去，更听风蝉子细鸣。","dynasty":"宋代","title":"暮雨既霁将儿辈登多稼亭"}
