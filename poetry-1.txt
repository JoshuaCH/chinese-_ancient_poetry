{"author":"仇远","content":"梦想幽芳无处寻，相逢依旧岁寒心。要看叶底玲珑玉，休折枝头蓓蕾金。清晓风霜和艳冷，黄昏庭院觉香深。扬州一树春多少，殢得何郎瘦不禁。","dynasty":"宋代","title":"梅花其二"}
{"author":"仇远","content":"岚雾濛濛晓未收，青红窗户失飞楼。雨添芳草侵官道，水涨浮萍入御舟。苏小只传身后曲，江淹曾赋别时愁。杏花风急清明近，已觉新寒似麦秋。","dynasty":"宋代","title":"湖上"}
{"author":"仇远","content":"冉冉夕阳红隔雨，悠悠野水碧连天。山分秋色归红叶，风约蘋香入钓船。钟鼓园林已如此，衣冠文物故依然。当歌对酒肠堪断，倒著乌巾且醉眠。","dynasty":"宋代","title":"陪戴祖禹汎湖分韵得天字"}
{"author":"仇远","content":"倦游懒著小乌巾，短发丝丝雪满簪。信手拈书聊慰眼，转头忘事太无心。笑他杜老频看镜，爱我昭文不鼓琴。喜有山林方外友，时携佳纸索新吟。","dynasty":"宋代","title":"书与士瞻上人十首其八"}
{"author":"仇远","content":"筑室东皋野水滨，室中生白坐生春。了知空洞元无物，须信清明自有神。幽径草花聊适趣，閒窗笔砚不留尘。酒经丹诀非吾事，万卷书藏一老身。","dynasty":"宋代","title":"集虚书院"}
{"author":"仇远","content":"独径苍苔引瘦筇，墙阴修竹碧玲珑。青山犹见及坡老，小雨何须问社公。云冷石藏烹茗雪，日长门掩落花风。定知神扈题梁字，不与当时劫火同。","dynasty":"宋代","title":"游智果寺"}
{"author":"仇远","content":"欲和沧浪孺子歌，东风吹皱縠纹波。幽禽哺子樱桃少，浮草一苗蝌蚪多。天与一官□□拙，春馀几日喜晴和。少须幸有宽闲地，□□茅亭俯芰荷。","dynasty":"宋代","title":"后园野池诗"}
{"author":"樊宗师","content":"危楼倚天门，如m6星辰宫。榱薄龙虎怪，洄洄绕雷风。徂秋试登临，大霭屯乔空。不见西北路，考怀益雕穷。石濑薄溅溅，上山杳穹穹。昔人创为逝，所适酡颜红。今我兹之来，犹校成岁功。辍田植科亩，游圃歌芳丛。地财无丛厚，人室安取丰。既乏富庶能，千万惭文翁。","dynasty":"唐代","title":"蜀绵州越王楼诗"}
{"author":"崔述","content":"卜居烟火外，扫径薜萝间。地僻柴为壁，庭幽雪作山。白云心自静，落日昼常闲。薄暮无他事，焚香待鹤还。","dynasty":"清代","title":"卜居"}
{"author":"崔述","content":"崤坂高无极，崎岖欲到天。云中低岭树，水际俯村烟。古戍余秦垒，残碑记汉年。二陵风雨地，驱马意茫然。","dynasty":"清代","title":"崤关"}
{"author":"崔述","content":"征马长嘶出凤城，少年作客为浮名。已无东阁留人住，惟见西山送我行。经济有怀还入梦，乡园多难独关情。月斜门外频催起，愁听晨鸡四五声。","dynasty":"清代","title":"宿窦店"}
{"author":"崔述","content":"随山西南行，未暮憩孤馆。乘暇眺晚色，丛篁互疆畎。太行翠屏列，淇水玉带展。绿柳夹清渠，春城倚翠巘。拥泉溉陇亩，下田变沃衍。雪浪激飞轮，石硙如雷转。河曲野径迷，云起暮山断。细雨催人归，翛然忘近远。惜君未同游，寄此聊代柬。","dynasty":"清代","title":"清化镇晚眺书事寄朱松田"}
{"author":"崔述","content":"际晓发落阳，亭午出磁涧。水流砂石间，青山夹两岸。突兀摩云霓，一径自中断。诘曲随山行，十步不相见。入谷天忽小，上坂山复乱。迤逦循水涯，倏忽登天半。山合疑无路，将近势复变。忽闻重霄中，人声若相唤。仰见穴处民，午烟起炊爨。群羊如蚤虱，蠕蠕略可辨。极目惬幽情，登临遂忘倦。更欲凌绝顶，乘风扪河汉。","dynasty":"清代","title":"磁涧"}
{"author":"文森","content":"三载重阳菊，开时不在家。何期今日酒，忽对故园花。野旷云连树，天寒雁聚沙。登临无限意，何处望京华。","dynasty":"明代","tags":"重阳节，登高，思乡","title":"九日"}
{"author":"文森","content":"曲江初宴罢，羡子采兰归。驿路沾青缆，江花落綵衣。閒居潘博士，休沐谢玄晖。他日徵才子，相期入琐闱。","dynasty":"明代","title":"送同年白凤仪归省"}
{"author":"文森","content":"今宵初见月，最喜独分明。宿鸟从惊起，浮云莫遣生。疏篁翻砌影，寒雁落溪声。脉脉西堂下，怀人百感生。","dynasty":"明代","title":"见月"}
{"author":"文森","content":"白日生烟雾，青山隐瀑泉。高名垂广宇，仙迹在遗编。洞古疑无路，花深别有天。衡门下鸡犬，人去不知年。","dynasty":"明代","title":"经张雨隐居"}
{"author":"文森","content":"阗阗扰扰晚来閒，独倚危楼一望间。挈榼漫沽村市酒，开窗正对夕阳山。月来虚馆谁家笛，风度疏钟到竹关。只有渔翁无简束，扁舟摇曳白云湾。","dynasty":"明代","title":"登楼"}
{"author":"文森","content":"虚馆坐来旬日雨，纸窗深掩未曾开。已知甲子全无准，却怪灯花不易猜。带湿懒拖床下履，破愁频弄掌中杯。明朝雨散春还在，拟向西山咏落梅。","dynasty":"明代","title":"书馆坐雨"}
{"author":"文森","content":"家城岁晚欲回舟，山寺携衾作夜游。爱月不妨寒步影，岸冠微觉露濡头。蒲团对语僧围烛，菊宴分题客咏秋。怪是思清还废寝，钟声为破小堂幽。","dynasty":"明代","title":"宿灵源寺"}
{"author":"文森","content":"红烛高烧夜着花，阿咸闻荐入京华。银鱼佩更通仙籍，紫阁趋时草制麻。太史名传司马氏，东山屐倒谢玄家。书来深慰家庭庆，奕世恩光未有涯。","dynasty":"明代","title":"徵明侄荐授翰林兼修国史喜而赋诗"}
{"author":"文森","content":"清波左蠡分，秀色东林接。日射金芙蓉，香炉晚明灭。","dynasty":"明代","title":"送人还南康"}
{"author":"文森","content":"石上收纶坐，垂杨拂鬓丝。閒情与幽思，不复许人知。","dynasty":"明代","title":"题画"}
{"author":"文森","content":"露洗秋庭月满天，草根吟苦断还连。在家犹自难禁汝，客舍长宵况独眠。","dynasty":"明代","title":"客夜闻虫"}
{"author":"文森","content":"江上鲈鱼秋正肥，季鹰安得不思归。自怜青鬓朝来改，多病还应早拂衣。","dynasty":"明代","title":"乞归"}
{"author":"文森","content":"宦游无绪厌尘氛，夜夜家山梦白云。来日潞河理归棹，月明知我倍思君。","dynasty":"明代","title":"京师留别"}
{"author":"文森","content":"春声病起到山家，落尽山中桃李花。十日遍游那得尽，村村坞坞焙山茶。","dynasty":"明代","title":"游西山归泛石湖"}
{"author":"文森","content":"閒居抱病怯微寒，匣里阴符耻更看。中酒畏风眠不起，鸟啼花落又春残。","dynasty":"明代","title":"卧病"}
{"author":"文森","content":"中冷之泉甲天下，今度来游当盛夏。山僧知我有泉癖，忙汲深清缓倾泻。煎茶有法在吾手，但恐世人知或寡。酒馀一吸除百疴，从此人间贱杯斝。更呼陆羽同参玄，凌风便欲飞上天，下视江水空云烟。","dynasty":"明代","title":"登金山酌中冷泉"}
{"author":"文森","content":"新丰酒波堪濯足，尘土红污酒波绿。粗豪饮客下马来，三觥五筹行促促。何如并著春江船，蒲茸紫立柳黄眠。船头钓得缩项鳊，卖之尽可供酒钱。夕阳射眼拉柁转，江光贴天孤鸟远。","dynasty":"明代","title":"沈启南画渔舟晚钓图为毛贞夫同年题"}
{"author":"文森","content":"我昔西湖弄烟水，日日湖边常早起。携朋最喜当暑徂，得句每誇从醉里。昂头崒嵂见高峰，舟行那计西与东。荷花锦铺香十里，琳宫宝刹如迎逢。望中更爱西天竺，千仞插空青削玉。万家鳞次俱傍湖，个个长松齐出屋。别来屈指十五秋，梦中往往时一游。苏堤春色六桥酒，繁华自昔同苏州。山水娱人人尽好，如此西湖岂难到。尘氛羁我嗟白头，江云望断空倚楼。","dynasty":"明代","title":"忆西湖次韵"}
{"author":"廖燕","content":"粤峤犹存拜汉台，东南半壁望中开。命归亭长占王业，人起炎方见霸才。日月行空从地转，蛟龙入海卷潮回。山川自古雄图在，槛外时闻绕电雷！","dynasty":"清代","tags":"怀古","title":"粤王台怀古"}
{"author":"廖燕","content":"山寺隔烟水，舟人指古碑。入云松影密，出峡磬声迟。台阁峰能遍，神仙事可疑。当年来去迹，岩下老僧知。","dynasty":"清代","title":"舟过清远峡望飞来寺"}
{"author":"廖燕","content":"高斋添客坐，镫影隔长林。一雨催春尽，千峰落磬深。虬奔岩石火，寒逼草蛩吟。莫厌通宵语，平生祇此心。","dynasty":"清代","title":"春夜丹霞山乐说上人院坐雨"}
{"author":"廖燕","content":"万古此一时，天地为我宅。纷纷各有求，何时免忧戚。我心清且闲，顺逆等朝夕。微酣意自佳，兴至境多适。悠悠欲忘言，仰睇寒空碧。","dynasty":"清代","title":"饮酒"}
{"author":"黎瓘","content":"惯向溪边折柳杨，因循行客到州漳。无端触忤王衙押，不得今朝看饮乡。","dynasty":"唐代","title":"赠漳州崔使君乡饮翻韵诗"}
{"author":"贡安甫","content":"箫鼓元宵满市城，朝来忽报薤歌声。竹窗秋月何人读，药畹春云有子耕。枕上鹿蕉今日梦，酒中山水旧时情。梅花乱落江天杳，愁听西风独雁鸣。","dynasty":"明代","title":"挽徐孟义"}
{"author":"顾乾","content":"四时佳景重阳最，千古登临我辈同。缥缈长绳难系日，飕飗破帽不禁风。羞从白首过吟社，满载黄花上钓篷。新茗烹来雨前绿，萧萧两岸醉丹枫。","dynasty":"清代","title":"九日同人惠山登高归舟游作"}
{"author":"顾乾","content":"积德百年兴礼乐，积书万卷拜蒸尝。我来半日苍岩下，山鸟衔花当瓣香。","dynasty":"清代","title":"积书岩下小憩三首其一"}
{"author":"顾乾","content":"金莲池水起微波，士女年年桥上过。记得鲈塘秋雨歇，看人来往数青蓑。","dynasty":"清代","title":"积书岩下小憩三首其二"}
{"author":"顾乾","content":"岩石苔封蝌蚪文，秦皇坞外未曾焚。若教世世常能读，何处青山不出云。","dynasty":"清代","title":"积书岩下小憩三首其三"}
{"author":"杨基","content":"细雨茸茸湿楝花，南风树树熟枇杷；徐行不记山深浅，一路莺啼送到家。","dynasty":"明代","tags":"古诗三百首，纪行，写景","title":"天平山中"}
{"author":"杨基","content":"水晶帘外娟娟月，梨花枝上层层雪。花月两模糊，隔窗看欲无。月华今夜黑，全见梨花白。花也笑姮娥，让他春色多。","dynasty":"明代","tags":"婉约，写花，寓理","title":"菩萨蛮·水晶帘外娟娟月"}
{"author":"杨基","content":"软翠冠儿簇海棠，砑罗衫子绣丁香。闲来水上踏青阳。风暖有人能作伴，日长无事可思量。水流花落任匆忙。","dynasty":"明代","tags":"婉约，风俗","title":"浣溪沙·上巳"}
{"author":"杨基","content":"春色醉巴陵，阑干落洞庭。水吞三楚白，山接九疑青。空阔鱼龙气，婵娟帝子灵。何人夜吹笛，风急雨冥冥。","dynasty":"明代","title":"岳阳楼·春色醉巴陵"}
{"author":"杨基","content":"一瓣芙蕖是彩舟，棹歌离思两夷犹。风鬟雾鬓遥相忆，月户云窗许暂留。波冷绿尘罗袜晓，恨添红叶翠颦秋。双鸾镜里瑶台雪，任是无情也上头。","dynasty":"明代","title":"无题和唐李义山商隐（五首选一）"}
{"author":"杨基","content":"欺烟困雨，拂拂愁千缕。曾把腰枝羞舞女，赢得轻盈如许。犹寒未暖时光，将昏渐晓池塘。记取春来杨柳，风流全在轻黄。","dynasty":"明代","title":"清平乐·欺烟困雨，"}
{"author":"杨基","content":"嫩绿柔香远更浓，春来无处不茸茸。六朝旧恨斜阳里，南浦新愁细雨中。近水欲迷歌扇绿，隔花偏衬舞裙红。平川十里人归晚，无数牛羊一笛风。","dynasty":"明代","title":"春草"}
{"author":"杨基","content":"三年身不到姑苏，见说城边柳半枯。纵有萧萧几株在，也应啼杀城头乌。","dynasty":"明代","title":"遇史克敬询故园"}
{"author":"杨基","content":"蝮蛇冬未蛰，裛草寒更生。阳光泄为电，地雷忽有声。上天号令乖，致此灾异并。不然多杀伤，兵气之所成。汉廷免三公，毋乃非政刑。愿言调玉烛，仰见三阶平。¤","dynasty":"明代","title":"感怀（十四首）"}
{"author":"杨基","content":"鞲鹰敛六翮，栖息如鹪鹩。秋风飒然至，耸目思凌霄。英雄在承平，白首为渔樵。匪无抟击能，不与狐兔遭。长星亘东南，壮士拭宝刀。落落丈夫志，悠悠儿女曹。¤","dynasty":"明代","title":"感怀（十四首）"}
{"author":"杨基","content":"寂寂青山一鸟啼，紫藤花落午风微。不知刻漏长多少，但觉桐阴半日移。","dynasty":"明代","title":"故山春日（四首）"}
{"author":"杨基","content":"春来芳草踏成蹊，半是车轮半马蹄。多谢清明三日雨，旧痕新绿一般齐。","dynasty":"明代","title":"故山春日（四首）"}
{"author":"杨基","content":"坐有重毡食有鱼，眼能识字手能书。山于秋水船头看，家在春波门外居。","dynasty":"明代","title":"寄陈惟寅惟允"}
{"author":"杨基","content":"半晌无言却敛眉，玉簪斜堕翠鬟欹。相逢莫说伤心事，才入深宫自得知。","dynasty":"明代","title":"二美人图"}
{"author":"杨基","content":"天寒思故衣，家贫思良妻。所以孟德耀，举案与眉齐。忆汝事我初，高楼映深闺。珠钿照罗绮，簪佩摇玉犀。梳掠不待晓，妆成听鸣鸡。中吴昔丧乱，廿口各东西。有母不得将，独汝与提携。我复窜远方，送我当路啼。纷纷道上人，无不为惨凄。今年我还家，赤手无所赍。汝亦遇多难，典卖罄珥笄。朝炊粥一盂，暮食盐与齑。堂有九十姑，时复羞豚蹄。膏沐弗暇泽，发落瘦且黧。别来复秋深，露下百草凄。破碎要补缀，甘旨需酱醯。安贫兼养老，此事汝素稽。作诗远相寄，新月当窗低。","dynasty":"明代","title":"寄内婉素"}
{"author":"杨基","content":"水性日就下，大江日东驰。不知舟行远，但觉青山移。我方念俦侣，手反坐拄颐。天风吹衣裳，明月来相随。乘流非不住，逝者乃如斯。滔滔适意中，忽然令人悲。壮岁难再得，修名安可期。","dynasty":"明代","title":"舟中有感"}
{"author":"杨基","content":"福至本无象，祸来非有因。方忧触罗网，遽喜辞妖尘。念此蓬藋姿，忽遘蹇与屯。仓黄圜扉中，日夕与死邻。皇明眷私照，寒谷回阳春。既免在涤牲，复纵充庖鳞。重沐饬冠裳，济溺立要津。道路与我庆，况我骨肉亲。归来向妻孥，秉烛语及晨。犹疑是梦寐，欢乐恐未真。嗟余抑何艰，坎惣多苦辛。弱无胜力锥，而欲举万钧。羸牛服盐车，遥遥西入秦。进逢九阪危，退迫尺棰嗔。敢惜筋力疲，所虑车摧轮。哀鸣徒嗷嗷，仰诉空谆谆。听者无不怜，谁复为解颦。终当脱羁鞅，沧波浩难驯。","dynasty":"明代","title":"出台复还洪都"}
{"author":"杨基","content":"贤女失之陋，壮夫失之贫。相逢无所遗，慷慨不得伸。临歧歌短章，所道皆苦辛。淮阴未去楚，江总复仕陈。聊沽客中酒，用酌还乡人。","dynasty":"明代","title":"送方以亨还吴兴（三首）"}
{"author":"杨基","content":"十年在羁旅，未尝忧别离。如何与君辞，怆如失群麋。君才非我俦，语默皆可师。温温霜天裘，细细当暑絺。不劳绮绣文，自然适时宜。嗟我百无补，不异面有眉。既乏视听功，宁免耳目嗤。君行值重午，高花发榴葵。荆人击鼍鼓，舟楫挟两旗。当时怀沙心，后世为水嬉。作歌赠君别，秋风以为期。","dynasty":"明代","title":"送方员外之庐陵"}
{"author":"杨基","content":"开船别西山，迤向南浦。帆轻去自速，初不用篙橹。苍苍烟中树，橐橐响斤斧。一女沙上汲，众渔洲畔语。我行岁云晏，况复远俦侣。回首北归鸿，翩翩下寒渚。","dynasty":"明代","title":"发南浦"}
{"author":"杨基","content":"驿楼枕回洲，湍汊声活活。霜芦花犹泛，烟柳叶渐脱。月出凫雁鸣，孤艕寒江阔。酒缘风力退，诗苦真景夺。何处寄相思，浮云楚天末。","dynasty":"明代","title":"夜过市汊驿时酒醒月出有怀幕中诸友（驿在丰"}
{"author":"杨基","content":"未见蕲州城，已见蕲州山。诸山初不高，苍石砺且顽。想当至正时，民物庶以殷。大江楚西来，万里不闭关。兹山独储英，群雄出其间。遂为祸乱阶，滋蔓莫可删。忆我闻乱初，我方总两鬟。侍立父祖旁，听说国步艰。焉知三十年，见此草与菅。骨肉亦已零，安得发不斑。披榛欲吊古，豺虎怆我颜。苍茫望茅宇，日落孤舟还。","dynasty":"明代","title":"望蕲州"}
{"author":"杨基","content":"大孤俯如盘，小孤俨而立。群山如从使，左右相拱揖。孤根屹撑拄，万窍争喷噏。浏浏阴风旋，惨惨元气湿。江流亘其下，震怒莫敢汲。洑为盘涡深，驰作奔马急。跻攀或失手，一駚不可及。我来值秋晚，木落众鸟集。勿爨夜船犀，鲛人抱珠泣。","dynasty":"明代","title":"过小孤"}
{"author":"杨基","content":"我从匡庐来，但觉诸山低。嵯峨望衡岳，云霄与之齐。下有赤蛇蛰，上有朱雀栖。仰瞻祝融拔，俯揖紫盖迷。五岭皆培霡，三江为涔蹄。巍然南服尊，嵩霍相提携。封秩崇君称，诸神咸朝。丹书篆宝册，万古封金泥。百王重祀典，赤缫藉玉圭。自非精灵通，牲帛劳焚赍。余方向远道，无由陟层梯。苍苍烟霞中，喔喔闻天鸡。缅思昌黎伯，恭默开云霓。灵贶自昭格，诚敬良可稽。斯人久云没，感念徒含凄。","dynasty":"明代","title":"望南岳"}
{"author":"杨基","content":"五日白一发，十日皱一肤。人生冰雪容，终作靴纹粗。今朝清镜中，已与昨日殊。不忧须眉苍，但恐皮肉枯。肉枯亦常理，所念非壮图。有亲恩最深，抚养劳勤劬。怜我幼失怙，爱我如掌珠。斯恩未及报，不敢忘须臾。书来得凶问，哀顿空号呼。衣衾与棺敛，弗得亲走趋。家山在万里，那能返故都。树头哑哑啼，愧杀返哺乌。有子初学言，行步要母扶。已解索梨栗，未知识之无。重在托宗祀，岂暇问贤愚。弟妹皆漂零，远在天一隅。仲氏久无信，梦中时友于。艰难斥卤滨，何以保微躯。计工当已还，母乃东归吴。童仆各分飞，仅有赤脚奴。竛竮苦肺疾，终夜声呜呜。怜渠亦解事，剪伐供樵苏。异乡骨肉远，赖此相支吾。嗟我客梁楚，只身亦崎岖。白昼畏豺虎，夜防狸与狐。所赖筋力强，窜伏幸无虞。今年觉衰倦，自怯行远途。东风洞庭波，落日青草湖。鱼龙来欺人，烟涛惨模糊。兹晨过衡阳，霁景差可娱。桃花白练带，春水绿菰蒲。感此颜色妍，暂使忧心苏。万事信有命，抚膺长叹吁。","dynasty":"明代","title":"发衡州（一本题作《白发》）"}
{"author":"杨基","content":"暮江散微雨，风定波自碧。一鹭立不飞，双鸿递相直。余烟菱女唱，新月渔郎笛。此处忽怀人，相思杳何极。","dynasty":"明代","title":"湘江道中思常宗"}
{"author":"杨基","content":"朝行湘竹下，暮宿湘竹中。云情与雨态，万变俄不同。密密深翳日，疏疏细含风。新梢露袅袅，老节烟蒙蒙。纷如千灵妃，从以万青童。幡幢列缥缈，环佩摇丁东。来从蔚蓝天，步入东华宫。怅望不可即，翩然若惊鸿。夭矫喜而笑，低回俯乃恭。质坚本外直，性洁缘中空。籊尔中弦矢，揉之可彤弓。冰雪誓不易，肯与时污隆。今朝揭春晴，更觉翠色浓。戢戢琅玕丛，忽见桃花红。直疑路不远，便与桃源通。我欲捐轻舟，褰衣入崆峒。春禽迎我啼，音响谐丝桐。终当听山雨，自号苍莨翁。","dynasty":"明代","title":"湘竹有题"}
{"author":"杨基","content":"霭霭复霏霏，横霄曳夕晖。巴人与湘女，相逐买盐归。回望墟烟处，苍茫隔翠微。¤","dynasty":"明代","title":"潇湘八景"}
{"author":"杨基","content":"右山市晴岚。今朝罢渔早，挂网堤边树。云断一峰青，斜阳在坳处。痴儿晚睡醒，却讶东方曙。¤","dynasty":"明代","title":"潇湘八景"}
{"author":"杨基","content":"右渔村夕照。孤塔望中青，钟声隔洞庭。苍山不可及，烟阔浪冥冥。忆似寒山寺，枫桥半夜听。¤","dynasty":"明代","title":"潇湘八景"}
{"author":"杨基","content":"右烟寺晓钟。风揽瑞花晚，江寒波欲凝。冻僵业渔者，归载一船冰。一白迷沙渚，柴扉认有灯。¤","dynasty":"明代","title":"潇湘八景"}
{"author":"杨基","content":"右江天暮雪。轻帆挂春风，倒映湘江绿。天低浦溆远，归向谁家宿。遥指落花西，黄陵庙前屋。¤","dynasty":"明代","title":"潇湘八景"}
{"author":"杨基","content":"右远浦归帆。江横秋烟白，日落寒沙浅。鸿雁万里来，翩翩下平远。欲堕更低飞，斜行两三转。¤","dynasty":"明代","title":"潇湘八景"}
{"author":"杨基","content":"右平沙落雁。风急雨浪浪，孤舟夜正长。江湖随处恶，何况是潇湘。今夜残灯里，无人不断肠。¤","dynasty":"明代","title":"潇湘八景"}
{"author":"杨基","content":"右潇湘夜雨。湘水秋更清，湘月秋更白。光辉一相荡，水月不辨色。何处洞箫声，巴陵夜归客。右洞庭秋月。","dynasty":"明代","title":"潇湘八景"}
{"author":"杨基","content":"关前叶犹青，关后草已白。气候本不殊，山势有阻隔。风高鼓角动，日落川塞黑。边鸿一声来，壮士亦变色。","dynasty":"明代","title":"登三夏故城（二首）"}
{"author":"杨基","content":"黄云冻凝不成叶，十载江南无此雪。朱帘十二晓开齐，正值千山鸟飞绝。墙腰檐角危欲堕，竹顶松梢重将折。偏来舞殿斗轻盈，忽上金钗易消灭。谁家沉火吹笙坐，着处银瓶呵手掣。脂凝香靥罢晨妆，脸晕微涡散春缬。带雨欲拈仍作片，因风误触俄成屑。渔蓑向晚画难工，歌楼未晓光盈瞥。怪事休惊越犬吠，丰年每信吴侬说。欲和东坡白战诗，冰满霜毫砚如铁。","dynasty":"明代","title":"金陵对雪用苏长公聚星堂禁体韵"}
{"author":"杨基","content":"春云阴阴围绣幄，梨花风紧罗衣薄。白头官妓近前歌，一曲才终泪先落。收泪从容说姓名，十三歌学郭芳卿。先皇最爱芳卿唱，五凤楼前乐太平。鼎湖龙去红妆委，此曲宜歌到人耳。潜向东风作慢腔，梨园不信芳卿死。从此京华独擅场，时人争识杜韦娘。芙蓉秋水黄金殿，芍药春屏白玉堂。风尘回首江南老，衰鬓如丝颜色槁。深叹无人听此词，纵能来听知音少。说罢重歌尔莫辞，我非徒听更能知。樽前多少新翻调，一度相思一皱眉。","dynasty":"明代","title":"听老京妓宜时秀歌慢曲"}
{"author":"杨基","content":"壮年不愁长作客，亦不暇愁须雪白。但愁金尽酒樽空，辜负长安好春色。闭门三日生绿苔，失喜忽闻佳客来。急拈春衣典春酒，正值满树梨花开。花如冰雪人如玉，妙舞清歌欢不足。黄昏客醉酒未醒，细雨莺啼梅子绿。","dynasty":"明代","title":"喜客来"}
{"author":"杨基","content":"鉴湖五月凉风起，荷叶荷花香旎旎。先生到县花正开，濯足船头弄秋水。圣朝复兴文武科，诸生习射更弦歌。他年大比登髦俊，应报新昌县里多。","dynasty":"明代","title":"送张教谕"}
{"author":"杨基","content":"青青杨柳深深竹，雨里绛桃开一簇。羞将瘦蹇逐金鞍，着屐看花仍不俗。花枝净洗胭脂面，老眼惊如梦中见。已拚春色过三分，何止东风吹一片。只恐天晴是暮春，半随流水半成尘。淡烟芳草长于路，作意能来有几人。","dynasty":"明代","title":"雨中看花"}
{"author":"杨基","content":"南风雨来尘作泥，稻花豆荚生初齐。一人失意解官去，席上众宾颜色低。车欲发未忍别，感慨握手立大堤。绿荷为杯树为盖，碧酒荡漾青琉璃。兹行蠲热向瓯越，只尺浙水分东西。或登云门探禹穴，或上雁岩闻天鸡。天台桃花千万树，中有睍睆黄莺啼。虽云窜谪异忧喜，眺望自可穷天梯。韩潮柳播夜郎白，吉士往往遭倾挤。蕉中之鹿塞翁马，此事何足含悲凄。但嗟灵物困污渎，无一出手相提携。不然宠辱实命致，毋乃天不哀群黎。渡江秋风未十日，织女值嫁牵牛妻。自甘沉匿守太拙，宁复乞巧陈瓜梨。嗟余遘患屡迁逐，亲见郿坞争燃脐。金多位重胡足恃，顷刻变化如云霓。君年五十发漆黑，壮气郁郁冲端倪。骅骝历块偶暂蹶，终展奋迅追风蹄。经过虎阜坐石壁，为我拂拭苔中题。","dynasty":"明代","title":"送李琴川谪临海"}
{"author":"杨基","content":"宜秋轩东一株桂，香叶婆娑拥寒翠。秋堂夜静风满帘，时觉幽芳来拂鼻。清晨曳履访幽独，一径青苔双户闭。离离嫩蕊罥虫丝，蔌蔌轻花落深砌。麸金泫露浓更密，苞粟凝珠疏复细。半粒能含万斛香，一枝解夺千姝丽。当年此地竞攀折，月户云窗敞秋霁。金樽滟泛绿色酒，翠袖凉簪宝妆髻。西风几度人迹绝，独有幽花能点缀。村荒地僻霜露繁，摧折红兰凋紫蕙。瞥然一见众忧失，不意孤怀得佳丽。更深月出拟再来，明日纷纷嗟满篲。","dynasty":"明代","title":"宜秋轩桂"}
{"author":"杨基","content":"万松岭上梅千树，踏雪年年看花去。湖边十里翠裙腰，尽是看花醉眠处。花今憔悴不如前，人亦飘零二十年。梦魂不到西湖上，春色自绕南枝边。今年看花来杜曲，一树寒香照茅屋。别是人间冰雪魂，肌肤绰约清如玉。雪更玲珑玉更温，春风入颊淡无痕。数声残角黄昏后，独自相看半掩门。","dynasty":"明代","title":"宜秋轩梅"}
{"author":"杨基","content":"黄梅雨晴桑重绿，南风楝花开蔌蔌。故人谒我此山隈，带束乌犀帽轻縠。入门相顾如梦寐，名姓虽忘面仍熟。久之稍稍忆旧游，尚恐非真问童仆。遂昌先生客满座，君时雄辩众宾服。先生博学且敬君，况我才疏敢相逐。苏台一别已十载，世事飘如电经目。羡君游侠印屡悬，嗟我巢倾卵俱覆。去年谪官向河洛，手脚酸皲双鬓秃。归来亲友半死生，不意逢君此江曲。摩挲老眼为君喜，更觉君颜美如玉。龙江花落乳燕飞，芙蓉叶大笋过竹。杀鸡沽酒招我饮，烂醉颓然坦其腹。深情密意语未终，舟楫匆匆去何速。临流索我题诗送，诗句难工羞再读。庐山东来五老峰，大孤小孤青乱矗。着我茅茨一二间，悠然醉把东篱菊。","dynasty":"明代","title":"赠吴居易别"}
{"author":"杨基","content":"右宋周曾《秋塘图》一卷，前元皇姊大长公主所藏也。前有皇姊图书印记，后有集贤翰林诸词臣奉皇姊教旨所题，自大学士赵世延、王约而下凡十六人。时邓文原、袁伯长俱为直学士，李洄以翰林待制居京师，为监修国史，实至治三年也。元运方隆，皇姊雅尚文学，一时名公巨儒，以文章翰墨宠遇，当世其盛，盖可想见。元既革命，此卷遂出江左，吾友薛起宗得于其私沈祥氏。一日，携以见示，且征题诗。余虽不获援笔其间，而一十六人者犹及亲炙一二，袁、邓二老又皆先子之友，不可作矣。把玩再四，敬题于后。陂塘九月菰蒲老，菱叶无多荷叶少。无数飞来白鹭明，一群游去青凫小。寒云弄影忽成霞，雁带斜行下浅沙。晚色不随流水去，秋光都在拒霜华。当时内殿春风细，紫衣传教词臣醉。鲍谢文章沈宋才，诗成曲尽秋塘意。塘水秋来景渐疏，低烟斜日照平芜。鸳鸯去尽芙蓉死，空向人间看画图。","dynasty":"明代","title":"题宋周曾秋塘图（有序）"}
{"author":"杨基","content":"北山梨花千树栽，年年清明花正开。薛君好事两邀我，骑马看花携酒来。看花出郭我所爱，况是梨花最多态。我牵尘俗不得赴，花本无情花亦怪。君今折花马上归，索我细咏梨花诗。冰肌玉骨未受饰，敢以粉墨图西施。东坡先生心似铁，惆怅东阑一枝雪。重门晚掩沉沉雨，疏帘夜卷溶溶月。月宜浅淡雨宜浓，淡非浪白浓非红。闺房秀丽林下趣，富贵标格神仙风。一枝寂寞开逾遍，朵朵玲珑看应眩。皓腕轻笼素练衣，娥眉淡扫春风面。自须玉堂承露华，何事种向山人家。不愁占断天下白，正恐压尽人间花。江梅正好怜清楚，桃杏纷纷何足数。只有银灯照海棠，海棠亦是娇儿女。","dynasty":"明代","title":"北山梨花（有序）"}
{"author":"杨基","content":"昨日立秋今日凉，蔡子束书归故乡。我来未久子遽别，子岂与我如参商。自惭贫无橐金赠，解剑换酒浇愁肠。醉酣月出重露滴，梧飘金井芙蕖香。众宾喧哗噱笑口，我独不语情徬徨。岂徒戚戚儿女态，感旧怀古增悲伤。忆昔追游茂苑上，白马紫辔青丝缰。子方年少富文学，面如红玉肥有光。黄金晓酬西馆客，绿锦夜赠东楼娼。三公走檄辟作掾，两府交荐除为郎。风尘一别未十载，短鬓萧飒俱老苍。黑巾笼头着野服，微雨鹄立官道傍。自云匍匐事贩鬻，盖屐巾箑纸笔将。匪争刀锥竞微利，聊复糊口走四方。我闻此语重叹息，助以唧唧鸣寒膋。丈夫失意固如此，屠狗买畚庸何妨。曲江之西沙柳黄，夜逐落潮登野航。相逢故友或相问，勾曲冈头一草堂。","dynasty":"明代","title":"句容送蔡惟中"}
{"author":"杨基","content":"白云老翁乐且贫，眼如紫电炯有神。麻衣纸扇趿两屐，头戴一幅东坡巾。清晨扣户走过我，谓我旧是诸侯宾。入门长揖肆雄辩，动引四代卑先秦。初疑傲睨意肮脏，稍久渐觉情真淳。从兹兴至每一到，不问风雨并昏晨。矫如野鹿不受絷，去不可挽送乃嗔。我来杜曲少朋旧，一境二姓唯朱陈。租征税迫夜继日，未暇与我谈逡巡。荒村不意得此老，洗我三斗胸中尘。我时信口答所问，怪我出语多惊人。翁年耳顺学不倦，片言有益书诸绅。我惭习懒竟成癖，日影照腹脚未伸。起来巾栉不自理，一饭且饱南湖莼。诸生幼弱学久废，数字费我言谆谆。翁来相对辄太息，谓可馆阁胡沉沦。人生富贵等泡幻，达何可喜穷何颦。纷纷道路饿死骨，半是台省公侯身。庞公未为无所遗，夫妇白首襄阳民。翁闻我语乃大噱，呼我共醉华阳春。正须狎昵到鸥鹭，何必影像图麒麟。秦淮雨过秋水碧，中有一尺黄金鳞。明朝买鱼期再酌，我自掇拾山中薪。","dynasty":"明代","title":"赠许白云"}
{"author":"杨基","content":"山人送我山田米，粒粒如霜新可喜。雨春风播落红芒，照眼明珠绝糠粃。饥肠欲食未敢炊，未及秋尝羞祖祢。忆我春来岁方旱，焦穗萎苗将槁矣。不意兹晨见精凿，此宝更将何物比。终岁勤劳农可念，不耕而食余堪耻。归买淞江雪色鲈，持向高堂奉甘旨。","dynasty":"明代","title":"杜伯渊送新米"}
{"author":"杨基","content":"玉肌瘦怯春风恼，唇红不褪香云老。绮窗人静月初圆，笑觉飞琼颜色槁。罗幄铜瓶小几边，银灯疏影砚台前。一株初破休轻折，半朵犹含最可怜。宫妆近眼人争爱，却恐愁多零落快。莫教纤手嗅东风，谁画生香与真态。","dynasty":"明代","title":"省掖观梅和宋草堂韵"}
{"author":"杨基","content":"山西公子虬髯客，到处寻梅认香白。春风省掖海棠开，暂去还来抛不得。嗟我有癖常自笑，不意逢君同此癖。晓窗云暖风日妍，数朵娉婷春半拆。睡损红绡腻有痕，舞酣金殿娇无力。银灯不如微月照，珠帘更着疏烟隔。飞燕轻盈富贵姿，玉环态度神仙格。此日凝妆青琐外，当时擅宠沉香北。繁开似妒却冥冥，半吐欲言终默默。岂惟人爱亦自爱，不独春惜当谁惜。细雨重阴也看来，莫对空枝慢相亿。","dynasty":"明代","title":"西省海棠（有序）"}
{"author":"杨基","content":"江花先好还先落，二月芳菲已萧索。掖垣一树独开迟，嫩叶茏苁抱香萼。朝来小雨浥轻红，春色千重与万重。点注定知烦晓露，剪裁宁不费春工。春来到处寻桃李，不道东阑花自美。伤心世事总如花，何用劳劳行万里。","dynasty":"明代","title":"千叶桃花（并序）"}
{"author":"杨基","content":"吉祥寺里千堆锦，绿发仙人对花饮。腰鼓金盘五色蓝，醉归犹带花枝寝。东风壬子几清明，三百年来寺已倾。沙河塘上痴儿女，犹诵钱塘太守名。看花我亦逢壬子，况是清明非偶耳。莫论南浦与西湖，楚水吴山正相似。青莲居士识前因，金粟如来见后身。总不能知尘外劫，也须曾是会中人。","dynasty":"明代","title":"壬子清明看花有感（有序）"}
{"author":"杨基","content":"金昌亭西万株花，胭脂玉雪争纷拏。春风携酒看花去，骑马径到山人家。花深树密无径入，下马徘徊映花立。紫萼风微翠袖香，红丝露重乌巾湿。别来几负看花期，客里匆匆见一枝。白下桥边寒食后，广陵城外绿阴时。今年花最逢春早，准拟清樽对花倒。人意方邀酒伴来，花枝已向东风老。花虽渐老仍堪折，犹胜纷纷满蹊雪。且共芙蓉幕里人，坐看海棠枝上月。","dynasty":"明代","title":"邀方员外看花"}
{"author":"杨基","content":"侬是吴淞钓鱼叟，全家生长吴江口。迟钝长飞众鸟先，迂疏每落诸人后。城中父老少相知，乡里儿童亦见欺。几上细抄《高士传》，壁间大篆《考槃》诗。春风百草承膏沐，强掷渔蓑亲案牍。胥史犹嘲吏事疏，妻孥欲笑形容俗。羸马长途恐不堪，君恩何日许投簪。半篷秋雨烟笼水，数点寒星月满潭。","dynasty":"明代","title":"樟树镇舟中作"}
{"author":"杨基","content":"江空月寒江露白，何人船头夜吹笛？参差楚调转吴音，定是江南远行客。江南万里不归家，笛里分明说鬓华。已分折残堤上柳，莫教吹落陇头花。","dynasty":"明代","title":"闻邻船吹笛"}
{"author":"杨基","content":"春云作寒飞鸟绝，花雨纷纷暮成雪。江山最好雪中看，况是东风二三月。披蓑渔立柳边航，戴笠僧归竹外庄。草暖尚迷双鹭白，树寒先露一莺黄。我愁春雪看难久，重为江山更回首。莫煮清贫学士茶，且沽绿色人间酒。","dynasty":"明代","title":"春江对雪"}
{"author":"杨基","content":"洞庭无烟晚风定，春水平铺如练净。君山一点望中青，湘女梳头对明镜。镜里芙蓉夜不收，水光山色两悠悠。直教流下春江去，消得巴陵万古愁。","dynasty":"明代","title":"登岳阳楼望君山"}
{"author":"杨基","content":"我家岷山更西住，正见岷江发源处。三巴春霁雪初消，百折千回向东去。江水东流万里长，人今漂泊尚他乡。烟波草色时牵恨，风雨猿声欲断肠。","dynasty":"明代","title":"长江万里图"}
{"author":"杨基","content":"读书不愿贤良举，朝醉霸陵暮湘渚。两鬓从添镜里霜，十年听遍江南雨。呼鹰台上爱秋清，鹦鹉洲前看晚晴。红叶蝉声湘寺远，碧潭鸿影汉川明。湘波汉水愁无尽，画里江山聊一哂。举世唯称王仲宣，当时亦有周公瑾。","dynasty":"明代","title":"湘汉秋晴图"}
{"author":"杨基","content":"平生厌看桃与李，惟有梨花心独喜。海雪楼前雪一株，岁岁清明醉花底。北山冈下花最盛，千树玲珑围绿水。前年骑马赏花处，我与河东两人耳。青苔满地芳草合，只有黄鹂映花蕊。当时美人三阁上，宝髻慵梳初睡起。镜里争先试一枝，真态欲将春色比。楼空燕去花自落，细雨黄昏泪如洗。疏篱萧萧茅屋破，况复临春开结绮。我时赏花仍吊古，花亦灿然为露齿。归来婆娑簪满帽，十日罗衣香不止。去年相忆豫章城，咫尺春江如万里。今年邂逅洞庭曲，细萼含愁照清泚。人至魂消楚雨中，花应肠断湘烟里。三年胜游不再得，百岁欢娱能有几。吉祥牡丹非旧梦，玄都桃花亦如此。更约明年载酒来，莫笑花前人老矣。","dynasty":"明代","title":"湘阴庙梨花（有序）"}
{"author":"杨基","content":"黄鹤楼前汉阳雪，岳阳楼前洞庭月。自谓人间无此清，到处相逢向人说。祁阳江头春更佳，仿佛似是神仙家。黄莺乱啼万竿竹，绿水萦抱千株花。千红万碧深相映，鸡犬无声茅屋静。野老回头唤不应，匆匆况是通名姓。水流花落岸东西，只隔疏帘路已迷。天下于今皆乐土，何须更觅武陵溪。","dynasty":"明代","title":"祁阳行"}
{"author":"杨基","content":"烟萝毵树蒙松，夏绿更换春花红。千山万山无所听，鹧鸪杜宇啼春风。穹崖斓斒高百尺，快剑无痕镵翠碧。宝气朝凝五色霞，丹光夜烛三分日。我从章江出彭蠡，巴陵长沙洞庭尾。看遍衡庐两岸山，行尽潇湘一江水。轻舠短楫辞零陵，似与乱石争功能。牛刀惯熟中肯綮，郢斧神捷回锋棱。男儿性命固可惜，底事矜夸向群石。鸥边短草一枝筇，牛背斜阳数声笛。","dynasty":"明代","title":"皂角滩"}
{"author":"杨基","content":"湘江两岸无茅宇，湘竹阴阴覆江渚。春来未听一声莺，只有鹧鸪啼暮雨。怜渠亦是他乡客，苦向人啼行不得。纵教行得也消魂，那个行人不头白。¤","dynasty":"明代","title":"湘中四咏"}
{"author":"杨基","content":"暖风晴日融春昼，闲看花阴鸡吐绶。绮縠都将彩羽妆，红丝不待金针绣。叠叠胭脂缕缕金，龙纹盘错凤纹深。凭谁剪作鸳鸯带，雅称佳人翡翠衿。","dynasty":"明代","title":"湘中四咏"}
{"author":"杨基","content":"残红晓落西陂岸，雨脚斜飞鸥鹭乱。扁舟尽日画中行，荷叶荷花香不断。船头老翁一尺须，斗量菱角兼卖鱼。儿能鼓柁女荡楫，何用聪明多读书。","dynasty":"明代","title":"过高邮新开湖微雨有咏"}
{"author":"杨基","content":"余与徐君幼文同谪钟离，结屋四楹，幼文居东楹，余居西楹。又尝赋诗曰：“梦里绿阴幽草，画中春水人家。何处江南风景，莺啼小雨飞花。”盖深有意于故园也。因题其室曰“梦绿”。蜀山江头万章木，细草幽泉荫修竹。五月六月山雨晴，空翠纷纷满衣绿。杖藜或来阴下行，云影不断凉风生。青连翠结欲无路，仿佛上有黄鹂鸣。去年吴城正酣战，却倚危楼望葱菁。今年放逐到长淮，万绿时于梦中见。梦中见绿觉始知，索我亦赋梦绿诗。逢人说梦子堪笑，替人作梦余何痴。世间万事同野马，觉后非真梦非假。五色过眼本虚空，富贵于人诚土苴。南风划然吹梦破，树头不知微雨过。从今寤寐俱两忘，静与白云相对坐。","dynasty":"明代","title":"梦绿轩（有序）"}
{"author":"杨基","content":"忆初见君江浦外，七尺长身齿含贝。君年未冠复新婚，锦带吴钩紫丝佩。豪姿侠气飒萧爽，春鸿轻便秋隼快。结交梁楚燕赵间，追慕廉蔺羞郭解。誓将弓槊事鞍马，耻作寒儒服巾带。余时琐屑笺虫鱼，折几寒灯写秋芥。相逢一笑恍自失，不异低岑仰高岱。杀鸡为黍三日谈，深中肯綮入襜骱。方喜师君竟兄我，卮酒动辄受百拜。停觞烂熳出险语，磔裂鬼胆穷百怪。天然清真去雕饰，王嫱西施洗铅黛。漱芳隽腴再三读，项上之脔左手蟹。技痒砺秣互掎角，十捷一二八九败。余实羡君敏且博，君亦怜余强而迈。英雄敢夸君与我，强弱不止楚敌蔡。孟潴豪士渤海高，时复峙足如鼎鼐。高才于我十倍我，尚叹追君力不逮。纵横千字戚生笔，迭宕百韵余公莱。僧房秋迥钵声长，雪屋香销烛痕在。清游未竟夕漏终，落月残星悲一慨。激烈正醉金陵酒，漂泊共泛濠梁载。城荒地僻生计拙，时脱春衫倩人卖。破楼夜雨邻钟急，委巷秋风茅屋坏。斯时愁绝正难禁，君独相看劝余耐。别来奔走向西洛，面色痿黧病新差。章台握手须臾立，胸臆梗塞若有碍。平生耻作儿女悲，此别戚戚若有慨。今朝过蔡将入陈，渐见舟舻舣滩濑。平漪细石鱼跳渚，斜日低烟雁横塞。相思无奈客中愁，聊述长歌歌一再。","dynasty":"明代","title":"舟入蔡河怀徐幼文"}
{"author":"杨基","content":"北风如刀吹面裂，弊裘无功尘絮折。星稀日出势尚严，满袖霜花厚如雪。马上沉吟苦忆家，江南十月剩春华。金钱晚菊低丛叶，绿萼盘梅小树花。","dynasty":"明代","title":"郑州道中"}
{"author":"杨基","content":"鸳鸯湖东武塘西，桃花满川蒲叶齐。春风二月微雨霁，鹅鸭拍水黄莺啼。推窗只见参差柳，柳色波光淡于酒。乌纱官帽半笼头，紫竹渔竿长在手。平生爱读内景书，往往适意追禽鱼。开门懒迎俗士驾，拄杖每叩高僧庐。客来举酒邀明月，细瀹松涛煮春雪。但觉身无俯仰劳，安知世有东西别。今年扈从来大梁，锦袍白马青丝缰。信陵宅畔暮鸦集，朱亥门前秋草黄。轮番夜直中书省，霜华满巾须发冷。粉署香销紫绮袍，碧梧影落黄金井。魂梦时时到草堂，曲栏花药漫分行。他年得遂归田计，多种墙阴十亩桑。","dynasty":"明代","title":"寄题水西草堂"}
{"author":"杨基","content":"紫帘凝烟碧香绕，银灯结花金粟小。主人捧酒起劝宾，离别长多会长少。明朝骑驴郑圃东，白沙黄叶满林风。知君此际能相忆，笑指灯花映酒红。","dynasty":"明代","title":"留别杨公辅"}
{"author":"杨基","content":"胙城主簿冰雪骨，天阔霜清见飞鹘。家住西湖第一桥，半生诗酒笙歌窟。斜肩兜子总宜船，九里松阴十里莲。松下看山船上宿，小娃随索卖花钱。莺娇蝶妒春如绮，一夜东风变桃李。回首梁园望故乡，咫尺吴山四千里。吴山渐远音书绝，两鬓青青未成雪。乌帽朝辞郑圃烟，鹿车夜挽兰台雪。上官不惮路道长，岂问富庶并荒凉。正须到县招窜匿，要使枳棘皆耕桑。妇女养蚕男种麦，食有鸡豚衣有帛。儿童不识成丁劳，父老能歌县官德。惭余亦是荥阳簿，虎牢关下成皋路。有酒谁浇纪信魂，无人敢画鸿沟渡。郑卫由来本懿亲，相思只隔大河津。愁将艮岳风前柳，持赠山阳笛里人。","dynasty":"明代","title":"送朱明善少府"}
{"author":"杨基","content":"我生之辰木入斗，乌啼东井命壁守。壁为文府斗为岁，许我文章播人口。二龄能言学诵诗，四龄指字识某某。五龄琢句对虚实，联青俪黄配奇耦。客来当座赋短章，四韵不待八叉手。九龄《六经》已毕读，掩卷背诵无掣肘。丰仪翩翩秋宇鹤，颜色濯濯春月柳。乡闾每辱师长爱，学校耻与儿童友。毫分缕析辩同异，务植嘉谷去稂莠。挥毫直欲五色烂，倚马未肯一字苟。龙蛇拟将赤手搏，富贵谓可拾芥取。文场驰骋竟一蹶，鬐鬛局促俯其首。归来焚膏坐长夜，盥栉不暇面尘垢。淬锋砺锷期再策，狐豕隳突群兕吼。岂惟文运遭屯否，无乃历数厄阳九。自惭定乱匪铅椠，束缚经传事南亩。耕童樵稚课朱墨，涂抹破砚扫敝帚。东藩诸侯遂见征，白璧玄篸贲林薮。屡辞不获始强起，野服长揖坐谈久。青闺漏箭传午滴，紫幕炉薰散春牖。时翻玉检题鸾凤，复赐银笺篆科蚪。鹃啼花落燕莺飞，顷刻浮云变苍狗。迁逐西行泣楚囚，仓卒弗及拜慈母。初移钟离复入汴，山路匍匐十日走。皮焦足胝汗浃踵，手策羸蹇背有负。囊资空乏衣破裂，无以补缀谋诸妇。妇言别久簪珥空，借旧乞邻无不有。高堂姑老茧女幼，日羞鱼釐买梨藕。恐无纨帛御姑寒，安得吴绵为君厚。余闻愧赧双脸赤，洒泪出门心欲朽。病躯有仆不得将，药食扶持赖亲旧。寒沙古垒泣英灵，落日疏林啸猿狖。前途尚远节屡换，白露应候月在酉。荣枯万变类观弈，忧愤百结如错钮。筋力衰颓卧犹倦，须发颁白照逾丑。尽将得失付忘言，且醉梁园一樽酒。","dynasty":"明代","title":"梁园饮酒歌"}
{"author":"杨基","content":"嗟我忆昔来临濠，亲友相送妻孥号。牵衣上船江雨急，辟历半夜翻洪涛。濠州里长我所识，怜我一月风波劳。呼儿扫榻妾置酒，买鱼炊饭羞溪毛。酒酣话旧各涕泣，邻里怪问声嘈嘈。明朝府帖促盖屋，旋飖瓦砾除蓬蒿。大竹为楹小榱桷，覆以菅草并索寔。君时亦自长干来，为我远致书与袍。密行细字读未了，苦语渫渫如蚕缫。收书再拜问所历，灯影照夜吴音操。异乡寂寞遇知己，欢喜岂止馈百牢。藤牵萝绕互依附，濡沫相润脂和膏。薰风昼眠竹几静，落叶夜掩柴门高。黄须为汲东井水，翠袖或送西家醪。中书大官捧檄下，霜鹘脱旋鹰解绦。君前挽鞘我后策，陟险攀峻随猿猱。饥肠午渴掬涧饮，甘滑不啻青葡萄。到家仓卒席未暖，复此赴汴同轻舠。崖高水涩石溜急，时复著力撑长篙。予生有弟皆异域，漂泊幸与君逢遭。君才自是伯者佐，比拟管乐卑萧曹。方期补劓拯焚溺，讵肯析利穷秋毫。比来县邑久芜废，亦有桑柘柤梨桃。遗民可鸠业可复，应屈君辈挥牛刀。他时解绶归故里，相期结居吴江皋。","dynasty":"明代","title":"惜昔行赠杨仲亨"}
{"author":"杨基","content":"有弓莫朝射，有剑莫夜舞。舞剑空惊半夜鸡，射弓须射南山虎。当年意气双白虹，三尺宝剑两石弓。平沙软草马蹄疾，仰面射落南飞鸿。归来面皱头雪白，鱼皮包剑弓挂壁。逢君一笑杯酒空，怜我衰颜手无力。手无力，眼有眵，作歌赠君君莫疑。英雄老去众所薄，何独区区杨去非。先生年五十，更名曰去非。","dynasty":"明代","title":"君莫疑赠薛起宗"}
{"author":"杨基","content":"种桑百箔蚕，种苎千匹布。先生种苎不种桑，布作衣裘布为巘。桃花雨晴水满塘，乌纱白苎春风香。野樵山葛不敢并，越罗川锦争辉光。儿童漾纱妇纺织，卖布得钱还买帛。黄绵大袄一冬温，白雪中单半襟窄。今年苎好亩百斤，堆场积圃长轮囷。床头白酒夜来熟，杀鸡煮鸭邀比邻。东家种桑青绕屋，官绢未输空杼轴。妇姑相对叹无衣，先生饭饱方扪腹。","dynasty":"明代","title":"苎隐为句曲山人翟好问作"}
{"author":"杨基","content":"过鲁必谒岱，入洛须望嵩。嗟余夜半入彭蠡，月黑不见香炉峰。明登望湖亭，雨气何空蒙。山僧指点笑五老，正在烟云中。今朝蹑层梯，高标揭晴空。匡庐远出百里外，紫翠映带春霞红。虽云仿佛见颜色，已觉浩荡开心胸。在山看青山，佳处未尽逢。不如迥立万仞表，一日览尽千玲珑。何当生羽翰，两腋乘天风。不论雨雪与晴霁，回翔下上饱玩八面青芙蓉。","dynasty":"明代","title":"登绳金塔望庐山"}
{"author":"杨基","content":"霏霏元日雪，脉脉人日雨。春来无日不轻阴，薄雾寒云满南浦。常年有雨复新晴，淑气韶光淡绕城。草色未逢金勒马，柳条先映玉楼莺。今年风雨兼冰雪，忘却春幡庆春节。野杏缄愁待酒催，江梅索笑邀人折。谁与观云卜大通，且须祈谷问年丰。相期十二楼前月，剩看花灯万点红。","dynasty":"明代","title":"癸丑元日"}
{"author":"杨基","content":"秾李积皓雪，繁桃炫朝霞。江边日日见春色，尽是寻常儿女花。东阑一树能倾国，千瓣玲珑谁剪刻？半吐疑红却胜红，全开似白元非白。旁虽浅淡正复浓，雅丽称月间宜风。阴时晴午各异态，嗔喜笑鼙无不工。嗟我匆匆簿书急，时复微吟对花立。白苎犹沾夕露香，青鞋不怕苍苔湿。而今漂泊楚江滨，想像丰仪一怆神。惆怅当时看花客，对花还说去年人。","dynasty":"明代","title":"忆左掖千叶桃花"}
{"author":"杨基","content":"文采玉娟娟，班行内外联。蕃王从学拜，边使候通笺。侍立彤庭上，追趋法驾前。今朝退朝早，衣上有炉烟。","dynasty":"明代","title":"赠秦侍仪"}
{"author":"杨基","content":"岁晚此相逢，乡情似酒浓。语长销夜烛，梦短及晨钟。急雪风鸣苇，微云月照松。鸡前趋阙去，寒树晓茏葱。","dynasty":"明代","title":"宿高季迪京馆"}
{"author":"杨基","content":"春色冶城东，花浓笑老翁。燕迟双垒破，蜂早一房通。薄暝山腰雨，疏纹水面风。便携蓑笠去，垂钓绿蒲中。¤","dynasty":"明代","title":"江村杂兴（十三首）"}
{"author":"杨基","content":"情深却倦游，矮屋任低头。花落东风怨，莺啼夜雨愁。酒烦邻媪买，诗许社僧求。欲驾东家鹤，吹笙到十洲。","dynasty":"明代","title":"江村杂兴（十三首）"}
{"author":"杨基","content":"茅屋人归后，荒村更异乡。树寒乌绕月，江冷雁啼霜。影赖灯相续，愁缘酒在忘。明朝览青镜，白发几多长。¤","dynasty":"明代","title":"句曲秋日郊居杂兴（十首）"}
{"author":"杨基","content":"出门山气夕，循径入谿阴。野水经寒浅，秋风到晚深。草潜惊鹘兔，莎露啄鱼禽。自采黄花嗅，谁知独步心。¤","dynasty":"明代","title":"句曲秋日郊居杂兴（十首）"}
{"author":"杨基","content":"地与华阳近，三峰独往来。草香千品药，松老一身苔。书怪猿偷读，门经鹿撞开。墙东有修竹，移向北庭栽。¤","dynasty":"明代","title":"句曲秋日郊居杂兴（十首）"}
{"author":"杨基","content":"编竹补疏篱，生刍束酒旗。鸡豚田祖庙，鹰犬猎神祠。玉糁菰为粉，琼酥豆作糜。儿童采芦叶，争学短箫吹。¤","dynasty":"明代","title":"句曲秋日郊居杂兴（十首）"}
{"author":"杨基","content":"落叶拥柴扉，村深客过稀。晓车分谷去，晚笛饭牛归。渔负雨蓑立，鸟衔霜果飞。此中真小隐，予亦久忘机。","dynasty":"明代","title":"句曲秋日郊居杂兴（十首）"}
{"author":"杨基","content":"白发已千茎，相逢喜气生。看山留十日，待月坐三更。秋浦槎头钓，春泥谷口耕。莫言踪迹蠙，朝市久知名。","dynasty":"明代","title":"柏师文"}
{"author":"杨基","content":"爱尔山城隐，柴门对县衙。酒资千亩苎，生计一园瓜。雨步荷巾湿，风吟席帽斜。时时扶短杖，看竹到东家。","dynasty":"明代","title":"翟好问"}
{"author":"杨基","content":"家具一车轻，囊书与短檠。吏多难别意，人有去官情。帆影江沉寺，箫声月到城。竹西寻旧业，烟雨绿芜生。","dynasty":"明代","title":"送句容刘少府回扬州"}
{"author":"杨基","content":"旅怀归正急，春色到非遥。草际风初泛，兰心雪未消。鹭明欺白发，鸥快避轻桡。得遂归田计，殊恩感圣朝。","dynasty":"明代","title":"沙河舟中"}
{"author":"杨基","content":"江水靓如空，江华冷未红。怜予犹客里，羡汝已乡中。白苎青衫雨，乌纱短帽风。不须摇艇子，垂钓五湖东。","dynasty":"明代","title":"瓜洲逢丘克庄"}
{"author":"杨基","content":"漂泊嗟吾远，支吾赖汝贤。老亲思馔肉，痴女忆衣绵。刀尺砧声里，灯花笑影边。聊将千里梦，持送到金川。","dynasty":"明代","title":"至钟离发书寄婉素"}
{"author":"杨基","content":"促织来何处，哀吟近短篷。不堪为客里，况复是舟中。残梦寒衾月，孤灯夜枕风。此时肠欲断，恨不耳双聋。","dynasty":"明代","title":"舟中闻促织"}
{"author":"杨基","content":"舆绋暗风沙，丹旌映晚霞。吏人营殡殓，童仆着衰麻。袭荫无遗嗣，招魂有外家。重来恐迷处，记取路三叉。","dynasty":"明代","title":"哭陈仲野都事没任所"}
{"author":"杨基","content":"渐老绿阴天，无家怯杜鹃。东风有今夜，芳草又明年。蚕熟新丝后，茶香煮酒前。都将南浦恨，聊寄北窗眠。","dynasty":"明代","title":"立夏前一日有赋"}
{"author":"杨基","content":"沤没岸如无，凉多柳易枯。巫归神庙静，兵语驿亭孤。日落霞明渚，虹收雨暗湖。此时篷底坐，天尽是东吴。","dynasty":"明代","title":"东湖晚眺"}
{"author":"杨基","content":"舟中逾一月，驿路及三千。老泪青衫上，新愁白发前。蛩声秋岸雨，鸿影暮河烟。不有西征客，谁同此夜眠。","dynasty":"明代","title":"沙河至采石（二首）"}
{"author":"杨基","content":"石气阴才雾，岚霏暖欲霞。憩床腥畏虎，饮涧毒防蛇。红叶秋崖树，青萝晚洞花。江山盘屈外，遥认两三家。","dynasty":"明代","title":"入永州"}
{"author":"杨基","content":"古瓦笼山葛，荒碑仆石楠。江晴初涨雨，城午未销岚。瓮富鲭羞鹿，杯浑酒饷蚺。邦人尽麻枲，终岁不知蚕。","dynasty":"明代","title":"零陵"}
{"author":"杨基","content":"鄂渚云归后，巴山雨过时。鹃啼湘女庙，花落楚王祠。家远身如梦，愁多鬓易丝。聊将身暂泊，沙嘴看鸬鹚。¤","dynasty":"明代","title":"湘中杂言（四首）"}
{"author":"杨基","content":"指点鸥飞处，人间是岳州。湘潭山乱出，江汉水兼流。深竹新祠宇，飞花旧酒楼。平生巴楚梦，明日洞庭游。","dynasty":"明代","title":"湘中杂言（四首）"}
{"author":"杨基","content":"祝史祝王册，儒臣奉誓词。衣冠陈盛典，秬鬯降洪釐。用报金穰瑞，仍祈雨露私。勾龙严配位，神弃肃明祠。币玉趋宗伯，笙镛奏瞽师。精灵潜格尔，盻蚃俨来思。赤壤新封国，玄牲旧制仪。岂惟宜土谷，还得奠邦畿。师出常依主，君行每告期。礼终受多祜，民物正熙熙。","dynasty":"明代","title":"八月九日祀社稷述事"}
{"author":"杨基","content":"锦裆绣帽列金挝，玉节龙旂拱翠华。甘露欺霜凝紫液，卿云如盖结丹霞。莺声近隔宫中柳，骏骑遥穿仗外花。圣主直教恩泽遍，香罗先到小臣家。","dynasty":"明代","title":"奉天殿早朝（二首）"}
{"author":"杨基","content":"欹欹整整复皑皑，可是春冰细剪裁。到处江山皆玉立，谁家庭院不花开。几回旋绕还飞去，半饷悠扬却下来。独有梅边易消灭，也应和气近蓬莱。","dynasty":"明代","title":"雪"}
{"author":"杨基","content":"晴来未觉是春朝，已有东风着柳条。雪自坚牢盈尺在，冰才轻薄一边消。不愁雾暗看花眼，且倩人扶上马腰。却忆探春湖上路，小红船子木兰桡。","dynasty":"明代","title":"上马"}
{"author":"杨基","content":"茂苑东风散鼓鼙，草堂近在柳营西。春衣禁酒聊存着，诗句怀人每谩题。花有底忙冲蝶过，鸟能多慧学莺啼。闲身准拟看山色，又复朝参逐马蹄。","dynasty":"明代","title":"感春"}
{"author":"杨基","content":"辛夷如雪照庭柯，老去愁惊日易过。芳草渐于歌馆密，落花偏向舞筵多。故人别后皆黄土，南浦春来又绿波。便欲移家勾曲住，采芝种玉此山阿。","dynasty":"明代","title":"晚春（三首）"}
{"author":"杨基","content":"剑可敌一人，书足记姓名。学之十二年，书剑两不成。归来吴楚间，豪杰已起兵。揽镜照须眉，一二白发生。老母在高堂，未敢即远行。太息长在夜，鸡鸣星斗横。¤","dynasty":"明代","title":"感怀（十四首）"}
{"author":"杨基","content":"东邻夜从军，西邻晓上官。一为死别愁，一为知己欢。欢者承新恩，拂拭头上冠。愁者嘱妻孥，结束跨下鞍。悲欢何不同，一危复一安。黄尘障东华，平地生波澜。朝荣夕赐死，转盼异暑寒。寄语承恩人，莫叹从军难。","dynasty":"明代","title":"感怀（十四首）"}
{"author":"杨基","content":"陈平素无行，终为汉相国。阴谋固可鄙，奇计凡六出。后来诸吕难，卒赖陆贾力。岂缘富且贵，临事意反诎。智者犹若斯，请为愚者说。","dynasty":"明代","title":"陈平"}
{"author":"杨基","content":"朝催筑城夫，暮点团结兵。民民皆动摇，一日十数惊。所赖官长贤，抚劳得众情。防御出郊来，父老拜且迎。垂髫及戴白，罗列车下听。官家百万师，自足与寇争。汝自守汝乡，汝自保汝生。闲暇苟不虞，仓卒恐见倾。我当徼汝劳，薄尔赋税征。父老共感激，阗然动欢声。旌旗洎甲矛，五色稍鲜明。岂惟备抄掠，大敌固可婴。问君何能然，子弟卫父兄。平川雨初收，马嘶鼓厓厓。相送不同往，极目秋鹰横。","dynasty":"明代","title":"送谢雪坡防御出郭团练"}
{"author":"杨基","content":"丈夫轻别离，投老欲入广。奈何干戈际，万里涉沆漭。兹城颇阜庶，有女供奉养。世乱得粗安，胡劳问乡党。君言苦无家，一夕魂九往。乡书昨日至，捧读屡泚颡。四丧寄浅土，未得掩诸圹。虽云弊庐在，谁复修祀享。感兹归意迫，无力犹勉强。齿发固已衰，尚足婴扰攘。敢忘乡土情，偷安恋兹壤。吾闻重感激，惜别复加赏。天寒霜露繁，摵摵枯叶响。水宿慎蛟螭，山行避魍魉。田园虽荒芜，果实罗栗橡。邻居喜均还，相邀具醅盎。酒薄不得醉，且复歌慨慷。人生还乡乐，无物堪比彷。喜极继以悲，欢戚同反掌。番思苏台月，照女夜绩纺。此时父子情，两地同惚恍。安得混车书，妻孥共罗幌。兹事竟难期，泪眼一凄怆。我家嘉陵江，踪迹久飘荡。亦欲问前途，逡巡觅西瀼。","dynasty":"明代","title":"送陈资深归广"}
{"author":"杨基","content":"人笑跛奚蹩，我爱跛奚跛。蚿虽百跂速，夔亦一足可。履平疑屐絜，历险若箕簸。立如鹭联拳，行类鳖跛丱。形欹裙长前，肩胁鞲短左。非斫涉寒胫，岂刖献玉踝。附娄济水厄，哂郤构兵祸。疢同哀骀佗，怒及赵女婐。触屏屡思倚，守户每得坐。戒奚勿躁步，世路方坎坷。","dynasty":"明代","title":"赠跛奚（杨铁笛奴也）"}
{"author":"杨基","content":"单舻集群英，席窄坐每盍。烟横半掩寺，木落全见塔。斜流出渠分，曲径转溪合。村妆妍丑并，野话悲笑杂。童操吴音闻，僧作梵偈答。霜苔滑难跻，露棘朽易拉。磴纡蚁缘树，扉敞蜗启阖。娱宾列五豆，礼佛过三匝。晴崖暝忧雨，秋洞寒疑腊。窗攀盗果猿，檐入避鹯鸽。掬池萍沾袖，憩石藓污衲。琴忘荒台弄，屟响回廊踏。值险虑思筇，得奇即倾榼。感深怒须磔，愁极衰鬓飒。华年倏川驶，雅量浩海纳。啸歌激欷歔，雄辩肆交沓。禅寂虚无量，道祖清静盖。讼嚣蜗触蛮，变幻雀化蛤。狂游类饮酎，薄宦避嚼蜡。终当谢尘鞅，扫屋分坐榻。","dynasty":"明代","title":"登灵岩和韵周左丞伯温饶大参介之"}
{"author":"杨基","content":"楚龚风云姿，璞素玉不琢。只身蹑双屐，十载食破研。麻衣阅冬春，睥睨狐貉贱。胸中何所蓄，经史子集传。酒酣文思涌，强弩机发箭。清真谢铅锸，越女巧笑倩。纡盘珠九曲，精粹金百炼。粲如星森罗，勇若军后殿。吾党多英雄，气索皮肉战。西风忽归来，尘土吹满面。从容问所历，摇首不复辩。但云秋水清，吴松净如练。方同华表鹤，遽作幕上燕。去住何太轻，弗得绊以线。君材匪樗栎，名字已交荐。渊泉暂蠖屈，雾雨终豹变。贤达坎坷多，豪杰穷乏先。嗟予书中蠹，髀消两目眩。朝骑瘦马出，夕饱藜与苋。志惭点尔狂，质匪由也喭。猥遭周秦厄，不识舜禹禅。因君动遐想，翅塌足若罥。螺卮白瓷罂，聊为江渚饯。回首芙蓉花，纷纷落红片。","dynasty":"明代","title":"赠别龚行义"}
{"author":"杨基","content":"近别会有期，远别易惨凄。一人失意行，众宾颜色低。相顾各无语，握手立大堤。白沙飞轻烟，赤草漫路蹊。灶户八九家，皮肉瘦且黧。再拜谒官长，鹄立无所赍。孤厅如荒邮，壁落新补泥。日没官吏散，角角野雉啼。归来对寒灯，儿女相孩提。虽云去乡国，喜不闻鼓鼙。官卑职易称，牛刀用割鸡。回首华亭鹤，月白露凄凄。","dynasty":"明代","title":"与陈时敏别"}
{"author":"杨基","content":"丛林翳重冈，迢递僧居独。凭轩一怅望，春雨蘼芜绿。泉香花落涧，窗暝松围屋。忆尔讽经余，袈裟坐深竹。","dynasty":"明代","title":"雨中效韦体寄道衍"}
{"author":"杨基","content":"不知残雪是春光，起见轻云覆野塘。春草春江相妒绿，新莺新柳斗争黄。囊无太史新颁历，衣有容台旧赐香。但使清尊花底醉，任教白发镜中长。¤","dynasty":"明代","title":"寓江宁村居病起写怀（十首）"}
{"author":"杨基","content":"十里吴堤踏暖尘，老怀忽忆故乡春。泥金孔雀裁歌扇，刻玉麒麟压舞茵。翠袖锦筝邀上客，画船银烛照归人。而今白发东风里，疑是前身与后身。¤","dynasty":"明代","title":"寓江宁村居病起写怀（十首）"}
{"author":"杨基","content":"门外春泥一尺深，窗间云气十分阴。寒毡溜雨衾如铁，湿灶凝烟火似金。酒解驱愁时强饮，诗多感旧懒长吟。贫家不愿千金粟，但得阳乌照晚林。","dynasty":"明代","title":"寓江宁村居病起写怀（十首）"}
{"author":"杨基","content":"浓如烟草淡如金，濯濯姿容袅袅阴。渐软已无憔悴色，未长先有别离心。风来东面知春浅，月到梢头觉夜深。惆怅吴宫千万树，乱鸦疏雨正沉沉。","dynasty":"明代","title":"新柳"}
{"author":"杨基","content":"偶随流水到花边，便觉心清似昔年。春色自来皆梦里，人生何必尽樽前。平原席上三千客，金谷园中百万钱。俯仰繁华竟陈迹，野花啼鸟谩留连。","dynasty":"明代","title":"江畔寻花偶成（二首）"}
{"author":"杨基","content":"春来不到凤凰坡，辜负江头《白苎》歌。轻薄衣裳宜换夹，软红泥土不沾靴。莺缘梦短嗔啼早，雨为花疏厌听多。只恐新晴便零落，南风吹老树阴萝。","dynasty":"明代","title":"用前韵书事"}
{"author":"杨基","content":"绿芜迷渚水漫沙，断岸无舟路转赊。细柳已黄千万缕，小桃初白两三花。烟中晚棹兼沤远，雨里春旗趁屋斜。野趣莫嫌浑寂寞，近来沙觜有人家。","dynasty":"明代","title":"春日白门写怀用高季迪韵（五首）"}
{"author":"杨基","content":"啼鸟匆匆变物华，雨池科蚪渐成蛙。青鞋谩踏闲边草，白发羞簪醉里花。此日骅骝思苜蓿，当时鹦鹉唤琵琶。遥怜箫鼓追游地，荠麦青青已没鸦。","dynasty":"明代","title":"春暮有感（二首）"}
{"author":"杨基","content":"渐老无营万虑沈，莺声唤起向来心。春风颠似唐张旭，天气和如鲁展禽。结客每酬双白璧，缠头曾费万黄金。短筇消得江村路，步步蔷薇绿树阴。","dynasty":"明代","title":"渐老"}
{"author":"杨基","content":"休对清江叹逝波，且抛簪佩著渔蓑。愁边卮酒欢娱少，老后文章感慨多。燕子绿芜三月雨，杏花春水一群鹅。聊将白发归来意，总和东风懊恨歌。","dynasty":"明代","title":"答李仲弘写怀次韵"}
{"author":"杨基","content":"落莫香魂绕旧宫，讵知色相本来空。笛声黄鹤高楼上，诗句孤山小店中。晓树烟霜千万点，晚篱松竹两三丛。相思只尺凭谁寄，目断天南字字鸿。","dynasty":"明代","title":"梅杏桃李其一梅花"}
{"author":"杨基","content":"地与华阳近，三峰独往来。草香千品药，松老一身苔。书怪猿偷读，门经鹿撞开。墙东有修竹，移向北庭栽。¤","dynasty":"明代","title":"句曲秋日郊居杂兴（十首）"}
{"author":"杨基","content":"眉庵四十未闻道，偶于世事无所好。寻常惟看东家竹，屈指十年今不到。微躯之外无长物，寒暑一裘兼一帽。妻孥屡叹升斗绝，不独无烟亦无灶。身轻自笑可驾鹤，眼明岂止堪窥豹。人情世故看烂熟，皎不如污恭胜傲。有瑕可指未为辱，无善足称方入妙。此意于今觉更深，静倚南风听蝉噪。","dynasty":"明代","title":"闻蝉"}
{"author":"杨基","content":"深院闭青苔，黄昏独自来。花应怜我意，特放一枝开。","dynasty":"明代","title":"春尽又开一枝"}
{"author":"杨基","content":"一瓣芙蕖是彩舟，棹歌离思两夷犹。风鬟雾鬓遥相忆，月户云窗许暂留。波冷绿尘罗袜晓，恨添红叶翠颦秋。双鸾镜里瑶台雪，任是无情也上头。","dynasty":"明代","title":"无题和唐李义山商隐（五首选一）"}
{"author":"杨基","content":"右烟寺晓钟。风揽瑞花晚，江寒波欲凝。冻僵业渔者，归载一船冰。一白迷沙渚，柴扉认有灯。¤","dynasty":"明代","title":"潇湘八景"}
{"author":"杨基","content":"黄梅雨晴桑重绿，南风楝花开蔌蔌。故人谒我此山隈，带束乌犀帽轻縠。入门相顾如梦寐，名姓虽忘面仍熟。久之稍稍忆旧游，尚恐非真问童仆。遂昌先生客满座，君时雄辩众宾服。先生博学且敬君，况我才疏敢相逐。苏台一别已十载，世事飘如电经目。羡君游侠印屡悬，嗟我巢倾卵俱覆。去年谪官向河洛，手脚酸皲双鬓秃。归来亲友半死生，不意逢君此江曲。摩挲老眼为君喜，更觉君颜美如玉。龙江花落乳燕飞，芙蓉叶大笋过竹。杀鸡沽酒招我饮，烂醉颓然坦其腹。深情密意语未终，舟楫匆匆去何速。临流索我题诗送，诗句难工羞再读。庐山东来五老峰，大孤小孤青乱矗。着我茅茨一二间，悠然醉把东篱菊。","dynasty":"明代","title":"赠吴居易别"}
{"author":"杨基","content":"春梦复春梦，春梦有谁醒。昨日梨花白，今朝杏子青。","dynasty":"明代","title":"春梦（二首）"}
{"author":"杨基","content":"沤没岸如无，凉多柳易枯。巫归神庙静，兵语驿亭孤。日落霞明渚，虹收雨暗湖。此时篷底坐，天尽是东吴。","dynasty":"明代","title":"东湖晚眺"}
{"author":"杨基","content":"小小旗亭曲曲阑，禁烟时节未莺残。便须连夜烧银烛，莫待他年雾里看。","dynasty":"明代","title":"到江西省看花次韵（四首）"}
{"author":"杨基","content":"右山市晴岚。今朝罢渔早，挂网堤边树。云断一峰青，斜阳在坳处。痴儿晚睡醒，却讶东方曙。¤","dynasty":"明代","title":"潇湘八景"}
{"author":"杨基","content":"右渔村夕照。孤塔望中青，钟声隔洞庭。苍山不可及，烟阔浪冥冥。忆似寒山寺，枫桥半夜听。¤","dynasty":"明代","title":"潇湘八景"}
{"author":"杨基","content":"三年身不到姑苏，见说城边柳半枯。纵有萧萧几株在，也应啼杀城头乌。","dynasty":"明代","title":"遇史克敬询故园"}
{"author":"杨基","content":"丈夫轻别离，投老欲入广。奈何干戈际，万里涉沆漭。兹城颇阜庶，有女供奉养。世乱得粗安，胡劳问乡党。君言苦无家，一夕魂九往。乡书昨日至，捧读屡泚颡。四丧寄浅土，未得掩诸圹。虽云弊庐在，谁复修祀享。感兹归意迫，无力犹勉强。齿发固已衰，尚足婴扰攘。敢忘乡土情，偷安恋兹壤。吾闻重感激，惜别复加赏。天寒霜露繁，摵摵枯叶响。水宿慎蛟螭，山行避魍魉。田园虽荒芜，果实罗栗橡。邻居喜均还，相邀具醅盎。酒薄不得醉，且复歌慨慷。人生还乡乐，无物堪比彷。喜极继以悲，欢戚同反掌。番思苏台月，照女夜绩纺。此时父子情，两地同惚恍。安得混车书，妻孥共罗幌。兹事竟难期，泪眼一凄怆。我家嘉陵江，踪迹久飘荡。亦欲问前途，逡巡觅西瀼。","dynasty":"明代","title":"送陈资深归广"}
{"author":"杨基","content":"祝史祝王册，儒臣奉誓词。衣冠陈盛典，秬鬯降洪釐。用报金穰瑞，仍祈雨露私。勾龙严配位，神弃肃明祠。币玉趋宗伯，笙镛奏瞽师。精灵潜格尔，盻蚃俨来思。赤壤新封国，玄牲旧制仪。岂惟宜土谷，还得奠邦畿。师出常依主，君行每告期。礼终受多祜，民物正熙熙。","dynasty":"明代","title":"八月九日祀社稷述事"}
{"author":"杨基","content":"茸茸草色变枯荄，簌簌寒梅落径苔。山顶雪惟朝北在，水边风已自东来。不须银管催莺出，便好珠帘为燕开。见说岭南春更早，桃花流水胜天台。","dynasty":"明代","title":"豫章早春"}
{"author":"杨基","content":"三晋封疆拱帝圻，两河山色照戎衣。青虹贯日随星出，赤鸟如云夹电飞。使者梅花春后折，王孙芳草梦中归。入朝若问东南事，积粟如山万马肥。","dynasty":"明代","title":"送路季琏问聘河东时东驾出师太原"}
{"author":"杨基","content":"曾见重华巡狩来，漓江庙宇野棠开。山无桧柏皆岩穴，地有芝苓尽药材。花布短衣齐膝制，竹皮长帽覆眉裁。也应风土交州近，丹荔红椒不用栽。","dynasty":"明代","title":"桂林即兴"}
{"author":"杨基","content":"南风雨来尘作泥，稻花豆荚生初齐。一人失意解官去，席上众宾颜色低。车欲发未忍别，感慨握手立大堤。绿荷为杯树为盖，碧酒荡漾青琉璃。兹行蠲热向瓯越，只尺浙水分东西。或登云门探禹穴，或上雁岩闻天鸡。天台桃花千万树，中有睍睆黄莺啼。虽云窜谪异忧喜，眺望自可穷天梯。韩潮柳播夜郎白，吉士往往遭倾挤。蕉中之鹿塞翁马，此事何足含悲凄。但嗟灵物困污渎，无一出手相提携。不然宠辱实命致，毋乃天不哀群黎。渡江秋风未十日，织女值嫁牵牛妻。自甘沉匿守太拙，宁复乞巧陈瓜梨。嗟余遘患屡迁逐，亲见郿坞争燃脐。金多位重胡足恃，顷刻变化如云霓。君年五十发漆黑，壮气郁郁冲端倪。骅骝历块偶暂蹶，终展奋迅追风蹄。经过虎阜坐石壁，为我拂拭苔中题。","dynasty":"明代","title":"送李琴川谪临海"}
{"author":"杨基","content":"暖日风雩好，晴江祓禊过。径穿花底窄，春向水边多。秾艳羞桃李，轻躯称绮罗。髻摇金婀娜，鞍覆锦盘陀。曲浪留纹羽，峨峰进紫驼。游人倾巷陌，啼鸟避笙歌。坐障阴围柳，行茵软藉莎。漱酣香泛渚，涤器腻浮波。富贵唐天宝，风流晋永和。暮归车马闹，珠翠落平坡。","dynasty":"明代","title":"上巳"}
{"author":"杨基","content":"嗟我忆昔来临濠，亲友相送妻孥号。牵衣上船江雨急，辟历半夜翻洪涛。濠州里长我所识，怜我一月风波劳。呼儿扫榻妾置酒，买鱼炊饭羞溪毛。酒酣话旧各涕泣，邻里怪问声嘈嘈。明朝府帖促盖屋，旋飖瓦砾除蓬蒿。大竹为楹小榱桷，覆以菅草并索寔。君时亦自长干来，为我远致书与袍。密行细字读未了，苦语渫渫如蚕缫。收书再拜问所历，灯影照夜吴音操。异乡寂寞遇知己，欢喜岂止馈百牢。藤牵萝绕互依附，濡沫相润脂和膏。薰风昼眠竹几静，落叶夜掩柴门高。黄须为汲东井水，翠袖或送西家醪。中书大官捧檄下，霜鹘脱旋鹰解绦。君前挽鞘我后策，陟险攀峻随猿猱。饥肠午渴掬涧饮，甘滑不啻青葡萄。到家仓卒席未暖，复此赴汴同轻舠。崖高水涩石溜急，时复著力撑长篙。予生有弟皆异域，漂泊幸与君逢遭。君才自是伯者佐，比拟管乐卑萧曹。方期补劓拯焚溺，讵肯析利穷秋毫。比来县邑久芜废，亦有桑柘柤梨桃。遗民可鸠业可复，应屈君辈挥牛刀。他时解绶归故里，相期结居吴江皋。","dynasty":"明代","title":"惜昔行赠杨仲亨"}
{"author":"杨基","content":"右远浦归帆。江横秋烟白，日落寒沙浅。鸿雁万里来，翩翩下平远。欲堕更低飞，斜行两三转。","dynasty":"明代","title":"潇湘八景其六"}
{"author":"杨基","content":"才向瑶台觅旧踪，曙鸦啼断景阳钟。薄施朱粉妆偏媚，倒插花枝态更浓。立近晚风迷蛱蝶，坐临秋水乱芙蓉。多情莫恨蓬山远，只隔珠帘抵万重。","dynasty":"明代","title":"无题和唐李义山商隐其二"}
{"author":"杨基","content":"薄宦依东海，孤城隔戍烟。花疏寒食后，人远暮帆前。深巷编蒲履，斜岗种木绵。毋烦厌荒寂，微禄有畬田。","dynasty":"明代","title":"送王仲容之上海"}
{"author":"杨基","content":"璞玉宜深藏，白雪乃寡和。和寡非所悲，衒玉徒取祸。奈何刖足者，抱璞不知过。进非烈士忠，退耻愚夫懦。佣春匪利直，贩鬻欲自涴。山中一尺雪，且复掩扉卧。","dynasty":"明代","title":"感怀"}
{"author":"杨基","content":"长眉短眉柳叶，深色浅色桃花。小桥小店沽酒，新火新烟煮茶。","dynasty":"明代","title":"即景四首其一"}
{"author":"杨基","content":"门外春泥一尺深，窗间云气十分阴。寒毡溜雨衾如铁，湿灶凝烟火似金。酒解驱愁时强饮，诗多感旧懒长吟。贫家不愿千金粟，但得阳乌照晚林。","dynasty":"明代","title":"寓江宁村居病起写怀（十首）"}
{"author":"杨基","content":"楚龚风云姿，璞素玉不琢。只身蹑双屐，十载食破研。麻衣阅冬春，睥睨狐貉贱。胸中何所蓄，经史子集传。酒酣文思涌，强弩机发箭。清真谢铅锸，越女巧笑倩。纡盘珠九曲，精粹金百炼。粲如星森罗，勇若军后殿。吾党多英雄，气索皮肉战。西风忽归来，尘土吹满面。从容问所历，摇首不复辩。但云秋水清，吴松净如练。方同华表鹤，遽作幕上燕。去住何太轻，弗得绊以线。君材匪樗栎，名字已交荐。渊泉暂蠖屈，雾雨终豹变。贤达坎坷多，豪杰穷乏先。嗟予书中蠹，髀消两目眩。朝骑瘦马出，夕饱藜与苋。志惭点尔狂，质匪由也喭。猥遭周秦厄，不识舜禹禅。因君动遐想，翅塌足若罥。螺卮白瓷罂，聊为江渚饯。回首芙蓉花，纷纷落红片。","dynasty":"明代","title":"赠别龚行义"}
{"author":"杨基","content":"性懒逢春睡转昏，晓莺多在梦中闻。故人锦字凭谁寄，学士银鱼每自焚。布谷雨晴宜种药，葡蒲水暖欲生芹。相思未信蓬山远，只隔江东一片云。","dynasty":"明代","title":"寓江宁村居病起写怀十首其三"}
{"author":"杨基","content":"春雷一声万簪玉，参差乱迸莓苔绿。斩来扫叶当径烧，何异燃萁煮秋菽。登盘查牙玉版肥，焦尾碎剥苍龙皮。山人大嚼无以报，写作林间烧笋诗。","dynasty":"明代","title":"食烧笋留题陈惟寅竹间"}
{"author":"杨基","content":"近别会有期，远别易惨凄。一人失意行，众宾颜色低。相顾各无语，握手立大堤。白沙飞轻烟，赤草漫路蹊。灶户八九家，皮肉瘦且黧。再拜谒官长，鹄立无所赍。孤厅如荒邮，壁落新补泥。日没官吏散，角角野雉啼。归来对寒灯，儿女相孩提。虽云去乡国，喜不闻鼓鼙。官卑职易称，牛刀用割鸡。回首华亭鹤，月白露凄凄。","dynasty":"明代","title":"与陈时敏别"}
{"author":"杨基","content":"辛夷如雪照庭柯，老去愁惊日易过。芳草渐于歌馆密，落花偏向舞筵多。故人别后皆黄土，南浦春来又绿波。便欲移家勾曲住，采芝种玉此山阿。","dynasty":"明代","title":"晚春（三首）"}
{"author":"杨基","content":"花影重重，乱纹匝地无人卷。有谁惆怅立黄昏，疏映宫妆浅。只有杨花得见。解匆匆、寻芳觅便。多情长在，暮雨回廊，夜香庭院。曾记扬州，红楼十里东风软。腰肢半露玉娉婷，犹恨蓬山远。闲闷如今怎遣。看草色、青青似剪。且教高揭，放数点春，一双新燕。","dynasty":"明代","title":"烛影摇红帘"}
{"author":"杨基","content":"江空月寒江露白，何人船头夜吹笛？参差楚调转吴音，定是江南远行客。江南万里不归家，笛里分明说鬓华。已分折残堤上柳，莫教吹落陇头花。","dynasty":"明代","title":"闻邻船吹笛"}
{"author":"杨基","content":"半晌无言却敛眉，玉簪斜堕翠鬟欹。相逢莫说伤心事，才入深宫自得知。","dynasty":"明代","title":"二美人图"}
{"author":"杨基","content":"风送杨花满绣床，飞来紫燕亦成双。闲情正在停针处，笑嚼残绒唾碧窗。","dynasty":"明代","title":"美人剌绣"}
{"author":"杨基","content":"欺烟困雨，拂拂愁千缕。曾把腰枝羞舞女，赢得轻盈如许。犹寒未暖时光，将昏渐晓池塘。记取春来杨柳，风流全在轻黄。","dynasty":"明代","title":"清平乐·欺烟困雨，"}
{"author":"杨基","content":"春色鲜明不称贫，越罗川锦照乌巾。斜阳芳草迟迟晚，流水桃花去去春。万里归心沤送客，片时闲梦鸟催人。五湖风雨烟波阔，便着青蓑采白绩。","dynasty":"明代","title":"春暮有感二首其一"}
{"author":"杨基","content":"清歌一曲动梁尘，只忆当时泪满巾。何况春归花落尽，眼前漂泊两三人。","dynasty":"明代","title":"忆挹翠亭听歌示徐幼文余唐卿"}
{"author":"杨基","content":"青青陌上桑，叶叶带春雨。已有催丝人，咄咄桑下语。","dynasty":"明代","title":"陌上桑"}
{"author":"杨基","content":"桃花杏花红白，蒲叶芷叶参差。飞高飞下蝴蝶，行去行来鹭鸶。","dynasty":"明代","title":"即景（四首）"}
{"author":"杨基","content":"坐对青山觉眼明，山应怜我眼偏青。一官不博三竿日，万事无过两鬓星。花底蛛丝迷蛱蝶，草根虾族变蜻蜓。文章无预封侯相，莫向人夸识一丁。","dynasty":"明代","title":"寓江宁村居病起写怀十首其八"}
{"author":"杨基","content":"开船别西山，迤向南浦。帆轻去自速，初不用篙橹。苍苍烟中树，橐橐响斤斧。一女沙上汲，众渔洲畔语。我行岁云晏，况复远俦侣。回首北归鸿，翩翩下寒渚。","dynasty":"明代","title":"发南浦"}
{"author":"杨基","content":"江桥春别后，沙舸独归时。鹅鸭东西宅，菰蒲远近陂。藕深荷盖密，竹瘦笋鞭迟。野趣谁能识，唯应白鹭知。","dynasty":"明代","title":"江村杂兴其七"}
{"author":"杨基","content":"黄云冻凝不成叶，十载江南无此雪。朱帘十二晓开齐，正值千山鸟飞绝。墙腰檐角危欲堕，竹顶松梢重将折。偏来舞殿斗轻盈，忽上金钗易消灭。谁家沉火吹笙坐，着处银瓶呵手掣。脂凝香靥罢晨妆，脸晕微涡散春缬。带雨欲拈仍作片，因风误触俄成屑。渔蓑向晚画难工，歌楼未晓光盈瞥。怪事休惊越犬吠，丰年每信吴侬说。欲和东坡白战诗，冰满霜毫砚如铁。","dynasty":"明代","title":"金陵对雪用苏长公聚星堂禁体韵"}
{"author":"杨基","content":"寂寂青山一鸟啼，紫藤花落午风微。不知刻漏长多少，但觉桐阴半日移。","dynasty":"明代","title":"故山春日（四首）"}
{"author":"杨基","content":"有弓莫朝射，有剑莫夜舞。舞剑空惊半夜鸡，射弓须射南山虎。当年意气双白虹，三尺宝剑两石弓。平沙软草马蹄疾，仰面射落南飞鸿。归来面皱头雪白，鱼皮包剑弓挂壁。逢君一笑杯酒空，怜我衰颜手无力。手无力，眼有眵，作歌赠君君莫疑。英雄老去众所薄，何独区区杨去非。先生年五十，更名曰去非。","dynasty":"明代","title":"君莫疑赠薛起宗"}
{"author":"杨基","content":"壮年不愁长作客，亦不暇愁须雪白。但愁金尽酒樽空，辜负长安好春色。闭门三日生绿苔，失喜忽闻佳客来。急拈春衣典春酒，正值满树梨花开。花如冰雪人如玉，妙舞清歌欢不足。黄昏客醉酒未醒，细雨莺啼梅子绿。","dynasty":"明代","title":"喜客来"}
{"author":"杨基","content":"一朵折春风，花浓意更浓。而今映花面，不似向时红。","dynasty":"明代","title":"折花赠内并代答（二首）"}
{"author":"杨基","content":"鸾股先寻斗草钗，凤头先绣踏青鞋。衣裳宫样不须裁。软玉镂成鹦鹉架，泥金镌就牡丹牌。明朝相约看花来。","dynasty":"明代","title":"浣溪沙花朝"}
{"author":"杨基","content":"问莺花，晚来何事萧索。是东风、酿成新雨，参差吹满楼阁。辟寒金、再簪宝髻，灵犀镇、重护香幄。杏惜生红，桃缄浅碧，向人憔悴未舒萼。念惟有、淡黄杨柳，摇曳映珠箔。凭阑久，春鸿去尽，锦字谁托。奈梦里、清歌妙舞，觉来偏更情恶。听高楼、数声羌笛，管多少、梅花惊落。鸳带慵宽，凤鞋懒绣，新晴谁与共行乐。料应在、楚云湘水，深处望黄鹤。天涯路，计程难定，长恁飘泊。","dynasty":"明代","title":"多丽"}
{"author":"杨基","content":"岁晚此相逢，乡情似酒浓。语长销夜烛，梦短及晨钟。急雪风鸣苇，微云月照松。鸡前趋阙去，寒树晓茏葱。","dynasty":"明代","title":"宿高季迪京馆"}
{"author":"杨基","content":"骅骝日千里，亦在御者功。向无造父能，乃与凡马同。韩彭覂驾材，驱策遇沛公。增本渥洼儿，意不与项通。岂独知马难，所贵御马工。驾御苟失宜，鲜不败乃翁。萧萧帐下骓，千驷何足雄。","dynasty":"明代","title":"感怀"}
{"author":"杨基","content":"花时无处不黄鹂，偏到垂杨着意啼。人立晚风携便面，马临春水惜障泥。踏歌趁拍催腔急，旋舞回身应节齐。遥想故山行乐地，紫苔侵遍十年题。","dynasty":"明代","title":"春日山西寄王允原知司其四"}
{"author":"杨基","content":"今年去年酒债，三月两月春愁。看山看水出郭，听雨听风倚楼。","dynasty":"明代","title":"即景（四首）"}
{"author":"杨基","content":"春梦复春梦，春梦有谁醒。昨日梨花白，今朝杏子青。","dynasty":"明代","title":"春梦（二首）"}
{"author":"杨基","content":"晚树霜犹碧，秋花雨未黄。戎衣轻绣锦，旅食尚糟糠。驿路千山隔，河流一苇航。毋忧兵不战，已定法三章。","dynasty":"明代","title":"秋斋杂赋五首其四"}
{"author":"杨基","content":"江影摇春树，潮痕折晚沙。绿芜三尺雨，朱槿一篱花。去国仍思国，还家复梦家。自无干禄意，何必远京华。","dynasty":"明代","title":"江村杂兴其九"}
{"author":"杨基","content":"入苑绿泱泱，縠纹融暖光。东风吹白浪，照见赤龙堂。龙堂负贝阙，阴火春波热。鲛人卖髯绡，夜夜唱明月。","dynasty":"明代","title":"沧浪波"}
{"author":"杨基","content":"鞲鹰敛六翮，栖息如鹪鹩。秋风飒然至，耸目思凌霄。英雄在承平，白首为渔樵。匪无抟击能，不与狐兔遭。长星亘东南，壮士拭宝刀。落落丈夫志，悠悠儿女曹。","dynasty":"明代","title":"感怀其十"}
{"author":"杨基","content":"梨花两枝春可怜，下马折花山径边。山中人家改新火，隔树吹来榆柳烟。","dynasty":"明代","title":"故山春日（四首）"}
{"author":"杨基","content":"绿发无多白发长，谪居还复是他乡。风纫晚佩猗兰弱，雨滴春蔬早韭香。碧柳五株千本菊，黄牛十角一群羊。得闲随地为农好，不独长安与洛阳。","dynasty":"明代","title":"春日白门写怀用高季迪韵五首其三"}
{"author":"杨基","content":"十里吴堤踏暖尘，老怀忽忆故乡春。泥金孔雀裁歌扇，刻玉麒麟压舞茵。翠袖锦筝邀上客，画船银烛照归人。而今白发东风里，疑是前身与后身。¤","dynasty":"明代","title":"寓江宁村居病起写怀（十首）"}
{"author":"杨基","content":"山西公子虬髯客，到处寻梅认香白。春风省掖海棠开，暂去还来抛不得。嗟我有癖常自笑，不意逢君同此癖。晓窗云暖风日妍，数朵娉婷春半拆。睡损红绡腻有痕，舞酣金殿娇无力。银灯不如微月照，珠帘更着疏烟隔。飞燕轻盈富贵姿，玉环态度神仙格。此日凝妆青琐外，当时擅宠沉香北。繁开似妒却冥冥，半吐欲言终默默。岂惟人爱亦自爱，不独春惜当谁惜。细雨重阴也看来，莫对空枝慢相亿。","dynasty":"明代","title":"西省海棠（有序）"}
{"author":"杨基","content":"陋巷泥三尺，无人访隐沦。窗鸣风减睡，炊断雨添贫。野路花迎客，江桥柳送人。暂须依薄俗，憩此窜余身。","dynasty":"明代","title":"江村杂兴其二"}
{"author":"杨基","content":"出门山气夕，循径入谿阴。野水经寒浅，秋风到晚深。草潜惊鹘兔，莎露啄鱼禽。自采黄花嗅，谁知独步心。¤","dynasty":"明代","title":"句曲秋日郊居杂兴（十首）"}
{"author":"杨基","content":"江云倏忽暝还收，五月犹寒著弊裘。芳草斜阳看易晚，绿荷疏雨听如秋。池塘空阔蜻蜓喜，帘幕萧条燕子愁。不是无言成独坐，暂将心事静中求。","dynasty":"明代","title":"郡斋养疴呈醉樵内史二首其一"}
{"author":"杨基","content":"秾李积皓雪，繁桃炫朝霞。江边日日见春色，尽是寻常儿女花。东阑一树能倾国，千瓣玲珑谁剪刻？半吐疑红却胜红，全开似白元非白。旁虽浅淡正复浓，雅丽称月间宜风。阴时晴午各异态，嗔喜笑鼙无不工。嗟我匆匆簿书急，时复微吟对花立。白苎犹沾夕露香，青鞋不怕苍苔湿。而今漂泊楚江滨，想像丰仪一怆神。惆怅当时看花客，对花还说去年人。","dynasty":"明代","title":"忆左掖千叶桃花"}
{"author":"杨基","content":"水性日就下，大江日东驰。不知舟行远，但觉青山移。我方念俦侣，手反坐拄颐。天风吹衣裳，明月来相随。乘流非不住，逝者乃如斯。滔滔适意中，忽然令人悲。壮岁难再得，修名安可期。","dynasty":"明代","title":"舟中有感"}
{"author":"杨基","content":"过鲁必谒岱，入洛须望嵩。嗟余夜半入彭蠡，月黑不见香炉峰。明登望湖亭，雨气何空蒙。山僧指点笑五老，正在烟云中。今朝蹑层梯，高标揭晴空。匡庐远出百里外，紫翠映带春霞红。虽云仿佛见颜色，已觉浩荡开心胸。在山看青山，佳处未尽逢。不如迥立万仞表，一日览尽千玲珑。何当生羽翰，两腋乘天风。不论雨雪与晴霁，回翔下上饱玩八面青芙蓉。","dynasty":"明代","title":"登绳金塔望庐山"}
{"author":"杨基","content":"璞玉宜深藏，白雪乃寡和。和寡非所悲，衒玉徒取祸。奈何刖足者，抱璞不知过。进非烈士忠，退耻愚夫懦。佣春匪利直，贩鬻欲自涴。山中一尺雪，且复掩扉卧。","dynasty":"明代","title":"感怀"}
{"author":"杨基","content":"地与华阳近，三峰独往来。草香千品药，松老一身苔。书怪猿偷读，门经鹿撞开。墙东有修竹，移向北庭栽。¤","dynasty":"明代","title":"句曲秋日郊居杂兴（十首）"}
{"author":"杨基","content":"力尽戈籥援不回，犹挥赤手搏风雷。波涛失意蛟龙伏，肝胆如杠虎豹摧。谩使张辽说关羽，谁将全武易秦裴。烦君更缓须臾死，要对春风酒一杯。","dynasty":"明代","title":"怀悼朱秦仲总制"}
{"author":"杨基","content":"坐有重毡食有鱼，眼能识字手能书。山于秋水船头看，家在春波门外居。","dynasty":"明代","title":"寄陈惟寅惟允"}
{"author":"杨基","content":"吹面风来杜若香，离离烟柳拂鸥长。人家鹦鹉洲边住，一向开门对汉阳。","dynasty":"明代","title":"望武昌（二首）"}
{"author":"杨基","content":"楚龚风云姿，璞素玉不琢。只身蹑双屐，十载食破研。麻衣阅冬春，睥睨狐貉贱。胸中何所蓄，经史子集传。酒酣文思涌，强弩机发箭。清真谢铅锸，越女巧笑倩。纡盘珠九曲，精粹金百炼。粲如星森罗，勇若军后殿。吾党多英雄，气索皮肉战。西风忽归来，尘土吹满面。从容问所历，摇首不复辩。但云秋水清，吴松净如练。方同华表鹤，遽作幕上燕。去住何太轻，弗得绊以线。君材匪樗栎，名字已交荐。渊泉暂蠖屈，雾雨终豹变。贤达坎坷多，豪杰穷乏先。嗟予书中蠹，髀消两目眩。朝骑瘦马出，夕饱藜与苋。志惭点尔狂，质匪由也喭。猥遭周秦厄，不识舜禹禅。因君动遐想，翅塌足若罥。螺卮白瓷罂，聊为江渚饯。回首芙蓉花，纷纷落红片。","dynasty":"明代","title":"赠别龚行义"}
{"author":"杨基","content":"情深却倦游，矮屋任低头。花落东风怨，莺啼夜雨愁。酒烦邻媪买，诗许社僧求。欲驾东家鹤，吹笙到十洲。","dynasty":"明代","title":"江村杂兴其十三"}
{"author":"杨基","content":"宜秋轩东一株桂，香叶婆娑拥寒翠。秋堂夜静风满帘，时觉幽芳来拂鼻。清晨曳履访幽独，一径青苔双户闭。离离嫩蕊罥虫丝，蔌蔌轻花落深砌。麸金泫露浓更密，苞粟凝珠疏复细。半粒能含万斛香，一枝解夺千姝丽。当年此地竞攀折，月户云窗敞秋霁。金樽滟泛绿色酒，翠袖凉簪宝妆髻。西风几度人迹绝，独有幽花能点缀。村荒地僻霜露繁，摧折红兰凋紫蕙。瞥然一见众忧失，不意孤怀得佳丽。更深月出拟再来，明日纷纷嗟满篲。","dynasty":"明代","title":"宜秋轩桂"}
{"author":"杨基","content":"千花万萼委尘埃，只有荼裛独自开。应是邻家更零落，过墙蝴蝶又飞来。","dynasty":"明代","title":"故山春日（四首）"}
{"author":"杨基","content":"经旬不见谢宣城，小楷乌丝寄远情。黄篾楼高春梦破，绿罗衣薄暮寒生。鹤临沙渚鸥俱浴，花落江泥燕与争。亦欲雨蓑摇短楫，西湖新水荡空明。","dynasty":"明代","title":"和谢雪坡钱塘见寄"}
{"author":"杨基","content":"旧物嗟孤剑，春风别五陵。未衰先遣妾，已静更疏僧。往事真骑虎，中年得纵鹰。两溪千顷月，谈坐不须灯。","dynasty":"明代","title":"方氏园居七首其五"}
{"author":"杨基","content":"古瓦笼山葛，荒碑仆石楠。江晴初涨雨，城午未销岚。瓮富鲭羞鹿，杯浑酒饷蚺。邦人尽麻枲，终岁不知蚕。","dynasty":"明代","title":"零陵"}
{"author":"杨基","content":"鹊巢知避岁，终为鸠所居。巧者劳不足，拙者安有余。溪翁夜结网，山人朝煮鱼。隆准入关中，不读半卷书。当时微张韩，乃与胜广俱。大拙乃至巧，巧者复何如。","dynasty":"明代","title":"感怀其八"}
{"author":"杨基","content":"烟萝毵树蒙松，夏绿更换春花红。千山万山无所听，鹧鸪杜宇啼春风。穹崖斓斒高百尺，快剑无痕镵翠碧。宝气朝凝五色霞，丹光夜烛三分日。我从章江出彭蠡，巴陵长沙洞庭尾。看遍衡庐两岸山，行尽潇湘一江水。轻舠短楫辞零陵，似与乱石争功能。牛刀惯熟中肯綮，郢斧神捷回锋棱。男儿性命固可惜，底事矜夸向群石。鸥边短草一枝筇，牛背斜阳数声笛。","dynasty":"明代","title":"皂角滩"}
{"author":"杨基","content":"软翠冠儿簇海棠，砑罗衫子绣丁香。闲来水上踏青阳。风暖有人能作伴，日长无事可思量。水流花落任匆忙。","dynasty":"明代","tags":"婉约，风俗","title":"浣溪沙·上巳"}
{"author":"杨基","content":"风送杨花满绣床，飞来紫燕亦成双。闲情正在停针处，笑嚼残绒唾碧窗。","dynasty":"明代","title":"美人剌绣"}
{"author":"杨基","content":"亲远更家贫，将归未有因。相逢难说与，君是故乡人。","dynasty":"明代","title":"示杨水西"}
{"author":"杨基","content":"紫帘凝烟碧香绕，银灯结花金粟小。主人捧酒起劝宾，离别长多会长少。明朝骑驴郑圃东，白沙黄叶满林风。知君此际能相忆，笑指灯花映酒红。","dynasty":"明代","title":"留别杨公辅"}
{"author":"杨基","content":"我家岷山更西住，正见岷江发源处。三巴春霁雪初消，百折千回向东去。江水东流万里长，人今漂泊尚他乡。烟波草色时牵恨，风雨猿声欲断肠。","dynasty":"明代","title":"长江万里图"}
{"author":"杨基","content":"寒树无柔柯，秋草有劲叶。原空鹘孤骞，山晚云万叠。登高得平旷，人马皆意惬。思挽角胎弓，相从雁门猎。","dynasty":"明代","title":"登三夏故城二首其一"}
{"author":"杨基","content":"偶来高树下，独坐青苔石。涧雨落余霏，衣裳淡生碧。道因微物悟，理向玄言析。习静自无营，何妨处嚣寂。","dynasty":"明代","title":"初夏过宁真道院"}
{"author":"杨基","content":"虚瓶湛灵泉，行住一钵友。红簪天女花，碧插大士柳。中圆涵真虚，外洁照万有。自盛甘露浆，不贮声闻酒。衍师时出定，提挈每在手。词锋当建瓴，禅寂宜守口。","dynasty":"明代","title":"赋得净瓶送衍上人"}
{"author":"杨基","content":"舟行山亦移，山尽舟亦住。青山无故人，行人自来去。初辞逶迤谷，复接参差树。柁转暮色分，帆驶秋岚度。俄停风暂弱，既远烟重护。别意即山情，依君屡回顾。","dynasty":"明代","title":"赋得山逐放舟迟送王主簿"}
{"author":"杨基","content":"池阴树影凉，白小纷成队。吹絮圆沤续，触荷清露碎。俄沉静却浮，忽遇惊还退。幸免钓丝忧，江鲈日充跂。","dynasty":"明代","title":"观鱼"}
{"author":"杨基","content":"浮踪散寒星，一夕生无数。鱼跳翠乍开，沤过青还聚。微风和影去，急雨连根露。惆怅别君时，杨花满衣絮。","dynasty":"明代","title":"赋得萍赠陈久中"}
{"author":"杨基","content":"病目须饮酒，饮酒调微疴。气血郁不舒，赖此酒力和。所以雷公方，制药用酒多。活血必酒洗，散郁须酒磨。制药既用酒，饮酒良匪他。酒可引经络，酒能驱病魔。病目不饮酒，此盖医者讹。李白好痛饮，不闻目有痤。子夏与丘明，不为饮酒过。饮酒既无害，不饮如俗何。清晨呼东家，买置数斗醝。烂醉瞑目坐，满目春风酡。陶然物我忘，梦见孔与轲。此药岂不佳，而乃止酒那。我今劝君饮，君意无媕婀。庸医或见责，请示眉庵歌。","dynasty":"明代","title":"季迪病目医令止酒因作此劝之"}
{"author":"杨基","content":"丈夫遇知己，胜如得美官。栖栖无聊中，握手意便欢。古来豪杰人，所就非一端。狂言与危行，初若不可干。从容两阵间，一语九庙安。狐貉不外饰，而足御大寒。嗟嗟陇西李，愿识荆州韩。","dynasty":"明代","title":"赠毛生"}
{"author":"杨基","content":"縠波流暖云，花光艳绿薲。津头洗红女，蝴蝶上罗裙。罗裙秋水上，明珰摇白桨。飞下双鸳鸯，溘溘潮水响。","dynasty":"明代","title":"长洲春"}
{"author":"杨基","content":"川气夕氤氲，愁云凝晚绿。兰舟荡秋水，东向横塘宿。横塘花正开，红桃间竹栽。谁家织白苎，机声度水来。","dynasty":"明代","title":"横塘晚"}
{"author":"杨基","content":"桐阶白露下，湿萤光炯炯。铜盘烧蜡黄，秋衾梦魂冷。粉泪铅华滴，云鬓秋蝉整。何处玉銮声，芙蓉笑孤影。","dynasty":"明代","title":"梧宫夜"}
{"author":"杨基","content":"多水少尘埃，经年不扫苔。竹繁频洗菜，松老别求栽。雪窦看碑入，云窗晒帖开。徐文与张羽，乘月想能来。","dynasty":"明代","title":"方氏园居七首其二"}
{"author":"杨基","content":"渐老绿阴天，无家怯杜鹃。东风有今夜，芳草又明年。蚕熟新丝后，茶香煮酒前。都将南浦恨，聊寄北窗眠。","dynasty":"明代","title":"立夏前一日有赋"}
{"author":"杨基","content":"单罗小扇夹纱衣，冠子梳头插翠薇。知是范家园里醉，无人不戴杏花归。","dynasty":"明代","title":"舟泊南湖有怀（二首）"}
{"author":"杨基","content":"庭雪半消残，犹存旧腊寒。春风如有意，留待隔年看。","dynasty":"明代","title":"残雪"}
{"author":"杨基","content":"力尽戈籥援不回，犹挥赤手搏风雷。波涛失意蛟龙伏，肝胆如杠虎豹摧。谩使张辽说关羽，谁将全武易秦裴。烦君更缓须臾死，要对春风酒一杯。","dynasty":"明代","title":"怀悼朱秦仲总制"}
{"author":"杨基","content":"江月盈盈白，墟烟细细阴。茅茨孤碓急，机杼一灯深。短笛多悲调，长歌少醉吟。自怜知己尽，空负壁间琴。","dynasty":"明代","title":"江村杂兴其十一"}
{"author":"杨基","content":"细草平沙暖更融，谩随蝴蝶步东风。衰髯照水疑添白，老眼看花觉厌红。且自细听莺宛宛，莫教深惜燕匆匆。江村到处皆春色，聊与行人吊客中。","dynasty":"明代","title":"江畔寻花偶成二首其一"}
{"author":"杨基","content":"双阙翚飞紫盖高，日华云影映松涛。万年青拥连枝橘，千叶红开并蒂桃。仗以玉龙衔宝玦，佩将金兕错银刀。乍晴风日欣妍美，阖殿齐穿御赐袍。","dynasty":"明代","title":"奉天殿早朝二首其一"}
{"author":"杨基","content":"药苗初茁水生荭，老麝收香鹿养茸。二月春光才霁雪，一番花信又颠风。参差鹦鹉全身白，浅淡棠梨半面红。正是江南寒食近，满帘飞絮雨蒙蒙。","dynasty":"明代","title":"春日山西寄王允原知司其二"}
{"author":"杨基","content":"楚龚风云姿，璞素玉不琢。只身蹑双屐，十载食破研。麻衣阅冬春，睥睨狐貉贱。胸中何所蓄，经史子集传。酒酣文思涌，强弩机发箭。清真谢铅锸，越女巧笑倩。纡盘珠九曲，精粹金百炼。粲如星森罗，勇若军后殿。吾党多英雄，气索皮肉战。西风忽归来，尘土吹满面。从容问所历，摇首不复辩。但云秋水清，吴松净如练。方同华表鹤，遽作幕上燕。去住何太轻，弗得绊以线。君材匪樗栎，名字已交荐。渊泉暂蠖屈，雾雨终豹变。贤达坎坷多，豪杰穷乏先。嗟予书中蠹，髀消两目眩。朝骑瘦马出，夕饱藜与苋。志惭点尔狂，质匪由也喭。猥遭周秦厄，不识舜禹禅。因君动遐想，翅塌足若罥。螺卮白瓷罂，聊为江渚饯。回首芙蓉花，纷纷落红片。","dynasty":"明代","title":"赠别龚行义"}
{"author":"杨基","content":"黄鹤楼前汉阳雪，岳阳楼前洞庭月。自谓人间无此清，到处相逢向人说。祁阳江头春更佳，仿佛似是神仙家。黄莺乱啼万竿竹，绿水萦抱千株花。千红万碧深相映，鸡犬无声茅屋静。野老回头唤不应，匆匆况是通名姓。水流花落岸东西，只隔疏帘路已迷。天下于今皆乐土，何须更觅武陵溪。","dynasty":"明代","title":"祁阳行"}
{"author":"杨基","content":"得归虽喜未忘悲，梦里愁惊在别离。尚短柳如新折后，已残梅似半开时。江雷殷夜虫蛇早，山雨崇朝蛱蝶迟。制取乌纱笼白发，免教春色笑人衰。","dynasty":"明代","title":"春日白门写怀用高季迪韵五首其一"}
{"author":"杨基","content":"千花万萼委尘埃，只有荼裛独自开。应是邻家更零落，过墙蝴蝶又飞来。","dynasty":"明代","title":"故山春日（四首）"}
{"author":"杨基","content":"善斗须扼吭，善战须抟膺。楚不都关中，卒为汉所倾。洛阳非用武，况乃居彭城。曹公失荆州，致使吴蜀争。五马渡江南，神孙终莫平。元师破襄阳，宋社忽已更。制胜在得势，勿云险可轻。","dynasty":"明代","title":"感怀其十一"}
{"author":"杨基","content":"不知残雪是春光，起见轻云覆野塘。春草春江相妒绿，新莺新柳斗争黄。囊无太史新颁历，衣有容台旧赐香。但使清尊花底醉，任教白发镜中长。","dynasty":"明代","title":"寓江宁村居病起写怀十首其五"}
{"author":"杨基","content":"解佩酬琴价，将书当酒赀。竹楼听雪夜，梅屋看花时。女嫁为农妇，儿从作圃师。邻翁无奈俗，招饮岂能辞。","dynasty":"明代","title":"方氏园居七首其四"}
{"author":"杨基","content":"霭霭复霏霏，横霄曳夕晖。巴人与湘女，相逐买盐归。回望墟烟处，苍茫隔翠微。¤","dynasty":"明代","title":"潇湘八景"}
{"author":"杨基","content":"双阙翚飞紫盖高，日华云影映松涛。万年青拥连枝橘，千叶红开并蒂桃。仗以玉龙衔宝玦，佩将金兕错银刀。乍晴风日欣妍美，阖殿齐穿御赐袍。","dynasty":"明代","title":"奉天殿早朝二首其一"}
{"author":"杨基","content":"霭霭复霏霏，横霄曳夕晖。巴人与湘女，相逐买盐归。回望墟烟处，苍茫隔翠微。","dynasty":"明代","title":"潇湘八景其一"}
{"author":"杨基","content":"旧物嗟孤剑，春风别五陵。未衰先遣妾，已静更疏僧。往事真骑虎，中年得纵鹰。两溪千顷月，谈坐不须灯。","dynasty":"明代","title":"方氏园居七首其五"}
{"author":"杨基","content":"趁暖戏晴川，依人上画船。粉销烟翅薄，香冷露须拳。野菜疏篱外，山花小径边。夜深桃李梦，犹在绮罗筵。","dynasty":"明代","title":"秋日舟中见蝶"}
{"author":"杨基","content":"白发已千茎，相逢喜气生。看山留十日，待月坐三更。秋浦槎头钓，春泥谷口耕。莫言踪迹蠙，朝市久知名。","dynasty":"明代","title":"柏师文"}
{"author":"杨基","content":"清溪秋来水如练，历历鱼虾皆可见。绿蓑酒醒雁初飞，风急芦花吹满面。溪南一带是青山，逢着垂杨便可湾。谩道白鸥闲似我，渔舟更比白鸥闲。","dynasty":"明代","title":"清溪渔隐"}
{"author":"杨基","content":"东瀼复西圻，村村可钓矶。草于烟处密，花较雨前稀。小管催莺出，疏帘待燕归。伤心新柳色，犹妒旧罗衣。","dynasty":"明代","title":"江村杂兴其五"}
{"author":"杨基","content":"夜合花边待月来，宫中郤辘响春雷。笙调恨谱参差度，锦织愁纹宛转回。楼上绿珠知报主，座中红拂解怜才。伤心两炬绯罗烛，吹作银荷叶下灰。为雨为云事两难，蕙心兰质易摧残。筝移锦柱秋先断，漏滴铜壶夜不干。罗幕有香莺梦暖，绮窗无月雁声寒。芙蓉一树金塘外，只有芳卿独自看。","dynasty":"明代","title":"无题和唐李义山商隐"}
{"author":"杨基","content":"素颊映红腮，西园共折来。怜渠竟先落，知是最先开。","dynasty":"明代","title":"壶中二色桃花"}
{"author":"杨基","content":"啼鸟匆匆变物华，雨池科蚪渐成蛙。青鞋谩踏闲边草，白发羞簪醉里花。此日骅骝思苜蓿，当时鹦鹉唤琵琶。遥怜箫鼓追游地，荠麦青青已没鸦。","dynasty":"明代","title":"春暮有感（二首）"}
{"author":"杨基","content":"陈平素无行，终为汉相国。阴谋固可鄙，奇计凡六出。后来诸吕难，卒赖陆贾力。岂缘富且贵，临事意反诎。智者犹若斯，请为愚者说。","dynasty":"明代","title":"陈平"}
{"author":"杨基","content":"编竹补疏篱，生刍束酒旗。鸡豚田祖庙，鹰犬猎神祠。玉糁菰为粉，琼酥豆作糜。儿童采芦叶，争学短箫吹。¤","dynasty":"明代","title":"句曲秋日郊居杂兴（十首）"}
{"author":"杨基","content":"回汀兼复渚，迢递入渔邦。有港皆通楫，无山不到窗。疏烟春陇犊，深雪夜篱厖。过客停舟问，而翁恐姓庞。","dynasty":"明代","title":"方氏园居（七首）"}
{"author":"杨基","content":"红罗斗结同心小，七蕊参差弄春晓。尽是东风儿女魂，蛾眉一样青螺扫。三姊娉婷四妹娇，绿窗虚度可怜宵。八姨秦国休相妒，肠断江东大小乔。","dynasty":"明代","title":"咏七姊妹花"}
{"author":"杨基","content":"南风雨来尘作泥，稻花豆荚生初齐。一人失意解官去，席上众宾颜色低。车欲发未忍别，感慨握手立大堤。绿荷为杯树为盖，碧酒荡漾青琉璃。兹行蠲热向瓯越，只尺浙水分东西。或登云门探禹穴，或上雁岩闻天鸡。天台桃花千万树，中有睍睆黄莺啼。虽云窜谪异忧喜，眺望自可穷天梯。韩潮柳播夜郎白，吉士往往遭倾挤。蕉中之鹿塞翁马，此事何足含悲凄。但嗟灵物困污渎，无一出手相提携。不然宠辱实命致，毋乃天不哀群黎。渡江秋风未十日，织女值嫁牵牛妻。自甘沉匿守太拙，宁复乞巧陈瓜梨。嗟余遘患屡迁逐，亲见郿坞争燃脐。金多位重胡足恃，顷刻变化如云霓。君年五十发漆黑，壮气郁郁冲端倪。骅骝历块偶暂蹶，终展奋迅追风蹄。经过虎阜坐石壁，为我拂拭苔中题。","dynasty":"明代","title":"送李琴川谪临海"}
{"author":"杨基","content":"东邻夜从军，西邻晓上官。一为死别愁，一为知己欢。欢者承新恩，拂拭头上冠。愁者嘱妻孥，结束跨下鞍。悲欢何不同，一危复一安。黄尘障东华，平地生波澜。朝荣夕赐死，转盼异暑寒。寄语承恩人，莫叹从军难。","dynasty":"明代","title":"感怀（十四首）"}
{"author":"杨基","content":"风送杨花满绣床，飞来紫燕亦成双。闲情正在停针处，笑嚼残绒唾碧窗。","dynasty":"明代","title":"美人刺绣"}
{"author":"杨基","content":"半晌无言却敛眉，玉簪斜堕翠鬟欹。相逢莫说伤心事，才入深宫自得知。","dynasty":"明代","title":"二美人图"}
{"author":"杨基","content":"舟中逾一月，驿路及三千。老泪青衫上，新愁白发前。蛩声秋岸雨，鸿影暮河烟。不有西征客，谁同此夜眠。","dynasty":"明代","title":"沙河至采石二首其二"}
{"author":"杨基","content":"旧物嗟孤剑，春风别五陵。未衰先遣妾，已静更疏僧。往事真骑虎，中年得纵鹰。两溪千顷月，谈坐不须灯。","dynasty":"明代","title":"方氏园居七首其五"}
{"author":"杨基","content":"才向瑶台觅旧踪，曙鸦啼断景阳钟。薄施朱粉妆偏媚，倒插花枝态更浓。立近晚风迷蛱蝶，坐临秋水乱芙蓉。多情莫恨蓬山远，只隔珠帘抵万重。","dynasty":"明代","title":"无题和唐李义山商隐其二"}
{"author":"杨基","content":"江花先好还先落，二月芳菲已萧索。掖垣一树独开迟，嫩叶茏苁抱香萼。朝来小雨浥轻红，春色千重与万重。点注定知烦晓露，剪裁宁不费春工。春来到处寻桃李，不道东阑花自美。伤心世事总如花，何用劳劳行万里。","dynasty":"明代","title":"千叶桃花（并序）"}
{"author":"杨基","content":"辛夷如雪照庭柯，老去愁惊日易过。芳草渐于歌馆密，落花偏向舞筵多。故人别后皆黄土，南浦春来又绿波。便欲移家勾曲住，采芝种玉此山阿。","dynasty":"明代","title":"晚春（三首）"}
{"author":"杨基","content":"霭霭复霏霏，横霄曳夕晖。巴人与湘女，相逐买盐归。回望墟烟处，苍茫隔翠微。¤","dynasty":"明代","title":"潇湘八景"}
{"author":"杨基","content":"远岫如蛾眉，紫菱盖绿漪。小娃木兰桨，采菱溪上归。溪风摇白芷，撩乱勣花起。疑是越兵来，旌旗照秋水。","dynasty":"明代","title":"越来溪"}
{"author":"杨基","content":"山人送我山田米，粒粒如霜新可喜。雨春风播落红芒，照眼明珠绝糠粃。饥肠欲食未敢炊，未及秋尝羞祖祢。忆我春来岁方旱，焦穗萎苗将槁矣。不意兹晨见精凿，此宝更将何物比。终岁勤劳农可念，不耕而食余堪耻。归买淞江雪色鲈，持向高堂奉甘旨。","dynasty":"明代","title":"杜伯渊送新米"}
{"author":"杨基","content":"渐老绿阴天，无家怯杜鹃。东风有今夜，芳草又明年。蚕熟新丝后，茶香煮酒前。都将南浦恨，聊寄北窗眠。","dynasty":"明代","title":"立夏前一日有赋"}
{"author":"杨基","content":"舟中逾一月，驿路及三千。老泪青衫上，新愁白发前。蛩声秋岸雨，鸿影暮河烟。不有西征客，谁同此夜眠。","dynasty":"明代","title":"沙河至采石（二首）"}
{"author":"杨基","content":"两树红蕉隔禁扉，晓凉携伴试罗衣。金铃小犬迎人吠，应怪秋来出院稀。","dynasty":"明代","title":"红绿蕉二仕女图"}
{"author":"杨基","content":"明日是清明，孤花雪斗轻。不须开满树，春少更多情。","dynasty":"明代","title":"西园梨花春晚开一枝"}
{"author":"杨基","content":"半晌无言却敛眉，玉簪斜堕翠鬟欹。相逢莫说伤心事，才入深宫自得知。","dynasty":"明代","title":"二美人图"}
{"author":"杨基","content":"促织来何处，哀吟近短篷。不堪为客里，况复是舟中。残梦寒衾月，孤灯夜枕风。此时肠欲断，恨不耳双聋。","dynasty":"明代","title":"舟中闻促织"}
{"author":"杨基","content":"叹息冯唐老，吁嗟李广贤。穷通元有命，生死讵非天。鼓角西风里，江湖短发前。南飞有鸿雁，一字若为传。","dynasty":"明代","title":"秋斋杂赋五首其三"}
{"author":"杨基","content":"楚龚风云姿，璞素玉不琢。只身蹑双屐，十载食破研。麻衣阅冬春，睥睨狐貉贱。胸中何所蓄，经史子集传。酒酣文思涌，强弩机发箭。清真谢铅锸，越女巧笑倩。纡盘珠九曲，精粹金百炼。粲如星森罗，勇若军后殿。吾党多英雄，气索皮肉战。西风忽归来，尘土吹满面。从容问所历，摇首不复辩。但云秋水清，吴松净如练。方同华表鹤，遽作幕上燕。去住何太轻，弗得绊以线。君材匪樗栎，名字已交荐。渊泉暂蠖屈，雾雨终豹变。贤达坎坷多，豪杰穷乏先。嗟予书中蠹，髀消两目眩。朝骑瘦马出，夕饱藜与苋。志惭点尔狂，质匪由也喭。猥遭周秦厄，不识舜禹禅。因君动遐想，翅塌足若罥。螺卮白瓷罂，聊为江渚饯。回首芙蓉花，纷纷落红片。","dynasty":"明代","title":"赠别龚行义"}
{"author":"杨基","content":"情深却倦游，矮屋任低头。花落东风怨，莺啼夜雨愁。酒烦邻媪买，诗许社僧求。欲驾东家鹤，吹笙到十洲。","dynasty":"明代","title":"江村杂兴（十三首）"}
{"author":"杨基","content":"瘴地收蛮后，烟江棹桨过。旌旗皆绣虎，鼓角半吹螺。圣化方无外，民心讵有讹。马循归路熟，人比去时多。喜气浮三峡，军声动九河。遥知双阙下，齐进太平歌。","dynasty":"明代","title":"观宜春侯旋师"}
{"author":"杨基","content":"右远浦归帆。江横秋烟白，日落寒沙浅。鸿雁万里来，翩翩下平远。欲堕更低飞，斜行两三转。¤","dynasty":"明代","title":"潇湘八景"}
{"author":"杨基","content":"春色冶城东，花浓笑老翁。燕迟双垒破，蜂早一房通。薄暝山腰雨，疏纹水面风。便携蓑笠去，垂钓绿蒲中。","dynasty":"明代","title":"江村杂兴其三"}
{"author":"杨基","content":"白云老翁乐且贫，眼如紫电炯有神。麻衣纸扇趿两屐，头戴一幅东坡巾。清晨扣户走过我，谓我旧是诸侯宾。入门长揖肆雄辩，动引四代卑先秦。初疑傲睨意肮脏，稍久渐觉情真淳。从兹兴至每一到，不问风雨并昏晨。矫如野鹿不受絷，去不可挽送乃嗔。我来杜曲少朋旧，一境二姓唯朱陈。租征税迫夜继日，未暇与我谈逡巡。荒村不意得此老，洗我三斗胸中尘。我时信口答所问，怪我出语多惊人。翁年耳顺学不倦，片言有益书诸绅。我惭习懒竟成癖，日影照腹脚未伸。起来巾栉不自理，一饭且饱南湖莼。诸生幼弱学久废，数字费我言谆谆。翁来相对辄太息，谓可馆阁胡沉沦。人生富贵等泡幻，达何可喜穷何颦。纷纷道路饿死骨，半是台省公侯身。庞公未为无所遗，夫妇白首襄阳民。翁闻我语乃大噱，呼我共醉华阳春。正须狎昵到鸥鹭，何必影像图麒麟。秦淮雨过秋水碧，中有一尺黄金鳞。明朝买鱼期再酌，我自掇拾山中薪。","dynasty":"明代","title":"赠许白云"}
{"author":"杨基","content":"曾见重华巡狩来，漓江庙宇野棠开。山无桧柏皆岩穴，地有芝苓尽药材。花布短衣齐膝制，竹皮长帽覆眉裁。也应风土交州近，丹荔红椒不用栽。","dynasty":"明代","title":"桂林即兴"}
{"author":"杨基","content":"病体支离倦裹巾，偶因行乐见阳春。梅缘无恨寻常瘦，柳故多愁日夜颦。梦里笙歌随蒐袅，画中罗绮绣麒麟。相期欲就吴姬饮，却恐江花笑客贫。","dynasty":"明代","title":"寓江宁村居病起写怀十首其二"}
{"author":"杨基","content":"剑可敌一人，书足记姓名。学之十二年，书剑两不成。归来吴楚间，豪杰已起兵。揽镜照须眉，一二白发生。老母在高堂，未敢即远行。太息长在夜，鸡鸣星斗横。¤","dynasty":"明代","title":"感怀（十四首）"}
{"author":"杨基","content":"两树红蕉隔禁扉，晓凉携伴试罗衣。金铃小犬迎人吠，应怪秋来出院稀。","dynasty":"明代","title":"红绿蕉二仕女图"}
{"author":"杨基","content":"减衣时节尚寒天，暂倚东风泊画船。十里楼台仍细雨，五侯池馆又新烟。且簪杨柳酬佳节，莫对桃花忆去年。总是无情也肠断，鹧鸪声里又啼鹃。","dynasty":"明代","title":"客中寒食有感"}
{"author":"杨基","content":"未见蕲州城，已见蕲州山。诸山初不高，苍石砺且顽。想当至正时，民物庶以殷。大江楚西来，万里不闭关。兹山独储英，群雄出其间。遂为祸乱阶，滋蔓莫可删。忆我闻乱初，我方总两鬟。侍立父祖旁，听说国步艰。焉知三十年，见此草与菅。骨肉亦已零，安得发不斑。披榛欲吊古，豺虎怆我颜。苍茫望茅宇，日落孤舟还。","dynasty":"明代","title":"望蕲州"}
{"author":"杨基","content":"舆绋暗风沙，丹旌映晚霞。吏人营殡殓，童仆着衰麻。袭荫无遗嗣，招魂有外家。重来恐迷处，记取路三叉。","dynasty":"明代","title":"哭陈仲野都事没任所"}
{"author":"杨基","content":"烟萝毵树蒙松，夏绿更换春花红。千山万山无所听，鹧鸪杜宇啼春风。穹崖斓斒高百尺，快剑无痕镵翠碧。宝气朝凝五色霞，丹光夜烛三分日。我从章江出彭蠡，巴陵长沙洞庭尾。看遍衡庐两岸山，行尽潇湘一江水。轻舠短楫辞零陵，似与乱石争功能。牛刀惯熟中肯綮，郢斧神捷回锋棱。男儿性命固可惜，底事矜夸向群石。鸥边短草一枝筇，牛背斜阳数声笛。","dynasty":"明代","title":"皂角滩"}
{"author":"杨基","content":"暖风晴日融春昼，闲看花阴鸡吐绶。绮縠都将彩羽妆，红丝不待金针绣。叠叠胭脂缕缕金，龙纹盘错凤纹深。凭谁剪作鸳鸯带，雅称佳人翡翠衿。","dynasty":"明代","title":"湘中四咏"}
{"author":"杨基","content":"丈夫轻别离，投老欲入广。奈何干戈际，万里涉沆漭。兹城颇阜庶，有女供奉养。世乱得粗安，胡劳问乡党。君言苦无家，一夕魂九往。乡书昨日至，捧读屡泚颡。四丧寄浅土，未得掩诸圹。虽云弊庐在，谁复修祀享。感兹归意迫，无力犹勉强。齿发固已衰，尚足婴扰攘。敢忘乡土情，偷安恋兹壤。吾闻重感激，惜别复加赏。天寒霜露繁，摵摵枯叶响。水宿慎蛟螭，山行避魍魉。田园虽荒芜，果实罗栗橡。邻居喜均还，相邀具醅盎。酒薄不得醉，且复歌慨慷。人生还乡乐，无物堪比彷。喜极继以悲，欢戚同反掌。番思苏台月，照女夜绩纺。此时父子情，两地同惚恍。安得混车书，妻孥共罗幌。兹事竟难期，泪眼一凄怆。我家嘉陵江，踪迹久飘荡。亦欲问前途，逡巡觅西瀼。","dynasty":"明代","title":"送陈资深归广"}
{"author":"杨基","content":"右江天暮雪。轻帆挂春风，倒映湘江绿。天低浦溆远，归向谁家宿。遥指落花西，黄陵庙前屋。","dynasty":"明代","title":"潇湘八景其五"}
{"author":"杨基","content":"叹息冯唐老，吁嗟李广贤。穷通元有命，生死讵非天。鼓角西风里，江湖短发前。南飞有鸿雁，一字若为传。","dynasty":"明代","title":"秋斋杂赋五首其三"}
{"author":"杨基","content":"欲往竟无适，意行仍独还。猿声黄叶寺，牛背夕阳山。书弃将成业，身投未老闲。相逢莫嘲诮，才与不才间。","dynasty":"明代","title":"句曲秋日郊居杂兴十首其八"}
{"author":"杨基","content":"醉舞狂歌四十年，老来参得一乘禅。东风未湿墙腰雪，细雨微添石眼泉。无数白鸥闲似我，一江春水碧于天。莫言笠泽非彭泽，定拟金川是辋川。","dynasty":"明代","title":"寓江宁村居病起写怀十首其七"}
{"author":"杨基","content":"何处飞来十二红，万年枝上立东风。楚王宫殿皆零落，说尽春愁暮雨中。","dynasty":"明代","title":"十二红图"}
{"author":"杨基","content":"玉肌瘦怯春风恼，唇红不褪香云老。绮窗人静月初圆，笑觉飞琼颜色槁。罗幄铜瓶小几边，银灯疏影砚台前。一株初破休轻折，半朵犹含最可怜。宫妆近眼人争爱，却恐愁多零落快。莫教纤手嗅东风，谁画生香与真态。","dynasty":"明代","title":"省掖观梅和宋草堂韵"}
{"author":"杨基","content":"岁晚此相逢，乡情似酒浓。语长销夜烛，梦短及晨钟。急雪风鸣苇，微云月照松。鸡前趋阙去，寒树晓茏葱。","dynasty":"明代","title":"宿高季迪京馆"}
{"author":"杨基","content":"五日白一发，十日皱一肤。人生冰雪容，终作靴纹粗。今朝清镜中，已与昨日殊。不忧须眉苍，但恐皮肉枯。肉枯亦常理，所念非壮图。有亲恩最深，抚养劳勤劬。怜我幼失怙，爱我如掌珠。斯恩未及报，不敢忘须臾。书来得凶问，哀顿空号呼。衣衾与棺敛，弗得亲走趋。家山在万里，那能返故都。树头哑哑啼，愧杀返哺乌。有子初学言，行步要母扶。已解索梨栗，未知识之无。重在托宗祀，岂暇问贤愚。弟妹皆漂零，远在天一隅。仲氏久无信，梦中时友于。艰难斥卤滨，何以保微躯。计工当已还，母乃东归吴。童仆各分飞，仅有赤脚奴。竛竮苦肺疾，终夜声呜呜。怜渠亦解事，剪伐供樵苏。异乡骨肉远，赖此相支吾。嗟我客梁楚，只身亦崎岖。白昼畏豺虎，夜防狸与狐。所赖筋力强，窜伏幸无虞。今年觉衰倦，自怯行远途。东风洞庭波，落日青草湖。鱼龙来欺人，烟涛惨模糊。兹晨过衡阳，霁景差可娱。桃花白练带，春水绿菰蒲。感此颜色妍，暂使忧心苏。万事信有命，抚膺长叹吁。","dynasty":"明代","title":"发衡州（一本题作《白发》）"}
{"author":"杨基","content":"鉴湖五月凉风起，荷叶荷花香旎旎。先生到县花正开，濯足船头弄秋水。圣朝复兴文武科，诸生习射更弦歌。他年大比登髦俊，应报新昌县里多。","dynasty":"明代","title":"送张教谕"}
{"author":"杨基","content":"北风如刀吹面裂，弊裘无功尘絮折。星稀日出势尚严，满袖霜花厚如雪。马上沉吟苦忆家，江南十月剩春华。金钱晚菊低丛叶，绿萼盘梅小树花。","dynasty":"明代","title":"郑州道中"}
{"author":"杨基","content":"风送杨花满绣床，飞来紫燕亦成双。闲情正在停针处，笑嚼残绒唾碧窗。","dynasty":"明代","title":"美人刺绣"}
{"author":"杨基","content":"文采玉娟娟，班行内外联。蕃王从学拜，边使候通笺。侍立彤庭上，追趋法驾前。今朝退朝早，衣上有炉烟。","dynasty":"明代","title":"赠秦侍仪"}
{"author":"杨基","content":"生色屏风一面开，轻罗团扇合欢裁。深深院落青青柳，纵是无花也看来。","dynasty":"明代","title":"到江西省看花次韵（四首）"}
{"author":"杨基","content":"春风吹雨湿衣裾，绿水红妆画不如。却是汉阳川上女，过江来买武昌鱼。","dynasty":"明代","title":"望武昌（二首）"}
{"author":"杨基","content":"枫树落清晓，野烟结愁阴。声传烧竹火，人语沧波深。凫飞秋水黑，蛩吟凉露白。江月参差光，芙蓉照芳魄。","dynasty":"明代","title":"枫陵秋"}
{"author":"杨基","content":"远岫如蛾眉，紫菱盖绿漪。小娃木兰桨，采菱溪上归。溪风摇白芷，撩乱勣花起。疑是越兵来，旌旗照秋水。","dynasty":"明代","title":"越来溪"}
{"author":"杨基","content":"入苑绿泱泱，縠纹融暖光。东风吹白浪，照见赤龙堂。龙堂负贝阙，阴火春波热。鲛人卖髯绡，夜夜唱明月。","dynasty":"明代","title":"沧浪波"}
{"author":"杨基","content":"川水东北流，川花照青楼。龙船载凤吹，日来川上游。沙明属玉止，苕香翡翠留。渔郎蒲叶底，网得双吴钩。","dynasty":"明代","title":"绮川游"}
{"author":"杨基","content":"辇路秋蓬满，野香团绿湿。嫔娥粉黛愁，嫣花铅露泣。莺声旧时好，玉砌秋归早。东家胡蝶飞，烟姿满芳草。以上元末在吴作。","dynasty":"明代","title":"茂苑思"}
{"author":"杨基","content":"春雷一声万簪玉，参差乱迸莓苔绿。斩来扫叶当径烧，何异燃萁煮秋菽。登盘查牙玉版肥，焦尾碎剥苍龙皮。山人大嚼无以报，写作林间烧笋诗。","dynasty":"明代","title":"食烧笋留题陈惟寅竹间"}
{"author":"杨基","content":"红罗斗结同心小，七蕊参差弄春晓。尽是东风儿女魂，蛾眉一样青螺扫。三姊娉婷四妹娇，绿窗虚度可怜宵。八姨秦国休相妒，肠断江东大小乔。","dynasty":"明代","title":"咏七姊妹花"}
{"author":"杨基","content":"清溪秋来水如练，历历鱼虾皆可见。绿蓑酒醒雁初飞，风急芦花吹满面。溪南一带是青山，逢着垂杨便可湾。谩道白鸥闲似我，渔舟更比白鸥闲。","dynasty":"明代","title":"清溪渔隐"}
{"author":"杨基","content":"眉庵四十未闻道，偶于世事无所好。寻常惟看东家竹，屈指十年今不到。微躯之外无长物，寒暑一裘兼一帽。妻孥屡叹升斗绝，不独无烟亦无灶。身轻自笑可驾鹤，眼明岂止堪窥豹。人情世故看烂熟，皎不如污恭胜傲。有瑕可指未为辱，无善足称方入妙。此意于今觉更深，静倚南风听蝉噪。","dynasty":"明代","title":"闻蝉"}
{"author":"杨基","content":"兄为柱国弟开府，门吏纷纷皆绣斧。敕赐龙河百亩宫，画戟丹弓映朱户。金凤盘胸白锦襦，面如红玉紫虬须。六宫晓逐诸王入，八府春随宰相趋。东风忽念江南好，宝骑看花踏春草。茂苑莺声醉里听，建章柳色愁中老。回首瀛洲草木新，苍颜白发照乌巾。都将秋水蛇纹剑，赠与长安游侠人。","dynasty":"明代","title":"赠故人全王孙"}
{"author":"杨基","content":"白头母，乌头妇，妇姑啼寒抱双股。妇哭征夫母哭儿，悲风吹折庭前树。家有屋，屯军伍，家家有儿遭杀虏。越女能嘲楚女词，吴人半作淮人语。东营放火夜斫门，白日横尸向官路。母言我侬年少时，夫妻种花花绕蹊。夫亡子去寸心折，花窦花窠成瓦埒。十年不吃江州茶，八年不归姊妹家。兰芽菊本已冻死，惟有春风荠菜花。只怜新妇生苦晚，不见当时富及奢。珠帘台榭桃花坞，笙歌院落王家府。如今芳草野乌啼，鬼火磷磷日未西。侬如叶上霜，死即在奄忽。新妇固如花，春来瘦成骨。妇听姑言泪如雨，妾身已抱桥边柱。纵使征夫戍不归，芳心誓不随波去。","dynasty":"明代","title":"白头母吟"}
{"author":"杨基","content":"春风吹花快如剪，柳条婆娑颜色浅。四更急雨作轻寒，零落余香上苔藓。街泥污人不出户，强以一樽聊自遣。西家酒熟复苦贵，收拾春衣倩人典。斋厨久断鱼肉腥，细嚼芹菹胜禁脔。时平戚戚恐寒饥，况乃厄运愁不免。丑妻念我忧无薪，私爨破箦炊户楗。客来嗟吁但枯坐，惭愧不得具茶荈。今朝棠梨开一花，天气自佳日色篽。西南诸峰宛在望，暖霭晴烟张翠筜。去年骢马虎丘前，醉折樱桃随步辇。只今咫尺烽火隔，高栅长营依堑转。极目郊原草树空，那得锄犁到沟畎。东吴自经五世乱，四百余年绝兵燹。物盛还衰满则亏，此理甚明知者鲜。嗟予亲老诸弟隔，昼夜蹙额眉不展。巷哭邻呼不敢闻，何暇谆谆问牛喘。楼前旌旗芳草阔，紫燕未归帘半卷。呼儿插花向晴昊，手把短须吟更拈。准拟青鞋到处游，绕堤蒲柳春泥软。","dynasty":"明代","title":"春风行"}
{"author":"杨基","content":"小楼十日听雨卧，春云作团拂帘过。金黄杨柳晓初匀，雪白梨花春半破。东家胡蝶飞无数，西邻燕子归两个。玉关万里尺书稀，春风不似春愁大。","dynasty":"明代","title":"春愁曲"}
{"author":"杨基","content":"情如飞絮任悠扬，心与游丝共短长。花底若教连日醉，座中犹可少年狂。新调锦瑟争传谱，巧制罗囊别贮香。衣以凤翎分缝织，带将蛇角遍軿装。豪名独擅秋千社，狭气平欺蹴踘场。白璧一双酬剑客，明珠百斛买胡娼。金丸挟弹章台左，宝骑闻筝太液傍。梅子短墙羞掷果，桃花深坞笑分浆。每嘲春比人先老，不信愁如海叵量。犹有旧时桃李梦，尚随胡蝶到辽阳。","dynasty":"明代","title":"结客少年场行"}
{"author":"杨基","content":"软红十里平如掌，马蹄踏沙轻不响。金袍玉带五陵儿，飞骑击球珠作赏。身轻擘捷马游龙，彩仗低昂一点红。倏忽飞星入云表，据鞍回袖接春风。有时随地香尘滚，杨花乱扑桃花粉。就窝夺得笑归来，月牙轻旋骊珠稳。一生娇贵厌朝天，不信人间有倒悬。但得花间风月好，打球场上自年年。","dynasty":"明代","title":"球场曲"}
{"author":"杨基","content":"弓刀挂墙旗拂瓦，行人过门须下马。日暮将军纵酒归，白棒横街人乱打。朱门一闭春草积，官印斜封泥涴壁。守卒收釐屋后池，邻翁晒麦阶前石。帘幕当年尽绮罗，网丝颠倒腐萤多。杏梁风雨丹青湿，时有野鸠来做窠。楼台易成还易废，前年犹是桑麻地。","dynasty":"明代","title":"废宅行"}
{"author":"杨基","content":"春雪晚萧萧，随莺上柳条。渐将丝共结，终与絮俱飘。泪粉凝啼眼，珍珠压舞腰。东风自怜惜，留映赤栏桥。","dynasty":"明代","title":"雪中柳"}
{"author":"杨基","content":"燕雪两差池，相兼拂绣帏。玉楼迷故垒，珠箔见乌衣。斜讶冲花落，轻疑掠絮飞。晓寒人未起，还认画梁归。","dynasty":"明代","title":"雪中燕"}
{"author":"杨基","content":"逻卒去不返，行人愁未回。正须犀作甲，毋用玉为杯。清泪寻常落，丹心早晚灰。交仍期管鲍，书或似邹枚。","dynasty":"明代","title":"秋斋杂赋（五首）"}
{"author":"杨基","content":"趁暖戏晴川，依人上画船。粉销烟翅薄，香冷露须拳。野菜疏篱外，山花小径边。夜深桃李梦，犹在绮罗筵。","dynasty":"明代","title":"秋日舟中见蝶"}
{"author":"杨基","content":"圆的破蓬苞，孤茎上藕梢。雨撑栖鹭屋，风卷荫龟巢。溪友裁巾帻，虚人作饭包。小娃曾已折，新月里湖坳。","dynasty":"明代","title":"荷叶"}
{"author":"杨基","content":"雨急愁云黑，窗虚爱竹青。石泉流细细，山鸟去冥冥。醉里倾荷叶，饥来煮茯苓。不知刘道士，何用换鹅经。","dynasty":"明代","title":"雨"}
{"author":"杨基","content":"身懒交游绝，时危感慨新。清江催短鬓，芳草怨归人。花落纵横雨，莺啼淡荡春。欲摇舟楫去，波浪没平津。","dynasty":"明代","title":"偶题"}
{"author":"杨基","content":"花落满烟莎，兰舟喜见过。壮心丹未已，愁鬓绿无多。小燕斜斜舞，新莺婉婉歌。都将旧游意，一笑付江波。","dynasty":"明代","title":"赠沈真仲征士"}
{"author":"杨基","content":"薄宦依东海，孤城隔戍烟。花疏寒食后，人远暮帆前。深巷编蒲履，斜岗种木绵。毋烦厌荒寂，微禄有畬田。","dynasty":"明代","title":"送王仲容之上海"}
{"author":"杨基","content":"江远树层层，蒲荷叶渐增。酒樽池阁雨，棋局夜船灯。竹净删逾瘦，花疏扫未能。亭亭川上鹄，风雨看飞腾。","dynasty":"明代","title":"寄叶德彰戴叔能"}
{"author":"杨基","content":"海屿通村险，边城出敌遥。旗灯秋雨塞，铃柝夜沟潮。士饱争投石，农闲数舞箾。毋令废收获，高陇有枯苗。","dynasty":"明代","title":"寄海盐杨寨官"}
{"author":"杨基","content":"同祀碧鸡神，丝萝又结姻。文如谢道韫，书逼卫夫人。冀缺终相敬，梁鸿不厌贫。还能事荆布，归钓五湖滨。","dynasty":"明代","title":"赠婉素"}
{"author":"杨基","content":"回汀兼复渚，迢递入渔邦。有港皆通楫，无山不到窗。疏烟春陇犊，深雪夜篱厖。过客停舟问，而翁恐姓庞。","dynasty":"明代","title":"方氏园居（七首）"}
{"author":"杨基","content":"三晋封疆拱帝圻，两河山色照戎衣。青虹贯日随星出，赤鸟如云夹电飞。使者梅花春后折，王孙芳草梦中归。入朝若问东南事，积粟如山万马肥。","dynasty":"明代","title":"送路季琏问聘河东时东驾出师太原"}
{"author":"杨基","content":"官军闻说下扬州，梦里扶摇赋远游。天运未容人力胜，民心须顺物情求。遭逢丧乱生何补，见得升平死即休。沽取一壶花下酌，弟兄儿女笑相酬。","dynasty":"明代","title":"闻官军南征解围有日喜而遂咏（二首）"}
{"author":"杨基","content":"不见云间杨铁史，寮中七客近如何。老来诗句疏狂甚，乱后文章感慨多。长笛参差吹海凤，小琼杨柳舞天魔。春明且尽嬉游乐，莫解梁鸿《五噫歌》。先生所居名七者寮。","dynasty":"明代","title":"寄杨铁厓"}
{"author":"杨基","content":"力尽戈籥援不回，犹挥赤手搏风雷。波涛失意蛟龙伏，肝胆如杠虎豹摧。谩使张辽说关羽，谁将全武易秦裴。烦君更缓须臾死，要对春风酒一杯。","dynasty":"明代","title":"怀悼朱秦仲总制"}
{"author":"杨基","content":"小轩新沐喜神清，短帻单衣觉渐轻。松下琴书晴亦润，竹西窗户晚犹明。愁来对酒心先醉，病后看花意懒行。却忆故山深处立，绿萝千树叫流莺。","dynasty":"明代","title":"郡斋养疴呈醉樵内史（二首）"}
{"author":"杨基","content":"经旬不见谢宣城，小楷乌丝寄远情。黄篾楼高春梦破，绿罗衣薄暮寒生。鹤临沙渚鸥俱浴，花落江泥燕与争。亦欲雨蓑摇短楫，西湖新水荡空明。","dynasty":"明代","title":"和谢雪坡钱塘见寄"}
{"author":"杨基","content":"曾向溪南看艺麻，竹杠兜子一肩斜。秧苗尚短仍含谷，荷叶才高已上花。蚕屋柘烟朝焙茧，鹊炉沉火昼薰茶。而今风雨成抛绝，卧听西园两部蛙。","dynasty":"明代","title":"赤山书事寄龟巢谢隐君君南兰陵人今避兵居吴"}
{"author":"杨基","content":"桑叶重重戴胜飞，行人多报故人归。鬓从别后星星出，花到春深树树稀。诗喜官闲能不废，身缘谋拙事多违。便须出郭相迎迓，遮莫南风雨满衣。","dynasty":"明代","title":"闻雪坡将还吴门"}
{"author":"杨基","content":"预折杨枝插绕檐，豆糜香软麦饧甜。春衣未染新丝织，午篆犹分旧火添。小雨送花青见萼，轻雷催笋碧抽尖。不因人远伤离别，那得春愁上短髯。","dynasty":"明代","title":"江村寒食"}
{"author":"杨基","content":"陋巷荒芜野趣浓，小溪春水恰船通。无边草色犹春雨，有几梅花更晚风。文体敢期卢骆并，交情惟许范张同。欲将浪迹随沤鸟，错比溪南是瀼东。","dynasty":"明代","title":"春日杂咏（二首）"}
{"author":"杨基","content":"庭雪半消残，犹存旧腊寒。春风如有意，留待隔年看。","dynasty":"明代","title":"残雪"}
{"author":"杨基","content":"青青陌上桑，叶叶带春雨。已有催丝人，咄咄桑下语。","dynasty":"明代","title":"陌上桑"}
{"author":"杨基","content":"低处最多情，声迟拍转停。坐中肠亦断，况乃隔帘听。","dynasty":"明代","title":"隔帘听歌"}
{"author":"杨基","content":"花开醉不休，花谢莫深愁。纵使花长在，东风也白头。","dynasty":"明代","title":"花开"}
{"author":"杨基","content":"素颊映红腮，西园共折来。怜渠竟先落，知是最先开。","dynasty":"明代","title":"壶中二色桃花"}
{"author":"杨基","content":"人面玉娟娟，花枝更可怜。凭从画眉手，折寄镜台前。","dynasty":"明代","title":"折花赠内并代答（二首）"}
{"author":"杨基","content":"一朵折春风，花浓意更浓。而今映花面，不似向时红。","dynasty":"明代","title":"折花赠内并代答（二首）"}
{"author":"杨基","content":"各自媚春光，轻红映浅妆。日融花气暖，忘却是谁香。","dynasty":"明代","title":"瓶中插梨杏桃李四花有咏"}
{"author":"杨基","content":"江静月在水，山空秋满亭。自弹还自罢，初不要人听。","dynasty":"明代","title":"弹琴高士"}
{"author":"杨基","content":"泠泠白云泉，流向白云边。泉水流不断，白云飞上天。","dynasty":"明代","title":"白云泉"}
{"author":"杨基","content":"窗寒雪乱飞，雁带边声过。对影却增愁，吹灯暗中坐。","dynasty":"明代","title":"夜坐"}
{"author":"杨基","content":"亲远更家贫，将归未有因。相逢难说与，君是故乡人。","dynasty":"明代","title":"示杨水西"}
{"author":"杨基","content":"长眉短眉柳叶，深色浅色桃花。小桥小店沽酒，新火新烟煮茶。","dynasty":"明代","title":"即景（四首）"}
{"author":"杨基","content":"今年去年酒债，三月两月春愁。看山看水出郭，听雨听风倚楼。","dynasty":"明代","title":"即景（四首）"}
{"author":"杨基","content":"东家西家燕飞，明日后日春归。多愁多病送客，无酒无钱典衣。","dynasty":"明代","title":"即景（四首）"}
{"author":"杨基","content":"桃花杏花红白，蒲叶芷叶参差。飞高飞下蝴蝶，行去行来鹭鸶。","dynasty":"明代","title":"即景（四首）"}
{"author":"杨基","content":"我年六六鬓如丝，见汝三龄却两期。愿得汝长并我老，太平还说乱离时。","dynasty":"明代","title":"称称初度"}
{"author":"杨基","content":"两树红蕉隔禁扉，晓凉携伴试罗衣。金铃小犬迎人吠，应怪秋来出院稀。","dynasty":"明代","title":"红绿蕉二仕女图"}
{"author":"杨基","content":"何处飞来十二红，万年枝上立东风。楚王宫殿皆零落，说尽春愁暮雨中。","dynasty":"明代","title":"十二红图"}
{"author":"杨基","content":"千花万萼委尘埃，只有荼裛独自开。应是邻家更零落，过墙蝴蝶又飞来。","dynasty":"明代","title":"故山春日（四首）"}
{"author":"杨基","content":"梨花两枝春可怜，下马折花山径边。山中人家改新火，隔树吹来榆柳烟。","dynasty":"明代","title":"故山春日（四首）"}
{"author":"李涉","content":"朝牧牛，牧牛下江曲。夜牧牛，牧牛度村谷。荷蓑出林春雨细，芦管卧吹莎草绿。乱插蓬蒿箭满腰，不怕猛虎欺黄犊。","dynasty":"唐代","tags":"儿童，讽刺","title":"牧童词"}
{"author":"李涉","content":"终日昏昏醉梦间，忽闻春尽强登山。因过竹院逢僧话，偷得浮生半日闲。","dynasty":"唐代","tags":"抒情，人生","title":"题鹤林寺僧舍"}
{"author":"李涉","content":"十年蹭蹬为逐臣，鬓毛白尽巴江春。鹿鸣猿啸虽寂寞，水蛟山魅多精神。山疟困中闻有赦，死灰不望光阴借。半夜州符唤牧童，虚教衰病生惊怕。巫峡洞庭千里馀，蛮陬水国何亲疏。由来真宰不宰我，徒劳叹者怀吹噓.霸桥昔与张生别，万变桑田何处说。龙蛇纵在没泥涂，长衢却为驽骀设。爱君气坚风骨峭，文章真把江淹笑。洛下诸生惧刺先，乌鸢不得齐鹰鹞。岳阳西南湖上寺，水阁松房遍文字。新钉张生一首诗，自馀吟著皆无味。策马前途须努力，莫学龙钟虚叹息。","dynasty":"唐代","title":"岳阳别张祜"}
{"author":"李涉","content":"暮雨潇潇江上村，绿林豪客夜知闻。他时不用逃名姓，世上如今半是君。","dynasty":"唐代","tags":"叙事，抒怀，讽刺","title":"井栏砂宿遇夜客"}
{"author":"李涉","content":"尼父未适鲁，屡屡倦迷津。徒怀教化心，纡郁不能伸。一遇知己言，万方始喧喧。至今百王则，孰不挹其源。","dynasty":"唐代","title":"怀古"}
{"author":"李涉","content":"无奈牧童何，放牛吃我竹。隔林呼不应，叫笑如生鹿。欲报田舍翁，更深不归屋。","dynasty":"唐代","title":"山中"}
{"author":"李涉","content":"十二山晴花尽开，楚宫双阙对阳台。细腰争舞君沉醉，白日秦兵天下来。","dynasty":"唐代","tags":"咏史","title":"楚宫怨二首·其一"}
{"author":"李涉","content":"江城吹角水茫茫，曲引边声怨思长。惊起暮天沙上雁，海门斜去两三行。","dynasty":"唐代","tags":"写景，抒情","title":"润州听暮角/晚泊润州闻角"}
{"author":"李涉","content":"大智思济物，道行心始休。垂纶自消息，岁月任春秋。纣虐武既贤，风云固可求。顺天行杀机，所向协良谋。况以丈人师，将济安川流。何劳问枯骨，再取阴阳筹。霸国不务仁，兵戈恣相酬。空令渭水迹，千古独悠悠。","dynasty":"唐代","title":"咏古"}
{"author":"李涉","content":"荆门滩急水潺潺，两岸猿啼烟满山。渡头年少应官去，月落西陵望不还。巫峡云开神女祠，绿潭红树影参差。下牢戍口初相问，无义滩头剩别离。石壁千重树万重，白云斜掩碧芙蓉。昭君溪上年年月，独自婵娟色最浓。十二峰头月欲低，空濛江上子规啼。孤舟一夜东归客，泣向春风忆建溪。","dynasty":"唐代","title":"杂曲歌辞。竹枝"}
{"author":"李涉","content":"十年谪宦鬼方人，三遇鸿恩始到秦。今日九衢骑马望，却疑浑是刹那身。","dynasty":"唐代","title":"再至长安"}
{"author":"李涉","content":"冰作形容雪作眉，早知谈论两川知。如今不用空求佛，但把令狐宰相诗。","dynasty":"唐代","title":"赠道器法师"}
{"author":"李涉","content":"惭君知我命龙钟，一纸书来意万重。正著白衣寻古寺，忽然邮递到云峰。","dynasty":"唐代","title":"庐山得元侍御书"}
{"author":"李涉","content":"两行客泪愁中落，万树山花雨后残。君到扬州见桃叶，为传风水渡江难。","dynasty":"唐代","title":"京口送朱昼之淮南（一作寄赠妓人）"}
{"author":"李涉","content":"湘江烟水深，沙岸隔枫林。何处鹧鸪飞，日斜斑竹阴。二女虚垂泪，三闾枉自沉。惟有鹧鸪鸟，独伤行客心。越冈连越井，越鸟更南飞。何处鹧鸪啼，夕烟东岭归。岭头行人少，天涯北客稀。鹧鸪啼别处，相对泪沾衣。","dynasty":"唐代","title":"杂曲歌辞。鹧鸪词"}
{"author":"李涉","content":"与君兄弟匡岭故，与君相逢扬子渡。白浪南分吴塞云，绿杨深入隋宫路。隋家文物今虽改，舞馆歌台基尚在。炀帝陵边草木深，汴河流水空归海。古今悠悠人自别，此地繁华终未歇。大道青楼夹翠烟，琼墀绣帐开明月。与君一言两相许，外舍形骸中尔女。扬州歌酒不可追，洛神映箔湘妃语。白马黄金为身置，谁能独羡他人醉。暂到香炉一夕间，能展愁眉百世事。君看白日光如箭，一度别来颜色变。早谋侯印佩腰间，莫遣看花鬓如霰。","dynasty":"唐代","title":"醉中赠崔膺"}
{"author":"李涉","content":"翠壁开天池，青崖列云树。水容不可状，杳若清河雾。常闻先生教，指示秦仪路。二子才不同，逞词过尺度。偶因从吏役，远到冥栖处。松月想旧山，烟霞了如故。未遑炼金鼎，日觉容光暮。万虑随境生，何由返真素。寂寞天籁息，清迥鸟声曙。回首望重重，无期挹风驭。","dynasty":"唐代","title":"题清溪鬼谷先生旧居"}
{"author":"李涉","content":"隋氏造宫阙，峨峨倚云烟。搜奇竭四海，立制谋千年。秦兵半夜来，烈火焚高台。万人聚筋血，一旦为尘埃。君看汴河路，尚说隋家柳。但问哭陵人，秋草没来久。","dynasty":"唐代","title":"感兴"}
{"author":"李涉","content":"章华台南莎草齐，长河柳色连金堤。青楼曈曨曙光蚤，梨花满巷莺新啼。章台玉颜年十六，小来能唱西梁曲。教坊大使久知名，郢上词人歌不足。少年才子心相许，夜夜高堂梦云雨。五铢香帔结同心，三寸红笺替传语。缘池并戏双鸳鸯，田田翠叶红莲香。百年恩爱两相许，一夕不见生愁肠。上清仙女征游伴，欲从湘灵住河汉。只愁陵谷变人寰，空叹桑田归海岸。愿分精魄定形影，永似银壶挂金井。召得丹青绝世工，写真与身真相同。忽然相对两不语，疑是妆成来镜中。岂期人愿天不违，云輧却驻从山归。画图封裹寄箱箧，洞房艳艳生光辉。良人翻作东飞翼，却遣江头问消息。经年不得一封书，翠幕云屏绕空壁。结客有少年，名总身姓江。征帆三千里，前月发豫章。知我别时言，识我马上郎。恨无羽翼飞，使我徒怨沧波长。开箧取画图，寄我形影与客将。如今憔悴不相似，恐君重见生悲伤。苍梧九疑在何处，斑斑竹泪连潇湘。","dynasty":"唐代","title":"寄荆娘写真"}
{"author":"李涉","content":"我有神剑异人与，暗中往往精灵语。识者知从东海来，来时一夜因风雨。长河临晓北斗残，秋水露背青螭寒。昨夜大梁城下宿，不借eZ跌光颜看。刃边飒飒尘沙缺，瘢痕半是蛟龙血。雷焕张华久已无，沉冤知向何人说。我有爱弟都九江，一条直气今无双。青光好去莫惆怅，必斩长鲸须少壮。","dynasty":"唐代","title":"与弟渤新罗剑歌"}
{"author":"李涉","content":"绮罗香风翡翠车，清明独傍芙蓉渠。上有云鬟洞仙女，垂罗掩縠烟中语。风月频惊桃李时，沧波久别鸳鸿侣。欲传一札孤飞翼，山长水远无消息。却锁重门一院深，半夜空庭明月色。深院梧桐夹金井，上有辘轳青丝索。美人清昼汲寒泉，寒泉欲上银瓶落。迢迢碧甃千馀尺，竟日倚阑空叹息。惆怅不来照明镜，却掩洞房抱寂寂。汉臣一没丁零塞，牧羊西过阴沙外。朝凭南雁信难回，夜望北辰心独在。汉家茅土横九州，高门长戟封王侯。但将钟鼓悦私爱，肯以犬羊为国羞。夜宿寒云卧冰雪，严风触刃垂旌节。丁年奉使白头归，泣尽李陵衣上血。","dynasty":"唐代","title":"六叹（本六首，今存三首）"}
{"author":"李涉","content":"钓鱼朅来春日暖，沿溪不厌舟行缓。野竹初栽碧玉长，澄潭欲下青丝短。昔人避世兼避雠。暮栖云外朝悠悠。我今无事亦如此，赤鲤忽到长竿头。泛泛随波凡几里，碧莎如烟沙似砥。瘦壁横空怪石危，山花斗日禽争水。有时带月归扣舷，身闲自是渔家仙。山上朅来采新茗，新花乱发前山顶。琼英动摇钟乳碧，丛丛高下随崖岭。未必蓬莱有仙药，能向鼎中云漠漠。越瓯遥见裂鼻香，欲觉身轻骑白鹤。采药朅来药苗盛，药生只傍行人径。世人重耳不重目，指似药苗心不足。野客住山三十载，妻儿共寄浮云外。小男学语便分别，已辩君臣知匹配。都市广长开大铺，疾来求者多相误。见说韩康旧姓名，识之不识先相怒。","dynasty":"唐代","title":"春山三朅来"}
{"author":"李涉","content":"转知名宦是悠悠，分付空源始到头。待送妻儿下山了，便随云水一生休。","dynasty":"唐代","title":"偶怀"}
{"author":"李涉","content":"凝碧初高海气秋，桂轮斜落到江楼。三更浦上巴歌歇，山影沉沉水不流。","dynasty":"唐代","title":"秋夜题夷陵水馆"}
{"author":"李涉","content":"三代卢龙将相家，五分符竹到天涯。瘴山江上重相见，醉里同看豆蔻花。","dynasty":"唐代","title":"与梧州刘中丞"}
{"author":"李涉","content":"黄莺慢转引秋蝉，冲断行云直入天。一曲梁州听初了，为君别唱想夫怜。","dynasty":"唐代","title":"听多美唱歌"}
{"author":"李涉","content":"百年如梦竟何成，白发重来此地行。还似萧郎许玄度，再看庭石悟前生。","dynasty":"唐代","title":"题涧饮寺"}
{"author":"李涉","content":"寺前新笋已成竿，策马重来独自看。可惜班皮空满地，无人解取作头冠。","dynasty":"唐代","title":"头陀寺看竹"}
{"author":"李涉","content":"卢龙已复两河平，烽火楼边处处耕。何事书生走羸马，原州城下又添兵。","dynasty":"唐代","title":"奉使京西"}
{"author":"李涉","content":"碧落高高云万重，当时孤鹤去无踪。不期陵谷迁朝市，今日辽东特地逢。将作乘槎去不还，便寻云海住三山。不知留得支机石，却逐黄河到世间。","dynasty":"唐代","title":"逢旧二首"}
{"author":"李涉","content":"大堤花里锦江前，诗酒同游四十年。不料中秋最明夜，洞庭湖上见当天。","dynasty":"唐代","title":"中秋夜君山台望月"}
{"author":"李涉","content":"公孙阁里见君初，衣锦南归二十馀。莫叹屈声犹未展，同年今日在中书。","dynasty":"唐代","title":"酬彭伉"}
{"author":"李涉","content":"天网初开释楚囚，残骸已废自知休。荷蓑不是人间事，归去沧江有钓舟。","dynasty":"唐代","title":"硖石遇赦"}
{"author":"李涉","content":"八十山僧眼未昏，独寻流水到穷源。自言共得龙神语，拟作茅庵住洞门。","dynasty":"唐代","title":"赠龙泉洞尘上人"}
{"author":"李涉","content":"谢家为郡实风流，画得青山寄楚囚。惊起草堂寒气晚，海阳潮水到床头。","dynasty":"唐代","title":"谢王连州送海阳图"}
{"author":"李涉","content":"当时谪宦向夷陵，愿得身闲便作僧。谁知渐渐因缘重，羞见长燃一盏灯。","dynasty":"唐代","title":"再谪夷陵题长乐寺"}
{"author":"李涉","content":"唯将直道信苍苍，可料无名抵宪章。阴骘却应先有谓，已交鸿雁早随阳。","dynasty":"唐代","title":"谴谪康州先寄弟渤"}
{"author":"李涉","content":"膏已明煎信矣哉，二年人世不归来。庭前为报仙桃树，今岁花时好好开。","dynasty":"唐代","title":"赠廖道士"}
{"author":"李涉","content":"六出花开赤玉盘，当中红湿耐春寒。长安若在五侯宅，谁肯将钱买牡丹。","dynasty":"唐代","title":"山花"}
{"author":"李涉","content":"飒飒先飞梁上尘，朱唇不动翠眉颦。愿得春风吹更远，直教愁杀满城人。","dynasty":"唐代","title":"听歌"}
{"author":"李涉","content":"颜子将才应四科，料量时辈更谁过。居然一片荆山玉，可怕无人是卞和。","dynasty":"唐代","title":"送颜觉赴举"}
{"author":"李涉","content":"云木苍苍数万株，此中言命的应无。人生不得如松树，却遇秦封作大夫。","dynasty":"唐代","title":"题五松驿"}
{"author":"李涉","content":"斑竹林边有古祠，鸟啼花发尽堪悲。当时惆怅同今日，南北行人可得知。","dynasty":"唐代","title":"湘妃庙"}
{"author":"李涉","content":"上清真子玉童颜，花态娇羞月思闲。仙路迷人应有术，桃源不必在深山。","dynasty":"唐代","title":"赠长安小主人"}
{"author":"李涉","content":"单于都护再分疆，西引双旌出帝乡。朝日诏书添战马，即闻千骑取河湟。将家难立是威声，不见多传卫霍名。一自元和平蜀后，马头行处即长城。朔方忠义旧来闻，尽是邠城父子军。今日兵符归上将，旄头不用更妖氛。","dynasty":"唐代","title":"邠州词献高尚书三首"}
{"author":"李涉","content":"十地初心在此身，水能生月即离尘。如今再结林中社，可羡当年会里人。","dynasty":"唐代","title":"游西林寺"}
{"author":"李涉","content":"只去都门十里强，竹阴流水绕回廊。满城车马皆知有，每唤同游尽道忙。","dynasty":"唐代","title":"题白鹿兰若"}
{"author":"李涉","content":"闲说班超有旧居，山横水曲占商於。知君不用磻溪石，乞取终年独钓鱼。","dynasty":"唐代","title":"寄赵准乞湘川山居"}
{"author":"李涉","content":"因韩为赵两游秦，十月冰霜渡孟津。纵使鸡鸣遇关吏，不知余也是何人。","dynasty":"唐代","title":"晓过函谷关"}
{"author":"李涉","content":"忽启新缄吟近诗，诗中韵出碧云词。且喜陟冈愁已散，登舟只恨渡江迟。","dynasty":"唐代","title":"奉和九弟渤见寄绝句"}
{"author":"李涉","content":"骊龙颔下亦生珠，便与人间众宝殊。他时若要追风日，须得君家万里驹。","dynasty":"唐代","title":"赠友人孩子"}
{"author":"李涉","content":"年才二十众知名，孤鹤仪容彻骨清。口传天语来人世，却逐祥云上玉京。","dynasty":"唐代","title":"奉宣慰使鱼十四郎"}
{"author":"李涉","content":"锦池江上柳垂桥，风引蝉声送寂寥。不必如丝千万缕，只禁离恨两三条。","dynasty":"唐代","title":"柳枝词"}
{"author":"李涉","content":"远别秦城万里游，乱山高下出商州。关门不锁寒溪水，一夜潺湲送客愁。","dynasty":"唐代","tags":"写景，抒情，漂泊，愁苦","title":"再宿武关"}
{"author":"李涉","content":"风光莫占少年家，白发殷勤最恋花。今日颠狂任君笑，趁愁得醉眼麻茶。","dynasty":"唐代","title":"题宇文秀才樱桃"}
{"author":"李涉","content":"滕王阁上唱伊州，二十年前向此游。半是半非君莫问，好山长在水长流。","dynasty":"唐代","title":"重登滕王阁"}
{"author":"李涉","content":"负郭依山一径深，万竿如朿翠沉沉。从来爱物多成癖，辛苦移家为竹林。","dynasty":"唐代","title":"葺夷陵幽居"}
{"author":"李涉","content":"献赋论兵命未通，却乘羸马出关东。灞陵原上重回首，十载长安似梦中。燕市悲歌又送君，目随征雁过寒云。孤亭宿处时看剑，莫使尘埃蔽斗文。","dynasty":"唐代","title":"送魏简能东游二首"}
{"author":"李涉","content":"山有松门江有亭，不劳他处问青冥。有时带月床舁到，一阵风来酒尽醒。","dynasty":"唐代","title":"题湖台"}
{"author":"李涉","content":"人无回意似波澜，琴有离声为一弹。纵使空门再相见，还如秋月水中看。","dynasty":"唐代","title":"送妻入道"}
{"author":"李涉","content":"曾识云仙至小时，芙蓉头上绾青丝。当时惊觉高唐梦，唯有如今宋玉知。陵阳夜会使君筵，解语花枝出眼前。一从明月西沉海，不见嫦娥二十年。","dynasty":"唐代","title":"遇湖州妓宋态宜二首"}
{"author":"李涉","content":"失意因休便买山，白云深处寄柴关。若逢城邑人相问，报道花时也不闲。","dynasty":"唐代","title":"山居送僧"}
{"author":"李涉","content":"方城汉水旧城池，陵谷依然世自移。歇马独来寻故事，逢人唯说岘山碑。","dynasty":"唐代","title":"过襄阳上于司空頔"}
{"author":"李涉","content":"巢岸南分战鸟山，水云程尽到东关。弦歌自是君家事，莫怪今来一邑闲。长忆山阴旧会时，王家兄弟尽相随。老来放逐潇湘路，泪滴秋风引献之。","dynasty":"唐代","title":"送王六觐巢县叔父二首"}
{"author":"李涉","content":"玉弝朱弦敕赐弓，新加二斗得秋风。万人齐看翻金勒，百步穿杨逐箭空。","dynasty":"唐代","title":"看射柳枝"}
{"author":"李涉","content":"长安里巷旧邻居，未解梳头五岁馀。今朝嫁得风流婿，歌舞闲时看读书。","dynasty":"唐代","title":"赠田玉卿"}
{"author":"李涉","content":"宿雨初收草木浓，群鸦飞散下堂钟。长廊无事僧归院，尽日门前独看松。","dynasty":"唐代","title":"题开圣寺"}
{"author":"李涉","content":"几年苍翠在仙家，一旦枝枯类海槎。不如酸涩棠梨树，却占高城独放花。","dynasty":"唐代","title":"题苏仙宅枯松"}
{"author":"李涉","content":"由来天地有关扃，断壑连山接杳冥。一出纵知边上事，满朝谁信语堪听。","dynasty":"唐代","title":"题连云堡"}
{"author":"李涉","content":"云门天竺旧姻缘，临老移家住玉泉。早到可中溳南寺，免得翻经住几年。","dynasty":"唐代","title":"题善光寺"}
{"author":"李涉","content":"黄昏日暮驱羸马，夜宿濉阳烽火下。此地新经杀戮来，墟落无烟空碎瓦。层冰塞断隋朝水，一道银河贯千里。愁心翻覆梦难成，病仆呻吟呼不起。泗水三千招义军，本是征战邀殊勋。十年麾下蓄壮气，一朝此地为愁人。昨日太阳回照烛，转见天心重含育。早晚东风的发生，古堤春草年年绿。","dynasty":"唐代","title":"濉阳行"}
{"author":"李涉","content":"竹里编茅倚石根，竹茎疏处见前村。闲眠尽日无人到，自有春风为扫门。","dynasty":"唐代","title":"竹里"}
{"author":"李涉","content":"华表千年一鹤归，丹砂为顶雪为衣。泠泠仙语人听尽，却向五云翻翅飞。","dynasty":"唐代","title":"失题"}
{"author":"李涉","content":"蓬莱岛边采珠客，西望人寰星汉隔。千重叠浪耸云高，万里平沙连月白。海中洞穴寻难极，水底鲛人半相识。玄蚌初开影暂明，骊龙欲近威难逼。辛苦风涛白首期，得珠却恨求珠时。隋侯殁世几千载，只今薄俗空嗤嗤。燕王爱贤筑金台，四方豪俊承风来。秦王烧书杀儒客，肘腋之中千里隔。去年八月幽并道，昭王陵边哭秋草。今年二月游函关，秦家城外悲河山。河上山边车马路，残日青烟五陵树。关东病儒客梁城，五岁十回逢乱兵。烧人之家食人肉，狼虎炽心都未足。城里愁云不开城，城头野草春还绿。五十馀年忠烈臣，临难守节羞谋身。堂上英髦沉白刃，门前舆隶乘朱轮。千古伤心汴河水，阴天落日悲风起。","dynasty":"唐代","title":"六叹（集已载三首）"}
{"author":"李涉","content":"去年腊月来夏口，黑风白浪打头吼。橹声轧轧摇不前，看他撩乱张帆走。逾月始到鹦鹉洲，呜呜暮角喧城头。逡巡未得见官长，梦寝但觉生愁忧。军中贤倅李监察，人马晓来兼手札。教令参谒礼数全，头头要处相称掣。唐氏一门今五龙，声华殷殷皆如钟。就中十一最年少，别有俊气横心胸。巧缀五言才刮骨，却怕柱天身硉矹.后辈无劳续出头，坳塘不合窥溟渤。君家三兄旧山侣，方寸久来常许与。不觉淹留两月馀，风光漫烂生洲渚。宇文文学儒家子，竹绕书斋花映水。醉舞狂歌此地多，有时酩酊扶还起。猥蒙方伯怜饥贫，假名许得陪诸宾。酒家债负有填日，恣意颇敢排青缗。余瞿二家同爱客，园蔬任遣奴人摘。野狐泉头银叶方，一别十年今再觌。更有风流歙奴子，能将盘帕来欺尔。白马青袍豁眼明，许他真是查郎髓。良会芳时难再来，隙光电影长相催。扁舟惆怅人南去，目断江天凡几回。","dynasty":"唐代","title":"却归巴陵途中走笔寄唐知言"}
{"author":"李涉","content":"无奈落叶何，纷纷满衰草。疾来无气力，拥户不能扫。欲访云外人，都迷上山道。无奈涧水何，喧喧夜鸣石。疏林透斜月，散乱金光滴。欲访涧底人，路穷潭水碧。无奈阿鼎何，娇啼索梨栗。柴门正风雨，千向千回出。欲识老病心，赖渠将过日。无奈梅花何，满岩光似雪。春风总未至，独自惊时节。欲见惆怅心，又看花上月。","dynasty":"唐代","title":"山中五无奈何（诗一首见本集，题止山中二字）"}
{"author":"李涉","content":"暮雨萧萧江上村，绿林豪客夜知闻。他时不用逃名姓，世上如今半是君。","dynasty":"唐代","tags":"抒怀，感慨，不满，现实","title":"井栏砂宿遇夜客"}
{"author":"李涉","content":"无奈落叶何，纷纷满衰草。疾来无气力，拥户不能扫。欲访云外人，都迷上山道。无奈涧水何，喧喧夜鸣石。疏林透斜月，散乱金光滴。欲访涧底人，路穷潭水碧。无奈阿鼎何，娇啼索梨栗。柴门正风雨，千向千回出。欲识老病心，赖渠将过日。无奈梅花何，满岩光似雪。春风总未至，独自惊时节。欲见惆怅心，又看花上月。","dynasty":"唐代","title":"山中五无奈何（诗一首见本集，题止山中二字"}
{"author":"李涉","content":"宫址蔓生草，洞门低枕泉。废兴人目击，何处是神仙？","dynasty":"唐代","title":"商州"}
{"author":"李涉","content":"汉使徵兵诏未休，两行旌旆接扬州。试上高楼望春色，一年风景尽堪愁。","dynasty":"唐代","title":"奉使淮南"}
{"author":"李涉","content":"涢川水竹十家馀，渔艇蓬门对岸居。大胜尘中走鞍马，与他军府判文书。","dynasty":"唐代","title":"经涢川馆寄使府群公"}
{"author":"李涉","content":"燕市悲歌又送君，目随征雁过寒云。孤亭宿处时看剑，莫使尘埃蔽斗文。","dynasty":"唐代","title":"送魏简能东游二首其二"}
{"author":"李涉","content":"陵阳夜会使君筵，解语花枝出眼前。一从明月西沉海，不见嫦娥二十年。","dynasty":"唐代","title":"遇湖州妓宋态宜二首其二"}
{"author":"李涉","content":"将作乘槎去不还，便寻云海住三山。不知留得支机石，却逐黄河到世间。","dynasty":"唐代","title":"逢旧二首其二"}
{"author":"李涉","content":"长忆山阴旧会时，王家兄弟尽相随。老来放逐潇湘路，泪滴秋风引献之。","dynasty":"唐代","title":"送王六觐巢县叔父二首其二"}
{"author":"李涉","content":"将家难立是威声，不见多传卫霍名。一自元和平蜀后，马头行处即长城。","dynasty":"唐代","title":"邠州词献高尚书三首其二"}
{"author":"李涉","content":"朔方忠义旧来闻，尽是邠城父子军。今日兵符归上将，旄头不用更妖氛。","dynasty":"唐代","title":"邠州词献高尚书三首其三"}
{"author":"李涉","content":"章华台南莎草齐，长河柳色连金堤。青楼曈昽曙光蚤，梨花满巷莺新啼。章台玉颜年十六，小来能唱西梁曲。教坊大使久知名，郢上词人歌不足。少年才子心相许，夜夜高堂梦云雨。五铢香帔结同心，三寸红笺替传语。缘池并戏双鸳鸯，田田翠叶红莲香。百年恩爱两相许，一夕不见生愁肠。上清仙女徵游伴，欲从湘灵住河汉。只愁陵谷变人寰，空叹桑田归海岸。愿分精魄定形影，永似银壶挂金井。召得丹青绝世工，写真与身真相同。忽然相对两不语，疑是妆成来镜中。岂期人愿天不违，云軿却驻从山归。画图封裹寄箱箧，洞房艳艳生光辉。良人翻作东飞翼，却遣江头问消息。经年不得一封书，翠幕云屏绕空壁。结客有少年，名总身姓江。征帆三千里，前月发豫章。知我别时言，识我马上郎。恨无羽翼飞，使我徒怨沧波长。开箧取画图，寄我形影与客将。如今憔悴不相似，恐君重见生悲伤。苍梧九疑在何处，斑斑竹泪连潇湘。","dynasty":"唐代","title":"寄荆娘写真"}
{"author":"李涉","content":"燕王爱贤筑金台，四方豪俊承风来。秦王烧书杀儒客，肘腋之中千里隔。去年八月幽并道，昭王陵边哭秋草。今年二月游函关，秦家城外悲河山。河上山边车马路，残日青烟五陵树。","dynasty":"唐代","title":"六叹其三"}
{"author":"李涉","content":"深院梧桐夹金井，上有辘轳青丝索。美人清昼汲寒泉，寒泉欲上银瓶落。迢迢碧甃千馀尺，竟日倚阑空叹息。惆怅不来照明镜，却掩洞房抱寂寂。","dynasty":"唐代","title":"六叹其四"}
{"author":"李涉","content":"关东病儒客梁城，五岁十回逢乱兵。烧人之家食人肉，狼虎炽心都未足。城里愁云不开城，城头野草春还绿。五十馀年忠烈臣，临难守节羞谋身。堂上英髦沈白刃，门前舆隶乘朱轮。千古伤心汴河水，阴天落日悲风起。","dynasty":"唐代","title":"六叹"}
{"author":"李涉","content":"汉臣一没丁零塞，牧羊西过阴沙外。朝凭南雁信难回，夜望北辰心独在。汉家茅土横九州，高门长戟封王侯。但将钟鼓悦私爱，肯以犬羊为国羞。夜宿寒云卧冰雪，严风触刃垂旌节。丁年奉使白头归，泣尽李陵衣上血。","dynasty":"唐代","title":"六叹其六"}
{"author":"李涉","content":"山上朅来采新茗，新花乱发前山顶。琼英动摇钟乳碧，丛丛高下随崖岭。未必蓬莱有仙药，能向鼎中云漠漠。越瓯遥见裂鼻香，欲觉身轻骑白鹤。","dynasty":"唐代","title":"春山三朅来其二"}
{"author":"李涉","content":"采药朅来药苗盛，药生只傍行人径。世人重耳不重目，指似药苗心不足。野客住山三十载，妻儿共寄浮云外。小男学语便分别，已辩君臣知匹配。都市广长开大铺，疾来求者多相误。见说韩康旧姓名，识之不识先相怒。","dynasty":"唐代","title":"春山三朅来其三"}
{"author":"李涉","content":"无奈落叶何，纷纷满衰草。疾来无气力，拥户不能扫。欲访云外人，都迷上山道。","dynasty":"唐代","title":"山中五无奈何其一"}
{"author":"李涉","content":"无奈涧水何，喧喧夜鸣石。疏林透斜月，散乱金光滴。欲访涧底人，路穷潭水碧。","dynasty":"唐代","title":"山中五无奈何其二"}
{"author":"李涉","content":"无奈阿鼎何，娇啼索梨栗。柴门正风雨，千向千回出。欲识老病心，赖渠将过日。","dynasty":"唐代","title":"山中五无奈何其三"}
{"author":"李涉","content":"无奈梅花何，满岩光似雪。春风总未至，独自惊时节。欲见惆怅心，又看花上月。","dynasty":"唐代","title":"山中五无奈何其四"}
{"author":"李涉","content":"晓斋独坐霜景寒，草堂逸士来相干。风神左峭心意阔。自言山中新酝熟，手挈一壶兼一轴。果然文字称仪容，已觉建安风彩俗。嗟予潦倒身无成，偶因章句生浮名。就中怜爱李景俭，酒狂大语欺奴兵。老夫昔逐巴江岸，唱得《竹枝》肠欲断。为君试发一声看，九派烟霞愁漫漫。","dynasty":"唐代","title":"李独携酒见访"}
{"author":"李涉","content":"地人仙人家洛浦，闻道新年年十五。巧转明眸双剑连，开妆一面千花吐。流苏帐，云母屏，碧罗作卷花亭亭。昆崙阿母暗钩引，东海麻姑投姓名。梭能织诗筝解语，鸳鸯难称烟波侣。偶逢曼倩巧言词，不觉投花忽相许。自言夫婿心不骨，黄金买笑轻侯王。掌中看舞腰欲断，暗里听歌愁满堂。莫学为云去无迹，巫山高高接天碧。","dynasty":"唐代","title":"赠苏小"}
{"author":"李涉","content":"巫峡云开神女祠，绿潭红树影参差。不劳戍口初相问，无义滩头剩别离。","dynasty":"唐代","title":"竹枝词其二"}
{"author":"李涉","content":"石壁千重树万重，白云斜掩碧芙蓉。昭君溪上年年月，偏照婵娟色最浓。","dynasty":"唐代","title":"竹枝词其三"}
{"author":"李涉","content":"越冈连越井，越鸟更南飞。何处鹧鸪啼，夕烟东岭归。岭头行人少，天涯北客稀。鹧鸪啼别处，相对泪沾衣。","dynasty":"唐代","title":"杂曲歌辞其二鹧鸪词"}
{"author":"李涉","content":"二十年前不系身，草堂曾与雪为邻。常思和尚当时语，衣钵留将与此人。","dynasty":"唐代","title":"题宣化寺道光上人居"}
{"author":"李涉","content":"一从身世两相遗，往往关门到午时。想得俗流应大笑，不知年老识便宜。","dynasty":"唐代","title":"山居"}
{"author":"李涉","content":"含情遥夜几人知，闲咏风流小谢诗。还似霓旌下烟露，月边吹落上清词。","dynasty":"唐代","title":"听邻女吟"}
{"author":"李涉","content":"宵分独坐到天明，又策羸骖信脚行。每日除书空满纸，不曾闻有介推名。","dynasty":"唐代","title":"长安闷作"}
{"author":"李涉","content":"欲随流水去幽栖，喜伴归云入虎溪。深谢陈蕃怜寂寞，远飞芳字警沉迷。","dynasty":"唐代","title":"和尚书舅见寄"}
{"author":"李涉","content":"谪仙唐世游兹郡，花下听歌醉眼迷。今日汉江烟树尽，更无人唱白铜鞮.","dynasty":"唐代","title":"汉上偶题"}
{"author":"李涉","content":"久嗟尘匣掩青萍，见说除书试一听。闻君却作长沙傅，便逐秋风过洞庭。","dynasty":"唐代","title":"送杨敬之倅湖南"}
{"author":"李涉","content":"自说轩皇息战威，万方无复事戎衣。却教孙子藏兵法，空把文章向礼闱。","dynasty":"唐代","title":"送孙尧夫赴举"}
{"author":"李涉","content":"平流白日无人爱，桥上闲行若个知。水似晴天天似水，两重星点碧琉璃。","dynasty":"唐代","title":"题水月台"}
{"author":"李涉","content":"红楼金刹倚晴冈，雨雪初收望汉阳。草檄可中能有暇，迎春一醉也无妨。","dynasty":"唐代","title":"早春霁后发头陀寺寄院中"}
{"author":"李涉","content":"魏师临阵却抽营，谁管豺狼作信兵。纵使将军能伏剑，何人岛上哭田横。","dynasty":"唐代","title":"哭田布"}
{"author":"李涉","content":"此花莫遣俗人看，新染鹅黄色未乾。好逐秋风上天去，紫阳宫女要头冠。","dynasty":"唐代","title":"黄葵花"}
{"author":"李涉","content":"汉使征兵诏未休，两行旌旆接扬州。试上高楼望春色，一年风景尽堪愁。","dynasty":"唐代","title":"奉使淮南"}
{"author":"李涉","content":"海绕重山江抱城，隋家宫苑此分明。居人不觉三吴恨，却笑关河又战争。","dynasty":"唐代","title":"登北固山亭"}
{"author":"李涉","content":"望水寻山二里馀，竹林斜到地仙居。秋光何处堪消日，玄晏先生满架书。","dynasty":"唐代","title":"秋日过员太祝林园"}
{"author":"李涉","content":"来往悲欢万里心，多从此路计浮沉。皆缘不得空门要，舜葬苍梧直到今。","dynasty":"唐代","title":"题武关"}
{"author":"李涉","content":"能使时平四十春，开元圣主得贤臣。当时姚宋并燕许，尽是骊山从驾人。","dynasty":"唐代","title":"题温泉"}
{"author":"李涉","content":"溳川水竹十家馀，渔艇蓬门对岸居。大胜尘中走鞍马，与他军府判文书。","dynasty":"唐代","title":"经溳川馆寄使府群公"}
{"author":"李涉","content":"南随越鸟北燕鸿，松月三年别远公。无限心中不平事，一宵清话又成空。","dynasty":"唐代","title":"重过文上人院"}
{"author":"李涉","content":"暂入松门拜祖师，殷勤再读塔前碑。回头忽向寻阳使，太守如今是惠持。","dynasty":"唐代","title":"双峰寺得舍弟书"}
{"author":"李涉","content":"碧落真人著紫衣，始堪相并木兰枝。今朝绕郭花看遍，尽是深村田舍儿。","dynasty":"唐代","title":"木兰花"}
{"author":"李涉","content":"每忆中林访惠持，今来正遇早春时。自从休去无心事，唯向高僧说便知。","dynasty":"唐代","title":"过招隐寺"}
{"author":"李涉","content":"琉璃潭上新秋月，清净泉中智惠珠。不似本宗疏二教，许过云壑访潜夫。","dynasty":"唐代","title":"酬举生许遇山居"}
{"author":"李涉","content":"野寺寻花春已迟，背岩唯有两三枝。明朝携酒犹堪赏，为报春风且莫吹。","dynasty":"唐代","title":"春晚游鹤林寺寄使府诸公"}
{"author":"李涉","content":"两崖古树千般色，一井寒泉数丈冰。欲问前朝戴居士，野烟秋色是丘陵。","dynasty":"唐代","title":"题招隐寺即戴颙旧宅"}
{"author":"李涉","content":"年过五十鬓如丝，不必前程更问师。幸得休耕乐尧化，楚山深处最相宜。","dynasty":"唐代","title":"寄峡州韦郎中"}
{"author":"李涉","content":"无因暂泊鲁阳戈，白发兼愁日日多。只恐雪晴花便尽，数来山寺亦无他。","dynasty":"唐代","title":"再游头陀寺"}
{"author":"李涉","content":"忆昨天台寻石梁，赤城枕下看扶桑。金乌欲上海如血，翠色一点蓬莱光。安期先生不可见，蓬莱目极沧海长。回舟偶得风水便，烟帆数夕归潇湘。潇湘水清岩嶂曲，夜宿朝游常不足。一自无名身事闲，五湖云月偏相属。进者恐不荣，退者恐不深。鱼游鸟逝两虽异，彼此各有遂生心。身解耕耘妾能织，岁晏饥寒免相逼。稚子才年七岁馀，渔樵一半分渠力。吾友从军在河上，腰佩吴钩佐飞将。偶与嵩山道士期，西寻汴水来相访。见君颜色犹憔悴，知君未展心中事。落日驱车出孟津，高歌共叹伤心地。洛邑秦城少年别，两都陈事空闻说。汉家天子不东游，古木行宫闭烟月。洛滨老翁年八十，西望残阳临水泣。自言生长开元中，武皇恩化亲沾及。当时天下无甲兵，虽闻赋敛毫毛轻。红车翠盖满衢路，洛中欢笑争逢迎。一从戎马来幽蓟，山谷虎狼无捍制。九重宫殿闭豺狼，万国生人自相噬。蹭蹬疮痍今不平，干戈南北常纵横。中原膏血焦欲尽，四郊贪将犹凭陵。秦中豪宠争出群，巧将言智宽明君。南山四皓不敢语，渭上钓人何足云。君不见昔时槐柳八百里，路傍五月清阴起。只今零落几株残，枯根半死黄河水。","dynasty":"唐代","title":"寄河阳从事杨潜"}
{"author":"李涉","content":"故人坟树立秋风，伯道无儿迹便空。重到笙歌分散地，隔江吹笛月明中。","dynasty":"唐代","title":"重到襄阳哭亡友韦寿朋"}
{"author":"文廷式","content":"九十韶光如梦里。寸寸关河，寸寸销魂地。落日野田黄蝶起，古槐丛荻摇深翠。惆怅玉箫催别意。蕙些兰骚，未是伤心事。重叠泪痕缄锦字，人生只有情难死！","dynasty":"清代","title":"蝶恋花·九十韶光如梦里"}
{"author":"文廷式","content":"剪鲛绡，传燕语，黯黯碧草暮。愁望春归，春到更无绪。园林红紫千千，放教狼藉，休但怨、连番风雨。谢桥路，十载重约钿车，惊心旧游误。玉佩尘生，此恨奈何许！倚楼极目天涯，天涯尽处，算只有濛濛飞絮。","dynasty":"清代","tags":"婉约，春天，写景，抒怀","title":"祝英台近·剪鲛绡"}
{"author":"文廷式","content":"草绿裙腰山染黛，闲恨闲愁侬不解。莫愁艇子渡江时，九鸾钗，双凤带，杯酒劝郎情似海。","dynasty":"清代","tags":"婉约，爱情","title":"天仙子·草绿裙腰山染黛"}
{"author":"文廷式","content":"落花飞絮茫茫，古来多少愁人意。游丝窗隙，惊飙树底，暗移人世。一梦醒来，起看明镜，二毛生矣。有葡萄美酒，芙蓉宝剑，都未称，平生志。我是垦塞倍客，二十年、软红尘里。无言独对，青灯一点，神游天际。海水浮空，空中楼阁，万重苍翠。待骖鸾归去，层霄回首，又西风起。","dynasty":"清代","tags":"抒情，壮志未酬，伤怀","title":"水龙吟·落花飞絮茫"}
{"author":"文廷式","content":"翠岭一千寻，岭上彩云如幄。云影波光相射，荡楼台春绿。仙鬟撩鬓倚双扉，窈窕一枝玉。日暮九疑何处？认舜祠丛竹。","dynasty":"清代","tags":"婉约，写景，怀古","title":"好事近·湘舟有作"}
{"author":"文廷式","content":"舟人祷福祀灵君，我有狂言愿彻闻；借取重湖八百里，肄吾十万水犀军。","dynasty":"清代","title":"过洞庭湖·舟人祷福祀"}
{"author":"文廷式","content":"遥夜苦难明，他洲日方午。一闻翰音啼，吾岂愁风雨！","dynasty":"清代","title":"夜坐向晓"}
{"author":"文廷式","content":"落花飞絮茫茫，古来多少愁人意。游丝窗隙，惊飙树底，暗移人世。一梦醒来，起看明镜，二毛生矣。有葡萄美酒，芙蓉宝剑，都未称，平生志。我是垦塞倍客，二十年、软红尘里。无言独对，青灯一点，神游天际。海水浮空，空中楼阁，万重苍翠。待骖鸾归去，层霄回首，又西风起。","dynasty":"清代","title":"水龙吟·落花飞絮茫茫"}
{"author":"文廷式","content":"春色在杨柳，北风犹峭寒。城阴连岸暝，浦浪激云宽。蔬少厨人计，钟残旅梦安。箧书留谏草，未折寸心丹。","dynasty":"清代","title":"潞河舟次"}
{"author":"文廷式","content":"谪籍栖迟久，颓波感慨频。新年增白发，故国满青磷。星朗空江夕，花秾小槛春。迂生谋已拙，窥管验钩陈。","dynasty":"清代","title":"辛丑元日试笔其一"}
{"author":"文廷式","content":"谁解横刀出，真成下殿趋。亡秦三户在，哀郢两门芜。日月回元运，风云感圣谟。几时哀痛诏，寰海庆昭苏。","dynasty":"清代","title":"辛丑元日试笔其二"}
{"author":"文廷式","content":"郁华阁里警秋声，道在忘身况强名。十叶承华真帝胄，五经通贯老儒生。如闻抚剑忧边塞，复此衔杯乐圣明。未敢劝君焚芰制，寂寥太学想阳城。","dynasty":"清代","title":"赠盛伯希祭酒"}
{"author":"文廷式","content":"雪山筒里勤求药，祇树园中广施金。独有净名无一语，天风吹座落花深。石瀃才扃三尺瀑，岩梯高罥万年藤。窥窗欲下猿偷果，过涧仍回鹤啄冰。山谷老人亲种树，碧池处士旧凭阑。斜阳不改青山色，寄语时贤郑重看。","dynasty":"清代","title":"山居杂诗"}
{"author":"文廷式","content":"铜壶咽漏夜雨长，兰缸坠穗凝寒光。弦声凄凄管声促，送入北风闻断肠。此歌不足听，此心不可传。如海漾千秋，循环固无端。阶除无声集白霰，白凤旋空羽如电。邺台铜瓦化鸳飞，冷灰糁入甘泉殿。","dynasty":"清代","title":"夜坐吟"}
{"author":"文廷式","content":"水西山北閒游处，翠盖招凉。红袖拈香。雁外鸥边易夕阳。石床自扫松阴冷，卧想秋江。几许清狂。潘鬓年来也自霜。","dynasty":"清代","title":"采桑子记西湖旧游"}
{"author":"文廷式","content":"扇力微微，晚风乍喜吹衣带。兰台赋在。一霎炎光改。𥱯竹当窗，画意凭谁会。吟天籁，琴声自解。曲罢龙归海。","dynasty":"清代","title":"点绛唇避暑"}
{"author":"文廷式","content":"宵静。灯烬。月临窗。瓜架虫声送凉。怨君忆君清漏长。罗裳。近来销旧香。锦字书成情默默。亲手织。要胜春花色。茧多丝，柳多枝。罘罳。晓风千里吹。","dynasty":"清代","title":"河传"}
{"author":"文廷式","content":"钿箜篌。纤指柔。一曲吴歌不上喉。时时饧倦眸。锦缠头。金带钩。细喘轻颦博得不。谁知离别愁。","dynasty":"清代","title":"长相思"}
{"author":"文廷式","content":"无情潮水声呜咽。夜夜鹃啼血。几番芳讯问天涯。不道明朝、已是隔墙花。夕阳送客咸阳道。休讶归期早。铜沟新涨出宫墙。海便成田、容易莫栽桑。","dynasty":"清代","title":"虞美人乙未四月作"}
{"author":"文廷式","content":"一村临水，乍迎风含笑、野桃春媚。秾艳波光相映发，惆怅无情有思。燕子不来，东风容易，目断芳尘委。高鬟愁极，更烦筝响料理。休说前度刘郎，重来不见，锁赤城霞气。路转峰前征骑影，咫尺便迷千里。芳草连云，岩花拂袖，驿馆空庭闭。梦来无寐，廋词聊托麻纸。","dynasty":"清代","title":"念奴娇"}
{"author":"文廷式","content":"疏雨困眠孤馆。薄衾冷、漏签时断。湿羽投林鸟已倦。敛秋心，白云岩，黄槲岘。瑟瑟湘波远。动吟思、楚歌声怨。浊酒深杯且自劝。渺关河，意难忘，君试忖。","dynasty":"清代","title":"夜游宫"}
{"author":"文廷式","content":"灵鹊填河，惊乌绕树，秋来一样心期。帘额风轻，金炉篆袅香微。云楼雾幕参差起，黯瑶情、未许人知。写银笺、四角中央，难寄离思。凄凉茂草褰衣处，尽江河日暮，泪下连丝。猛拍阑干，凭他蝶醒莺痴。重阳萧索青芜国，恁霜寒、篱菊能支。莫教人、刬尽琼华，留映新眉。","dynasty":"清代","title":"高阳台和半塘乙盦韵却寄"}
{"author":"文廷式","content":"玳筵别酒未曾醒。飞帆过洞庭。哀猿啼急雨冥冥。君山何处青。木叶下，蕙兰馨。婵媛帝子灵。十年踪迹楚江萍。烦君鼓瑟听。","dynasty":"清代","title":"阮郎归湘舟即事"}
{"author":"文廷式","content":"人间日日有沧桑，湖草只寻常。依然旧日鸥鹭、便换水云乡。偎纸帐，对茶铛，细思量。月华金镜，浪捲银涛，一样潇湘。","dynasty":"清代","title":"诉衷情"}
{"author":"文廷式","content":"风紧天高，兴来欲射云间雁。平芜楚甸。漠漠清霜染。不省题糕，也少悲秋伴。登临健。兰芳菊艳。高想横汾宴。","dynasty":"清代","title":"点绛唇重九"}
{"author":"文廷式","content":"香静玉盘安，影薄银屏绕。白石清泉偶遇之，不碍花光小。唱彻大江东，此意无人晓。若见湘皋解佩时，我自拌花恼。","dynasty":"清代","title":"卜算子水仙花"}
{"author":"文廷式","content":"蝶梦蘧然别有天，蝇钻故纸几何年。在山远志何如草，入世忘忧不藉萱。身外物，句中玄，一回揽镜一欣然。川如碧玉山如黛，不是吴儿也叩舷。","dynasty":"清代","title":"鹧鸪天"}
{"author":"文廷式","content":"天欲暮，旋觉白光寒。银阙半空俄隐现，琼林万树各飞翻。何处是三山。行且止，茸帽据征鞍。任是梅花开遍也，不曾春梦落人间。诗思已阑珊。","dynasty":"清代","title":"忆江南咏雪"}
{"author":"文廷式","content":"恁啼鹃、苦催春去，春城依旧如画。年年芳草横门路，换却王孙骢马。春思乍，甚絮乱丝繁，又过寒食也。残阳欲下。好飞盖西园，玉觞满引，秉烛共游夜。琼楼迥，孤负缄词锦帕，铜仙铅泪休泻。落红可及庭阴绿，付与流莺清话。歌舞罢，便熨体春衫，今日从弃舍。雕鞍暂卸。纵行遍天涯，梦魂惯处，犹恋旧亭榭。","dynasty":"清代","title":"迈陂塘惜春"}
{"author":"文廷式","content":"画罗双凤。素舸曾相送。一夕梨云无好梦。帘外月明如汞。桃根桃叶谁怜。江南好暮秋天。赢得楼头指点，木兰可是郎船。","dynasty":"清代","title":"清平乐有忆"}
{"author":"文廷式","content":"天末春将老。过清明、海棠开罢，柳绵吹少。几日子规啼不住，枨触离人怀抱。看一片、黏天芳草。绿到平芜将尽处，又斜阳、云外青山绕。空望远，长安道。故人此际应西笑。还念我、麻衣饮墨，缁尘扑帽。十载词场供跌宕，赢得中年近了。况岁晚、江湖潦倒。哀竹豪丝苍生志，尽昂头、付与苏门啸。龙气在，鸿飞杳。","dynasty":"清代","title":"贺新郎"}
{"author":"文廷式","content":"若有人兮，在彼山阿，澹然忘归。想云端独立，披萝带荔，松阴含涕，乘豹从狸。且挽灵修，长怀公子，薄暮飘风偃桂旗。难行路，向石茸扪葛，山秀搴芝。最怜雨晦风凄。更猿狖宵鸣声正悲。怅幽篁久处，天高难问，芳蘅空折，岁晏谁贻。子或慕予，君宁思我，欲问山人转自疑。归来好，有华堂广宴，慰尔离思。","dynasty":"清代","title":"沁园春檃括楚辞山鬼篇意以招隐士"}
{"author":"文廷式","content":"细雨轻尘春窈窕，看尽红嫣，自觉孤芳好。系马垂杨临大道，更无人处多幽草。六曲屏山归梦绕，油壁香车，何计迎苏小。纨扇无情金钿杳，高楼日日东风老。","dynasty":"清代","title":"蝶恋花戏赠陈伯严同年"}
{"author":"文廷式","content":"把酒为君寿。论世间、高名曼福，似君稀有。但使雍容平进取，黑发便跻台斗。况才力、渊涵地负。默数吾乡谁健者，定琼琚、玉佩追欧九。曾小试，掞天手。周南留滞今非久。却回头、天吴罔象，涛飞山走。指点齐州烟点外，朱鸟回吟霜咮。震大地、洪钟一吼。唤醒市朝红紫梦，看东方、耿耿苍龙宿。天莫醉，赐鹑首。","dynasty":"清代","title":"金缕曲寿李木斋前辈即送其还京之作"}
{"author":"文廷式","content":"娇波溜。纤腰瘦。仙裙百幅香罗皱。乘鸾舞。流莺语。瑶觞飞赠，修罗天女。举。举。举。花簪钮。瓜盛斗。绿云深处重携手。青冥路。神仙侣。几时清听，天风琴谱。许。许。许。","dynasty":"清代","title":"钗头凤"}
{"author":"文廷式","content":"征衫酒浇。香衾梦遥。阳关四叠魂销。折长亭柳条。年光易凋。山川自辽。行人白发飘萧。过当时板桥。","dynasty":"清代","title":"醉太平"}
{"author":"文廷式","content":"高唱大江东。惊起鱼龙。何人横槊太悤悤。未锁二乔铜雀上，那算英雄。杯酒酹长空。我尚飘蓬。披襟聊快大王风。长剑几时天外倚，直上崆峒。","dynasty":"清代","title":"浪淘沙赤壁怀古"}
{"author":"文廷式","content":"暑绤延凉，霜蓬点水，暮吴朝楚。閒汀沙鹭。识我惯行羁旅。响惊飙檐铁夜鸣，怨虫败壁声更苦。怪素娥凄敛，深宵不放，一痕光吐。酒所。看今古。对斗柄芒寒，满江清露。琵琶自语，谁似当年白傅。倚危阑愁见浪花，海云正起郎勿渡。且淹留独玩屏风，九叠朱凤舞。","dynasty":"清代","title":"琐窗寒"}
{"author":"文廷式","content":"响惊飙、越甲动边声，烽火彻甘泉。有六韬奇策，七擒将略，欲画淩烟。一枕瞢腾短梦，梦醒却欣然。万里安西道，坐啸清边。策马冻云阴里，谱胡笳一曲，悽断哀弦。看居庸关外，依旧草连天。更回首、淡烟乔木，问神州、今日是何年。还堪慰、男儿四十，不算华颠。","dynasty":"清代","title":"八声甘州送志伯愚侍郎赴乌里雅苏台参赞大臣之任"}
{"author":"文廷式","content":"燕幕回春，蛛檐罥絮，陌头认取新妆。几日骊歌，馀声犹在雕梁。回飙轻飐菱花影，有个人、宝瑟凄凉。检红笺、细写相思，泪黯千行。洛神赋后清才减，久低徊罗袜，想像明珰。香界微闻，红楼隔雨相望。重寻坏壁留题句，感潘郎、鬓已如霜。祇宵来、千里云开，应共清光。","dynasty":"清代","title":"高阳台尘"}
{"author":"文廷式","content":"畏路风波不自难。绳床聊借一宵安。鸡鸣风雨晓光寒。秋草黄迷前日渡，夕阳红入隔江山。人生何事马蹄间。","dynasty":"清代","title":"浣溪沙旅情"}
{"author":"文廷式","content":"玄菟千里烽烟，铁骑纵横柳边。玉帐牙旗逡遁，燕南赵北骚然。相臣狡兔求窟，国论伤禽畏弦。早避渔阳鼙鼓，后人休笑开天。","dynasty":"清代","title":"广谪仙怨"}
{"author":"文廷式","content":"春明门外路，看迤逦，接天涯。任当道豺狼，处堂燕雀，起陆龙蛇。莫邪。且藏匣底，饱河鱼，洛笋即为家。满载英华书画，閒吟嵩少烟霞。京华。聚散等抟沙。世事一长嗟。是楚泽椒兰，齐邱松柏，秦国蒹葭。灵槎。不浮天上，铸玲珑、无术教皇娲。他日刘郎重到，玄都认取桃花。","dynasty":"清代","title":"木兰花慢"}
{"author":"文廷式","content":"曲曲阑干浅浅池。风定帘钩不上丝。玉人春睡损罗衣。云护密，月来迟。谁见风流绝代姿。草绿裙腰山染黛。閒恨閒愁侬不解。莫愁艇子渡江时，九鸾钗，双凤带。杯酒劝郎情似海。","dynasty":"清代","title":"天仙子"}
{"author":"文廷式","content":"洪流带郭，平芜纡辔，南陌乍染浓碧。斜阳浅映城闉处，犹认乱鸦催暝，飞燕愁夕。葵麦参差春色老，好料理、江湖归楫。恰难忘、载酒经过，寂寞子云宅。谁信苍梧路阻，凭将心事，唤醒西京铜狄。罾蛟潭底，拜鹃林下，此意无人知得。向西风捣麝，吹起香尘遍今昔。铃声紧、别愁如海，旷野星稀，苍凉歌主客。","dynasty":"清代","title":"八归答沈子培刑部赠别之作"}
{"author":"文廷式","content":"莺啼春思苦。看湖山纷纷，尚馀歌舞。折柳千丝，殢酒痕犹沁，锦襟题句。倚遍危阑，澹暮色、飘残香絮。似绣园林，一霎鹃声，便成今古。当日花骢联步。共游冶春城，踏青归路。夜半承明，听漏声疑在，万花深处。可奈东风，吹不散、浓雰凄雾。好记灵和旧恨，清商自谱。","dynasty":"清代","title":"三姝媚王幼霞侍御见示春柳词，未及奉和，又有送行之作，赋此阕答之"}
{"author":"文廷式","content":"辽东归来鹤。翔千仞、徘徊欲下，故乡城郭。旷览山川方圆势，不道人民非昨。便海水、尽成枯涸。留取荆轲心一片，化虫沙、不羡钧天乐。九州铁，铸今错。平生尽有青松约。好布被、横担楖栗，万山行脚。阊阖无端长风起，吹老芳洲杜若。抚剑脊、苔花漠漠。吾与重华游玄圃，邅回车、日色崦嵫薄。歌慷慨，南飞鹊。","dynasty":"清代","title":"贺新郎赠黄公度观察"}
{"author":"文廷式","content":"髯也今殊健。举世间、鸡虫得失，鱼龙曼衍。尽付庄生齐物论，一例浮云舒捲。任兰佩、多憎猘犬。白眼看天苍苍耳，古今来、那许商高算。问长夜，几时旦。酒酣更喜纶巾岸。记当日、军谋借箸，尚方请剑。谁道神州陆沉后，还向江湖重见。情不死、春蚕自茧。黄竹歌成苍驭杳，怅天荒、地老瑶池宴。斜日下，泪如霰。","dynasty":"清代","title":"贺新郎赠梁节庵"}
{"author":"文廷式","content":"英宪传经，光威联句。一家词赋堪千古。谁知中女更多才，铜驼别有伤心处。紫玉成烟，红箫未谱。一痕断砚留眉妩。仙盟佛证总无聊，薰风独据珊瑚树。","dynasty":"清代","title":"踏莎行题明叶绸鸳鸯梦传奇崇祯丙子刻本"}
{"author":"文廷式","content":"石马沈烟，银凫蔽海，击残哀筑谁和。旗亭沽酒处，看大艑、风樯轲峨。元龙高卧。便冷眼丹霄，难忘青琐。真无那。冷灰寒柝，笑谈江左。一笴。能下聊城，算不如呵手，试拈梅朵。苕鸠栖未稳，更休说、山居清课。沈吟今我。祇拂剑星寒，欹瓶花妥。清辉堕。望穷烟浦，数星渔火。","dynasty":"清代","title":"翠楼吟岁暮江湖，百忧如捣，感时抚己，写之以声"}
{"author":"文廷式","content":"新酒熟，早梅妍。久晴天。贴燕黏鸡坊宅遍，又新年。休忆壶瀛旧事，且将诗酒随缘。家计无多生愿足，五湖船。","dynasty":"清代","title":"春光好新年"}
{"author":"文廷式","content":"削竹閒裁菊枕，煮茶自洗椰瓢。一灯摇梦雨萧萧。苔院更无人到。世翳已除眼缬，愁尘不上眉梢。布衣来往秀江桥。休问五陵年少。","dynasty":"清代","title":"西江月"}
{"author":"文廷式","content":"乍来又去，几时得共孤山住。疏雨。对缀玉繁枝换春句。天寒倚翠袖，杳漠无寻处。仙语。想洞户，云开暂回顾。空阶雪凝，鹤向天风舞。应约个，美人来，华月映雕俎。信远难期，暗占花数。甲帐箫鸾，十眉重谱。","dynasty":"清代","title":"侧犯咏梅用白石道人咏芍药韵"}
{"author":"文廷式","content":"翠岭一千寻，岭上綵云如幄。云影波光相射，荡楼台春绿。仙鬟撩鬓倚双扉，窈窕一枝玉。日暮九疑何处，认舜祠丛竹。","dynasty":"清代","title":"好事近湘舟有作"}
{"author":"文廷式","content":"卐字栏杆才倚。银字筝弦亲理。临过十三行，便有惊鸿心思。年纪，年纪，可是莫愁织绮。","dynasty":"清代","title":"如梦令"}
{"author":"文廷式","content":"海风吹老敧檐树，幽窗凉夜偏早。前尘依约越中山，问甚时重到。忆俊侣、英游不少。金鞍宝马呼鸾道。更珠江浩渺。良月滟、笙船众花，齐映欢笑。因甚耆彦风流，十年前后，新坟尽长秋草。江山满目泪沾衣，是而今怀抱。算不及、魂归朱鸟。波涛万顷珠沈了。待近约、梁鸿去，踏遍千山，万山斜照。","dynasty":"清代","title":"霜叶飞"}
{"author":"文廷式","content":"著雨花如绣，寻芳尔最忙。夕阳影里自成双。却醒是谁、春梦绕回廊。曾向仙山住，休誇绮阁妆。阿侬春倦懒癫狂。且对兰蕤、消受一丝香。","dynasty":"清代","title":"南歌子咏蝶"}
{"author":"文廷式","content":"万感中年不自由。角声吹彻古凉州。荒苔满地成秋苑，细雨轻寒闭小楼。诗漫与，酒新篘。醉来世事一浮沤。凭君莫过荆高市，滹水无情也解愁。","dynasty":"清代","title":"鹧鸪天赠友"}
{"author":"文廷式","content":"清胪映雪，纤腰贴地，东日照名姝。教剥瓜犀，戏堆腊凤，情态半憨疏。还相问，近来消息，怀得汉书无。如此壶天，尽留人住，我欲再乘桴。","dynasty":"清代","title":"少年行"}
{"author":"文廷式","content":"眉上雅黄钗上凤。压得春愁重。竹梢清露滴阑干。中有湘娥、幽泪不曾弹。莺慵蝶倦都无赖。薄恨屏风外。博山炉子篆香熏。不信炉烟、散后作行云。","dynasty":"清代","title":"虞美人"}
{"author":"甘汝来","content":"夙心赏此君，久别觉眼俗。老僧有清意，数竿植槛曲。客来坐禅床，开轩凝眸绿。疏影挹清风，为余解烦溽。","dynasty":"清代","title":"竹窗"}
{"author":"甘汝来","content":"南昌古豫章，以树名郡治。梓生松阳门，荣悴关隆替。南康吾支郡，巘山在其地。上有陈蕃墓，两杉入云际。谁其十年树，乔木匪偶寄。下钟地之灵，上秉天之气。象山我家茔，马鬣封先世。土角流金星，形家兹可志。婆娑一古杉，孤干亭亭植。春夏敷荣华，秋冬弥苍翠。太传坟前杉，上下论年岁。吁嗟此古木，且似植其类。惟我大父母，矫矫同风味。盘错系纲常，磨砻成节义。会合待千年，造物有深意。雨露日滋荣，永言受荫庇。","dynasty":"清代","title":"古杉诗"}
{"author":"甘汝来","content":"丽江炎荒之锁钥，南控安南壤相错。距关一舍分茅岭，汉家铜柱高岝崿。伏波峻业何峥嵘，英风万古震寥廓。当日楼船下交址，疾扫狂童等残箨。二徵授首传京师，九真革面复疆索。郡县其地中土同，螳背安敢复张攫。五季陵迟世多故，部领邪行乃横作。宋元帅征屡无功，包荒无乃太孱弱。蛮夷犷悍本性习，朝廷驾驭藉方略。将帅岂乏英雄姿，推毂无能专委托。有明英公亦人杰，功与伏波庶相若。中官继镇求珠犀，纨裤握兵拥帷幕。遂令封豕肆狂噬，内地旁州恣侵掠。惜哉用武功不究，议祖捐之满台阁。爵予世及用羁縻，国威如斯亦稍削。今代圣神御区寓，六合以内并包络。况乃近地非辽绝，岁修贡职尤谨恪。我来行部视边徼，义取诸豫严关柝。顾瞻前烈迹未湮，来者树立当奋跃。肯念平生马少游，畏此毒气熏蒸瘴乡恶。","dynasty":"清代","title":"铜柱"}
{"author":"甘汝来","content":"偶寓西山侧，日夕看不足，遥爱峰峦秀，清扬好眉目。白云出其巅，玉泉流其麓。花木发清香，鸟鸣无断续。我生蒙尘垢，劳形日碌碌。欲往恣游眺，冠盖苦结束。念我筚门友，晶莹双璞玉。不贵安得贱，不荣安得辱。逝将黄鹄举，灭迹栖岩曲。幽人有同心，相期在空谷。","dynasty":"清代","title":"杂诗其一"}
{"author":"甘汝来","content":"青蝇何营营，呼群污我衣。我衣新且洁，蠢尔无是非。驱之薨薨起，穴隙更乘机。蹙蹙靡所避，终日掩荆扉。叹息尔微物，终安所凭依。西风动地来，秋霜下严威。看尔翩翩者，能再几时飞。","dynasty":"清代","title":"杂诗其二"}
{"author":"顾开陆","content":"引泉开碧沼，可以胜沧浪。花梦蓬山笔，风流曲水觞。古梁鸣翡翠，秀句出筼筜。明日传高唱，行人识锦囊。","dynasty":"清代","title":"杜太史云川招饮山中次韵"}
{"author":"顾开陆","content":"连门芳草绿离离，几曲春波漾酒旗。行过小桥风乍起，看他红雨打黄鹂。","dynasty":"清代","title":"春郊口占"}
{"author":"杜濬","content":"海角收残雨，楼前散夕阳。行吟原草泽，醉卧即沙场。骑马人如戏，呼鹰俗故狂。白头苏属国，只合看牛羊！","dynasty":"清代","title":"晴"}
{"author":"杜濬","content":"闻道三株树，峥嵘古至今。松知秦历短，柏感汉恩深。用尽风霜力，难移草木心。孤撑休抱恨，苦楝亦成阴。","dynasty":"清代","title":"古树"}
{"author":"杜濬","content":"拟上篮舆散百忧，素交排闼且淹留。情亲各出三年字，身老犹怜一日秋。客舍自晴黄叶雨，钟山不动白云游。持螯快饮成今会，大有齐盟在后头。","dynasty":"清代","title":"十月十日蔡铉升载酒饮我于病榻，练江、南枝"}
{"author":"杜濬","content":"晓雨天沾草，萧萧牧马群。鼓鼙喧绝檄，部落拥将军。仆病炊无木，悭僧屐不分。儿童生故晚，正诵美新文。","dynasty":"清代","title":"楼雨"}
{"author":"杜濬","content":"当时同学十数人，两人引颈先朝露。一人万里足重茧，一个入海随烟雾。三人灭迹逃空门，四人墙东长闭户。一人卖药不二价，一人佯狂以自污。黄生计划无复之，门前便是青山路。昆吾宝剑千金值，改铸腰镰应有数。黄生终日无踪迹，上山清晨下山暮。有时昏黑犹在山，痛哭身当猛虎步。不知为樵定何意，黄生安肯言其故。但闻有一海陵樵，时时偷访钟山树。","dynasty":"清代","title":"樵青歌　为黄仙裳作"}
{"author":"杜濬","content":"芳草无边似绿江，高楼临眺客愁降。向东一面尤奇绝，尽放钟山入小窗。","dynasty":"清代","title":"题朱林修尘外楼图"}
{"author":"杜濬","content":"年少当场秋思深，座中楚客最知音。八千子弟封侯去，唯有虞兮不负心。","dynasty":"清代","title":"龚宗伯座中赠优人扮虞姬"}
{"author":"杜濬","content":"大树风多叶尽飘，庄严犹是建前朝。黑头江令残碑在，不记君王旧姓萧。","dynasty":"清代","title":"题废寺寄钱宗伯牧斋"}
{"author":"邓梦杰","content":"愧我身名堕褐冠，无因安得到仙坛。子真虽隐名难隐，万古高风凛凛寒。","dynasty":"宋代","title":"赓梅山壁间韵"}
{"author":"冯时行","content":"眉黛低颦，一声春满流苏帐。却从檀响。渐到梅花上。归卧孤舟，梅影舟前飏。劳心想。岸横千嶂。霜月铺寒浪。","dynasty":"宋代","title":"点绛唇"}
{"author":"冯时行","content":"云覆衡茅霜雪后。风吹江面青罗皱。镜里功名愁里瘦。闲袖手。去年长至今年又。梅逼玉肌春欲透。小槽新压冰澌溜。好把升沉分付酒。光阴骤。须臾又绿章台柳。","dynasty":"宋代","title":"渔家傲（冬至）"}
{"author":"冯时行","content":"所操或异趣，并席宁相亲。臭味傥不殊，千里情犹伸。古今邪正间，何啻万微尘。平生阅世眼，服膺无几人。济济数君子，厖然气深淳。南郭服仁义，辙迹世所循。杨侯墨池孙，清厉凌苍旻。公干抱奇蕴，謦咳皆瑰珍。造物岂私我，惠我为德邻。贱子婴祸罗，蹭蹬巴江垠。弃逐类秦客，憔悴如楚臣。九死不能悔，百炬未失真。敢希鸣玉侣，庶混击壤民。饮水蠲烦燥，薰香忏贪嗔。曷来古安汉，息黥幸依仁。至道迷所适，避风时问津。昨者枉车盖，正值霜雪辰。厨空无盛烟，坐冷乏软茵。墙头丐邻翁，肴核粗且陈。公言我未暇，语竟即踆踆。挽袂不可止，满坐颜色颦。公方迟腾踏，我已甘隐沦。我归楚之夔，公家蜀之岷。感此会合难，时来笑脱巾。酒户较深阔，句法窥清新。纵游当秉烛，正恐别鼻辛。公能勉此乐，我及留中春。","dynasty":"宋代","title":"和杨拱辰见惠"}
{"author":"冯时行","content":"饱听玉帐报平安，猿鹤关心又乞閒。再理十年君仗履，来分一半我云山。歌能著意倾愁斛，酒解将红染病颜。老去世情销未尽，尚希东阁管窥斑。","dynasty":"宋代","title":"和杨良卿韵新自兴元归见贻二首"}
{"author":"冯时行","content":"人间平地有危机，归去应先未辱时。少著青衫元自懒，老簪华发更何疑。向曾汩没痕犹在，尚此廉纤愧自知。惟有冥鸿心一寸，从今寤寐考槃诗。","dynasty":"宋代","title":"和杨良卿韵新自兴元归见贻二首"}
{"author":"冯时行","content":"此生浑褦襶，秋鬓渐鬅鬙。跂德山徒仰，雄谈垒更增。奇谋閒袖手，佳句老传灯。起我栖迟意，寒鸠欲化鹰。","dynasty":"宋代","title":"和杨团练元韵"}
{"author":"冯时行","content":"黄花不待我西紧，去载空吟九日诗。今载拟招风月友，共醉黄花香满枝。佳辰不许负佳客，我友南北如分岐。骄马行嘶缙云碧，楚狂便我无退之。把杯声作噫吁嘻，伤予未遇空嗟咨。雄文自是送穷术，那忧穷鬼长相随。牍中灿灿蓝田玉，有谁怀宝遇明时。慷慨男儿当自料，少把閒愁愁所思。","dynasty":"宋代","title":"和杨伟明韵"}
{"author":"冯时行","content":"江头谁家千树李，影落清江彻江尾。风吹扁舟到花下，花间啁啾亦欣喜。瑶林成径千步长，花光烛天天半香。恍如坐我群玉府，飞琼酌劝青霞觞。胜事此游难具列，照映肝肠尽明洁。老怀已戒语作绮，新诗向拟风回雪。东家西邻诗更奇。一时共借花光辉。更须妙索留春句，无使花飞春告归。","dynasty":"宋代","title":"和张仁甫李花韵"}
{"author":"冯时行","content":"兵厨盎盎孚盈缶，怜我十年青濮口。投醪分惠继以诗，诗更分香过於酒。酒瓶诗卷堕我前，顿使幽栖添二友。朝吟直到屋翻日，夜醉不觉山衔斗。也知庭内无留难，扫除弊事如挥帚。龟陵千里数万家，谁不高擎加锁手。公余退食多燕衎，一斗百篇困何有。余波借与草木春，况是江头钓鱼叟。更烦遣骑日联翩，暖热缙云先马走。","dynasty":"宋代","title":"和张仲山寄酒"}
{"author":"冯时行","content":"稽古堂前雨半天，蒙蒙山色思依然。几多心事催霜鬓，零落梅花又一年。","dynasty":"宋代","title":"稽古堂诗为曹应祥题"}
{"author":"冯时行","content":"穷冬自萧疏，小垒玄云开。使君掷虎符，行矣何遽哉。父老相与言，未言心已哀。自云好使君，抚我如婴孩。天不为我旱，人不为我灾。使君今已行，力挽不可回。举手向父老，听我勿我猜。赤骥万里足，瑶池倏往来。伏枥方丈间，何其等驽骀。丹凤隘寥廓，五湖看如杯。修羽落樊笼，安得一毰毸。骥非伏枥姿，凤当翔九垓。使君禀天秀，磊磊真长才。峡裹三家村，胡为久徘徊。况与艰运偶，中州涨胡埃。天子急亲贤，搜访群草莱。一麾谅其微，千里良需材。弃去自腾踏，为国除祸胎。父老休嗟惜，功勋在云台。","dynasty":"宋代","title":"送开守解印"}
{"author":"冯时行","content":"平生心印久相传，出处穷通岂偶然。且把新诗斟别酒，莫将离恨恼衰年。步兵未必非奇士，太白惟知是谪仙。待我休官彭泽去，约君同老白云边。","dynasty":"宋代","title":"送孙履道"}
{"author":"冯时行","content":"天阔风高旆纛轻，江清沙白映扬舲。西岷峻极开文纪，南斗昭垂并使星。已见帆头湖水白，犹看柂尾蜀山青。祗应直上裁天诏，楚甸风烟暂一经。","dynasty":"宋代","title":"送同年杨元直持宪节湖南二首"}
{"author":"冯时行","content":"犹记琼林插赐花，云霄翮断进涂赊。形归静定几生柳，道叩虚无类煮沙。晓落秋风惊白发，病瞻南极记丹砂。愿分九鼎刀圭刀，留得残年老种瓜。","dynasty":"宋代","title":"送同年杨元直持宪节湖南二首"}
{"author":"冯时行","content":"会计牛羊道益光，幽兰不佩亦芳香。前郎未必辞官小，我辈惟知作法凉。客抱只消潘鬓白，俸囊无奈朔身长。要知别后相思地，独上西山下夕阳。","dynasty":"宋代","title":"送同年朱元直监税"}
{"author":"冯时行","content":"秋风可拟借年光，晓觉新生篘泼鼻香。黄菊丹萸元妩媚，败荷衰柳自凄凉。山才入眼身尤健，事不关心日便长。欲把酒藤凌翠峤，醉余起舞送重阳。","dynasty":"宋代","title":"送同年朱元直监税"}
{"author":"冯时行","content":"池上千岩入晓光，无花草木自吹香。眼随天霁山山见，心与秋清事事凉。长啸响惊龙壑静，微吟思入雁云长。未须摇落增悲慨，新报王师复洛阳。","dynasty":"宋代","title":"送同年朱元直监税"}
{"author":"冯时行","content":"炎薰五月只须臾，底事书生亦滤泸，午影风凉槐系马，晓岑云白杖挑壶。见闻幽谷莺迁木，气类朝阳凤集梧。见说阿房曾有赋，声名速为诧东都。","dynasty":"宋代","title":"送王公佩之泸"}
{"author":"冯时行","content":"相看相别意何如，见事蜂生正要渠。挽袖一杯山月上，凝眸十里峡风徐。衣冠苗裔烟尘际，京洛风流咳唾余。自此情愁欺老得，逢群重见为驱除。","dynasty":"宋代","title":"送王子善移江津酒官一首"}
{"author":"冯时行","content":"群心周道直，万国舜门开。咫尺清虚地，精微择异材。光辉生锦里，合沓上兰台。霄汉横高翥，风云接大来。龟龙纷秘奥，奎壁焕昭回。碧海浮城阙，丹梯近斗魁。由来升密勿，此地实胚胎。早晚龙渊跃，从容衮职陪。斯文归黼藻，吾道久尘埃。汉武威怀远，周宣正化恢。治源先简俭，国本厚封培。造藤心终启，前筹力竟回。正宜须弼亮，岂独藉淹该。畴昔先登际，声名亦壮哉。追风先蹙踏，戢翼更徘徊。巨宝应难价，殊姿肯自媒。中天县日月，万里忽风雷。戮力铭锺鼎，余波及草莱。故人元勃窣，晚节更摧颓。料想怜枯肺，吹嘘助酒杯。","dynasty":"宋代","title":"送杨元老召赴阙"}
{"author":"冯时行","content":"书剑一门去，由来得主盟。峨冠虽合沓，再鼓已聋盲。风急鴒原起，云高雁序横。天衢在咫尺，去去任飞鸣。","dynasty":"宋代","title":"送友人兄弟赴省"}
{"author":"冯时行","content":"不容巴国恋深仁，使节朝驰诏墨新。山水两川奇胜地，典刑三晋老成人。使星正自临东井，卿月元来照紫宸。自是皋陶多迈种，归毘舜德咏臣邻。","dynasty":"宋代","title":"送张卿赴西路宪"}
{"author":"冯时行","content":"并州天下脊，人物见遗英。乱复归何处，贫甘送此君。天高卿月满，云静使星明。二老恩波阔，扶蓑强一行。","dynasty":"宋代","title":"送张仁甫见何少卿续郎中二首"}
{"author":"冯时行","content":"水驿风烟暝，江郊茅苇秋。不头穷易老，自是客多愁。自倚连城价，终艰一饱谋。向非天下士，强项敢轻投。","dynasty":"宋代","title":"送张仁甫见何少卿续郎中二首"}
{"author":"冯时行","content":"暮春送客朝明光，颠风吹花绕柂樯。大江吞天日出没，赤心许国一苇航。平生梦蹑螭龙尾，天门九重九万里。一朝巨手开天关，丹极紫霄随步履。儿辈端非五湖匹，国柄今归谢安石。遥之别墅清昼长，笑拂楸枰行折屐。共倾东海洗乾坤，景仁况是名公孙。四郊多垒士之耻，富贵浮云何足论。宦海十年风退鷁，我亦弹冠听推檄。安能郁郁久居此，朔饥欲死心不死。","dynasty":"宋代","title":"送召客"}
{"author":"冯时行","content":"五十七年来往处，扁舟几系乱云边。江山寂寂浑无恙，鬓发丝丝也可怜。水背黄牛吞七泽，杯翻白鹤过群仙。差池世故浑如此，底事长歌亦浩然。","dynasty":"宋代","title":"宿石洞峡"}
{"author":"冯时行","content":"肃霜闻渡雁，湖海发归舡。烟树开吴泽，风帆尽楚天。经过成往事，信宿是明年。诗句随元礼，云山共一天。","dynasty":"宋代","title":"岁暮舟次荆州呈李尧俞"}
{"author":"冯时行","content":"诗债迟迟不见还，只缘草赋动天颜。一挥可但难加点，三得何消更索斑。余力自知过我辈，新篇不合是君悭。风流来往无多日，肯与吾曹作两班。","dynasty":"宋代","title":"索友有赓和"}
{"author":"冯时行","content":"丛筠抱清节，茂若含幽翠。孤树老风霜，空枝少春意。其中有磐石，人莫知其器。坚顽如我心，脱尽荣枯累。画不与诗谋，诗辄穷微理。何时逢画郎，忘言笑相视。","dynasty":"宋代","title":"题报恩方丈宋子展所作墨竹"}
{"author":"冯时行","content":"茅屋依云晚未收，一门山色倚寒流。戏檐黄雀惊弹剑，饮水鸟猿看放钩。醉卧落霞斜枕手，高吟晚日更昂头。朝廷莫问安边策，人在深山笑五侯。","dynasty":"宋代","title":"题蔡云叟山居"}
{"author":"冯时行","content":"荆棘丛中少避锋，归来袖手十春冬。茅檐去市远更远，樵路入山重复重。云与好閒长作伴，虎知闻道亦相容。浊醪寄酿枯松腹，夜醉南山最上峰。","dynasty":"宋代","title":"题村居"}
{"author":"冯时行","content":"三宿离桑下，栖迟向一年。无来元谩尔，欲去也凄然。峡路梅随马，吴江柳系船。此生地再到，题字寄山泉。","dynasty":"宋代","title":"题梵音水野亭"}
{"author":"冯时行","content":"身世如浮云，百年一飘忽。古人事业在，已腐藁里骨。惜哉薰风亭，劲翰俨突兀。想当挥洒际，浩气涨溟渤。迄兹变故后，同好亦泯没。散帙落危睇，作亭焕新揭。超然盛德后，清芬念贻厥。亦闻爽垲地，山水皆秀发。旷荡敞遐眺，葱蒨罗翠樾。胜游集簪履，有酒备百罚。异时太真园，绛树山硉矹。吾其解烦鞅，长风卧烟筏。问津鸥鸟外，亭上散白发。飘飘揖薰风，解带脚不袜。咀嚼清冰圆，内洗肝肺渴。呜呼苍梧远，瑶琴久衰歇。於焉慰永怀，森森为披拂。耿耿入疏襟，更欲迟华月。","dynasty":"宋代","title":"题涪陵杨彦广薰风亭"}
{"author":"冯时行","content":"泠泠接吾耳，尘尔非真精。大音寂无响，瓦砾如雷鸣。古今滞迷妄，溜溜尘所萦。落叶随水去，颠风吹残英。道人了本源，超然契无生。销溶天所假，浩荡还空明。视听非耳目，况复求音声。竹木閟渔社，衡茅落初营。杖藜候晚收，曳履看春耕。无为万物逝，不言四时行。情尘泯绝处，大地皆{经纟换音}韺。渊明出醉语，能与此理并。见之偶一笑，呼儿署南荣。莫作如是观，吾轩本无名。","dynasty":"宋代","title":"题郭信可琴中趣轩"}
{"author":"冯时行","content":"疏官寂寂解行衣，脱木萧萧立翠微。江带暝烟随意曲，鸟翻落日向人归。","dynasty":"宋代","title":"题汉初东岩"}
{"author":"冯时行","content":"海甸平无际，突阜如踞虎。杉松閟岩壑，殿阁焕藻黼。老眼凌云烟，吴会略可俯。昔游恍如昨，岁月不胜数。老矣惬重来，病倦喜欲愈。况复偕贤彦，清罅侑歌舞。高谈闻善谑，锦绣落英吐，篱菊粲佳节，山屐霁淫雨，蜀客万里外，艰虞棘肺腑。摧颓已无气，赖此作一鼓。却欲挽长江，快意洗天宇。且复置是事，秋风送归橹。","dynasty":"宋代","title":"题虎丘"}
{"author":"冯时行","content":"环翠五六里，深藏三四家。风高鸣雁序，春暖茁兰芽。门苍分楠直，溪流带竹斜。我来风雪晓，倚杖看梅花。","dynasty":"宋代","title":"题黄氏所居"}
{"author":"冯时行","content":"云间依约起楼台，江上遥观眼豁开。初谓僧房有钟磬，那知人户半蒿莱。一生梦幻本如此，过眼浮云安在哉。独倚斜阳吊今古，乱鸦飞处一舟回。","dynasty":"宋代","title":"题泸南石洲滩"}
{"author":"冯时行","content":"卜筑缙云山下村，缙云山色青满门。承当春色花成段，领略朋簪酒满樽。尽去机关驯虎豹，略推恺悌赦鸡豚。要知余庆须弥远，堂上森然见子孙。","dynasty":"宋代","title":"题毛祖房屋壁"}
{"author":"冯时行","content":"高堂丽丹雘，燕衎谢伯隘。揭名屏物色，所取一何迈。艰难丕平后，南陔日废坏。借锄记父恩，紾臂饱兄嘬。惟君肖古先，学识洞源派。尊承天伦重，愧赧绝纤芥。遥遥曾闵心，千载知勉励。雍穆粹闺閫，里闬消螫虿。培植诞嘉种，芟蕴殄莠稗。善积庆自余，福履可不卦。斯堂寄丹抱，永焕曾玄戒。白华粲堂下，紫荆老不杀。吁嗟嗣芳烈，世世勿剪拜。感激自成诗，漫往致壁疥。","dynasty":"宋代","title":"题綦母氏孝友堂诗"}
{"author":"冯时行","content":"古院无人僧作佛，碧潭有水鱼化龙。当年矩诺小游戏，一石击碎成三峰。","dynasty":"宋代","title":"题三峰"}
{"author":"冯时行","content":"六凿森剑戟，一枕寄华胥。睡觉既殊辙，睡兮真乐欤。达人蕴大观，方寸包太虚。忧乐两不知，寤寐常如如。昔也蝶栩栩，今焉周蘧蘧。而今我法中，无欠亦无余。以睡为乐邪，不睡宁非渠。然则此轩名，无乃滞一隅。苏子笑而应，斯岂真吾居。飘流阅世故，早觉心地初。今古一偃仰，天地一蘧庐。揭名聊尔尔，至言恐惊愚。","dynasty":"宋代","title":"题苏庆嗣睡乐轩"}
{"author":"冯时行","content":"苦节风尘际，甘心季孟间。禄微几饮水，眼冷只看山。江绿鸥千点，檐疏月半环。饱谙清净趣，浑未觉天艰。","dynasty":"宋代","title":"题王与善隐轩"}
{"author":"冯时行","content":"拨草詹风日，招提重访寻。雪如将路断，云实助山深。密印传初祖，英国嗣少林。我来聊借榻，静夜听龙吟。","dynasty":"宋代","title":"题香积寺"}
{"author":"冯时行","content":"几年濒江种松竹，郁郁葱葱蔽江曲。犹有杨侯旧子孙，更结高亭贮寒绿。东家杀赋印铸金，西家言事腰胯玉。一樽径醉我不知，不待招呼风月足。有客胸中抱经济，才高正患功名促。閒为清福非吾事，乞与此亭作佳目。主人再拜不敢让，愿作閒人老林麓。江平酒熟夜收钓，鸭肥稻香朝坦腹。此时寄语恶长官，勿遣追胥骇僮仆。","dynasty":"宋代","title":"题杨氏清福亭"}
{"author":"冯时行","content":"平生仰闻毅肃公，南征北伐开骏功。所乘十马有图画，今观逸气犹追风。法时血战冒飞矢，一中钩膺一贯耳。功名富贵岂偶然，请看将军出万死。绍兴壬戍之仲冬，李严城头霜月空。夜深无寐开素轴，感时抚事三叹息。","dynasty":"宋代","title":"题杨毅肃十马图"}
{"author":"冯时行","content":"地廓秦山壮，天涵海甸宽。十年经眼处，万里入毫端。户牖开千嶂，风烟老一竿。已无圭组累，图画不空看。","dynasty":"宋代","title":"题友人南北江山图"}
{"author":"冯时行","content":"洞庭涵浸八百里，岳阳楼高跨湖尾。天空地迥豁疏襟，有客临风来徙倚。是时穷冬天气昏，惨淡愁杀湘君魂。层栏半落烟氛外，浩荡犹恐旋乾坤。异时清霄玉鉴白，空明月路飞仙客。明朝露华洗七泽，万顷寒光天一色。眼中未见此境好，他日扁舟吾未老。","dynasty":"宋代","title":"题岳阳楼"}
{"author":"冯时行","content":"儒生读书不贵书，枕头阁脚醉梦余。反不若浮屠，宝贝为函金作字，海龙扶出凌空虎。君今收拾一万卷，置在高楼截云汉。想当日月出没间，玉轴牙签互璀璨。我欲牵车驾黄犊，往发缣缃焕心目。论孟久荒缘老病，请君为我删严令。","dynasty":"宋代","title":"题张粹夫万卷楼"}
{"author":"冯时行","content":"老去心如水，眼明犹爱山。偶来出已意，特为破天悭。能便渺茫处，尽归寻丈间。公余成践蹂，心事等云閒。","dynasty":"宋代","title":"天华寺亭二首"}
{"author":"冯时行","content":"一亭开浩荡，千载纳幽閒。日色射丹巘，秋姿凝翠鬟。人家屏上见，鹭点镜中还。冷宦惊人眼，无妨饱看山。","dynasty":"宋代","title":"天华寺亭二首"}
{"author":"冯时行","content":"孤月流高天，分影遍千江。我来无人境，亦复窥幽窗。好客如佳月，开门辄摐摐。月到客亦到，不隔山{左山上凶下儿}谾。把手入茅庐，笑语钟新撞。一鸣惊人友，更挟飞凫双。连璧光照眼，老我心所降。呼童洗瓦盏，竹叶倾册山缸。清溪漱鸣玉，老树森高幢。更招二三子，放怀山水邦。分题得佳句，一字鼎可扛。男儿树勋德，出手便可椿。愿移诗句力，挽俗还纯厖。惟予心已灰，庶几鹿门庞。","dynasty":"宋代","title":"同郭师圣司空仲容探韵得江字"}
{"author":"冯时行","content":"新长筼筜竹，傍穿薜荔墙。夜须邀月坐，昼不待风凉。剩放梢添绿，斜将箨抱香。幽居绝还往，相伴兴何长。","dynasty":"宋代","title":"同王公佩和老杜韵"}
{"author":"冯时行","content":"敝屋甫环堵，此君忧面墙。当窗蔽寒绿，入坐荐清凉。客咏閟余响，佛薰留散香。老成看气骨，霜雪表灵长。","dynasty":"宋代","title":"同王公佩和老杜韵"}
{"author":"冯时行","content":"万仙同驾碧云翔，容与人间散异香。梅似前贤长隔世，酒真同气莫相忘。流莺梦断惊风雨，落月魂销映雪霜。春暖日长无一事，飞花片片倚胡床。","dynasty":"宋代","title":"酴醿"}
{"author":"冯时行","content":"六籍圣贤心，归来还下帷。老瓦烧柏子，冉冉度游丝。侏儒饱欲死，灵均自长饥。尘言污人耳，夜来洗涟漪。更欲清鼻观，引手时一披。知我其惟天，不须对愚溪。","dynasty":"宋代","title":"瓦炉"}
{"author":"冯时行","content":"银珠络髻绣衣裳，家住江南山后乡。闻道君侯重行乐，相将腰鼓迓年光。","dynasty":"宋代","title":"万州"}
{"author":"冯时行","content":"黄河吹风暗平川，东流之水清且澜。明月不如长年好，照我离离满秋前。明年此夜月还明，我是荆江云水人。劝君莫唱乌栖曲，千古悲凉鬼神哭。","dynasty":"宋代","title":"乌栖曲"}
{"author":"冯时行","content":"西北有高楼，氛氲临大路。飞檐转春风，绮窗琐云雾。皎服者谁子，倾城北容与。娟娟长眉青，不受脂泽污。娉婷惜不嫁，恐为荡子悮。写心泛清瑟，独不怨迟暮。","dynasty":"宋代","title":"西北有高楼"}
{"author":"冯时行","content":"有客徵清赏，携筇上翠微。雨差肥水面，春恰染山衣。破绿苔迎屐，藏寒竹拥扉。云融开别浦，天净见孤飞。语响留舟壑，杯光艳落晖。","dynasty":"宋代","title":"西山一首"}
{"author":"冯时行","content":"溪上居人三两家，竹篱斜插倚蒹葭。清流日暖鱼飞浪，静渚轻烟鸟印沙。脍落霜刀分采缕，酒倾玉碗泛琼花。因思故国园林约，默数归期定不赊。","dynasty":"宋代","title":"溪上望居人有感"}
{"author":"冯时行","content":"东南上流蜀之门，领略形胜斯楼存。岷峨之西江发源，势如建瓴注平原。出门顿息波涛喧，五溪七泽相吐吞。蜿蜒纡余带城垣，山亦却立且踞蹲。排青叠翠来庭轩，座隅仿佛闻清猿。我来新律当正元，天地清夷日晏温。主人延客开清樽，酒酣疏襟忽孤骞。北望两京手可扪，感时抚事销客魂。比闻狂酋如封豚，灰飞烟灭华夷分。赤县神州宜细论，翠华几时驱育贲，归挽天河洗乾坤。愿见从来中国尊，老夫日拭双瞳昏。","dynasty":"宋代","title":"峡州楚塞楼"}
{"author":"冯时行","content":"晴色招人步晓江，牙牙瘦石水淙淙。断云作片元随伴，白鸟无群不著双。净渚镜磨涵崛屼，飞涛云涌过{锋金换舟}{左舟右双}。烟蓑雨笠吾将老，富贵心惭苦未降。","dynasty":"宋代","title":"晓行得江字"}
{"author":"冯时行","content":"骊珠三百照倾箱，一一都全味色香。道远鹤觞齐骑驿，雨多龙伯护津梁。蠲烦已笑冰无味，过眼仍同玉有光。报贶无他空觅句，更惭诗骨谢凌霜。","dynasty":"宋代","title":"谢陈舜弼送丹荔"}
{"author":"冯时行","content":"浦树江云晚杜门，史君书札问深村。忧愁彻骨妨诗律，赋咏开荒得酒樽。病肺可能供痛饮，濡唇亦足荷深恩。呼儿擎出随藤杖，洗盏开尝坐竹根。","dynasty":"宋代","title":"谢杜合州送酒"}
{"author":"冯时行","content":"先生怜我欲归休，为我添钱买小舟。老去尚余州县业，见来便起江湖秋。有名如合称聱叟，无梦焉能卖直钩。他日相随鸥鸟外，短篷烟雨醉懵头。","dynasty":"宋代","title":"谢冯贯道惠小舟"}
{"author":"冯时行","content":"新拓藤萝住翠峦，移根千本到云端。初乘雨露迎春种，便作云霄蔽日看。岩穴从今增气象，伏苓可拟救衰残。知君有意怜栖隐，更约坚身待岁寒。","dynasty":"宋代","title":"谢韩秀才送松栽四首"}
{"author":"冯时行","content":"郁葱待得覆岩峦，爱护关心岂一端。已恐旱乾支水绕，更防牛马倩人看。何当倚杖听萧瑟，便欲从渠号懒残。物色最宜清净观，列仙癯瘦不言寒。","dynasty":"宋代","title":"谢韩秀才送松栽四首"}
{"author":"冯时行","content":"已将疏懒寄云峦，人世於今有万端。整顿林泉宜急急，上还簪绶亦看看。移根远带前山涧，荷锸行冲小雨残。急尔成林十年后，飕飕为作暑天寒。","dynasty":"宋代","title":"谢韩秀才送松栽四首"}
{"author":"冯时行","content":"餐松食柏老岩峦，药饵从今可问端。发白颜苍无复惧，骨青髓绿后来看。色随春焙茶烟碧，凉入晨烹灶火残。自是本来山泽相，故烦天遣伴凄寒。","dynasty":"宋代","title":"谢韩秀才送松栽四首"}
{"author":"冯时行","content":"客唱凌天路，僧传到野亭。人间闻誉处，句裹识仪形。学道荒文律，婴愁钝性灵。只如老瞽史，音节尚能听。","dynasty":"宋代","title":"谢景濬卿东州名士未曾倾盖因僧悟策有诗寄余"}
{"author":"冯时行","content":"素师为我良古僻，野性乖疏无与适。呼门投我清净友，翻是巴江两好石。一石形作巢莲龟，近人团圆生素迹。皎如孤月流清空，光逐一星斜辟易。一石初似瓜色黄，年来应被天公劈。枯松说与连理心，参差再合如胶漆。两石相逢已投分，何消引我为俦敌。与君倾盖便忘年，未害吾人缚禅寂。方今宰相真儒生，议割三关厌夷狄。祖宗土宇安生灵，幸以艰难念开辟。天畿要险壮中华，一日捐之良足惜。争如推毂老将军，远煽天风驱退鷁。我虽孺子亦有知，不惮下圯传履舄。嗟尔两石如有神，尚父兵书欣所习。不应默默斋阁闲，相对人间夜寥閴。","dynasty":"宋代","title":"谢素师惠二石"}
{"author":"冯时行","content":"明月山中谢惠连，远将何物饷柴门。仙归碧落鸡遗种，龙入丹渊竹有孙。欲索风骚供咏味，仍分雪乳涤蒙昏。殷勤雅意知何报，待把禅宗与细纶。","dynasty":"宋代","title":"谢益仲惠黄鸡苦笋新茶三物书意勤渠欲索鄙制"}
{"author":"冯时行","content":"丹砂黄菊莫年须，清净玄功世恐无。千里长源开地脉，数篙寒影落金枢。蛰龙雨气通沧海，丹凤秋风老碧梧。事业正应归鼎饪，更分清韵入冰壶。","dynasty":"宋代","title":"新居凿井饮之味殊清胜因成一首"}
{"author":"冯时行","content":"小雨暗两岸，孤舟撑一篙。清同寒鹭迥，愁与暝云高。已判乱波色，时饶点鬓毛。三农有重赋，为汝喜如膏。","dynasty":"宋代","title":"行遇小雨"}
{"author":"冯时行","content":"昔人性嗜古，服用皆古先。有虞作漆器，弊碗历世传。货赀以得之，其费溢万千。孔席伯夷杖，乾没乃复然。家贫遂行乞，犹丐九府钱。此语虽诙嘲，义理兹可研。学古学其心，其用则蹄筌。轩辕骑苍龙，舜入九嶷巅。古意已寥廓，如酒醨其元。君生万世下，劫火经几燃。作堂表佳目，意与开辟连。譬如引猿臂，踶跂摸苍天。虽则如上说，胶谈岂称贤。今人亦古人，面目等媸妍。饥食寒而衣，天地靡变迁。浇风扬末尘，胡为莫洗溅。忘机便神守，抱朴贵纯全。六籍灿日星，泓泓圣贤渊。滑净一几神机妙算，羲皇列吾前。薰染庶可久，膏肓傥其痊。闻君憙事者，有子鸾凤骞。作诗助鼓譟，吾徒俱勉旃。","dynasty":"宋代","title":"学古堂为毛应叔题"}
{"author":"冯时行","content":"密雪谁人巧拟盐，初飞仍带雨廉纤。夜吹玉笛满浮酒，晓看遥山高卷帘。方积银杯翻过马，欲销冰箸插疏檐。不堪时傍潘安鬓，华发朝来觉骤添。","dynasty":"宋代","title":"雪中用黄太史韵"}
{"author":"冯时行","content":"乐昌溪东大江头，脱木老屋风飕飕。开门满院种桃树，桃花主人林简州。明年二月烂照眼，简州西川醉春晚。凭谁管领江上花，但寄玉醪三万盏。为君对花连日夜，翻杯作雨雨花下。使桃大如王母成种高参天，直使花气连西川。","dynasty":"宋代","title":"宴林简州桃园"}
{"author":"冯时行","content":"柳带抽春寒气浅，风光晓引春楼怨。关山行人久不归，鸾瘦舞腰双绶缓。锦书难寄北征鸿，归飞海燕翻晴空。芳菲韶景伴愁老，兰苑桃花落照红。","dynasty":"宋代","title":"阳春曲"}
{"author":"冯时行","content":"蜀江迸出岷山来，翻涛鼓流成风雷。掀天斡地五千里，争赴东海相喧豗。白盐赤甲当道路，呀然拒之欲使回。大山大水相较力，究转稍肯开东隈。山气盛豪水气怒，二气停滀成胚胎。离骚兮作文章祖，始知孕秀锺英才。哗哗令君出此地，得非千岁之根荄。愿祝君如此山水，滔滔岌岌风云起。人言富贵出长年，拭眼看君出奇伟。功名落落麒麟阁，公当不负山与水。如我顽钝何为者，剩买耕牛老东里。","dynasty":"宋代","title":"遗夔门故书"}
{"author":"冯时行","content":"晨策东篱路，煌煌寒菊英。我岂无他人，底事忆渊明。忘言会诸理，扫尽世俗情。悠然见南山，此意谁与评。","dynasty":"宋代","title":"忆渊明二首"}
{"author":"冯时行","content":"五音不害道，其如哇淫何。聊以写我心，素琴时按摩。澹泊有妙意，岂忧焚天和。贤哉等溟鸿，竟免婴祸罗。","dynasty":"宋代","title":"忆渊明二首"}
{"author":"冯时行","content":"海县一廛市，天地一郛郭。跼蹐碍高厚，而况自羁络。末俗竞芒忽，讼纸霜叶落。平心作巨帚，一扫付清廓。无事我所得，超然解尘缚。天净镜磨垢，日炫眼刮膜。野水照曳杖，山烟荐飞屩。清朋璠玙姿，兴寄相领略。世间出世间，秋风古兰若。翠巘拂觚棱，紫苏滥关钥。晨钟隐町疃，香雾散林薄。竹密万夫静，树迸苍虬跃进。黏壁篆乾蜗，檐丝下晴蠖。蒲团便熟倚，茗碗快自瀹。性与香火冷，身脱簿领虐。理窟深探讨，迷津锐疏凿。心期跨汗漫，知音付丘壑。俯仰三十秋，痛被造化谑。贫穷道味胜，老大世故约。妄念春朝冰，不作间市瘧。出据廓庙地，入分禽鸟乐。时来屈伸指，胸次何绰绰。一官驰负担，五斗代茎获。看山未害廉，尘迹讵可削。倦鸟争暝树，短景转修阁。一来固未厌，再至良不恶。明日复命驾，便道过龙鹤。","dynasty":"宋代","title":"隐甫圣可子仪同游宝莲分韵得郭字"}
{"author":"冯时行","content":"疏林堕栖鸟，寒潭悲卧蛟。与松为老伴，唤月结清交。檐滴冰为箸，梅添玉作梢。丰年何以报，作颂纪南郊。","dynasty":"宋代","title":"咏雪"}
{"author":"冯时行","content":"草树烟云满眼秋，长河横岭共悠悠。觅归未得登临怯，与世相违俯仰愁。万里音书无过雁，百年心事倚危楼。西风早晚催征驭，却向青衣江上游。","dynasty":"宋代","title":"游白鹤山"}
{"author":"冯时行","content":"路出青山近，招提更可人。清心钟磬响，远迹簿书尘。晚日池边迥，秋风杖履亲。频来一樽酒，不畏老僧嗔。","dynasty":"宋代","title":"游宝莲寺分韵得尘字"}
{"author":"冯时行","content":"野寺日欲落，晚林烟自生。霞文明远水，鸦点背孤城。酒尽无閒酌，茶粗得老烹。归来喜不寐，濩落称余情。","dynasty":"宋代","title":"游东郊以园林无俗情为韵得情字二首"}
{"author":"冯时行","content":"散漫藤萝外，飘然猿鹤情。云山如有旧，草木半无名。隔竹寺幡出，前村砧杵鸣。乾坤清绝地，犹觉是升平。","dynasty":"宋代","title":"游东郊以园林无俗情为韵得情字二首"}
{"author":"冯时行","content":"向来一纪登临意，白发颓龄才一至。阮哭穷途真可笑，孔小天下或如是。平生历览廓无碍，方称老怀疏不緻。安能却妆住云霄，更不婆娑下平地。","dynasty":"宋代","title":"游峨眉"}
{"author":"冯时行","content":"闻说最佳处，深藏叠嶂间。只须一两屐，更入数重山。架竹深犹渡，垂藤险可攀。林泉夫厌客，风雨不教还。","dynasty":"宋代","title":"游峨眉十一首"}
{"author":"冯时行","content":"薄宦非初志，幽栖有宿期。胜游宜数数，老境已垂开。山好无时见，云閒逐处随。诛茅或未可，细路有人知。","dynasty":"宋代","title":"游峨眉十一首"}
{"author":"冯时行","content":"蜀公爱山水，无不到牛心。岁久无从问，诗亡不可寻。云堂环碧嶂，溪路擘青岑。从僻须回杖，穷探不厌深。","dynasty":"宋代","title":"游峨眉十一首"}
{"author":"冯时行","content":"绝岭人人到，空回亦大夸。至人观实相，凡眼眩空花。有障犹随牒，无心已出家。普贤吾日月，归屐候晴霞。","dynasty":"宋代","title":"游峨眉十一首"}
{"author":"冯时行","content":"缅想如天远，由来路不赊。快穿灵运屐，径造普贤家。仰睇云霄远，回观锦绣华。老难持净戒，细细酌流霞。","dynasty":"宋代","title":"游峨眉十一首"}
{"author":"冯时行","content":"万山皆拱揖，蹲俯若臣邻。初到最高处，谁为第一人。自惊浑俗骨，或涌半天身。初夏犹深雪，难忘数饮醇。","dynasty":"宋代","title":"游峨眉十一首"}
{"author":"冯时行","content":"岂但山储秀，年多树亦灵。华夷供静瞩，参井入危经。幽讨真殊绝，神光却渺冥。正当存不议，聊使俗迷醒。","dynasty":"宋代","title":"游峨眉十一首"}
{"author":"冯时行","content":"岩峦皆创见，草木半无名。翠削山山玉，光摇树树琼。岭云随客袂，谷响答僧行。清绝浑无寐，空山月正明。","dynasty":"宋代","title":"游峨眉十一首"}
{"author":"冯时行","content":"搀天元有路，绝俗更无村。孤眺临崖觜，危升挽木根。渺茫均远迩，倏忽变明昏。佛现惊搜句，岩前万口喧。","dynasty":"宋代","title":"游峨眉十一首"}
{"author":"冯时行","content":"佛已归无迹，吾当反自崖。肺肠蠲坠露，衣佩结明霞。陶令难忘酒，庞公亦有家。下山人借问，姑射咤南华。","dynasty":"宋代","title":"游峨眉十一首"}
{"author":"冯时行","content":"虽知仙可学，酒盏唤渊明。未遂山中隐，聊为地上行。留人垂雨意，送客走泉声。初上乘危惯，归途更不惊。","dynasty":"宋代","title":"游峨眉十一首"}
{"author":"冯时行","content":"东略扶桑还挂席，朔雪颠风经赤壁。欲呼龙伯出珠宫，戏上君山吹玉笛。仙人未熟长生酒，故遣玄冰冻湖口。洞庭千里一镜中，烟鬟黛抹空回首。丹经素书旧岩丘，长歌归去吾不留。他年酒熟当劝客，鹤使相寻缙云侧。","dynasty":"宋代","title":"游君山值冰合不得进"}
{"author":"冯时行","content":"石出杖藜稳，沙暄牵兴长。半江鸥鸟地，三峡水云乡。携客撑烟艇，开樽俯绿塘。便当从此去，烟雨钓沧浪。","dynasty":"宋代","title":"游乐碛江中石洲"}
{"author":"冯时行","content":"飞泉撼琳球，群山高崔嵬。中有古道场，紫烟笼观台。石门不施关，荣辱自不来。霜钟鸣万壑，日出山雾开。老僧挈筠篮，上山拾羹材。归煮南涧水，至味谢盐梅。食饱不下床，法身充九垓。破衲一甲子，云閒与徘徊。我欲吐情语，铭之古岩隈。云切戒多事，勿听龙作媒。为雨非不佳，世间多尘埃。预恐为雨罢，归来污苍苔。","dynasty":"宋代","title":"游石龙偶成寺僧通首坐饱历丛林归老山故诗多"}
{"author":"冯时行","content":"人日访山寺，春风能借温。柳桥通野水，柏径隐重门。泉窦来何处，梅花别有村。从容寻后约，假榻卧云根。","dynasty":"宋代","title":"游云泉寺"}
{"author":"冯时行","content":"六府萃百感，攻愁须酒兵。故人如我知，侵月走双甖。手裂绛泥封，瓦盆贮瑶琼。我生百世后，见此圣之清。一饮肺肠润，再饮毛骨轻。何必跨茅龙，超然欲遐征。","dynasty":"宋代","title":"友人惠酒殊佳用清光滑辣四字为韵以谢"}
{"author":"冯时行","content":"先生饮至和，尺宅如鉴光。余力暨酒醴，百瓮春朝阳。洗我未墨尘，凌风龟鹤肠。醉乡更饱历，歧路久已荒。休吏闭斋阁，三盏通真梁。到处百虑息，其俗如陶唐。","dynasty":"宋代","title":"友人惠酒殊佳用清光滑辣四字为韵以谢"}
{"author":"冯时行","content":"苦怀茅屋底，夜归船轧轧。酒榼对鱼篮，照路燃藁秸。及门呼弟昆，长少常七八。酣肠如有神，造化不管辖。曷来久欠此，君乃饷甘清。大醉今复狂，醒来恐愁杀。","dynasty":"宋代","title":"友人惠酒殊佳用清光滑辣四字为韵以谢"}
{"author":"冯时行","content":"冠豸取能触，佩剑取能割。饮酒移气体，我亦嗜清辣。举白欲下咽，丹腑已通达。温温坎离间，正气自旋斡。於焉养真男，险语犯天闼。千锺建太平，岂徒为消渴。","dynasty":"宋代","title":"友人惠酒殊佳用清光滑辣四字为韵以谢"}
{"author":"冯时行","content":"俯首趋时独自嫌，年来壮胆尚相淹。神锋不及锥头利，花蜜翻亏蔗尾甜。万里水云閒有约，一床坟籍静无厌。明珠自得非他得，懒更骊腮著手拈。","dynasty":"宋代","title":"有感"}
{"author":"冯时行","content":"泉细或疑雨，岩深微见天。暂来何可老，长往不难仙。石髓层层落，松声树树传。欲归重回首，明月傍船舷。","dynasty":"宋代","title":"又和子应游万州岑公洞"}
{"author":"冯时行","content":"吾闻何月卿，逸气欲倾泻。词源浩班扬，诗律薄风雅。想初读书眼，坐阅灯几炧。土生贵适性，安得计用舍。青鞋踏九疑，丝絇远金马。飘然潇湘游，采芷动盈把。吁嗟既忧患，犹得营万瓦。我无茅一庐，劫劫思里社。","dynasty":"宋代","title":"寄题何子应金华书院"}
{"author":"冯时行","content":"才及中年便买山，山中何事可怡颜。当时白传登临眼，物色浑归几案间。","dynasty":"宋代","title":"寄题庞宫便提举山斋二绝"}
{"author":"冯时行","content":"白衣苍狗变浮云，过眼纷纷不可论。晚岁逢迎真耐久，青山相对两忘言。","dynasty":"宋代","title":"寄题庞宫便提举山斋二绝"}
{"author":"冯时行","content":"胡尘涨中州，大雅欲陵替。遮眼惟甲兵，开口无丁字。君从何方来，落落清庙器。岂觅佳吏部，惠然枉轮驷。快语真起人，坐久益宏肆。复归磨破瓦，自写锦囊秘。敲门遣长须，恍若明星坠。意远出寥廓，沈谢堪叔季。昔人重勋业，文章乃余事。当其困湮沦，慷慨动幽思。旧筐傥好在，万代作清吹。听君发余论，堂堂蕴经济。贾生求属国，居然不自试。飘飘云雨峡，风沙正翠悴。老聃柱下史，庄周漆园吏。鸿鹄千里心，蹭蹬戢远翅。平生有笔砚，艰难不相弃。得失与忧乐，付此一游戏。举手忽盈纸，不知老将至。达士要如此，何必苦酸鼻。凌江我二友，大非俗士比。与君共朝夕，可以忘世味。嗟我谋生拙，汩汩耗元气。相逢思共载，羁绁但长喟。别后有新诗，莫忘情所寄。一瓢落清江，顷刻荷清赐。一饮一再读，一篇为一醉。","dynasty":"宋代","title":"寄魏相之"}
{"author":"冯时行","content":"霜清玉洁紫微人，海水群飞蹭蹬频。首尾七年归剪拂，东西万里隔声尘。酒杯强遣愁中趣，药裹长随侵裹身。天远征鸿飞不到，登高极目更伤神。","dynasty":"宋代","title":"寄越州张子文待制二首"}
{"author":"冯时行","content":"风尘绵邈想怀家，为报平安向海涯。婿旧能诗鸣晓雁，儿初弄笔抹秋鸦。陶张蹇石真心腹，王蔡韦侯比辅车。更有梁山何小隐，要乘春涨别金华。","dynasty":"宋代","title":"寄越州张子文待制二首"}
{"author":"冯时行","content":"知君多暇豫，山县少追胥。日晏未鸣鼓，夜分犹诵书。相思千里外，一见二年余。锦水连三峡。时通双鲤鱼。","dynasty":"宋代","title":"寄张昭度"}
{"author":"冯时行","content":"联事春将半，去官春未归。儒冠真蹭蹬，祖席有光辉。罢遣亲刀笔，勾牵坐钓矶。同寮多俊彦，投老失亲依。坐席丘无煖，扁舟蠡亦肥。泉声清梦寐，山色净裳衣。竹杖随时拄，山杯信手挥。荷天将土苴，为我易烟霏。州县徒劳耳，箪瓢殆庶几。不糜公廪粟，元长故山微。白发心犹壮，丹途计益非。人生今殄瘁，世路只嘘欷。苦潦人将溺，思援手病痱。道孤谁叹息，迹蹇共嘲讥。去矣犹回首，忧之欲历飞。古今难骨鲠，风俗易脂韦。深峡真浮海，温泉当俗沂。空山猿择木，丰草马辞靰。已遂孤云远，犹通一径微。年年如问信，深觅薜萝扉。","dynasty":"宋代","title":"假守蓬州视事二十日以台章罢黜行至温汤作此"}
{"author":"冯时行","content":"前日挥轻扇，今日御重衣。重衣御则已，仍惊朝雪飞。数峰起天末，练练生光辉。有如老大臣，正色立玉墀。风自山椒来，凛凛折我髭。马上久驻目，感此良惨凄。一昏复一晓，冉冉岁月移。忆昨大观初，我始垂髫儿。倏忽一弹指，面目生权奇。今朝天上雪，宛作山中姿。岂免三十年，侵我两鬓垂。况此甲马动，忧端宿肝脾。何当拨百忧，采采山中芝。一洗稻梁气，摄身凌霏微。春花与冬雪，俯视造化为。去去宜努力，所幸今未衰。","dynasty":"宋代","title":"见雪"}
{"author":"冯时行","content":"危机易蹈退难安，进退如公地最宽。忧国忧家双鬓白，通天通地一心丹。久虚海宇苍生望，专结庭帏采绶欢。终始哀荣情罔极，谁云忠孝两全难。","dynasty":"宋代","title":"见张魏公二首"}
{"author":"冯时行","content":"月冷逼疏影，梅孤泛清光。儿曹窍孤竹，天风韵丝簧。相将二三子，中夜聊徜徉。泠泠白雪唱，滟滟碧霞觞。清绝非人境，浩荡真醉乡。飞花炯天星，坠叶呜瓦霜。歌放满空阔，神融接混茫。三山今何许，仙游谅荒唐。人间有逍遥，岂阻路且长。簪绂縻步武，得失煎肺肠。役役少至老，过问或未尝。以愚息我机，以学锄我荒。以文导我兴，以酒发我狂。使与风月亲，宁不荷彼苍。夜久梅影偏，月亦邻西冈。严风吹冠巾，白露沾衣裳。归欤掩关卧，枕上从羲皇。","dynasty":"宋代","title":"与诸友同坐梅下月雾凄清风琴泠然不类人世各"}
{"author":"冯时行","content":"昨夜风吹茅苇纷，今朝急雨洗崖痕。山山霞没江喧枕，树树鸠鸣云到门。隐几真心开暝照，繙书老膝痹危蹲。山居染得疏慵病，无复功名皓首论。","dynasty":"宋代","title":"雨中书事"}
{"author":"冯时行","content":"茅竹无钱结翠霞，归来栖止梵王家。夜窗听雨翻书叶，晓研凌霜注井花。已隔朱楼安管钥，独寻碧磵问津涯。芦帘纸帐门如水，兀坐蒲团事不赊。","dynasty":"宋代","title":"寓栖隐者僧舍读书"}
{"author":"冯时行","content":"乘轩知有负，啜菽苦无欢。万事等一梦，寸心当自安。荆卿甘度易，李愿喜归盘。默坐发深想，春山犹夜寒。","dynasty":"宋代","title":"寓兴"}
{"author":"冯时行","content":"谷旦休祥见，元朝氛祲开。日车扶晓出，斗柄斡春回。致理归廓庙，私忧尚草莱。太平岂无象，天意是胚胎。","dynasty":"宋代","title":"元日二首"}
{"author":"冯时行","content":"日月新年节，乾坤旧观还。郁葱浮晓雾，紫翠动晴山。御气笼宫阙，朝班杂佩环。遥知王会散，喜色粲天颜。","dynasty":"宋代","title":"元日二首"}
{"author":"冯时行","content":"秋立雨新霁，气清云自消。地空银海阔，天净玉丸跳。把砚承明露，扶儿看碧霄。病禁凄冷得，不惜到明朝。","dynasty":"宋代","title":"月夜"}
{"author":"冯时行","content":"系缆江沙静，杖藜岩谷春。花依竹色好，草入涨痕新。占笋苔初破，尝梅客遽颦。篙师勿槌鼓，幽兴苦留人。","dynasty":"宋代","title":"云安下岩二首"}
{"author":"冯时行","content":"曩游成断梦，再至是陈人。揽影追前迹，寻诗指旧尘。孤松难破冻，细草易生春。晴日江天好，凭栏愁更新。","dynasty":"宋代","title":"云安下岩二首"}
{"author":"冯时行","content":"枞阳之阳羌庐峰，千岩万壑云蒙蒙。仙人往往游其中，安期羡门乔与松。天或使之为扃封，咫尺象外不可通。我昔杖履秋将穷，洞宫萧森还遽匆。至今魂梦江南东，闻君斸石苍崖穹。下燕众客幽襟同，君真庶几羌俗翁。作诗疾驱勤仆僮，斩薙荟蔚烦祝融。木章竹个群巅空，要使恢廓无蔽蒙。指麾八极呼云风，坐与九江争俊雄。当有骑鹤来遐冲，与君论道如崆峒。去之勿疑求大功，慎勿顾此杉楠枫。","dynasty":"宋代","title":"云岩"}
{"author":"冯时行","content":"闻道诸郎长似林，临池已遣学山阴。信传鸿翼兼双砚，物比鹅毛表寸心。书札总无缘懒病，襟怀堪寄有孤吟。归装准拟随春色，岁酒须留待细斟。","dynasty":"宋代","title":"代简寄壁山诸友慈洞砚"}
{"author":"冯时行","content":"联事春将半，去官春未归。儒冠真蹭蹬，祖席有光辉。罢遣亲刀笔，勾牵坐钓矶。同寮多俊彦，投老失亲依。坐席丘无煖，扁舟蠡亦肥。泉声清梦寐，山色净裳衣。竹杖随时拄，山杯信手挥。荷天将土苴，为我易烟霏。州县徒劳耳，箪瓢殆庶几。不糜公廪粟，元长故山微。白发心犹壮，丹途计益非。人生今殄瘁，世路只嘘欷。苦潦人将溺，思援手病痱。道孤谁叹息，迹蹇共嘲讥。去矣犹回首，忧之欲历飞。古今难骨鲠，风俗易脂韦。深峡真浮海，温泉当俗沂。空山猿择木，丰草马辞靰。已遂孤云远，犹通一径微。年年如问信，深觅薜萝扉。","dynasty":"宋代","title":"假守蓬州视事二十日以台章罢黜行至温汤作此"}
{"author":"冯时行","content":"野寺日欲落，晚林烟自生。霞文明远水，鸦点背孤城。酒尽无閒酌，茶粗得老烹。归来喜不寐，濩落称余情。","dynasty":"宋代","title":"游东郊以园林无俗情为韵得情字二首"}
{"author":"冯时行","content":"穷冬自萧疏，小垒玄云开。使君掷虎符，行矣何遽哉。父老相与言，未言心已哀。自云好使君，抚我如婴孩。天不为我旱，人不为我灾。使君今已行，力挽不可回。举手向父老，听我勿我猜。赤骥万里足，瑶池倏往来。伏枥方丈间，何其等驽骀。丹凤隘寥廓，五湖看如杯。修羽落樊笼，安得一毰毸。骥非伏枥姿，凤当翔九垓。使君禀天秀，磊磊真长才。峡裹三家村，胡为久徘徊。况与艰运偶，中州涨胡埃。天子急亲贤，搜访群草莱。一麾谅其微，千里良需材。弃去自腾踏，为国除祸胎。父老休嗟惜，功勋在云台。","dynasty":"宋代","title":"送开守解印"}
{"author":"冯时行","content":"霜清玉洁紫微人，海水群飞蹭蹬频。首尾七年归剪拂，东西万里隔声尘。酒杯强遣愁中趣，药裹长随侵裹身。天远征鸿飞不到，登高极目更伤神。","dynasty":"宋代","title":"寄越州张子文待制二首"}
{"author":"冯时行","content":"瘦骨何支离，老鹤惊晴霜。软苎联溪蒲，一榻风月堂。四序自鳞次，跏趺贯炎凉。达官重锦茵，妙姬罗衣裳。寒士倚清秋，忧居涕浪浪。此君勿相留，我欲坐相忘。","dynasty":"宋代","title":"蒲团"}
{"author":"冯时行","content":"山多豺虎水蛟鼋，万里归来只旧官。莫问苍生待君起，须知白发见亲难。高踪已逐飞鸿去，凡眼休将退鷁看。得句惊人须寄我，时时要看老波澜。","dynasty":"宋代","title":"送常德翁和县"}
{"author":"冯时行","content":"扫地绿覆牖，拨醅香绕墙。是非閒处少，日月醉中长。薤滴悲歌露，柯寒落叶霜。百年成底事，宿草任苍茫。","dynasty":"宋代","title":"张公升挽诗"}
{"author":"冯时行","content":"今日南楼独上时，西风无复片云飞。天连江水去不尽，云傍远山閒自归。鹦鹉巧言终掇祸，麒麟高举亦知几。诗翁仙子今何在，徙倚栏干送落晖。","dynasty":"宋代","title":"鄂州南楼其下为黄鹤楼故基"}
{"author":"冯时行","content":"才及中年便买山，山中何事可怡颜。当时白传登临眼，物色浑归几案间。","dynasty":"宋代","title":"寄题庞宫便提举山斋二绝"}
{"author":"冯时行","content":"疏林堕栖鸟，寒潭悲卧蛟。与松为老伴，唤月结清交。檐滴冰为箸，梅添玉作梢。丰年何以报，作颂纪南郊。","dynasty":"宋代","title":"咏雪"}
{"author":"冯时行","content":"多女信无助，多田复何虞。我固喜二仲，辈出三丈夫。圆郎未解语，手欲学抹朱。闰郎好神气，两眼澄秋湖。复有新生儿，初探玄海珠。一一阅清俊，并是千里驹。胡为集我家，足视种德符。昆弟若一体，在尔犹在吾。堂前有双亲，各已皓鬓须。抱弄想慰意，颜色朝愉愉。未问壮门户，悦亲良所须。况我藜藿肠，要当饱典谟。足以立家学。灿灿遗群雏。尔后更五稔，汝等行不扶。我欲为道肥，汝当为书癯。富贵何足道，陆机真洪儒。","dynasty":"宋代","title":"舍弟生子"}
{"author":"冯时行","content":"散漫藤萝外，飘然猿鹤情。云山如有旧，草木半无名。隔竹寺幡出，前村砧杵鸣。乾坤清绝地，犹觉是升平。","dynasty":"宋代","title":"游东郊以园林无俗情为韵得情字二首"}
{"author":"冯时行","content":"晷景馀三日，忧愁尽一年。酒侵新岁熟，花待故枝妍。邻里多遗馈，庖厨有盛烟。拥炉风雪顺，春意欲相先。","dynasty":"宋代","title":"腊月二十八日"}
{"author":"冯时行","content":"爱惜青秋预恐贫，岂堪时序过来频。待梅沽酒无多日，隔腊看春只并邻。俗薄连墙成异县，时难佳节是萧辰。望云还卜中兴日，溅泪乾坤一小臣。","dynasty":"宋代","title":"南至即事"}
{"author":"冯时行","content":"向来风前见桃李，今日纷纷落风尾。老人於花亦何有，不用天公事嗔喜。漫天高跨风力长，更飞急雨湔余香。雪儿歌底踏舞马，燕子泥边随滥觞。明妆皎皎争前列，触手还羞疑不洁。芳菲已断阳台梦，只有消烦嚼冰雪。明年祢应花更奇，岂无方略留春辉。欲作短章凭阿素，只待西邻之子归。","dynasty":"宋代","title":"李花已尽再用前韵末章专属蒙景明资一笑也"}
{"author":"冯时行","content":"钜璞希音未易知，芒鞋竹杖祗相宜。还收北伐六奇计，归作东游五胜诗。千里云山通梦想，十年笑语隔心期。拟凭浩荡长江水，日落烟寒寄所思。","dynasty":"宋代","title":"和蔡伯世韵二首"}
{"author":"冯时行","content":"年时江上垂杨路。信拄杖、穿云去。碧涧步虚声里度。疏林小寺，远山孤渚，独倚阑干处。别来无几春还暮。空记当时锦囊句。南北东西知几许。相思难寄，野航蓑笠，独钓巴江雨。","dynasty":"宋代","title":"青玉案（和贺方回青玉案寄果山诸公）"}
{"author":"冯时行","content":"六籍圣贤心，归来还下帷。老瓦烧柏子，冉冉度游丝。侏儒饱欲死，灵均自长饥。尘言污人耳，夜来洗涟漪。更欲清鼻观，引手时一披。知我其惟天，不须对愚溪。","dynasty":"宋代","title":"瓦炉"}
{"author":"冯时行","content":"柳带抽春寒气浅，风光晓引春楼怨。关山行人久不归，鸾瘦舞腰双绶缓。锦书难寄北征鸿，归飞海燕翻晴空。芳菲韶景伴愁老，兰苑桃花落照红。","dynasty":"宋代","title":"阳春曲"}
{"author":"冯时行","content":"吾闻何月卿，逸气欲倾泻。词源浩班扬，诗律薄风雅。想初读书眼，坐阅灯几炧。土生贵适性，安得计用舍。青鞋踏九疑，丝絇远金马。飘然潇湘游，采芷动盈把。吁嗟既忧患，犹得营万瓦。我无茅一庐，劫劫思里社。","dynasty":"宋代","title":"寄题何子应金华书院"}
{"author":"冯时行","content":"雨余虚庑静前墀，坐到空江月上时。马嚼青刍喧夜寂，人围绿幕梦归期。一年已是逢寒食，千里谁能慰客思。留宿春城愁落寞，杏花明日更离披。","dynasty":"宋代","title":"寒食夜坐"}
{"author":"冯时行","content":"薄宦非初志，幽栖有宿期。胜游宜数数，老境已垂开。山好无时见，云閒逐处随。诛茅或未可，细路有人知。","dynasty":"宋代","title":"游峨眉十一首"}
{"author":"冯时行","content":"越罗与蜀锦，被体何其华。豹胎与猩唇，适口良自佳。佳美未必得，饱暖不可赊。明通纸胜雪，乐昌墨如鸦。更招南浦石，四友相宠加。谩薰新宁香，时烹固陵茶。萧然文字间，亦足为生涯。","dynasty":"宋代","title":"偶成"}
{"author":"冯时行","content":"散怀谁与俦，风月兹吾赏。好景会人心，宿约每不爽。蓐收溅明河，玉露洗穹壤。肃肃夜气寂，皎皎素沆漭。飞出未半弓，已照天地广。兹夕岂易得，久矣俟清赏。云师谁尔忤，屏翳蔽虚敞。万事不可必，变化如反掌。太清一滓秽，幽娥动悬想。谁为披层霄，快哉心技疗。闻君洗瓦盏，倒榼有余盎。何当数列炬，酣歌散清响。有月固来游，无月须一往。","dynasty":"宋代","title":"建炎庚戌中秋夜与同官相期於月下既为顽云障"}
{"author":"冯时行","content":"相别相逢总是天，朅来醉月又经年。君归已买三山马，我去仍求一水船。贫富勿论俱是梦，雨旸休问苦无田。中秋已过重阳近，频向离筵醉拍肩。","dynasty":"宋代","title":"和陈舜弼中秋有感三首其二"}
{"author":"冯时行","content":"洞庭涵浸八百里，岳阳楼高跨湖尾。天空地迥豁疏襟，有客临风来徙倚。是时穷冬天气昏，惨淡愁杀湘君魂。层栏半落烟氛外，浩荡犹恐旋乾坤。异时清霄玉鉴白，空明月路飞仙客。明朝露华洗七泽，万顷寒光天一色。眼中未见此境好，他日扁舟吾未老。","dynasty":"宋代","title":"题岳阳楼"}
{"author":"冯时行","content":"溪上居人三两家，竹篱斜插倚蒹葭。清流日暖鱼飞浪，静渚轻烟鸟印沙。脍落霜刀分采缕，酒倾玉碗泛琼花。因思故国园林约，默数归期定不赊。","dynasty":"宋代","title":"溪上望居人有感"}
{"author":"冯时行","content":"钜璞希音未易知，芒鞋竹杖祗相宜。还收北伐六奇计，归作东游五胜诗。千里云山通梦想，十年笑语隔心期。拟凭浩荡长江水，日落烟寒寄所思。","dynasty":"宋代","title":"和蔡伯世韵二首"}
{"author":"冯时行","content":"文章盖代手，千载柳柳州。落笔记山水，奇香撼琳球。开卷一再续，宛若从之游。历历爽心目，毛发为飕飕。若人嗜清旷，步履素得幽。揽胜得枢要，天地不可搜。巉巉华山孙，藤萝护维陬。绝顶葺荷盖，风月共夷犹。物色自飞动，与我相答酬。千里入睥睨，远眼纵莫收。凭轩写清绝，文与境趣侔。柳魂不可招，君几绍前修。何当弃圭组，从君送清愁。","dynasty":"宋代","title":"张明远自持其所居萃胜亭记来求诗为赋三篇"}
{"author":"冯时行","content":"策骨寒瘦枯梅枝，梅花开时徵我诗。我诗悲瘁作无意，借梅代我陈其词。梅云最先得春意，桃花乱搀作佛事。千年冷落空自知，今日相看合何似。迦叶眼睛谁不有，先觉我当为上首。普令世界识春光，南枝待入瞿昙手。","dynasty":"宋代","title":"策师南游过三峡见予求施以诗会余忧悲苦恼无"}
{"author":"冯时行","content":"画山画骨更画魂，范宽此中高出群。君家八幅老笔墨，百年古箧铺香芸。我来日出挂东壁，苍崖落雪飞纷纷。寒鸟不动空无尘，荡荡晴天开四垠。终南太华入霄汉，秀色千里填河汾。想当盘礴未画时，天地开辟云中君。长鲸吸川欲酣醺，疾起信手驱风云。须臾却立万岭下，援笔往往齿没龈。平生爱山在梦寐，行年四十老更文。摩挲岩壑重感叹，径欲杖履从麋{上鹿下困}。画龙傥有真龙至，归即到山非浪云。列仙之儒恐邂逅，烟霞芝朮应平分。","dynasty":"宋代","title":"绍兴六年十月六日同信可舜弼进道谒隐甫值渠"}
{"author":"冯时行","content":"爱惜清秋预恐贫，岂堪时序过来频。待梅沽酒无多日，隔腊看春只并邻。俗薄连墙成异县，时难佳节是萧辰。望云还卜中兴日，溅泪乾坤一小臣。","dynasty":"宋代","title":"南至即事"}
{"author":"冯时行","content":"老寄余生山水窟，寂无朝烟屈硉矹。客从何方问栖隐，无人应门杖藜出。言间遗我翠玉饼，把玩芳香袭呼吸。便欲洗琖试水品，肠胃空枯恐称屈。缄藏小箧挂东牖，惕若虬龙随手入。云涛雪浪有变化，扃鐍苞宜何郁郁。痛尝七碗岂不愿，待营一饱终无及。穷人谈富如画饼，浪说烹炮诧如识。真求大嚼荐茗饮，可笑诗人太疾绝。岂惟枵腹误指染，更并丽句成乾没。亦知且具衲子供，浇淋蔬笋供一啜。恐君肺腑出宫商，造物反怪太喧聒。又恐展转夜不寐，深思危虑比孤孽。何如待我食万钱，东阁大开玉醅泼。翠娥捧香沃烦腻，醉起一笑天地间。男儿盖棺事始定，所不践言有如日。","dynasty":"宋代","title":"杜如篪屡督烹茶仍作诗次其韵"}
{"author":"冯时行","content":"诗债迟迟不见还，只缘草赋动天颜。一挥可但难加点，三得何消更索斑。余力自知过我辈，新篇不合是君悭。风流来往无多日，肯与吾曹作两班。","dynasty":"宋代","title":"索友有赓和"}
{"author":"冯时行","content":"相看相别意何如，见事蜂生正要渠。挽袖一杯山月上，凝眸十里峡风徐。衣冠苗裔烟尘际，京洛风流咳唾余。自此情愁欺老得，逢群重见为驱除。","dynasty":"宋代","title":"送王子善移江津酒官一首"}
{"author":"冯时行","content":"潇湘浓碧浸青天，千里人家接楚田。惜别正当归雁后，相思无奈落花前。江楼閒上云藏树，野渡初回月满船。看著行春驱五马，丝丝垂柳拂长鞭。","dynasty":"宋代","title":"赠李西台"}
{"author":"冯时行","content":"又闻科诏下诸州，举袂成帷尽俊游。汝去为吾推甲乙，千人谁是钓鳌钓。","dynasty":"宋代","title":"赠何山人"}
{"author":"冯时行","content":"最怜半见或不见，更惜欲开犹未开。树远祗疑随水去，枝低还似傍人来。不堪小蕊樽前落，可忍残红砌下堆。著尽工夫春自去，不须风雨恶相催。","dynasty":"宋代","title":"二月将半雨过花盛开二首"}
{"author":"冯时行","content":"静躁固异秉，出处良一途。岩前东来人，翻然应时须。赫赫帝者师，去与赤松俱。钟鼎与林泉，天以私吾儒。穷达俯仰间，取舍亦须臾。曲士胸臆窘，屈伸自囚拘。长往信已隘，不休谅其愚。倚天霜崖姿，岱表张延符。桂栋辛夷楣，超然结云庐。花草粲绮罗，清飚发笙竽。冈峦为肺腑，烟霞相友于。逍遥以徜徉，聊可与为娱。伏枥万里心，勿作山泽癯。","dynasty":"宋代","title":"张明远自持其所居萃胜亭记来求诗为赋三篇"}
{"author":"冯时行","content":"岁暮风欺客，天开日解围。雪消无奈白，云细不禁飞。目尽江无尽，吾归雁亦归。晓来清彻骨，尘物污人衣。","dynasty":"宋代","title":"楚甸江头望雪晴二首其一"}
{"author":"冯时行","content":"风引晴云度去，腊催残叶飞来。短景馀寒几日，安排都放花开。","dynasty":"宋代","title":"出郊题瀼东人家屋壁其二"}
{"author":"冯时行","content":"万山皆拱揖，蹲俯若臣邻。初到最高处，谁为第一人。自惊浑俗骨，或涌半天身。初夏犹深雪，难忘数饮醇。","dynasty":"宋代","title":"游峨眉十一首"}
{"author":"冯时行","content":"四海于今望治安，当头退避也应难。是非历历开新听，变化纷纷入静观。孰把后图歌寤枕，再将前事倚危栏。重拈今古看奇特，幸记尘冠久不弹。","dynasty":"宋代","title":"见张魏公二首其二"}
{"author":"冯时行","content":"入座山如屏障，卷帘风满衣襟。正是梅花时候，怡融恰似春深。风引晴云度去，腊催残叶飞来。短景余寒几日，安排都放花开。","dynasty":"宋代","title":"出郊题瀼东人家屋壁"}
{"author":"冯时行","content":"屋角锦树风飞扬，阴岑夜色凝清霜。结庵云窦谢尘俗，危然搔首忧偏长。背灯顾影空寂閴，亦复自怪何昂藏。人生百虑已大瘦，顾我耿耿无他肠。年来戎马暗河朔，宵旰十载烦吾皇。时将朝事问府主，藁街未见枭狼羊。我亦乾坤一穷士，痴心未肯老为郎。浩歌慷慨拟投笔，门外太白空煌煌。愿学北地傅介子，一节出斩楼兰王。","dynasty":"宋代","title":"安清桐夜坐有怀"}
{"author":"冯时行","content":"不禁清瘦怯风霜，远信先凭驿使将。楼上笛声吹旧曲，鉴中人面学新姜。飘零院宇仍多思，点缀帘栊亦自香。留与春风共流转，凭谁试与祝东皇。","dynasty":"宋代","title":"落梅"}
{"author":"冯时行","content":"律历调元气，氛埃廓景风。清时归在宥，憔悴得冲融。日御元来正，王春自昔同。野人看气象，暂觉百忧空。","dynasty":"宋代","title":"清明"}
{"author":"冯时行","content":"噎鸠唤雨恼秋魂，唾手笺天恨少文。卷去行云宜有主，放行飞海恐成群。蒙蒙遮眼寻山远，点点送愁缘竹闻。神女工夫遽如许，可能匝地洗妖氛。","dynasty":"宋代","title":"苦雨"}
{"author":"冯时行","content":"诗债迟迟不见还，只缘草赋动天颜。一挥可但难加点，三得何消更索斑。余力自知过我辈，新篇不合是君悭。风流来往无多日，肯与吾曹作两班。","dynasty":"宋代","title":"索友有赓和"}
{"author":"冯时行","content":"系缆江沙静，杖藜岩谷春。花依竹色好，草入涨痕新。占笋苔初破，尝梅客遽颦。篙师勿槌鼓，幽兴苦留人。","dynasty":"宋代","title":"云安下岩二首"}
{"author":"冯时行","content":"人日访山寺，春风能借温。柳桥通野水，柏径隐重门。泉窦来何处，梅花别有村。从容寻后约，假榻卧云根。","dynasty":"宋代","title":"游云泉寺"}
{"author":"冯时行","content":"洞庭涵浸八百里，岳阳楼高跨湖尾。天空地迥豁疏襟，有客临风来徙倚。是时穷冬天气昏，惨淡愁杀湘君魂。层栏半落烟氛外，浩荡犹恐旋乾坤。异时清霄玉鉴白，空明月路飞仙客。明朝露华洗七泽，万顷寒光天一色。眼中未见此境好，他日扁舟吾未老。","dynasty":"宋代","title":"题岳阳楼"}
{"author":"冯时行","content":"幽栖竹路满苍苔，花拥柴扉午未开。可是春风料理得，时吹一片过窗来。","dynasty":"宋代","title":"落花十绝"}
{"author":"冯时行","content":"江头谁家千树李，影落清江彻江尾。风吹扁舟到花下，花间啁啾亦欣喜。瑶林成径千步长，花光烛天天半香。恍如坐我群玉府，飞琼酌劝青霞觞。胜事此游难具列，照映肝肠尽明洁。老怀已戒语作绮，新诗向拟风回雪。东家西邻诗更奇。一时共借花光辉。更须妙索留春句，无使花飞春告归。","dynasty":"宋代","title":"和张仁甫李花韵"}
{"author":"冯时行","content":"去年同醉黄花下。采采香盈把。今年仍复对黄花。醉里不羞斑鬓、落乌纱。劝君莫似阳关柳。飞伴离亭酒。愿君只似月常圆。还使人人一月、一回看。","dynasty":"宋代","title":"虞美人（重阳词）"}
{"author":"冯时行","content":"银珠络髻绣衣裳，家住江南山后乡。闻道君侯重行乐，相将腰鼓迓年光。","dynasty":"宋代","title":"万州"}
{"author":"冯时行","content":"爱惜青秋预恐贫，岂堪时序过来频。待梅沽酒无多日，隔腊看春只并邻。俗薄连墙成异县，时难佳节是萧辰。望云还卜中兴日，溅泪乾坤一小臣。","dynasty":"宋代","title":"南至即事"}
{"author":"冯时行","content":"泠泠接吾耳，尘尔非真精。大音寂无响，瓦砾如雷鸣。古今滞迷妄，溜溜尘所萦。落叶随水去，颠风吹残英。道人了本源，超然契无生。销溶天所假，浩荡还空明。视听非耳目，况复求音声。竹木閟渔社，衡茅落初营。杖藜候晚收，曳履看春耕。无为万物逝，不言四时行。情尘泯绝处，大地皆{经纟换音}韺。渊明出醉语，能与此理并。见之偶一笑，呼儿署南荣。莫作如是观，吾轩本无名。","dynasty":"宋代","title":"题郭信可琴中趣轩"}
{"author":"冯时行","content":"獐牙鸭脚色相鲜，更遣逢迎酒圣贤。齐鲁大邦应自美，烟霞清兴岂相便。风神肯慢吹成竹，市老能教省直钱。早晚萧然文字饮，何须唤作地行仙。","dynasty":"宋代","title":"和食笋二首其二"}
{"author":"冯时行","content":"溪带三弓地，山开一盖天。茅檐低没雾，藤路细迷悬。恶草翻新耨，狞彪突旧穿。争鸡喧臂膊，静鹭立挛拳。翠著衣襟湿，岚薰草树鲜。老夫甘废弃，末路寄沈绵。水出桃源俗，人来谷口贤。心期如水冷，世事绝风传。瘠瘵高眠稳，疏慵入静便。酒缸开半熟，茶饼索新煎。温饱无余事，安閒得剩年。胜游欣此始，妄想置从前。出处非吾浪，乘除计亦全。况因心地静，粗了佛家缘。零落余生在，宁无火裹莲。","dynasty":"宋代","title":"山居"}
{"author":"冯时行","content":"月冷逼疏影，梅孤泛清光。儿曹窍孤竹，天风韵丝簧。相将二三子，中夜聊徜徉。泠泠白雪唱，滟滟碧霞觞。清绝非人境，浩荡真醉乡。飞花炯天星，坠叶呜瓦霜。歌放满空阔，神融接混茫。三山今何许，仙游谅荒唐。人间有逍遥，岂阻路且长。簪绂縻步武，得失煎肺肠。役役少至老，过问或未尝。以愚息我机，以学锄我荒。以文导我兴，以酒发我狂。使与风月亲，宁不荷彼苍。夜久梅影偏，月亦邻西冈。严风吹冠巾，白露沾衣裳。归欤掩关卧，枕上从羲皇。","dynasty":"宋代","title":"与诸友同坐梅下月雾凄清风琴泠然不类人世各"}
{"author":"冯时行","content":"胡笳吹断朔风起，霜结层冰断辽水。杀气横空月上迟，草色萧瑟边风悲。万里征夫齐怅望，操兵初入沙场广。将军樊哙勇敢儿，肉食万里班超相。天兵乘障驱貔貅，宝剑欲断单于头。轻生百战百胜罢，塞原积骨谁能收。至今唯有关山月，乐府声中愁不绝。","dynasty":"宋代","title":"关山月"}
{"author":"冯时行","content":"秋来瑶海浴婵娟，天上人间又一年。有酒何妨三夜看，无云尚见九分圆。楼台迥忆仙游眼，村落遥思禁曙烟。半柄衔山风露冷，归来清绝不成眠。","dynasty":"宋代","title":"十七日夜月色尤佳与韦去非东亭小酌"}
{"author":"冯时行","content":"才及中年便买山，山中何事可怡颜。当时白传登临眼，物色浑归几案间。","dynasty":"宋代","title":"寄题庞宫便提举山斋二绝"}
{"author":"冯时行","content":"百城何岧峣，储清自太初。静境超人寰，群仙之所居。清都閟宝箓，宫阙函丹书。真人拜玉庭，天帝手自除。宝盖相参差，缥缈来空虚。我欲从之游，兹山遂慵疏。朝霞以为食，浮云以为车。此意靡坚决，西望空欷嘘。君今定不凡，买山自菑畬。上方切层霄，伊蹊百步馀。瑶草破雾收，青精凌雨锄。往往逢迎间，松乔曳云裾。为我语羡门，问讯今何如。","dynasty":"宋代","title":"张明远自持其所居萃胜亭记来求诗为赋三篇其二"}
{"author":"冯时行","content":"烟云浩荡五湖身，老向风尘学问津。白发只应无奈若，青衫定是可怜人。草侵吟枕依依梦，花傍愁襟故故春。江上负暄樵牧晚，素书千里慰萧辰。","dynasty":"宋代","title":"和向文叔见寄"}
{"author":"冯时行","content":"相别相逢总是天，曷来醉月又经年，君归已买三山马，我去仍求一水船。贫富勿论俱是梦，雨旸休问苦无田，中秋已过重阳近，频处离筵醉拍肩。","dynasty":"宋代","title":"和陈舜弼中秋有感三首"}
{"author":"冯时行","content":"戍鼓黄云外，征夫白帝东。风林行啸虎，雨夜飒哀鸿。路入山光静，村含晚色空。岚烟欺眼力，不见鹿皮翁。","dynasty":"宋代","title":"白云安尉出戍至夔州"}
{"author":"冯时行","content":"乘轩知有负，啜菽苦无欢。万事等一梦，寸心当自安。荆卿甘度易，李愿喜归盘。默坐发深想，春山犹夜寒。","dynasty":"宋代","title":"寓兴"}
{"author":"冯时行","content":"半去还来绕旧丛，半随胡蝶便西东。从交满地无人扫，快意甘心薄倖风。","dynasty":"宋代","title":"落花十绝其六"}
{"author":"冯时行","content":"谷旦休祥见，元朝氛祲开。日车扶晓出，斗柄斡春回。致理归廓庙，私忧尚草莱。太平岂无象，天意是胚胎。","dynasty":"宋代","title":"元日二首"}
{"author":"冯时行","content":"东南上流蜀之门，领略形胜斯楼存。岷峨之西江发源，势如建瓴注平原。出门顿息波涛喧，五溪七泽相吐吞。蜿蜒纡余带城垣，山亦却立且踞蹲。排青叠翠来庭轩，座隅仿佛闻清猿。我来新律当正元，天地清夷日晏温。主人延客开清樽，酒酣疏襟忽孤骞。北望两京手可扪，感时抚事销客魂。比闻狂酋如封豚，灰飞烟灭华夷分。赤县神州宜细论，翠华几时驱育贲，归挽天河洗乾坤。愿见从来中国尊，老夫日拭双瞳昏。","dynasty":"宋代","title":"峡州楚塞楼"}
{"author":"冯时行","content":"天地浑无滓，清光濯肺肝。倚风哦绝唱，想像见仙官。照我竹书冷，恋君银鬓寒。家山想同梦，倚玉夜阑干。","dynasty":"宋代","title":"和李工部月夜"}
{"author":"冯时行","content":"缅怀清绝姿，风流似居士。固宜命斯台，俗子视桃李。","dynasty":"宋代","title":"梅台"}
{"author":"冯时行","content":"江头谁家千树李，影落清江彻江尾。风吹扁舟到花下，花间啁啾亦欣喜。瑶林成径千步长，花光烛天天半香。恍如坐我群玉府，飞琼酌劝青霞觞。胜事此游难具列，照映肝肠尽明洁。老怀已戒语作绮，新诗向拟风回雪。东家西邻诗更奇。一时共借花光辉。更须妙索留春句，无使花飞春告归。","dynasty":"宋代","title":"和张仁甫李花韵"}
{"author":"冯时行","content":"巨木架长虹，横跨惊湍上。有如排世难，出力贵用壮。行人知宝地，非此欲何向。因怀济川功，作诗鑱绝嶂。","dynasty":"宋代","title":"双飞桥"}
{"author":"冯时行","content":"晴天开泽国，江渚匝烟围。鹭静萧萧立，梅孤默默飞。岸荒群虎过，村迥一人归。愁绪如相恼，帆收径典衣。","dynasty":"宋代","title":"楚甸江头望雪晴二首"}
{"author":"冯时行","content":"浦树江云晚杜门，史君书札问深村。忧愁彻骨妨诗律，赋咏开荒得酒樽。病肺可能供痛饮，濡唇亦足荷深恩。呼儿擎出随藤杖，洗盏开尝坐竹根。","dynasty":"宋代","title":"谢杜合州送酒"}
{"author":"冯时行","content":"郁葱待得覆岩峦，爱护关心岂一端。已恐旱乾支水绕，更防牛马倩人看。何当倚杖听萧瑟，便欲从渠号懒残。物色最宜清净观，列仙癯瘦不言寒。","dynasty":"宋代","title":"谢韩秀才送松栽四首"}
{"author":"冯时行","content":"晴天开泽国，江渚匝烟围。鹭静萧萧立，梅孤默默飞。岸荒群虎过，村迥一人归。愁绪如相恼，帆收径典衣。","dynasty":"宋代","title":"楚甸江头望雪晴二首"}
{"author":"冯时行","content":"天清池净行清秋，帝命吉祥驱蓐收。九霄坠露濯仙骨，冰壶翠鉴尘不留。十年持节东西州，绣衣辉煌照遐陬。山之岷峨水之涪，两川至今腾歌讴。渝城突兀大江头，岂足滞公霄汉游。郁葱之山海上浮，上有仙人老浮丘。玉井莲开花作舟，载公缥缈登瀛洲。琼瑶之台白玉楼，霞裾飘飘海上游。仙人吹箫劝黄流，一觞不老仍不愁。始知仙凡隔尘土，人间衮衮真浮沤。","dynasty":"宋代","title":"刘守生日"}
{"author":"冯时行","content":"山城鸟鹊喜，佳句来春风。浣手三过读，散我磈磊胸。当年过秦论，千载犹为雄。今观妙好辞，蹀躞追前踪。文章信有种，字字含徽宫。少城初识面，软语开冲融。秋月耿高怀，春水莹清衷。俱堕人事海，烦促难舂容。况乃燕雀卑，未易参鸾鸿。别来邛筰外，一笑谁与同。羡君对贤牧，快饮如渴虹。何当款斋阁，余沥借衰红。所幸九河润，密通千乘封。臭味譬草木，我辈情所锺。梦随沫若水，下与九顶通。更愿洗老眼，见君攀翔龙。","dynasty":"宋代","title":"和嘉州通判贾元升见赠"}
{"author":"冯时行","content":"律历调元气，氛埃廓景风。清时归在宥，憔悴得冲融。日御元来正，王春自昔同。野人看气象，暂觉百忧空。","dynasty":"宋代","title":"清明"}
{"author":"冯时行","content":"卜筑缙云山下村，缙云山色青满门。承当春色花成段，领略朋簪酒满樽。尽去机关驯虎豹，略推恺悌赦鸡豚。要知余庆须弥远，堂上森然见子孙。","dynasty":"宋代","title":"题毛祖房屋壁"}
{"author":"冯时行","content":"新拓藤萝住翠峦，移根千本到云端。初乘雨露迎春种，便作云霄蔽日看。岩穴从今增气象，伏苓可拟救衰残。知君有意怜栖隐，更约坚身待岁寒。","dynasty":"宋代","title":"谢韩秀才送松栽四首"}
{"author":"冯时行","content":"迂疏百试百无长，身世从教堕渺茫。老得云山真不恶，拙凭草树更深藏。三杯且共逢迎酒，一瓣谁薰知见香。便肯经年系舟楫，如君惠好实难忘。","dynasty":"宋代","title":"答杜如箎"}
{"author":"冯时行","content":"儿童便读山中记，老大才登记里山。","dynasty":"宋代","title":"句其二"}
{"author":"冯时行","content":"天清地净行清秋，帝命吉祥驱蓐收。九霄坠露濯仙骨，冰壶翠鉴尘不留。十年持节东西州，绣衣辉煌照遐陬。山之岷峨水之涪，两川至今腾歌讴。渝城突兀大江头，岂足滞公霄汉游。郁葱之山海上浮，上有仙人老浮丘。玉井莲开花作舟，载公缥缈登瀛洲。琼瑶之台白玉楼，霞裾飘飘海上游。仙人吹箫劝黄流，一觞不老仍不愁。始知仙凡隔尘土，人间衮衮真浮沤。","dynasty":"宋代","title":"刘守生日"}
{"author":"冯时行","content":"路出青山近，招提更可人。清心钟磬响，远迹簿书尘。晚日池边迥，秋风杖履亲。频来一樽酒，不畏老僧嗔。","dynasty":"宋代","title":"游宝莲寺分韵得尘字"}
{"author":"冯时行","content":"四海於今望治安，当头退避也应难。是非历历开新听，变化纷纷入静观。孰把后图歌寤枕，再将前事倚危栏。重拈今古看奇特，幸记尘冠久不弹。","dynasty":"宋代","title":"见张魏公二首"}
{"author":"冯时行","content":"散怀谁与俦，风月兹吾赏。好景会人心，宿约每不爽。蓐收溅明河，玉露洗穹壤。肃肃夜气寂，皎皎素沆漭。飞出未半弓，已照天地广。兹夕岂易得，久矣俟清赏。云师谁尔忤，屏翳蔽虚敞。万事不可必，变化如反掌。太清一滓秽，幽娥动悬想。谁为披层霄，快哉心技疗。闻君洗瓦盏，倒榼有余盎。何当数列炬，酣歌散清响。有月固来游，无月须一往。","dynasty":"宋代","title":"建炎庚戌中秋夜与同官相期於月下既为顽云障"}
{"author":"冯时行","content":"玉皇敕诸天，兹夕尽群见。驱云收月光，反照玉京宴。老龙翻海窟，沓霭郁万变。天公有严令，遗隙无一红。萧萧寒桂影，可想不可见。生平谢惠连，与月有深眷。对影无清晖，把盏不下咽。亦闻顾兔药，天成非九转。可使骑清风，飞入广寒殿。安得一刀圭，扶我超宇县。稽首分帝觞，饱以琼爢荐。回首邻清娥，相将以游衍。人间滴与沥，役役自卑贱。","dynasty":"宋代","title":"建炎庚戌中秋夜与同官相期於月下既为顽云障"}
{"author":"冯时行","content":"扁舟如竹叶，块坐筋脉缓。起寻筇竹杖，散步午沙暖。石净困还坐，江绿污仍盥。山转孤渚没，岸落细路断。草色暝烟雾，花树见村畔。物象总相惬，欲遣诗句管。诗成自吟哦，两袖春风满。皛皛日欲暮，我行亦已懒。聊复唤疏蓬，叠骨作小款。范蠡定何人，得遂老萧散。我待功成后，此语正恐涎。径欲具蓑笠，烟雨随蛮蜑。","dynasty":"宋代","title":"江行书事"}
{"author":"冯时行","content":"张家作亭跨江月，久欲题诗诗思竭。今朝龙泉宝函来，岂亦索诗光贝阙。忽忆曩时醉亭上，笑倚长松清兴发。波光浩涉荡樽俎。夜色鲜明见毫发。是时披襟揖灏气，蠲涤肺肝洗尘骨。归来至今忽想像，犹觉人寰可超越。会当月夕驾烟桨，吹笛呼龙出龙窟。蓬莱方丈傥可寻，借我长风泛溟渤。","dynasty":"宋代","title":"江月亭"}
{"author":"冯时行","content":"几年落魄剑南州，重入蛮乡觅旧游。十驿出城难夙驾，一生浪迹愧虚舟。家留异县怀亲老，梦绕沧洲恐鬓秋。白马鸣寒如何问，此身端复谢沈浮。","dynasty":"宋代","title":"将之沪南"}
{"author":"冯时行","content":"借问禅林景若何，半天楼殿冠嵯峨。莫言暑气此中少，自是清风高处多。岌岌九峰晴有雾，瀰瀰一水远无波。我来游览便归去，不必吟成证道歌。","dynasty":"宋代","title":"缙云寺"}
{"author":"冯时行","content":"已脱青衫付酒家，请君含笑岸乌纱。百年行见星星发，一醉须还岁岁花。令甲许人休吏卒，峰峦邀客上烟霞。龙山故事依然在，莫把风流让孟嘉。","dynasty":"宋代","title":"九日邀郭信可登龙鹤山"}
{"author":"冯时行","content":"闻道巫山县，秋深好白醪。形神须此物，觞咏本吾曹。马杓胜鹦鹉，羊羹当蟹螯。暮寒催渴肺，径欲卖青袍。","dynasty":"宋代","title":"就得胜寨遣人入巫山买酒"}
{"author":"冯时行","content":"儿童便读山中记，老大才登记裹山。","dynasty":"宋代","title":"句"}
{"author":"冯时行","content":"月冷逼疏影，梅孤泛清光。儿曹窍孤竹，天风韵丝簧。相将二三子，中夜聊徜徉。泠泠白雪唱，滟滟碧霞觞。清绝非人境，浩荡真醉乡。飞花炯天星，坠叶呜瓦霜。歌放满空阔，神融接混茫。三山今何许，仙游谅荒唐。人间有逍遥，岂阻路且长。簪绂縻步武，得失煎肺肠。役役少至老，过问或未尝。以愚息我机，以学锄我荒。以文导我兴，以酒发我狂。使与风月亲，宁不荷彼苍。夜久梅影偏，月亦邻西冈。严风吹冠巾，白露沾衣裳。归欤掩关卧，枕上从羲皇。","dynasty":"宋代","title":"与诸友同坐梅下月雾凄清风琴泠然不类人世各"}
{"author":"冯时行","content":"林际虹霓挂晚晴，西楼无事翠烟横。荷花半落水风远，桂子欲飘山月明。黄卷久忘尘世事，白云犹动故园情。无端最是城头角，频作凄凉塞上声。","dynasty":"宋代","title":"登西楼二首"}
{"author":"冯时行","content":"百城何焦嶢，储清自太初。静境超人寰，群仙之所居。清都閟宝籙，宫阙函丹书。真人拜玉庭，天帝手自除。宝盖相参差，缥缈来空虚。我欲从之游，兹山遂慵疏。朝霞以为食，浮云以为车。此意靡坚决，西望空欷嘘。君今定不凡，买山自{上茎下田}畲。上方切层霄，伊蹊百步余。瑶草破雾收，青精凌雨锄。往往逢迎间，松乔曳云裾。为我语羡门，问讯今何如。","dynasty":"宋代","title":"张明远自持其所居萃胜亭记来求诗为赋三篇"}
{"author":"冯时行","content":"密雪晚来急，扁舟江上看。冻云千顷白，对我一襟寒。屦冷深犹立，巾欹重更弹。家山想同梦，夜倚玉栏干。","dynasty":"宋代","title":"舟中观雪呈李尧俞二首"}
{"author":"冯时行","content":"至日寒无赖，今朝愁奈何。两宫黄屋远，二老白头多。圣主今尝胆，皇天忍荐瘥。乾坤为回首，慷慨一悲歌。","dynasty":"宋代","title":"至日三首"}
{"author":"冯时行","content":"至日寒无赖，今朝愁奈何。两宫黄屋远，二老白头多。圣主今尝胆，皇天忍荐瘥。乾坤为回首，慷慨一悲歌。","dynasty":"宋代","title":"至日三首其二"}
{"author":"冯时行","content":"数日及中秋，迎月试新醁。清晖困屏翳，顽阴费驱逐。广座迷樽俎，高堂费灯烛。未用恤一眚，何妨纵百沃。见人如见月，张家呼小玉。","dynasty":"宋代","title":"中秋饮张仁甫家探韵得玉字"}
{"author":"冯时行","content":"云细不成雨，虚从万里还。卸帆逢故旧，把手话间关。酒浊消千虑，春新见一斑。便须开口笑，白发不胜删。","dynasty":"宋代","title":"夔州抚属陈行之座上作"}
{"author":"冯时行","content":"已将疏懒寄云峦，人世於今有万端。整顿林泉宜急急，上还簪绶亦看看。移根远带前山涧，荷锸行冲小雨残。急尔成林十年后，飕飕为作暑天寒。","dynasty":"宋代","title":"谢韩秀才送松栽四首"}
{"author":"冯时行","content":"无节青琅玕，葛陂化龙余。可以奉君子，不惮捐其躯。幽人饱藜苋，总以饫膏腴。食罢掩关卧，鼻息溪云敷。斗升乞西江，碌碌愧非夫。五友平生欢，相从归故庐。","dynasty":"宋代","title":"竹枕"}
{"author":"冯时行","content":"去留出处勿相关，炼得心丹已九还。自有文章为鼓吹，只将廓庙等云山。百年有酒堪留念，万事无心忘驻颜。郎署分符旧名姓，安知不在覆盂间。","dynasty":"宋代","title":"和李尧俞郎中西归有感"}
{"author":"冯时行","content":"宝勒香轮簇柳阴，宦游清味独沈吟。野云未散山头暗，春水初生岸脚深。万里松涛寒食泪，十年萍梗故园心。狂风又卷残红去，飞落谁家无处寻。","dynasty":"宋代","title":"清明"}
{"author":"冯时行","content":"萧辰俛仰及严冬，白发空云是至公。造雪不成天本恕，唤梅未醒句无功。可能人事无消长，只待天时有变通。节物相关愁似醉，一庭霜叶一窗风。","dynasty":"宋代","title":"冬至有感"}
{"author":"冯时行","content":"萧辰俯仰及严冬，白发空云是至公。造雪不成天本恕，唤梅未醒句无功。可能人事无消长，只待天时有变通。节物相关愁似醉，一庭霜叶一窗风。","dynasty":"宋代","title":"冬至有感"}
{"author":"冯时行","content":"野寺日欲落，晚林烟自生。霞文明远水，鸦点背孤城。酒尽无閒酌，茶粗得老烹。归来喜不寐，濩落称余情。","dynasty":"宋代","title":"游东郊以园林无俗情为韵得情字二首"}
{"author":"冯时行","content":"会计牛羊道益光，幽兰不佩亦芳香。前郎未必辞官小，我辈惟知作法凉。客抱只消潘鬓白，俸囊无奈朔身长。要知别后相思地，独上西山下夕阳。","dynasty":"宋代","title":"送同年朱元直监税"}
{"author":"冯时行","content":"新拓藤萝住翠峦，移根千本到云端。初乘雨露迎春种，便作云霄蔽日看。岩穴从今增气象，伏苓可拟救衰残。知君有意怜栖隐，更约坚身待岁寒。","dynasty":"宋代","title":"谢韩秀才送松栽四首"}
{"author":"冯时行","content":"泪注琼瑰事可伤，白衣回首白云乡。两三遗册新诗在，四十余年素业荒。学海骤乾千顷浪，儒林旧剪一枝芳。风流未寄三题草，光焰谁家万丈长。不作人间金榜客，应为天上玉楼章。诙谐未见车公品，锦绣应无李白肠。幽鸟空啼疏竹径，青灯愁见旧梧堂。就中有事空堪恨，谁问双亲两鬓霜。","dynasty":"宋代","title":"牟元礼挽章"}
{"author":"冯时行","content":"天行明月地行水，水月相去八万里。天公大力谁能移，月在水中天作底。我心与月明作两，真月本在青天上。虽云佛说我别说，恐入众生颠倒想。少城城隈佛宫阙，客娥水月僧饶舌。三峡水寒梅花时，起予对月赓此诗。","dynasty":"宋代","title":"僧有悟策者见予於珞碛江上诵程子山孙季辰李"}
{"author":"冯时行","content":"寒花冷艳为谁发，霜露泠泠祗汝侵。弱质向人如有托，清香绝世本无心。会逢仙老收灵药，不用骚人费苦吟。十载岂无陶靖节，东篱萧索待知音。","dynasty":"宋代","title":"感事咏菊"}
{"author":"冯时行","content":"河东河北塞烟长，谁作今年一苇航。已见五龙思自奋，似闻两虎却相伤。麟台君有青云路，蜗舍吾其白首郎。忧国忧家连梦寐，端知不复有他肠。","dynasty":"宋代","title":"和王祖文"}
{"author":"冯时行","content":"风尘绵邈想怀家，为报平安向海涯。婿旧能诗鸣晓雁，儿初弄笔抹秋鸦。陶张蹇石真心腹，王蔡韦侯比辅车。更有梁山何小隐，要乘春涨别金华。","dynasty":"宋代","title":"寄越州张子文待制二首"}
{"author":"冯时行","content":"霜朝马蹄无纤埃，锦城城西江之隈。金兰合沓俱朋来，白沙鳞鳞江水洄。梅花傍江高崔嵬，人言犹是王建栽。豪华过眼浮云哉，飞英送香来酒杯。酒酣疾呼竹篱开，走寻屋角如龙梅。梅龙虽多此其魁，睡龙屈盘肘承胲。风皴雨散封苍苔，孙枝迸出谁胚胎。天公抚摩春为回，慎勿变化随风雷，年年开花照尊罍。我欲结序买芋煨，与梅周旋送衰颓。","dynasty":"宋代","title":"梅林分韵得梅字"}
{"author":"冯时行","content":"才及中年便买山，山中何事可怡颜。当时白传登临眼，物色浑归几案间。","dynasty":"宋代","title":"寄题庞宫便提举山斋二绝"}
{"author":"冯时行","content":"百城何焦嶢，储清自太初。静境超人寰，群仙之所居。清都閟宝籙，宫阙函丹书。真人拜玉庭，天帝手自除。宝盖相参差，缥缈来空虚。我欲从之游，兹山遂慵疏。朝霞以为食，浮云以为车。此意靡坚决，西望空欷嘘。君今定不凡，买山自{上茎下田}畲。上方切层霄，伊蹊百步余。瑶草破雾收，青精凌雨锄。往往逢迎间，松乔曳云裾。为我语羡门，问讯今何如。","dynasty":"宋代","title":"张明远自持其所居萃胜亭记来求诗为赋三篇"}
{"author":"冯时行","content":"太史书云日，周家纪历年。一樽供笑里，五载客江边。城暗催春雨，山连作雪天。功名惊过隙，节物自推迁。","dynasty":"宋代","title":"至日三首其一"}
{"author":"冯时行","content":"岂但山储秀，年多树亦灵。华夷供静瞩，参井入危经。幽讨真殊绝，神光却渺冥。正当存不议，聊使俗迷醒。","dynasty":"宋代","title":"游峨眉十一首"}
{"author":"冯时行","content":"月冷逼疏影，梅孤泛清光。儿曹窍孤竹，天风韵丝簧。相将二三子，中夜聊徜徉。泠泠白雪唱，滟滟碧霞觞。清绝非人境，浩荡真醉乡。飞花炯天星，坠叶呜瓦霜。歌放满空阔，神融接混茫。三山今何许，仙游谅荒唐。人间有逍遥，岂阻路且长。簪绂縻步武，得失煎肺肠。役役少至老，过问或未尝。以愚息我机，以学锄我荒。以文导我兴，以酒发我狂。使与风月亲，宁不荷彼苍。夜久梅影偏，月亦邻西冈。严风吹冠巾，白露沾衣裳。归欤掩关卧，枕上从羲皇。","dynasty":"宋代","title":"与诸友同坐梅下月雾凄清风琴泠然不类人世各联三二语醉归卧南窗下明日徵所出语皆忘失不记因追赋古诗以补遗缺"}
{"author":"冯时行","content":"岁暮风欺客，天开日解围。雪消无奈白，云细不禁飞。目尽江无尽，吾归雁亦归。晓来清彻骨，尘物污人衣。","dynasty":"宋代","title":"楚甸江头望雪晴二首其一"}
{"author":"冯时行","content":"日月新年节，乾坤旧观还。郁葱浮晓雾，紫翠动晴山。御气笼宫阙，朝班杂佩环。遥知王会散，喜色粲天颜。","dynasty":"宋代","title":"元日二首"}
{"author":"冯时行","content":"麞牙鸭脚色相鲜，更遣逢迎酒圣贤。齐鲁大邦应自美，烟霞清兴岂相便。风神肯慢吹成竹，市老能教省直钱。早晚萧然文字饮，何须唤作地行仙。","dynasty":"宋代","title":"和食笋二首"}
{"author":"冯时行","content":"几年落魄剑南州，重入蛮乡觅旧游。十驿出城难夙驾，一生浪迹愧虚舟。家留异县怀亲老，梦绕沧洲恐鬓秋。白马鸣寒如何问，此身端复谢沈浮。","dynasty":"宋代","title":"将之沪南"}
{"author":"冯时行","content":"岁晚扁丹雪霰边，萧疏与君俱可怜。向来共厄黄杨闰，别后相逢白发年。觅句剩烦梅作兴，攻愁直纵酒称贤。故人一笑诚希阔，得失休论布幔天。","dynasty":"宋代","title":"和史济川见赠"}
{"author":"冯时行","content":"晷景馀三日，忧愁尽一年。酒侵新岁熟，花待故枝妍。邻里多遗馈，庖厨有盛烟。拥炉风雪顺，春意欲相先。","dynasty":"宋代","title":"腊月二十八日"}
{"author":"冯时行","content":"玉帝侍臣紫云翁，帝嗔谪居跨鳌峰。年齿瞬息反帝所，空有衣冠藏山中。山中草木俱不同，紫云霏微气郁葱。风清月白岩穴空，翁犹被发乘虬龙。来从南箕驱长风，人间奔趋争追蹝。依稀可望不可从，披寻遗编三复重。舜庭丝匏间笙钟，呜呼翁兮终莫从，姑从遗编愈盲聋。","dynasty":"宋代","title":"李彦泽紫云洞"}
{"author":"冯时行","content":"巨木架长虹，横跨惊湍上。有如排世难，出力贵用壮。行人知宝地，非此欲何向。因怀济川功，作诗鑱绝嶂。","dynasty":"宋代","title":"双飞桥"}
{"author":"冯时行","content":"霜清玉洁紫微人，海水群飞蹭蹬频。首尾七年归剪拂，东西万里隔声尘。酒杯强遣愁中趣，药裹长随侵裹身。天远征鸿飞不到，登高极目更伤神。","dynasty":"宋代","title":"寄越州张子文待制二首"}
{"author":"冯时行","content":"天行明月地行水，水月相去八万里。天公大力谁能移，月在水中天作底。我心与月明作两，真月本在青天上。虽云佛说我别说，恐入众生颠倒想。少城城隈佛宫阙，客娥水月僧饶舌。三峡水寒梅花时，起予对月赓此诗。","dynasty":"宋代","title":"僧有悟策者见予於珞碛江上诵程子山孙季辰李"}
{"author":"冯时行","content":"朝来酌酒尚芳菲，醉眼醒时已觉稀。苦妒妖饶莺拂下，解怜飘泊燕衔归。","dynasty":"宋代","title":"落花十绝"}
{"author":"冯时行","content":"敝屋甫环堵，此君忧面墙。当窗蔽寒绿，入坐荐清凉。客咏閟馀响，佛薰留散香。老成看气骨，霜雪表灵长。","dynasty":"宋代","title":"同王公佩和老杜韵其二"}
{"author":"冯时行","content":"黄河吹风暗平川，东流之水清且澜。明月不如长年好，照我离离满秋前。明年此夜月还明，我是荆江云水人。劝君莫唱乌栖曲，千古悲凉鬼神哭。","dynasty":"宋代","title":"乌栖曲"}
{"author":"冯时行","content":"张家作亭跨江月，久欲题诗诗思竭。今朝龙泉宝函来，岂亦索诗光贝阙。忽忆曩时醉亭上，笑倚长松清兴发。波光浩涉荡樽俎。夜色鲜明见毫发。是时披襟揖灏气，蠲涤肺肝洗尘骨。归来至今忽想像，犹觉人寰可超越。会当月夕驾烟桨，吹笛呼龙出龙窟。蓬莱方丈傥可寻，借我长风泛溟渤。","dynasty":"宋代","title":"江月亭"}
{"author":"冯时行","content":"郁葱待得覆岩峦，爱护关心岂一端。已恐旱乾支水绕，更防牛马倩人看。何当倚杖听萧瑟，便欲从渠号懒残。物色最宜清净观，列仙癯瘦不言寒。","dynasty":"宋代","title":"谢韩秀才送松栽四首"}
{"author":"冯时行","content":"霜朝马蹄无纤埃，锦城城西江之隈。金兰合沓俱朋来，白沙鳞鳞江水洄。梅花傍江高崔嵬，人言犹是王建栽。豪华过眼浮云哉，飞英送香来酒杯。酒酣疾呼竹篱开，走寻屋角如龙梅。梅龙虽多此其魁，睡龙屈盘肘承胲。风皴雨散封苍苔，孙枝迸出谁胚胎。天公抚摩春为回，慎勿变化随风雷，年年开花照尊罍。我欲结序买芋煨，与梅周旋送衰颓。","dynasty":"宋代","title":"梅林分韵得梅字"}
{"author":"冯时行","content":"胡笳吹断朔风起，霜结层冰断辽水。杀气横空月上迟，草色萧瑟边风悲。万里征夫齐怅望，操兵初入沙场广。将军樊哙勇敢儿，肉食万里班超相。天兵乘障驱貔貅，宝剑欲断单于头。轻生百战百胜罢，塞原积骨谁能收。至今唯有关山月，乐府声中愁不绝。","dynasty":"宋代","title":"关山月"}
{"author":"冯时行","content":"蜀江滟新肥，送客上霄汉。别怀老易感，醉帻狂更岸。春暄鼓气全，风软帆力半。青云随步履，紫气郁几案。清明销积阴，当阳盛熙旦。群奸付严科，四海归睿断。君行此其时，国光炳大观。况乃济时须，礧砢真巨干。举杯酬柂尾，为赋鹿鸣乱。云从动岩穴，起我病痯痯。沟壑未填委，胡为甘屏窜。日边多故人，为我致此段。","dynasty":"宋代","title":"送冯献道运使得岸字"}
{"author":"冯时行","content":"不禁清瘦怯风霜，远信先凭驿使将。楼上笛声吹旧曲，鉴中人面学新姜。飘零院宇仍多思，点缀帘栊亦自香。留与春风共流转，凭谁试与祝东皇。","dynasty":"宋代","title":"落梅"}
{"author":"冯时行","content":"黄花不待我西紧，去载空吟九日诗。今载拟招风月友，共醉黄花香满枝。佳辰不许负佳客，我友南北如分岐。骄马行嘶缙云碧，楚狂便我无退之。把杯声作噫吁嘻，伤予未遇空嗟咨。雄文自是送穷术，那忧穷鬼长相随。牍中灿灿蓝田玉，有谁怀宝遇明时。慷慨男儿当自料，少把閒愁愁所思。","dynasty":"宋代","title":"和杨伟明韵"}
{"author":"冯时行","content":"晴天开泽国，江渚匝烟围。鹭静萧萧立，梅孤默默飞。岸荒群虎过，村迥一人归。愁绪如相恼，帆收径典衣。","dynasty":"宋代","title":"楚甸江头望雪晴二首"}
{"author":"冯时行","content":"江头谁家千树李，影落清江彻江尾。风吹扁舟到花下，花间啁啾亦欣喜。瑶林成径千步长，花光烛天天半香。恍如坐我群玉府，飞琼酌劝青霞觞。胜事此游难具列，照映肝肠尽明洁。老怀已戒语作绮，新诗向拟风回雪。东家西邻诗更奇。一时共借花光辉。更须妙索留春句，无使花飞春告归。","dynasty":"宋代","title":"和张仁甫李花韵"}
{"author":"冯时行","content":"最怜半见或不见，更惜欲开犹未开。树远祗疑随水去，枝低还似傍人来。不堪小蕊樽前落，可忍残红砌下堆。著尽工夫春自去，不须风雨恶相催。","dynasty":"宋代","title":"二月将半雨过花盛开二首"}
{"author":"冯时行","content":"虽知仙可学，酒盏唤渊明。未遂山中隐，聊为地上行。留人垂雨意，送客走泉声。初上乘危惯，归途更不惊。","dynasty":"宋代","title":"游峨眉十一首"}
{"author":"冯时行","content":"散怀谁与俦，风月兹吾赏。好景会人心，宿约每不爽。蓐收溅明河，玉露洗穹壤。肃肃夜气寂，皎皎素沆漭。飞出未半弓，已照天地广。兹夕岂易得，久矣俟清赏。云师谁尔忤，屏翳蔽虚敞。万事不可必，变化如反掌。太清一滓秽，幽娥动悬想。谁为披层霄，快哉心技疗。闻君洗瓦盏，倒榼有余盎。何当数列炬，酣歌散清响。有月固来游，无月须一往。","dynasty":"宋代","title":"建炎庚戌中秋夜与同官相期於月下既为顽云障"}
{"author":"冯时行","content":"马入寒林惊宿鸦，羸僮呵手怯霜华。已经残月路数里，知这安眠人几家。呖呖晓鸟天外唱，疏疏烟树岭头斜。前程自谓明时近，不用改孜孜苦叹嗟。","dynasty":"宋代","title":"早行"}
{"author":"冯时行","content":"年来双目厌纷华，独上西楼日欲斜。幽鸟有情啼苦行，画船无事舣荷花。吴天半出云中树，越岭初横雨后霞。惆怅倚栏人去后，一竿明月属渔家。","dynasty":"宋代","title":"登西楼二首"}
{"author":"冯时行","content":"四海于今望治安，当头退避也应难。是非历历开新听，变化纷纷入静观。孰把后图歌寤枕，再将前事倚危栏。重拈今古看奇特，幸记尘冠久不弹。","dynasty":"宋代","title":"见张魏公二首其二"}
{"author":"冯时行","content":"郁葱待得覆岩峦，爱护关心岂一端。已恐旱乾支水绕，更防牛马倩人看。何当倚杖听萧瑟，便欲从渠号懒残。物色最宜清净观，列仙癯瘦不言寒。","dynasty":"宋代","title":"谢韩秀才送松栽四首"}
{"author":"冯时行","content":"有客徵清赏，携筇上翠微。雨差肥水面，春恰染山衣。破绿苔迎屐，藏寒竹拥扉。云融开别浦，天净见孤飞。语响留舟壑，杯光艳落晖。","dynasty":"宋代","title":"西山一首"}
{"author":"冯时行","content":"薄宦非初志，幽栖有宿期。胜游宜数数，老境已垂开。山好无时见，云閒逐处随。诛茅或未可，细路有人知。","dynasty":"宋代","title":"游峨眉十一首"}
{"author":"冯时行","content":"扫地绿覆牖，拨醅香绕墙。是非閒处少，日月醉中长。薤滴悲歌露，柯寒落叶霜。百年成底事，宿草任苍茫。","dynasty":"宋代","title":"张公升挽诗"}
{"author":"冯时行","content":"妾身在代不如意，汉中胡中俱断肠。","dynasty":"宋代","title":"句"}
{"author":"冯时行","content":"家山千里秋风客，搔首夜深寒雨窗。万古兴亡心一寸，孤灯明灭影成双。鬓边日月如飞鸟，眼底尘埃拟涨江。高枕欲眠眠不稳，晓锺迢递发清撞。","dynasty":"宋代","title":"客舟棱天庆观夜坐"}
{"author":"冯时行","content":"噎鸠唤雨恼秋魂，唾手笺天恨少文。卷去行云宜有主，放行飞海恐成群。蒙蒙遮眼寻山远，点点送愁缘竹闻。神女工夫遽如许，可能匝地洗妖氛。","dynasty":"宋代","title":"苦雨"}
{"author":"冯时行","content":"秋空无云倚太阿，天劝不受金盘陀。英姿杰气狭宇宙，却立引手攀明河。已办长缨三百尺，缚取胡雏寄飞馹。徐挥白羽扫龙庭，停骖戏勒燕然石。落落雄图九万里，白帝屈公朝夕耳。天使中兴气象自公还，还当与公金石年。","dynasty":"宋代","title":"夔帅范太尉生日"}
{"author":"冯时行","content":"云细不成雨，虚从万里还。卸帆逢故旧，把手话间关。酒浊消千虑，春新见一斑。便须开口笑，白发不胜删。","dynasty":"宋代","title":"夔州抚属陈行之座上作"}
{"author":"冯时行","content":"晷景余三日，忧愁尽一年。酒侵新岁熟，花待故枝妍。邻里多遗馈，庖厨有盛烟。拥炉风雪顺，春意欲相先。","dynasty":"宋代","title":"腊月二十八日"}
{"author":"冯时行","content":"向来风前见桃李，今日纷纷落风尾。老人於花亦何有，不用天公事嗔喜。漫天高跨风力长，更飞急雨湔余香。雪儿歌底踏舞马，燕子泥边随滥觞。明妆皎皎争前列，触手还羞疑不洁。芳菲已断阳台梦，只有消烦嚼冰雪。明年祢应花更奇，岂无方略留春辉。欲作短章凭阿素，只待西邻之子归。","dynasty":"宋代","title":"李花已尽再用前韵末章专属蒙景明资一笑也"}
{"author":"冯时行","content":"玉帝侍臣紫云翁，帝嗔谪居跨鳌峰。年齿瞬息反帝所，空有衣冠藏山中。山中草木俱不同，紫云霏微气郁葱。风清月白岩穴空，翁犹被发乘虬龙。来从南箕驱长风，人间奔趋争追蹝。依稀可望不可从，披寻遗编三复重。舜庭丝匏间笙钟，呜呼翁兮终莫从，姑从遗编愈盲聋。","dynasty":"宋代","title":"李彦泽紫云洞"}
{"author":"冯时行","content":"乱离固多事，贤哲有要领。一切本仁义，条教日月炳。邦民用不犯，闭阁自非省。犹能肖盖公，使我醉清净。春风花满门，午梦日转影。先已戒铃下，吏至无辄请。","dynasty":"宋代","title":"铃斋"}
{"author":"冯时行","content":"天清池净行清秋，帝命吉祥驱蓐收。九霄坠露濯仙骨，冰壶翠鉴尘不留。十年持节东西州，绣衣辉煌照遐陬。山之岷峨水之涪，两川至今腾歌讴。渝城突兀大江头，岂足滞公霄汉游。郁葱之山海上浮，上有仙人老浮丘。玉井莲开花作舟，载公缥缈登瀛洲。琼瑶之台白玉楼，霞裾飘飘海上游。仙人吹箫劝黄流，一觞不老仍不愁。始知仙凡隔尘土，人间衮衮真浮沤。","dynasty":"宋代","title":"刘守生日"}
{"author":"冯时行","content":"山如虬龙来，渴饮金渊水。水竭欲飞去，骧首振鳞尾。壮哉老头陀，奋迅咄使止。左手揽其角，右手持其耳。压以大兰若，宛转不得起。跏趺盘石上，颐指役万鬼。至今五百载，金碧半天倚。檀施走两川，浇钵日万指。我来过其下，柴车为一柅。周览三叹息，仰止百拜跪。凭高抚浩荡，霜天净无滓。幽怀散百虑，老眼卷千里。因知大力量，建立乃如此。德大无小试，器薄戒远便。不闻力扛鼎，但见橛撼螘。感彼上人者，不觉泪盈眥。","dynasty":"宋代","title":"留题云顶"}
{"author":"冯时行","content":"地灵丘壑邃，危路入紫烟。藤萝閟尺水，中有龙潜渊。青曦弄骄晖，绍兴丙辰年。嗷嗷周余民，生理谅难全。令尹谢不敏，来上天公笺。一念如丝芒，已斡造化权。夜半雷绕山，雨出山之巅。凌晨眺四郊，草木亦欣然。民载神之休，次谓令尹贤。贤则吾岂敢，庶逭失职愆。甲兵久不洗，风霾涨尘寰。兹事非神助，谁其荡腥膻。物极理必反，否泰如循环。刘龙傥有意，速起飞九天。","dynasty":"宋代","title":"龙鹤祷雨"}
{"author":"冯时行","content":"屡款卢仙贡玉堂，谷梨霜饱每分香。冰圆咀液凉疏齿，金醴吞甘浣热肠。误诮斧斤讹鲁简，骇听名字笑吴娘。好同火枣供嘉品，端此蟠桃味更长。","dynasty":"宋代","title":"卢秀才家食梨"}
{"author":"冯时行","content":"始觉归耕晚，从谁话此情。但能安食息，敢复计声名。留滞烦书信，艰难愧友生。有怀悲不尽，归鸟暮云横。","dynasty":"宋代","title":"旅兴寄张惠之"}
{"author":"冯时行","content":"枝头日日候韶妍，百舌声中又隔年。莫道山翁无思绪，见人踏着便凄然。","dynasty":"宋代","title":"落花十绝"}
{"author":"冯时行","content":"着花着酒苦相留，嗔雨嗔风毕竟休。有熊游扬元妩媚，无心点缀亦风流。","dynasty":"宋代","title":"落花十绝"}
{"author":"冯时行","content":"万翠千红锦一张，春秋何处不芬芳。谁教无赖狂风雨，收作年华入鬓霜。","dynasty":"宋代","title":"落花十绝"}
{"author":"冯时行","content":"老来着意忆余年，时世那堪急似统。敌面被春将一岁，又随风叶去翩翩。","dynasty":"宋代","title":"落花十绝"}
{"author":"冯时行","content":"恼教衰病倩人扶，掩得疏慵倒酒壶。半湿垂垂粘醉帽，全轻冉冉上吟须。","dynasty":"宋代","title":"落花十绝"}
{"author":"冯时行","content":"半去还来绕书丛，半随胡蝶便西东。从交满地无人扫，快意甘心薄幸风。","dynasty":"宋代","title":"落花十绝"}
{"author":"冯时行","content":"即看往往斗鲜妍，忽作漫天也可怜。随雨随风和有恨，恨无人着买春钱。","dynasty":"宋代","title":"落花十绝"}
{"author":"冯时行","content":"幽栖竹路满苍苔，花拥柴扉午未开。可是春风料理得，时吹一片过窗来。","dynasty":"宋代","title":"落花十绝"}
{"author":"冯时行","content":"瘦筇随意步晴沙，困卧江头野老家。桃李盈门春寂寂，莺惊睡觉一床花。","dynasty":"宋代","title":"落花十绝"}
{"author":"冯时行","content":"朝来酌酒尚芳菲，醉眼醒时已觉稀。苦妒妖饶莺拂下，解怜飘泊燕衔归。","dynasty":"宋代","title":"落花十绝"}
{"author":"冯时行","content":"不禁清瘦怯风霜，远信先凭驿使将。楼上笛声吹旧曲，鉴中人面学新姜。飘零院宇仍多思，点缀帘栊亦自香。留与春风共流转，凭谁试与祝东皇。","dynasty":"宋代","title":"落梅"}
{"author":"冯时行","content":"门前剥啄遗儿应，客是平生不识僧。檀施咄嗟贫未可，词场驰逐老犹能。识凌风月收孤思，乞与云山伴曲肱。我亦从来惭绮语，休将此段拟传灯。","dynasty":"宋代","title":"眉僧晓岑仆未之识也持钵求施既辞以贫则愿丐"}
{"author":"冯时行","content":"正是园林花木衰，冰姿玉洁出疏篱。月中瘦影道傍见，江上寒香人不知。时节惊心非故物，簿书满眼欠新诗。碧云暮合关山远，拟折琼英寄所思。","dynasty":"宋代","title":"梅花"}
{"author":"冯时行","content":"霜朝马蹄无纤埃，锦城城西江之隈。金兰合沓俱朋来，白沙鳞鳞江水洄。梅花傍江高崔嵬，人言犹是王建栽。豪华过眼浮云哉，飞英送香来酒杯。酒酣疾呼竹篱开，走寻屋角如龙梅。梅龙虽多此其魁，睡龙屈盘肘承胲。风皴雨散封苍苔，孙枝迸出谁胚胎。天公抚摩春为回，慎勿变化随风雷，年年开花照尊罍。我欲结序买芋煨，与梅周旋送衰颓。","dynasty":"宋代","title":"梅林分韵得梅字"}
{"author":"冯时行","content":"缅怀清绝姿，风流似居士。固宜命斯台，俗子视桃李。","dynasty":"宋代","title":"梅台"}
{"author":"冯时行","content":"泪注琼瑰事可伤，白衣回首白云乡。两三遗册新诗在，四十余年素业荒。学海骤乾千顷浪，儒林旧剪一枝芳。风流未寄三题草，光焰谁家万丈长。不作人间金榜客，应为天上玉楼章。诙谐未见车公品，锦绣应无李白肠。幽鸟空啼疏竹径，青灯愁见旧梧堂。就中有事空堪恨，谁问双亲两鬓霜。","dynasty":"宋代","title":"牟元礼挽章"}
{"author":"冯时行","content":"爱惜青秋预恐贫，岂堪时序过来频。待梅沽酒无多日，隔腊看春只并邻。俗薄连墙成异县，时难佳节是萧辰。望云还卜中兴日，溅泪乾坤一小臣。","dynasty":"宋代","title":"南至即事"}
{"author":"冯时行","content":"越罗与蜀锦，被体何其华。豹胎与猩唇，适口良自佳。佳美未必得，饱暖不可赊。明通纸胜雪，乐昌墨如鸦。更招南浦石，四友相宠加。谩薰新宁香，时烹固陵茶。萧然文字间，亦足为生涯。","dynasty":"宋代","title":"偶成"}
{"author":"冯时行","content":"劫劫真无谓，迟迟再有行。断云峰出没，残照水分明。远意谁能共，长亭空有情。从今离别梦，逐夜到江城。","dynasty":"宋代","title":"彭山道中"}
{"author":"冯时行","content":"瘦骨何支离，老鹤惊晴霜。软苎联溪蒲，一榻风月堂。四序自鳞次，跏趺贯炎凉。达官重锦茵，妙姬罗衣裳。寒士倚清秋，忧居涕浪浪。此君勿相留，我欲坐相忘。","dynasty":"宋代","title":"蒲团"}
{"author":"冯时行","content":"道高清识自超殊，白璧黄金视若无。坐侧拥书皆是宝，望中森木尽为奴。朱帘画栋皆成俗，绿水青山可与娱。日有轻肥寻访去，每教留恋过残铺。","dynasty":"宋代","title":"清富轩"}
{"author":"冯时行","content":"宝勒香轮簇柳阴，宦游清味独沈吟。野云未散山头暗，春水初生岸脚深。万里松涛寒食泪，十年萍梗故园心。狂风又卷残红去，飞落谁家无处寻。","dynasty":"宋代","title":"清明"}
{"author":"冯时行","content":"律历调元气，氛埃廓景风。清时归在宥，憔悴得冲融。日御元来正，王春自昔同。野人看气象，暂觉百忧空。","dynasty":"宋代","title":"清明"}
{"author":"冯时行","content":"人情节物自相关，强不悲秋亦恐艰。渐老身危生理索，凭高眼远暮天寒。树能长啸风前听，山亦多愁雨裹看。陶写无他仗诗句，雁声砧杵倚栏干。","dynasty":"宋代","title":"秋日即事"}
{"author":"冯时行","content":"灯暗文书隔縠罗，寒欹竹枕倦吟哦。本来无事消魂得，作意撩人奈雨何。二十五声秋点冷，百千万绪客愁多。海山寂宽应如此，琴自无弦一放歌。","dynasty":"宋代","title":"秋夜书事"}
{"author":"冯时行","content":"缓辔微吟自不催，看山下马想徘徊。阳春白雪久不听，日暮碧云殊未来。已戒儿童篘熟酒，更勤风雪化新梅。云间飞舄何时下，抑郁孤怀迟一开。","dynasty":"宋代","title":"日望冉雄飞之来久不闻近耗因成鄙句以见翘然"}
{"author":"冯时行","content":"天行明月地行水，水月相去八万里。天公大力谁能移，月在水中天作底。我心与月明作两，真月本在青天上。虽云佛说我别说，恐入众生颠倒想。少城城隈佛宫阙，客娥水月僧饶舌。三峡水寒梅花时，起予对月赓此诗。","dynasty":"宋代","title":"僧有悟策者见予於珞碛江上诵程子山孙季辰李"}
{"author":"冯时行","content":"溪带三弓地，山开一盖天。茅檐低没雾，藤路细迷悬。恶草翻新耨，狞彪突旧穿。争鸡喧臂膊，静鹭立挛拳。翠著衣襟湿，岚薰草树鲜。老夫甘废弃，末路寄沈绵。水出桃源俗，人来谷口贤。心期如水冷，世事绝风传。瘠瘵高眠稳，疏慵入静便。酒缸开半熟，茶饼索新煎。温饱无余事，安閒得剩年。胜游欣此始，妄想置从前。出处非吾浪，乘除计亦全。况因心地静，粗了佛家缘。零落余生在，宁无火裹莲。","dynasty":"宋代","title":"山居"}
{"author":"冯时行","content":"虎叩门，山风枭枭吹黄昏。编蓬为户邻虎穴，敢於虎口寄浮生。干戈时有人相食，吏猛於虎角而翼。虎叩门，不敢入，使我怆恻长叹息。","dynasty":"宋代","title":"山中宿小民家夜闻虎因有感"}
{"author":"冯时行","content":"十年宦海尘埃客，文墨於人有底功。天远宁知心匪石，官卑不许气如虹。唐虽未老行将老，衍不应穷究竟穷。何日得君天上去，收云拾雨借长风。","dynasty":"宋代","title":"上知己"}
{"author":"冯时行","content":"画山画骨更画魂，范宽此中高出群。君家八幅老笔墨，百年古箧铺香芸。我来日出挂东壁，苍崖落雪飞纷纷。寒鸟不动空无尘，荡荡晴天开四垠。终南太华入霄汉，秀色千里填河汾。想当盘礴未画时，天地开辟云中君。长鲸吸川欲酣醺，疾起信手驱风云。须臾却立万岭下，援笔往往齿没龈。平生爱山在梦寐，行年四十老更文。摩挲岩壑重感叹，径欲杖履从麋{上鹿下困}。画龙傥有真龙至，归即到山非浪云。列仙之儒恐邂逅，烟霞芝朮应平分。","dynasty":"宋代","title":"绍兴六年十月六日同信可舜弼进道谒隐甫值渠"}
{"author":"冯时行","content":"多女信无助，多田复何虞。我固喜二仲，辈出三丈夫。圆郎未解语，手欲学抹朱。闰郎好神气，两眼澄秋湖。复有新生儿，初探玄海珠。一一阅清俊，并是千里驹。胡为集我家，足视种德符。昆弟若一体，在尔犹在吾。堂前有双亲，各已皓鬓须。抱弄想慰意，颜色朝愉愉。未问壮门户，悦亲良所须。况我藜藿肠，要当饱典谟。足以立家学。灿灿遗群雏。尔后更五稔，汝等行不扶。我欲为道肥，汝当为书癯。富贵何足道，陆机真洪儒。","dynasty":"宋代","title":"舍弟生子"}
{"author":"冯时行","content":"笔阵词锋已破坚，深深帘幕度微烟。纷袍幸免催诗雨，堆案何堪造傍天。走马共知难看锦，得鱼自笑已忘筌。芙蓉岂待春风力，偶失知音勿断弦。","dynasty":"宋代","title":"诗呈监试"}
{"author":"冯时行","content":"秋来瑶海浴婵娟，天上人间又一年。有酒何妨三夜看，无云尚见九分圆。楼台迥忆仙游眼，村落遥思禁曙烟。半柄衔山风露冷，归来清绝不成眠。","dynasty":"宋代","title":"十七日夜月色尤佳与韦去非东亭小酌"}
{"author":"冯时行","content":"梦断熊罴夜，祥呈馈鲤初。固应贤有后，谁谓庆无余。为国家相似，忧民子不如。符分四郡虎，金佩十年鱼。未补三公衮，聊分八使车。权衡公选格，陵阜富军储。阀阅名犹在，朝廷席已虚。称觞勤祝颂，二十考中书。","dynasty":"宋代","title":"石漕生辰"}
{"author":"冯时行","content":"斯人已矣舟移壑，惆怅九原谁可作。灵光长与孤月孤，幻化偶随落叶落。人间好事平生有，留得芬香传万口。杨侯宅畔蜀江边，霜立梅花醉哀酒。伯仲如林吾所爱，俯仰十年无一在。鬓边日月去如飞，老怀不待秋风悲。","dynasty":"宋代","title":"石孝立挽词"}
{"author":"冯时行","content":"锦箨初开玉色鲜，烹苞葅脯尽称贤。绝能加饭非无补，浪说冰脾苦不便。一日偶无慵下箸，四时都有不论钱。寒儒气味都休问，准拟凌风作瘦仙。","dynasty":"宋代","title":"食笋"}
{"author":"冯时行","content":"巨木架长虹，横跨惊湍上。有如排世难，出力贵用壮。行人知宝地，非此欲何向。因怀济川功，作诗鑱绝嶂。","dynasty":"宋代","title":"双飞桥"}
{"author":"冯时行","content":"安用区区五斗鸟，竹篱茅屋唤人归。闭门高卧不通客，倚树长吟懒系衣。秋稻水乾还筑圃，春蚕桑尽欲鸣机。山云野树吾家物，身瘦何妨道自肥。","dynasty":"宋代","title":"思归"}
{"author":"冯时行","content":"山多豺虎水蛟鼋，万里归来只旧官。莫问苍生待君起，须知白发见亲难。高踪已逐飞鸿去，凡眼休将退鷁看。得句惊人须寄我，时时要看老波澜。","dynasty":"宋代","title":"送常德翁和县"}
{"author":"冯时行","content":"路入丹霄起柂初，峡山晴色曙烟疏。海深南斗临天阔，江合西川直帝居。禁漏深寒参佩玉，御炉香暖散衣裾。遥知三接承恩罢，日影参差转玉除。","dynasty":"宋代","title":"送冯贯道赴行在二首"}
{"author":"冯时行","content":"儒雅风流总不如，蒸髦久合下旌车。黄堂报政瓜初及，宣室倾贤席已虚。楚树迎船春去尽，吴莲傍桨雨收余。留连物色题诗裹，健步传呼有峻除。","dynasty":"宋代","title":"送冯贯道赴行在二首"}
{"author":"冯时行","content":"蜀江滟新肥，送客上霄汉。别怀老易感，醉帻狂更岸。春暄鼓气全，风软帆力半。青云随步履，紫气郁几案。清明锁积阴，当阳盛熙旦。群奸付严科，四海归睿断。君行此其时，国光炳大观。况乃济时须，礧砢真巨干。举杯酬拖尾，为赋鹿鸣乱。云从动岩穴，起我病痯痯。沟壑未填委，胡为甘屏窜。日边多故人，为我致此段。","dynasty":"宋代","title":"送冯献道运使得岸字"}
{"author":"冯时行","content":"一时周屏翰，千载汉循良。宠渥分民社，疲羸赖纪纲。洪恩随雨润，令问与风翔。日月流年驶，江山别恨长。已闻谈旧政，方改视新章。贱子千官底，曾依数仞墙。迂愚真滥吹，浩荡实包荒。倦鸟栖林樾，哀鸿顾稻梁。一廛联户版，余惠及耕桑。迨此徵黄速，还闻惜寇忙。江云牙行旆，峡树远归樯。亟欲承颜面。於正写肺肠。麦秋驱病马，山雨绝横塘。意去如飞鸟，身留类触羊。登临空怅望，竚立更凄凉。眷注期公久，趋瞻预可量。","dynasty":"宋代","title":"送涪守何常卿十六韵"}
{"author":"冯时行","content":"送客江头水渐生，客愁无那亦相缨。一离夔子真成别，欲过岑公且勿行。小舞清歌元有兴，绿杨青草正关情。背人归去春无赖，未害开怀斗酒兵。","dynasty":"宋代","title":"送何子应二首"}
{"author":"冯时行","content":"功名本自属诸生，谁向沧浪便濯缨。枕上日高惟我懒，船头风饱看君行。眼前历历几经手，意外悠悠久系情。待得封侯应有日，胸中况贮万奇兵。","dynasty":"宋代","title":"送何子应二首"}
{"author":"傅霖","content":"寒蛬入夜忙催织，戴胜春深苦劝耕。人若无心济天下，不知虫鸟有何情。","dynasty":"宋代","title":"题壁"}
{"author":"傅霖","content":"忍把浮名卖却闲，门前流水对青山。青山不语人无事，门外风花任往还。","dynasty":"宋代","title":"赠张咏"}
{"author":"傅霖","content":"稽山镜水卜茅茨，又是炎炎六月时。因爱直名多召谤，为贪佳句少成诗。干戈历乱逃新鬼，书剑飘零远旧知。只有缠绵许丁卯，一帘疏雨话相思。","dynasty":"清代","title":"赠许二舸沨"}
{"author":"傅霖","content":"揆日千年才御史，吟风八咏赵平章。层层梵阁联官阁，坦坦仙乡达帝乡。伊里而今通北极，蓼泉自昔跨西凉。升平那数筹边策，舞羽虞阶击坏唐。","dynasty":"清代","title":"镇远楼"}
{"author":"傅霖","content":"白草屯边路，黄花戍里程。西风三万里，吹满别离情。","dynasty":"清代","title":"送友人出塞"}
{"author":"傅霖","content":"惆怅离踪一水分，澹香楼上忆孤云。多情夜夜江南梦，不为梅花便为君。","dynasty":"清代","title":"忆周菊存孝廉"}
{"author":"傅霖","content":"欲诉琵琶泪满巾，边风到处是胡尘。伤心马上容憔悴，还胜当年画里人。","dynasty":"清代","title":"王昭君"}
{"author":"傅霖","content":"绿柳红桥短簿祠，为瞻遗像献空卮。桓公毕竟非英物，喜怒由人不自知。","dynasty":"清代","title":"红簿祠"}
{"author":"傅霖","content":"愿食三斗艾，不欲逢屈突盖。愿食五斗葱，不欲逢屈突通。我自新亭来古历，海烟沙雨殊寥寂。不闻豪侠健如龙，徒见老伧多似鲫。瑶台七十二神仙，只有王乔最少年。倦驭红鸾朝紫府，偷骑彩凤下青天。紫府青天来我友，玉真一笑夷光丑。目空赵胜客三千，辞压庄生言十九。九尾妖狐双眼碧，珠光剑气知君得，夜戴骷髅哭山月。","dynasty":"清代","title":"题王侣樵诗集"}
{"author":"傅霖","content":"将军来，人间有杀敌才。将军去，世上无擎天柱。问将军何族，武侯骨肉。问将军何名，桓侯季昆。云云霓霓，将军之旌与旂。霹霹雳雳，将军之矢与石。将军曰走，龙咆狮吼。将军曰居，鳌喘鲸呿。将军曰贼可迎，孝娥庙口水都撑。将军曰贼可逐，义妇台前山乱扑。谍者为将军喜，曰我卒皆全，将军曰天。谍者为将军危，曰我师已尽，将军曰命。剖将军拳，拳密于函。割将军舌，舌长于尺。削将军首，首可削兮灵不朽。剥将军肤，肤可剥兮血不枯。吁嗟乎！将军存，贼如鼠。将军亡，贼如虎。贼兮贼兮，尔莫谓将军不复威，尔莫谓将军不复武。十万奇兵，八面丛生将军忠。五千厉鬼，三更哭死将军恶。","dynasty":"清代","title":"葛将军歌"}
{"author":"谢懋","content":"绿云剪叶，低护黄金屑。占断花中声誉，香与韵、两清洁。胜绝，君听说。是他来处别。试看仙衣犹带，金庭露、玉阶月。","dynasty":"宋代","tags":"咏物，写花，抒怀","title":"霜天晓角·桂花"}
{"author":"谢懋","content":"黄道雨初干。霁霭空蟠。东风杨柳碧毵毵。燕子不归花有恨，小院春寒。倦客亦何堪。尘满征衫。明朝野水几重山。归梦已随芳草绿，先到江南。","dynasty":"宋代","title":"浪淘沙"}
{"author":"谢懋","content":"日脚斜明，秋色半阴，人意凄楚。飞云特地凝愁，做弄晚来微雨。谁家别院，舞困几叶霜红，西风送客闻砧杵。鞭马出都门，正潮平洲渚。无语。匆匆短棹，满载离愁，片帆高举。京洛红尘，因念几年羁旅。浅频轻笑，旧时上二字从阳春白雪补风月逢迎，别来谁画双眉妩。回首一销凝，望归鸿容与。","dynasty":"宋代","title":"石州引（别恨）"}
{"author":"谢懋","content":"愁边雨细。漠漠天如醉。摇飏游丝晚风外。酿轻寒、和暝色，花柳难胜，春自老，谁管啼红敛翠。关情潜入夜，斜湿帘栊，几处挑灯耿无寐。念阳台、当日事，好伴云来，因个甚、不入襄王梦里。便添起、寒潮卷长江，又恐是离人，断肠清泪。","dynasty":"宋代","title":"洞仙歌（春雨）"}
{"author":"谢懋","content":"海棠枝上东风软。荡霁色、烟光弄暖。双双燕子归来晚。零落红香过半。琵琶泪揾青衫浅。念事与、危肠易断。馀酲未解扶头懒。屏里潇湘梦远。","dynasty":"宋代","title":"杏花天（春思）"}
{"author":"谢懋","content":"西风庭院雨垂垂。黄花秋闰迟。已凉天气未寒时。才褪单衣。睡起枕痕犹在，鬓松钗压云低。玉奁重拂淡胭脂。情入双眉。","dynasty":"宋代","title":"画堂春（秋思）"}
{"author":"谢懋","content":"门掩东风人去后，愁损燕莺心。一朵梅花淡有春。粉黛不忺匀。我亦青楼成卷客，风月强追寻。莫把恩情做弄成。容易学行云。","dynasty":"宋代","title":"武陵春（惜别）"}
{"author":"谢懋","content":"少年多行乐，方豪健、何处不嬉游。记情逐艳波，暖香斜径，醉摇鞭影，扑絮青楼。难忘是，笑歌偏婉娩，乡号得温柔。娇雨娱云，旋宽衣带，剩风残月，都在眉头。一成憔悴损，人惊怪，空自引镜堪羞。谁念短封难托，征雁虚浮。念夜寒灯火，懒寻前梦，满窗风雨，供断闲愁。情到不堪言处，却悔风流。","dynasty":"宋代","title":"风流子（行乐）"}
{"author":"谢懋","content":"齐天湛碧。正新凉风露，冰壶清彻。河汉无声光练练，涌出银蟾孤绝。岩桂香飘，井梧影转，冷浸官袍洁。西厢往事，一帘轻梦凄切。肠断楚峡云归，尊前无绪，知有愁如发。此夕常娥应也恨，冷落琼楼金阙。禁漏迢迢，边鸿杳杳，幽意凭谁决。阑干星斗，落梅三弄初阕。","dynasty":"宋代","title":"念奴娇（中秋呈徐叔至）"}
{"author":"谢懋","content":"钩帘借月，染云为幌，花面玉枝交映。凉生河汉一天秋，问此会、今宵孰胜。铜壶尚滴，烛龙已驾，泪浥西风不尺。明朝乌鹊到人间，试说向、青楼薄幸。","dynasty":"宋代","title":"鹊桥仙（七夕）"}
{"author":"谢懋","content":"厌厌睡起，无限春情绪。柳色借轻烟，尚瘦怯、东风卷舞。海棠红皱，不奈晚来寒，帘半卷，日西沉，寂寞闲庭户。飞云无据。化作冥濛雨。愁里见春来，又只恐、愁催春去。惜花人老，芳草梦凄迷，题欲偏，琐窗纱，总是伤春句。","dynasty":"宋代","title":"蓦山溪"}
{"author":"谢懋","content":"老年常忆少年狂。宿粉栖香。自怜独得东君意有三年、窥宋东墙。笑舞落花红影，醉眠芳草斜阳。事随春梦去悠扬。休去思量。近来眼底无姚魏有谁更、管领年芳。换得河阳衰鬓，一帘烟雨梅黄。","dynasty":"宋代","title":"风入松"}
{"author":"谢懋","content":"雁空辽邈。衬鱼鳞浪浅，护霜云薄。念故人、千里音尘，正山月朦胧，水村依约。见说瑶姬，拥十二、碧峰如削。倚孤芳澹伫，冷笑岁华，可堪寂寞。情多为谁瘦弱。爱吹芗弄粉，斜搴珠箔。自然林壑精神，想回首东风，万花羞落。梦绕南楼，对皓月、忍思量著。但销凝、夜阑酒醒，数声画角。","dynasty":"宋代","title":"解连环·雁空辽邈"}
{"author":"谢懋","content":"老年长忆少年狂。宿粉栖香。自怜独得东君意，有三年、窥宋东墙。笑无落花红影，醉眠芳草斜阳。事随春梦去悠扬。休去思量。近来眼底无姚魏，有谁更、管领年芳。换得河阳衰鬓，一帘烟雨梅黄。","dynasty":"宋代","title":"风入松"}
{"author":"谢懋","content":"黄道雨初乾。霁霭空蟠。东风杨柳碧毵毵。燕子不归花有恨，小院春寒。倦客亦何堪。尘满征衫。明朝野水几重山。归梦已随芳草绿，先到江南。","dynasty":"宋代","title":"浪淘沙令"}
{"author":"谢懋","content":"池塘绿遍，王孙芳草，依依斜日。游丝卷晴昼，系东风无力。蝶趁幽香峰酿密。秋千外、卧红堆碧。心情费消遣，更梨花寒食。","dynasty":"宋代","title":"忆少年（寒食）"}
{"author":"虞世南","content":"垂緌饮清露，流响出疏桐。居高声自远，非是藉秋风。","dynasty":"唐代","tags":"咏物，寓理","title":"蝉"}
{"author":"虞世南","content":"逐舞飘轻袖，传歌共绕梁。动枝生乱影，吹花送远香。","dynasty":"唐代","tags":"写景","title":"奉和咏风应魏王教"}
{"author":"虞世南","content":"繁弦奏渌水，长袖转回鸾。一双俱应节，还似镜中看。","dynasty":"唐代","tags":"咏物","title":"咏舞"}
{"author":"虞世南","content":"上将三略远，元戎九命尊。缅怀古人节，思酬明主恩。山西多勇气，塞北有游魂。扬桴上陇坂，勒骑下平原。誓将绝沙漠，悠然去玉门。轻赍不遑舍，惊策骛戎轩。凛凛边风急，萧萧征马烦。雪暗天山道，冰塞交河源。雾锋黯无色，霜旗冻不翻。耿介倚长剑，日落风尘昏。","dynasty":"唐代","title":"出塞"}
{"author":"虞世南","content":"的历流光小，飘飖弱翅轻。恐畏无人识，独自暗中明。","dynasty":"唐代","title":"咏萤"}
{"author":"虞世南","content":"韩魏多奇节，倜傥遗声利。共矜然诺心，各负纵横志。结交一言重，相期千里至。绿沉明月弦，金络浮云辔。吹箫入吴市，击筑游燕肆。寻源博望侯，结客远相求。少年怀一顾，长驱背陇头。焰焰戈霜动，耿耿剑虹浮。天山冬夏雪，交河南北流。云起龙沙暗，木落雁门秋。轻生殉知己，非是为身谋。","dynasty":"唐代","tags":"述志，志向","title":"结客少年场行"}
{"author":"虞世南","content":"春苑月裴回，竹堂侵夜开。惊鸟排林度，风花隔水来。","dynasty":"唐代","title":"春夜"}
{"author":"虞世南","content":"学画鸦黄半未成，垂肩亸袖太憨生。缘憨却得君王惜，长把花枝傍辇行。","dynasty":"唐代","title":"应诏嘲司花女"}
{"author":"虞世南","content":"驰马渡河干，流深马渡难。前逢锦车使，都护在楼兰。轻骑犹衔勒，疑兵尚解鞍。温池下绝涧，栈道接危峦。拓地勋未赏，亡城律讵宽。有月关犹暗，经春陇尚寒。云昏无复影，冰合不闻湍。怀君不可遇，聊持报一餐。","dynasty":"唐代","title":"相和歌辞。饮马长城窟行"}
{"author":"虞世南","content":"涂山烽候惊，弭节度龙城。冀马楼兰将，燕犀上谷兵。剑寒花不落，弓晓月逾明。凛凛严霜节，冰壮黄河绝。蔽日卷征蓬，浮天散飞雪。全兵值月满，精骑乘胶折。结发早驱驰，辛苦事旌麾。马冻重关冷，轮摧九折危。独有西山将，年年属数奇。爟火发金微，连营出武威。孤城寒云起，绝阵虏尘飞。侠客吸龙剑，恶少缦胡衣。朝摩骨都垒，夜解谷蠡围。萧关远无极，蒲海广难依。沙磴离旌断，晴川候马归。交河梁已毕，燕山旆欲飞。方知万里相，侯服有光辉。","dynasty":"唐代","title":"相和歌辞。从军行二首"}
{"author":"虞世南","content":"肃城邻上苑，黄山迩桂宫。雨歇连峰翠，烟开竟野通。排虚翔戏鸟，跨水落长虹。日下林全暗，云收岭半空。山泉鸣石涧，地籁响岩风。","dynasty":"唐代","title":"奉和幽山雨后应令"}
{"author":"虞世南","content":"葱翠梢云质，垂彩映清池。波泛含风影，流摇防露枝。龙鳞漾嶰谷，凤翅拂涟漪。欲识凌冬性，唯有岁寒知。","dynasty":"唐代","title":"赋得临池竹应制"}
{"author":"虞世南","content":"紫殿秋风冷，雕甍白日沉。裁纨凄断曲，织素别离心。掖庭羞改画，长门不惜金。宠移恩稍薄，情疏恨转深。香销翠羽帐，弦断凤凰琴。镜前红粉歇，阶上绿苔侵。谁言掩歌扇，翻作白头吟。","dynasty":"唐代","title":"相和歌辞。怨歌行"}
{"author":"虞世南","content":"早秋炎景暮，初弦月彩新。清风涤暑气，零露净嚣尘。薄雾销轻縠，鲜云卷夕鳞。休光灼前曜，瑞彩接重轮。缘情摛圣藻，并作命徐陈。宿草诚渝滥，吹嘘偶搢绅。天文岂易述，徒知仰北辰。","dynasty":"唐代","title":"奉和月夜观星应令"}
{"author":"虞世南","content":"重轮依紫极，前耀奉丹霄。天经恋宸扆，帝命扈仙镳。乘星开鹤禁，带月下虹桥。银书含晓色，金辂转晨飙。雾澈轩营近，尘暗苑城遥。莲花分秀萼，竹箭下惊潮。抚己惭龙干，承恩集凤条。瑶山盛风乐，抽简荐徒谣。","dynasty":"唐代","title":"和銮舆顿戏下（一作追从銮舆夕顿戏下应令）"}
{"author":"虞世南","content":"瑶山盛风乐，南巡务逸游。如何事巡抚，民瘼谅斯求。文鹤扬轻盖，苍龙饰桂舟。泛沫萦沙屿，寒澌拥急流。路指八仙馆，途经百尺楼。眷言昔游践，回驾且淹留。后车喧凤吹，前旌映彩旒。龙骖驻六马，飞阁上三休。调谐金石奏，欢洽羽觞浮。天文徒可仰，何以厕琳球。","dynasty":"唐代","title":"奉和至寿春应令"}
{"author":"虞世南","content":"南国行周化，稽山秘夏图。百王岂殊轨，千载协前谟。肆觐遵时豫，顺动悦来苏。安流进玉轴，戒道翼金吾。龙旂焕辰象，凤吹溢川涂。封唐昔敷锡，分陕被荆吴。沐道咸知让，慕义久成都。冬律初飞管，阳鸟正衔芦。严飙肃林薄，暧景澹江湖。鸿私浃幽远，厚泽润凋枯。虞琴起歌咏，汉筑动巴歈.多幸沾行苇，无庸类散樗。","dynasty":"唐代","title":"奉和幸江都应诏"}
{"author":"虞世南","content":"履端初起节，长苑命高筵。肆夏喧金奏，重润响朱弦。春光催柳色，日彩泛槐烟。微臣同滥吹，谬得仰钧天。","dynasty":"唐代","title":"奉和献岁宴宫臣"}
{"author":"虞世南","content":"良晨喜利涉，解缆入淮浔。寒流泛鹢首，霜吹响哀吟。潜鳞波里跃，水鸟浪前沉。邗沟非复远，怅望悦宸襟。","dynasty":"唐代","title":"奉和出颍至淮应令"}
{"author":"虞世南","content":"万瓦宵光曙，重檐夕雾收。玉花停夜烛，金壶送晓筹。日晖青琐殿，霞生结绮楼。重门应启路，通籍引王侯。","dynasty":"唐代","title":"凌晨早朝"}
{"author":"虞世南","content":"画野通淮泗，星躔应斗牛。玉牒宏图表，黄旗美气浮。三分开霸业，万里宅神州。高台临茂苑，飞阁跨澄流。江涛如素盖，海气似朱楼。吴趋自有乐，还似镜中游。","dynasty":"唐代","title":"赋得吴都"}
{"author":"虞世南","content":"帝图光往册，上德表鸿名。道冠二仪始，风高三代英。乐和知化洽，讼息表刑清。罚轻犹在念，勿喜尚留情。明慎全无枉，哀矜在好生。五疵过亦察，二辟理弥精。幪巾示廉耻，嘉石务详平。每削繁苛性，常深恻隐诚。政宽思济猛，疑罪必从轻。于张惩不滥，陈郭宪无倾。刑措谅斯在，欢然仰颂声。","dynasty":"唐代","title":"赋得慎罚"}
{"author":"虞世南","content":"高天净秋色，长汉转曦车。玉树阴初正，桐圭影未斜。翠盖飞圆彩，明镜发轻花。再中良表瑞，共仰璧晖赊。","dynasty":"唐代","title":"奉和咏日午"}
{"author":"虞世南","content":"豫游欣胜地，皇泽乃先天。油云阴御道，膏雨润公田。陇麦沾逾翠，山花湿更然。稼穑良所重，方复悦丰年。","dynasty":"唐代","title":"发营逢雨应诏"}
{"author":"虞世南","content":"芬芳禁林晚，容与桂舟前。横空一鸟度，照水百花然。绿野明斜日，青山澹晚烟。滥陪终宴赏，握管类窥天。","dynasty":"唐代","title":"侍宴应诏赋韵得前字"}
{"author":"虞世南","content":"歌堂面渌水，舞馆接金塘。竹开霜后翠，梅动雪前香。凫归初命侣，雁起欲分行。刷羽同栖集，怀恩愧稻粱。","dynasty":"唐代","title":"侍宴归雁堂"}
{"author":"虞世南","content":"寒闺织素锦，含怨敛双蛾。综新交缕涩，经脆断丝多。衣香逐举袖，钏动应鸣梭。还恐裁缝罢，无信达交河。","dynasty":"唐代","title":"相和歌辞。中妇织流黄"}
{"author":"虞世南","content":"飞来双白鹤，奋翼远凌烟。双栖集紫盖，一举背青田。飏影过伊洛，流声入管弦。鸣群倒景外，刷羽阆风前。映海疑浮雪，拂涧泻飞泉。燕雀宁知去，蜉蝣不识还。何言别俦侣，从此间山川。顾步已相失，裴回反自怜。危心犹警露，哀响讵闻天。无因振六翮，轻举复随仙。","dynasty":"唐代","title":"相和歌辞。飞来双白鹤"}
{"author":"虞世南","content":"财雄重交结，戚里擅豪华。曲台临上路，高门抵狭斜。赭汗千金马，绣毂五香车。白鹤随飞盖，朱鹭入鸣笳。夏莲开剑水，春桃发露花。轻裙染回雪，浮蚁泛流霞。高谈辨飞兔，摛藻握灵蛇。逢恩借羽翼，失路委泥沙。暧暧风烟晚，路长归骑远。日斜青琐第，尘飞金谷苑。危弦促柱奏巴渝，遗簪堕珥解罗襦。如何守直道，翻使谷名愚。","dynasty":"唐代","title":"相和歌辞。门有车马客行"}
{"author":"虞世南","content":"初日明燕馆，新溜满梁池。归云半入岭，残滴尚悬枝。","dynasty":"唐代","title":"初晴应教"}
{"author":"虞世南","content":"陈遵重交结，田蚡擅豪华。曲台临上路，高轩抵狭斜。赭汗千金马，绣轴五香车。白鹤随飞盖，朱鹭入鸣笳。夏莲开剑水，春桃发绶花。高谈辩飞兔，摛藻握灵蛇。逢恩出毛羽，失路委泥沙。暧暧风烟晚，路长归骑远。日斜青琐第，尘飞金谷苑。危弦促柱奏巴渝，遗簪堕珥解罗襦。如何守直道，翻使谷名愚。","dynasty":"唐代","title":"相和歌辞·门有车马客行"}
{"author":"虞世南","content":"烽火发金微，连营出武威。孤城塞云起，绝阵虏尘飞。侠客吸龙剑，恶少缦胡衣。朝摩骨都垒，夜解谷蠡围。萧关远无极，蒲海广难依。沙磴离旌断，晴川候马归。交河梁已毕，燕山旆欲挥。方知万里相，侯服见光辉。","dynasty":"隋代","title":"从军行二首其二"}
{"author":"虞世南","content":"韩魏多奇节，倜傥遗名利。共矜然诺心，各负纵横志。结友一言重，相思千里至。绿沈明月弦，金络浮云辔。吹箫入吴市，击筑游燕肆。寻源博望侯，结客远相求。少年重一顾，长驱背陇头。燄燄霜戈动，耿耿剑虹浮。天山冬夏雪，交河南北流。云起龙沙暗，木落雁行秋。轻生徇知己，非是为身谋。","dynasty":"隋代","title":"杂曲歌辞结客少年场行"}
{"author":"虞世南","content":"紫殿秋风冷，雕甍落日沉。裁纨凄断曲，织素别离心。掖庭羞改画，长门不惜金。宠移恩稍薄，情疏恨转深。香销翠羽帐，弦断凤凰琴。镜前红粉歇，阶上绿苔侵。谁言掩歌扇，翻作白头吟。","dynasty":"唐代","title":"怨歌行"}
{"author":"虞世南","content":"陈遵重交结，田蚡擅豪华。曲台临上路，高轩抵狭斜。赭汗千金马，绣轴五香车。白鹤随飞盖，朱鹭入鸣笳。夏莲开剑水，春桃发绶花。高谈辩飞兔，摛藻握灵蛇。逢恩出毛羽，失路委泥沙。暧暧风烟晚，路长归骑远。日斜青琐第，尘飞金谷苑。危弦促柱奏巴渝，遗簪堕珥解罗襦。如何守直道，翻使谷名愚。","dynasty":"唐代","title":"门有车马客"}
{"author":"陈古遇","content":"马别主兮，涕泗沾臆。士别主兮，喜见颜色。于嗟马兮，胡恋而驻。于嗟士兮，胡弃而背。","dynasty":"宋代","title":"马别主"}
{"author":"陈古遇","content":"莫饮酒，酒醒骂人绕盆走。酒香入脑头欲旋，骂声渐低涎落口。草履有长短，伸脚可试否。未论身后五车书，已随生前一杯酒。","dynasty":"宋代","title":"莫饮酒"}
{"author":"陈古遇","content":"沉沉万仞渊，下有骊龙珠。佩之寿松乔，售之富侔都。贪夫临渊羡，重利轻微躯。百金不龟药，千金水犀珠。丹砂与翠羽，陆产海所无。赍装涛浪中，巨阙光炯如。粲粲两青童，骈肩问所须。再拜上珠翠，敢问龙起居。青童粲玉齿，云龙卧玄虚。为君穷珠山，鞭云取长驱。云急风更恶，苍梧来时徐。丹药两须失，哀哉饱鲸鱼。","dynasty":"宋代","title":"志怪"}
{"author":"石延年","content":"芳草年年惹恨幽。想前事悠悠。伤春伤别几时休。算从古、为风流。春山总把，深匀翠黛，千叠在眉头。不知供得几多愁。更斜日、凭危楼。","dynasty":"宋代","tags":"春天，追忆，春愁","title":"燕归梁·春愁"}
{"author":"石延年","content":"亭馆连城敌谢家，四时园色斗明霞。窗迎西渭封侯竹，地接东陵隐士瓜。乐意相关禽对语，生香不断树交花。纵游会约无留事，醉待参横月落斜。","dynasty":"宋代","tags":"写景，抒情，喜悦","title":"金乡张氏园亭"}
{"author":"石延年","content":"水树春烟重，庭花午影圆。人边无限地，鸟外有馀天。","dynasty":"宋代","title":"春日楼上"}
{"author":"石延年","content":"寒食少天色，春风多柳花。倚楼心目乱，不觉见栖鸦。","dynasty":"宋代","title":"春阴"}
{"author":"石延年","content":"风劲香逾远，天寒色更鲜。秋天买不断，无意学金钱。","dynasty":"宋代","title":"丛菊"}
{"author":"石延年","content":"回鳞抱双蒂，倒凤吐丹荣。冰宇寒生晕，风疏动有声。烬垂金藕细，影透玉荷清。斗帐依东壁，谁人梦不成。","dynasty":"宋代","title":"灯花"}
{"author":"石延年","content":"无才且作三班借，请俸争如录事参。從此免称乡贡进，且须走马东西南。","dynasty":"宋代","title":"登第后被黜戏作"}
{"author":"石延年","content":"司空怜汝汝须知，月下敲门更有谁。叵耐一双穷相眼，得便宜是落便宜。","dynasty":"宋代","title":"调二举子"}
{"author":"石延年","content":"直气森森耻屈盘，铁衣生涩紫鳞干。影摇千尺龙蛇动，声撼半天风雨寒。苍藓静缘离石上，绿萝高附入云端。报言帝座抡才者，便作明堂一柱看。","dynasty":"宋代","title":"古松"}
{"author":"石延年","content":"南北沾河润，幽深在禁城。叠山知远意，辞俸买间名。闭户断蛛网，折花移鸟声。谁人识高趣，朝野石渠生。","dynasty":"宋代","title":"过内官孙可久别丛赋赠"}
{"author":"石延年","content":"汉室亏皇象，干坤未即宁。奸臣与逆子，摇岳复翻溟。权表分江域，曹袁斗夏垌。虎奔咸逐逐，龙卧独冥冥。從众非无术，欺孤乃不经。惟思恢正道，直起复炎灵。管乐韬方略，关徐骇观听。一言俄遻至，三顾已忘形。南既清蛮土，东期赤魏廷。出师功自著治国志谁铭。历劫兵如水，临秦策若瓴。举声将溃虏，横势欲逾泾。仲达耻巾帼，辛毗严壁扃。可烦亲细务，遽见堕长星。战地悲陵谷，来贤赏德刑。意中流水远，愁外旧山青。想像音徽在，侵寻毛骨醒。迟留慕英气，沉欢抚青萍。","dynasty":"宋代","title":"筹笔驿"}
{"author":"石延年","content":"一分素景，千家新月，凉露楼台遍洗。宝奁深夜结蛛丝，纴五孔、金针不寐。","dynasty":"宋代","title":"鹊桥仙（七夕词）"}
{"author":"石延年","content":"瘦碧两三茎，萧萧雨又晴。江湖未归客，不忍听秋声。","dynasty":"宋代","title":"薦"}
{"author":"石延年","content":"后庭兰蕙寒无色，虚阁图书夕有尘。","dynasty":"宋代","title":"句"}
{"author":"石延年","content":"中散向人疏懒甚，步兵因酒过差多。","dynasty":"宋代","title":"句"}
{"author":"石延年","content":"春菜红牙口，春盘黄雀花。","dynasty":"宋代","title":"句"}
{"author":"石延年","content":"多少楼台好风月，乐声香气更无空。","dynasty":"宋代","title":"句"}
{"author":"石延年","content":"繁萼香琼乱，残英绛雪遗。","dynasty":"宋代","title":"句"}
{"author":"石延年","content":"海云含雨重，江树带蝉疏。","dynasty":"宋代","title":"句"}
{"author":"石延年","content":"台高地迥出天半，瞭见皇都十里春。","dynasty":"宋代","title":"句"}
{"author":"石延年","content":"震出坤柔变，干成太极虚。","dynasty":"宋代","title":"句"}
{"author":"石延年","content":"月落松陵晓，风生笠泽秋。","dynasty":"宋代","title":"句"}
{"author":"石延年","content":"弋下失溟鸿，网细遗巨鲲。","dynasty":"宋代","title":"句"}
{"author":"石延年","content":"叶嫩藏修节，苞遗出绀肤。","dynasty":"宋代","title":"句"}
{"author":"石延年","content":"檐重冰箸晴先滴，草屈金钩绿未回。","dynasty":"宋代","title":"句"}
{"author":"石延年","content":"行人晚更急，归鸟夕无行。","dynasty":"宋代","title":"句"}
{"author":"石延年","content":"小萼裁成绛腊匀。","dynasty":"宋代","title":"句"}
{"author":"石延年","content":"天醉笙歌外，风香罗绮馀。","dynasty":"宋代","title":"句"}
{"author":"石延年","content":"天寒河影淡，山冻瀑声微。","dynasty":"宋代","title":"句"}
{"author":"石延年","content":"更被阴晴长睡魔。","dynasty":"宋代","title":"句"}
{"author":"石延年","content":"苔矶清镜里。","dynasty":"宋代","title":"句"}
{"author":"石延年","content":"几为物象添诗僻。","dynasty":"宋代","title":"句"}
{"author":"石延年","content":"水尽天不尽，人在天尽头。","dynasty":"宋代","title":"句"}
{"author":"石延年","content":"水活冰无日，枝柔树有春。","dynasty":"宋代","title":"句"}
{"author":"石延年","content":"蛇露根穿岭，龙眠影在潭。","dynasty":"宋代","title":"句"}
{"author":"石延年","content":"平芜远更绿，斜日寒无辉。","dynasty":"宋代","title":"句"}
{"author":"石延年","content":"旁迷绿虫挂，近识翠禽呼。","dynasty":"宋代","title":"句"}
{"author":"石延年","content":"孟郊天地窄，杨朱歧路多。","dynasty":"宋代","title":"句"}
{"author":"石延年","content":"孔雀罗衫窄窄裁，珠襦微露凤头鞋。","dynasty":"宋代","title":"句"}
{"author":"石延年","content":"尽日携樽芳树下，何须佳酝得途林。","dynasty":"宋代","title":"句"}
{"author":"石延年","content":"含情默默向层漪，语语幽怀定未知。洛浦微波长映步，汉宫香水不濡肌。心通几点韬光藕，肠结千古托乱丝。","dynasty":"宋代","title":"莲花"}
{"author":"石延年","content":"王母庭前亲见栽，张骞偷得下天来。谁家巧妇残针线，一撮生红熨不开。","dynasty":"宋代","title":"榴花"}
{"author":"石延年","content":"昭阳雨过笼斜日，长信风来扫落花。无限春情与春恨，几条分在后妃家。","dynasty":"宋代","title":"墨竹"}
{"author":"石延年","content":"春风晴昼起浮光，玉作肌肤罗作裳。独步世无吴苑艳，浑身天与汉宫香。一生多怨终羞语，未剪相思已断肠。","dynasty":"宋代","title":"牡丹"}
{"author":"石延年","content":"缥叶湘丛照碧栏，几春都未见殷鲜。栽培不得华腴地，岂是东君用意偏。","dynasty":"宋代","title":"牡丹"}
{"author":"石延年","content":"南明人物尽清贤，不是风流即放言。三百年间却堪笑，绝无人可定中原","dynasty":"宋代","title":"南朝"}
{"author":"石延年","content":"龙节分江国，仙关闭海蓬。酒船李翰苑，诗笔谢康公。去驿二千外，专城四十中。","dynasty":"宋代","title":"拟赠郡守"}
{"author":"石延年","content":"力振前文觉道孤，耻同流辈论荣枯。动非仁义何如静，得见机关不似无。孔孟也宜轻管晏，臯夔未必失唐虞。侯王重问吾何有，且自低心混世儒。","dynasty":"宋代","title":"偶成"}
{"author":"石延年","content":"年去年来来去忙，为他人作嫁衣裳。仰天大知出门去，独对春风舞一场。","dynasty":"宋代","title":"偶成"}
{"author":"石延年","content":"飞势挂岳顶，无时向此倾。玉虹垂地色，银汉落天声。万丈寒云湿，千岩暑气清。沧浪何足羡，就此濯尘缨。","dynasty":"宋代","title":"瀑布"}
{"author":"石延年","content":"云意不交天更阔，星光不动汉空流。素娥青女曾无匹，霜月亭亭各自愁。","dynasty":"宋代","title":"七夕"}
{"author":"石延年","content":"飞近素霜时灭没，去衔红叶共悠扬。花心何处无休歇，秋蝶双翎花树荒。","dynasty":"宋代","title":"秋蝶"}
{"author":"石延年","content":"秋霁露华清带水，月明天色白连河。夜兰澄影星微动，瑟瑟层飔上下波。","dynasty":"宋代","title":"秋夕北楼"}
{"author":"石延年","content":"水光浮柱础，天影带楼台。触石云孤起，吹潮雨四来。","dynasty":"宋代","title":"润州狠石"}
{"author":"石延年","content":"逊国同来访圣谟，适观争国誓师徒。耻生汤武干戈日，宁死唐虞揖让区。大义充身安是饿，清魂有所未应无。始终天地亡前后，名骨虽双此行孤。","dynasty":"宋代","title":"首阳"}
{"author":"石延年","content":"匹马驱驰事薄游，异乡触目动牵愁。春禽劝我归休去，争奈功名未放休。","dynasty":"宋代","title":"思归乐"}
{"author":"石延年","content":"菌生枝上雨，龙起穴中雷。怪影漫溪侧，寒根缠石回。","dynasty":"宋代","title":"松二首"}
{"author":"石延年","content":"城郭人家岁寒木，桧柏森森映华屋。青松介僻不入城，野性特嫌尘土辱。","dynasty":"宋代","title":"松二首"}
{"author":"石延年","content":"世人贪利意非均，交送穷愁与底人。穷鬼无归于我去，我心忧道不忧贫。","dynasty":"宋代","title":"送穷"}
{"author":"石延年","content":"激激霜风吹墨貂，男儿醉别气飘飘。五湖载酒期吴客，六代成诗倍楚桥。水荇渐青含晚意，江云初白向春娇。前秋亦拟钱塘去，共看龙山八月潮。","dynasty":"宋代","title":"送人游杭"}
{"author":"石延年","content":"归里悬心复苦形，生涯蓑笠伴铜瓶。鱼随洗缽冲遗粒，龙倚移舟识唪经。佛庙春游湖树暗，神涛晴渡越峰青。高才不独江山助，王谢风流旧有灵。","dynasty":"宋代","title":"送则师归越"}
{"author":"石延年","content":"宸命陪分竹，仙资贵珥彤。入辞中殿閟，出贰左廉雄。过楚前封近，还吴旧丛空。江山复清思，莼脍起高风。海阔悲秦望，陵荒欢禹功。楼澄鉴湖北，地险雪涛东。稽壑飞泉石，台基下桂丛。风流好吟醉，王谢有馀宫。","dynasty":"宋代","title":"送郑十学士戬通理越州"}
{"author":"石延年","content":"深浅霜前后，应同旧渚红。群芳坐衰歇，日日舞秋风。","dynasty":"宋代","title":"题蓼花"}
{"author":"石延年","content":"移萱树之背，丹霞间金色。我有忧民心，对君忘不得。","dynasty":"宋代","title":"题萱花"}
{"author":"石延年","content":"熊非清渭逢何暮，龙卧南阳去不还。年少官游今郡守，蔚然惟在立谈间。","dynasty":"宋代","title":"题赵平叔豹隐堂"}
{"author":"石延年","content":"至忠惜甘死，越塞一坟孤。句践非王者，陶朱亦丈夫。碑经山烧断，树带海潮枯。泉下伍员辈，相逢相吊无。","dynasty":"宋代","title":"文种墓"}
{"author":"石延年","content":"一生不得文章力，欲上青云未有因。圣主不劳千里召，嫦娥何惜一枝春。凤凰语下虽沾命，豺虎丛中也立身。啼得血流无用处，朱衣骑马是何人。","dynasty":"宋代","title":"下第集句"}
{"author":"石延年","content":"生色深红绶带长，宫帘间在井阑香。母家升上瑶池品，先得春风半面妆。","dynasty":"宋代","title":"小桃"}
{"author":"石延年","content":"何处传新哢，间关出建章。至清无奈玉，更巧莫如簧。谷口凄寒甚，花阴淑景长。上林栖处稳，慎勿近雕梁。","dynasty":"宋代","title":"莺"}
{"author":"石延年","content":"蔗浆寒上器，羊酷冰中厨。细碎榴非匹，寻常荔可奴。还当生林下，笋食废朝餔。","dynasty":"宋代","title":"樱桃"}
{"author":"石延年","content":"一气回元运，恩含万物深。阴阳造端数，天地发生心。有信来还逝，无私古到今。和风激遗畅，南转入薰琴。","dynasty":"宋代","title":"咏春"}
{"author":"石延年","content":"天下风流无绿杨，一春生意别离乡。柔根恐是离肠结，未折长条先断肠。","dynasty":"宋代","title":"咏柳"}
{"author":"石延年","content":"柔梢繁白玉钿封，忍尽娇心恨几重。姑射真人冰作体，广寒仙女月为容。江南春信香犹在，楼上晨妆粉不供。可惜东风晴未暖，洛川流雪更无踪。","dynasty":"宋代","title":"咏梅"}
{"author":"石延年","content":"本分桃花寒食前，小桃长是上春天。二乔二赵俱倾国，女弟娇强意自先。","dynasty":"宋代","title":"咏小桃"}
{"author":"石延年","content":"台上魂消犹似蝶，楼中妆暖不成梅。乱随瑶水冰先释，试伴琼林萼并开。","dynasty":"宋代","title":"咏雪"}
{"author":"石延年","content":"春老有时回，人老不再少。草白有时荣，发白不再好。人生不如春，发生不如草。可堪送别春草前，青春未老人先老。","dynasty":"宋代","title":"又赠刘潜归陶丘"}
{"author":"石延年","content":"丈夫未大用，身与仁义闲。可腚更聚散，风尘摧厥颜。君今归柯泽，路出梁宋间。芒砀有吾庐，亲老待我还。羡子先谐愿，思亲头鬓斑。韶光苦不再，沟水长潺湲。","dynasty":"宋代","title":"赠刘潜归陶丘"}
{"author":"石延年","content":"六符摇斗极，八座冠文章。规宪存中府，动庸入太常。","dynasty":"宋代","title":"赠人"}
{"author":"石延年","content":"光定经营业未兴，王郎兵革暂凭陵。须知后汉功臣力，不及滹沱一片冰。","dynasty":"宋代","title":"真定怀古"}
{"author":"石延年","content":"擢翠向人孤，潭潭省署虚。雨馀秋更晚，风月共萧疏。","dynasty":"宋代","title":"竹"}
{"author":"石延年","content":"南朝人物尽清贤，不是风流即放言。三百年间却堪笑，绝无人可定中原。","dynasty":"宋代","title":"南朝"}
{"author":"石延年","content":"芳草年年惹恨幽。想前事悠悠。伤春伤别几时休。算从古、为风流。春山总把，深匀翠黛，千叠在眉头。不知供得几多愁。更斜日、凭危楼。","dynasty":"宋代","title":"燕归梁春愁"}
{"author":"石延年","content":"震出坤柔变，乾成太极虚。","dynasty":"宋代","title":"句其二"}
{"author":"石延年","content":"檐垂冰箸晴先滴，草屈金钩绿未回。","dynasty":"宋代","title":"句其三"}
{"author":"石延年","content":"春菜红牙□，春盘黄雀花。","dynasty":"宋代","title":"句其十一"}
{"author":"石延年","content":"水尽天不尽，人在天尽头。","dynasty":"宋代","title":"句其十五"}
{"author":"石延年","content":"寒食少天色，春风多柳花。倚楼心目乱，不觉见栖鸦。","dynasty":"宋代","title":"春阴"}
{"author":"石延年","content":"风劲香逾远，天寒色更鲜。秋天买不断，无意学金钱。","dynasty":"宋代","title":"丛菊"}
{"author":"石延年","content":"回鳞抱双蒂，倒凤吐丹荣。冰宇寒生晕，风疏动有声。烬垂金藕细，影透玉荷清。斗帐依东壁，谁人梦不成。","dynasty":"宋代","title":"灯花"}
{"author":"石延年","content":"无才且作三班借，请俸争如录事参。從此免称乡贡进，且须走马东西南。","dynasty":"宋代","title":"登第后被黜戏作"}
{"author":"石延年","content":"司空怜汝汝须知，月下敲门更有谁。叵耐一双穷相眼，得便宜是落便宜。","dynasty":"宋代","title":"调二举子"}
{"author":"石延年","content":"仁者虽无敌，王师尚有征。独乘金厩马，都领铁林兵。肃气关河暮，屯烟部落晴。旗光秋烧合，甲色夜江横。士喜击中鼓，虏疑闻后钲。无私乃时雨，不杀是天声。濯濯前谁拒，堂堂彼自倾。寒逾博望塞，春宴隗嚣城。外使戎心伏，旁资帝道平。公还如画像，为赞学班生。","dynasty":"宋代","title":"曹太尉西征"}
{"author":"笪重光","content":"谁识银河水作帘，金轮峰下影长悬。和烟笼月时开卷，带雨迎风有正偏。海燕春寒窥复去，石萝秋老断还牵。游人莫羡康王谷，陆羽茶经久失传。","dynasty":"清代","title":"玉帘泉"}
{"author":"笪重光","content":"白发惊时变，青山见鸟飞。暑随桐叶减，秋向薜萝归。细草侵芒屩，新凉到葛衣。自怜垂老日，方悟昔年非。","dynasty":"清代","title":"山中杂咏"}
{"author":"笪重光","content":"山雨悬春树，江春入郡楼。人家依岸转，河水抱城流。自信干时拙，谁含作赋愁。烟波时极目，吾意在沧洲。","dynasty":"清代","title":"舟泊河干"}
{"author":"笪重光","content":"忆昔宦游日，匡庐愧使车。归来三十载，未致一行书。清兴因贫减，颠名为病除。多公持节钺，犹及访闲居。","dynasty":"清代","title":"答宋中丞牧仲"}
{"author":"笪重光","content":"读书曾爱杜鹃楼，霜叶红时坐未休。别后烟霞常入梦，重来松菊正逢秋。欲寻老衲精蓝改，话到青山白发羞。好是结茅邻仲蔚，不教城市隔林丘。","dynasty":"清代","title":"饮张湘晓吏部鹤林别业"}
{"author":"笪重光","content":"银筝玉柱拂晴霞，红烛金尊照鬓鸦。不是浔阳江上客，莫将双泪落琵琶。","dynasty":"清代","title":"偶题"}
{"author":"龚诩","content":"居临流水萦纡，门对青山突兀。四时风月云烟，总是吾家旧物。但知安分休休，不作书空咄咄。且喜盈樽有酒，何羡满床堆笏。君不见朝来檐日暖融融，笑看梅花坐扪虱。","dynasty":"明代","title":"偶题逸老庵"}
{"author":"龚诩","content":"东村二八张小姑，鬓发油油如漆乌。朝朝不惜五更起，对镜千梳并万梳。争似吾家阿奴秃，落落数竿删后竹。一生不费膏沐资，日出酣红睡方熟。君家有婢亦如此，何幸少年犹有齿。夜寒聊取代汤婆，殊胜当年玉川子。","dynasty":"明代","title":"秃奴诗戏寄沈诚学"}
{"author":"龚诩","content":"先生卜筑吴城曲，剩种梅花绕吟屋。自期岁晚供诗料，岂慕平泉与金谷。花开时节天正寒，雪花乱洒迷林峦。杖藜引鹤饱幽玩，不与梨云同梦看。归来袖手寒窗坐，石鼎有茶炉有火。神交不觉两忘情，谁是梅花谁是我。","dynasty":"明代","title":"梅花庄诗为朱明仲赋"}
{"author":"龚诩","content":"青山之青如佛头，白云化作寒泉流。世间尘土飞不到，眼中景物俱清幽。若人自是好静者，岂非五柳先生俦。每托琴樽写高兴，脱屣乐从鱼鸟游。却笑时人苦不达，漏尽鸣钟犹未休。君不见小虞塘西玉峰下，一庵已遂吾菟裘。共论心事肯相过，斗酒当为山妻谋。","dynasty":"明代","title":"为彦中题画"}
{"author":"龚诩","content":"天上双星有常处，夫为牛郎妇为女。东西相望自年年，只隔天津一泓许。耕田匪易织亦劳，不得从容相慰语。伤心一掬泪如珠，洒向人间作秋雨。","dynasty":"明代","title":"寓意"}
{"author":"龚诩","content":"朝见浮云飞出山，暮见浮云飞入山。浮云自是无心物，郎既有心胡不还。","dynasty":"明代","title":"竹枝歌"}
{"author":"龚诩","content":"岁晚江乡雪盈尺，小斋不禁寒气逼。先生独卧不成眠，两脚浑如水中石。今宵何幸得温温，伸去缩来随意得。非关被底别藏春，深藉汤婆有余力。此婆生来名阿锡，纺织无能有潜德。缄口何曾说是非，谋身不解求衣食。寂寂无声伴到明，不作骄痴取怜惜。君不见此婆有妹名青奴，骨格玲珑如姊默。不容暑气侵肌肤，亦与先生旧相识。只因寒暑不同时，弃舍尘中倚空壁。","dynasty":"明代","title":"咏汤婆长句寄谈勿庵勉之共发一笑"}
{"author":"龚诩","content":"当时富贵号无前，屈指繇来未百年。好事主人金粟老，能文馆客铁龙仙。歌儿舞女花间席，茶灶笔床湖上船。今日我来都不见，数家田舍起炊烟。","dynasty":"明代","title":"过顾玉山旧宅（二首）"}
{"author":"龚诩","content":"红树离离映夕晖，水天空阔雁高飞。扁舟一个轻如叶，常载先生半醉归。","dynasty":"明代","title":"自题晚归图"}
{"author":"龚诩","content":"山水千重复万重，少年相别老相逢。春风亭下一杯酒，山色不如人意浓。","dynasty":"明代","title":"与王忠孟登玉峰共饮春风亭"}
{"author":"龚诩","content":"远慕渊明自把锄，从渠儿辈笑迂夫。生怜花鸟如儿女，酷爱溪山似画图。不饮幸然无酒债，好吟长自负诗逋。年来尚觉疏狂在，折简应知未易呼。","dynasty":"明代","title":"漫成其一"}
{"author":"龚诩","content":"侯门深锁曳长裾，相府尤惭进谒书。破瓮有齑聊当肉，直钩无饵岂图鱼。清风皓月终归我，紫绶金章总付渠。谩喜工师求大木，不曾回顾道旁樗。","dynasty":"明代","title":"漫成其二"}
{"author":"龚诩","content":"自爱閒居雅趣多，不容尘土涴松萝。幽深彷佛元公洞，安乐依稀邵子窝。或武或文烧药火，非商非徵采樵歌。年来久息趣炎梦，冷笑飘飘赴烛蛾。","dynasty":"明代","title":"漫成其三"}
{"author":"龚诩","content":"患难归来仅两春，少闻官长爱斯民。适逢被水连三岁，始见忧时只一人。正是群黎交颂德，如何二竖遽亡身。老夫虽未沾私惠，公论难忘泪满巾。","dynasty":"明代","title":"哭金县丞"}
{"author":"龚诩","content":"方舟何处两渔翁，满眼溪山乐趣同。得失总归谈笑里，功名都付等閒中。鬓毛不是缘愁白，面色常因醉酒红。去住问渠谁得似，行云流水任西东。","dynasty":"明代","title":"并渔图"}
{"author":"龚诩","content":"一溪沓沓通潮汐，两岸萧萧响荻芦。水鸟傍人来复去，山岚入座有还无。夷犹鲁望烟波棹，黯淡元晖水墨图。对此不胜怀感慨，便宜拂袖老江湖。","dynasty":"明代","title":"溪行"}
{"author":"龚诩","content":"底事中宵梦不成，一身无那万愁并。飘零踪迹随蓬转，澹泊生涯费舌耕。短蜡烧残寒漏永，慈乌啼断月华明。年来多少伤心恨，都付梅花晓角声。","dynasty":"明代","title":"和屈寓庵写愁韵"}
{"author":"龚诩","content":"东吴南越久暌离，凶闻传来尚可疑。一死果符沈海梦，此生无复到家时。季方忽动元方哭，管仲空怜鲍叔知。最是数行题壁字，一番吟咏一伤悲。","dynasty":"明代","title":"屈季恒挽诗"}
{"author":"龚诩","content":"杨城湖口暂经过，沽酒无钱可奈何。白水煮鱼嫌味淡，湿薪炊饭苦烟多。落帆且入三叉港，脱险方离万顷波。东望小桥烟柳外，喜闻渔父一声歌。","dynasty":"明代","title":"舟中有作"}
{"author":"龚诩","content":"阿瑛旧宅绰山前，父老犹能话昔年。楼阁俨如真洞府，主宾浑似小神仙。花时不绝笙歌宴，门柳常维书画船。肯信只今无片瓦，平芜漠漠锁寒烟。","dynasty":"明代","title":"过顾玉山旧宅二首其一"}
{"author":"龚诩","content":"黄童白叟真吾徒，田园荒芜身自锄。不知黑发变华发，谁问今吾非故吾。时逢知己话半日，每对好山倾一壶。世间万事不足道，醉乡即是神仙都。","dynasty":"明代","title":"寄沈诚学"}
{"author":"龚诩","content":"此日虞山试一登，四观佳致翠层层。近城市店多沽酒，傍水人家半下罾。红叶几村秋老树，白头何处晚归僧。分明一段江南意，借问王维画未曾。","dynasty":"明代","title":"登虞山寄朱孟祺"}
{"author":"龚诩","content":"一从夫死誓终天，甘守贫寒八十年。名姓自期书太史，风声未肯让前贤。苦心只有孤灯识，清梦惟凭独鹤怜。如此正宜为世表，不蒙旌异为无钱。","dynasty":"明代","title":"亡内女兄徐氏哀挽"}
{"author":"龚诩","content":"北望宝芝三十里，村墟六月雨馀天。一湾流水一湾竹，两岸垂杨两岸蝉。谢老久荒先世宅，平章犹记古时田。浮生始悟真如梦，一度经过一怆然。","dynasty":"明代","title":"芝塘道中即事"}
{"author":"龚诩","content":"爱君玉立亭子好，三世传来今百年。挺挺尚存先气槩，依依不改旧云烟。并当恭敬三槐树，独任文章老铁仙。今日我来重醉酒，不胜瞻仰叹前贤。","dynasty":"明代","title":"王氏玉立亭诗"}
{"author":"龚诩","content":"一肩行李惟书剑，北上神州道路长。迤𨓦渡沂遵鲁望，迢遥仰岳辨齐疆。濛濛欲雨春云重，郁郁凌霄晚岱苍。便好举身登绝顶，晓看红日浴扶桑。","dynasty":"明代","title":"送冯翼夫广文先生分题得鲁桥瞻岱"}
{"author":"龚诩","content":"主翁久作黄泉客，后事无闻继者谁。奇石总为他有物，翠萍空涸旧存池。野花蜂蝶春游处，荒草牛羊晓牧时。念昔经营良不易，山灵应笑世人痴。","dynasty":"明代","title":"马鞍山下陈氏故园"}
{"author":"龚诩","content":"忆昨访君娄水曲，轻风寒食小桃开。形容客况凭诗句，消遣春愁藉酒杯。白发千茎虽似雪，丹心一寸未成灰。交游独有君知我，都付无言一笑回。","dynasty":"明代","title":"归自娄东寄张文翔"}
{"author":"龚诩","content":"迷途役役可哀怜，谁悟膏明取自煎。花为可簪遭屈折，草因无用得新鲜。分无求外时时乐，物不贪奇种种便。从此闭门甘寂寞，一囊羞涩任无钱。","dynasty":"明代","title":"寒家况味诗三首其一"}
{"author":"龚诩","content":"人道先生贫可怜，先生自幸省忧煎。诗无俗气篇篇好，菊有清香朵朵鲜。尚友古人诚我志，折腰儿辈岂吾便。老妻莫管瓶无粟，自有韩康卖药钱。","dynasty":"明代","title":"寒家况味诗三首其二"}
{"author":"龚诩","content":"辛勤种植本堪怜，齿为辛勤易恼煎。瓜瓠及时肥更好，芥菘得雨嫩而鲜。传家枯淡一生乐，随分羹蔬四季便。说与儿孙休羡肉，阿翁囊里素无钱。","dynasty":"明代","title":"寒家况味诗三首其三"}
{"author":"龚诩","content":"积丝方满寸，累尺渐成端。持入公门里，何人著眼看。","dynasty":"明代","title":"田家词"}
{"author":"龚诩","content":"有女年方长，其如家食贫。鬻为豪右妾，不得嫁比邻。","dynasty":"明代","title":"田家词其二"}
{"author":"龚诩","content":"烈日晒皮肤，皮肤似漆乌。郎君矜白面，应笑种田夫。","dynasty":"明代","title":"田家词其三"}
{"author":"龚诩","content":"种田良不易，尽力费耕锄。入囷方为有，在田犹是无。","dynasty":"明代","title":"田家词其四"}
{"author":"龚诩","content":"县吏打门急，闻声心胆寒。受荆因脱裤，露出去年瘢。","dynasty":"明代","title":"田家词其五"}
{"author":"龚诩","content":"举网秋江上，鲜鳞尺许长。丁宁莫轻食，留荐里胥觞。","dynasty":"明代","title":"田家词其六"}
{"author":"龚诩","content":"布谷催春种，南村又北村。可怜逃窜尽，能得几家存。","dynasty":"明代","title":"伤田家"}
{"author":"龚诩","content":"布谷催春种，千声复万声。一身无托处，安敢话归耕。","dynasty":"明代","title":"伤田家其二"}
{"author":"龚诩","content":"娇态殿馀春，芳名艳花谱。樽酒暖风前，僛僛为君舞。","dynasty":"明代","title":"南园十咏为南野先生赋"}
{"author":"龚诩","content":"清晖流玉宇，繁阴覆金井。露警鹤鸣馀，先生酒初醒。","dynasty":"明代","title":"南园十咏为南野先生赋其二碧梧夜月"}
{"author":"龚诩","content":"紫翠湖山傍，枝头闹双鸟。长忆梦中闻，西溪竹窗晓。","dynasty":"明代","title":"题宋郑清之画双鸟为顾宗术赋"}
{"author":"龚诩","content":"采菊见南山，佳兴与心会。渊明千载馀，高情付吾辈。","dynasty":"明代","title":"陈蒙允德东庄八景"}
{"author":"龚诩","content":"碧水涵秋空，幽花映奇树。茅亭四面开，是侬钓游处。","dynasty":"明代","title":"陈蒙允德东庄八景其二秋水亭"}
{"author":"龚诩","content":"自别东庄来，岁月易成久。披图怀此君，清风想依旧。","dynasty":"明代","title":"陈蒙允德东庄八景其三清风径"}
{"author":"龚诩","content":"雨后残霞褪，风前碎锦飞。自知春已去，敢恨蝶来稀。","dynasty":"明代","title":"丙子暮春偶成咏落花"}
{"author":"龚诩","content":"故人久不来，意趣未能惬。但见空庭中，纷纷走风叶。","dynasty":"明代","title":"偶成其一"}
{"author":"龚诩","content":"寂寞岁云暮，古树严风号。自知非范叔，何敢望绨袍。","dynasty":"明代","title":"偶成其二"}
{"author":"龚诩","content":"玉笛吹残夜，声声太古情。美人何处觅，霜月正凄清。","dynasty":"明代","title":"为玄明村杨俊斋题周德玄画"}
{"author":"龚诩","content":"渴虬迸石出，下饮清冷湍。想当挥洒处，逸兴满毫端。","dynasty":"明代","title":"题画竹"}
{"author":"龚诩","content":"江夜月微明，梅花瘦影横。念君千里外，多少岁寒情。","dynasty":"明代","title":"题画梅月寄淮阴陆仲孚兼柬杜可平"}
{"author":"龚诩","content":"我本林下人，城市少踪迹。有癖爱看山，时来坐磐石。","dynasty":"明代","title":"题小画二首其一"}
{"author":"龚诩","content":"山中无俗事，林下有閒人。我亦无媒者，归来愿卜邻。","dynasty":"明代","title":"题小画二首其二"}
{"author":"龚诩","content":"道人心已静，得失久忘情。寄语枝头鹊，无劳送喜声。","dynasty":"明代","title":"题双鹊图"}
{"author":"龚诩","content":"古木昼阴阴，山高流水深。翠苔磐石上，谁识坐来心。","dynasty":"明代","title":"题画小景"}
{"author":"龚诩","content":"竹树𥬪𥬪过雨青，沈烟一穗绕云屏。道人无复封侯梦，自读浮丘相鹤经。","dynasty":"明代","title":"题画"}
{"author":"龚诩","content":"才看黄落梧间叶，又见青归柳上枝。慈母鬓毛纷似雪，小儿方寸乱如丝。","dynasty":"明代","title":"客中思亲其一"}
{"author":"龚诩","content":"江山不阻还家梦，笔札难穷感旧愁。回首北堂心最切，可怜无计买归舟。","dynasty":"明代","title":"客中思亲其二"}
{"author":"龚诩","content":"乌母含饥守故巢，乌儿折翅堕林皋。相呼相应空相忆，夜冷霜清月正高。","dynasty":"明代","title":"客中思亲其三"}
{"author":"龚诩","content":"生绡一幅写烟萝，燕尾蜂腰曲折多。最爱小桥杨柳外，可能容我著渔蓑。","dynasty":"明代","title":"题画"}
{"author":"龚诩","content":"吾家烟树水南村，尽日观书静掩门。地僻喜无车马过，春风正满绿苔痕。","dynasty":"明代","title":"閒居四景其一"}
{"author":"龚诩","content":"门巷萧然午睡馀，纷纷鸟雀噪阶除。明窗净几无閒事，自录农桑务本书。","dynasty":"明代","title":"閒居四景其二"}
{"author":"龚诩","content":"偶栽佳菊傍幽泉，岁晚泉清菊更妍。掬饮掇餐聊适意，不图却疾制颓年。","dynasty":"明代","title":"閒居四景其三"}
{"author":"龚诩","content":"林下渔樵平日侣，雪中梅竹岁寒交。幽居剩得春风力，不放红尘过小桥。","dynasty":"明代","title":"閒居四景其四"}
{"author":"龚诩","content":"落花飞絮自纷纷，岁晚相看独此君。却忆西斋明月夜，满窗清影共论文。","dynasty":"明代","title":"题画竹赠袁宗鲁"}
{"author":"龚诩","content":"记得淇园带雨移，春风又见长孙枝。夜来月映南州榻，一段高情孰许知。","dynasty":"明代","title":"题写竹赠陈九我其一"}
{"author":"龚诩","content":"邂逅相逢酒一樽，清风明月满柴门。长安道上尘如海，不到江南水竹村。","dynasty":"明代","title":"题写竹赠陈九我其二"}
{"author":"龚诩","content":"身系雕笼翠羽摧，故山千里梦中回。如何性识誇灵慧，不悟能言是祸媒。","dynasty":"明代","title":"鹦鹉"}
{"author":"龚诩","content":"春风茅舍两乌衣，花径芹塘任意飞。自与主人相识旧，不唯鸥鸟解忘机。","dynasty":"明代","title":"燕"}
{"author":"龚诩","content":"爱尔翩翩白雪衣，水云深处伴鸥飞。不应既出风尘表，犹有窥鱼一点机。","dynasty":"明代","title":"鹭"}
{"author":"龚诩","content":"晓来微雨湿花梢，何处飞来拂羽毛。正好安栖莫轻举，野人张网在林皋。","dynasty":"明代","title":"画鸟"}
{"author":"龚诩","content":"惯经岩下朔风寒，青子才成已带酸。正味不谐时俗口，未经沾舌已眉攒。","dynasty":"明代","title":"梅实"}
{"author":"龚诩","content":"旧宋王孙元学士，草堂心事玉堂身。笔端写出江南意，落日西风为怆神。","dynasty":"明代","title":"赵松雪竹石"}
{"author":"龚诩","content":"好处非关竹外斜，自缘能向雪中华。若随桃李争春色，纵有清香未足誇。","dynasty":"明代","title":"梅花其一"}
{"author":"龚诩","content":"冰雪姿容铁石肠，毅然孤立拒风霜。高情却怕行人折，不放横枝易出墙。","dynasty":"明代","title":"梅花其二"}
{"author":"龚诩","content":"狂澜万仞涌银山，坐见倾危瞬息间。舟子惯施侥倖术，满张风幔意如閒。","dynasty":"明代","title":"杂咏"}
{"author":"龚诩","content":"已闻赤帝收秦鹿，又见乌江刎楚猴。一点报韩心已遂，重轻宜不较封留。","dynasty":"明代","title":"留侯"}
{"author":"龚诩","content":"斗星初转建寅标，已见春风在柳条。堪叹鬓边新白发，不随墙下雪俱消。","dynasty":"明代","title":"白发二首其一"}
{"author":"龚诩","content":"镜里容颜奈老何，流光瞬息易蹉跎。却嫌白发无公道，偏使愁人分外多。","dynasty":"明代","title":"白发二首其二"}
{"author":"龚诩","content":"昔年曾住娄江上，看到园林几树春。今日归来风景异，梅花独识旧时人。","dynasty":"明代","title":"归娄江"}
{"author":"龚诩","content":"雨梢风叶夜飕飕，长忆溪堂下榻留。清气逼人眠不得，吟诗直过五更头。","dynasty":"明代","title":"墨竹赠陈存诚其一"}
{"author":"龚诩","content":"一别知心几许时，每因风月寄相思。定知诗骨秋来瘦，应似霜馀翠竹枝。","dynasty":"明代","title":"墨竹赠陈存诚其二"}
{"author":"龚诩","content":"难弟难兄一样清，襟怀同抱岁寒情。夜来醉倚南州榻，爱听风前佩玉声。","dynasty":"明代","title":"双竹图为陈止庵赋时余归玉峰是夕寓其馆"}
{"author":"龚诩","content":"忆移兰棹过茗溪，溪上天寒日欲西。歌罢竹枝风正急，乱云生处鹧鸪啼。","dynasty":"明代","title":"题画竹石二首其一"}
{"author":"龚诩","content":"霜清木落九秋天，十里寒江罩晚烟。记得故人舟泊处，钓竿生在石崖边。","dynasty":"明代","title":"题画竹石二首其二"}
{"author":"龚诩","content":"不向东华踏软红，却来江上汎孤篷。水光山色知多少，都入先生笑咏中。","dynasty":"明代","title":"题画"}
{"author":"龚诩","content":"知己堪怜会面难，久无鱼鸟问平安。遥知风雪虚斋里，人与梅花共岁寒。","dynasty":"明代","title":"怀季友梅其一"}
{"author":"龚诩","content":"举世唯知妇寺忠，荔枝兴叹只坡翁。羡君识鉴追前哲，敢不低头拜孟东。","dynasty":"明代","title":"怀季友梅其二"}
{"author":"龚诩","content":"昨荷缄书问起居，清风一箑意何如。报琼只有言相赠，灯火新凉好读书。","dynasty":"明代","title":"陶子巽惠扇以诗酬之"}
{"author":"龚诩","content":"十载飘零东复西，故园花木总成溪。归来但觉清贫好，有舌何曾肯示妻。","dynasty":"明代","title":"田园杂兴"}
{"author":"龚诩","content":"风吹鹤发短萧萧，数首新诗酒一瓢。爱看前村风色好，不知行过竹西桥。","dynasty":"明代","title":"田园杂兴其二"}
{"author":"龚诩","content":"稚子囊书仆抱琴，梅花香里独清吟。人言恰是西湖景，只是先生不姓林。","dynasty":"明代","title":"田园杂兴其三"}
{"author":"龚诩","content":"厚味何如淡味长，充庖不羡大官羊。老妻昨夜挑新菜，酿得黄齑满瓮香。","dynasty":"明代","title":"田园杂兴其四"}
{"author":"龚诩","content":"草庵新结傍清溪，种得梅花与屋齐。结实未图调鼎鼐，岁寒聊取作诗题。","dynasty":"明代","title":"田园杂兴其五"}
{"author":"龚诩","content":"布被棱棱似铁寒，一宵诗梦屡更端。觉来爱煞窗前月，送我梅花瘦影看。","dynasty":"明代","title":"田园杂兴其六"}
{"author":"龚诩","content":"一寒一暑自循环，无伐天和付等閒。却笑世人因苦热，就凉争欲倚冰山。","dynasty":"明代","title":"夏暑"}
{"author":"龚诩","content":"枝头花落减春光，游子归期正渺茫。啼鸟数声惊梦断，一庭芳草又斜阳。","dynasty":"明代","title":"闺怨其一"}
{"author":"龚诩","content":"春来日日望郎归，转觉天涯信字稀。回首又惊三月暮，东风门巷柳花飞。","dynasty":"明代","title":"闺怨其二"}
{"author":"龚诩","content":"玉容花貌日摧颓，夫婿他乡未卜归。一点妾心何所似，精金百鍊不成灰。","dynasty":"明代","title":"闺怨其三"}
{"author":"龚诩","content":"每忆家山乐事多，小桥烟柳蘸晴波。只今已办归休计，问字谁当载酒过。","dynasty":"明代","title":"题画"}
{"author":"龚诩","content":"岁晚天寒木叶稀，敝庐无恙尚堪依。如何苦恋鱼羹饭，孤负黄花待客归。","dynasty":"明代","title":"秋况"}
{"author":"龚诩","content":"此身憔悴如秋叶，每见凉风只欲飞。想得故人新酒熟，应培黄菊待侬归。","dynasty":"明代","title":"秋日寄袁宗鲁"}
{"author":"龚诩","content":"曾见陶公拂袖归，晚香佳色傲霜威。过时只抱枝头老，不学狂花到处飞。","dynasty":"明代","title":"咏菊"}
{"author":"龚诩","content":"颓然醉貌古衣冠，酷爱梅花冒雪看。疏影暗香吟已就，但知诗好不知寒。","dynasty":"明代","title":"林和靖观梅图"}
{"author":"龚诩","content":"客边情绪苦多违，光景那堪过眼非。不觉此身忙里老，忍看春色雨中归。","dynasty":"明代","title":"暮春有感"}
{"author":"龚诩","content":"青山绿树映波光，有客归来趁野航。柔橹数声歌一阕，知君应是和沧浪。","dynasty":"明代","title":"归庄图为俞景明赋"}
{"author":"龚诩","content":"源发岷峨可滥觞，滔滔东注接扶桑。最怜之子思亲念，个样渊深个样长。","dynasty":"明代","title":"永思亭为宗善赋"}
{"author":"龚诩","content":"玉妃曾服丹霞酿，冰雪虽寒晕自红。不似陌头桃与杏，强誇颜色媚春风。","dynasty":"明代","title":"周廷悦以画梅二幅求题将勉其义子马纲"}
{"author":"龚诩","content":"去官留犊记当年，争道沽廉未足贤。自已不能嫌胜已，几人归去汎空船。","dynasty":"明代","title":"题时苗留犊图"}
{"author":"龚诩","content":"巨浪打翻高岸石，狂风吹折古松枝。渔郎要整丝纶钓，好待风恬浪息时。","dynasty":"明代","title":"风浪渔舟图为族孙以行赋"}
{"author":"龚诩","content":"仲秋才十日，此夜已三更。蕉叶兼梧叶，风声杂雨声。故园初断梦，逆旅未归情。无那庭阶下，蛩音响到明。","dynasty":"明代","title":"客中秋夜"}
{"author":"龚诩","content":"潮挟兼旬雨，登时水横流。鲤从床下跃，鸥向枕前浮。措手知无地，将何望有秋。野翁如杜老，日夜为民忧。","dynasty":"明代","title":"民风"}
{"author":"龚诩","content":"閒人无俗事，幽境有清娱。乐与禽鱼共，情随草木俱。琴樽花外席，茶笋竹间厨。世路轻肥客，相逢莫问渠。","dynasty":"明代","title":"题西畴草堂"}
{"author":"龚诩","content":"南野先翁业，东皋素隐亭。玉森三径竹，翠展一池萍。水接清源活，山邻古洞灵。旧游怜别久，深荷眼终青。","dynasty":"明代","title":"寄陈存诚其一"}
{"author":"龚诩","content":"碧藓常封径，红尘不到门。处卑谦德厚，用拙道心存。制作追前古，穷探到本源。每思灯火夜，时得耳高论。","dynasty":"明代","title":"寄陈存诚其二"}
{"author":"龚诩","content":"吏人家住吴淞上，不着羊裘只着蓑。红蓼白蘋随处泊，清风明月任情歌。郁林有石家声旧，甫里无官野兴多。昨夜秋风吹客梦，问君鲈鲙味如何。","dynasty":"明代","title":"吴淞渔隐为陆大用赋"}
{"author":"龚诩","content":"夜来络纬知秋早，一片新声出槿篱。鲈鲙梦回无限兴，罗纨题就不胜悲。思亲肠断云飞处，忆友心摧月落时。无柰江山苦留客，故园归计尚迟迟。","dynasty":"明代","title":"新秋"}
{"author":"龚诩","content":"辛苦寒窗理旧编，不知黑发变华颠。壮心日就如灰冷，瘦骨年来似石坚。诗句偶成还自和，酒杯得趣与谁传。功名事业君休问，都付青春美少年。","dynasty":"明代","title":"漫兴"}
{"author":"龚诩","content":"自是禽中隐逸流，雕笼宁似旧汀洲。菰蒲梦忆双飞晓，云水愁怜一望秋。素质岂招今日累，文章翻致此身雠。他时倘获山渊惠，好学高飞海上鸥。","dynasty":"明代","title":"和唐陆龟蒙鵁鶄诗"}
{"author":"龚诩","content":"芒鞋竹杖皂纶巾，来觅烟霞洞里人。何处去寻骑鹤侣，山阴负此好鹅宾。风飘桂子香逾远，雨洗苔花色转新。为寄短歌申后约，不妨多酿瓮头春。","dynasty":"明代","title":"访倪道士不遇因寄以诗"}
{"author":"龚诩","content":"摇曳春风绿万丝，笙簧朝暮语莺儿。谁知孝子伤心处，不见停杯侧耳时。","dynasty":"明代","title":"题周豫怡园"}
{"author":"龚诩","content":"对客围棋万玉中，子声剥啄度春风。仙翁久出巴山橘，遗迹难忘手泽工。","dynasty":"明代","title":"题周豫怡园其二竹坞棋声"}
{"author":"龚诩","content":"湄溪新水碧如苔，溪上垂杨夹岸栽。诗酒画船来住惯，眼明鸥鹭不相猜。","dynasty":"明代","title":"陈允德湄溪新咏"}
{"author":"龚诩","content":"过雨溪山古木齐，亭台清閟绿阴迷。黄莺亦似怜佳境，飞去飞来不惜啼。","dynasty":"明代","title":"陈允德湄溪新咏其二绿荫黄鹂"}
{"author":"龚诩","content":"不知天数为何物，忠孝唯求死即休。只此一言才出口，遂令乱贼永含羞。","dynasty":"明代","title":"记会稽周士翔先生遗语二绝句其一"}
{"author":"龚诩","content":"父雠不报活何为，乐府曾闻太白词。人子不从天子赦，片言千载有馀师。","dynasty":"明代","title":"记会稽周士翔先生遗语二绝句其二"}
{"author":"龚诩","content":"爱尔草堂清可怜，常因溪隔造无缘。如今略彴通舟道，不用高声唤渡船。","dynasty":"明代","title":"秋江待渡图琴川朱孟祺过余逸老庵为作此画"}
{"author":"龚诩","content":"昨见城闉未死人，青蝇千万已周身。怜渠父母初生日，忧暑忧寒几许仁。","dynasty":"明代","title":"民风绝句寄叶给事"}
{"author":"龚诩","content":"涂松市上漆溪滨，多少嗷嗷丐乞人。不道孤舟风雪里，老夫亦是一饥民。","dynasty":"明代","title":"民风绝句寄叶给事其二"}
{"author":"龚诩","content":"锅无粒粟灶无薪，只有松楸可济贫。半卖半烧俱伐尽，可怜流毒到亡人。","dynasty":"明代","title":"民风绝句寄叶给事其三"}
{"author":"龚诩","content":"枝头花落减春光，游子归期正渺茫。啼鸟数声惊梦断，一庭芳草又斜阳。","dynasty":"明代","title":"闺怨其一"}
{"author":"龚诩","content":"种田良不易，尽力费耕锄。入囷方为有，在田犹是无。","dynasty":"明代","title":"田家词其四"}
{"author":"龚诩","content":"青山绿树映波光，有客归来趁野航。柔橹数声歌一阕，知君应是和沧浪。","dynasty":"明代","title":"归庄图为俞景明赋"}
{"author":"龚诩","content":"有女年方长，其如家食贫。鬻为豪右妾，不得嫁比邻。","dynasty":"明代","title":"田家词其二"}
{"author":"龚诩","content":"先生德业超流俗，远近咸推君子儒。蜀郡未消司马渴，彭城已发范增疽。虽无好爵书华表，却有芳名照海喁。今日九泉归葬处，涧声呜咽助欷歔。","dynasty":"明代","title":"张观复先生哀挽二首其二"}
{"author":"龚诩","content":"九日江皋秋向深，农家刈穫苦多阴。谁知此日祈晴意，即是前时得雨心。野鸟正呼泥滑滑，途人方叹水涔涔。何当尽扫顽云翳，独使阳乌普照临。","dynasty":"明代","title":"秋日苦雨"}
{"author":"龚诩","content":"疫疠饥荒相继作，乡民千万死无辜。浮尸暴骨处处有，束薪斗粟家家无。只缘后政异前政，致得今吴非昔吴。寄语长民当自责，莫将天数厚相诬。","dynasty":"明代","title":"甲戌民风近体寄叶给事八首其一"}
{"author":"龚诩","content":"斗星初转建寅标，已见春风在柳条。堪叹鬓边新白发，不随墙下雪俱消。","dynasty":"明代","title":"白发二首其一"}
{"author":"龚诩","content":"嘴利体轻乘夜出，群鸣音响似雷同。不知血饱身肥后，性命悬人掌握中。","dynasty":"明代","title":"咏蚊"}
{"author":"龚诩","content":"独步出城光景暮，村居处处起炊烟。团圆未见月离海，历落已看星在天。别墅牛羊归逐逐，远汀凫雁下翩翩。茅茨一点青灯在，知是老妻犹未眠。","dynasty":"明代","title":"晚自昆城归北郊别墅"}
{"author":"龚诩","content":"先生好遁藏幽谷，考槃自乐忘荣辱。朝看黄鹤天际飞，暮见白云檐下宿。霜后班班柿叶红，雨过青青书带绿。萤窗雪案圣贤书，不惜勤劬终岁读。每当心领神会处，如见孔颜真面目。信知名教有乐地，何羡轻裘与粱肉。","dynasty":"明代","title":"山居读书图"}
{"author":"龚诩","content":"居临流水萦纡，门对青山突兀。四时风月云烟，总是吾家旧物。但知安分休休，不作书空咄咄。且喜盈樽有酒，何羡满床堆笏。君不见朝来檐日暖融融，笑看梅花坐扪虱。","dynasty":"明代","title":"偶题逸老庵"}
{"author":"龚诩","content":"辛勤种植本堪怜，齿为辛勤易恼煎。瓜瓠及时肥更好，芥菘得雨嫩而鲜。传家枯淡一生乐，随分羹蔬四季便。说与儿孙休羡肉，阿翁囊里素无钱。","dynasty":"明代","title":"寒家况味诗三首其三"}
{"author":"龚诩","content":"满树霜丸万颗垂，年来惠我侑芳卮。常因剖食怜佳味，忆得窗前种核时。","dynasty":"明代","title":"西畴二首其一金橘圃"}
{"author":"龚诩","content":"忆移兰棹过茗溪，溪上天寒日欲西。歌罢竹枝风正急，乱云生处鹧鸪啼。","dynasty":"明代","title":"题画竹石二首其一"}
{"author":"龚诩","content":"先生雅操如冰玉，不爱繁华爱幽独。有足不踏公家门，有口不食非义粟。却来山水最奇处，剩种梅花搆吟屋。霜林雪径常独游，竹杖芒鞋巾一幅。疏影暗香诗一联，千年脍炙无人续。鹤骨久仙吟梦寒，画图尚尔清人目。君不见涌金门外西湖边，花柳富贵人争传。年年二月三月天，士女嬉游多画船。望中一点青青然，为识先生名更妍。","dynasty":"明代","title":"观梅图"}
{"author":"龚诩","content":"先生荦荦真奇士，莹若冰壶贮秋水。茫茫宇宙一閒身，南北东西任行止。平生知己只桐君，出入与俱忘汝尔。每逢佳境得幽趣，辄发长歌奏清徵。南窥禹穴抵吴宫，洗尽少年筝笛耳。先生所宝清如此，凡尘不受纤毫滓。却视营营世路人，一生何殊负涂豕。我从南园一见之，笑谈如在春风里。金兰投分即弟兄，交亲何必生同里。君今别我甬东去，湖海后期那可拟。倘因云树寄相思，会向江头候双鲤。","dynasty":"明代","title":"送琴士吴先生南归"}
{"author":"龚诩","content":"道人心已静，得失久忘情。寄语枝头鹊，无劳送喜声。","dynasty":"明代","title":"题双鹊图"}
{"author":"龚诩","content":"谁信八旬之老，反哀十岁之孙。最苦归来元亮，稚子无人候门。","dynasty":"明代","title":"归自琴川哀义孙"}
{"author":"龚诩","content":"偶来借榻淮云寺，爱尔禅房事事清。烟穗绕屏香渐爇，雪花浮鼎茗新烹。萝窗有月还生白，檐铎无风或自鸣。他日远寻莲社约，也须沽酒慰渊明。","dynasty":"明代","title":"夜宿淮云寺二首似用上人其二"}
{"author":"龚诩","content":"红树离离映夕晖，水天空阔雁高飞。扁舟一个轻如叶，常载先生半醉归。","dynasty":"明代","title":"自题晚归图"}
{"author":"龚诩","content":"少小论交至老成，悲欢离合几关情。桑榆正拟同幽赏，书剑那知复此行。膝下苦违头白母，囊中况乏孔方兄。孤鸾别鹤愁无限，谩托瑶琴诉月明。","dynasty":"明代","title":"送袁兄宗鲁入京"}
{"author":"龚诩","content":"郎官归自丝纶阁，醉向高堂写林薄。修篁挺挺石苍苍，细雨濛濛烟漠漠。坐令咫尺见千里，信尔胸中有丘壑。南野老人真好奇，举酒属客要题诗。座中英彦六七辈，文彩照耀光陆离。文雄画妙两绝作，悦目洗心良可乐。吁嗟老我驽钝姿，浪迹江湖久沦落。迩来谬据西斋裀，知己岁寒欣有托。清风明月幸平分，时得吟观伴孤鹤。","dynasty":"明代","title":"题朱舍人画南轩放鹤轩壁墨竹"}
{"author":"龚诩","content":"若人情气蟠胸次，素与梅花共心事。苟托松滋与管城，写出孤山早春意。不知前代有华光，自许今人无第二。千花万蕊信心手，妙处不缘香色泥。君不见逋仙宅畔一枝开，雪凛风寒见高致。谁知清晓角一声，已酝商家鼎中味。","dynasty":"明代","title":"为周德元题陈如隐画梅"}
{"author":"龚诩","content":"会稽愚妇厌夫贫，辞去何曾愧失身。富贵自期年五十，买臣亦是一常人。","dynasty":"明代","title":"负薪图"}
{"author":"龚诩","content":"极目滔滔水横流，不分高垄及低畴。往来客子嗟无路，刈穫农夫恨乏舟。爨下鲤鱼闻拨刺，枕边鸥鹭见沈浮。官家不信民风苦，方拟腾书贺有秋。","dynasty":"明代","title":"田家苦楚吟"}
{"author":"龚诩","content":"每忆家山乐事多，小桥烟柳蘸晴波。只今已办归休计，问字谁当载酒过。","dynasty":"明代","title":"题画"}
{"author":"龚诩","content":"悠悠轩中人，皎皎天上月。良宵忽邂逅，敬待两无亵。素心期共明，雅质愿同洁。但求保终始，何暇计圆缺。来亦不须迎，去亦不须别。淡交有馀情，莫与世人说。","dynasty":"明代","title":"题宾月轩"}
{"author":"龚诩","content":"乌母含饥守故巢，乌儿折翅堕林皋。相呼相应空相忆，夜冷霜清月正高。","dynasty":"明代","title":"客中思亲其三"}
{"author":"龚诩","content":"懒逐诸公入省台，分甘无用老岩隈。凭君说向清风道，莫放红尘到此来。","dynasty":"明代","title":"题谢孔昭画山水和邵师圣韵"}
{"author":"龚诩","content":"为元叔季纲维绝，天狗下舐生人血。草莱随处起戈矛，人命轻如冶中雪。姑苏城东淞水南，有巍佛庐名福严。中潜秃虺二三辈，怒嘘毒气光炎炎。时逢毅哉叶君子，不是世间文墨士。智谋勇烈出万夫，竟取凶狂付殊死。一从歌罢鹧鸪天，民方帖席得安眠。至今闻者比昨日，毛发如竹犹森然。春去秋来百年久，精爽不随骸骨朽。玩寇高骈刘巨容，地下相逢忸怩否。繇来五世得贤孙，善保忠孝弘家门。人见黄河浩浩入东海，谁信发源万里来昆崙。","dynasty":"明代","title":"题叶义士讨贼鹧鸪天词后"}
{"author":"龚诩","content":"群居抗节德非孤，肯为狂秦作大夫。试想当年风雨里，此身曾屈祖龙无。","dynasty":"明代","title":"五松图"}
{"author":"龚诩","content":"潮挟兼旬雨，登时水横流。鲤从床下跃，鸥向枕前浮。措手知无地，将何望有秋。野翁如杜老，日夜为民忧。","dynasty":"明代","title":"民风"}
{"author":"龚诩","content":"江夜月微明，梅花瘦影横。念君千里外，多少岁寒情。","dynasty":"明代","title":"题画梅月寄淮阴陆仲孚兼柬杜可平"}
{"author":"龚诩","content":"情亲酒旨复肴佳，又煮蒙山石上茶。黄菊剩开如有意，青山无价似容赊。狂歌感旧声逾激，醉笔题诗字半斜。归卧草堂成一觉，已无魂梦到京华。","dynasty":"明代","title":"和寓庵登山韵"}
{"author":"龚诩","content":"昔年曾住娄江上，看到园林几树春。今日归来风景异，梅花独识旧时人。","dynasty":"明代","title":"归娄江"}
{"author":"龚诩","content":"何人善写生，下笔极精妙。一枝早发擅魁名，三鸟安栖得公号。点染虽人为，活动等天造。应知寓托有深意，不作纤奇取时好。之子嗜文学，致泽期远到。一朝无心得此画，无乃开先露机兆。鼎鼐调和时，冰霜岁寒操。愿言有志事竟成，吾辈宗盟幸辉耀。","dynasty":"明代","title":"梅花三公图为龚绂朝美赋"}
{"author":"龚诩","content":"种田良不易，尽力费耕锄。入囷方为有，在田犹是无。","dynasty":"明代","title":"田家词其四"}
{"author":"龚诩","content":"短棹孤篷一叶槎，南周村里访俞华。还家已及黄昏后，细雨斜风两岸蛙。","dynasty":"明代","title":"夜归"}
{"author":"龚诩","content":"王君隐居临漆浦，物雅风淳真乐土。杖履时来看故人，沧浪日听歌渔父。尽力耕桑事衣食，饱阅诗书验今古。老夫平日荷知己，放棹频过竹梅所。琴樽动辄数日留，忘却人间有官府。忆昨别君沧浪边，东西魂梦劳相牵。时驰岁去已堪惜，物在人亡犹可怜。贤郎孝友出天性，对此遗泽号苍天。点随泪落树梢雨，声助呜咽山中泉。我今看画题一篇，含愁阁笔增悽然。无繇得与同游赏，鹤归华表知何年。","dynasty":"明代","title":"题王朴庵隐居图"}
{"author":"龚诩","content":"晓来微雨湿花梢，何处飞来拂羽毛。正好安栖莫轻举，野人张网在林皋。","dynasty":"明代","title":"画鸟"}
{"author":"龚诩","content":"一自娄城别醉颠，嫦娥不记几回圆。放舟久负青龙约，对镜空悲白发年。既贺晚成扬子宅，不图先着祖生鞭。肯来逸老庵中话，当问髯狂借酒钱。","dynasty":"明代","title":"寄张文翔"}
{"author":"龚诩","content":"积丝方满寸，累尺渐成端。持入公门里，何人著眼看。","dynasty":"明代","title":"田家词"}
{"author":"龚诩","content":"四十馀年吾道穷，一身南北又西东。家山杳杳徒劳梦，事业茫茫总付空。自谓此情唯吾有，岂知今日与君同。题诗不尽相思意，目送悠悠泛海篷。","dynasty":"明代","title":"和屈季恒写怀韵因以饯之"}
{"author":"龚诩","content":"任水湾湾南北流，人家多住竹林幽。旧堤不见寻梅舫，遗趾空闻梦鹤楼。漠漠草莱将薄暮，离离禾黍已深秋。可怜当日欢娱地，不道今成满目愁。","dynasty":"明代","title":"过任阳有感"}
{"author":"龚诩","content":"已闻赤帝收秦鹿，又见乌江刎楚猴。一点报韩心已遂，重轻宜不较封留。","dynasty":"明代","title":"留侯"}
{"author":"龚诩","content":"一从夫死誓终天，甘守贫寒八十年。名姓自期书太史，风声未肯让前贤。苦心只有孤灯识，清梦惟凭独鹤怜。如此正宜为世表，不蒙旌异为无钱。","dynasty":"明代","title":"亡内女兄徐氏哀挽"}
{"author":"龚诩","content":"井上梧飘一叶秋，天边复见火西流。炎威乍熄人皆喜，寒气方来我独忧。及早好修江上屋，趁时宜补箧中裘。却怜儿辈疏狂甚，携酒方登赏月楼。","dynasty":"明代","title":"秋兴二首其一"}
{"author":"龚诩","content":"方舟何处两渔翁，满眼溪山乐趣同。得失总归谈笑里，功名都付等閒中。鬓毛不是缘愁白，面色常因醉酒红。去住问渠谁得似，行云流水任西东。","dynasty":"明代","title":"并渔图"}
{"author":"龚诩","content":"底事中宵梦不成，一身无那万愁并。飘零踪迹随蓬转，澹泊生涯费舌耕。短蜡烧残寒漏永，慈乌啼断月华明。年来多少伤心恨，都付梅花晓角声。","dynasty":"明代","title":"和屈寓庵写愁韵"}
{"author":"龚诩","content":"江上一壶新熟酒，担头数卷圣贤书。也知无计留归棹，未卜何时过草庐。子弟匆匆方惜别，烟波渺渺正愁予。到家暇日遥相忆，尚为先生候鲤鱼。","dynasty":"明代","title":"送陆德深归河阳"}
{"author":"龚诩","content":"万竹林中一草亭，亭前漱石水泠泠。道人不是筝笆耳，静倚阑干自在听。","dynasty":"明代","title":"题听泉图"}
{"author":"龚诩","content":"赵公二子美无度，双桂名轩拟弟兄。已信结根同得地，更怜交叶总含清。肯随桃李争颜色，要与松篁一性情。笑煞田家紫荆树，却从憔悴复重荣。","dynasty":"明代","title":"赵氏双桂轩"}
{"author":"龚诩","content":"一从夫死誓终天，甘守贫寒八十年。名姓自期书太史，风声未肯让前贤。苦心只有孤灯识，清梦惟凭独鹤怜。如此正宜为世表，不蒙旌异为无钱。","dynasty":"明代","title":"亡内女兄徐氏哀挽"}
{"author":"龚诩","content":"我本林下人，城市少踪迹。有癖爱看山，时来坐磐石。","dynasty":"明代","title":"题小画二首其一"}
{"author":"龚诩","content":"久别故人邀酌杯，趁潮遥自海滨回。风吹芦叶响如雨，浪打船头声似雷。友病尚淹劳梦想，诗成未稳费敲推。候门稚子正相望，极目马鞍金碧堆。","dynasty":"明代","title":"归自海上"}
{"author":"龚诩","content":"草座麻衣苜蓿盘，虽贫未足害清欢。阶前嫩草抽书带，溪上新篁长钓竿。陶亮日从亲旧乐，庞公独遗子孙安。闭门著得书盈箧，未许旁人得借看。","dynasty":"明代","title":"漫兴"}
{"author":"龚诩","content":"岁寒群木总凋零，爱尔亭亭色愈青。谁信道人心似铁，小窗相对澹忘形。","dynasty":"明代","title":"庭松"}
{"author":"龚诩","content":"狂澜万仞涌银山，坐见倾危瞬息间。舟子惯施侥倖术，满张风幔意如閒。","dynasty":"明代","title":"杂咏"}
{"author":"龚诩","content":"九日江皋秋向深，农家刈穫苦多阴。谁知此日祈晴意，即是前时得雨心。野鸟正呼泥滑滑，途人方叹水涔涔。何当尽扫顽云翳，独使阳乌普照临。","dynasty":"明代","title":"秋日苦雨"}
{"author":"龚诩","content":"群峰叠叠水滔滔，跋涉都忘旧日劳。唯有不平常记得，每因感触便长号。","dynasty":"明代","title":"有感"}
{"author":"龚诩","content":"忆昔经营始，年华已觉衰。众人皆笑晚，独我不嫌迟。橘记移根处，梅思种核时。竹松培得所，桃李值随宜。夏恐蒿莱没，冬忧霜霰欺。备乾深积水，防践密编篱。不惮挥锄倦，宁知抱瓮疲。愿为经久计，耻作苟安期。已见花盈树，行看子满枝。乃知功既至，自有效相随。助也徒为害，忘之亦可悲。","dynasty":"明代","title":"种园有感"}
{"author":"龚诩","content":"身系雕笼翠羽摧，故山千里梦中回。如何性识誇灵慧，不悟能言是祸媒。","dynasty":"明代","title":"鹦鹉"}
{"author":"龚诩","content":"买得如梭一叶舟，水云深处伴閒鸥。从今洗却双尘足，不向京华谒贵游。","dynasty":"明代","title":"濯足图"}
{"author":"龚诩","content":"夜来觅棹返东庄，遥望东庄道路长。书画满船风与月，蒹葭两岸露为霜。荒鸡远唱如人哭，潮水东归似客忙。更念田家勤苦甚，晨炊灯火已煌煌。","dynasty":"明代","title":"夜归东庄"}
{"author":"龚诩","content":"杨城湖口暂经过，沽酒无钱可奈何。白水煮鱼嫌味淡，湿薪炊饭苦烟多。落帆且入三叉港，脱险方离万顷波。东望小桥烟柳外，喜闻渔父一声歌。","dynasty":"明代","title":"舟中有作"}
{"author":"龚诩","content":"胜境森森古木齐，孤禽曾借一枝栖。重来何处寻知己，不是湄溪即印溪。","dynasty":"明代","title":"重到湄溪廷悦求诗爰题二绝其一"}
{"author":"龚诩","content":"东峰境界无尘土，华扁未寒前日盟。茶话偶来留坐久，功名顿觉等閒轻。春风秋月副吟赏，夜鹤晓猿无怨声。主人焚香读经罢，多少青莲南海情。","dynasty":"明代","title":"题东峰庵为王庭美赋"}
{"author":"龚诩","content":"潮挟兼旬雨，登时水横流。鲤从床下跃，鸥向枕前浮。措手知无地，将何望有秋。野翁如杜老，日夜为民忧。","dynasty":"明代","title":"民风"}
{"author":"龚诩","content":"风狗风狗名为猘，舌吐涎流尾垂曳。狂奔迅走不知归，恶势横行无所忌。行人万一为渠齧，失疗死亡知必至。乡村城市一经过，谁不丁宁戒回避。白日都忘恋主心，黑夜全无防盗意。必当为人击死弃中流，帷盖终无可埋地。","dynasty":"明代","title":"风狗行"}
{"author":"龚诩","content":"爱尔幽亭俯碧溪，扶疏古木与云齐。凉阴满地日停午，掩卷无言听鸟啼。","dynasty":"明代","title":"夏木垂阴图"}
{"author":"龚诩","content":"买得如梭一叶舟，水云深处伴閒鸥。从今洗却双尘足，不向京华谒贵游。","dynasty":"明代","title":"濯足图"}
{"author":"龚诩","content":"碧水涵秋空，幽花映奇树。茅亭四面开，是侬钓游处。","dynasty":"明代","title":"陈蒙允德东庄八景其二秋水亭"}
{"author":"龚诩","content":"孤舟夜泊吴塘渡，两岸秋风响荻花。宁海驿潮开画舫，古娄城戍咽悲笳。雨声一夜不离枕，客虑万条都在家。甫睡又成怀友梦，远随征雁过南沙。","dynasty":"明代","title":"吴塘夜泊怀屈季恒"}
{"author":"龚诩","content":"岁寒群木总凋零，爱尔亭亭色愈青。谁信道人心似铁，小窗相对澹忘形。","dynasty":"明代","title":"庭松"}
{"author":"龚诩","content":"一自娄城别醉颠，嫦娥不记几回圆。放舟久负青龙约，对镜空悲白发年。既贺晚成扬子宅，不图先着祖生鞭。肯来逸老庵中话，当问髯狂借酒钱。","dynasty":"明代","title":"寄张文翔"}
{"author":"龚诩","content":"好处非关竹外斜，自缘能向雪中华。若随桃李争春色，纵有清香未足誇。","dynasty":"明代","title":"梅花其一"}
{"author":"龚诩","content":"冰雪姿容铁石肠，毅然孤立拒风霜。高情却怕行人折，不放横枝易出墙。","dynasty":"明代","title":"梅花其二"}
{"author":"龚诩","content":"主翁久作黄泉客，后事无闻继者谁。奇石总为他有物，翠萍空涸旧存池。野花蜂蝶春游处，荒草牛羊晓牧时。念昔经营良不易，山灵应笑世人痴。","dynasty":"明代","title":"马鞍山下陈氏故园"}
{"author":"龚诩","content":"相逢莫叹二毛侵，共喜羁禽返故林。因与对床谈往事，不知击节起长吟。簪缨已果平生愿，桑梓今全夙昔心。好约明春真率会，看花酌酒更弹琴。","dynasty":"明代","title":"和安止归田"}
{"author":"龚诩","content":"井上梧飘一叶秋，天边复见火西流。炎威乍熄人皆喜，寒气方来我独忧。及早好修江上屋，趁时宜补箧中裘。却怜儿辈疏狂甚，携酒方登赏月楼。","dynasty":"明代","title":"秋兴二首其一"}
{"author":"龚诩","content":"自叹微躯一羽轻，去留无定似游僧。病随春草年年长，愁逐秋潮夜夜增。定省久违思老母，心胸日塞念良朋。何时得泛归吴棹，重读父书亲夜灯。","dynasty":"明代","title":"述怀一首"}
{"author":"龚诩","content":"雪随风力乱飞扬，道上行人冻欲僵。却笑老奴如便了，鼻随清涕尺馀长。","dynasty":"明代","title":"过芝塘将谒马字昌断冈道中二首其二"}
{"author":"龚诩","content":"顾我容颜今老大，忆君兄弟更辛酸。别来十载又廿载，历尽千难与万难。舟楫几遭风浪险，竹松多受雪霜寒。武陵桥上今宵月，千里相思不忍看。","dynasty":"明代","title":"寄淮安杜可久可平兄弟"}
{"author":"龚诩","content":"古木昼阴阴，山高流水深。翠苔磐石上，谁识坐来心。","dynasty":"明代","title":"题画小景"}
{"author":"龚诩","content":"冰雪姿容铁石肠，毅然孤立拒风霜。高情却怕行人折，不放横枝易出墙。","dynasty":"明代","title":"梅花其二"}
{"author":"龚诩","content":"苍壁倚空如削铁，一带寒泉喷飞雪。只疑天上漏银河，万古千秋流不竭。若有人兮清且狂，平生泉石存膏盲。科头箕踞玩不已，尘虑一洗无毫芒。老我飘萧同野鹤，税驾每怀山水乐。愿得相从杖履间，濯缨濯足随清浊。","dynasty":"明代","title":"观泉图"}
{"author":"龚诩","content":"草庵新结傍清溪，种得梅花与屋齐。结实未图调鼎鼐，岁寒聊取作诗题。","dynasty":"明代","title":"田园杂兴其五"}
{"author":"龚诩","content":"翼然亭子面江开，亭下危矶锁碧苔。日日老翁来此钓，见潮西去见潮回。","dynasty":"明代","title":"题画"}
{"author":"龚诩","content":"辛苦寒窗理旧编，不知黑发变华颠。壮心日就如灰冷，瘦骨年来似石坚。诗句偶成还自和，酒杯得趣与谁传。功名事业君休问，都付青春美少年。","dynasty":"明代","title":"漫兴"}
{"author":"龚诩","content":"井上梧飘一叶秋，天边复见火西流。炎威乍熄人皆喜，寒气方来我独忧。及早好修江上屋，趁时宜补箧中裘。却怜儿辈疏狂甚，携酒方登赏月楼。","dynasty":"明代","title":"秋兴二首其一"}
{"author":"龚诩","content":"眼底年华次第过，此身未老鬓先皤。形容憔悴已如此，事业蹉跎将柰何。德薄敢辞知己少，患深转觉一身多。秋风忽起江东兴，谩托莼鲈发浩歌。","dynasty":"明代","title":"秋兴二首其二"}
{"author":"龚诩","content":"白沙翠竹净无尘，岁晚栖迟寂寞滨。小艇系门轻似叶，鲜鳞出水白如银。儿童笑语能留客，鸥鹭分飞不避人。我亦未除山水癖，载书愿结米家邻。","dynasty":"明代","title":"季仲怡江上閒居"}
{"author":"龚诩","content":"草座麻衣苜蓿盘，虽贫未足害清欢。阶前嫩草抽书带，溪上新篁长钓竿。陶亮日从亲旧乐，庞公独遗子孙安。闭门著得书盈箧，未许旁人得借看。","dynasty":"明代","title":"漫兴"}
{"author":"龚诩","content":"知君素抱岁寒心，晚结茅茨向竹林。书幌色侵苍霭重，钓船阴锁绿云深。溪山李白三杯酒，风月嵇康一曲琴。自欲杖藜时直造，囊中恨乏买邻金。","dynasty":"明代","title":"竹林深处为九我赋"}
{"author":"龚诩","content":"问山屹立几何年，阅历应从太古前。岩穴晦明迟旦暮，松萝浓淡任云烟。昨看猿鸟迎新客，今见狐狸卧旧阡。自信命非金石固，不劳重费戴符钱。","dynasty":"明代","title":"九我欲买山结室以赠赋诗却之"}
{"author":"龚诩","content":"自叹微躯一羽轻，去留无定似游僧。病随春草年年长，愁逐秋潮夜夜增。定省久违思老母，心胸日塞念良朋。何时得泛归吴棹，重读父书亲夜灯。","dynasty":"明代","title":"述怀一首"}
{"author":"龚诩","content":"月冷霜悽夜未终，偶然相见梦魂中。从容尚说平生话，清瘦还如旧日容。生死固知难再会，幽明何幸得重逢。觉来无语空垂泪，恨煞穿云晓寺钟。","dynasty":"明代","title":"丙申九月十六夜寓琴川客馆梦亡徐氏女兄"}
{"author":"龚诩","content":"湖海归来味道腴，甘心寂寞卧衡庐。玉堂金马无新梦，竹几芸窗有旧书。方寸净圆秋月似，一身閒逸野鸥如。岁寒老我思三益，正恨离群久索居。","dynasty":"明代","title":"寄俞处士"}
{"author":"龚诩","content":"湖海闻名已有年，欲求识面苦无缘。每于笔底观秋意，已信胸中有渭川。万萚起雷思老可，一枝垂露想坡仙。草堂久矣无颜色，愿乞飘萧数叶烟。","dynasty":"明代","title":"寄写竹金端石"}
{"author":"龚诩","content":"春雪初消柳尚疏，行人挥涕问前途。忘忧已谢霜馀草，返哺空归月下乌。岁月无情双鬓老，乾坤有恨寸心孤。文情付与湄溪水，相送归舟过尚湖。","dynasty":"明代","title":"送张先生辞顺德馆西还"}
{"author":"龚诩","content":"嘴利体轻乘夜出，群鸣音响似雷同。不知血饱身肥后，性命悬人掌握中。","dynasty":"明代","title":"咏蚊"}
{"author":"龚诩","content":"东村二八张小姑，鬓发油油如漆乌。朝朝不惜五更起，对镜千梳并万梳。争似吾家阿奴秃，落落数竿删后竹。一生不费膏沐资，日出酣红睡方熟。君家有婢亦如此，何幸少年犹有齿。夜寒聊取代汤婆，殊胜当年玉川子。","dynasty":"明代","title":"秃奴诗戏寄沈诚学"}
{"author":"龚诩","content":"黄童白叟真吾徒，田园荒芜身自锄。不知黑发变华发，谁问今吾非故吾。时逢知己话半日，每对好山倾一壶。世间万事不足道，醉乡即是神仙都。","dynasty":"明代","title":"寄沈诚学"}
{"author":"龚诩","content":"明月清风境界宽，不栽凡卉只琅玕。庭除剩有三湘意，枕簟能无六月寒。时见啄苔来缟鹤，每惊拂石舞青鸾。故人诗画俱清绝，可得频过一借看。","dynasty":"明代","title":"题金耑居为陈羽伯画竹居图次张观复先生韵"}
{"author":"龚诩","content":"少小论交至老成，悲欢离合几关情。桑榆正拟同幽赏，书剑那知复此行。膝下苦违头白母，囊中况乏孔方兄。孤鸾别鹤愁无限，谩托瑶琴诉月明。","dynasty":"明代","title":"送袁兄宗鲁入京"}
{"author":"龚诩","content":"忆昔经营始，年华已觉衰。众人皆笑晚，独我不嫌迟。橘记移根处，梅思种核时。竹松培得所，桃李值随宜。夏恐蒿莱没，冬忧霜霰欺。备乾深积水，防践密编篱。不惮挥锄倦，宁知抱瓮疲。愿为经久计，耻作苟安期。已见花盈树，行看子满枝。乃知功既至，自有效相随。助也徒为害，忘之亦可悲。","dynasty":"明代","title":"种园有感"}
{"author":"龚诩","content":"邂逅相逢酒一樽，清风明月满柴门。长安道上尘如海，不到江南水竹村。","dynasty":"明代","title":"题写竹赠陈九我其二"}
{"author":"龚诩","content":"涂松市上漆溪滨，多少嗷嗷丐乞人。不道孤舟风雪里，老夫亦是一饥民。","dynasty":"明代","title":"民风绝句寄叶给事其二"}
{"author":"龚诩","content":"幸接芳邻并早孤，如鱼同队长东吴。余岂远作逋逃客，公已高登贵显途。故里菊松三径在，归舟囊橐一钱无。澄思七十年前旧，泪眼何曾为老枯。","dynasty":"明代","title":"陈安止孟东挽诗"}
{"author":"龚诩","content":"知君素抱岁寒心，晚结茅茨向竹林。书幌色侵苍霭重，钓船阴锁绿云深。溪山李白三杯酒，风月嵇康一曲琴。自欲杖藜时直造，囊中恨乏买邻金。","dynasty":"明代","title":"竹林深处为九我赋"}
{"author":"龚诩","content":"厚味何如淡味长，充庖不羡大官羊。老妻昨夜挑新菜，酿得黄齑满瓮香。","dynasty":"明代","title":"田园杂兴其四"}
{"author":"龚诩","content":"一肩行李惟书剑，北上神州道路长。迤𨓦渡沂遵鲁望，迢遥仰岳辨齐疆。濛濛欲雨春云重，郁郁凌霄晚岱苍。便好举身登绝顶，晓看红日浴扶桑。","dynasty":"明代","title":"送冯翼夫广文先生分题得鲁桥瞻岱"}
{"author":"龚诩","content":"翌生写梅不写迹，不用胭脂唯用墨。乃知铁石岁寒心，妆点何须事颜色。君不见牝牡骊黄付等閒，无盐应笑西施白。","dynasty":"明代","title":"题阿翌写墨梅"}
{"author":"龚诩","content":"郎官归自丝纶阁，醉向高堂写林薄。修篁挺挺石苍苍，细雨濛濛烟漠漠。坐令咫尺见千里，信尔胸中有丘壑。南野老人真好奇，举酒属客要题诗。座中英彦六七辈，文彩照耀光陆离。文雄画妙两绝作，悦目洗心良可乐。吁嗟老我驽钝姿，浪迹江湖久沦落。迩来谬据西斋裀，知己岁寒欣有托。清风明月幸平分，时得吟观伴孤鹤。","dynasty":"明代","title":"题朱舍人画南轩放鹤轩壁墨竹"}
{"author":"龚诩","content":"岁寒群木总凋零，爱尔亭亭色愈青。谁信道人心似铁，小窗相对澹忘形。","dynasty":"明代","title":"庭松"}
{"author":"龚诩","content":"惯经岩下朔风寒，青子才成已带酸。正味不谐时俗口，未经沾舌已眉攒。","dynasty":"明代","title":"梅实"}
{"author":"龚诩","content":"山中无俗事，林下有閒人。我亦无媒者，归来愿卜邻。","dynasty":"明代","title":"题小画二首其二"}
{"author":"龚诩","content":"东吴南越久暌离，凶闻传来尚可疑。一死果符沈海梦，此生无复到家时。季方忽动元方哭，管仲空怜鲍叔知。最是数行题壁字，一番吟咏一伤悲。","dynasty":"明代","title":"屈季恒挽诗"}
{"author":"龚诩","content":"问山屹立几何年，阅历应从太古前。岩穴晦明迟旦暮，松萝浓淡任云烟。昨看猿鸟迎新客，今见狐狸卧旧阡。自信命非金石固，不劳重费戴符钱。","dynasty":"明代","title":"九我欲买山结室以赠赋诗却之"}
{"author":"龚诩","content":"昔年幸获叨文会，今日那知死别离。我辈正怀瞻北斗，先生何忽跨南箕。济人谁施囊中药，传世空遗箧里诗。道路行人尽流涕，况予深荷叔牙知。","dynasty":"明代","title":"张观复先生哀挽二首其一"}
{"author":"龚诩","content":"先生德业超流俗，远近咸推君子儒。蜀郡未消司马渴，彭城已发范增疽。虽无好爵书华表，却有芳名照海喁。今日九泉归葬处，涧声呜咽助欷歔。","dynasty":"明代","title":"张观复先生哀挽二首其二"}
{"author":"龚诩","content":"岁晚归耕学老农，无拘无束甚从容。诗朋酒侣时时会，牧竖渔郎处处逢。风月每酣清昼梦，尘埃不涴绿苔封。有时醉顾山妻笑，我欲唱歌卿和侬。","dynasty":"明代","title":"杂兴"}
{"author":"龚诩","content":"论心未尽又分襟，唱彻离歌酒漫斟。杖履数陪寻往迹，乡关无那促归心。枫林晚映烟光薄，江水秋涵雁影深。他日相思隔吴越，便风须寄短长吟。","dynasty":"明代","title":"送罗孟维归越中兼柬陈正庵"}
{"author":"龚诩","content":"九日江皋秋向深，农家刈穫苦多阴。谁知此日祈晴意，即是前时得雨心。野鸟正呼泥滑滑，途人方叹水涔涔。何当尽扫顽云翳，独使阳乌普照临。","dynasty":"明代","title":"秋日苦雨"}
{"author":"龚诩","content":"亭亭独立秀穹林，得地何愁枳棘侵。老节定经千岁久，直根应透九原深。尘埃不染怜渠貌，风雪难移信此心。却怪祖龙封爵污，不平时作怒涛音。","dynasty":"明代","title":"咏松"}
{"author":"龚诩","content":"朝来玉阜向芝川，暮转娄城百里悬。僮识我心宁悼苦，马知人意不须鞭。青青陇麦迷残照，霭霭江村锁夕烟。甫到淮云星月烂，扣门惊破老僧禅。","dynasty":"明代","title":"夜宿淮云寺二首似用上人其一"}
{"author":"龚诩","content":"偶来借榻淮云寺，爱尔禅房事事清。烟穗绕屏香渐爇，雪花浮鼎茗新烹。萝窗有月还生白，檐铎无风或自鸣。他日远寻莲社约，也须沽酒慰渊明。","dynasty":"明代","title":"夜宿淮云寺二首似用上人其二"}
{"author":"龚诩","content":"耕耘虽苦非为苦，贫贱堪忧未足忧。老妇一生甘食藿，稚孙十岁解骑牛。官租已毕知无事，邻社相邀庆有秋。绝胜眼中金与紫，施施难免乞墦羞。","dynasty":"明代","title":"农乐轩为陆安道赋"}
{"author":"龚诩","content":"赵公二子美无度，双桂名轩拟弟兄。已信结根同得地，更怜交叶总含清。肯随桃李争颜色，要与松篁一性情。笑煞田家紫荆树，却从憔悴复重荣。","dynasty":"明代","title":"赵氏双桂轩"}
{"author":"龚诩","content":"双丸递走疾如梭，老色骎骎可奈何。白发尽从愁里得，青春都向客中过。壮怀久息营为懒，往事难忘感慨多。珍重故人知我意，停云回首付悲歌。","dynasty":"明代","title":"寄怀袁兄"}
{"author":"龚诩","content":"古娄樽酒忆相违，瞬息那知往事非。生死可怜客易别，交游转觉老成稀。谪仙此日骑鲸去，丁令何年化鹤归。老眼一泓怀旧泪，随风散作雨霏霏。","dynasty":"明代","title":"郭公辅挽诗"}
{"author":"龚诩","content":"情亲酒旨复肴佳，又煮蒙山石上茶。黄菊剩开如有意，青山无价似容赊。狂歌感旧声逾激，醉笔题诗字半斜。归卧草堂成一觉，已无魂梦到京华。","dynasty":"明代","title":"和寓庵登山韵"}
{"author":"龚诩","content":"最爱南园风致好，不妨日造两三回。漫烧玉版供茶椀，旋网银梭荐酒杯。清兴岂因春去减，新诗不待雨来催。自怜南北东西客，可得长叨杖屡陪。","dynasty":"明代","title":"游南园"}
{"author":"龚诩","content":"平生不到半塘寺，今夕方来借榻眠。水绿山青尘外境，风清月白雨馀天。穹碑三复知前事，废业重兴忆老禅。珍重觉师能继武，不教松桧减云烟。","dynasty":"明代","title":"宿姑苏半塘寺赠觉师"}
{"author":"龚诩","content":"长思远道正绵绵，南北暌离思惨然。明月照人千里共，愁云迷目万山连。恨孤慈母衡门倚，痛念难兄白日眠。我亦为君知所戒，唯凭一嘿免招愆。","dynasty":"明代","title":"和张文翔在独石见寄"}
{"author":"龚诩","content":"春雪初消柳尚疏，行人挥涕问前途。忘忧已谢霜馀草，返哺空归月下乌。岁月无情双鬓老，乾坤有恨寸心孤。文情付与湄溪水，相送归舟过尚湖。","dynasty":"明代","title":"送张先生辞顺德馆西还"}
{"author":"龚诩","content":"一身南北劳奔走，不觉眼中三月残。水流花去送春色，风挟雨来生晚寒。缺食小民方困苦，忧时野老正辛酸。聊成短述歌时事，或备风谣得采观。","dynasty":"明代","title":"归自琴川春暮偶成"}
{"author":"龚诩","content":"印溪源委远而深，溪上书堂隐竹林。日究周情并孔思，时鸣点瑟与回琴。千之自得为师道，申国能全爱子心。举世不知慈大小，惟图厚积满籯金。","dynasty":"明代","title":"陈氏印溪书堂"}
{"author":"龚诩","content":"一自娄城别醉颠，嫦娥不记几回圆。放舟久负青龙约，对镜空悲白发年。既贺晚成扬子宅，不图先着祖生鞭。肯来逸老庵中话，当问髯狂借酒钱。","dynasty":"明代","title":"寄张文翔"}
{"author":"龚诩","content":"清风明月小虞滨，鹤发萧萧一老身。自信胸中无一事，得居林下作閒人。无钱无粟未妨乐，有酒有书谁道贫。满野閒花并野草，无非都是自家春。","dynasty":"明代","title":"移家小虞浦上二首其一"}
{"author":"龚诩","content":"岁晚移家寂寞滨，茅庵一个仅容身。昔为风月旧交友，今作溪山新主人。白发被肩浑忘老，清霜到骨不知贫。年来学得邵康节，拍拍满怀都是春。","dynasty":"明代","title":"移家小虞浦上二首其二"}
{"author":"龚诩","content":"夜来觅棹返东庄，遥望东庄道路长。书画满船风与月，蒹葭两岸露为霜。荒鸡远唱如人哭，潮水东归似客忙。更念田家勤苦甚，晨炊灯火已煌煌。","dynasty":"明代","title":"夜归东庄"}
{"author":"龚诩","content":"久别故人邀酌杯，趁潮遥自海滨回。风吹芦叶响如雨，浪打船头声似雷。友病尚淹劳梦想，诗成未稳费敲推。候门稚子正相望，极目马鞍金碧堆。","dynasty":"明代","title":"归自海上"}
{"author":"龚诩","content":"扁舟夜泊千墩浦，耳内都无鸡犬声。到处试从村老问，无人不颂宰官清。一年秋赋相将毕，两月春田次第耕。恻隐愿加时赈给，莫劳安抚问民情。","dynasty":"明代","title":"千墩夜泊上郑明府"}
{"author":"龚诩","content":"幸接芳邻并早孤，如鱼同队长东吴。余岂远作逋逃客，公已高登贵显途。故里菊松三径在，归舟囊橐一钱无。澄思七十年前旧，泪眼何曾为老枯。","dynasty":"明代","title":"陈安止孟东挽诗"}
{"author":"龚诩","content":"疫疠饥荒相继作，乡民千万死无辜。浮尸暴骨处处有，束薪斗粟家家无。只缘后政异前政，致得今吴非昔吴。寄语长民当自责，莫将天数厚相诬。","dynasty":"明代","title":"甲戌民风近体寄叶给事八首其一"}
{"author":"龚诩","content":"昨过任溪南北村，百家能得几家存。春秋旦暮常愁饿，父母妻孥半病瘟。荇粉磨成连浊土，榆皮剥尽到深根。相逢无复人形状，两颊何曾断泪痕。","dynasty":"明代","title":"甲戌民风近体寄叶给事八首其二"}
{"author":"龚诩","content":"釜可生鱼甑有尘，此言今日始知真。极贫只为无恒业，大患皆因为有身。顾义耻随偷作伴，惜名乐与死为邻。西风昨夜催寒信，冻杀街头多少人。","dynasty":"明代","title":"甲戌民风近体寄叶给事八首其三"}
{"author":"龚诩","content":"赋得田家苦楚吟，一番歌咏一伤心。妻孥命贱等黄土，薪米价高同白金。四隅常有盗贼警，百里寂无鸡犬音。相逢父老聚头哭，泪滴洪波到底深。","dynasty":"明代","title":"甲戌民风近体寄叶给事八首其四"}
{"author":"龚诩","content":"自怜须鬓白如银，不道今年遇此迍。数亩薄田俱付水，百般老病尽随身。念渠漂泊无家者，与我同为失所民。终夜忧吟声不绝，半因忧已半忧人。","dynasty":"明代","title":"甲戌民风近体寄叶给事八首其五"}
{"author":"龚诩","content":"一经水旱便流离，风景萧条思惨悽。到处唤春空有鸟，连村报晓寂无鸡。颓垣废井荒芜宅，垢面蓬头瘦损妻。更有社公同寂寞，年来不复享豚蹄。","dynasty":"明代","title":"甲戌民风近体寄叶给事八首其六"}
{"author":"龚诩","content":"骤雨狂风日夕并，海涛奔涌势如城。一朝稻付深渊没，不复人从大道行。官府乏储难画策，田家无计可求生。老夫亦是沟中瘠，莫怪歌声似哭声。","dynasty":"明代","title":"甲戌民风近体寄叶给事八首其七"}
{"author":"龚诩","content":"田畴不见见江湖，烟火人家大半无。薄熟岂能周晚岁，实徵安得副官租。豸冠素解矜民瘼，奏牍终能达帝都。昨日喜闻停免政，不忧鞭挞烂皮肤。","dynasty":"明代","title":"甲戌民风近体寄叶给事八首其八"}
{"author":"龚诩","content":"细雨弄晴三月天，故人辞我归芝川。墙头燕子语留客，溪上柳花飞扑船。小姬拍案调新曲，野老挥毫书大篇。最是落红如惜别，随风点点堕樽前。","dynasty":"明代","title":"送郁老友归芝塘"}
{"author":"龚诩","content":"江上春风拂柳丝，画船挝鼓送君时。壮行赖有诗盈轴，𢬵醉何辞酒满卮。风月自今劳远梦，溪山从此起遐思。交情别意知多少，惟有青山剩得知。","dynasty":"明代","title":"春江别意图送友人"}
{"author":"龚诩","content":"廿载流光快掷梭，虞卿宅畔重经过。白头野老都成鬼，红粉村娃总作婆。官赋孰如今日重，人家不似旧时多。夕阳野草花桥路，不觉徘徊发浩歌。","dynasty":"明代","title":"过虞家宅"}
{"author":"龚诩","content":"春雨初晴春日暄，行人话别水西轩。一壶易尽辞吴酒，万里难留适越辕。壮志岂愁南海障，寸心惟念北堂萱。客中情绪多伤感，莫向潇湘夜听猿。","dynasty":"明代","title":"送王公亮之桂林"}
{"author":"龚诩","content":"顾我容颜今老大，忆君兄弟更辛酸。别来十载又廿载，历尽千难与万难。舟楫几遭风浪险，竹松多受雪霜寒。武陵桥上今宵月，千里相思不忍看。","dynasty":"明代","title":"寄淮安杜可久可平兄弟"}
{"author":"龚诩","content":"东峰境界无尘土，华扁未寒前日盟。茶话偶来留坐久，功名顿觉等閒轻。春风秋月副吟赏，夜鹤晓猿无怨声。主人焚香读经罢，多少青莲南海情。","dynasty":"明代","title":"题东峰庵为王庭美赋"}
{"author":"龚诩","content":"短发被肩霜雪如，怡然自乐易安居。不图时誉贫辞富，岂谓来生老读书。无愧自然成快活，多财未必见赢馀。眼中役役蜗蝇辈，过眼浮华总是虚。","dynasty":"明代","title":"自况"}
{"author":"龚诩","content":"携取旧书归旧隐，匆匆惜别意如何。自怜野老愚蒙甚，每荷先生启益多。客梦远悬亲冢树，乡心长忆尚湖波。自今良会知何日，翘首虞山付短歌。","dynasty":"明代","title":"送陈说庵先生归尚湖旧隐"}
{"author":"龚诩","content":"任水湾湾南北流，人家多住竹林幽。旧堤不见寻梅舫，遗趾空闻梦鹤楼。漠漠草莱将薄暮，离离禾黍已深秋。可怜当日欢娱地，不道今成满目愁。","dynasty":"明代","title":"过任阳有感"}
{"author":"龚诩","content":"卫公名德久传芳，祠宇荒凉付夕阳。地绝扫除多积藓，径通樵牧半无墙。不缘著绩薰穹壤，安得怀贤奠酒浆。流俗但能知谄媚，强将夫妇塑城隍。","dynasty":"明代","title":"前此承与中约同诸士友登玉峰吊祭宋先贤卫文节公祠有感"}
{"author":"龚诩","content":"康王宅畔旧比邻，樽酒相违二十春。俗态已翻千百样，故交今失几多人。一般有累丹心苦，闻是无儿白发新。若遇便风如见忆，鲤书无惜寄归频。","dynasty":"明代","title":"寄淮安陆仲孚"}
{"author":"龚诩","content":"江上一壶新熟酒，担头数卷圣贤书。也知无计留归棹，未卜何时过草庐。子弟匆匆方惜别，烟波渺渺正愁予。到家暇日遥相忆，尚为先生候鲤鱼。","dynasty":"明代","title":"送陆德深归河阳"}
{"author":"龚诩","content":"十载西斋瞬息过，不堪双鬓已成皤。每惊春雁添归兴，常见秋风发棹歌。久客何君知我厚，暂违怜我望君多。匆匆莫讶轻分手，争柰娄云入梦何。","dynasty":"明代","title":"别沈克懋"}
{"author":"龚诩","content":"多君积学富才贤，文采风流属少年。拙句每成劳属和，苦心无诉赖相怜。离樽忍醉江头酒，别鹤愁闻月下弦。岁晚有情如见忆，雪中当泛子猷船。","dynasty":"明代","title":"别俞景明"}
{"author":"龚诩","content":"四十馀年吾道穷，一身南北又西东。家山杳杳徒劳梦，事业茫茫总付空。自谓此情唯吾有，岂知今日与君同。题诗不尽相思意，目送悠悠泛海篷。","dynasty":"明代","title":"和屈季恒写怀韵因以饯之"}
{"author":"龚诩","content":"相逢莫叹二毛侵，共喜羁禽返故林。因与对床谈往事，不知击节起长吟。簪缨已果平生愿，桑梓今全夙昔心。好约明春真率会，看花酌酒更弹琴。","dynasty":"明代","title":"和安止归田"}
{"author":"龚诩","content":"孤舟夜泊吴塘渡，两岸秋风响荻花。宁海驿潮开画舫，古娄城戍咽悲笳。雨声一夜不离枕，客虑万条都在家。甫睡又成怀友梦，远随征雁过南沙。","dynasty":"明代","title":"吴塘夜泊怀屈季恒"}
{"author":"龚诩","content":"独步出城光景暮，村居处处起炊烟。团圆未见月离海，历落已看星在天。别墅牛羊归逐逐，远汀凫雁下翩翩。茅茨一点青灯在，知是老妻犹未眠。","dynasty":"明代","title":"晚自昆城归北郊别墅"}
{"author":"龚诩","content":"匆匆岁月去如流，又见凉风起荻洲。眼底故人年未暮，就中唯我鬓先秋。壶觞漫托耆英会，山水宁辞烂漫游。闻道北庄饶胜槩，宦情得似野情否。","dynasty":"明代","title":"和安止秋日见寻"}
{"author":"龚诩","content":"少小论交至老成，悲欢离合几关情。桑榆正拟同幽赏，书剑那知复此行。膝下苦违头白母，囊中况乏孔方兄。孤鸾别鹤愁无限，谩托瑶琴诉月明。","dynasty":"明代","title":"送袁兄宗鲁入京"}
{"author":"龚诩","content":"狂风日烈迷尘道，不奈为灾旱魃何。病草渴心思化雨，涸鳞翘首望恩波。湫潭灵物空为祷，田野农夫彊作歌。若个解伸探月手，烦君为我挽银河。","dynasty":"明代","title":"苦旱"}
{"author":"龚诩","content":"明月清风境界宽，不栽凡卉只琅玕。庭除剩有三湘意，枕簟能无六月寒。时见啄苔来缟鹤，每惊拂石舞青鸾。故人诗画俱清绝，可得频过一借看。","dynasty":"明代","title":"题金耑居为陈羽伯画竹居图次张观复先生韵"}
{"author":"龚诩","content":"幽居景物自清妍，入眼经心事事便。暑气渐消秋近候，凉风欲动雨馀天。庭除千叶舒红槿，盆盎双头吐白莲。更有芭蕉尤可爱，最宜濡墨写长篇。","dynasty":"明代","title":"閒居即事"}
{"author":"龚诩","content":"风满孤篷雨洒窗，故人同载下娄江。绿畴南北连千亩，白鸟高低去一双。浊酒任斟那计数，野歌随意不论腔。纪行岂是无新作，正愧曹鄫浅陋邦。","dynasty":"明代","title":"与袁葛二兄泛舟至娄东"}
{"author":"龚诩","content":"极目滔滔水横流，不分高垄及低畴。往来客子嗟无路，刈穫农夫恨乏舟。爨下鲤鱼闻拨刺，枕边鸥鹭见沈浮。官家不信民风苦，方拟腾书贺有秋。","dynasty":"明代","title":"田家苦楚吟"}
{"author":"龚诩","content":"事亲常欲使亲安，羡子能行世所难。既失形声求视听，更于服食谨暄寒。设令贻辱牲牢养，争似无忧菽水欢。棠棣有诗昭古训，更须同气好相看。","dynasty":"明代","title":"宁亲堂为阙是赋"}
{"author":"陈俊卿","content":"共乐堂前花木深，登临当暑豁尘襟。红垂荔子千家熟，翠拥筼筜十亩阴。老退已寻居士服，清欢时伴醉翁吟。凭栏四望丰年稼，差尉平生忧国心。","dynasty":"宋代","title":"共乐堂"}
{"author":"陈俊卿","content":"双阙门高袭庆余，相望再世拥轺车。清名益重先君子，远俗争看行秘书。医国十全姑小试，蠹民五瘴想先除。炎州莫作经年计，狗监传闻诵子虚。","dynasty":"宋代","title":"寄林子方"}
{"author":"陈俊卿","content":"农事春郊闵雨时，乞灵奔走宝公祠。炉中沉水才三祝，天外油云已四垂。蔌蔌通宵茅屋冷，青青破晓麦田滋。更祈三日滂然泽，大作丰年遍海涯。","dynasty":"宋代","title":"蒋山谢雨"}
{"author":"陈俊卿","content":"吾方蹈孔孟，未暇师粲可。","dynasty":"宋代","title":"句"}
{"author":"陈俊卿","content":"病深老迫宜归去，莫作留侯范蠡看。","dynasty":"宋代","title":"句"}
{"author":"陈俊卿","content":"经旬把擘言犹在，昨日题诗墨尚新。清晓访君呼不起，寝门一恸泪沾巾。","dynasty":"宋代","title":"哭林艾轩"}
{"author":"陈俊卿","content":"天地秘绝景，雅属幽人居。卜筑俯清流，旷然心目舒。岂惟水澄碧，山色佳有余。凉风左右来，竹柏相扶疏。亭中何所有，缥囊万卷书。亭外何所有，青蒲映红蕖。客来何所为，高论唐虞初。文字共发越，琴槊一以娱。冬寒饱霜蟹，秋思多鲈鱼。良田自种秫，酒瓮春浮蛆。无事时痛饮，有时还荷锄。试问田家乐，田家此乐无。","dynasty":"宋代","title":"林元美司户耕乐亭"}
{"author":"陈俊卿","content":"兴来文字三杯酒，老去生涯万卷书。遗汝子孙清白在，不须厦屋太渠渠。","dynasty":"宋代","title":"示二子"}
{"author":"陈俊卿","content":"流水三间屋，明公半席分。帝尝招此老，天未丧斯文。人去留青竹，山空锁白云。升堂时想像，金石恍然闻。","dynasty":"宋代","title":"修史堂"}
{"author":"陈俊卿","content":"走笔题诗问起居，近来导引复何如。从教两鬓霜无数，却要三田为有余。示病想同摩诘病，读书还著子云书。梅霖十日宜高爽，试共登楼一豁舒。","dynasty":"宋代","title":"游虎丘岩偶题壁韵叶因分字联句赠林谦之"}
{"author":"陈俊卿","content":"出为岭峤澄清使，归作甘泉侍从臣。百担有书行李重，千金无产橐中贫。经旬把臂言犹在，昨日题诗墨尚新。清晓访君呼不起，寝门一恸泪沾巾。","dynasty":"宋代","title":"哭林艾轩"}
{"author":"范杲","content":"西游久不得师书，睹物相思展篆图。情厚未忘莲社约，分深曾伴橘洲居。青云作阵宜长卧，白酒资吟莫破除。见说近来挥彩笔，字皆飞动有功夫。","dynasty":"宋代","title":"寄宣议大师英公"}
{"author":"范杲","content":"千里版图来浙右，一声金鼓下河东。","dynasty":"宋代","title":"句"}
{"author":"林玉衡","content":"梅花雪月本三清，雪白梅香月更明。夜半忽登楼上望，不知何处是瑶京。","dynasty":"明代","title":"小楼咏雪月口占"}
{"author":"陈圭","content":"忧国愿时平，思乡爱短程。麻衣霜后薄，烽火夜深明。蓐食催宵发，山行趁晓晴。春晖常在目，寸草若为情。","dynasty":"明代","title":"思平闻惊书怀"}
{"author":"陈圭","content":"昔年曾握手，今日喜重逢。樽酒论交旧，篇诗入兴浓。长途淹骏骥，稚子识人龙。待聘吾儒事，斯文岂遂穷。","dynasty":"明代","title":"赠张彪秀才"}
{"author":"陈圭","content":"野寺依高柳，春流入乱畦。山门初下马，丛薄乍闻鸡。古柏枝全屈，新蒲叶半齐。老僧迟客久，携手上招提。","dynasty":"明代","title":"同陆月岩游十里庄喜太监寺"}
{"author":"陈圭","content":"寺古径偏曲，僧稀山更幽。昙花如笑客，瑶草不知秋。风细炉烟袅，云开塔影浮。虎溪何处是，吾欲问踪由。","dynasty":"明代","title":"西林寺"}
{"author":"陈圭","content":"不见高人久，含情日倚楼。雕龙思绪论，吐凤忆风流。笔底三江泻，胸中万宝褒。何当击舟楫，一过白沙洲。","dynasty":"明代","title":"山中小搆姚宝山以诗见贺依答六首其一"}
{"author":"陈圭","content":"气屈双龙剑，才微五凤楼。振衣登绝巘，濯足俯长流。杖履应谁共，诗书祇自褒。已成遗侣鹤，寂寞宿沙洲。","dynasty":"明代","title":"山中小搆姚宝山以诗见贺依答六首其二"}
{"author":"陈圭","content":"昔与君同学，如登百尺楼。文诠超上乘，声价重时流。志气三秋吐，英雄万国褒。愿言皆脱颖，携手上瀛洲。","dynasty":"明代","title":"山中小搆姚宝山以诗见贺依答六首其三"}
{"author":"陈圭","content":"聆言尘外性，爱此山中楼。种菊开三径，藏书杂九流。田家酒初熟，邻叟日相褒。风雨前溪恶，移船入萩洲。","dynasty":"明代","title":"山中小搆姚宝山以诗见贺依答六首其四"}
{"author":"陈圭","content":"江水通幽涧，山云覆小楼。渔樵堪混迹，天地与同流。日夕牛羊下，秋风禾麦褒。野人争席罢，鸥鸟满前洲。","dynasty":"明代","title":"山中小搆姚宝山以诗见贺依答六首其五"}
{"author":"陈圭","content":"山中读礼暇，时复一登楼。意懒云俱寂，心閒水自流。禽鱼随在适，鹿豕伴人褒。徙倚听渔父，长歌过故洲。","dynasty":"明代","title":"山中小搆姚宝山以诗见贺依答六首其六"}
{"author":"陈圭","content":"两腋翛翛生羽翰，朗吟飞上百寻关。高声直欲呼阊阖，回首翻惊出世寰。守吏迎人趋道左，仙翁烧药卧云间。官程无奈东征急，一路清风过大安。","dynasty":"明代","title":"过大关"}
{"author":"陈圭","content":"一曲溪头上小航，九峰祠下仰清光。典谟训诰一家传，礼乐文章四叶芳。吾道渊源从此溯，圣门正脉属谁当。瓣香端拜抠衣去，又向前川谒紫阳。","dynasty":"明代","title":"谒九峰书院"}
{"author":"陈圭","content":"古寺幽深一径通，落花流水小桥东。松巢老鹤三千丈，云绕仙坛十二重。我欲息机聊同榻，僧归无语但闻钟。从今识得桃源洞，暇日还来觅旧踪。","dynasty":"明代","title":"宿双石寺其一"}
{"author":"陈圭","content":"遥从天上领春回，特向山中访衲来。一径通幽花木胜，两山高耸石门开。松声萧瑟风生榻，梧影扶苏月满阶。去去苍生悬望久，莫教猿鹤误惊猜。","dynasty":"明代","title":"宿双石寺其二"}
{"author":"陈圭","content":"谁将奇字问扬雄，司马凌云赋未工。一夜秋堂成夙契，百年萍海聚浮踪。论交莫厌家风薄，涉世翻惊俗态浓。归去逢人如问讯，病夫心事寄冥鸿。","dynasty":"明代","title":"答程内翰年兄"}
{"author":"陈圭","content":"临皋道上停骖处，佛子冈头话别时。聚散浮踪悲海梗，屈伸吾道任天机。一杯醽醁金樽尽，万里云霄玉舄飞。宇宙事多皆分内，江湖廊庙更何期。","dynasty":"明代","title":"佛子冈别松溪年兄程诗有佛子冈头之句赋此奉和"}
{"author":"陈圭","content":"山川自昔因人重，此地惟今我始游。愈上高峰愈奇胜，不登绝顶不教休。云浮阴洞疑无际，人倚青天欲尽头。独立苍茫看元化，遥瞻北极是神州。","dynasty":"明代","title":"游那射山"}
{"author":"陈圭","content":"第一峰头纵大观，千岩万壑品题间。卜居拟入烟霞洞，设险还依虎豹关。未暇罗浮寻石室，不须勾漏觅金丹。何年整顿乾坤了，决计携家入此山。","dynasty":"明代","title":"游六王山"}
{"author":"陈圭","content":"簇簇琅玕翼翼亭，江山千载重斯名。岁寒有节凌霄汉，昼静无尘到几屏。摘寔尚堪供凤食，开窗时复听莺鸣。主人若欲添风月，快剑还须斩数茎。","dynasty":"明代","title":"竹亭"}
{"author":"陈圭","content":"长安陌上走红尘，杨子江头问去津。满目莺花春欲尽，孤篷灯火夜常分。堪怜萍梗真无定，唯爱芝兰久不闻。此别应须各努力，中原麟凤网罗频。","dynasty":"明代","title":"觐回德化与钟省庵年兄酌别二首其一"}
{"author":"陈圭","content":"金陵佳气郁葱葱，太守堂前乐事浓。紫阁黄扉春色好，白鱼青笋晓盘充。孔庭诗礼今重对，武邑弦歌即此风。别后诗篇须寄我，秋来霄汉有飞鸿。","dynasty":"明代","title":"觐回德化与钟省庵年兄酌别二首其二"}
{"author":"陈圭","content":"幕府春风坐几年，宦情如水只依然。无人不道功曹好，主诺欣逢太守贤。魏阙重沾新雨露，故园休恋旧云烟。须知宓子弹琴暇，时上江楼望尔船。","dynasty":"明代","title":"寄陈幕府二首其一"}
{"author":"陈圭","content":"一骑红尘万里同，五更金阙听鸣钟。太丘令长亦不恶，南郡功曹岂易逢。后会莫教悬榻久，先归应是惜花浓。兴来欲举山阴棹，水满春江月满空。","dynasty":"明代","title":"寄陈幕府二首其二"}
{"author":"陈圭","content":"画省人龙今复离，都门惆怅酒醒时。简书郑重遥怜尔，云树苍茫更忆谁。雨露九千凭彩笔，风云万里脱尘缁。江南到处饶芳草，寄向归鸿慰所思。","dynasty":"明代","title":"送李中嵩江南审录"}
{"author":"陈圭","content":"白云仙客下青齐，满目风烟路欲迷。关吏望尘迎鼓吹，山僧烧茗款招提。孤舟野水人难渡，芳草斜阳马自嘶。潭畔行吟春日晚，满庭高树几乌栖。","dynasty":"明代","title":"太清河阻渡正觉寺偶成"}
{"author":"陈圭","content":"百尺崖头观瀑布，泠泠飞雪洒晴空。深山六月白虹见，哨壁三更银汉通。直奔到海何曾住，欲上寻源不可穷。救旱为霖浑易事，定须龙起此波中。","dynasty":"明代","title":"沂山瀑布泉"}
{"author":"陈圭","content":"海上三山知有无，壮游聊访此仙都。眼穷扶木疑萍梗，身入松萝意画图。石室烟消丹灶冷，洞门云锁鹤田芜。东风未尽登临兴，山下斜阳鸟乱呼。","dynasty":"明代","title":"宁海州烟霞洞"}
{"author":"陈圭","content":"岱宗秋日气高寒，绝顶西风自整冠。岩畔进香何处客，山巅封禅几时坛。眼空寰海三千界，路入青冥十八盘。薄暮故人劳载酒，翠微银烛整馀欢。","dynasty":"明代","title":"九月一日登泰山"}
{"author":"陈圭","content":"寿酒频倾年复年，金章紫绶色长鲜。安期火枣秋初熟，方朔蟠桃晚更圆。丛菊霜清芳气袭，甘棠风静颂声传。蹇予下榻劳青眼，为赋南山松柏篇。","dynasty":"明代","title":"贺潢涧公九月十六初度"}
{"author":"陈圭","content":"南极空闻主寿昌，西池之说亦荒唐。争如二老乾坤并，共羡双雏霄汉翔。花县早曾分禄养，杏园今复以名扬。貤封有典须看取，锦轴辉煌御墨香。","dynasty":"明代","title":"题双寿卷"}
{"author":"陈圭","content":"煖入江梅气渐匀，典衣沽酒醉生辰。周南留滞嗟司马，谷口栖迟愧子真。白发慈颜频入梦，青云仙侣故相亲。风前肠断清扬远，忽枉瑶华浣渴尘。","dynasty":"明代","title":"腊月诞日李五林寄诗和韵奉答"}
{"author":"陈圭","content":"都门樽酒凌清晓，泮水芹香忆少年。万里烟霞双望眼，九秋风雨一归船。悬知宦况青毡上，且托乡书白雁前。独羡儒官偏意气，朝游南粤暮游燕。","dynasty":"明代","title":"送乡人陈竹园"}
{"author":"陈圭","content":"春风万里辰阳道，落日孤舟楚水濆。草色连天迷极目，雁声冲雨怨离群。鳣堂旧识三台象，龙剑新开百鍊文。把酒都门无限意，赠君惟有五溪云。","dynasty":"明代","title":"送杨贰厓之任辰州司训"}
{"author":"陈圭","content":"霜后丛林秋气深，天边斜日映峰阴。十年宦海嗟陈迹，一夜禅房净客心。爱菊欲辞陶令印，赏桃空洒阮郎襟。山灵似解羁栖意，鹤唳猿啼月色沉。","dynasty":"明代","title":"宿东林寺"}
{"author":"陈圭","content":"岭外温和二月赊，东皇助巧染精华。清风吹遍池中水，化日烘开野外花。酒旆斜悬三五市，笑颜可敌百千家。升平处处歌尧德，解绶归来日未斜。","dynasty":"明代","title":"归田二首其一"}
{"author":"陈圭","content":"少壮登朝志已酬，似从天上下岣嵝。新供细泻疑堆玉，间步芳池任钓钩。一笑功名花鸟外，半生诗酒雁峰头。清狂似有神仙分，留伴山翁物外游。","dynasty":"明代","title":"归田二首其二"}
{"author":"陈圭","content":"放艇珠江未老违，聊携三五赏春晖。柳间撑出花间转，笑里来时醉里归。红锦丛中尘务远，白头交外故人稀。乘时正好寻真乐，风橹逍遥载月辉。","dynasty":"明代","title":"放艇"}
{"author":"陈圭","content":"待月荒庐夜不扃，半天风雨更凄清。孤踪自觉多悲况，皓魄相知亦世情。赤壁羽仙还入梦，山阴夜雪已寒盟。今宵握手同看处，顿觉秋光分外生。","dynasty":"明代","title":"中秋姚宝山有约不遂次日见过"}
{"author":"陈圭","content":"暂辍清朝鹓鹭班，稍分微禄买青山。非关猿鹤多情绪，难得渔樵识面颜。绕洞浮云春霭霭，灌园流水夜潺潺。谢安宁为苍生起，嘱咐白云好闭关。","dynasty":"明代","title":"高材山"}
{"author":"陈圭","content":"王子人中豪，经史富怀抱。壮岁游京师，予见恨不早。盍簪虽云初，一晤已倾倒。归哉益勉旃，勿愧梧山老。","dynasty":"明代","title":"都门送王君静斋归里"}
{"author":"陈圭","content":"腾身飞鸟上，天影四围看。人语响空碧，江心生暮寒。云开三楚地，风扫五溪蛮。岁晏应闻捷，斜阳同倚栏。","dynasty":"清代","title":"登拱极楼"}
{"author":"陈圭","content":"天风吹我上崔嵬，花拥肩舆一径开。仙岭白云晴似絮，官陂春水绿于苔。高人恰听莺声去，好客才从鸟道来。吟倚夕阳亲剥啄，古香飞出乱书堆。","dynasty":"清代","title":"官坡访刘居士"}
{"author":"陈圭","content":"写松须纵笔，撑突见高节。兹谁老秃为，精色入砚铁。岂伊风轮过，忽施鬼斧截。虬髯半盘云，鹤盖全偃雪。屃赑元气缩，礌砢苍烟结。硕体百尺围，厚地一丈裂。猿猱枝上攫，貔虎根下抉。女萝不敢附，仙脂自可啜。独存正直操，老互风霜阅。雷雨时砰訇，鞭电欻闪掣。孤危世所忌，拥肿匠乃劣。和峤善养晦，陶潜讵藏拙。翛然三径中，腰脊肯一折。不露颠末材，斯真栋梁杰。画手蓄此意，偶向尺缣泄。静者乃得之，迎晞叹奇绝。","dynasty":"清代","title":"半截松为李𨧪岩居士作"}
{"author":"陈锡嘏","content":"谁领高秋意，当头片月看。碧空云自淡，金掌露初漙。柝起街声静，砧鸣夜色寒。清辉应万里，不独照长安。","dynasty":"清代","title":"赋得长安一片月"}
{"author":"陈锡嘏","content":"马蹄经岁踏京华，忽逐征鸿去路赊。何物关心归思急，孤山开遍早梅花。","dynasty":"清代","title":"送汤西崖归西泠"}
{"author":"蔡环黼","content":"琉璃宝地清于玉，掩映檀栾数科竹。乍道寻香檐卜林，忽疑驻屐筼筜谷。闻昔名闺管道升，唱随琴瑟住吴兴。奁中翰藻文人似，腕下丹青哲匠能。玉湖晴彩流香陌，钟磬无声梵王宅。鹿苑间停金犊车，龙宫新垩银泥壁。天女持花散道场，徘徊揄狄兴逾长。随身自有珊瑚架，侍婢还携翡翠床。净土无尘更莹拭，铜台砚发淋漓墨。攘腕经时阁笔看，错刀叶叶生鲜碧。东竿写罢又西筠，雨箨风梢骨力均。妙真兼胜苏居士，变化能无梅道人。贝树祇林共终古，一片苍烟满庭庑。琅玕影外石玲珑，残沈曾传松雪补。今古帷房第一俦，晶宫毕世足风流。仲姬应惜龙孙节，写向空门特地愁。","dynasty":"清代","title":"天圣寺壁管夫人画竹"}
{"author":"蔡环黼","content":"秋气清可娱，幽岩涤襟腑。夕阳催客行，归栖得洞府。人意近上皇，山境入太古。摘菜兰蕙丛，剪笋琅玕坞。世味不到山，芳菰香彻釜。凉月侵卧内，捣药闻禽语。曾食仙鼎丹，常年于此处。夜则鸣丁当，昼乃晦毛羽。仿佛青云人，文采不自诩。忽焉谷风号，如潮涌江浦。窗棂影动摇，知有林中虎。云昔晋郭文，乘骑不相忤。不同城市中，见者罗患苦。俄听金竹坪，曙色声钟鼓。起寻无骨箬，微霜白平圃。吾愿此终焉，不必鸾鹤伍。何为山中人，翻思游远所。","dynasty":"清代","title":"洞霄宫其一"}
{"author":"蔡环黼","content":"维宋设宫观，有使有提举。其制虽戾经，养贤丰禄糈。所以殿阁臣，引疾自华膴。南渡建炎中，内祠比京府。洞霄典物隆，主者皆宰辅。牧心作志书，惜未偻指数。后遂弗深考，漫列《朱子》主。校官祀《春秋》，徒然荐笾俎。遗献竟久湮，靡文此进俯。往者竹垞翁，翻史详为谱。姓名及爵里，因年分次序。百一十四人，历历可披簿。其中多名流，遗徽映岩户。应据曝书亭，作为邓志补。否且锓诸木，悬诸两庭庑。庶几垂不刊，来者目共睹。毋虚道院游，于是可道古。","dynasty":"清代","title":"洞霄宫其二"}
{"author":"崔何","content":"伫立增远意，中峰见孤云。溶溶傍危石，片片宜夕曛。渐向群木尽，残飞更氤氲。","dynasty":"唐代","title":"东峰亭各赋一物得岭上云"}
{"author":"崔何","content":"绝景西溪寺，连延近郭山。高深清扃外，行止翠微间。江澈烟尘静，川源草树闲。中丞健步到，柱史捷书还。一战清戎越，三吴变险艰。功名麟阁上，得咏入秦关。","dynasty":"唐代","title":"喜陆侍御破石埭草寇东峰亭赋诗"}
{"author":"超净","content":"枝柯挺秀势参天，耐雪经霜不记年。试部当初谁种得，翛然一鹤古巢边。","dynasty":"清代","title":"洞庵杂咏"}
{"author":"方君遇","content":"春被雨禁持。伤心事、仿佛去年时。记芳径暮归，褪妆微醉，暗帏先寝，闻笑佯痴。回首别离容易过，杨柳又依依。红烛怨歌，鬓花零落，青绫牵梦，屏影参差。桃源今何在，刘郎去，应念瘦损香肌。误约夜阑，从前怪我多疑。但怕收残泪，对人徐语，指弹新恨，推户潜窥。还是恹恹病也，无计怜伊。","dynasty":"宋代","title":"风流子"}
{"author":"方君遇","content":"是有命焉非幸致，不知我者谓何求。","dynasty":"宋代","title":"句"}
{"author":"陈端","content":"永日厌驰驱，于焉此游息。苔径匝清溪，松廊连峭壁。经声出远林，泉响逗幽石。长啸倚茂松，钟残景方夕。","dynasty":"明代","title":"夏日游龙山寺"}
{"author":"陈端","content":"云母光笼玉楮温，得来元自剡溪澒。清涵天姥峰头雪，润带金庭谷口云。九万未充王内史，百番聊赠杜参军。从知醉里纵横墨，不到羊欣白练裙。","dynasty":"明代","title":"以剡笺寄赠陈待诏"}
{"author":"高希贤","content":"西望仍烽火，还山苦未能。贫驱儿学吏，病鍊我成僧。风月清双袖，须眉白一镫。吟秋诗草拙，翻累故人誊。","dynasty":"清代","title":"即事感怀"}
{"author":"鲍防","content":"乾元发生春为宗，盛德在木斗建东。东方岁星大明宫，南山喜气摇晴空。望云五等舞万玉，献寿一声出千峰。文昌随彩礼乐正，太平下直旌旗红。师旷应律调黄钟，王良运策调时龙。玄冥无事归朔土，青帝放身入朱宫。九韶九变五声里，四方四友一身中。天何言哉乐无穷，广成彭祖为三公。野臣潜随击壤老，日下鼓腹歌可封。","dynasty":"唐代","tags":"早朝","title":"元日早朝行"}
{"author":"鲍防","content":"前月月明夜，美人同远光。清尘一以间，今夕坐相忘。风落芙蓉露，疑馀绣被香。","dynasty":"唐代","title":"秋暮忆中秋夜与王璠侍御赏月，因怆远离聊以奉寄"}
{"author":"鲍防","content":"汉家海内承平久，万国戎王皆稽首。天马常衔苜蓿花，胡人岁献葡萄酒。五月荔枝初破颜，朝离象郡夕函关。雁飞不到桂阳岭，马走先过林邑山。甘泉御果垂仙阁，日暮无人香自落。远物皆重近皆轻，鸡虽有德不如鹤。","dynasty":"唐代","title":"杂感"}
{"author":"鲍防","content":"平原门下十馀人，独受恩多未杀身。每叹陆家兄弟少，更怜杨氏子孙贫。柴门岂断施行马，鲁酒那堪醉近臣。赖有军中遗令在，犹将谈笑对风尘。","dynasty":"唐代","title":"送薛补阙入朝（一作鲍溶诗）"}
{"author":"鲍防","content":"人日春风绽早梅，谢家兄弟看花来。吴姬对酒歌千曲，秦女留人酒百杯。丝柳向空轻婉转，玉山看日渐裴回。流光易去欢难得，莫厌频频上此台。","dynasty":"唐代","title":"人日陪宣州范中丞…范侍御传真宴东峰亭（一作鲍溶诗）"}
{"author":"鲍防","content":"世间禊事风流处，镜里云山若画屏。今日会稽王内史，好将宾客醉兰亭。","dynasty":"唐代","title":"上巳寄孟中丞（一作鲍溶诗）"}
{"author":"鲍防","content":"忆长安，二月时，玄鸟初至禖祠。百啭宫莺绣羽，千条御柳黄丝。更有曲江胜地，此来寒食佳期。","dynasty":"唐代","title":"忆长安。二月"}
{"author":"鲍防","content":"江南孟春天，荇叶大如钱。白雪装梅树，青袍似葑田。","dynasty":"唐代","title":"状江南。孟春"}
{"author":"陈絅","content":"露冷莲塘水叶枯，秋风枝上鹡鸰孤。急难弟兄俱分散，水落沙寒日又晡。","dynasty":"明代","title":"鹡鸰图"}
{"author":"陈絅","content":"五湖烟水绿生波，一叶扁舟鼓枻歌。遥想故园戎马后，千章乔木已无多。","dynasty":"明代","title":"题扇其一"}
{"author":"陈絅","content":"秋风吹上老渔船，莼叶鲈鱼味自便。对此云山无限好，不须图画入凌烟。","dynasty":"明代","title":"题扇其二"}
{"author":"陆凯","content":"折花逢驿使，寄与陇头人。(折花一作：折梅)江南无所有，聊赠一枝春。","dynasty":"南北朝","tags":"古诗三百首，梅花，友情","title":"赠范晔诗"}
{"author":"陆凯","content":"折花逢驿使，寄与陇头人。江南无所有，聊寄一枝春。","dynasty":"南北朝","title":"赠范晔"}
{"author":"柳宗元","content":"　　从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。(珮通：佩)　　潭中鱼可百许头，皆若空游无所依。日光下澈，影布石上，佁然不动；俶尔远逝，往来翕忽。似与游者相乐。(下澈一作：下彻)　　潭西南而望，斗折蛇行，明灭可见。其岸势犬牙差互，不可知其源。　　坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。　　同游者：吴武陵，龚古，余弟宗玄。隶而从者，崔氏二小生：曰恕己，曰奉壹。","dynasty":"唐代","tags":"初中文言文，纪游，写景，孤独，忧伤","title":"小石潭记"}
{"author":"柳宗元","content":"千山鸟飞绝，万径人踪灭。孤舟蓑笠翁，独钓寒江雪。","dynasty":"唐代","tags":"唐诗三百首，写景，冬天，写雪，山水，写鸟，早教古诗100首","title":"江雪"}
{"author":"柳宗元","content":"　　永州之野产异蛇：黑质而白章，触草木尽死；以啮人，无御之者。然得而腊之以为饵，可以已大风、挛踠、瘘疠，去死肌，杀三虫。其始太医以王命聚之，岁赋其二。募有能捕之者，当其租入。永之人争奔走焉。　　有蒋氏者，专其利三世矣。问之，则曰：“吾祖死于是，吾父死于是，今吾嗣为之十二年，几死者数矣。”言之貌若甚戚者。余悲之，且曰：“若毒之乎？余将告于莅事者，更若役，复若赋，则何如？”蒋氏大戚，汪然出涕，曰：“君将哀而生之乎？则吾斯役之不幸，未若复吾赋不幸之甚也。向吾不为斯役，则久已病矣。自吾氏三世居是乡，积于今六十岁矣。而乡邻之生日蹙，殚其地之出，竭其庐之入。号呼而转徙，饥渴而顿踣。触风雨，犯寒暑，呼嘘毒疠，往往而死者，相藉也。曩与吾祖居者，今其室十无一焉。与吾父居者，今其室十无二三焉。与吾居十二年者，今其室十无四五焉。非死则徙尔，而吾以捕蛇独存。悍吏之来吾乡，叫嚣乎东西，隳突乎南北；哗然而骇者，虽鸡狗不得宁焉。吾恂恂而起，视其缶，而吾蛇尚存，则弛然而卧。谨食之，时而献焉。退而甘食其土之有，以尽吾齿。盖一岁之犯死者二焉，其余则熙熙而乐，岂若吾乡邻之旦旦有是哉。今虽死乎此，比吾乡邻之死则已后矣，又安敢毒耶？”　　余闻而愈悲，孔子曰：“苛政猛于虎也！”吾尝疑乎是，今以蒋氏观之，犹信。呜呼！孰知赋敛之毒有甚是蛇者乎！故为之说，以俟夫观人风者得焉。　　（饥渴而顿踣一作：饿渴）","dynasty":"唐代","tags":"古文观止，生活，赋税","title":"捕蛇者说"}
{"author":"柳宗元","content":"　　黔无驴，有好事者船载以入。至则无可用，放之山下。虎见之，庞然大物也，以为神，蔽林间窥之。稍出近之，慭慭然，莫相知。　　他日，驴一鸣，虎大骇，远遁；以为且噬己也，甚恐。然往来视之，觉无异能者；益习其声，又近出前后，终不敢搏。稍近，益狎，荡倚冲冒。驴不胜怒，蹄之。虎因喜，计之曰：“技止此耳！”因跳踉大?，断其喉，尽其肉，乃去。　　噫！形之庞也类有德，声之宏也类有能。向不出其技，虎虽猛，疑畏，卒不敢取。今若是焉，悲夫！","dynasty":"唐代","tags":"初中文言文，寓言，故事","title":"黔之驴"}
{"author":"柳宗元","content":"渔翁夜傍西岩宿，晓汲清湘燃楚竹。烟销日出不见人，欸乃一声山水绿。回看天际下中流，岩上无心云相逐。","dynasty":"唐代","tags":"唐诗三百首，山水，写人","title":"渔翁"}
{"author":"柳宗元","content":"　　自西山道口径北，逾黄茅岭而下，有二道：其一西出，寻之无所得；其一少北而东，不过四十丈，土断而川分，有积石横当其垠。其上为睥睨、梁欐之形，其旁出堡坞，有若门焉。窥之正黑，投以小石，洞然有水声，其响之激越，良久乃已。环之可上，望甚远，无土壤而生嘉树美箭，益奇而坚，其疏数偃仰，类智者所施设也。　　噫！吾疑造物者之有无久矣。及是，愈以为诚有。又怪其不为之中州，而列是夷狄，更千百年不得一售其伎，是固劳而无用。神者傥不宜如是，则其果无乎？或曰：“以慰夫贤而辱于此者。”或曰：“其气之灵，不为伟人,而独为是物，故楚之南少人而多石。”是二者，余未信之。","dynasty":"唐代","tags":"古文观止，山水，游记，咏物，抒怀","title":"小石城山记"}
{"author":"柳宗元","content":"海畔尖山似剑铓，秋来处处割愁肠。若为化得身千亿，散上峰头望故乡。","dynasty":"唐代","tags":"写山，思念","title":"与浩初上人同看山寄京华亲故"}
{"author":"柳宗元","content":"早梅发高树，迥映楚天碧。朔吹飘夜香，繁霜滋晓白。欲为万里赠，杳杳山水隔。寒英坐销落，何用慰远客。","dynasty":"唐代","tags":"咏物，梅花，抒怀","title":"早梅"}
{"author":"柳宗元","content":"　　郭橐驼，不知始何名。病偻，隆然伏行，有类橐驼者，故乡人号之“驼”。驼闻之，曰：“甚善。名我固当。”因舍其名，亦自谓橐驼云。　　其乡曰丰乐乡，在长安西。驼业种树，凡长安豪富人为观游及卖果者，皆争迎取养。视驼所种树，或移徙，无不活，且硕茂，早实以蕃。他植者虽窥伺效慕，莫能如也。　　有问之，对曰：“橐驼非能使木寿且孳也，能顺木之天，以致其性焉尔。凡植木之性，其本欲舒，其培欲平，其土欲故，其筑欲密。既然已，勿动勿虑，去不复顾。其莳也若子，其置也若弃，则其天者全而其性得矣。故吾不害其长而已，非有能硕茂之也；不抑耗其实而已，非有能早而蕃之也。他植者则不然，根拳而土易，其培之也，若不过焉则不及。苟有能反是者，则又爱之太恩，忧之太勤，旦视而暮抚，已去而复顾，甚者爪其肤以验其生枯，摇其本以观其疏密，而木之性日以离矣。虽曰爱之，其实害之；虽曰忧之，其实仇之，故不我若也。吾又何能为哉！”　　问者曰：“以子之道，移之官理，可乎？”驼曰：“我知种树而已，官理，非吾业也。然吾居乡，见长人者好烦其令，若甚怜焉，而卒以祸。旦暮吏来而呼曰：‘官命促尔耕，勖尔植，督尔获，早缫而绪，早织而缕，字而幼孩，遂而鸡豚。’鸣鼓而聚之，击木而召之。吾小人辍飧饔以劳吏者，且不得暇，又何以蕃吾生而安吾性耶？故病且怠。若是，则与吾业者其亦有类乎？”　　问者曰：“嘻，不亦善夫！吾问养树，得养人术。”传其事以为官戒。","dynasty":"唐代","tags":"古文观止，高中文言文，叙事，写人，传记","title":"种树郭橐驼传"}
{"author":"柳宗元","content":"　　自余为僇人，居是州，恒惴栗。其隟也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归；以为凡是州之山水有异态者，皆我有也，而未始知西山之怪特。　　今年九月二十八日，因坐法华西亭，望西山，始指异之。遂命仆人过湘江，缘染溪，斫榛莽，焚茅茷，穷山之高而止。攀援而登，箕踞而遨，则凡数州之土壤，皆在衽席之下。其高下之势，岈然洼然，若垤若穴，尺寸千里，攒蹙累积，莫得遁隐。萦青缭白，外与天际，四望如一。然后知是山之特立，不与培塿为类。悠悠乎与颢气俱，而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见，而犹不欲归。心凝形释，与万化冥合。然后知吾向之未始游，游于是乎始。故为之文以志。是岁，元和四年也。","dynasty":"唐代","tags":"初中文言文，游记，写景，抒怀，怀才不遇","title":"始得西山宴游记"}
{"author":"柳宗元","content":"弱植不盈尺，远意驻蓬赢。月寒空阶曙，幽梦彩云生。粪壤擢珠树，莓苔插琼英。芳根閟颜色，徂岁为谁荣。","dynasty":"唐代","tags":"咏物，抒怀，言志","title":"新植海石榴"}
{"author":"柳宗元","content":"白华鉴寒水，怡我适野情。前趋问长老，重复欣嘉名。蹇连易衰朽，方刚谢经菅。敢期齿杖赐？聊且移孤茎。丛萼中竞秀，分房处舒英。柔条乍反植，劲节常对生。循玩足忘疲，稍觉步武轻。安能事翦伐，持用资徒行。","dynasty":"唐代","tags":"植物","title":"植灵寿木"}
{"author":"柳宗元","content":"西陆动凉气，惊乌号北林。栖息岂殊性，集枯安可任。鸿鹄去不返，勾吴阻且深。徒嗟日沈湎，丸鼓骛奇音。东海久摇荡，南风已骎骎。坐使青天暮，小星愁太阴。众情嗜奸利，居货捐千金。危根一以振，齐斧来相寻。揽衣中夜起，感物涕盈襟。微霜众所践，谁念岁寒心。旭日照寒野，鸒斯起蒿莱。啁啾有馀乐，飞舞西陵隈。回风旦夕至，零叶委陈荄。所栖不足恃，鹰隼纵横来。","dynasty":"唐代","tags":"抒怀，感慨","title":"感遇二首"}
{"author":"柳宗元","content":"　　二十一日，宗元白：　　辱书云，欲相师。仆道不笃，业甚浅近，环顾其中，未见可师者。虽常好言论，为文章，甚不自是也。不意吾子自京师来蛮夷间，乃幸见取。仆自卜固无取，假令有取，亦不敢为人师。为众人师且不敢，况敢为吾子师乎？　　孟子称“人之患在好为人师”。由魏、晋氏以下，人益不事师。今之世，不闻有师，有辄哗笑之，以为狂人。独韩愈奋不顾流俗，犯笑侮，收召后学，作《师说》，因抗颜而为师。世果群怪聚骂，指目牵引，而增与为言辞。愈以是得狂名，居长安，炊不暇熟，又挈挈而东，如是者数矣。　　屈子赋曰：“邑犬群吠，吠所怪也。”仆往闻庸、蜀之南，恒雨少日，日出则犬吠，余以为过言。前六七年，仆来南，二年冬，幸大雪逾岭，被南越中数州。数州之犬，皆苍黄吠噬，狂走者累日，至无雪乃已，然后始信前所闻者。今韩愈既自以为蜀之日，而吾子又欲使吾为越之雪，不以病乎？非独见病，亦以病吾子。然雪与日岂有过哉？顾吠者犬耳！度今天下不吠者几人，而谁敢炫怪于群目，以召闹取怒乎？　　仆自谪过以来，益少志虑。居南中九年，增脚气病，渐不喜闹。岂可使呶呶者，早暮咈吾耳，骚吾心？则固僵仆烦愦，愈不可过矣。平居，望外遭齿舌不少，独欠为人师耳。　　抑又闻之，古者重冠礼，将以责成人之道，是圣人所尤用心者也。数百年来，人不复行。近有孙昌胤者，独发愤行之。既成礼，明日造朝，至外庭，荐笏，言于卿士曰：“某子冠毕。”应之者咸怃然。京兆尹郑叔则怫然，曳笏却立，曰：“何预我耶？”廷中皆大笑。天下不以非郑尹而快孙子，何哉独为所不为也。今之命师者大类此。　　吾子行厚而辞深，凡所作皆恢恢然有古人形貌；虽仆敢为师，亦何所增加也假而以仆年先吾子，闻道著书之日不後，诚欲往来言所闻，则仆固愿悉陈中所得者。吾子苟自择之，取某事，去某事，则可矣；若定是非以敎吾子，仆才不足，而又畏前所陈者，其为不敢也决矣。吾子前所欲见吾文，既悉以陈之，非以耀明於子，聊欲以观子气色，诚好恶如何也。今书来言者皆大过。吾子诚非佞誉诬谀之徒，直见爱甚故然耳!　　始吾幼且少，为文章，以辞为工。及长，乃知文者以明道，是固不苟为炳炳烺烺，务釆色，夸声音而以为能也。凡吾所陈，皆自谓近道，而不知道之果近乎？远乎？吾子好道而可吾文，或者其於道不远矣。故吾每为文章，未尝敢以轻心掉之，惧其剽而不留也；未尝敢以怠心易之，惧其弛而不严也；未尝敢以昏气出之，惧其昧没而杂也；未尝敢以矜气作之，惧其偃蹇而骄也。抑之欲其奥，扬之欲其明，疏之欲其通，廉之欲其节；激而发之欲其清，固而存之欲其重，此吾所以羽翼夫道也。本之《书》以求其质，本之《诗》以求其恒，本之《礼》以求其宜，本之《春秋》以求其断，本之《易》以求其动：此吾所以取道之原也。参之《谷梁氏》以厉其气，参之《孟》，《荀》以畅其支，参之《庄》，《老》以肆其端，参之《国语》以博其趣，参之《离骚》以致其幽，参之《太史公》以著其洁：此吾所以旁推交通，而以为之文也。凡若此者，果是耶，非耶？有取乎，抑其无取乎？吾子幸观焉，择焉，有余以告焉。苟亟来以广是道，子不有得焉，则我得矣，又何以师云尔哉？取其实而去其名，无招越、蜀吠，而为外廷所笑，则幸矣。宗元复白。","dynasty":"唐代","tags":"哲理，文学，书信","title":"答韦中立论师道书"}
{"author":"柳宗元","content":"皿虫化为疠，夷俗多所神。衔猜每腊毒，谋富不为仁。蔬果自远至，杯酒盈肆陈。言甘中必苦，何用知其真？华洁事外饰，尤病中州人。钱刀恐贾害，饥至益逡巡。窜伏常战栗，怀故逾悲辛。庶氏有嘉草，攻襘事久泯。炎帝垂灵编，言此殊足珍。崎驱乃有得，托以全余身。纷敷碧树阴，眄睐心所亲。","dynasty":"唐代","tags":"讽刺，言志，抒情","title":"种白蘘荷"}
{"author":"柳宗元","content":"九疑浚倾奔，临源委萦回。会合属空旷，泓澄停风雷。高馆轩霞表，危楼临山隈。兹辰始澄霁，纤云尽褰开。天秋日正中，水碧无尘埃。杳杳渔父吟，叫叫羁鸿哀。境胜岂不豫，虑分固难裁。升高欲自舒，弥使远念来。归流驶且广，泛舟绝沿洄。","dynasty":"唐代","tags":"山水，写景，抒情","title":"湘口馆潇湘二水所会"}
{"author":"柳宗元","content":"远师驺忌鼓鸣琴，去和南风惬舜心。从此他山千古重，殷勤曾是奉徽音。","dynasty":"唐代","title":"李西川荐琴石"}
{"author":"柳宗元","content":"铁山碎，大漠舒。二虏劲，连穹庐。背北海，专坤隅。岁来侵边，或傅于都。天子命元帅，奋其雄图。破定襄，降魁渠。穷竟窟宅，斥余吾。百蛮破胆，边氓苏。威武辉耀，明鬼区。利泽弥万祀，功不可逾。官臣拜手，惟帝之谟。","dynasty":"唐代","title":"乐府杂曲。鼓吹铙歌。铁山碎"}
{"author":"柳宗元","content":"客有故园思，潇湘生夜愁。病依居士室，梦绕羽人丘。味道怜知止，遗名得自求。壁空残月曙，门掩候虫秋。谬委双金重，难征杂佩酬。碧霄无枉路，徒此助离忧。","dynasty":"唐代","tags":"抒怀，愁思，离愁","title":"酬娄秀才寓居开元寺早秋月夜病中见寄"}
{"author":"柳宗元","content":"老僧道机熟，默语心皆寂。去岁别舂陵，沿流此投迹。室空无侍者，巾屦唯挂壁。一饭不愿馀，跏趺便终夕。风窗疏竹响，露井寒松滴。偶地即安居，满庭芳草积。","dynasty":"唐代","tags":"写人，生活","title":"赠江华长老"}
{"author":"柳宗元","content":"界围汇湘曲，青壁环澄流。悬泉粲成帘，罗注无时休。韵磬叩凝碧，锵锵彻岩幽。丹霞冠其巅，想像凌虚游。灵境不可状，鬼工谅难求。忽如朝玉皇，天冕垂前旒。楚臣昔南逐，有意仍丹丘。今我始北旋，新诏释缧囚。采真诚眷恋，许国无淹留。再来寄幽梦，遗贮催行舟。","dynasty":"唐代","tags":"写景，抒情，心情，喜悦","title":"界围岩水帘"}
{"author":"柳宗元","content":"信书成自误，经事渐知非。今日临岐别，何年待汝归。","dynasty":"唐代","title":"三赠刘员外"}
{"author":"柳宗元","content":"荒山秋日午，独上意悠悠。如何望乡处，西北是融州。","dynasty":"唐代","title":"登柳州峨山"}
{"author":"柳宗元","content":"交侣平生意最亲，衡阳往事似分身。袖中忽见三行字，拭泪相看是故人。","dynasty":"唐代","title":"段九秀才处见亡友吕衡州书迹"}
{"author":"柳宗元","content":"道安本儒士，颇擅弓剑名。二十游太行，暮闻号哭声。疾驱前致问，有叟垂华缨。言我故刺史，失职还西京。偶为群盗得，毫缕无馀赢。货财足非吝，二女皆娉婷。苍黄见驱逐，谁识死与生。便当此殒命，休复事晨征。一闻激高义，眦裂肝胆横。挂弓问所往，趫捷超峥嵘。见盗寒涧阴，罗列方忿争。一矢毙酋帅，馀党号且惊。麾令递束缚，纆索相拄撑。彼姝久褫魄，刃下俟诛刑。却立不亲授，谕以从父行。捃收自担肩，转道趋前程。夜发敲石火，山林如昼明。父子更抱持，涕血纷交零。顿首愿归货，纳女称舅甥。道安奋衣去，义重利固轻。师婚古所病，合姓非用兵。朅来事儒术，十载所能逞。慷慨张徐州，朱邸扬前旌。投躯获所愿，前马出王城。辕门立奇士，淮水秋风生。君侯既即世，麾下相欹倾。立孤抗王命，钟鼓四野鸣。横溃非所壅，逆节非所婴。举头自引刃，顾义谁顾形。烈士不忘死，所死在忠贞。咄嗟徇权子，翕习犹趋荣。我歌非悼死，所悼时世情。","dynasty":"唐代","title":"韦道安（道安尝佐张建封于徐州，及军乱而道安自杀）"}
{"author":"柳宗元","content":"祇树夕阳亭，共倾三昧酒。雾暗水连阶，月明花覆牖。莫厌樽前醉，相看未白首。","dynasty":"唐代","tags":"抒怀，愁苦","title":"法华寺西亭夜饮"}
{"author":"柳宗元","content":"几年封植爱芳丛，韵艳朱颜竟不同。从此休论上春事，看成古木对衰翁。","dynasty":"唐代","title":"始见白发题所植海石榴"}
{"author":"柳宗元","content":"瘴茅葺为宇，溽暑常侵肌。适有重膇疾，蒸郁宁所宜。东邻幸导我，树竹邀凉飔.欣然惬吾志，荷锸西岩垂。楚壤多怪石，垦凿力已疲。江风忽云暮，舆曳还相追。萧瑟过极浦，旖旎附幽墀。贞根期永固，贻尔寒泉滋。夜窗遂不掩，羽扇宁复持。清泠集浓露，枕簟凄已知。网虫依密叶，晓禽栖迥枝。岂伊纷嚣间，重以心虑怡。嘉尔亭亭质，自远弃幽期。不见野蔓草，蓊蔚有华姿。谅无凌寒色，岂与青山辞。","dynasty":"唐代","title":"茅檐下始栽竹"}
{"author":"柳宗元","content":"晚英值穷节，绿润含朱光。以兹正阳色，窈窕凌清霜。远物世所重，旅人心独伤。回晖眺林际，摵摵无遗芳。","dynasty":"唐代","tags":"咏物，抒情，愁绪","title":"红蕉"}
{"author":"柳宗元","content":"夙抱丘壑尚，率性恣游遨。中为吏役牵，十祀空悁劳。外曲徇尘辙，私心寄英髦。进乏廓庙器，退非乡曲豪。天命斯不易，鬼责将安逃。屯难果见凌，剥丧宜所遭。神明固浩浩，众口徒嗷嗷。投迹山水地，放情咏离骚。再怀曩岁期，容与驰轻舠.虚馆背山郭，前轩面江皋。重叠间浦溆，逦迤驱岩嶅。积翠浮澹滟，始疑负灵鳌。丛林留冲飙，石砾迎飞涛。旷朗天景霁，樵苏远相号。澄潭涌沉鸥，半壁跳悬猱。鹿鸣验食野，鱼乐知观濠。孤赏诚所悼，暂欣良足褒。留连俯棂槛，注我壶中醪。朵颐进芰实，擢手持蟹螯。炊稻视爨鼎，脍鲜闻操刀。野蔬盈倾筐，颇杂池沼芼.缅慕鼓枻翁，啸咏哺其糟。退想于陵子，三咽资李螬。斯道难为偕，沉忧安所韬。曲渚怨鸿鹄，环洲凋兰mL.暮景回西岑，北流逝滔滔。徘徊遂昏黑，远火明连艘。木落寒山静，江空秋月高。敛袂戒还徒，善游矜所操。趣浅戢长枻，乘深屏轻篙。旷望援深竿，哀歌叩鸣艚。中川恣超忽，漫若翔且翱。淹泊遂所止，野风自颾颾.涧急惊鳞奔，蹊荒饥兽嗥。入门守拘絷，凄戚增郁陶。慕士情未忘，怀人首徒搔。内顾乃无有，德輶甚鸿毛。名窃久自欺，食浮固云叨。问牛悲衅钟，说彘惊临牢。永遁刀笔吏，宁期簿书曹。中兴遂群物，裂壤分鞬櫜。岷凶既云捕，吴虏亦已鏖。捍御盛方虎，谟明富伊咎。披山穷木禾，驾海逾蟠桃。重来越裳雉，再返西旅獒。左右抗槐棘，纵横罗雁羔。三辟咸肆宥，众生均覆焘。安得奉皇灵，在宥解天弢.归诚慰松梓，陈力开蓬蒿。卜室有鄠杜，名田占沣涝。磻溪近余基，阿城连故濠。螟蛑愿亲燎，荼堇甘自薅。饥食期农耕，寒衣俟蚕缲。及骭足为温，满腹宁复饕。安将蒯及菅，谁慕粱与膏。弋林驱雀鷃，渔泽从鳅鱽。观象嘉素履，陈诗谢干旄。方托麋鹿群，敢同骐骥槽。处贱无溷浊，固穷匪淫慆。踉跄辞束缚，悦怿换煎熬。登年徒负版，兴役趋代鼛。目眩绝浑浑，耳喧息嘈嘈。兹焉毕馀命，富贵非吾曹。长沙哀纠纆，汉阴嗤桔槔。苟伸击壤情，机事息秋豪。海雾多蓊郁，越风饶腥臊。宁唯迫魑魅，所惧齐焄藨。知罃怀褚中，范叔恋绨袍。伊人不可期，慷慨徒忉忉。","dynasty":"唐代","title":"游南亭夜还叙志七十韵"}
{"author":"柳宗元","content":"海上朱樱赠所思，楼居况是望仙时。蓬莱羽客如相访，不是偷桃一小儿。","dynasty":"唐代","title":"摘樱桃赠元居士，时在望仙亭南楼与朱道士同处"}
{"author":"柳宗元","content":"觉来窗牖空，寥落雨声晓。良游怨迟暮，末事惊纷扰。为问经世心，古人难尽了。","dynasty":"唐代","tags":"写景，抒怀，壮志未酬，人生","title":"独觉"}
{"author":"柳宗元","content":"林邑山连瘴海秋，牂牁水向郡前流。劳君远问龙城地，正北三千到锦州。","dynasty":"唐代","title":"柳州寄京中亲故"}
{"author":"柳宗元","content":"拘情病幽郁，旷志寄高爽。愿言怀名缁，东峰旦夕仰。始欣云雨霁，尤悦草木长。道同有爱弟，披拂恣心赏。松谿窈窕入，石栈夤缘上。萝葛绵层甍，莓苔侵标榜。密林互对耸，绝壁俨双敞。堑峭出蒙笼，墟险临滉漾。稍疑地脉断，悠若天梯往。结构罩群崖，回环驱万象。小劫不逾瞬，大千若在掌。体空得化元，观有遗细想。喧烦困蠛蠓，跼蹐疲魍魉。寸进谅何营，寻直非所枉。探奇极遥瞩，穷妙閟清响。理会方在今，神开庶殊曩。兹游苟不嗣，浩气竟谁养。道异诚所希，名宾匪余仗。超摅藉外奖，俯默有内朗。鉴尔揖古风，终焉乃吾党。潜躯委缰锁，高步谢尘坱.蓄志徒为劳，追踪将焉仿。淹留值颓暮，眷恋睇遐壤。映日雁联轩，翻云波泱漭。殊风纷已萃，乡路悠且广。羁木畏漂浮，离旌倦摇荡。昔人叹违志，出处今已两。何用期所归，浮图有遗像。幽蹊不盈尺，虚室有函丈。微言信可传，申旦稽吾颡。","dynasty":"唐代","title":"法华寺石门精舍三十韵"}
{"author":"柳宗元","content":"闻道将雏向墨池，刘家还有异同词。如今试遣隈墙问，已道世人那得知。世上悠悠不识真，姜芽尽是捧心人。若道柳家无子弟，往年何事乞西宾。","dynasty":"唐代","title":"重赠二首"}
{"author":"柳宗元","content":"小学新翻墨沼波，羡君琼树散枝柯。左家弄玉唯娇女，空觉庭前鸟迹多。","dynasty":"唐代","title":"叠前"}
{"author":"柳宗元","content":"檐下疏篁十二茎，襄阳从事寄幽情。只应更使伶伦见，写尽雌雄双凤鸣。","dynasty":"唐代","title":"清水驿丛竹天水赵云余手种一十二茎"}
{"author":"柳宗元","content":"驱车方向阙，回首一临川。多垒非余耻，无谋终自怜。乱松知野寺，馀雪记山田。惆怅樵渔事，今还又落然。","dynasty":"唐代","title":"北还登汉阳北原题临川驿"}
{"author":"柳宗元","content":"水上鹄已去，亭中鸟又鸣。辞因使楚重，名为救齐成。荒垄遽千古，羽觞难再倾。刘伶今日意，异代是同声。","dynasty":"唐代","title":"善谑驿和刘梦得酹淳于先生"}
{"author":"柳宗元","content":"圣代提封尽海壖，狼荒犹得纪山川。华夷图上应初录，风土记中殊未传。椎髻老人难借问，黄茆深峒敢留连。南宫有意求遗俗，试检周书王会篇。","dynasty":"唐代","title":"南省转牒欲具江国图令尽通风俗故事"}
{"author":"柳宗元","content":"郡楼有遗唱，新和敌南金。境以道情得，人期幽梦寻。层轩隔炎暑，迥野恣窥临。凤去徽音续，芝焚芳意深。游鳞出陷浦，唳鹤绕仙岑。风起三湘浪，云生万里阴。宏规齐德宇，丽藻竞词林。静契分忧术，闲同迟客心。骅骝当远步，鶗鴂莫相侵。今日登高处，还闻梁父吟。","dynasty":"唐代","title":"奉和杨尚书郴州追和故李中书夏日登北楼…依本诗韵次用"}
{"author":"柳宗元","content":"远弃甘幽独，谁云值故人。好音怜铩羽，濡沫慰穷鳞。困志情惟旧，相知乐更新。浪游轻费日，醉舞讵伤春。风月欢宁间，星霜分益亲。已将名是患，还用道为邻。机事齐飘瓦，嫌猜比拾尘。高冠余肯赋，长铗子忘贫。晼晚惊移律，暌携忽此辰。开颜时不再，绊足去何因。海上销魂别，天边吊影身。只应西涧水，寂寞但垂纶。","dynasty":"唐代","title":"酬娄秀才将之淮南见赠之什（娄秀才，图南也）"}
{"author":"柳宗元","content":"弱岁游玄圃，先容幸弃瑕。名劳长者记，文许后生夸。鷃翼尝披隼，蓬心类倚麻。继酬天禄署，俱尉甸侯家。宪府初收迹，丹墀共拜嘉。分行参瑞兽，传点乱宫鸦。执简宁循枉，持书每去邪。鸾凤标魏阙，熊武负崇牙。辨色宜相顾，倾心自不哗。金炉仄流月，紫殿启晨霞。未竟迁乔乐，俄成失路嗟。还如渡辽水，更似谪长沙。别怨秦城暮，途穷越岭斜。讼庭闲枳棘，候吏逐麋麚。三载皇恩畅，千年圣历遐。朝宗延驾海，师役罢梁溠。京邑搜贞干，南宫步渥洼。世惟材是梓，人仰骥中骅。欻刺苗入地，仍逾赣石崖。礼容垂gb琫，戍备响錏鍜。宠即郎官旧，威从太守加。建旟翻鸷鸟，负弩绕文蛇。册府荣八命，中闱盛六珈。肯随胡质矫，方恶马融奢。褒德符新换，怀仁道并遮。俗嫌龙节晚，朝讶介圭赊。禹贡输苞匦，周官赋秉秅.雄风吞七泽，异产控三巴。即事观农稼，因时展物华。秋原被兰叶，春渚涨桃花。令肃军无扰，程悬市禁贳。不应虞竭泽，宁复叹栖苴。蹀躞驺先驾，笼铜鼓报衙。染毫东国素，濡印锦溪砂。货积舟难泊，人归山倍畬。吴歈工折柳，楚舞旧传芭。隐几松为曲，倾樽石作污。寒初荣橘柚，夏首荐枇杷。祀变荆巫祷，风移鲁妇髽。已闻施恺悌，还睹正奇邪。慕友惭连璧，言姻喜附葭。沉埋全死地，流落半生涯。入郡腰恒折，逢人手尽叉。敢辞亲耻污，唯恐长疵瘕。善幻迷冰火，齐谐笑柏涂。东门牛屡饭，中散虱空爬。逸戏看猿斗，殊音辨马挝。渚行狐作孽，林宿鸟为ff.同病忧能老，新声厉似姱。岂知千仞坠，只为一毫差。守道甘长绝，明心欲自gn.贮愁听夜雨，隔泪数残葩。枭族音常聒，豺群喙竞呀。岸芦翻毒蜃，谿竹斗狂犘。野鹜行看弋，江鱼或共叉。瘴氛恒积润，讹火亟生煆。耳静烦喧蚁，魂惊怯怒蛙。风枝散陈叶，霜蔓綖寒瓜。雾密前山桂，冰枯曲沼蕸。思乡比庄舄，遁世遇眭夸。渔舍茨荒草，村桥卧古槎。御寒衾用罽，挹水勺仍椰。窗蠹惟潜蝎，甍涎竞缀蜗。引泉开故窦，护药插新笆。树怪花因槲，虫怜目待虾。骤歌喉易嗄，饶醉鼻成齄。曳捶牵羸马，垂蓑牧艾豭.已看能类鳖，犹讶雉为鷨。谁采中原菽，徒巾下泽车。俚儿供苦笋，伧父馈酸楂。劝策扶危杖，邀持当酒茶。道流征短褐，禅客会袈裟。香饭舂菰米，珍蔬折五茄。方期饮甘露，更欲吸流霞。屋鼠从穿兀，林狙任攫拏。春衫裁白纻，朝帽挂乌纱。屡叹恢恢网，频摇肃肃罝.衰荣因蓂荚，盈缺几虾蟆。路识沟边柳，城闻陇上笳。共思捐佩处，千骑拥青緺。","dynasty":"唐代","title":"同刘二十八院长述旧言怀感时书事奉寄澧州…赠二君子"}
{"author":"柳宗元","content":"翠帷双卷出倾城，龙剑破匣霜月明。朱唇掩抑悄无声，金簧玉磬宫中生。下沉秋水激太清，天高地迥凝日晶，羽觞荡漾何事倾。","dynasty":"唐代","title":"舞曲歌辞。白纻歌"}
{"author":"柳宗元","content":"生死悠悠尔，一气聚散之。偶来纷喜怒，奄忽已复辞。为役孰贱辱？为贵非神奇。一朝纩息定，枯朽无妍蚩。生平勤皂枥，锉秣不告疲。既死给槥椟，葬之东山基。奈何值崩湍，荡析临路垂。髐然暴百骸，散乱不复支。从者幸告余，眷之涓然悲。猫虎获迎祭，犬马有盖帷。伫立唁尔魂，岂复识此为？畚锸载埋瘗，沟渎护其危。我心得所安，不谓尔有知。掩骼著春令，兹焉值其时。及物非吾事，聊且顾尔私。","dynasty":"唐代","tags":"同情，志向，愿望","title":"掩役夫张进骸"}
{"author":"柳宗元","content":"设色既成象，卿云示国都。九天开秘祉，百辟赞嘉谟。抱日依龙衮，非烟近御炉。高标连汗漫，迥望接虚无。裂素荣光发，舒华瑞色敷。恒将配尧德，垂庆代河图。","dynasty":"唐代","title":"省试观庆云图诗"}
{"author":"柳宗元","content":"燕有黄金台，远致望诸君。嗛嗛事强怨，三岁有奇勋。悠哉辟疆理，东海漫浮云。宁知世情异，嘉谷坐熇焚。致令委金石，谁顾蠢蠕群。风波欻潜构，遗恨意纷纭。岂不善图后，交私非所闻。为忠不顾内，晏子亦垂文。","dynasty":"唐代","title":"咏史"}
{"author":"柳宗元","content":"久为簪组束，幸此南夷谪。闲依农圃邻，偶似山林客。晓耕翻露草，夜榜响溪石。来往不逢人，长歌楚天碧。","dynasty":"唐代","title":"溪居"}
{"author":"柳宗元","content":"苞枿黑对矣，惟根之蟠。弥巴蔽荆，负南极以安。曰我旧梁氏，辑绥艰难。江汉之阻，都邑固以完。圣人作，神武用，有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王，定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。","dynasty":"唐代","title":"乐府杂曲·鼓吹铙歌·苞枿"}
{"author":"柳宗元","content":"苞枿矣i，惟恨之蟠。弥巴蔽荆，负南极以安。曰我旧梁氏，缉绥艰难。江汉之阻，都邑固以完。圣人作，神武用。有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王。定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。","dynasty":"唐代","title":"唐铙歌鼓吹曲十二篇·梁之余，保荆衡巴巫，"}
{"author":"柳宗元","content":"远弃甘幽独，谁云值故人。好音怜铩羽，濡沫慰穷鳞。困志情惟旧，相知乐更新。浪游轻费日，醉舞讵伤春。风月欢宁间，星霜分益亲。已将名是患，还用道为邻。机事齐飘瓦，嫌猜比拾尘。高冠余肯赋，长铗子忘贫。晚惊移律，暌携忽此辰。开颜时不再，绊足去何因。海上销魂别，天边吊影身。只应西涧水，寂寞但垂纶。","dynasty":"唐代","title":"酬娄秀才将之淮南见赠之什"}
{"author":"柳宗元","content":"皿虫化为疠，夷俗多所神。衔猜每腊毒，谋富不为仁。蔬果自远至，杯酒盈肆陈。言甘中必苦，何用知其真？华洁事外饰，尤病中州人。钱刀恐贾害，饥至益逡巡。窜伏常战栗，怀故逾悲辛。庶氏有嘉草，攻襘事久泯。炎帝垂灵编，言此殊足珍。崎驱乃有得，托以全余身。纷敷碧树阴，眄睐心所亲。","dynasty":"唐代","tags":"叙事，抒情，述志","title":"种白蘘荷"}
{"author":"柳宗元","content":"白华照寒水，怡我适野情。前趋问长老，重复欣嘉名。蹇连易衰朽，方刚谢经营。敢期齿杖赐，聊且移孤茎。丛萼中竞秀，分房外舒英。柔条乍反植，劲节常对生。循玩足忘疲，稍觉步武轻。安能事翦伐，持用资徒行。","dynasty":"唐代","title":"植灵寿木"}
{"author":"柳宗元","content":"新亭俯朱槛，嘉木开芙蓉。清香晨风远，溽彩寒露浓。潇洒出人世，低昂多异容。尝闻色空喻，造物谁为工。留连秋月晏，迢递来山钟。","dynasty":"唐代","title":"巽公院五咏·芙蓉亭"}
{"author":"柳宗元","content":"零落残红倍黯然，双垂别泪越江边。一身去国六千里，万死投荒十二年。桂岭瘴来云似墨，洞庭春尽水如天。欲知此后相思梦，长在荆门郢树烟。","dynasty":"唐代","title":"别舍弟宗一"}
{"author":"柳宗元","content":"世上悠悠不识真，姜芽尽是捧心人。若道柳家无子弟，往年何事乞西宾。","dynasty":"唐代","title":"重赠二首其二"}
{"author":"柳宗元","content":"频把琼书出袖中，独吟遗句立秋风。桂江日夜流千里，挥泪何时到甬东。","dynasty":"唐代","title":"韩漳州书报彻上人亡因寄二绝其二"}
{"author":"柳宗元","content":"芳丛翳湘竹，零露凝清华。复此雪山客，晨朝掇灵芽。蒸烟俯石濑，咫尺凌丹崖。圆方丽奇色，圭璧无纤瑕。呼儿爨金鼎，馀馥延幽遐。涤虑发真照，还源荡昏邪。犹同甘露饭，佛事薰毗耶。咄此蓬瀛侣，无乃贵流霞。","dynasty":"唐代","title":"巽上人以竹閒自采新茶见赠酬之以诗"}
{"author":"柳宗元","content":"无能常闭阁，偶以静见名。奇姿来远山，忽似人家生。劲色不改旧，芳心与谁荣。喧卑岂所安，任物非我情。清韵动竽瑟，谐此风中声。","dynasty":"唐代","title":"酬贾鹏山人郡内新栽松寓兴见赠二首其二"}
{"author":"柳宗元","content":"守閒事服饵，采朮东山阿。东山幽且阻，疲苶烦经过。戒徒斸灵根，封植閟天和。违尔涧底石，彻我庭中莎。土膏滋玄液，松露坠繁柯。南东自成亩，缭绕纷相罗。晨步佳色媚，夜眠幽气多。离忧苟可怡，孰能知其他。爨竹茹芳叶，宁虑瘵与瘥。留连树蕙辞，婉娩采薇歌。悟拙甘自足，激清愧同波。单豹且理内，高门复如何。","dynasty":"唐代","title":"种朮"}
{"author":"柳宗元","content":"寂灭本非断，文字安可离。曲堂何为设，高士方在斯。圣默寄言宣，分别乃无知。趣中即空假，名相与谁期。愿言绝闻得，忘意聊思惟。","dynasty":"唐代","title":"巽公院五咏曲讲堂"}
{"author":"柳宗元","content":"新亭俯朱槛，嘉木开芙蓉。清香晨风远，溽彩寒露浓。潇洒出人世，低昂多异容。尝闻色空喻，造物谁为工。留连秋月晏，迢递来山钟。","dynasty":"唐代","title":"巽公院五咏芙蓉亭"}
{"author":"柳宗元","content":"危桥属幽径，缭绕穿疏林。迸箨分苦节，轻筠抱虚心。俯瞰涓涓流，仰聆萧萧吟。差池下烟日，嘲𠹗鸣山禽。谅无要津用，栖息有馀阴。","dynasty":"唐代","title":"巽公院五咏苦竹桥"}
{"author":"柳宗元","content":"篱落隔烟火，农谈四邻夕。庭际秋虫鸣，疏麻方寂历。蚕丝尽输税，机杼空倚壁。里胥夜经过，鸡黍事筵席。各言官长峻，文字多督责。东乡后租期，车毂陷泥泽。公门少推恕，鞭朴恣狼籍。努力慎经营，肌肤真可惜。迎新在此岁，唯恐踵前迹。","dynasty":"唐代","title":"田家三首其二"}
{"author":"柳宗元","content":"古道饶蒺藜，萦回古城曲。蓼花被堤岸，陂水寒更绿。是时收穫竟，落日多樵牧。风高榆柳疏，霜重梨枣熟。行人迷去住，野鸟竞栖宿。田翁笑相念，昏黑慎原陆。今年幸少丰，无厌饘与粥。","dynasty":"唐代","title":"田家三首其三"}
{"author":"柳宗元","content":"倦闻子规嘲暮声，不意忽有黄鹂鸣。一声梦断楚江曲，满眼故园春意生。目极千里无山河，麦芒际天摇清波。王畿优本少赋役，务闲酒熟饶经过。此时晴烟最深处，舍南巷北遥相语。翻日迥度昆明飞，凌风邪看细柳翥。我今误落千万山，身同伧人不思还。乡禽何事亦来此，令我生心忆桑梓。闭声回翅归务速，西林紫椹行当熟。","dynasty":"唐代","title":"闻黄鹂"}
{"author":"柳宗元","content":"幽沈谢世事，俛默窥唐虞。上下观古今，起伏千万途。遇欣或自笑，感戚亦以吁。缥帙各舒散，前后互相逾。瘴痾扰灵府，日与往昔殊。临文乍了了，彻卷兀若无。竟夕谁与言，但与竹素俱。倦极便倒卧，熟寐乃一苏。欠伸展肢体，吟咏心自愉。得意适其适，非愿为世儒。道尽即闭口，萧散捐囚拘。巧者为我拙，智者为我愚。书史足自悦，安用勤与劬。贵尔六尺躯，勿为名所驱。","dynasty":"唐代","title":"读书"}
{"author":"柳宗元","content":"旭日照寒野，鸒斯起蒿莱。啁啾有馀乐，飞舞西陵隈。回风旦夕至，零叶委陈荄。所栖不足恃，鹰隼纵横来。","dynasty":"唐代","title":"感遇二首其二"}
{"author":"柳宗元","content":"充乎其居，或以匮己之虚。或盈其庐。孰匮孰充，为泰为穷，君子乌乎取以宁其躬！若君者之于道而已尔，世孰知其从容耶！","dynasty":"唐代","title":"送贾山人南游歌"}
{"author":"柳宗元","content":"尧舜之修兮，禹益之忧兮，能者任而愚者休兮。跹跹蓬藋，乐吾囚兮，文墨之彬彬，足以申吾愁兮。已乎已乎，曷之求乎！","dynasty":"唐代","title":"答问附歌"}
{"author":"柳宗元","content":"皇咨于度，惟汝一德。旷诛四纪，其徯汝克。锡汝斧钺，其往视师。师是蔡人，以宥以釐。","dynasty":"唐代","title":"奉平淮夷雅表其二皇武命丞相度董师集大功也"}
{"author":"柳宗元","content":"度拜稽首，庙于元龟。既祃既类，于社是宜。金节煌煌，锡盾雕戈。犀甲熊旂，威命是荷。","dynasty":"唐代","title":"奉平淮夷雅表其三皇武命丞相度董师集大功也"}
{"author":"柳宗元","content":"度拜稽首，出次于东。天子饯之，罍斝是崇。鼎臑俎胾，五献百笾。凡百卿士，班以周旋。","dynasty":"唐代","title":"奉平淮夷雅表其四皇武命丞相度董师集大功也"}
{"author":"柳宗元","content":"既涉于浐，乃翼乃前。孰图厥犹，其佐多贤。宛宛周道，于山于川。远扬迩昭，陟降连连。","dynasty":"唐代","title":"奉平淮夷雅表其五皇武命丞相度董师集大功也"}
{"author":"柳宗元","content":"我旆我旗，于道于陌。训于群帅，拳勇来格。公曰徐之，无恃额额。式和尔容，惟义之宅。","dynasty":"唐代","title":"奉平淮夷雅表其六皇武命丞相度董师集大功也"}
{"author":"柳宗元","content":"进次于郾，彼昏卒狂。裒凶鞠顽，锋猬斧螗。赤子匍匐，厥父是亢。怒其萌芽，以悖太阳。","dynasty":"唐代","title":"奉平淮夷雅表其七皇武命丞相度董师集大功也"}
{"author":"柳宗元","content":"王旅浑浑，是佚是怙。既获敌师，若饥得餔。蔡凶伊窘，悉起来聚。左捣其虚，靡愆厥虑。","dynasty":"唐代","title":"奉平淮夷雅表其八皇武命丞相度董师集大功也"}
{"author":"柳宗元","content":"载辟载韨，丞相是临。弛其武刑，谕我德心。其危既安，有长如林。曾是欢譊，化为讴吟。","dynasty":"唐代","title":"奉平淮夷雅表其九皇武命丞相度董师集大功也"}
{"author":"柳宗元","content":"皇曰来归，汝复相予。爵之成国，胙以夏区。度拜稽首，天子圣神。度拜稽首，皇祐下人。","dynasty":"唐代","title":"奉平淮夷雅表其十皇武命丞相度董师集大功也"}
{"author":"柳宗元","content":"淮夷既平，震是朔南。宜庙宜郊，以告德音。归牛休马，丰稼于野。我武惟皇，永保无疆。","dynasty":"唐代","title":"奉平淮夷雅表其十一皇武命丞相度董师集大功也"}
{"author":"柳宗元","content":"愬拜即命，于皇之训。既砺既攻，以后厥刃。王师嶷嶷，熊罴是式。衔勇韬力，日思予殛。","dynasty":"唐代","title":"方城其二"}
{"author":"柳宗元","content":"寇昏以狂，敢蹈愬疆。士获厥心，大袒高骧。长戟酋矛，粲其绥章。右剪左屠，聿禽其良。","dynasty":"唐代","title":"方城其三"}
{"author":"柳宗元","content":"其良既宥，告以父母。恩柔于肌，卒贡尔有。维彼攸恃，乃侦乃诱。维彼攸宅，乃发乃守。","dynasty":"唐代","title":"方城其四"}
{"author":"柳宗元","content":"其恃爰获，我功我多。阴谍厥图，以究尔讹。雨雪洋洋，大风来加。于燠其寒，于迩其遐。","dynasty":"唐代","title":"方城其五"}
{"author":"柳宗元","content":"汝阴之茫，悬瓠之峨。是震是拔，大歼厥家。狡虏既縻，输于国都。示之市人，即社行诛。","dynasty":"唐代","title":"方城其六"}
{"author":"柳宗元","content":"乃谕乃止，蔡有厚喜。完其室家，仰父俯子。汝水沄沄，既清而瀰。蔡人行歌，我步逶迟。","dynasty":"唐代","title":"方城其七"}
{"author":"柳宗元","content":"蔡人歌矣，蔡风和矣。孰颣蔡初，胡甈尔居。式慕以康，为愿有馀。是究是咨，皇德既舒。","dynasty":"唐代","title":"方城其八"}
{"author":"柳宗元","content":"皇曰咨愬，裕乃父功。昔我文祖，惟西平是庸。内诲于家，外刑于邦。孰是蔡人，而不率从。","dynasty":"唐代","title":"方城其九"}
{"author":"柳宗元","content":"蔡人率止，惟西平有子。西平有子，惟我有臣。畴允大邦，俾惠我人。于庙告功，以顾万方。","dynasty":"唐代","title":"方城其十"}
{"author":"柳宗元","content":"一生判却归休，谓著南冠到头。冶长虽解缧绁，无由得见东周。","dynasty":"唐代","title":"奉酬杨侍郎丈因送八叔拾遗戏赠诏追南来诸宾二首其二"}
{"author":"柳宗元","content":"苞蘖𪒶矣，惟根之蟠。弥巴蔽荆，负南极以安。冃我旧梁氏，缉绥艰难。江汉之阻，都邑固以完。圣人作，神武用。有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王，定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。","dynasty":"唐代","title":"乐府杂曲其六苞蘖"}
{"author":"柳宗元","content":"吐谷浑盛彊，背西海以夸。岁侵扰我疆，退匿险且遐。帝谓神武师，往征靖皇家。烈烈旆其旗，熊虎杂龙蛇。王旅千万人，衔枚默无哗。束刃踰山徼，张翼纵漠沙。一举刈膻腥，尸骸积如麻。除恶务本根，况敢遗萌芽。洋洋西海水，威命穷天涯。系虏来王都，犒乐穷休嘉。登高望还师，竟野如春华。行者靡不归，亲戚劝要遮。凯旋献清庙，万国思无邪。","dynasty":"唐代","title":"乐府杂曲其十吐谷浑"}
{"author":"柳宗元","content":"曲氏雄西北，别绝臣外区。既恃远且险，纵傲不我虞。烈烈王者师，熊螭以为徒。龙旂翻海浪，驲骑驰坤隅。贲育搏婴儿，一扫不复馀。平沙际天极，但见黄云驱。臣靖执长缨，智勇伏囚拘。文皇南面坐，夷狄千群趋。咸称天子神，往古不得俱。献号天可汗，以覆我国都。兵戎不交害，各保性与躯。","dynasty":"唐代","title":"乐府杂曲其十一高昌"}
{"author":"柳宗元","content":"虞衡斤斧罗千山，工命采斫杙与椽。深林土剪十取一，百牛连鞅摧双辕。万围千寻妨道路，东西蹶倒山火焚。遗馀毫末不见保，躏跞涧壑何当存。群材未成质已夭，突兀哮豁空岩峦。柏梁天灾武库火，匠石狼顾相愁冤。君不见南山栋梁益稀少，爱材养育谁复论。","dynasty":"唐代","title":"杂曲歌辞其二"}
{"author":"柳宗元","content":"飞雪断道冰成梁，侯家炽炭雕玉房。蟠龙吐耀虎喙张，熊蹲豹踯争低昂。攒峦丛崿射朱光，丹霞翠雾飘奇香。美人四向回明珰，雪山冰谷晞太阳。星躔奔走不得止，奄忽双燕栖虹梁。风台露榭生光饰，死灰弃置参与商。盛时一去贵反贱，桃笙葵扇安可当。","dynasty":"唐代","title":"杂曲歌辞其三"}
{"author":"柳宗元","content":"君不见夸父逐日窥虞渊，跳踉北海超昆仑。披霄决汉出沆漭，瞥裂左右遗星辰。须臾力尽道渴死，狐鼠蜂蚁争噬吞。北方竫人长九寸，开口抵掌更笑喧。啾啾饮食滴与粒，生死亦足终天年。睢盱大志少成遂，坐使儿女相悲怜。虞衡斤斧罗千山，工命采斫杙与椽。深林土翦十取一，百牛连鞅摧双辕。万围千寻妨道路，东西蹶倒山火焚。遗馀毫末不见保，躝跞涧壑何当存。群材未成质已夭，突兀gE豁空岩峦。柏梁天灾武库火，匠石狼顾相愁冤。君不见南山栋梁益稀少，爱材养育谁复论。飞雪断道冰成梁，侯家炽炭雕玉房。蟠龙吐耀虎喙张，熊蹲豹掷争低昂。攒峦丛崿射朱光，丹霞翠雾飘奇香。美人四向回明珰，雪山冰谷晞太阳。星躔奔走不得止，奄忽双燕栖虹梁。风台露榭生光饰，死灰弃置参与商。盛时一去贵反贱，桃笙葵扇安可常。","dynasty":"唐代","title":"杂曲歌辞。行路难三首"}
{"author":"柳宗元","content":"杨白花，风吹度江水。坐令宫树无颜色，摇荡春光千万里。茫茫晓日下长秋，哀歌未断城鸦起。","dynasty":"唐代","title":"杂曲歌辞。杨白花"}
{"author":"柳宗元","content":"晋阳武，奋义威。炀之渝，德焉归。氓毕屠，绥者谁。皇烈烈，专天机。号以仁，扬其旗。日之升，九土晞。斥田圻，流洪辉。有其二，翼馀隋。斫枭骜，连熊螭。枯以肉，勍者羸。后土荡，玄穹弥。合之育，莽然施。惟德辅，庆无期。","dynasty":"唐代","title":"乐府杂曲。鼓吹铙歌。晋阳武"}
{"author":"柳宗元","content":"兽之穷，奔大麓。天厚黄德，狙犷服。甲之櫜弓，弭矢箙。皇旅靖，敌逾蹙。自亡其徒，匪予戮。屈rH猛，虔栗栗。縻以尺组，啖以秩。黎之阳，土茫茫。富兵戎，盈仓箱。乏者德，莫能享。驱豺兕，授我疆。","dynasty":"唐代","title":"乐府杂曲。鼓吹铙歌。兽之穷"}
{"author":"柳宗元","content":"战武牢，动河朔。逆之助，图掎角。怒鷇麛，抗乔岳。翘萌牙，傲霜雹。王谋内定，申掌握。铺施芟夷，二主缚。惮华戎，廓封略。命之瞢，卑以斫。归有德，唯先觉。","dynasty":"唐代","title":"乐府杂曲。鼓吹铙歌。战武牢"}
{"author":"柳宗元","content":"苞枿ba矣，惟恨之蟠。弥巴蔽荆，负南极以安。曰我旧梁氏，缉绥艰难。江汉之阻，都邑固以完。圣人作，神武用。有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王。定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。","dynasty":"唐代","title":"唐铙歌鼓吹曲十二篇。梁之馀保荆衡巴巫…为苞枿第六"}
{"author":"柳宗元","content":"於穆敬德，黎人皇之。惟贞厥符，浩浩将之。仁函于肤，刃莫毕屠。泽熯于爨，pP炎以浣。殄厥凶德，乃驱乃夷。懿其休风，是喣是吹。父子熙熙，相宁以嬉。赋彻而藏，厚我糗粻。刑轻以清，我肌靡伤。贻我子孙，百代是康。十圣嗣于理，仁后之子。子思孝父，易患于己。拱之戴之，神具尔宜。载扬于雅，承天之嘏。天之诚神，宜鉴于仁。神之曷依，宜仁之归。濮沿于北，祝栗于南。幅员西东，祗一乃心。祝唐之纪，后天罔坠。祝皇之寿，与地咸久。曷徒祝之，心诚笃之。神协人同，道以告之。俾弥忆万年，不震不危。我代之延，永永毗之。仁增以崇，曷不尔思。有号于天，佥曰呜呼。咨尔皇灵，无替厥符。","dynasty":"唐代","title":"贞符"}
{"author":"柳宗元","content":"帝视民情，匪幽匪明。惨或在腹，已如色声。亦无动威，亦无止力。弗动弗止，惟民之极。帝怀民视，乃降明德，乃生明翼。明翼者何？乃房乃杜。惟房与杜，实为民路。乃定天子，乃开万国。万国既分，乃释蠹民，乃学与仕，乃播与食，乃器与用，乃货与通。有作有迁，无迁无作。士实荡荡，农实董董，工实蒙蒙，贾实融融。左右惟一，出入惟同。摄仪以引，以遵以肆。其风既流，品物载休。品物载休，惟天子守，乃二公之久。惟天子明，乃二公之成。惟百辟正，乃二公之令。惟百辟谷，乃二公之禄。二公行矣，弗敢忧纵。是获忧共，二公居矣。弗敢泰止，是获泰已。既柔一德，四夷是则。四夷是则，永怀不忒。","dynasty":"唐代","title":"视民诗"}
{"author":"柳宗元","content":"本邦伊晋，惟时不靖。根柢之摇，枝叶攸病。守臣不任，勩于神圣。惟钺之兴，翦焉则定。洪惟我理，式和以敬。群顽既夷，庶绩咸正。皇谟载大，惟人之庆。","dynasty":"唐代","title":"乐府杂曲。鼓吹铙歌。靖本邦"}
{"author":"柳宗元","content":"吐谷浑盛强，背西海以夸。岁侵扰我疆，退匿险且遐。帝谓神武师，往征靖皇家。烈烈旆其旗，熊虎杂龙蛇。王旅千万人，衔枚默无哗。束刃逾山徼，张翼纵漠沙。一举刈膻腥，尸骸积如麻。除恶务本根，况敢遗萌芽。洋洋西海水，威命穷天涯。系虏来王都，犒乐穷休嘉。登高望还师，竟野如春华。行者靡不归，亲戚讙要遮。凯旋献清庙，万国思无邪。","dynasty":"唐代","title":"乐府杂曲。鼓吹铙歌。吐谷浑"}
{"author":"柳宗元","content":"麹氏雄西北，别绝臣外区。既恃远且险，纵傲不我虞。烈烈王者师，熊螭以为徒。龙旂翻海浪，馹骑驰坤隅。贲育搏婴儿，一扫不复馀。平沙际天极，但见黄云驱。臣靖执长缨，智勇伏囚拘。文皇南面坐，夷狄千群趋。咸称天子神，往古不得俱。献号天可汗，以覆我国都。兵戎不交害，各保性与躯。","dynasty":"唐代","title":"乐府杂曲。鼓吹铙歌。高昌"}
{"author":"柳宗元","content":"东蛮有谢氏，冠带理海中。已言我异世，虽圣莫能通。王卒如飞翰，鹏鶱骇群龙。轰然自天坠，乃信神武功。系虏君臣人，累累来自东。无思不服从，唐业如山崇。百辟拜稽首，咸愿图形容。如周王会书，永永传无穷。睢盱万状乖，咿嗢九译重。广轮抚四海，浩浩知皇风。歌诗铙鼓间，以壮我元戎。","dynasty":"唐代","title":"乐府杂曲。鼓吹铙歌。东蛮"}
{"author":"柳宗元","content":"奔鲸沛，荡海垠。吐霓翳日，腥浮云。帝怒下顾，哀垫昏。授以神柄，推元臣。手援天矛，截修鳞。披攘蒙霿，开海门。地平水静，浮天垠。羲和显耀，乘清氛。赫炎溥畅，融大钧。","dynasty":"唐代","title":"乐府杂曲。鼓吹铙歌。奔鲸沛"}
{"author":"柳宗元","content":"苞枿ba矣，惟根之蟠。弥巴蔽荆，负南极以安。曰我旧梁氏，辑绥艰难。江汉之阻，都邑固以完。圣人作，神武用，有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王，定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。","dynasty":"唐代","title":"乐府杂曲。鼓吹铙歌。苞枿"}
{"author":"柳宗元","content":"河右澶漫，顽为之魁。王师如雷震，昆仑以颓。上聋下聪，骜不可回。助仇抗有德，惟人之灾。乃溃乃奋，执缚归厥命。万室蒙其仁，一夫则病。濡以鸿泽，皇之圣。威畏德怀，功以定。顺之于理，物咸遂厥性。","dynasty":"唐代","title":"乐府杂曲。鼓吹铙歌。河右平"}
{"author":"柳宗元","content":"始得西山宴游记　　自余为僇人，居是州。恒惴慄。时隙也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归。以为凡是州之山水有异态者，皆我有也，而未始知西山之怪特。　　今年九月二十八日，因坐法华西亭，望西山，始指异之。遂命仆人过湘江，缘染溪，斫榛莽，焚茅茷，穷山之高而上。攀援而登，箕踞而遨，则凡数州之土壤，皆在衽席之下。其高下之势，岈然洼然，若垤若穴，尺寸千里，攒蹙累积，莫得遁隐。萦青缭白，外与天际，四望如一。然后知是山之特立，不与培塿为类，悠悠乎与颢气俱，而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见，而犹不欲归。心凝形释，与万化冥合。然后知吾向之未始游，游于是乎始，故为之文以志。是岁，元和四年也。钻鉧潭记　　钻鉧潭，在西山西。其始盖冉水自南奔注，抵山石，屈折东流；其颠委势峻，荡击益暴，啮其涯，故旁广而中深，毕至石乃止；流沫成轮，然后徐行。其清而平者，且十亩。有树环焉，有泉悬焉。　　其上有居者，以予之亟游也，一旦款门来告曰：“不胜官租、私券之委积，既芟山而更居，愿以潭上田贸财以缓祸。”　　予乐而如其言。则崇其台，延其槛，行其泉于高者而坠之潭，有声潀然。尤与中秋观月为宜，于以见天之高，气之迥。孰使予乐居夷而忘故土者，非兹潭也欤？钻鉧潭西小丘记　　得西山后八日，寻山口西北道二百步，有得钻鉧潭。潭西二十五步，当湍而浚者为鱼梁。梁之上有丘焉，生竹树。其石之突怒偃蹇，负土而出，争为奇状者，殆不可数。其嵚然相累而下者，若牛马之饮于溪；其冲然角列而上者，若熊罴之登于山。丘之小不能一亩，可以笼而有之。问其主，曰：“唐氏之弃地，货而不售。”问其价，曰：“止四百。”余怜而售之。李深源、元克已时同游，皆大喜，出自意外。即更取器用，铲刈秽草，伐去恶木，烈火而焚之。嘉木立，美竹露。奇石显。由其中以望，则山之高，云之浮，溪之流，鸟兽之遨游，举熙熙然回巧献技，以效兹丘之下。枕席而卧，则清冷冷状与目谋，瀯瀯之声与耳谋，悠然而虚者与神谋，渊然而静者与心谋。不匝旬而得异地者二，虽古好古之士，或未能至焉。　　噫！以兹丘之胜，致之沣、镐、、杜，则贵游之士争买者，日增千金而愈不可得。今弃是州也，农夫渔父过而陋之，贾四百，连岁不能售。而我与深源、克已独喜得之，是其果有遭乎！书于石，所以贺兹丘之遭也。至小丘西小石潭记　　从小丘西行百二十步，隔篁竹，闻水声，如鸣佩环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。　　潭中鱼可百许头，皆若空游无所依。日光下澈，影布石上，佁然不动;俶尔远逝，往来翕忽，似与游者相乐。　　潭西南而望，斗折蛇行，明灭可见。其岸势犬牙差互，不可知其源。　　坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。　　同游者：吴武陵，龚古，余弟宗玄。隶而从者，崔氏二小生：曰恕己，曰奉壹。袁家渴记　　由冉溪西南水行十里，山水之可取者五，莫若钻鉧潭。由溪口而西，陆行，可取者八九，莫若西山。由朝阳岩东南水行，至芜江，可取者三，莫若袁家渴。皆永中幽丽奇处也。　　楚越之间方言，谓水之反流为“渴”。渴上与南馆高嶂合，下与百家濑合。其中重洲小溪，澄潭浅渚，间厕曲折，平者深墨，峻者沸白。舟行若穷，忽而无际。　　有小山出水中，皆美石，上生青丛，冬夏常蔚然。其旁多岩词，其下多白砾，其树多枫柟石楠，樟柚，草则兰芷。又有奇卉，类合欢而蔓生，轇轕水石。　　每风自四山而下，振动大木，掩苒众草，纷红骇绿，蓊葧香气，冲涛旋濑，退贮溪谷，摇飃葳蕤，与时推移。其大都如此，余无以穷其状。　　永之人未尝游焉，余得之不敢专焉，出而传于世。其地主袁氏。故以名焉。石渠记　　自渴西南行不能百步，得石渠，民桥其上。有泉幽幽然，其鸣乍大乍细。渠之广或咫尺，或倍尺，其长可十许步。其流抵大石，伏出其下。踰石而往，有石泓，昌蒲被之，青鲜环周。又折西行，旁陷岩石下，北堕小潭。潭幅员减百尺，清深多倏鱼。又北曲行纡余，睨若无穷，然卒入于渴。其侧皆诡石、怪木、奇卉、美箭，可列坐而庥焉。风摇其巅，韵动崖谷。视之既静，其听始远。　　予从州牧得之。揽去翳朽，决疏土石，既崇而焚，既釃釃而盈。惜其未始有传焉者，故累记其所属，遗之其人，书之其阳，俾后好事者求之得以易。　　元和七年正月八日，鷁渠至大石。十月十九日，踰石得石泓小潭，渠之美于是始穷也。石涧记　　石渠之事既穷，上由桥西北下土山之阴，民又桥焉。其水之大，倍石渠三之一，亘石为底，达于两涯。若床若堂，若陈筳席，若限阃奥。水平布其上，流若织文，响若操琴。揭跣而往，折竹扫陈叶，排腐木，可罗胡床十八九居之。交络之流，触激之音，皆在床下；翠羽之水，龙鳞之石，均荫其上。古之人其有乐乎此耶？后之来者有能追予之践履耶？得之日，与石渠同。　　由渴而来者，先石渠，后石涧；由百家濑上而来者，先石涧，后石渠。涧之可穷者，皆出石城村东南，其间可乐者数焉。其上深山幽林逾峭险，道狭不可穷也。小石城山记　　自西山道口径北踰黄茅岭而下，有二道：其一西出，寻之无所得；其一少北而东，不过四十丈，土断二川分，有积石横当其垠。其上为睥睨梁欐之形；其旁出堡坞，有若门焉，窥之正黑，投以小石，洞然有水声，其响之激越，良久乃已。环之可上，望甚远。无土壤而生嘉树美箭，益奇而坚，奇疏数偃仰，类智者所施也。　　噫！吾疑造物者之有无久矣，及是，愈以为诚有。又怪其不为之中州而列是夷狄，更千百年不得一售其伎，是固劳而无用，神者倘不宜如是，则其果无乎？或曰：以慰夫贤而辱于此者。或曰：其气之灵，不为伟人而独为是物，故楚之南少人而多石。是二者余未信之。","dynasty":"唐代","tags":"辞赋精选，山水，游记","title":"永州八记"}
{"author":"柳宗元","content":"今夕少愉乐，起坐开清尊。举觞酹先酒，为我驱忧烦。须臾心自殊，顿觉天地暄。连山变幽晦，绿水函晏温。蔼蔼南郭门，树木一何繁。清阴可自庇，竟夕闻佳言。尽醉无复辞，偃卧有芳荪。彼哉晋楚富，此道未必存。","dynasty":"唐代","tags":"归隐，饮酒，生活","title":"饮酒"}
{"author":"柳宗元","content":"城上高楼接大荒，海天愁思正茫茫。惊风乱飐芙蓉水，密雨斜侵薜荔墙。岭树重遮千里目，江流曲似九回肠。共来百越文身地，犹自音书滞一乡。","dynasty":"唐代","tags":"唐诗三百首，抒情，怀人","title":"登柳州城楼寄漳汀封连四州"}
{"author":"柳宗元","content":"久为簪组累，幸此南夷谪。闲依农圃邻，偶似山林客。晓耕翻露草，夜榜响溪石。来往不逢人，长歌楚天碧。","dynasty":"唐代","tags":"唐诗三百首，生活，孤独","title":"溪居"}
{"author":"柳宗元","content":"幽沉谢世事，俯默窥唐虞。上下观古今，起伏千万途。遇欣或自笑，感戚亦以吁。缥帙各舒散，前后互相逾。瘴痾扰灵府，日与往昔殊。临文乍了了，彻卷兀若无。竟夕谁与言，但与竹素俱。倦极便倒卧，熟寐乃一苏。欠伸展肢体，吟咏心自愉。得意适其适，非愿为世儒。道尽即闭口，萧散捐囚拘。巧者为我拙，智者为我愚。书史足自悦，安用勤与劬。贵尔六尺躯，勿为名所驱。","dynasty":"唐代","title":"读书"}
{"author":"柳宗元","content":"　　永之氓咸善游。一日，水暴甚，有五、六氓乘小船绝湘水。中济，船破，皆游。其一氓尽力而不能寻常。其侣曰：“汝善游最也，今何后为？”曰：“吾腰千钱，重，是以后。”曰：“何不去之？”不应，摇其首。有顷，益怠。已济者立岸上呼且号曰：“汝愚之甚，蔽之甚，身且死，何以货为？”又摇其首。遂溺死。吾哀之。且若是，得不有大货之溺大氓者乎？于是作《哀溺》。","dynasty":"唐代","tags":"哲理","title":"哀溺文序"}
{"author":"柳宗元","content":"　　得西山后八日，寻山口西北道二百步，又得钴鉧潭。西二十五步，当湍而浚者为鱼梁。梁之上有丘焉，生竹树。其石之突怒偃蹇，负土而出，争为奇状者，殆不可数。其嵚然相累而下者，若牛马之饮于溪；其冲然角列而上者，若熊罴之登于山。　　丘之小不能一亩，可以笼而有之。问其主，曰：“唐氏之弃地，货而不售。”问其价，曰：“止四百。”余怜而售之。李深源、元克己时同游，皆大喜，出自意外。即更取器用，铲刈秽草，伐去恶木，烈火而焚之。嘉木立，美竹露，奇石显。由其中以望，则山之高，云之浮，溪之流，鸟兽之遨游，举熙熙然回巧献技，以效兹丘之下。枕席而卧，则清泠之状与目谋，瀯瀯之声与耳谋，悠然而虚者与神谋，渊然而静者与心谋。不匝旬而得异地者二，虽古好事之士，或未能至焉。　　噫！以兹丘之胜，致之沣、镐、鄠、杜，则贵游之士争买者，日增千金而愈不可得。今弃是州也，农夫渔父，过而陋之，贾四百，连岁不能售。而我与深源、克己独喜得之，是其果有遭乎！书于石，所以贺兹丘之遭也。","dynasty":"唐代","tags":"古文观止，山水，游记，咏物，寓人，抒愤","title":"钴鉧潭西小丘记"}
{"author":"柳宗元","content":"　　灌水之阳有溪焉，东流入于潇水。或曰：冉氏尝居也，故姓是溪为冉溪。或曰：可以染也，名之以其能，故谓之染溪。予以愚触罪，谪潇水上。爱是溪，入二三里，得其尤绝者家焉。古有愚公谷，今予家是溪，而名莫能定，士之居者，犹龂龂然，不可以不更也，故更之为愚溪。　　愚溪之上，买小丘，为愚丘。自愚丘东北行六十步，得泉焉，又买居之，为愚泉。愚泉凡六穴，皆出山下平地，盖上出也。合流屈曲而南，为愚沟。遂负土累石，塞其隘，为愚池。愚池之东为愚堂。其南为愚亭。池之中为愚岛。嘉木异石错置，皆山水之奇者，以予故，咸以愚辱焉。　　夫水，智者乐也。今是溪独见辱于愚，何哉？盖其流甚下，不可以溉灌。又峻急多坻石，大舟不可入也。幽邃浅狭，蛟龙不屑，不能兴云雨，无以利世，而适类于予，然则虽辱而愚之，可也。　　宁武子“邦无道则愚”，智而为愚者也；颜子“终日不违如愚”，睿而为愚者也。皆不得为真愚。今予遭有道而违于理，悖于事，故凡为愚者，莫我若也。夫然，则天下莫能争是溪，予得专而名焉。　　溪虽莫利于世，而善鉴万类，清莹秀澈，锵鸣金石，能使愚者喜笑眷慕，乐而不能去也。予虽不合于俗，亦颇以文墨自慰，漱涤万物，牢笼百态，而无所避之。以愚辞歌愚溪，则茫然而不违，昏然而同归，超鸿蒙，混希夷，寂寥而莫我知也。于是作《八愚诗》，纪于溪石上。","dynasty":"唐代","tags":"古文观止，写景，抒愤，序文","title":"愚溪诗序"}
{"author":"柳宗元","content":"宦情羁思共凄凄，春半如秋意转迷。山城过雨百花尽，榕叶满庭莺乱啼。","dynasty":"唐代","tags":"写景，春天，抒情","title":"柳州二月榕叶落尽偶题"}
{"author":"柳宗元","content":"破额山前碧玉流，骚人遥驻木兰舟。春风无限潇湘意，欲采蘋花不自由。(蘋花一作：苹花)","dynasty":"唐代","tags":"怀念，友人","title":"酬曹侍御过象县见寄"}
{"author":"柳宗元","content":"知命儒为贵，时中圣所臧。处心齐宠辱，遇物任行藏。关识新安地，封传临晋乡。挺生推豹蔚，遐步仰龙骧。干有千寻竦，精闻百炼钢。茂功期舜禹，高韵状羲黄。足逸诗书囿，锋摇翰墨场。雅歌张仲德，颂祝鲁侯昌。宪府初腾价，神州转耀铓。右言盈简策，左辖备条纲。响切晨趋佩，烟浓近侍香。司仪六礼洽，论将七兵扬。合乐来仪凤，尊祠重饩羊。卿材优柱石，公器擅岩廊。峻节临衡峤，和风满豫章。人归父母育，郡得股肱良。细故谁留念，烦言肯过防。璧非真盗客，金有误持郎。龟虎休前寄，貂蝉冠旧行。训刑方命吕，理剧复推张。直用明销恶，还将道胜刚。敬逾齐国社，恩比召南棠。希怨犹逢怒，多容竞忤强。火炎侵琬琰，鹰击谬鸾凰。刻木终难对，焚芝未改芳。远迁逾桂岭，中徙滞馀杭。顾土虽怀赵，知天讵畏匡。论嫌齐物诞，骚爱远游伤。丽泽周群品，重明照万方。斗间收紫气，台上挂清光。福为深仁集，妖从盛德禳。秦民啼畎亩，周士舞康庄。采绶还垂艾，华簪更截肪。高居迁鼎邑，遥傅好书王。碧树环金谷，丹霞映上阳。留欢唱容与，要醉对清凉。故友仍同里，常僚每合堂。渊龙过许劭，冰鲤吊王祥。玉漏天门静，铜驼御路荒。涧瀍秋潋滟，嵩少暮微茫。遵渚徒云乐，冲天自不遑。降神终入辅，种德会明扬。独弃伧人国，难窥夫子墙。通家殊孔李，旧好即潘杨。世议排张挚，时情弃仲翔。不言缧绁枉，徒恨纆徽长。贾赋愁单阏，邹书怯大梁。炯心那自是，昭世懒佯狂。鸣玉机全息，怀沙事不忘。恋恩何敢死，垂泪对清湘。","dynasty":"唐代","title":"弘农公以硕德伟材屈于诬枉左官…谨献诗五十韵以毕微志"}
{"author":"柳宗元","content":"金马尝齐入，铜鱼亦共颁。疑山看积翠，浈水想澄湾。标榜同惊俗，清明两照奸。乘轺参孔仅，按节服侯狦.贾傅辞宁切，虞童发未sG.秉心方的的，腾口任es々。圣理高悬象，爰书降罚锾。德风流海外，和气满人寰。御魅恩犹贷，思贤泪自潸。在亡均寂寞，零落间惸鳏。夙志随忧尽，残肌触瘴m5.月光摇浅濑，风韵碎枯菅。海俗衣犹卉，山夷髻不鬟。泥沙潜虺蜮，榛莽斗豺獌。循省诚知惧，安排只自憪。食贫甘莽卤，被褐谢斓斒。远物裁青罽，时珍馔白鹇。长捐楚客佩，未赐大夫环。异政徒云仰，高踪不可攀。空劳慰憔悴，妍唱剧妖娴。","dynasty":"唐代","title":"酬韶州裴曹长使君寄道州吕八大使因以见示二十韵一首"}
{"author":"柳宗元","content":"皇耆其武，于溵于淮。既巾乃车，环蔡具来。狡众昏嚚，甚毒于酲。狂奔叫呶，以干大刑。皇咨于度，惟汝一德。旷诛四纪，其徯汝克。锡汝斧钺，其往视师。师是蔡人，以宥以釐。度拜稽首，庙于元龟。既祃既类，于社是宜。金节煌煌，锡质雕戈。犀甲熊旂，威命是荷。度拜稽首，出次于东。天子饯之，罍斝是崇。鼎臑俎胾，五献百笾。凡百卿士，班以周旋。既涉于浐，乃翼乃前。孰图厥犹，其佐多贤。宛宛周道，于山于川。远扬迩昭，陟降连连。我旆我旗，于道于陌。训于群帅，拳勇来格。公曰徐之，无恃额额。式和尔容，惟义之宅。进次于郾，彼昏卒狂。裒凶鞠顽，锋猬斧螗，赤子匍匐，厥父是亢。怒其萌芽，以悖太阳。王旅浑浑，是佚是怙。既获敌师，若饥得餔.蔡凶伊窘，悉起来聚。左捣其虚，靡愆厥虑。载辟载袚，丞相是临。弛其武刑，谕我德心。其危既安，有长如林。曾是讙譊，化为讴吟。皇曰来归，汝复相予。爵之成国，胙以夏区。度拜稽首，天子圣神。度拜稽首，皇祐下人。淮夷既平，震是朔南。宜庙宜郊，以告德音。归牛休马，丰稼于野。我武惟皇，永保无疆。","dynasty":"唐代","title":"奉平淮夷雅表。皇武命丞相度董师集大功也"}
{"author":"柳宗元","content":"芳丛翳湘竹，零露凝清华。复此雪山客，晨朝掇灵芽。蒸烟俯石濑，咫尺凌丹崖。圆方丽奇色，圭璧无纤瑕。呼儿爨金鼎，馀馥延幽遐。涤虑发真照，还源荡昏邪。犹同甘露饭，佛事薰毗耶。咄此蓬瀛侣，无乃贵流霞。","dynasty":"唐代","title":"巽上人以竹闲自采新茶见赠，酬之以诗"}
{"author":"柳宗元","content":"截玉铦锥作妙形，贮云含雾到南溟。尚书旧用裁天诏，内史新将写道经。曲艺岂能裨损益，微辞只欲播芳馨。桂阳卿月光辉遍，毫末应传顾兔灵。","dynasty":"唐代","title":"杨尚书寄郴笔知是小生本样令更商榷使尽其功辄献长句"}
{"author":"柳宗元","content":"初拜柳州出东郊，道旁相送皆贤豪。回眸炫晃别群玉，独赴异域穿蓬蒿。炎烟六月咽口鼻，胸鸣肩举不可逃。桂州西南又千里，漓水斗石麻兰高。阴森野葛交蔽日，悬蛇结虺如蒲萄。到官数宿贼满野，缚壮杀老啼且号。饥行夜坐设方略，笼铜枹鼓手所操。奇疮钉骨状如箭，鬼手脱命争纤毫。今年噬毒得霍疾，支心搅腹戟与刀。迩来气少筋骨露，苍白瀄汩盈颠毛。君今矻矻又窜逐，辞赋已复穷诗骚。神兵庙略频破虏，四溟不日清风涛。圣恩倘忽念地苇，十年践蹈久已劳。幸因解网入鸟兽，毕命江海终游遨。愿言未果身益老，起望东北心滔滔。","dynasty":"唐代","title":"寄韦珩"}
{"author":"柳宗元","content":"投荒垂一纪，新诏下荆扉。疑比庄周梦，情如苏武归。赐环留逸响，五马助征騑.不羡衡阳雁，春来前后飞。","dynasty":"唐代","title":"朗州窦常员外寄刘二十八诗，见促行骑走笔酬赠"}
{"author":"柳宗元","content":"发春念长违，中夏欣再睹。是时植物秀，杳若临悬圃。歊阳讶垂冰，白日惊雷雨。笙簧潭际起，鹳鹤云间舞。古苔凝青枝，阴草湿翠羽。蔽空素彩列，激浪寒光聚。的皪沉珠渊，锵鸣捐佩浦。幽岩画屏倚，新月玉钩吐。夜凉星满川，忽疑眠洞府。","dynasty":"唐代","title":"再至界围岩水帘遂宿岩下（是年出刺柳州五月复经此）"}
{"author":"柳宗元","content":"每忆纤鳞游尺泽，翻愁弱羽上丹霄。岸傍古堠应无数，次第行看别路遥。","dynasty":"唐代","title":"诏追赴都回寄零陵亲故"}
{"author":"柳宗元","content":"故国名园久别离，今朝楚树发南枝。晴天归路好相逐，正是峰前回雁时。","dynasty":"唐代","title":"过衡山见新花开却寄弟"}
{"author":"柳宗元","content":"早梅发高树，迥映楚天碧。朔吹飘夜香，繁霜滋晓白。欲为万里赠，杳杳山水隔。寒英坐销落，何用慰远客。","dynasty":"唐代","tags":"咏物，梅花，抒怀","title":"早梅"}
{"author":"柳宗元","content":"方城临临，王卒峙之。匪徼匪竞，皇有正命。皇命于愬，往舒余仁。踣彼艰顽，柔惠是驯。愬拜即命，于皇之训。既砺既攻，以后厥刃。王师嶷嶷，熊罴是式。衔勇韬力，日思予殛。寇昏以狂，敢蹈愬疆。士获厥心，大袒高骧。长戟酋矛，粲其绥章。右翦左屠，聿禽其良。其良既宥，告以父母。恩柔于肌，卒贡尔有。维彼攸恃，乃侦乃诱。维彼攸宅，乃发乃守。其恃爰获，我功我多。阴谍厥图，以究尔讹。雨雪洋洋，大风来加，于燠其寒，于迩其遐。汝阴之茫，悬瓠之峨。是震是拔，大歼厥家。狡虏既縻，输于国都。示之市人，即社行诛。乃谕乃止，蔡有厚喜。完其室家，仰父俯子。汝水沄沄，既清而瀰。蔡人行歌，我步逶迟。蔡人歌矣，蔡风和矣。孰颣蔡初，胡甈尔居。式慕以康，为愿有馀。是究是咨，皇德既舒。皇曰咨愬，裕乃父功。昔我文祖，惟西平是庸。内诲于家，外刑于邦。孰是蔡人，而不率从。蔡人率止，惟西平有子。西平有子，惟我有臣。畴允大邦，俾惠我人。于庙告功，以顾万方。","dynasty":"唐代","title":"奉平淮夷雅表。方城命愬守也卒入蔡得其大丑以平淮右"}
{"author":"柳宗元","content":"郡楼有遗唱，新和敌南金。境以道情得，人期幽梦寻。层轩隔炎暑，迥野恣窥临。凤去徽音续，芝焚芳意深。游鳞出陷浦，唳鹤绕仙岑。风起三湘浪，云生万里阴。宏规齐德宇，丽藻竞词林。静契分忧术，闲同迟客心。骅骝当远步，鶗鴂莫相侵。今日登高处，还闻梁父吟。","dynasty":"唐代","title":"奉和杨尚书郴州追和故李中书夏日登北楼…依本诗韵次用"}
{"author":"柳宗元","content":"　　将为穹谷嵁岩渊池于郊邑之中，则必辇山石，沟涧壑，陵绝险阻，疲极人力，乃可以有为也。然而求天作地生之状，咸无得焉。逸其人，因其地，全其天，昔之所难，今于是乎在。　　永州实惟九疑之麓。其始度土者，环山为城。有石焉，翳于奥草；有泉焉，伏于土涂。蛇虺之所蟠，狸鼠之所游。茂树恶木，嘉葩毒卉，乱杂而争植，号为秽墟。　　韦公之来，既逾月，理甚无事。望其地，且异之。始命芟其芜，行其涂。积之丘如，蠲之浏如。既焚既酾，奇势迭出。清浊辨质，美恶异位。视其植，则清秀敷舒；视其蓄，则溶漾纡余。怪石森然，周于四隅。或列或跪，或立或仆，窍穴逶邃，堆阜突怒。乃作栋宇，以为观游。凡其物类，无不合形辅势，效伎于堂庑之下。外之连山高原，林麓之崖，间厕隐显。迩延野绿，远混天碧，咸会于谯门之内。　　已乃延客入观，继以宴娱。或赞且贺曰：“见公之作，知公之志。公之因土而得胜，岂不欲因俗以成化？公之择恶而取美，岂不欲除残而佑仁？公之蠲浊而流清，岂不欲废贪而立廉？公之居高以望远，岂不欲家抚而户晓？夫然，则是堂也，岂独草木土石水泉之适欤？山原林麓之观欤？将使继公之理者，视其细知其大也。”宗元请志诸石，措诸壁，编以为二千石楷法。","dynasty":"唐代","tags":"古文观止，祝贺","title":"永州韦使君新堂记"}
{"author":"柳宗元","content":"旭日照寒野，鸒斯起蒿莱。啁啾有馀乐，飞舞西陵隈。回风旦夕至，零叶委陈荄。所栖不足恃，鹰隼纵横来。","dynasty":"唐代","title":"感遇二首其二"}
{"author":"柳宗元","content":"吐谷浑盛彊，背西海以夸。岁侵扰我疆，退匿险且遐。帝谓神武师，往征靖皇家。烈烈旆其旗，熊虎杂龙蛇。王旅千万人，衔枚默无哗。束刃踰山徼，张翼纵漠沙。一举刈膻腥，尸骸积如麻。除恶务本根，况敢遗萌芽。洋洋西海水，威命穷天涯。系虏来王都，犒乐穷休嘉。登高望还师，竟野如春华。行者靡不归，亲戚劝要遮。凯旋献清庙，万国思无邪。","dynasty":"唐代","title":"乐府杂曲其十吐谷浑"}
{"author":"柳宗元","content":"宦情羁思共凄凄，春半如秋意转迷。山城过雨百花尽，榕叶满庭莺乱啼。","dynasty":"唐代","tags":"写景，春天，抒情","title":"柳州二月榕叶落尽偶题"}
{"author":"柳宗元","content":"苞枿ba矣，惟根之蟠。弥巴蔽荆，负南极以安。曰我旧梁氏，辑绥艰难。江汉之阻，都邑固以完。圣人作，神武用，有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王，定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。","dynasty":"唐代","title":"乐府杂曲。鼓吹铙歌。苞枿"}
{"author":"柳宗元","content":"倦闻子规朝暮声，不意忽有黄鹂鸣。一声梦断楚江曲，满眼故园春意生。目极千里无山河，麦芒际天摇清波。王畿优本少赋役，务闲酒熟饶经过。此时晴烟最深处，舍南巷北遥相语。翻日迥度昆明飞，凌风邪看细柳翥。我今误落千万山，身同伧人不思还。乡禽何事亦来此，令我生心忆桑梓。闭声回翅归务速，西林紫椹行当熟。","dynasty":"唐代","tags":"写鸟，抒怀，思乡","title":"闻黄鹂"}
{"author":"柳宗元","content":"　　裴封叔之第，在光德里。有梓人款其门，愿佣隙宇而处焉。所职，寻、引、规、矩、绳、墨，家不居砻斫之器。问其能，曰：“吾善度材，视栋宇之制，高深圆方短长之宜，吾指使而群工役焉。舍我，众莫能就一宇。故食于官府，吾受禄三倍；作于私家，吾收其直太半焉。”他日，入其室，其床阙足而不能理，曰：“将求他工。”余甚笑之，谓其无能而贪禄嗜货者。　　其后京兆尹将饰官署，余往过焉。委群材，会群工，或执斧斤，或执刀锯，皆环立。向之梓人左持引，右执杖，而中处焉。量栋宇之任，视木之能举，挥其杖，曰“斧！”彼执斧者奔而右；顾而指曰：“锯！”彼执锯者趋而左。俄而，斤者斫，刀者削，皆视其色，俟其言，莫敢自断者。其不胜任者，怒而退之，亦莫敢愠焉。画宫于堵，盈尺而曲尽其制，计其毫厘而构大厦，无进退焉。既成，书于上栋曰：“某年、某月、某日、某建”。则其姓字也。凡执用之工不在列。余圜视大骇，然后知其术之工大矣。　　继而叹曰：彼将舍其手艺，专其心智，而能知体要者欤！吾闻劳心者役人，劳力者役于人。彼其劳心者欤！能者用而智者谋，彼其智者欤！是足为佐天子，相天下法矣。物莫近乎此也。彼为天下者本于人。其执役者为徒隶，为乡师、里胥；其上为下士；又其上为中士，为上士；又其上为大夫，为卿，为公。离而为六职，判而为百役。外薄四海，有方伯、连率。郡有守，邑有宰，皆有佐政；其下有胥吏，又其下皆有啬夫、版尹以就役焉，犹众工之各有执伎以食力也。　　彼佐天子相天下者，举而加焉，指而使焉，条其纲纪而盈缩焉，齐其法制而整顿焉；犹梓人之有规、矩、绳、墨以定制也。择天下之士，使称其职；居天下之人，使安其业。视都知野，视野知国，视国知天下，其远迩细大，可手据其图而究焉，犹梓人画宫于堵，而绩于成也。能者进而由之，使无所德；不能者退而休之，亦莫敢愠。不炫能，不矜名，不亲小劳，不侵众官，日与天下之英才，讨论其大经，犹梓人之善运众工而不伐艺也。夫然后相道得而万国理矣。　　相道既得，万国既理，天下举首而望曰：「吾相之功也！」后之人循迹而慕曰：「彼相之才也！」士或谈殷、周之理者，曰：「伊、傅、周、召。」其百执事之勤劳，而不得纪焉；犹梓人自名其功，而执用者不列也。大哉相乎！通是道者，所谓相而已矣。其不知体要者反此；以恪勤为公，以簿书为尊，炫能矜名，亲小劳，侵众官，窃取六职、百役之事，听听于府庭，而遗其大者远者焉，所谓不通是道者也。犹梓人而不知绳墨之曲直，规矩之方圆，寻引之短长，姑夺众工之斧斤刀锯以佐其艺，又不能备其工，以至败绩，用而无所成也，不亦谬欤！　　或曰：「彼主为室者，傥或发其私智，牵制梓人之虑，夺其世守，而道谋是用。虽不能成功，岂其罪耶？亦在任之而已！」　　余曰：「不然！夫绳墨诚陈，规矩诚设，高者不可抑而下也，狭者不可张而广也。由我则固，不由我则圮。彼将乐去固而就圮也，则卷其术，默其智，悠尔而去。不屈吾道，是诚良梓人耳！其或嗜其货利，忍而不能舍也，丧其制量，屈而不能守也，栋桡屋坏，则曰：『非我罪也』！可乎哉？可乎哉？」　　余谓梓人之道类于相，故书而藏之。梓人，盖古之审曲面势者，今谓之「都料匠」云。余所遇者，杨氏，潜其名。","dynasty":"唐代","tags":"古文观止，写人，故事，寓理","title":"梓人传"}
{"author":"柳宗元","content":"倦闻子规嘲暮声，不意忽有黄鹂鸣。一声梦断楚江曲，满眼故园春意生。目极千里无山河，麦芒际天摇清波。王畿优本少赋役，务闲酒熟饶经过。此时晴烟最深处，舍南巷北遥相语。翻日迥度昆明飞，凌风邪看细柳翥。我今误落千万山，身同伧人不思还。乡禽何事亦来此，令我生心忆桑梓。闭声回翅归务速，西林紫椹行当熟。","dynasty":"唐代","title":"闻黄鹂"}
{"author":"柳宗元","content":"旭日照寒野，鸒斯起蒿莱。啁啾有馀乐，飞舞西陵隈。回风旦夕至，零叶委陈荄。所栖不足恃，鹰隼纵横来。","dynasty":"唐代","title":"感遇二首其二"}
{"author":"柳宗元","content":"飞雪断道冰成梁，侯家炽炭雕玉房。蟠龙吐耀虎喙张，熊蹲豹踯争低昂。攒峦丛崿射朱光，丹霞翠雾飘奇香。美人四向回明珰，雪山冰谷晞太阳。星躔奔走不得止，奄忽双燕栖虹梁。风台露榭生光饰，死灰弃置参与商。盛时一去贵反贱，桃笙葵扇安可当。","dynasty":"唐代","title":"杂曲歌辞其三"}
{"author":"柳宗元","content":"觉闻繁露坠，开户临西园。寒月上东岭，泠泠疏竹根。石泉远逾响，山鸟时一喧。倚楹遂至旦，寂寞将何言。","dynasty":"唐代","tags":"贬谪，生活，写景，抒情","title":"中夜起望西园值月上"}
{"author":"柳宗元","content":"觉来窗牖空，寥落雨声晓。良游怨迟暮，末事惊纷扰。为问经世心，古人难尽了。","dynasty":"唐代","tags":"写景，抒怀，壮志未酬，人生","title":"独觉"}
{"author":"柳宗元","content":"九扈鸣已晚，楚乡农事春。悠悠故池水，空待灌园人。","dynasty":"唐代","title":"春怀故园"}
{"author":"柳宗元","content":"铁山碎，大漠舒。二虏劲，连穹庐。背北海，专坤隅。岁来侵边，或傅于都。天子命元帅，奋其雄图。破定襄，降魁渠。穷竟窟宅，斥余吾。百蛮破胆，边氓苏。威武辉耀，明鬼区。利泽弥万祀，功不可逾。官臣拜手，惟帝之谟。","dynasty":"唐代","title":"乐府杂曲。鼓吹铙歌。铁山碎"}
{"author":"柳宗元","content":"荒山秋日午，独上意悠悠。如何望乡处，西北是融州。","dynasty":"唐代","title":"登柳州峨山"}
{"author":"柳宗元","content":"侯门辞必服，忍位取悲增。去鲁心犹在，从周力未能。家山余五柳，人世遍千灯。莫让金钱施，无生道自弘。","dynasty":"唐代","tags":"离别，抒怀，壮志难酬","title":"送元暠师诗"}
{"author":"柳宗元","content":"苦热中夜起，登楼独褰衣。山泽凝暑气，星汉湛光辉。火晶燥露滋，野静停风威。探汤汲阴井，炀灶开重扉。凭阑久彷徨，流汗不可挥。莫辩亭毒意，仰诉璿与玑。谅非姑射子，静胜安能希。","dynasty":"唐代","tags":"夏天，夜晚，抒情，忧国忧民","title":"夏夜苦热登西楼"}
{"author":"柳宗元","content":"废逐人所弃，遂为鬼神欺。才难不其然，卒与大患期。凌人古受氏，吴世夸雄姿。寂寞富春水，英气方在斯。六学成一贯，精义穷发挥。著书逾十年，幽赜靡不推。天庭掞高文，万字若波驰。记室征两府，宏谋耀其奇。车酋轩下东越，列郡苏疲羸。宛宛凌江羽，来栖翰林枝。孝文留弓剑，中外方危疑。抗声促遗诏，定命由陈辞。徒隶肃曹官，征赋参有司。出守乌江浒，左迁湟水湄。高堂倾故国，葬祭限囚羁。仲叔继幽沦，狂叫唯童儿。一门即无主，焉用徒生为！举声但呼天，孰知神者谁？泣尽目无见，肾伤足不持。溘死委炎荒，臧获守灵帷。平生负国谴，骇骨非敢私。盖棺未塞责，孤旐凝寒颸。念昔始相遇，腑肠为君知。进身齐选择，失路同瑕疵。本期济仁义，合为众所嗤。灭身竟不试，世义安可支！恬死百忧尽，苟生万虑滋。顾余九逝魂，与子各何之？我歌诚自恸，非独为君悲！","dynasty":"唐代","tags":"怀人，友人，悲伤","title":"哭连州凌员外司马"}
{"author":"柳宗元","content":"本邦伊晋，惟时不靖。根柢之摇，枝叶攸病。守臣不任，勩于神圣。惟钺之兴，翦焉则定。洪惟我理，式和以敬。群顽既夷，庶绩咸正。皇谟载大，惟人之庆。","dynasty":"唐代","title":"乐府杂曲。鼓吹铙歌。靖本邦"}
{"author":"柳宗元","content":"充乎其居，或以匮己之虚。或盈其庐。孰匮孰充，为泰为穷，君子乌乎取以宁其躬！若君者之于道而已尔，世孰知其从容耶！","dynasty":"唐代","title":"送贾山人南游歌"}
{"author":"柳宗元","content":"乃谕乃止，蔡有厚喜。完其室家，仰父俯子。汝水沄沄，既清而瀰。蔡人行歌，我步逶迟。","dynasty":"唐代","title":"方城其七"}
{"author":"柳宗元","content":"发地结菁茅，团团抱虚白。山花落幽户，中有忘机客。涉有本非取，照空不待析。万籁俱缘生，窅然喧中寂。心境本洞如，鸟飞无遗迹。","dynasty":"唐代","title":"巽公院五咏。禅堂"}
{"author":"柳宗元","content":"帝视民情，匪幽匪明。惨或在腹，已如色声。亦无动威，亦无止力。弗动弗止，惟民之极。帝怀民视，乃降明德，乃生明翼。明翼者何？乃房乃杜。惟房与杜，实为民路。乃定天子，乃开万国。万国既分，乃释蠹民，乃学与仕，乃播与食，乃器与用，乃货与通。有作有迁，无迁无作。士实荡荡，农实董董，工实蒙蒙，贾实融融。左右惟一，出入惟同。摄仪以引，以遵以肆。其风既流，品物载休。品物载休，惟天子守，乃二公之久。惟天子明，乃二公之成。惟百辟正，乃二公之令。惟百辟谷，乃二公之禄。二公行矣，弗敢忧纵。是获忧共，二公居矣。弗敢泰止，是获泰已。既柔一德，四夷是则。四夷是则，永怀不忒。","dynasty":"唐代","title":"视民诗"}
{"author":"柳宗元","content":"南楚春候早，余寒已滋荣。土膏释原野，白蛰竞所营。缀景未及郊，穑人先偶耕。园林幽鸟啭，渚泽新泉清。农事诚素务，羁囚阻平生。故池想芜没，遗亩当榛荆。慕隐既有系，图功遂无成。聊从田父言，款曲陈此情。眷然抚耒耜，回首烟云横。","dynasty":"唐代","tags":"春天，田园，思乡","title":"首春逢耕者"}
{"author":"柳宗元","content":"贞一来时送彩笺，一行归雁慰惊弦。翰林寂寞谁为主，鸣凤应须早上天。一生判却归休，谓著南冠到头。冶长虽解缧绁，无由得见东周。","dynasty":"唐代","title":"奉酬杨侍郎丈因送八叔拾遗戏赠诏追南来诸宾二首"}
{"author":"柳宗元","content":"　　太尉始为泾州刺史时，汾阳王以副元帅居蒲。王子晞为尚书，领行营节度使，寓军邠州，纵士卒无赖。邠人偷嗜暴恶者，卒以货窜名军伍中，则肆志，吏不得问。日群行丐取于市，不嗛，辄奋击折人手足，椎釜鬲瓮盎盈道上，袒臂徐去，至撞杀孕妇人。邠宁节度使白孝德以王故，戚不敢言。　　太尉自州以状白府，愿计事。至则曰：“天子以生人付公理，公见人被暴害，因恬然。且大乱，若何？”孝德曰：“愿奉教。”太尉曰：“某为泾州，甚适，少事；今不忍人无寇暴死，以乱天子边事。公诚以都虞候命某者，能为公已乱，使公之人不得害。”孝德曰：“幸甚！”如太尉请。　　既署一月，晞军士十七人入市取酒，又以刃刺酒翁，坏酿器，酒流沟中。太尉列卒取十七人，皆断头注槊上，植市门外。晞一营大噪，尽甲。孝德震恐，召太尉曰：“将奈何？”太尉曰：“无伤也！请辞于军。”孝德使数十人从太尉，太尉尽辞去。解佩刀，选老躄者一人持马，至晞门下。甲者出，太尉笑且入曰：“杀一老卒，何甲也？吾戴吾头来矣！”甲者愕。因谕曰：“尚书固负若属耶？副元帅固负若属耶？奈何欲以乱败郭氏？为白尚书，出听我言。”晞出见太尉。太尉曰：“副元帅勋塞天地，当务始终。今尚书恣卒为暴，暴且乱，乱天子边，欲谁归罪？罪且及副元帅。今邠人恶子弟以货窜名军籍中，杀害人，如是不止，几日不大乱？大乱由尚书出，人皆曰尚书倚副元帅，不戢士。然则郭氏功名，其与存者几何？”　　言未毕，晞再拜曰：“公幸教晞以道，恩甚大，愿奉军以从。”顾叱左右曰：“皆解甲散还火伍中，敢哗者死！”太尉曰：“吾未晡食，请假设草具。”既食，曰：“吾疾作，愿留宿门下。”命持马者去，旦日来。遂卧军中。晞不解衣，戒候卒击柝卫太尉。旦，俱至孝德所，谢不能，请改过。邠州由是无祸。　　先是，太尉在泾州为营田官。泾大将焦令谌取人田，自占数十顷，给与农，曰：“且熟，归我半。”是岁大旱，野无草，农以告谌。谌曰：“我知入数而已，不知旱也。”督责益急，农且饥死，无以偿，即告太尉。太尉判状辞甚巽，使人求谕谌。谌盛怒，召农者曰：“我畏段某耶？何敢言我！”取判铺背上，以大杖击二十，垂死，舆来庭中。太尉大泣曰：“乃我困汝！”即自取水洗去血，裂裳衣疮，手注善药，旦夕自哺农者，然后食。取骑马卖，市谷代偿，使勿知。　　淮西寓军帅尹少荣，刚直士也。入见谌，大骂曰：“汝诚人耶？泾州野如赭，人且饥死；而必得谷，又用大杖击无罪者。段公，仁信大人也，而汝不知敬。今段公唯一马，贱卖市谷入汝，汝又取不耻。凡为人傲天灾、犯大人、击无罪者，又取仁者谷，使主人出无马，汝将何以视天地，尚不愧奴隶耶！”谌虽暴抗，然闻言则大愧流汗，不能食，曰：“吾终不可以见段公！”一夕，自恨死。　　及太尉自泾州以司农征，戒其族：“过岐，朱泚幸致货币，慎勿纳。”及过，泚固致大绫三百匹。太尉婿韦晤坚拒，不得命。至都，太尉怒曰：“果不用吾言！”晤谢曰：“处贱无以拒也。”太尉曰：“然终不以在吾第。”以如司农治事堂，栖之梁木上。泚反，太尉终，吏以告泚，泚取视，其故封识具存。　　太尉逸事如右。元和九年月日，永州司马员外置同正员柳宗元谨上史馆。　　今之称太尉大节者出入，以为武人一时奋不虑死，以取名天下，不知太尉之所立如是。宗元尝出入岐周邠斄间，过真定，北上马岭，历亭障堡戍，窃好问老校退卒，能言其事。太尉为人姁姁，常低首拱手行步，言气卑弱，未尝以色待物；人视之，儒者也。遇不可，必达其志，决非偶然者。会州刺史崔公来，言信行直，备得太尉遗事，覆校无疑，或恐尚逸坠，未集太史氏，敢以状私于执事。谨状。","dynasty":"唐代","tags":"叙事，赞美，写人","title":"段太尉逸事状"}
{"author":"柳宗元","content":"平野春草绿，晓莺啼远林。日晴潇湘渚，云断岣嵝岑。仙驾不可望，世途非所任。凝情空景慕，万里苍梧阴。","dynasty":"唐代","tags":"春天，写景，抒怀，壮志未酬","title":"零陵春望"}
{"author":"柳宗元","content":"问春从此去，几日到秦原。凭寄还乡梦，殷勤入故园。","dynasty":"唐代","tags":"思乡，怨愤","title":"零陵早春"}
{"author":"柳宗元","content":"　　蝜蝂者，善负小虫也。行遇物，辄持取，卬其首负之。背愈重，虽困剧不止也。其背甚涩，物积因不散，卒踬仆不能起。人或怜之，为去其负。苟能行，又持取如故。又好上高，极其力不已，至坠地死。　　今世之嗜取者，遇货不避，以厚其室，不知为己累也，唯恐其不积。及其怠而踬也，黜弃之，迁徙之，亦以病矣。苟能起，又不艾。日思高其位，大其禄，而贪取滋甚，以近于危坠，观前之死亡，不知戒。虽其形魁然大者也，其名人也，而智则小虫也。亦足哀夫！","dynasty":"唐代","tags":"寓言","title":"蝜蝂传"}
{"author":"柳宗元","content":"零落残魂倍黯然，双垂别泪越江边。一身去国六千里，万死投荒十二年。桂岭瘴来云似墨，洞庭春尽水如天。欲知此后相思梦，长在荆门郢树烟。","dynasty":"唐代","tags":"迁谪，送别，写景，抒情","title":"别舍弟宗一"}
{"author":"柳宗元","content":"二十年来万事同，今朝岐路忽西东。皇恩若许归田去，晚岁当为邻舍翁。","dynasty":"唐代","tags":"离别，抒情，愁绪","title":"重别梦得"}
{"author":"柳宗元","content":"手种黄柑二百株，春来新叶遍城隅。方同楚客怜皇树，不学荆州利木奴。几岁开花闻喷雪，何人摘实见垂珠？若教坐待成林日，滋味还堪养老夫。","dynasty":"唐代","tags":"生活，思想，品质","title":"柳州城西北隅种柑树"}
{"author":"柳宗元","content":"　　太尉始为泾州刺史时，汾阳王以副元帅居蒲。王子晞为尚书，领行营节度使，寓军邠州，纵士卒无赖。邠人偷嗜暴恶者，卒以货窜名军伍中，则肆志，吏不得问。日群行丐取于市，不嗛，辄奋击折人手足，椎釜鬲瓮盎盈道上，袒臂徐去，至撞杀孕妇人。邠宁节度使白孝德以王故，戚不敢言。　　太尉自州以状白府，愿计事。至则曰：“天子以生人付公理，公见人被暴害，因恬然。且大乱，若何？”孝德曰：“愿奉教。”太尉曰：“某为泾州，甚适，少事；今不忍人无寇暴死，以乱天子边事。公诚以都虞候命某者，能为公已乱，使公之人不得害。”孝德曰：“幸甚！”如太尉请。　　既署一月，晞军士十七人入市取酒，又以刃刺酒翁，坏酿器，酒流沟中。太尉列卒取十七人，皆断头注槊上，植市门外。晞一营大噪，尽甲。孝德震恐，召太尉曰：“将奈何？”太尉曰：“无伤也！请辞于军。”孝德使数十人从太尉，太尉尽辞去。解佩刀，选老躄者一人持马，至晞门下。甲者出，太尉笑且入曰：“杀一老卒，何甲也？吾戴吾头来矣！”甲者愕。因谕曰：“尚书固负若属耶？副元帅固负若属耶？奈何欲以乱败郭氏？为白尚书，出听我言。”晞出见太尉。太尉曰：“副元帅勋塞天地，当务始终。今尚书恣卒为暴，暴且乱，乱天子边，欲谁归罪？罪且及副元帅。今邠人恶子弟以货窜名军籍中，杀害人，如是不止，几日不大乱？大乱由尚书出，人皆曰尚书倚副元帅，不戢士。然则郭氏功名，其与存者几何？”　　言未毕，晞再拜曰：“公幸教晞以道，恩甚大，愿奉军以从。”顾叱左右曰：“皆解甲散还火伍中，敢哗者死！”太尉曰：“吾未晡食，请假设草具。”既食，曰：“吾疾作，愿留宿门下。”命持马者去，旦日来。遂卧军中。晞不解衣，戒候卒击柝卫太尉。旦，俱至孝德所，谢不能，请改过。邠州由是无祸。　　先是，太尉在泾州为营田官。泾大将焦令谌取人田，自占数十顷，给与农，曰：“且熟，归我半。”是岁大旱，野无草，农以告谌。谌曰：“我知入数而已，不知旱也。”督责益急，农且饥死，无以偿，即告太尉。太尉判状辞甚巽，使人求谕谌。谌盛怒，召农者曰：“我畏段某耶？何敢言我！”取判铺背上，以大杖击二十，垂死，舆来庭中。太尉大泣曰：“乃我困汝！”即自取水洗去血，裂裳衣疮，手注善药，旦夕自哺农者，然后食。取骑马卖，市谷代偿，使勿知。　　淮西寓军帅尹少荣，刚直士也。入见谌，大骂曰：“汝诚人耶？泾州野如赭，人且饥死；而必得谷，又用大杖击无罪者。段公，仁信大人也，而汝不知敬。今段公唯一马，贱卖市谷入汝，汝又取不耻。凡为人傲天灾、犯大人、击无罪者，又取仁者谷，使主人出无马，汝将何以视天地，尚不愧奴隶耶！”谌虽暴抗，然闻言则大愧流汗，不能食，曰：“吾终不可以见段公！”一夕，自恨死。　　及太尉自泾州以司农征，戒其族：“过岐，朱泚幸致货币，慎勿纳。”及过，泚固致大绫三百匹。太尉婿韦晤坚拒，不得命。至都，太尉怒曰：“果不用吾言！”晤谢曰：“处贱无以拒也。”太尉曰：“然终不以在吾第。”以如司农治事堂，栖之梁木上。泚反，太尉终，吏以告泚，泚取视，其故封识具存。　　太尉逸事如右。元和九年月日，永州司马员外置同正员柳宗元谨上史馆。　　今之称太尉大节者出入，以为武人一时奋不虑死，以取名天下，不知太尉之所立如是。宗元尝出入岐周邠斄间，过真定，北上马岭，历亭障堡戍，窃好问老校退卒，能言其事。太尉为人姁姁，常低首拱手行步，言气卑弱，未尝以色待物；人视之，儒者也。遇不可，必达其志，决非偶然者。会州刺史崔公来，言信行直，备得太尉遗事，覆校无疑，或恐尚逸坠，未集太史氏，敢以状私于执事。谨状。","dynasty":"唐代","tags":"叙事，赞美，写人","title":"段太尉逸事状"}
{"author":"柳宗元","content":"觉闻繁露坠，开户临西园。寒月上东岭，泠泠疏竹根。石泉远逾响，山鸟时一喧。倚楹遂至旦，寂寞将何言。","dynasty":"唐代","tags":"贬谪，生活，写景，抒情","title":"中夜起望西园值月上"}
{"author":"柳宗元","content":"汲井漱寒齿，清心拂尘服。闲持贝叶书，步出东斋读。真源了无取，妄迹世所逐。遗言冀可冥，缮性何由熟。道人庭宇静，苔色连深竹。日出雾露馀，青松如膏沐。澹然离言说，悟悦心自足。","dynasty":"唐代","tags":"唐诗三百首，贬谪，抒情","title":"晨诣超师院读禅经"}
{"author":"柳宗元","content":"　　天地果无初乎？吾不得而知之也。生人果有初乎？吾不得而知之也。然则孰为近？曰：有初为近。孰明之？由封建而明之也。彼封建者，更古圣王尧、舜、禹、汤、文、武而莫能去之。盖非不欲去之也，势不可也。势之来，其生人之初乎？不初，无以有封建。封建，非圣人意也。　　彼其初与万物皆生，草木榛榛，鹿豕狉狉，人不能搏噬，而且无毛羽，莫克自奉自卫。荀卿有言：“必将假物以为用者也。”夫假物者必争，争而不已，必就其能断曲直者而听命焉。其智而明者，所伏必众，告之以直而不改，必痛之而后畏，由是君长刑政生焉。故近者聚而为群，群之分，其争必大，大而后有兵有德。又有大者，众群之长又就而听命焉，以安其属。于是有诸侯之列，则其争又有大者焉。德又大者，诸侯之列又就而听命焉，以安其封。于是有方伯、连帅之类，则其争又有大者焉。德又大者，方伯、连帅之类又就而听命焉，以安其人，然后天下会于一。是故有里胥而后有县大夫，有县大夫而后有诸侯，有诸侯而后有方伯、连帅，有方伯、连帅而后有天子。自天子至于里胥，其德在人者死，必求其嗣而奉之。故封建非圣人意也，势也。　　夫尧、舜、禹、汤之事远矣，及有周而甚详。周有天下，裂土田而瓜分之，设五等，邦群后。布履星罗，四周于天下，轮运而辐集；合为朝觐会同，离为守臣扞城。然而降于夷王，害礼伤尊，下堂而迎觐者。历于宣王，挟中兴复古之德，雄南征北伐之威，卒不能定鲁侯之嗣。陵夷迄于幽、厉，王室东徙，而自列为诸侯。厥后问鼎之轻重者有之，射王中肩者有之，伐凡伯、诛苌弘者有之，天下乖戾，无君君之心。余以为周之丧久矣，徒建空名于公侯之上耳。得非诸侯之盛强，末大不掉之咎欤？遂判为十二，合为七国，威分于陪臣之邦，国殄于后封之秦，则周之败端，其在乎此矣。　　秦有天下，裂都会而为之郡邑，废侯卫而为之守宰，据天下之雄图，都六合之上游，摄制四海，运于掌握之内，此其所以为得也。不数载而天下大坏，其有由矣：亟役万人，暴其威刑，竭其货贿，负锄梃谪戍之徒，圜视而合从，大呼而成群，时则有叛人而无叛吏，人怨于下而吏畏于上，天下相合，杀守劫令而并起。咎在人怨，非郡邑之制失也。　　汉有天下，矫秦之枉，徇周之制，剖海内而立宗子，封功臣。数年之间，奔命扶伤之不暇，困平城，病流矢，陵迟不救者三代。后乃谋臣献画，而离削自守矣。然而封建之始，郡国居半，时则有叛国而无叛郡，秦制之得亦以明矣。继汉而帝者，虽百代可知也。　　唐兴，制州邑，立守宰，此其所以为宜也。然犹桀猾时起，虐害方域者，失不在于州而在于兵，时则有叛将而无叛州。州县之设，固不可革也。　　或者曰：“封建者，必私其土，子其人，适其俗，修其理，施化易也。守宰者，苟其心，思迁其秩而已，何能理乎？”余又非之。　　周之事迹，断可见矣：列侯骄盈，黩货事戎，大凡乱国多，理国寡，侯伯不得变其政，天子不得变其君，私土子人者，百不有一。失在于制，不在于政，周事然也。　　秦之事迹，亦断可见矣：有理人之制，而不委郡邑，是矣。有理人之臣，而不使守宰，是矣。郡邑不得正其制，守宰不得行其理。酷刑苦役，而万人侧目。失在于政，不在于制，秦事然也。　　汉兴，天子之政行于郡，不行于国，制其守宰，不制其侯王。侯王虽乱，不可变也，国人虽病，不可除也；及夫大逆不道，然后掩捕而迁之，勒兵而夷之耳。大逆未彰，奸利浚财，怙势作威，大刻于民者，无如之何，及夫郡邑，可谓理且安矣。何以言之？且汉知孟舒于田叔，得魏尚于冯唐，闻黄霸之明审，睹汲黯之简靖，拜之可也，复其位可也，卧而委之以辑一方可也。有罪得以黜，有能得以赏。朝拜而不道，夕斥之矣；夕受而不法，朝斥之矣。设使汉室尽城邑而侯王之，纵令其乱人，戚之而已。孟舒、魏尚之术莫得而施，黄霸、汲黯之化莫得而行；明谴而导之，拜受而退已违矣；下令而削之，缔交合从之谋周于同列，则相顾裂眦，勃然而起；幸而不起，则削其半，削其半，民犹瘁矣，曷若举而移之以全其人乎？汉事然也。　　今国家尽制郡邑，连置守宰，其不可变也固矣。善制兵，谨择守，则理平矣。　　或者又曰：“夏、商、周、汉封建而延，秦郡邑而促。”尤非所谓知理者也。　　魏之承汉也，封爵犹建；晋之承魏也，因循不革；而二姓陵替，不闻延祚。今矫而变之，垂二百祀，大业弥固，何系于诸侯哉？　　或者又以为：“殷、周，圣王也，而不革其制，固不当复议也。”是大不然。　　夫殷、周之不革者，是不得已也。盖以诸侯归殷者三千焉，资以黜夏，汤不得而废；归周者八百焉，资以胜殷，武王不得而易。徇之以为安，仍之以为俗，汤、武之所不得已也。夫不得已，非公之大者也，私其力于己也，私其卫于子孙也。秦之所以革之者，其为制，公之大者也；其情，私也，私其一己之威也，私其尽臣畜于我也。然而公天下之端自秦始。　　夫天下之道，理安斯得人者也。使贤者居上，不肖者居下，而后可以理安。今夫封建者，继世而理；继世而理者，上果贤乎，下果不肖乎？则生人之理乱未可知也。将欲利其社稷以一其人之视听，则又有世大夫世食禄邑，以尽其封略，圣贤生于其时，亦无以立于天下，封建者为之也。岂圣人之制使至于是乎？吾固曰：“非圣人之意也，势也。”","dynasty":"唐代","tags":"论述，政治","title":"封建论"}
{"author":"柳宗元","content":"　　得杨八书，知足下遇火灾，家无余储。仆始闻而骇，中而疑，终乃大喜。盖将吊而更以贺也。道远言略，犹未能究知其状，若果荡焉泯焉而悉无有，乃吾所以尤贺者也。　　足下勤奉养，乐朝夕，惟恬安无事是望也。今乃有焚炀赫烈之虞，以震骇左右，而脂膏滫瀡之具，或以不给，吾是以始而骇也。凡人之言皆曰，盈虚倚伏，去来之不可常。或将大有为也，乃始厄困震悸，于是有水火之孽，有群小之愠。劳苦变动，而后能光明，古之人皆然。斯道辽阔诞漫，虽圣人不能以是必信，是故中而疑也。　　以足下读古人书，为文章，善小学，其为多能若是，而进不能出群士之上，以取显贵者，盖无他焉。京城人多言足下家有积货，士之好廉名者，皆畏忌，不敢道足下之善，独自得之心，蓄之衔忍，而不能出诸口。以公道之难明，而世之多嫌也。一出口，则嗤嗤者以为得重赂。仆自贞元十五年，见足下之文章，蓄之者盖六七年未尝言。是仆私一身而负公道久矣，非特负足下也。及为御史尚书郎，自以幸为天子近臣，得奋其舌，思以发明足下之郁塞。然时称道于行列，犹有顾视而窃笑者。仆良恨修己之不亮，素誉之不立，而为世嫌之所加，常与孟几道言而痛之。乃今幸为天火之所涤荡，凡众之疑虑，举为灰埃。黔其庐，赭其垣，以示其无有。而足下之才能，乃可以显白而不污，其实出矣。是祝融、回禄之相吾子也。则仆与几道十年之相知，不若兹火一夕之为足下誉也。宥而彰之，使夫蓄于心者，咸得开其喙；发策决科者，授子而不栗。虽欲如向之蓄缩受侮，其可得乎？于兹吾有望于子，是以终乃大喜也。　　古者列国有灾，同位者皆相吊。许不吊灾，君子恶之。今吾之所陈若是，有以异乎古，故将吊而更以贺也。颜、曾之养，其为乐也大矣，又何阙焉？　　足下前章要仆文章古书，极不忘，候得数十篇乃并往耳。吴二十一武陵来，言足下为《醉赋》及《对问》，大善，可寄一本。仆近亦好作文，与在京城时颇异，思与足下辈言之，桎梏甚固，未可得也。因人南来，致书访死生。不悉。宗元白。","dynasty":"唐代","tags":"古文观止，劝慰，友人，书信","title":"贺进士王参元失火书"}
{"author":"柳宗元","content":"梅实迎时雨，苍茫值晚春。愁深楚猿夜，梦断越鸡晨。海雾连南极，江云暗北津。素衣今尽化，非为帝京尘。","dynasty":"唐代","tags":"写雨","title":"梅雨"}
{"author":"柳宗元","content":"杪秋霜露重，晨起行幽谷。黄叶覆溪桥，荒村唯古木。寒花疏寂历，幽泉微断续。机心久已忘，何事惊麋鹿。","dynasty":"唐代","tags":"秋天，纪行","title":"秋晓行南谷经荒村"}
{"author":"柳宗元","content":"十年憔悴到秦京，谁料翻为岭外行。伏波故道风烟在，翁仲遗墟草树平。直以慵疏招物议，休将文字占时名。今朝不用临河别，垂泪千行便濯缨。","dynasty":"唐代","tags":"友情，赠别","title":"衡阳与梦得分路赠别"}
{"author":"柳宗元","content":"　　裴封叔之第，在光德里。有梓人款其门，愿佣隙宇而处焉。所职，寻、引、规、矩、绳、墨，家不居砻斫之器。问其能，曰：“吾善度材，视栋宇之制，高深圆方短长之宜，吾指使而群工役焉。舍我，众莫能就一宇。故食于官府，吾受禄三倍；作于私家，吾收其直太半焉。”他日，入其室，其床阙足而不能理，曰：“将求他工。”余甚笑之，谓其无能而贪禄嗜货者。　　其后京兆尹将饰官署，余往过焉。委群材，会群工，或执斧斤，或执刀锯，皆环立。向之梓人左持引，右执杖，而中处焉。量栋宇之任，视木之能举，挥其杖，曰“斧！”彼执斧者奔而右；顾而指曰：“锯！”彼执锯者趋而左。俄而，斤者斫，刀者削，皆视其色，俟其言，莫敢自断者。其不胜任者，怒而退之，亦莫敢愠焉。画宫于堵，盈尺而曲尽其制，计其毫厘而构大厦，无进退焉。既成，书于上栋曰：“某年、某月、某日、某建”。则其姓字也。凡执用之工不在列。余圜视大骇，然后知其术之工大矣。　　继而叹曰：彼将舍其手艺，专其心智，而能知体要者欤！吾闻劳心者役人，劳力者役于人。彼其劳心者欤！能者用而智者谋，彼其智者欤！是足为佐天子，相天下法矣。物莫近乎此也。彼为天下者本于人。其执役者为徒隶，为乡师、里胥；其上为下士；又其上为中士，为上士；又其上为大夫，为卿，为公。离而为六职，判而为百役。外薄四海，有方伯、连率。郡有守，邑有宰，皆有佐政；其下有胥吏，又其下皆有啬夫、版尹以就役焉，犹众工之各有执伎以食力也。　　彼佐天子相天下者，举而加焉，指而使焉，条其纲纪而盈缩焉，齐其法制而整顿焉；犹梓人之有规、矩、绳、墨以定制也。择天下之士，使称其职；居天下之人，使安其业。视都知野，视野知国，视国知天下，其远迩细大，可手据其图而究焉，犹梓人画宫于堵，而绩于成也。能者进而由之，使无所德；不能者退而休之，亦莫敢愠。不炫能，不矜名，不亲小劳，不侵众官，日与天下之英才，讨论其大经，犹梓人之善运众工而不伐艺也。夫然后相道得而万国理矣。　　相道既得，万国既理，天下举首而望曰：「吾相之功也！」后之人循迹而慕曰：「彼相之才也！」士或谈殷、周之理者，曰：「伊、傅、周、召。」其百执事之勤劳，而不得纪焉；犹梓人自名其功，而执用者不列也。大哉相乎！通是道者，所谓相而已矣。其不知体要者反此；以恪勤为公，以簿书为尊，炫能矜名，亲小劳，侵众官，窃取六职、百役之事，听听于府庭，而遗其大者远者焉，所谓不通是道者也。犹梓人而不知绳墨之曲直，规矩之方圆，寻引之短长，姑夺众工之斧斤刀锯以佐其艺，又不能备其工，以至败绩，用而无所成也，不亦谬欤！　　或曰：「彼主为室者，傥或发其私智，牵制梓人之虑，夺其世守，而道谋是用。虽不能成功，岂其罪耶？亦在任之而已！」　　余曰：「不然！夫绳墨诚陈，规矩诚设，高者不可抑而下也，狭者不可张而广也。由我则固，不由我则圮。彼将乐去固而就圮也，则卷其术，默其智，悠尔而去。不屈吾道，是诚良梓人耳！其或嗜其货利，忍而不能舍也，丧其制量，屈而不能守也，栋桡屋坏，则曰：『非我罪也』！可乎哉？可乎哉？」　　余谓梓人之道类于相，故书而藏之。梓人，盖古之审曲面势者，今谓之「都料匠」云。余所遇者，杨氏，潜其名。","dynasty":"唐代","tags":"古文观止，写人，故事，寓理","title":"梓人传"}
{"author":"柳宗元","content":"　　古之传者有言：成王以桐叶与小弱弟戏，曰：“以封汝。”周公入贺。王曰：“戏也。”周公曰：“天子不可戏。”乃封小弱弟于唐。　　吾意不然。王之弟当封邪，周公宜以时言于王，不待其戏而贺以成之也。不当封邪，周公乃成其不中之戏，以地以人与小弱者为之主，其得为圣乎？且周公以王之言不可苟焉而已，必从而成之邪？设有不幸，王以桐叶戏妇寺，亦将举而从之乎？凡王者之德，在行之何若。设未得其当，虽十易之不为病；要于其当，不可使易也，而况以其戏乎！若戏而必行之，是周公教王遂过也。　　吾意周公辅成王，宜以道，从容优乐，要归之大中而已，必不逢其失而为之辞。又不当束缚之，驰骤之，使若牛马然，急则败矣。且家人父子尚不能以此自克，况号为君臣者邪！是直小丈夫缺缺者之事，非周公所宜用，故不可信。　　或曰：封唐叔，史佚成之。","dynasty":"唐代","tags":"古文观止，叙事，议论","title":"桐叶封弟辨"}
{"author":"柳宗元","content":"南州溽暑醉如酒，隐几熟眠开北牖。日午独觉无馀声，山童隔竹敲茶臼。","dynasty":"唐代","tags":"夏天，闲适，生活","title":"夏昼偶作"}
{"author":"柳宗元","content":"好在湘江水，今朝又上来。不知从此去，更遣几年回。","dynasty":"唐代","tags":"写江，感慨，愁苦","title":"再上湘江"}
{"author":"柳宗元","content":"　　河东薛存义将行，柳子载肉于俎，崇酒於觞，追而送之江浒，饮食之。且告曰：“凡吏于土者，若知其职乎？盖民之役，非以役民而已也。凡民之食于土者，出其什一佣乎吏，使司平于我也。今我受其直，怠其事者，天下皆然。岂惟怠之，又从而盗之。向使佣一夫于家，受若值，怠若事，又盗若货器，则必甚怒而黜罚之矣。以今天下多类此，而民莫敢肆其怒与黜罚者，何哉？势不同也。势不同而理同，如吾民何？有达于理者，得不恐而畏乎！”　　存义假令零陵二年矣。早作而夜思，勤力而劳心；讼者平，赋者均，老弱无怀诈暴憎。其为不虚取直也的矣，其知恐而畏也审矣。　　吾贱且辱，不得与考绩幽明之说；于其往也，故赏以酒肉而重之以辞。","dynasty":"唐代","tags":"送别，序文","title":"送薛存义序"}
{"author":"柳宗元","content":"倦闻子规朝暮声，不意忽有黄鹂鸣。一声梦断楚江曲，满眼故园春意生。目极千里无山河，麦芒际天摇清波。王畿优本少赋役，务闲酒熟饶经过。此时晴烟最深处，舍南巷北遥相语。翻日迥度昆明飞，凌风邪看细柳翥。我今误落千万山，身同伧人不思还。乡禽何事亦来此，令我生心忆桑梓。闭声回翅归务速，西林紫椹行当熟。","dynasty":"唐代","tags":"写鸟，抒怀，思乡","title":"闻黄鹂"}
{"author":"柳宗元","content":"三日柴门拥不开，阶平庭满白皑皑。今朝蹋作琼瑶迹，为有诗从凤沼来。","dynasty":"唐代","tags":"写雪，孤单","title":"酬王二十舍人雪中见寄"}
{"author":"柳宗元","content":"瘴江南去入云烟，望尽黄茆是海边。山腹雨晴添象迹，潭心日暖长蛟涎。射工巧伺游人影，飓母偏惊旅客船。从此忧来非一事，岂容华发待流年。","dynasty":"唐代","tags":"励志","title":"岭南江行"}
{"author":"柳宗元","content":"少时陈力希公侯，许国不复为身谋。风波一跌逝万里，壮心瓦解空缧囚。缧囚终老无余事，愿卜湘西冉溪地。却学寿张樊敬侯，种漆南园待成器。","dynasty":"唐代","tags":"叙事，抱负，志向","title":"冉溪"}
{"author":"柳宗元","content":"燕秦不两立，太子已为虞。千金奉短计，匕首荆卿趋。穷年徇所欲，兵势且见屠。微言激幽愤，怒目辞燕都。朔风动易水，挥爵前长驱。函首致宿怨，献田开版图。炯然耀电光，掌握罔正夫。造端何其锐，临事竟趑趄。长虹吐白日，仓卒反受诛。按剑赫凭怒，风雷助号呼。慈父断子首，狂走无容躯。夷城芟七族，台观皆焚污。始期忧患弭，卒动灾祸枢。秦皇本诈力，事与桓公殊。奈何效曹子，实谓勇且愚。世传故多谬，太史征无且。","dynasty":"唐代","tags":"咏史怀古","title":"咏荆轲"}
{"author":"柳宗元","content":"寒江夜雨声潺潺，晓云遮尽仙人山。遥知玄豹在深处，下笑羁绊泥涂间。","dynasty":"唐代","title":"雨中赠仙人山贾山人（即贾鹏也）"}
{"author":"柳宗元","content":"柳州柳刺史，种柳柳江边。谈笑为故事，推移成昔年。垂阴当覆地，耸干会参天。好作思人树，惭无惠化传。","dynasty":"唐代","tags":"柳树，愿望","title":"种柳戏题"}
{"author":"柳宗元","content":"郡城南下接通津，异服殊音不可亲。青箬裹盐归峒客，绿荷包饭趁虚人。鹅毛御腊缝山罽，鸡骨占年拜水神。愁向公庭问重译，欲投章甫作文身。","dynasty":"唐代","tags":"写人，生活，抒怀","title":"柳州峒氓"}
{"author":"柳宗元","content":"十一年前南渡客，四千里外北归人。诏书许逐阳和至，驿路开花处处新。","dynasty":"唐代","tags":"抒情，喜悦，感慨","title":"诏追赴都二月至灞亭上"}
{"author":"柳宗元","content":"　　将为穹谷嵁岩渊池于郊邑之中，则必辇山石，沟涧壑，陵绝险阻，疲极人力，乃可以有为也。然而求天作地生之状，咸无得焉。逸其人，因其地，全其天，昔之所难，今于是乎在。　　永州实惟九疑之麓。其始度土者，环山为城。有石焉，翳于奥草；有泉焉，伏于土涂。蛇虺之所蟠，狸鼠之所游。茂树恶木，嘉葩毒卉，乱杂而争植，号为秽墟。　　韦公之来，既逾月，理甚无事。望其地，且异之。始命芟其芜，行其涂。积之丘如，蠲之浏如。既焚既酾，奇势迭出。清浊辨质，美恶异位。视其植，则清秀敷舒；视其蓄，则溶漾纡余。怪石森然，周于四隅。或列或跪，或立或仆，窍穴逶邃，堆阜突怒。乃作栋宇，以为观游。凡其物类，无不合形辅势，效伎于堂庑之下。外之连山高原，林麓之崖，间厕隐显。迩延野绿，远混天碧，咸会于谯门之内。　　已乃延客入观，继以宴娱。或赞且贺曰：“见公之作，知公之志。公之因土而得胜，岂不欲因俗以成化？公之择恶而取美，岂不欲除残而佑仁？公之蠲浊而流清，岂不欲废贪而立廉？公之居高以望远，岂不欲家抚而户晓？夫然，则是堂也，岂独草木土石水泉之适欤？山原林麓之观欤？将使继公之理者，视其细知其大也。”宗元请志诸石，措诸壁，编以为二千石楷法。","dynasty":"唐代","tags":"古文观止，祝贺","title":"永州韦使君新堂记"}
{"author":"柳宗元","content":"　　臣伏见天后时，有同州下邽人徐元庆者，父爽为县吏赵师韫所杀，卒能手刃父仇，束身归罪。当时谏臣陈子昂建议诛之而旌其闾；且请“编之于令，永为国典”。臣窃独过之。　　臣闻礼之大本，以防乱也。若曰无为贼虐，凡为子者杀无赦。刑之大本，亦以防乱也。若曰无为贼虐，凡为理者杀无赦。其本则合，其用则异，旌与诛莫得而并焉。诛其可旌，兹谓滥；黩刑甚矣。旌其可诛，兹谓僭；坏礼甚矣。果以是示于天下，传于后代，趋义者不知所向，违害者不知所立，以是为典可乎？盖圣人之制，穷理以定赏罚，本情以正褒贬，统于一而已矣。　　向使刺谳其诚伪，考正其曲直，原始而求其端，则刑礼之用，判然离矣。何者？若元庆之父，不陷于公罪，师韫之诛，独以其私怨，奋其吏气，虐于非辜，州牧不知罪，刑官不知问，上下蒙冒，吁号不闻；而元庆能以戴天为大耻，枕戈为得礼，处心积虑，以冲仇人之胸，介然自克，即死无憾，是守礼而行义也。执事者宜有惭色，将谢之不暇，而又何诛焉？　　其或元庆之父，不免于罪，师韫之诛，不愆于法，是非死于吏也，是死于法也。法其可仇乎？仇天子之法，而戕奉法之吏，是悖骜而凌上也。执而诛之，所以正邦典，而又何旌焉？　　且其议曰：“人必有子，子必有亲，亲亲相仇，其乱谁救？”是惑于礼也甚矣。礼之所谓仇者，盖其冤抑沉痛而号无告也；非谓抵罪触法，陷于大戮。而曰“彼杀之，我乃杀之”。不议曲直，暴寡胁弱而已。其非经背圣，不亦甚哉！　　《周礼》：“调人，掌司万人之仇。凡杀人而义者，令勿仇；仇之则死。有反杀者，邦国交仇之。”又安得亲亲相仇也？《春秋公羊传》曰：“父不受诛，子复仇可也。父受诛，子复仇，此推刃之道，复仇不除害。”今若取此以断两下相杀，则合于礼矣。且夫不忘仇，孝也；不爱死，义也。元庆能不越于礼，服孝死义，是必达理而闻道者也。夫达理闻道之人，岂其以王法为敌仇者哉？议者反以为戮，黩刑坏礼，其不可以为典，明矣。　　请下臣议附于令。有断斯狱者，不宜以前议从事。谨议。","dynasty":"唐代","tags":"古文观止，议论","title":"驳复仇议"}
{"author":"柳宗元","content":"南来不作楚臣悲，重入修门自有期。为报春风汨罗道，莫将波浪枉明时。","dynasty":"唐代","tags":"羁旅，抒情，忧国忧民，抱负","title":"汨罗遇风"}
{"author":"柳宗元","content":"泾水黄，陇野茫。负太白，腾天狼。有鸟鸷立，羽翼张。钩喙决前，钜趯傍。怒飞饥啸，翾不可当。老雄死，子复良。巢岐饮渭，肆翱翔。顿地紘，提天纲。列缺掉帜，招摇耀鋩。鬼神来助，梦嘉祥。脑涂原野，魄飞扬。星辰复，恢一方。","dynasty":"唐代","tags":"咏史","title":"唐铙歌鼓吹曲十二首·其四"}
{"author":"柳宗元","content":"南楚春候早，余寒已滋荣。土膏释原野，白蛰竞所营。缀景未及郊，穑人先偶耕。园林幽鸟啭，渚泽新泉清。农事诚素务，羁囚阻平生。故池想芜没，遗亩当榛荆。慕隐既有系，图功遂无成。聊从田父言，款曲陈此情。眷然抚耒耜，回首烟云横。","dynasty":"唐代","tags":"春天，田园，思乡","title":"首春逢耕者"}
{"author":"柳宗元","content":"秋气集南涧，独游亭午时。回风一萧瑟，林影久参差。始至若有得，稍深遂忘疲。羁禽响幽谷，寒藻舞沦漪。去国魂已远，怀人泪空垂。孤生易为感，失路少所宜。索寞竟何事，徘徊只自知。谁为后来者，当与此心期。","dynasty":"唐代","tags":"秋天，写景，抒情，孤寂，愁苦","title":"南涧中题"}
{"author":"柳宗元","content":"江雨初晴思远步，日西独向愚溪渡。渡头水落村径成，撩乱浮槎在高树。","dynasty":"唐代","title":"雨晴至江渡"}
{"author":"柳宗元","content":"平野春草绿，晓莺啼远林。日晴潇湘渚，云断岣嵝岑。仙驾不可望，世途非所任。凝情空景慕，万里苍梧阴。","dynasty":"唐代","tags":"春天，写景，抒怀，壮志未酬","title":"零陵春望"}
{"author":"柳宗元","content":"城上日出群乌飞，鸦鸦争赴朝阳枝。刷毛伸羽和且乐，尔独落魄今为何？无乃慕高近白日，三足妒尔令尔疾？无乃饥啼走路旁，贪鲜攫肉人所伤？翘肖独足下丛薄，口衔低枝始能越。还顾泥涂备蝼蚁，仰看栋梁防燕雀。左右六翮利如刀，踊身失势不得高。支离无趾犹自免，努力低飞逃后患。","dynasty":"唐代","tags":"寓言","title":"跂乌词"}
{"author":"柳宗元","content":"　　君子病无乎内而饰乎外，有乎内而不饰乎外者。无乎内而饰乎外，则是设覆为阱也，祸孰大焉；有乎内而不饰乎外，则是焚梓毁璞也，诟孰甚焉！于是有切磋琢磨、镞砺栝羽之道，圣人以为重。豆卢生，内之有者也，余是以好之，而欲其遂焉。而恒以幼孤羸馁为惧，恤恤焉游诸侯求给乎是，是固所以有乎内者也。然而不克专志于学，饰乎外者未大，吾愿子以《诗》、《礼》为冠屦，以《春秋》为襟带，以图史为佩服，琅乎璆璜冲牙之响发焉，煌乎山龙华虫之采列焉，则揖让周旋乎宗庙朝廷斯可也。惜乎余无禄食于世，不克称其欲，成其志，而姑欲其速反也，故诗而序云。","dynasty":"唐代","tags":"送别，序文，文学","title":"送豆卢膺秀才南游序"}
{"author":"柳宗元","content":"宿云散洲渚，晓日明村坞。高树临清池，风惊夜来雨。予心适无事，偶此成宾主。","dynasty":"唐代","tags":"写景，喜悦，抒怀","title":"雨后晓行独至愚溪北池"}
{"author":"柳宗元","content":"汉家三十六将军，东方雷动横阵云。鸡鸣函谷客如雾，貌同心异不可数。赤丸夜语飞电光，徼巡司隶眠如羊。当街一叱百吏走，冯敬胸中函匕首。凶徒侧耳潜惬心，悍臣破胆皆杜口。魏王卧内藏兵符，子西掩袂真无辜。羌胡毂下一朝起，敌国舟中非所拟。安陵谁辨削砺功，韩国讵明深井里。绝胭断骨那下补，万金宠赠不如土。","dynasty":"唐代","tags":"借古讽今，讽刺","title":"古东门行"}
{"author":"柳宗元","content":"临蒸且莫叹炎方，为报秋来雁几行。林邑东回山似戟，牂牁南下水如汤。蒹葭淅沥含秋雾，橘柚玲珑透夕阳。非是白蘋洲畔客，还将远意问潇湘。","dynasty":"唐代","tags":"写景，抒情，苦闷","title":"得卢衡州书因以诗寄"}
{"author":"柳宗元","content":"海鹤一为别，存亡三十秋。今来数行泪，独上驿南楼。","dynasty":"唐代","tags":"怀旧，伤今","title":"长沙驿前南楼感旧/昔与德公别于此"}
{"author":"柳宗元","content":"凄风淅沥飞严霜，苍鹰上击翻曙光。云披雾裂虹霓断，霹雳掣电捎平冈。砉然劲翮剪荆棘，下攫狐兔腾苍茫。爪毛吻血百鸟逝，独立四顾时激昂。炎风溽暑忽然至，羽翼脱落自摧藏。草中狸鼠足为患，一夕十顾惊且伤。但愿清商复为假，拔去万累云间翔。","dynasty":"唐代","tags":"寓言，抒怀，言志","title":"笼鹰词"}
{"author":"柳宗元","content":"　　凡大人之道有三：一曰正蒙难，二曰法授圣，三曰化及民。殷有仁人曰箕子，实具兹道以立于世，故孔子述六经之旨，尤殷勤焉。　　当纣之时，大道悖乱，天威之动不能戒，圣人之言无所用。进死以并命，诚仁矣，无益吾祀，故不为。委身以存祀，诚仁矣，与亡吾国，故不忍。具是二道，有行之者矣。是用保其明哲，与之俯仰；晦是谟范，辱于囚奴；昏而无邪，隤而不息；故在易曰“箕子之明夷”，正蒙难也。及天命既改，生人以正，乃出大法，用为圣师。周人得以序彝伦而立大典；故在书曰“以箕子归作《洪范》”，法授圣也。及封朝鲜，推道训俗，惟德无陋，惟人无远，用广殷祀，俾夷为华，化及民也。率是大道，丛于厥躬，天地变化，我得其正，其大人欤？　　呜乎！当其周时未至，殷祀未殄，比干已死，微子已去，向使纣恶未稔而自毙，武庚念乱以图存，国无其人，谁与兴理？是固人事之或然者也。然则先生隐忍而为此，其有志于斯乎？　　唐某年，作庙汲郡，岁时致祀，嘉先生独列于易象，作是颂云：　　蒙难以正，授圣以谟。宗祀用繁，夷民其苏。宪宪大人，显晦不渝。圣人之仁，道合隆污。明哲在躬，不陋为奴。冲让居礼，不盈称孤。高而无危，卑不可逾。非死非去，有怀故都。时诎而伸，卒为世模。易象是列，文王为徒。大明宣昭，崇祀式孚。古阙颂辞，继在后儒。","dynasty":"唐代","tags":"古文观止，碑文，赞颂，写人","title":"箕子碑"}
{"author":"柳宗元","content":"寓居湘岸四无邻，世网难婴每自珍。莳药闲庭延国老，开樽虚室值贤人。泉回浅石依高柳，径转垂藤闲绿筠。闻道偏为五禽戏，出门鸥鸟更相亲。","dynasty":"唐代","tags":"写景，叙事，抒怀，愤懑，孤寂","title":"从崔中丞过卢少尹郊居"}
{"author":"柳宗元","content":"悠悠雨初霁，独绕清溪曲。引杖试荒泉，解带围新竹。沉吟亦何事，寂寞固所欲。幸此息营营，啸歌静炎燠。","dynasty":"唐代","tags":"写景，抒情，乐观","title":"夏初雨后寻愚溪"}
{"author":"柳宗元","content":"窜身楚南极，山水穷险艰。步登最高寺，萧散任疏顽。西垂下斗绝，欲似窥人寰。反如在幽谷，榛翳不可攀。命童恣披翦，葺宇横断山。割如判清浊，飘若升云间。远岫攒众顶，澄江抱清湾。夕照临轩堕，栖鸟当我还。菡萏溢嘉色，筼筜遗清斑。神舒屏羁锁，志适忘幽潺。弃逐久枯槁，迨今始开颜。赏心难久留，离念来相关。北望间亲爱，南瞻杂夷蛮。置之勿复道，且寄须臾闲。","dynasty":"唐代","tags":"夏天，纪游，抒怀，愁苦","title":"构法华寺西亭"}
{"author":"柳宗元","content":"稍稍雨侵竹，翻翻鹊惊丛。美人隔湘浦，一夕生秋风。积雾杳难极，沧波浩无穷。相思岂云远，即席莫与同。若人抱奇音，朱弦縆枯桐。清商激西颢，泛滟凌长空。自得本无作，天成谅非功。希声閟大朴，聋俗何由聪。","dynasty":"唐代","tags":"秋天，夜晚，怀友，同情，忧愤","title":"初秋夜坐赠吴武陵"}
{"author":"柳宗元","content":"鹤鸣楚山静，露白秋江晓。连袂度危桥，萦回出林杪。西岑极远目，毫末皆可了。重叠九疑高，微茫洞庭小。迥穷两仪际，高出万象表。驰景泛颓波，遥风递寒筱。谪居安所习，稍厌从纷扰。生同胥靡遗，寿比彭铿夭。蹇连困颠踣，愚蒙怯幽眇。非令亲爱疏，谁使心神悄。偶兹遁山水，得以观鱼鸟。吾子幸淹留，缓我愁肠绕。","dynasty":"唐代","tags":"写景，抒怀，无奈，愁苦","title":"与崔策登西山"}
{"author":"柳宗元","content":"久知老会至，不谓便见侵。今年宜未衰，稍已来相寻。齿疏发就种，奔走力不任。咄此可奈何，未必伤我心。彭聃安在哉？周孔亦已沉。古称寿圣人，曾不留至今。但愿得美酒，朋友常共斟。是时春向暮，桃李生繁阴。日照天正绿，杳杳归鸿吟。出门呼所亲，扶杖登西林。高歌足自快，商颂有遗音。","dynasty":"唐代","tags":"抒怀，旷达","title":"觉衰"}
{"author":"柳宗元","content":"凡卉与时谢，妍华丽兹晨。欹红醉浓露，窈窕留馀春。孤赏白日暮，暄风动摇频。夜窗蔼芳气，幽卧知相亲。愿致溱洧赠，悠悠南国人。","dynasty":"唐代","tags":"咏物，牡丹，隐喻","title":"戏题阶前芍药"}
{"author":"柳宗元","content":"屏居负山郭，岁暮惊离索。野迥樵唱来，庭空烧烬落。世纷因事远，心赏随年薄。默默谅何为，徒成今与昨。","dynasty":"唐代","tags":"写景，伤怀，感伤","title":"郊居岁暮"}
{"author":"柳宗元","content":"蓐食徇所务，驱牛向东阡。鸡鸣村巷白，夜色归暮田。札札耒耜声，飞飞来乌鸢。竭兹筋力事，持用穷岁年。尽输助徭役，聊就空自眠。子孙日已长，世世还复然。篱落隔烟火，农谈四邻夕。庭际秋虫鸣，疏麻方寂历。蚕丝尽输税，机杼空倚壁。里胥夜经过，鸡黍事筵席。各言官长峻，文字多督责。东乡后租期，车毂陷泥泽。公门少推恕，鞭朴恣狼藉。努力慎经营，肌肤真可惜。迎新在此岁，唯恐踵前迹。古道饶蒺藜，萦回古城曲。蓼花被堤岸，陂水寒更绿。是时收获竟，落日多樵牧。风高榆柳疏，霜重梨枣熟。行人迷去住，野鸟竞栖宿。田翁笑相念，昏黑慎原陆。今年幸少丰，无厌饘与粥。","dynasty":"唐代","tags":"同情，人民，生活，忧愤","title":"田家三首"}
{"author":"柳宗元","content":"有美不自蔽，安能守孤根。盈盈湘西岸，秋至风霜繁。丽影别寒水，浓芳委前轩。芰荷谅难杂，反此生高原。","dynasty":"唐代","tags":"写花，抒情，孤寂，愁苦","title":"湘岸移木芙蓉植龙兴精舍"}
{"author":"柳宗元","content":"橘柚怀贞质，受命此炎方。密林耀朱绿，晚岁有馀芳。殊风限清汉，飞雪滞故乡。攀条何所叹，北望熊与湘。","dynasty":"唐代","tags":"咏物，赞美，抒怀，感慨","title":"南中荣橘柚"}
{"author":"柳宗元","content":"危桥属幽径，缭绕穿疏林。迸箨分苦节，轻筠抱虚心。俯瞰涓涓流，仰聆萧萧吟。差池下烟日，嘲哳鸣山禽。谅无要津用，栖息有馀阴。","dynasty":"唐代","tags":"咏物，竹子，怀才不遇","title":"巽公院五咏·苦竹桥"}
{"author":"柳宗元","content":"石门长老身如梦，旃檀成林手所种。坐来念念非昔人，万遍莲花为谁用？如今七十自忘机，贪爱都忘筋力微。莫向东轩春野望，花开日出雉皆飞。","dynasty":"唐代","tags":"感慨，悲愤，壮志难酬","title":"戏题石门长老东轩"}
{"author":"柳宗元","content":"苦热中夜起，登楼独褰衣。山泽凝暑气，星汉湛光辉。火晶燥露滋，野静停风威。探汤汲阴井，炀灶开重扉。凭阑久彷徨，流汗不可挥。莫辩亭毒意，仰诉璿与玑。谅非姑射子，静胜安能希。","dynasty":"唐代","tags":"夏天，夜晚，抒情，忧国忧民","title":"夏夜苦热登西楼"}
{"author":"柳宗元","content":"新沐换轻帻，晓池风露清。自谐尘外意，况与幽人行。霞散众山迥，天高数雁鸣。机心付当路，聊适羲皇情。","dynasty":"唐代","tags":"写景，抒怀，感慨","title":"旦携谢山人至愚池"}
{"author":"柳宗元","content":"骄阳愆岁事，良牧念菑畲。列骑低残月，鸣茄度碧虚。稍穷樵客路，遥驻野人居。谷口寒流净，丛祠古木疏。焚香秋雾湿，奠玉晓光初。肸蠁巫言报，精诚礼物余。惠风仍偃草，灵雨会随车。俟罪非真吏，翻惭奉简书。","dynasty":"唐代","tags":"叙事，抒怀，壮志难酬","title":"韦使君黄溪祈雨见召从行至祠下口号"}
{"author":"柳宗元","content":"净土堂结习自无始，沦溺穷苦源。流形及兹世，始悟三空门。华堂开净域，图像焕且繁。清冷焚众香，微妙歌法言。稽首愧导师，超遥谢尘昏。曲讲堂寂灭本非断，文字安可离！曲堂何为设？高士方在斯。圣默寄言宣，分别乃无知。趣中即空假，名相与谁期？愿言绝闻得，忘意聊思惟。禅堂发地结菁茆，团团抱虚白。山花落幽户，中有忘机客。涉有本非取，照空不待析。万籁俱缘生，窅然喧中寂。心境本同如，鸟飞无遗迹。芙蓉亭新亭俯朱槛，嘉木开芙蓉。清香晨风远，溽彩寒露浓。潇洒出人世，低昂多异容。尝闻色空喻，造物谁为工？留连秋月晏，迢递来山钟。苦竹桥危桥属幽径，缭绕穿疏林。迸箨分苦节，轻筠抱虚心。俯瞰涓涓流，仰聆萧萧吟。差池下烟日，嘲哳鸣山禽。谅无要津用，栖息有馀阴。","dynasty":"唐代","tags":"咏物，组诗","title":"巽公院五咏"}
{"author":"柳宗元","content":"杨白花，风吹渡江水。坐令宫树无颜色，摇荡春光千万里。茫茫晓日下长秋，哀歌未断城鸦起。","dynasty":"唐代","title":"杨白花"}
{"author":"柳宗元","content":"束带值明后，顾盼流辉光。一心在陈力，鼎列夸四方。款款效忠信，恩义皎如霜。生时亮同体，死没宁分张。壮躯闭幽隧，猛志填黄肠。殉死礼所非，况乃用其良。霸基弊不振，晋楚更张皇。疾病命固乱，魏氏言有章。从邪陷厥父，吾欲讨彼狂。","dynasty":"唐代","tags":"咏史怀古","title":"咏三良"}
{"author":"柳宗元","content":"九扈鸣已晚，楚乡农事春。悠悠故池水，空待灌园人。","dynasty":"唐代","title":"春怀故园"}
{"author":"柳宗元","content":"侯门辞必服，忍位取悲增。去鲁心犹在，从周力未能。家山余五柳，人世遍千灯。莫让金钱施，无生道自弘。","dynasty":"唐代","tags":"离别，抒怀，壮志难酬","title":"送元暠师诗"}
{"author":"柳宗元","content":"溪路千里曲，哀猿何处鸣。孤臣泪已尽，虚作断肠声。","dynasty":"唐代","tags":"写景，抒情，伤怀","title":"入黄溪闻猿"}
{"author":"柳宗元","content":"理世固轻士，弃捐湘之湄。阳光竟四溟，敲石安所施。铩羽集枯干，低昂互鸣悲。朔云吐风寒，寂历穷秋时。君子尚容与，小人守兢危。惨凄日相视，离忧坐自滋。樽酒聊可酌，放歌谅徒为。惜无协律者，窈眇弦吾诗。","dynasty":"唐代","tags":"抒怀，同情，友人，忧愤","title":"零陵赠李卿元侍御简吴武陵"}
{"author":"柳宗元","content":"方城临临，王卒峙之。匪徼匪竞，皇有正命。皇命于愬，往舒余仁。踣彼艰顽，柔惠是驯。愬拜即命，于皇之训。既砺既攻，以后厥刃。王师嶷嶷，熊罴是式。衔勇韬力，日思予殛。寇昏以狂，敢蹈愬疆。士获厥心，大袒高骧。长戟酋矛，粲其绥章。右翦左屠，聿禽其良。其良既宥，告以父母。恩柔于肌，卒贡尔有。维彼攸恃，乃侦乃诱。维彼攸宅，乃发乃守。其恃爰获，我功我多。阴谍厥图，以究尔讹。雨雪洋洋，大风来加，于燠其寒，于迩其遐。汝阴之茫，悬瓠之峨。是震是拔，大歼厥家。狡虏既縻，输于国都。示之市人，即社行诛。乃谕乃止，蔡有厚喜。完其室家，仰父俯子。汝水沄沄，既清而瀰。蔡人行歌，我步逶迟。蔡人歌矣，蔡风和矣。孰颣蔡初，胡甈尔居。式慕以康，为愿有馀。是究是咨，皇德既舒。皇曰咨愬，裕乃父功。昔我文祖，惟西平是庸。内诲于家，外刑于邦。孰是蔡人，而不率从。蔡人率止，惟西平有子。西平有子，惟我有臣。畴允大邦，俾惠我人。于庙告功，以顾万方。","dynasty":"唐代","title":"奉平淮夷雅表。方城命愬守也卒入蔡得其大丑以平淮右"}
{"author":"柳宗元","content":"无限居人送独醒，可怜寂寞到长亭。荆州不遇高阳侣，一夜春寒满下厅。","dynasty":"唐代","tags":"送别，愁绪，抒情","title":"离觞不醉至驿却寄相送诸公"}
{"author":"柳宗元","content":"谪弃殊隐沦，登陟非远郊。所怀缓伊郁，讵欲肩夷巢。高岩瞰清江，幽窟潜神蛟。开旷延阳景，回薄攒林梢。西亭构其巅，反宇临呀庨。背瞻星辰兴，下见云雨交。惜非吾乡土，得以荫菁茆。羁贯去江介，世仕尚函崤。故墅即沣川，数亩均肥硗。台馆集荒丘，池塘疏沈坳。会有圭组恋，遂贻山林嘲。薄躯信无庸，锁屑剧斗筲。囚居固其宜，厚羞久已包。庭除植蓬艾，隟牖悬蟏蛸。所赖山水客，扁舟柱长梢。挹流敌清觞，掇野代嘉肴。适道有高言，取乐非弦匏。逍遥屏幽昧，澹薄辞喧呶。晨鸡不余欺，风雨闻嘐嘐。再期永日闲，提挈移中庖。","dynasty":"唐代","tags":"山水，写景，抒情，思乡，愤懑","title":"游朝阳岩遂登西亭二十韵"}
{"author":"柳宗元","content":"天田不日降皇舆，留滞长沙岁又除。宣室无由问釐事，周南何处托成书。","dynasty":"唐代","tags":"抒怀，愤懑，怀才不遇","title":"闻籍田有感"}
{"author":"海瑞","content":"　　户部云南清吏司主事臣海瑞谨奏；为直言天下第一事，以正君道、明臣职，求万世治安事：　　君者，天下臣民万物之主也。惟其为天下臣民万物之主，责任至重。凡民生利病，一有所不宜，将有所不称其任。是故事君之道宜无不备，而以其责寄臣工，使之尽言焉。臣工尽言，而君道斯称矣。昔之务为容悦，阿谀曲从，致使灾祸隔绝、主上不闻者，无足言矣。　　过为计者则又曰：“君子危明主，忧治世。”夫世则治矣，以不治忧之；主则明矣，以不明危之：无乃使之反求眩瞀，莫知趋舍矣乎！非通论也。　　臣受国厚恩矣，请执有犯无隐之义，美曰美，不一毫虚美；过曰过，不一毫讳过。不为悦谀，不暇过计，谨披沥肝胆为陛下言之。　　汉贾谊陈政事于文帝曰：“进言者皆曰：天下已安已治矣，臣独以为未也。曰安且治者，非愚则谀。”夫文帝，汉贤君也，贾谊非苛责备也。文帝性颇仁柔，慈恕恭俭，虽有爱民之美，优游退逊、尚多怠废之政。不究其弊所不免，概以安且治当之，愚也。不究其才所不能，概以政之安且治颂之，谀也。　　陛下自视，于汉文帝何如？陛下天资英断，睿识绝人，可为尧、舜，可为禹、汤、文、武，下之如汉宣之厉精，光武之大度，唐太宗之英武无敌，宪宗之志平僭乱，宋仁宗之仁恕，举一节可取者，陛下优为之。即位初年，铲除积弊，焕然与天下更始。举其大概：箴敬一以养心，定冠履以定分，除圣贤土木之象，夺宦官内外之权，元世祖毁不与祀，祀孔子推及所生。天下忻忻，以大有作为仰之。识者谓辅相得人，太平指日可期，非虚语也，高汉文帝远甚。然文帝能充其仁恕之性，节用爱人，吕祖谦称其能尽人之才力，诚是也。一时天下虽未可尽以治安予之，然贯朽粟陈，民物康阜，三代后称贤君焉。　　陛下则锐精未久，妄念牵之而去矣。反刚明而错用之，谓长生可得，而一意玄修。富有四海不曰民之脂膏在是也，而侈兴土木。二十余年不视朝，纲纪驰矣。数行推广事例，名爵滥矣。二王不相见，人以为薄于父子。以猜疑诽谤戮辱臣下，人以为薄于君臣。乐西苑而不返宫，人以为薄于夫妇。天下吏贪将弱，民不聊生，水旱靡时，盗贼滋炽。自陛下登极初年亦有这，而未甚也。今赋役增常，万方则效。陛下破产礼佛日甚，室如县罄，十余年来极矣。天下因即陛下改元之号而臆之曰：“嘉靖者言家家皆净而无财用也。”　　迩者，严嵩罢相，世蕃极刑，差快人意一时称清时焉。然严嵩罢相之后，犹之严嵩未相之先而已，非大清明世界也。不及汉文帝远甚。天下之人不直陛下久矣，内外臣工之所知也。知之，不可谓愚。《诗》去：“衰职有阙，惟仲山甫补之。”今日所赖以弼棐匡救，格非而归之正，诸臣责也。夫圣人岂绝无过举哉？古者设官，亮采惠畴足矣，不必责之以谏。保氏掌谏王恶，不必设也。木绳金砺，圣贤不必言之也，乃修斋建醮，相率进香，天桃天药，相率表贺。建兴宫室，工部极力经营；取香觅宝，户部差求四出。陛下误举，诸臣误顺，无一人为陛下正言焉。都俞吁咈之风，陈善闭邪之义，邈无闻矣；谀之甚也。然愧心馁气，退有后言，以从陛下；昧没本心，以歌颂陛下，欺君之罪何如？　　夫天下者，陛下之家也，人未有不顾其家者。内外臣工有官守、有言责，皆所以奠陛下之家而磐石之也。一意玄修，是陛下心之惑也。过于苛断，是陛下情之伪也。而谓陛下不顾其家，人情乎？诸臣顾身家以保一官，多以欺败，以赃败，不事事败，有不足以当陛下之心者。其不然者，君心臣心偶不相值也，遂谓陛下为贱薄臣工。诸臣正心之学微，所言或不免己私，或失详审，诚如胡寅扰乱政事之说，有不足以当陛下之心者。其不然者，君意臣意偶不相值也，遂谓陛下为是己拒谏。执陛下一二事不当之形迹，亿陛下千百事之尽然，陷陛下误终不复，诸臣欺君之罪大矣。《记》曰：“上人疑则百姓惑，下难知则君长劳。”今日之谓也。　　为身家心与惧心合，臣职不明，臣以一二事形迹既为诸臣解之矣。求长生心与惑心合，有辞于臣，君道不正，臣请再为陛下开之。　　陛下之误多矣，大端在修醮。修醮所以求长生也。自古圣贤止说修身立命，止说顺受其正。盖天地赋予于人而为性命者，此尽之矣。尧、舜、禹、汤、文、武之君，圣之盛也，未能久世不终。下之，亦未见方外士自汉、唐、宋存至今日。使陛下得以访其术者陶仲文，陛下以师呼之，仲文则既死矣。仲文尚不能长生，而陛下独何求之？至谓天赐仙桃药丸，怪妄尤甚。伏羲氏王天下，龙马出河，因则其文以画八卦。禹治水时，神龟负文而列其背，因而第之，以成必畴。河图洛书实有此瑞物，以泄万古不传之秘。天不爱道而显之圣人，借圣人以开示天下，犹之日月星辰之布列，而历数成焉，非虚妄也。宋真宗获天书于乾佑山，孙奭谏曰：“天何言哉？岂有书也？”桃必采而后得，药由人工捣以成者也。兹无因而至，桃药是有足而行耶？天赐之者，有手执而付之耶？陛下玄修多年矣，一无所得。至今日，左右奸人逆陛下玄修妄念，区区桃药之长生，理之所无，而玄修之无益可知矣。　　陛下又将谓悬刑赏以督率臣下，分理有人，天下无不可治，而玄修无害矣乎？夫人幼而学，既无致君泽民异事之学，壮而行，亦无致君泽民殊用之心。《太甲》曰：“有言逆于汝志，必求诸道，有言逊于汝志，必求诸非道。”言顺者之未必为道也。即近事观：严嵩有一不顺陛下者乎？昔为贪窃，今为逆本。梁材守道守官，陛下以为逆者也，历任有声，官户部者以有守称之。虽近日严嵩抄没、百官有惕心焉，无用于积贿求迁，稍自洗涤。然严嵩罢相之后，犹严嵩未相之前而已。诸臣宁为严嵩之顺，不为梁材之执。今甚者贪求，未甚者挨日。见称于人者，亦廊庙山林交战热中，鹘突依违，苟举故事。洁己格物，任天下重，使社稷灵长终必赖之者，未见其人焉。得非有所牵制其心，未能纯然精白使然乎？陛下欲诸臣惟予行而莫违也，而责之以效忠；付之以翼为明听也，又欲其顺乎玄修土木之娱：是股肱耳目不为腹心卫也，而自为视听持行之用。有臣如仪、衍焉，可以成“得志与民由之”之业，无是理也。　　陛下诚知玄修无益，臣之改行，民之效尤，天下之安与不安、治与不治由之，幡然悟悔，日视正朝，与宰辅、九卿、侍从、言官讲求天下利害，洗数十年君道之误，置其身于尧、舜、禹、汤、文、武之上，使其臣亦得洗数十年阿君之耻，置其身于皋陶、伊、傅之列，相为后先，明良喜起，都俞吁咈。内之宦官宫妾，外之光禄寺厨役，锦衣卫恩荫，诸衙门带俸，举凡无事而官者亦多矣。上之内仓内库，下之户、工部，光禄寺诸厂，段绢、粮料、珠定、器用、木材诸物，多而积于无用，用之非所宜用，亦多矣。诸臣必有为陛下言者。诸臣言之，陛下行之，此则在陛下一节省间而已。京师之一金，田野之百金也。一节省而国有余用，民有盖藏，不知其几也。而陛下何不为之？　　官有职掌，先年职守之正、职守之全而未行之。今日职守之废、职守之苟且因循，不认真、不尽法而自以为是。敦本行以端士习，止上纳以清仕途，久任吏将以责成功，练选军士以免召募，驱缁黄游食以归四民，责府州县兼举富教使成礼俗，复屯盐本色以裕边储，均田赋丁差以苏困敝，举天下官之侵渔，将之怯懦，吏之为奸，刑之无少姑息焉。必世之仁，博厚高明悠远之业，诸臣必有陛下言者。诸臣言之，陛下行之，此则在陛下一振作间而已。一振作而诸废具举，百弊铲绝，唐、虞三代之治粲然复兴矣，而陛下何不行之？　　节省之，振作之，又非有所劳于陛下也。九卿总其纲，百职分其任，抚按科道纠举肃清之于其间，陛下持大纲、稽治要而责成焉。劳于求贤，逸于任用如天运于上，而四时六气各得其序，恭己无为之道也。天地万物为一体，固有之性也。民物熙洽，熏为太和，而陛下性分中自有真乐矣。可以赞天地之化育，则可与天地参。道与天通，命由我立，而陛下性分中自有真寿矣。此理之所有者，可旋至而立有效者也。若夫服食不终之药，遥望轻举，理之所无者也。理之所无，而切切然散爵禄，竦精神，玄修求之，悬思凿想，系风捕影，终其身如斯而已矣，求之其可得乎？　　夫君道不正，臣职不明，此天下第一事也。于此不言，更复何言？大臣持禄而外为谀，小臣畏罪而面为顺，陛下有不得知而改之行之者，臣每恨焉。是以昧死竭忠，惓惓为陛下言之。一反情易向之间，而天下之治与不治，民物之安与不安决焉，伏惟陛下留神，宗社幸甚，天下幸甚。臣不胜战栗恐惧之至，为此具本亲赍，谨具奏闻。","dynasty":"明代","tags":"奏疏","title":"治安疏"}
{"author":"海瑞","content":"海上生人杰，才钟天下奇。谏书光日月，声价震华夷。孤介水如澈，寸忠山可移。公今骑鹤去，千载有馀师。","dynasty":"明代","title":"苏州府吴县叶于乔"}
{"author":"海瑞","content":"海父真人杰，三朝第一臣。寸心惟为主，百计只安民。折槛彰忠迹，埋轮雠佞人。最怜贫与独，青史泪痕新。","dynasty":"明代","title":"吴人姜谧"}
{"author":"海瑞","content":"批鳞玉阙丈夫奇，正是风雷示变时。万死一生千古事，孤忠独立寸心知。神飞琼海乾坤老，泪满江南草木悲。幸有圣明公道在，会看殊典敕名祠。","dynasty":"明代","title":"吴县朱良性"}
{"author":"海瑞","content":"批鳞直夺比干志，苦节还同孤竹清。龙隐海天云万里，鹤归华表月三更。萧条棺外无馀物，冷落灵前有菜羹。说与傍人浑不信，山人亲见泪如倾。","dynasty":"明代","title":"苏州府吴县朱良知其一"}
{"author":"海瑞","content":"哲人逝矣泰山倾，载道弦歌总哭声。南国甘棠思德政，雷阳枯竹动民情。忠扶社稷轻荣辱，功满乾坤任死生。屡疏承恩留白骨，英灵千载佐平成。","dynasty":"明代","title":"苏州府吴县朱良知其二"}
{"author":"海瑞","content":"江南十月雨如倾，总是悲号道路声。云冻霜寒敷政肃，月溶水澈涖官清。剑剜义胆言何壮，星殒忠魂气尚生。谩道姓名光国史，于今草泽口碑成。","dynasty":"明代","title":"应天府生员许光祖"}
{"author":"海瑞","content":"生平正气肃朝端，胸次忠清世所难。忠似赤葵倾烈日，清如秋水挽狂澜。时多俊乂无尸谏，人有萋菲幸骨寒。千古芳名光史笔，应留精爽照长安。","dynasty":"明代","title":"苏州府学生凌霄汉"}
{"author":"海瑞","content":"南都秉节望如山，总宪重来父老欢。杨绾相唐骄侈格，长孺在汉觐觎寒。功收治水三旬易，策救饥民十万难。今日仙輀向琼海，野人酹酒泣江干。","dynasty":"明代","title":"苏州府吴县叶绪昌"}
{"author":"海瑞","content":"羲皇风度出明时，葵藿丹衷百世师。邦国乂安犹戮力，经纶未卷忽乘箕。琼崖白雪封茆土，柱石青天树羽仪。昭代古良天下老，千年遗像镇华夷。","dynasty":"明代","title":"吴县李文秀"}
{"author":"海瑞","content":"简命吴淞续禹功，顿令万派水朝宗。力排豪贵驱妖鳄，为拯民穷副衮龙。疏抗三朝辞激烈，身经百折意从容。圣明注念嘉忠直，会见恩光下九重。","dynasty":"明代","title":"吴人凌一鸾"}
{"author":"海瑞","content":"闻说童谣有海龙，公来胼胝浚吴淞。孤忠独断群情靡，一凿能令万派从。星殒海天光耿耿，月沉秋水色溶溶。应知仙梦游江上，千古烟寒锁曙钟。","dynasty":"明代","title":"吴民叶韶荪"}
{"author":"海瑞","content":"中丞高冢麒麟卧，圣主殊恩雨露盈。直事三朝人共避，疏传千古气犹生。堂堂忠介垂天语，肃肃松楸拥地灵。我亦微官系沧海，吊公不觉涕交零。","dynasty":"明代","title":"琼州府儒学训导戴应良"}
{"author":"海瑞","content":"两朝崇祀庙谟新，抗疏名传骨鲠臣。志矢回天曾叩马，功同浴日再批鳞。三生不改冰霜操，万死常留社稷身。世德尚馀清白在，承家还见有麒鳞。","dynasty":"明代","title":"谒先师顾洞阳公祠"}
{"author":"海瑞","content":"伏三初收展病扉，夜深风露湿霏微。碧梧巳应馀空落，大火新随斗柄飞。燕倦客思违绿野，违花老欲褪红衣。玉箫万里堪肠断，何处沧洲映紫薇。","dynasty":"明代","title":"病中立秋"}
{"author":"海瑞","content":"建康城垒旧邦畿，不断青山万国梯。楼橹逼天寒月静，帆樯带雨暮云低。北门宰相堪称钥，函谷将军罢请泥。江上再来还走马，秋香千里逐归蹄。","dynasty":"明代","title":"白下即事"}
{"author":"海瑞","content":"会向石莲觅静机，云根法社自希夷。铿然不尽春风咏，一曲高山遇子期。","dynasty":"明代","title":"赠萧珏"}
{"author":"海瑞","content":"破屋凄凉问故人，空遗正气两间存。西风吹落棉花絮，后死何人付史论。","dynasty":"明代","title":"挽陈司训应辰"}
{"author":"海瑞","content":"东风上河津，万里无流澌。游子倦行役，逝将去天涯。执手出芳甸，言别更□□。白云度南山，绿草含西晖。不有感物意，眷言怀母慈。寿域日以启，游子日巳迩。母颜欢北堂，客星烂珠履。有鸟巢高林，将母违素心。翙翙空文翎，哀鸣无好音。羡兹反哺乌，孝养酬中湛。","dynasty":"明代","title":"陆子还晋陵口母"}
{"author":"海瑞","content":"青青河边柳，菀菀陌上桑。临风似相向，道阻意以长。流莺飞上杨，归雉回东墙。翩翩曳文裾，水中双鸳鸯。此为胶舆漆，彼独参与商。乾坤浩无垠，大化何茫茫。鸢飞与鱼跃，各以适其常。鸿鹄沧溟栖，以俟风云将。","dynasty":"明代","title":"塘上行"}
{"author":"海瑞","content":"山头日欲黄，江上树初碧。去人何忽忽，而不畏于役。鸟鸣入春林，鸡栖掩屯栅。风波大如许，且止无远适。我有十丈琴，舆君永今夕。","dynasty":"明代","title":"晚霁行"}
{"author":"冯墀瑞","content":"杖履优游物外春，性天随处见精神。盈门桃李裁成广，绕砌芝兰长养新。齿德并尊敦古处，松乔齐寿證前身。祝公别有千秋业，世绍青箱妙引伸。","dynasty":"清代","title":"寿王一如先生七十，即次其自寿诗韵"}
{"author":"陈子龙","content":"并刀昨夜匣中鸣，燕赵悲歌最不平；易水潺湲云草碧，可怜无处送荆卿！","dynasty":"明代","tags":"古诗三百首，咏史怀古，愤懑，言志","title":"渡易水"}
{"author":"陈子龙","content":"杨柳迷离晓雾中，杏花零落五更钟。寂寂景阳宫外月，照残红。蝶化彩衣金缕尽，虫衔画粉玉楼空。惟有无情双燕子，舞东风。","dynasty":"明代","tags":"残春，凭吊，故国","title":"山花子·春愁"}
{"author":"陈子龙","content":"小桃枝下试罗裳，蝶粉斗遗香。玉轮碾平芳草，半面恼红妆。风乍暖，日初长，袅垂杨。一双舞燕，万点飞花，满地斜阳。","dynasty":"明代","tags":"婉约，女子，春游，写景","title":"诉衷情·春游"}
{"author":"陈子龙","content":"百尺章台撩乱飞，重重帘幕弄春晖。怜他飘泊奈他飞。澹日滚残花影下，软风吹送玉楼西。天涯心事少人知。","dynasty":"明代","tags":"咏物，写人，抒情","title":"浣溪沙·杨花"}
{"author":"陈子龙","content":"满眼韶华，东风惯是吹红去。几番烟雾，只有花难护。梦里相思，故国王孙路。春无主！杜鹃啼处，泪洒胭脂雨。","dynasty":"明代","tags":"婉约，惜花，爱国","title":"点绛唇·春日风雨有感"}
{"author":"陈子龙","content":"时闻先朝陵寝，有不忍言者。碧草带芳林，寒塘涨水深。五更风雨断遥岑。雨下飞花花上泪，吹不去，两难禁。双缕绣盘金，平沙油壁侵。宫人斜外柳阴阴。回首西陵松柏路，肠断也，结同心。","dynasty":"明代","tags":"寒食节，写景，感伤","title":"唐多令·寒食"}
{"author":"陈子龙","content":"莺啼处，摇荡一天疏雨。极目平芜人尽去，断红明碧树。费得炉烟无数，只有轻寒难度。忽见西楼花影露，弄晴催薄暮。","dynasty":"明代","tags":"婉约，写雨","title":"谒金门·五月雨"}
{"author":"陈子龙","content":"轻阴池馆水平桥，一番弄雨花梢。微寒著处不胜娇，此际魂销。忆昔青门堤外，粉香零乱朝朝。玉颜寂寞淡红飘，无那今宵","dynasty":"明代","tags":"婉约，写花，抒情","title":"画堂春·雨中杏花"}
{"author":"陈子龙","content":"问天何意，到春深，千里龙山飞雪？解佩凌波人不见，漫说蕊珠宫阙。楚殿烟微，湘潭月冷，料得都攀折。嫣然幽谷，只愁又听啼鴂()。当日九畹光风，数茎清露，纤手分花叶。曾在多情怀袖里，一缕同心千结。玉腕香销，云鬟雾掩，空赠金跳脱。洛滨江上，寻芳再望佳节。","dynasty":"明代","tags":"咏物，抒情，爱国","title":"念奴娇·春雪咏兰"}
{"author":"陈子龙","content":"行吟坐啸独悲秋，海雾江云引暮愁。不信有天常似醉，最怜无地可埋忧。荒荒葵井多新鬼，寂寂瓜田识故侯。见说五湖供饮马，沧浪何处着渔舟。","dynasty":"明代","title":"秋日杂感（十首选一）"}
{"author":"陈子龙","content":"危楼樽酒赋蒹葭，南望潇湘水一涯。云麓半涵青海雾，岸枫遥映赤城霞。双飞日月驱神骏，半缺河山待女娲。学就屠龙空束手，剑锋腾踏绕霜花。","dynasty":"明代","tags":"登高，怀古，抒情，壮志未酬","title":"日登一览楼"}
{"author":"陈子龙","content":"卢龙雄塞倚天开，十载三逢敌骑来。碛里角声摇日月，回中烽色动楼台。陵园白露年年满，城郭青磷夜夜哀。共道安危任樽俎，即今谁是出群才！","dynasty":"明代","title":"辽事杂诗（八首选—）"}
{"author":"陈子龙","content":"相送巴陵口，含泪上舟行。不知三江水，何事亦分流？","dynasty":"明代","title":"三洲歌"}
{"author":"陈子龙","content":"小桃枝下试罗裳，蝶粉斗遗香。玉轮碾平芳草，半面恼红妆。风乍暖，日初长，袅垂杨。一双舞燕，万点飞花，满地斜阳。","dynasty":"明代","title":"诉衷情喜游"}
{"author":"陈子龙","content":"仙才寂寞两悠悠，文苑荒凉尽古丘。汉体昔年称北地，楚风今日满南州。可成雅乐张瑶海？且剩微辞戏玉楼。颇厌人间枯槁句，裁云剪月画三秋。","dynasty":"明代","title":"遇桐城方密之于湖上，归复相访，赠之以诗"}
{"author":"陈子龙","content":"汉苑文章首，先朝侍从臣。三君同海岳，一老是星辰。作直称遗古，推贤更得邻。当时客渐进，文举气无伦。陈窦圜中土，萧刘泽畔人。蟪蛄喧日夜，兰桂历冬春。旧学商王重，清流汉史均。范宣谁让晋，卫鞅欲专秦。独指孙宏被，仍污庾亮尘。十年耕钓乐，七略较雠新。当户无芳草，洪流逸巨鳞。睚眦流訾訾，钩党报申申。告密牢修急，经营伟节神。霜华飞暑月，剑气彻秋旻。明主终收璧，宵人失要津。南冠荣衮绣，北郭偃松筠。艰险思良佐，孤危得大臣。东山云壑里，早晚下蒲轮。","dynasty":"明代","title":"赠钱牧斋少宗伯"}
{"author":"陈子龙","content":"思往事，花月正朦胧。玉燕风斜云鬓上，金猊香尽画屏中。半醉倚轻红。","dynasty":"明代","title":"望江南"}
{"author":"陈子龙","content":"红烛逢迎何处，笑倚玉人私语。莫上软金钩，留取水沉香雾。难去，难去，门外杏花春雨。","dynasty":"明代","title":"如梦令"}
{"author":"陈子龙","content":"半枕轻寒泪暗流，愁时如梦梦时愁。角声初到小红楼。风动残灯摇绣幕，花笼微月澹帘钩。廿年旧恨上心头。","dynasty":"明代","title":"浣溪沙"}
{"author":"陈子龙","content":"赤栏桥下烟波急，欲问西洲。莫寄东游，千里清江一线浮。落花乱点湘纹皱，昨日琼楼。今日兰舟，为送多情晓夜流。","dynasty":"明代","title":"丑奴儿令春水"}
{"author":"陈子龙","content":"枝头残雪余寒透，人影花阴瘦。红妆悄立暗消魂，镇日相看无语，又黄昏。香云黯淡疏更歇，惯伴纤纤月。冰心寂寞恐难禁，早被晓风零乱、又春深。","dynasty":"明代","title":"虞美人"}
{"author":"陈子龙","content":"海棠枝上流莺啭，试小立、春风面。细草凌波红一线。碧云凝照，绿杨零乱，重锁深深院。甘蕉翠滴当心卷，遍写相思空自遣。归去枕函曾梦见。一天星月，满庭风露，吹落梨花片。","dynasty":"明代","title":"青玉案"}
{"author":"陈子龙","content":"雨外黄昏花外晓，催得流年，有恨何时了。燕子乍来春又老，乱红相对愁眉扫。午梦阑珊归梦杳，醒后思量，踏遍闲庭草。几度东风人意恼，深深院落芳心小。","dynasty":"明代","title":"蝶恋花"}
{"author":"陈子龙","content":"袅袅花阴罗袜软，无限芳心，初与春消遣。小试娇莺才半转，海棠枝上东风浅。一段行云何处剪，掩过雕阑，送影湘裙展。隔著乱红人去远，画楼今夜珠帘卷。","dynasty":"明代","title":"蝶恋花"}
{"author":"陈子龙","content":"十二画屏围楚岫，一缕水沉携满袖。小桃纤甲印流霞，听玉漏，人归后，两点横波微晕透。豆蔻梢头春雨瘦，云腻暖金灯下溜。镜台斜背解罗衣，芙蓉绣，丁香扣，宝袜酥温红影皱。","dynasty":"明代","title":"天仙子"}
{"author":"陈子龙","content":"古道棠梨寒恻恻，子规满路东风湿。留连好景为谁愁，归潮急，暮云碧，和雨和晴人不识。北望音书迷故国，一江春雨无消息。强将此恨问花枝，嫣红积，莺如织，侬泪未弹花泪滴。","dynasty":"明代","title":"天仙子"}
{"author":"陈子龙","content":"艳阳深染杏花梢，晓烟初注樱桃。满堂春思卷红绡，昨夜春消。拾翠绿云斜亸，门棋红子闲敲。无边芳草玉骢骄，人去迢迢。","dynasty":"明代","title":"画堂春"}
{"author":"陈子龙","content":"章台西弄，纤手曾携送。花影下，相珍重。玉鞭红锦袖，宝马青丝鞚。人去后，箫声永断秦楼凤。菡萏双灯捧，翡翠香云拥。金缕枕，今谁共。醉中过白日，望里悲青冢。休恨也，黄莺啼破前春梦。","dynasty":"明代","title":"千秋岁"}
{"author":"陈子龙","content":"绣帘花散，难与东风算。拈得金针丝又乱，尚剩檀心一半。几回黛蹙双蛾，斜添红缕微波。闲看燕泥欲堕，柳绵吹满轻罗。","dynasty":"明代","title":"清平乐"}
{"author":"陈子龙","content":"小楼极望连平楚，帘卷一帆南浦。试问晚风吹去，狼藉春何处。相思此路无从数，毕竟天涯几许。莫听娇莺私语，怨尽梨花雨。","dynasty":"明代","title":"桃源忆故人"}
{"author":"陈子龙","content":"空庭星露暗香消，冷荧荧，烟外飘。一帘凉影点清宵，明还灭，弄花梢。多情飞上翠云翘，倩他照，晚妆娇。更喜玉纤轻拂下，偏不见，落红绡。","dynasty":"明代","title":"醉红妆咏萤"}
{"author":"陈景沂","content":"江邮湘驿。问暮年何事，暮冬行役。马首摇摇经历处，多少山南溪北。冷著烟扉，孤芳云掩，瞥见如相识。相逢相劳，如痴如诉如忆。最是近晓霜浓，初弦月挂，传粉金鸾侧。冷淡生涯优乐忘，不管冰檐雪壁。魁榜虚夸，调羹浪语，那里求真的。暗香来历，自家还要知得。","dynasty":"宋代","title":"壶中天"}
{"author":"陈景沂","content":"今古凡花，词人尚作词称庆。紫薇名盛。似得花之圣。为底时人，一曲稀流咏。花端正。花无郎病，病亦归之命。","dynasty":"宋代","title":"点绛唇"}
{"author":"陈景沂","content":"阶前砌下新凉，嫩姿弱质婆娑小。仙家甚处，凤雏飞下化成窈窕。尖叶参差，柔枝袅娜，体将玉造。自川葵放后，堂萱谢了，是园苑、无花草。自恨西风太早。逞芳容、紫围绯绕。管里低昂，篦头约略，空成懊恼。圆胎结就，小铃垂下，直开临□□凡间谪堕，不如西帝，曾关宸抱。","dynasty":"宋代","title":"水友吟"}
{"author":"陈景沂","content":"淡烟荒草六朝宫，万感丛生一眺中。不识群公互虓虎，独于此地必争熊。秦河溅泪西风泣，淮巘含羞晚照红。酝得许多愁为底，只缘误倚大江东。","dynasty":"宋代","title":"草"}
{"author":"陈景沂","content":"未破滁阳亭屡易，亭亡今又几经年。峰回路转势不改，木秀阴繁直到巅。流下山泉音若咽，烧余寺刻块如拳。柴王一殿今何在，衰草残烟护晓娟。","dynasty":"宋代","title":"草"}
{"author":"陈景沂","content":"江城滕阁倚空寒，鹤势骞飞远耐看。旁列西山青玉案，高擎南浦白银盘。摩挲王记犹无恙，拂拭韩碑尚未刓。翻忆赏心亭下水，草洲埋没贮愁酸。","dynasty":"宋代","title":"草"}
{"author":"陈景沂","content":"长淮何处雁声多，西去涡心北迈河。影逐泗滨烟月艇，阵惊毫邑水云蓑。小王草笔终难学，苏武陵书果若何。陲草边芦两萧索，远陪砌女作离歌。","dynasty":"宋代","title":"草"}
{"author":"陈景沂","content":"自是司花别有神，要凭诗句写花真。风翻翠袖惬寒薄，雨湔红妆啼晕新。为困未眠娇欲吐，将唇微褪笑如嗔。牡丹芍药尤无那，君识莺声识燕身。","dynasty":"宋代","title":"海棠"}
{"author":"陈景沂","content":"此花枝叶山礬类，气味虽殊本共行。铁下青门瓜魄变，否因李白酒魂香。紫唇半吐胭脂重，素脸初开玉色装。懊恼酴醾诧名色，乱施冶鬓过低墙。","dynasty":"宋代","title":"含笑花"}
{"author":"陈景沂","content":"色异味同失主张，厌寒附暖逐群芳。当知不改冰霜操，戏学陶家艳冶妆。","dynasty":"宋代","title":"红梅"}
{"author":"陈景沂","content":"赋质太轻难作主，飘踪无著易粘人。","dynasty":"宋代","title":"句"}
{"author":"陈景沂","content":"海棠已入老娼籍，芍药初登童子科。","dynasty":"宋代","title":"句"}
{"author":"陈景沂","content":"人情物理要推求，不早敷黄隶晚秋。黄得十分虽好看，风霜争奈在前头。","dynasty":"宋代","title":"葵花"}
{"author":"陈景沂","content":"风雨萧萧夕，春寒灯较昏。茅檐数椽屋，荻浦几家村。网到江鳞活，沽来市酒浑。焙衾共结局，一觉眇乾坤。","dynasty":"宋代","title":"芦"}
{"author":"陈景沂","content":"一一溪边石，堆成几别离。青蒲驶樯本，黄苇掠船墀。话别从今日，云来是几时。藏心栗黄蟹。归买配香炊。","dynasty":"宋代","title":"芦"}
{"author":"陈景沂","content":"标薰江雪情偏韵，影墨窗蟾梦半回。耐冻有何香可述，雅交还喜淡相陪。","dynasty":"宋代","title":"梅花"}
{"author":"陈景沂","content":"从来造化有何私，自是梅花南北枝。只为北枝太寒苦，东君消息故应迟。","dynasty":"宋代","title":"梅花"}
{"author":"陈景沂","content":"行人立马闯烟梢，为底寒香尚寂寥。是则孤根未回暖，已应春意到溪桥。","dynasty":"宋代","title":"梅花"}
{"author":"陈景沂","content":"重岗复岭万千程，霜褪红稀步恰轻。瞥有暗香松下过，不知何处隐梅兄。","dynasty":"宋代","title":"梅花"}
{"author":"陈景沂","content":"平生足迹遍天下，正一东嘉却弗来。行到刘山无所寄，谩留冷句伴江梅。","dynasty":"宋代","title":"梅花"}
{"author":"陈景沂","content":"牵牛易斯药，固特取其义。安用柔软蔓，曲为萦绊地。汝若不巧沿，何能可旁致。始者无附托，头脑极细殢。一得风动摇，四畔乱拈缀。搭著纖毫末，走上墙壁际。傥得梯此身，恋缠松竹外。吐花白而青，敷叶光且腻。裛露作娇态，舞风示豪气。便忘抑郁时，剩有夸逞意。诳言松如竹，如我兄与弟。下盼兰菊群，反欲眇其视。如此无忌惮，不过是瞒昧。教知早晚霜风高，杪表何曾见牛翠。","dynasty":"宋代","title":"牵牛花"}
{"author":"陈景沂","content":"阴霾渺渺接江乡，登陆犹褰未涉裳。入晚天容糊水色，拂明云影帽山光。闷拈昌歜嗟香玉，披读离骚玩彻章。最是荷榴两怀古，对人无语湿红妆。","dynasty":"宋代","title":"石榴花"}
{"author":"陈景沂","content":"仙往径独在，亭高山若堆。知非凡木比，识得洞宾来。骨蜕栈沉水，坛缘薜荔栽。于何稚松子，有记弗详该。","dynasty":"宋代","title":"松"}
{"author":"陈景沂","content":"远吹疏疏奏竹房，乱撩松友发清狂。云拖雨阵沿山至，岩溲泉声走涧长。和我微吟似音律，续他高韵费思量。谁人宅里遗簪处，碧玉横钗十二行。","dynasty":"宋代","title":"松"}
{"author":"陈景沂","content":"江衔洞庭急，君山屹半川。别知江有国，大率水多仙。环绕八百里，洪蒙十万年。晚春桃正碧，南客晓浮船。","dynasty":"宋代","title":"桃花"}
{"author":"陈景沂","content":"美笑千黄金，驻景双白璧。东风杨柳津，几度千丝碧。款款白面郎，画舫宫样妆。新堤五里长，回头意悠扬。幽人兴不忙，得志汀草芳。","dynasty":"宋代","title":"杨柳"}
{"author":"陈景沂","content":"非绿非青曲雨尘，颠头倒尾乱江阴。金衣公子经过处，不辨其身只辨音。","dynasty":"宋代","title":"杨柳"}
{"author":"陈景沂","content":"相尚津涯临画舫，栽从亭馆近华筵，别离自是无聊赖，于甚垂杨有纠牵。","dynasty":"宋代","title":"杨柳"}
{"author":"陈景沂","content":"为尔生来体态柔，因情感物寓风流。汝无血气何知觉，自是诗人想像求。","dynasty":"宋代","title":"杨柳"}
{"author":"陈景沂","content":"红实缀青枝，烂漫照前坞。不及杏每时，林间有仙虎。","dynasty":"宋代","title":"杨梅"}
{"author":"陈景沂","content":"止渴不相似，和羹凉亦同。不思五和里，调济荷元功。","dynasty":"宋代","title":"杨梅"}
{"author":"陈景沂","content":"一一溪边石，堆成几别离。青蒲驶樯本，黄苇掠船墀。话别从今日，云来是几时。藏心栗黄蟹，归买配香炊。","dynasty":"宋代","title":"芦其二"}
{"author":"陈景沂","content":"止渴还相似，和羹谅亦同。不思五和里，调济荷元功。","dynasty":"宋代","title":"杨梅其二"}
{"author":"陈景沂","content":"为尔生来体态柔，因情感物寓风流。汝无血气何知觉，自是诗人想像求。","dynasty":"宋代","title":"杨柳其四"}
{"author":"杨士奇","content":"岸蓼疏红水荇青，茨菰花白小如萍。双鬟短袖惭人见，背立船头自采菱。","dynasty":"明代","tags":"古诗三百首，写景","title":"发淮安"}
{"author":"杨士奇","content":"巴陵西畔楚江分，曾泛湖波望岳云。借得君山小龙笛，月明吹向洞庭君。","dynasty":"明代","title":"题少保杨澹庵江乡归趣图"}
{"author":"杨士奇","content":"汉阳矶上鼓初稀，烟柳昽昽一鹊飞。乘月不知行处远，满江风露湿人衣。","dynasty":"明代","title":"江上早行"}
{"author":"杨士奇","content":"湘阴县南江水斜，春来两岸无人家。深林日午鸟啼歇，开遍满山红白花。","dynasty":"明代","title":"三十六湾"}
{"author":"杨士奇","content":"鹦鹉江中红树，凤凰城里青山。借问来游几日，秋水兰舟独还。","dynasty":"明代","title":"题鄂渚赠别图送人归庐陵（二首）"}
{"author":"杨士奇","content":"客游黄鹤矶畔，家住金鱼浦前。心似波间明月，随君先过螺川。","dynasty":"明代","title":"题鄂渚赠别图送人归庐陵（二首）"}
{"author":"杨士奇","content":"金门趋讲罢，西园日暮时。繁阴交杂树，轻浪散清池。玩芳因坐久，延月却归迟。还与同袍侣，携手咏新诗。","dynasty":"明代","title":"次韵陆伯阳林塘晚咏兼简雷道夫其一"}
{"author":"杨士奇","content":"高居傍城阙，隙地富园林。天风下修竹，锵锵韵玉琴。浮觞清沼曲，憩石碧梧阴。别有闻佳咏，因之仰素心。","dynasty":"明代","title":"次韵陆伯阳林塘晚咏兼简雷道夫其二"}
{"author":"杨士奇","content":"草色荫松门，青山绿树村。种蔬成小圃，饮水必澄源。每究贤人乐，时同静者论。穷通自有分，非为薄华轩。","dynasty":"明代","title":"贫乐堂"}
{"author":"杨士奇","content":"作县临东海，当年眺览中。水云连浩渺，心境合昭融。已惬观澜趣，还思作楫功。有才终利涉，非比望洋同。","dynasty":"明代","title":"观海生诗为临海令作"}
{"author":"杨士奇","content":"一入滁阳郡，桑阴翳广原。纷纷纳禾稼，渺渺散鸡豚。清夜无鸣柝，长途不闭门。皆云贤守化，深荷圣朝恩。","dynasty":"明代","title":"过滁州马上口号寄陈廷器"}
{"author":"杨士奇","content":"忽遇髫年旧，惟看语笑真。清诗仍满袖，华发已盈巾。桑梓二千里，萍逢四十春。金溪吟啸地，因话共伤神。","dynasty":"明代","title":"江浦县遇曾于皋"}
{"author":"杨士奇","content":"秘馆连西掖，编摩集众英。有才皆荐达，垂老足恩荣。旷野心情熟，浮云去就轻。明朝对玉笥，山水有馀清。","dynasty":"明代","title":"送周存诚州判致仕归清江其一"}
{"author":"杨士奇","content":"往岁同趋召，兹晨独送归。夕阳南浦棹，春雨北山薇。鱼鸟欣相得，衣冠烂有辉。无才缨绊繫，徒此惜相违。","dynasty":"明代","title":"送周存诚州判致仕归清江其二"}
{"author":"杨士奇","content":"初日照明光，春风合殿香。忽看辞圣上，远去从贤王。画楫移江浦，青山向洛阳。经游多雅咏，相寄莫相忘。","dynasty":"明代","title":"送万伴读"}
{"author":"杨士奇","content":"此翁衡岳下，白发烱秋霜。八帙过三岁，诸孙蔼一堂。不辞愉老日，还注济生方。玉屑能扶寿，朝朝进满觞。","dynasty":"明代","title":"愉老堂"}
{"author":"杨士奇","content":"识达前人重，诗书后学师。艰危存大义，衰老见明时。溪舫秋云冷，泉台月夜悲。惟馀名姓在，光映史臣词。","dynasty":"明代","title":"萧处士挽诗"}
{"author":"杨士奇","content":"正是临危处，深知负罪频。廷臣皆执法，天子尚垂仁。紫殿红云近，金河瑞彩新。恩波今浩荡，终忆借枯鳞。","dynasty":"明代","title":"朝房待命"}
{"author":"杨士奇","content":"礼乐唐尧日，诗书孔氏门。登朝荣象笏，列署切薇垣。卓荦怀千载，凄凉遽九原。英灵知不化，未报圣明恩。","dynasty":"明代","title":"孔经历挽诗其一"}
{"author":"杨士奇","content":"识尔趋庭际，芳年玉树高。谦和自天性，文雅出时髦。旧好过从断，深情梦寐劳。他乡新冢在，松柏晚萧骚。","dynasty":"明代","title":"孔经历挽诗其二"}
{"author":"杨士奇","content":"昔在临川郡，行春皂盖荣。桑麻千里绿，弦诵万家声。意澹终辞禄，才高岂尚名。至今城下水，人比使君清。","dynasty":"明代","title":"潘太守挽诗其一"}
{"author":"杨士奇","content":"郡城华盖下，岁月忽如驰。五裤歌犹在，双旌去不归。清名史氏传，遗爱后人思。有子从仁政，传家愿不违。","dynasty":"明代","title":"潘太守挽诗其二"}
{"author":"杨士奇","content":"芳春宰花县，久别不胜思。比似湘川上，清风玉一枝。五年重晤聚，几月又分岐。临发无持赠，聊歌卫武诗。","dynasty":"明代","title":"题竹赠廖子谟南归"}
{"author":"杨士奇","content":"七十年兄弟，于今二老存。脩途余未息，古道尔能惇。后辈纷纷出，颓风靡靡奔。晨星与霜木，相对两忘言。","dynasty":"明代","title":"赠建平弟"}
{"author":"杨士奇","content":"英年兼令质，秋水映娟娟。才行诸昆重，诗书累代传。一朝随化物，万事逐浮烟。听话临终意，何人不怆然。","dynasty":"明代","title":"金幼孝挽诗"}
{"author":"杨士奇","content":"旧与休文好，曾闻小阮贤。行冲蓟门雨，归问浙江船。璞玉须成器，韶光剧逝川。承欢有馀暇，努力事遗编。","dynasty":"明代","title":"送沈生归省"}
{"author":"杨士奇","content":"扈从巡畿甸，官曹喜接联。屡颁丹凤诏，须属彩毫宣。画障分云树，琴声泻涧泉。春行有佳兴，相伴共悠然。","dynasty":"明代","title":"贻程夏二中书"}
{"author":"杨士奇","content":"武士拥周遭，前驱导彩旄。径危兼水石，野阔盛蓬蒿。鹰犬纷飞跃，狐狸莫遁逃。老臣方寸切，上念圣躬劳。","dynasty":"明代","title":"陪驾观猎"}
{"author":"杨士奇","content":"玉辇巡边徼，师还此伐鼗。紫云随警跸，红日动旌旄。地险关城壮，天清眺望高。非才叨侍从，无补只徒劳。","dynasty":"明代","title":"从度居庸高峰"}
{"author":"杨士奇","content":"翛然无俗累，恬澹乐丘园。名誉三山重，春秋八帙尊。安居非药里，荣养自词垣。五月瞻南极，华星正对门。","dynasty":"明代","title":"陈豫中八十寿诗"}
{"author":"杨士奇","content":"初出郎官署，先传府倅贤。天恩谢北阙，春水载南船。郡已无三害，民皆有一廛。年丰公事简，瀹茗试山泉。","dynasty":"明代","title":"送李主事赴常州通判"}
{"author":"杨士奇","content":"县城当桂岭，清昼白云垂。重到曾游处，偏增罔极悲。神游杳霭外，目断苍茫涯。五色衣裳在，承欢讵可期。","dynasty":"明代","title":"漳州曾氏望云卷"}
{"author":"杨士奇","content":"高州李别驾，未老倦缨簪。金石论坚操，冰霜烱素心。闭门吟对竹，延月坐鸣琴。半幅幽贞趣，赠君文水浔。","dynasty":"明代","title":"寄李德言"}
{"author":"杨士奇","content":"昔者雩阳郡，黉宫重得师。合宗推孝友，后进仰威仪。丘垄松楸合，春秋雨露滋。诸郎惇永慕，尤废蓼莪诗。","dynasty":"明代","title":"挽彭子信"}
{"author":"杨士奇","content":"离怀不可尽，且复共芳筵。卞玉终须献，韦经故有传。河山行处好，云树望中妍。归路诗千首，因风寄百篇。","dynasty":"明代","title":"送梁叔车"}
{"author":"杨士奇","content":"严亲进官日，并命出彤闱。拜后多人羡，光前似子稀。离情常北恋，行色又南归。想侍慈颜处，簪缨胜舞衣。","dynasty":"明代","title":"送王希积泰和训导"}
{"author":"杨士奇","content":"相违十载过，相聚半年深。论旧何曾尽，伤离复在今。黉宫双白璧，儒行万黄金。莫道匆匆别，无穷迟好音。","dynasty":"明代","title":"赠梁叔庄泰和训导"}
{"author":"杨士奇","content":"又是三年别，新来百感增。薰莸安可问，枘凿苦难胜。白发落垂尽，青山归未能。故人赠佳句，拟报玉壶冰。","dynasty":"明代","title":"答黄宗载见寄"}
{"author":"杨士奇","content":"重逢方适愿，几日又分岐。瑚琏真堪宝，云霄自有期。从知万人见，肯受一尘缁。无限岁寒意，题诗赠别离。","dynasty":"明代","title":"赠仰善主事南归"}
{"author":"杨士奇","content":"德义儒林重，诗书学海翻。校雠辞秘閤，辅导向王门。晓铎行车远，春筵赐醴温。须明藩屏意，天子万年尊。","dynasty":"明代","title":"送苏伴读"}
{"author":"杨士奇","content":"都城一相见，文采动华年。家与先贤近，经从太史传。三春还旧邑，百里望平川。应复匆匆去，诸生候讲筵。","dynasty":"明代","title":"送刘凝节归永丰时有兴国训导之聘"}
{"author":"杨士奇","content":"閒居积文史，不厌五车多。白玉须成器，流光惜逝波。阶前春草遍，林下午风和。还有同门者，时来共切磋。","dynasty":"明代","title":"题敏求斋"}
{"author":"杨士奇","content":"千里河南北，忧勤切至尊。兵年兼旱潦，民命急朝昏。身倚诗书贵，功将抚字论。无忘当宁意，一一在覃恩。","dynasty":"明代","title":"送王霖知县赴阆乡"}
{"author":"杨士奇","content":"时平无警柝，公暇事遗编。解剑闻春诵，烧灯减夜眠。竹深幽院里，花暗素房前。事业由多学，相期及盛年。","dynasty":"明代","title":"刘指挥勤学斋"}
{"author":"杨士奇","content":"朝辞金阙去，千里赴庭闱。锦绣行春昼，何须五色衣。岸花明画障，江月净琴徽。一路弹新调，鸳鸯不独飞。","dynasty":"明代","title":"送王性存亲迎后归省"}
{"author":"杨士奇","content":"傍水连高竹，门前似渭川。雨晴看净练，风爽听清弦。为酒兼烧笋，持竿屡取鲜。还资奉甘旨，非但乐林泉。","dynasty":"明代","title":"张生水竹居"}
{"author":"杨士奇","content":"□携如昨日，寤寐想平生。操比寒松劲，心同秋水清。诗书安素业，身世避浮荣。冢树西风里，凄凉故旧情。","dynasty":"明代","title":"戴诚问挽诗"}
{"author":"杨士奇","content":"来往经萧峡，舟人指富溪。林藏君子宅，行慕古人齐。锦诰恩封在，青山垄树迷。郎曹未终养，愁绝夜乌啼。","dynasty":"明代","title":"王好信挽诗"}
{"author":"杨士奇","content":"郿县岐山侧，萍乡楚水浔。扶持有神力，惠爱在人心。往事岁年远，高坟松柏深。自天鸾诰出，奕奕宠光临。","dynasty":"明代","title":"焦主簿挽诗其一"}
{"author":"杨士奇","content":"悯物由天性，能官不假威。重为百里佐，遽作九原归。瑟瑟悲风迥，荒荒零露稀。惟馀凤毛在，五彩翙双飞。","dynasty":"明代","title":"焦主簿挽诗其二"}
{"author":"杨士奇","content":"相别岁频改，相思心未降。故家沧海国，高卧白云窗。适趣琴三叠，随游鹤一双。东来抱锦轴，喜见笔如杠。","dynasty":"明代","title":"寄王宗豫其一"}
{"author":"杨士奇","content":"内阁承宣地，朝朝侍柘袍。七人亡过半，二老去能高。蹇劣仍踰分，驱驰岂任劳。怀归归未得，鬓雪不胜搔。","dynasty":"明代","title":"寄王宗豫其二"}
{"author":"杨士奇","content":"秘馆曾同事，流年四十馀。花封有嘉政，柏府重清誉。致事新恩命，怀乡旧隐居。湖塘三百亩，已免贡菱租。","dynasty":"明代","title":"胡敏御史致事出梅求题余于胡有旧故赋二诗识别其一"}
{"author":"杨士奇","content":"五月出都畿，东风暑雨微。济河新涨发，淮浦片帆归。朋旧惊霜鬓，乡闾重绣衣。岁寒怡老处，梅雪共清辉。","dynasty":"明代","title":"胡敏御史致事出梅求题余于胡有旧故赋二诗识别其二"}
{"author":"杨士奇","content":"谁不恋丘园，兼之鬓雪繁。几人知道义，用世必玙璠。遂有贤王奏，恭闻圣主恩。平生钦慕意，喜极欲飞鶱。","dynasty":"明代","title":"寄杨仲举长史"}
{"author":"杨士奇","content":"文雅陈员外，三年一度来。春风对玉树，浩荡好怀开。北阙晴云下，南河彩鹢催。一枝淇澳赠，临别意徘徊。","dynasty":"明代","title":"题竹送陈中员外"}
{"author":"杨士奇","content":"曹家少司寇，至孝奉慈闱。衣贮亲缝线，堂县旧断机。喜崇二品养，遽动九原归。天恩下鸾诰，千岁有光辉。","dynasty":"明代","title":"曹侍郎乃母挽诗"}
{"author":"杨士奇","content":"京国三年别，驱驰越汉皋。冰霜纲纪地，旦暮简书劳。入觐还相慰，能官见所操。临分赠淇玉，更为谢同袍。","dynasty":"明代","title":"题竹送乐象乾并寄声陈述"}
{"author":"杨士奇","content":"老别郎中署，人看昼绣荣。家临三泖近，门对九峰清。邻叟来分席，家僮从阅耕。君恩重山岳，一饭未忘情。","dynasty":"明代","title":"题王郎中九峰归趣图"}
{"author":"杨士奇","content":"绣斧辞京国，三吴候画船。丹枫秋水岸，白雁早霜天。悯物须蠲蠹，观风在礼贤。功名仗才俊，努力及英年。","dynasty":"明代","title":"赠萧斯易御史巡按苏常诸郡"}
{"author":"杨士奇","content":"何卿妙写趣，陈宪问题诗。野水瀰溪涧，春云压树枝。群山如对客，独学更求师。待我归来日，披图共酒卮。","dynasty":"明代","title":"题陈宪山水"}
{"author":"杨士奇","content":"先茔赐归省，腊尽出都门。雁影行途远，梅花到日繁。春风待旌旆，昼锦入乡园。情事从容毕，不忘当宁恩。","dynasty":"明代","title":"送凌副使归省先茔"}
{"author":"杨士奇","content":"清轩夕不扃，梅映月娉婷。移影上琴荐，浮香著砚屏。一尘元不染，万籁寂无听。即此坐閒暇，澹然心志宁。","dynasty":"明代","title":"题梅月轩"}
{"author":"杨士奇","content":"东璧蓬山顶，曾同侍玉皇。碧霄龙早逝，沧海鹤高翔。案有庄生论，门临孺子坊。游心邈千载，尘虑已都忘。","dynasty":"明代","title":"次韵答胡若思宾客其一"}
{"author":"杨士奇","content":"自别颐庵叟，星行十二周。天恩无寸补，世故有多忧。老骥力垂尽，长途驰未休。中怀何处写，聊用寄南州。","dynasty":"明代","title":"次韵答胡若思宾客其二"}
{"author":"杨士奇","content":"荒山千万叠，茅舍頫河滨。岂意清明世，翻为憔悴人。命穷身不返，志屈道还伸。为洒重来泪，平生心所亲。","dynasty":"明代","title":"重过鹞儿岭伤用道长史"}
{"author":"杨士奇","content":"三岁在京畿，春生五色衣。殷勤承父教，归去候慈闱。丹桂浮香露，黄花粲夕晖。人生具庆少，养志在无违。","dynasty":"明代","title":"送王希德归西昌"}
{"author":"杨士奇","content":"百里铜章贵，英年宠命新。侵星辞阙下，带雨发河津。岁歉须宽恤，民劳急拊循。前贤有尘甑，垂誉已千春。","dynasty":"明代","title":"送用仪之官莱芜"}
{"author":"杨士奇","content":"洒落王詹事，人今第一流。相看佳子婿，冰柱照琳璆。□□留经岁，家山到及秋。文章千载事，珍重满归舟。","dynasty":"明代","title":"送梁叔脩秀才归西昌"}
{"author":"杨士奇","content":"行己严三畏，传家守一经。选才成大典，膺召谒彤庭。草露俄乘化，松茔已勒铭。平生知不泯，有子嗣芳声。","dynasty":"明代","title":"御史陈谷乃父挽诗"}
{"author":"杨士奇","content":"芳春奋科目，令器比玙璠。致孝亲闱乐，传经学者尊。一朝随化物，群行载词垣。光华知不泯，况有凤毛鶱。","dynasty":"明代","title":"杨孟潜挽诗"}
{"author":"杨士奇","content":"失怙怜渠早，提携赖母慈。门庭已秩秩，兄弟亦怡怡。观国欣初见，怀乡又远离。外家多子侄，期尔读书诗。","dynasty":"明代","title":"送叔纲表侄"}
{"author":"杨士奇","content":"买得吴中棹，遥辞潞渚滨。重为花县宰，旧是玉堂人。霜菊看将晚，寒梅到及春。从知锦绣地，不肯厌清贫。","dynasty":"明代","title":"送叶锡尹姑苏"}
{"author":"杨士奇","content":"每忆春坊旧，寥寥叹晓星。明时用郭伋，五马驻江城。庠序弦歌盛，桑麻雨露荣。梅花一片月，长伴使君清。","dynasty":"明代","title":"题梅赠郭太守还镇江"}
{"author":"杨士奇","content":"参襌周十刹，随地演三车。水月心常静，烟霞趣已赊。胡杨皆故族，孔李更通家。一访空斋里，玄谭过日斜。","dynasty":"明代","title":"暇日承观上人惠访"}
{"author":"杨士奇","content":"萧散藩翰幕，时平净俗埃。河流带近郭，树色蔼高斋。简牍常时阅，诗篇暇日裁。閒情对图画，亦胜倒金罍。","dynasty":"明代","title":"题画赠梁婿叔济"}
{"author":"杨士奇","content":"溪亭夏无暑，不假碧荷筒。垂柳轩窗外，青山眺望中。水漾玻瓈色，香生菡萏风。借问坐谭者，还知无极翁。","dynasty":"明代","title":"题任生山水"}
{"author":"杨士奇","content":"凤历纪王正，新春别帝京。行观具区薮，先过阖闾城。圣主方兴教，诸生喜受经。他年看奏最，崇秩有光荣。","dynasty":"明代","title":"送王志浩"}
{"author":"杨士奇","content":"凄断南来讣，相违始十旬。晤言犹昨日，死别惜芳春。冰檗声仍在，龚黄志未伸。平生乡郡意，回首一沾巾。","dynasty":"明代","title":"挽冯知府"}
{"author":"杨士奇","content":"故人刘子政，契阔十馀年。此日重携手，相看各白颠。交情方恋恋，别袂遽翩翩。聊赠岁寒意，琅玕雪共妍。","dynasty":"明代","title":"题竹送刘子钦"}
{"author":"杨士奇","content":"家住鄞江上，作藩闽海涯。旬宣有馀暇，公退足委蛇。竹秉岁寒操，石含大古姿。高斋坐相对，无忘武公诗。","dynasty":"明代","title":"题福建吴布政竹石图"}
{"author":"杨士奇","content":"骢马向咸阳，东风驿路长。渭川清映月，秦树早迎霜。风采人心快，贪渔吏弊亡。陈于荣并命，冰玉共高堂。","dynasty":"明代","title":"送陈斌副使之陜西兼柬陈宪使于副使"}
{"author":"杨士奇","content":"白首记同年，怀君静胜仙。冰霜老北地，云树渺南天。近俗伤多薄，无言忍独贤。离情何所似，春柳遽飞绵。","dynasty":"明代","title":"寄吏部尚书黄宗载"}
{"author":"杨士奇","content":"桓桓忠孝行，藉甚说冯君。有子传先德，能官续武勋。高堂名教事，巨笔史臣文。四海皆臣子，芳声独远闻。","dynasty":"明代","title":"忠孝堂"}
{"author":"杨士奇","content":"作令更三邑，兹行向海邦。民风尚文学，士俗亦惇庞。须得穷櫩好，还令蠹吏降。梅花玉雪意，常若对寒窗。","dynasty":"明代","title":"题刘纲知县梅花"}
{"author":"杨士奇","content":"壮游两京路，邂逅多写真。一随化物尽，屡见流年新。承家有令子，志墓托名人。寂寞水南畔，依然旧松筠。","dynasty":"明代","title":"题萧氏林泉居"}
{"author":"杨士奇","content":"天子急民瘼，廷臣领郡章。平生怀玉雪，此去播春阳。雕鹗云霄迥，骅骝道路长。试看韩与范，遗迹在边方。","dynasty":"明代","title":"送陈虬延安知府"}
{"author":"杨士奇","content":"十年去京国，高卧西山陲。天趣常自得，他人安足知。竹馆鸣琴处，河塘坐钓时。劳心尘事者，何日赴幽期。","dynasty":"明代","title":"次韵答颐庵其一"}
{"author":"杨士奇","content":"与君离别后，两度历边陲。年老衰容换，风寒病骨知。有心存济物，何术可匡时。矫首西江上，归帆会有期。","dynasty":"明代","title":"次韵答颐庵其二"}
{"author":"杨士奇","content":"远邑需良宰，贤科起茂才。九天辞玉阙，一骑发金台。济北初舒柳，江南未过梅。能官崇富教，莫遣吏民猜。","dynasty":"明代","title":"送刘知县赴莆田"}
{"author":"杨士奇","content":"双亲各垂白，至乐奉安居。养有日官禄，教传星象书。椿阴满庭户，谖草映阶除。日月趣朝退，班衣侍婉愉。","dynasty":"明代","title":"题刘氏奉亲堂"}
{"author":"杨士奇","content":"妙龄兼令质，归省自京师。为学功须倍，升荣计未迟。岁时将暮矣，霜露亦凄其。珍重关河道，高堂切尔思。","dynasty":"明代","title":"送贡士任善归丰城"}
{"author":"杨士奇","content":"不忍杯棬饮，愁闻陟屺诗。九原那复作，寸草恨难遗。为养诚无及，行身庶可期。灵椿百年寿，至乐罄吾私。","dynasty":"明代","title":"题郑氏思亲卷"}
{"author":"杨士奇","content":"经术师承正，才名天分高。閒情安野逸，雅操迈时髦。百岁光阴远，诸生嘅慕劳。章江庭馆外，逝水日滔滔。","dynasty":"明代","title":"章江刘先生挽诗"}
{"author":"杨士奇","content":"政成初北觐，考最复南征。相逢遽相别，缱绻若为情。露冷黄花老，天清锦树明。吏民迎望切，慎莫滞双旌。","dynasty":"明代","title":"送东平傅知州复任"}
{"author":"杨士奇","content":"作宰丰川县，芳年际圣朝。时清公事简，地僻瘴烟消。抚字须勤职，驱驰莫惮遥。匆匆斗酒别，聊复永今朝。","dynasty":"明代","title":"题竹送贺宁知县之丰川"}
{"author":"杨士奇","content":"迢递沧江路，天寒风雪深。相知何在早，临别自难任。人重昆冈玉，乡荣郤氏林。为山终一篑，持赠比南金。","dynasty":"明代","title":"送钱习传"}
{"author":"杨士奇","content":"早失过庭教，深依母氏恩。持身在仁义，奉训切朝昏。天地何由报，行藏矢弗谖。慈颜千岁寿，春暖北堂萱。","dynasty":"明代","title":"汪氏慈训堂"}
{"author":"杨士奇","content":"西风北堂上，白日黯春晖。寂寂承欢处，尘封五色衣。未终三釜养，遽动九原归。女范传应在，闺门嗣不违。","dynasty":"明代","title":"吴母挽诗"}
{"author":"杨士奇","content":"禄养人皆羡，兼荣母德贤。空遗板舆在，竟负綵衣鲜。吊鹤嗟何及，乘鸾望不旋。恩封冀他日，光命贲重泉。","dynasty":"明代","title":"刘母挽诗"}
{"author":"杨士奇","content":"保障临江曲，荒城已半隳。重寻耆旧传，愁说乱离时。乡里思遗德，河山识令仪。孤坟三尺在，落日有馀悲。","dynasty":"明代","title":"高巨川挽诗"}
{"author":"杨士奇","content":"家惟经籍富，数世坐丘园。善乐承先训，心清味道言。穿林无曲径，引水得澄源。旦暮悠然处，南山正对门。","dynasty":"明代","title":"善乐堂"}
{"author":"杨士奇","content":"金川带玉笥，此地托幽轩。旦暮无尘事，弦歌近县门。傍花晴散帙，延月夜开樽。容与存吾道，长令学者尊。","dynasty":"明代","title":"题贝教谕容与轩"}
{"author":"杨士奇","content":"幸际文明世，谁甘畎亩民。再来趋北阙，九月赴南闽。红树吴门郭，青帘海上津。有才当抚字，卓鲁亦何人。","dynasty":"明代","title":"送舒有常知县赴永春"}
{"author":"杨士奇","content":"铁马载雕弓，身轻百战中。圣朝初偃武，高爵竟论功。带镂银花白，衣裁绣锦红。西清五云下，长卫大明宫。","dynasty":"明代","title":"赠魏将军"}
{"author":"杨士奇","content":"四顾无山色，苍茫极远天。水云涵郡郭，粳稻被湖田。草舍津头市，菱歌柳外船。羁愁念前路，非为别离牵。","dynasty":"明代","title":"高邮"}
{"author":"杨士奇","content":"河上皆民舍，波光映苇扉。青裙沽酒过，白发载鲜归。仓廪丰年积，弦歌古俗稀。征帆未可住，还逐暮云飞。","dynasty":"明代","title":"过武城县"}
{"author":"杨士奇","content":"霜柳未全稀，风沙不住飞。居人过驿尽，猎火隔河微。客路冲寒景，天恩恋禁闱。金台行渐远，回首思依依。","dynasty":"明代","title":"任丘道中"}
{"author":"杨士奇","content":"下马郭西村，萧条尽掩门。荒城明落景，独树出平原。野水条侯墓，寒芜董氏园。閒因访遗事，邂逅故人论。","dynasty":"明代","title":"晚次景州遇李颀给事吕文质进士"}
{"author":"杨士奇","content":"闾井皆临闸，郊原四望平。横峰连岱岳，分水向彭城。笳鼓屯千骑，舟车会两京。沿洄未能住，俱是重王程。","dynasty":"明代","title":"重过济宁"}
{"author":"杨士奇","content":"三十趋京国，同时复有谁。贵为祈父佐，长在缙云司。物化嗟何速，神游不可知。凄凉山浦侧，千古葬灵輀。","dynasty":"明代","title":"挽卢侍郎其一"}
{"author":"杨士奇","content":"无复相逢处，相思每独哀。真成雕鹗奋，忽殒栋梁材。草露晞还落，河流去或回。空馀一片月，夜夜照中台。","dynasty":"明代","title":"挽卢侍郎其二"}
{"author":"杨士奇","content":"北阙捧恩荣，西江戒驿程。悠悠驱五马，冉冉度双旌。政得虔人爱，心如赣水清。崆峒千丈碧，应勒使君名。","dynasty":"明代","title":"送张鸣玉赣州知府"}
{"author":"杨士奇","content":"骢马赤茸鞦，临岐嘶未休。朝廷用儒雅，风纪得才猷。天远三湘外，霜含八桂秋。贪渔嗟薄俗，表率在名流。","dynasty":"明代","title":"送胡元节广西宪使"}
{"author":"杨士奇","content":"地险雄江北，崩云乱石高。古人成败远，行客往来劳。雾壑疑藏豹，风林讶啸猱。五年重过此，霜点旧青袍。","dynasty":"明代","title":"早度清流关"}
{"author":"杨士奇","content":"白发滦州守，邦畿久著称。心清何所似，皎洁玉壶冰。数米功难致，烹鲜道可凭。从知清净理，未愧古人能。","dynasty":"明代","title":"萧知州清省居其一"}
{"author":"杨士奇","content":"廨宇清如水，时平案牍稀。阶前幽鸟下，帘外白云飞。易简民从化，廉平吏息机。鸣琴过日夕，玩月澹忘归。","dynasty":"明代","title":"萧知州清省居其二"}
{"author":"杨士奇","content":"旦暮圜扉下，清羸念尔身。闭门堪避俗，省事足怡神。药里时常检，书灯夜少亲。亦知相念切，来问勿频频。","dynasty":"明代","title":"非所寄示康甥荣"}
{"author":"杨士奇","content":"春雾晓初收，春山翠欲流。林霏疑雨润，岚彩近天浮。故里三华麓，当年一叶舟。看图浑彷佛，虚负水亭幽。","dynasty":"明代","title":"题刘士皆云林小画"}
{"author":"杨士奇","content":"七十人间世，婺居四十馀。冰霜明妇节，灯火课儿书。堂掩春晖暗，乌啼夜月虚。白头游子泪，和血洒衣裾。","dynasty":"明代","title":"月池彭母挽诗"}
{"author":"杨士奇","content":"谁不为孀妇，风霜苦自持。人情易衰薄，亲戚厌□婺。旧箧藏遗简，寒机理断丝。百年池上月，曾照育孤时。","dynasty":"明代","title":"月池彭母挽诗其二"}
{"author":"杨士奇","content":"群山开奕奕，清涧绕沄沄。叆叇疑浮玉，巑岏讶染纁。岩芝香可茹，林翠暖如熏。想见幽栖者，尘喧了不闻。","dynasty":"明代","title":"题杨学士画其一"}
{"author":"杨士奇","content":"素琴兼白鹤，潇洒散高踪。境类金精迥，山如玉笥重。泉香流石乳，霞彩拂虬松。溪上桃花满，神仙倘解逢。","dynasty":"明代","title":"题杨学士画其二"}
{"author":"杨士奇","content":"雨深颓屋壁，夜起揽衣趋。入室风翻幔，缘阶水倒渠。未沈爨下釜，急护案头书。得似东西舍，高眠总晏如。","dynasty":"明代","title":"夜两坏壁简邻居诸君子"}
{"author":"杨士奇","content":"昔过浔阳郡，凭高畅客情。庐山当近郭，江水带孤城。茅屋家家净，渔舟个个轻。广文怀散逸，此去课诸生。","dynasty":"明代","title":"送刘编修朝宗赴九江教授其一"}
{"author":"杨士奇","content":"去上还乡路，天恩便养亲。拜辞金殿直，谢别玉堂人。山水濂溪近，风烟栗里邻。怀贤知有志，应不负青春。","dynasty":"明代","title":"送刘编修朝宗赴九江教授其二"}
{"author":"杨士奇","content":"连骑去骎骎，缘冈复度林。杏花明似绣，杨柳淡含金。万物亨嘉日，先朝种植心。白头供俸在，俯仰一沾襟。","dynasty":"明代","title":"行天寿山"}
{"author":"杨士奇","content":"晓起侵风露，黄埃涌素袍。如林行队伍，缘涧耀旗旄。细马驰能捷，苍鹰奋欲高。从臣稀奏赋，心切圣躬劳。","dynasty":"明代","title":"晓起"}
{"author":"杨士奇","content":"雨来从薄暮，沾洒夜将阑。稍喜尘埃息，何由衾席乾。天心存发育，人事有忧欢。森立戈殳士，通宵念尔难。","dynasty":"明代","title":"行营夜雨"}
{"author":"杨士奇","content":"联骑载旌㫋，移营乱垄田。人行风露下，月转斗牛边。涉涧泥沾袂，穿林草没鞯。数家茅屋小，彷佛见炊烟。","dynasty":"明代","title":"早行"}
{"author":"杨士奇","content":"晨起冲寒雨，艰难念仆夫。山田行沮洳，石径度崎岖。矫矫虞张弋，桓桓士执殳。肩舆扶老病，扈跸愧残躯。","dynasty":"明代","title":"冲雨"}
{"author":"杨士奇","content":"水旱农艰食，兹乡实可嗟。扫田纷拾稗，为饭杂蒸沙。岁赋徵仍急，秋成望苦赊。吾徒何补益，肉食老京华。","dynasty":"明代","title":"次韵黄少保过田家有感"}
{"author":"杨士奇","content":"常奉垂堂戒，其如扈跸何。高疑登玉垒，近恐逼银河。宛转扪萝上，低回避石过。前途看渐晚，力尽敢蹉跎。","dynasty":"明代","title":"晚度密云北山绝顶"}
{"author":"杨士奇","content":"御苑柳初春，龙河冰始泮。祗命辞彤闱，驱车候清旦。超遥起云翼，光华升玉瓒。远别期誉名，无为乖阙叹。","dynasty":"明代","title":"送周布政之官三山"}
{"author":"杨士奇","content":"昔者江南住，栖迟万玉林。只今图画见，遗恨别离深。凛凛岁寒意，娟娟冰雪心。北人知爱少，閒伴小窗吟。","dynasty":"明代","title":"题梅花图"}
{"author":"杨士奇","content":"昔我艰虞日，于君邂逅欢。相看羡玉树，遂拟托金兰。岁月分携久，江湖聚晤难。喜闻嘉政满，荐剡出台端。","dynasty":"明代","title":"送袁文理其一"}
{"author":"杨士奇","content":"入觐初相见，升除遽不留。还寻江左路，问买浙西舟。桑梓归应蚤，莼鲈到及秋。伫闻宽恤治，为解别离愁。","dynasty":"明代","title":"送袁文理其二"}
{"author":"杨士奇","content":"苦忆尤参议，投簪养病劳。卑栖人总厌，閒散自能高。厨却胡奴米，门深仲蔚蒿。平生冰雪意，犹足重吾曹。","dynasty":"明代","title":"寄尤文度其一"}
{"author":"杨士奇","content":"三年别帝京，归卧阖闾城。贫病疏朋友，艰难倚弟兄。香焚瓦鼎细，寒拥纸屏清。自有床头易，时时畅道情。","dynasty":"明代","title":"寄尤文度其二"}
{"author":"杨士奇","content":"佩玉娱亲日，衣抛五色文。身閒疏药裹，庭静对炉熏。醉写泉头竹，吟看海上云。从知萧散地，一饭不忘君。","dynasty":"明代","title":"寄黄宗豫少保"}
{"author":"杨士奇","content":"墓筑芜湖县，因之托数椽。却思严谴日，感泣更生年。十口今谁在，孤身秪自怜。朝朝松柏地，拜跽荐寒泉。","dynasty":"明代","title":"邹谦所孝思堂"}
{"author":"杨士奇","content":"行营侵曙发，风露不胜清。海色微茫动，林霏杳霭生。六军严虎卫，万骑翼霓旌。七九流年外，含毫扈远征。","dynasty":"明代","title":"早发"}
{"author":"杨士奇","content":"扬旌表四岑，环戟拥如林。已失千寻险，宁遗三穴深。春蒐元有典，时育亦关心。解网商王德，光辉尚至今。","dynasty":"明代","title":"观猎"}
{"author":"杨士奇","content":"极目平无际，青山画不如。彩云迎霁旭，翠柳带澄渠。地重城逾壮，年丰廪有馀。未应两岐咏，独系汉人书。","dynasty":"明代","title":"早入蓟州"}
{"author":"杨士奇","content":"两京三十载，梦寐在乡闾。叨䘵承明主，匡时愧腐儒。淹留鞶带缓，愁思鬓毛疏。惟有秋霜意，今吾是故吾。","dynasty":"明代","title":"自题小像寄乡邑亲故"}
{"author":"杨士奇","content":"历事三朝圣，曾蒙当宁知。手持五色笔，常在凤凰池。雪霁城南路，春融柳外澌。还家自足喜，报国岂应迟。","dynasty":"明代","title":"送黄养正其一"}
{"author":"杨士奇","content":"文明门外柳，频折送人归。窃䘵吾何补，怀乡志屡违。越潮天际白，吴树雨中微。羡尔乘仙舫，东南去似飞。","dynasty":"明代","title":"送黄养正其二"}
{"author":"杨士奇","content":"陈氏联双璧，京华旧合并。蚤终悲令弟，久别见难兄。受命辞丹阙，之官向赤城。相逢已多嘅，相送更胜情。","dynasty":"明代","title":"送陈公馀赴台州教授诗"}
{"author":"杨士奇","content":"海上天台郡，云边岛屿青。交游如昨日，梦寐想平生。乡里风仍厚，诗书化易行。公堂无外事，弦诵有馀清。","dynasty":"明代","title":"送陈公馀赴台州教授诗其二"}
{"author":"杨士奇","content":"十里都城外，天清见远山。断渠冰奠玉，连树叶飞丹。牧苑千群出，耕畬万顷閒。赐田思往事，双泪不胜弹。","dynasty":"明代","title":"郑村坝"}
{"author":"杨士奇","content":"霜气欺貂帽，风埃压毳袍。天连东海近，斗转北辰高。戈戟纷成队，衣冠总属櫜。衰年仍窃䘵，扈跸敢辞劳。","dynasty":"明代","title":"早发李家桥"}
{"author":"杨士奇","content":"异质超同类，光辉五色并。非关怜巧语，所重表文明。香粒金为勺，甘泉玉作罂。君恩无限好，能忘陇山情。","dynasty":"明代","title":"应制两咏其一五色鹦鹉"}
{"author":"杨士奇","content":"本与凤同类，名官自昔时。萧萧閒雅意，皎皎洁清姿。金屋看尤好，琼林息正宜。和鸣致甘雨，丰岁足公私。","dynasty":"明代","title":"应制两咏其二白鸠"}
{"author":"杨士奇","content":"盘回跻峻崄，岚翠湿纷纷。巘路平银汉，关楼俯白云。朝廷须讲武，扈从总能文。独立舒长啸，风清上界闻。","dynasty":"明代","title":"扈从度居庸关登八达岭"}
{"author":"杨士奇","content":"已度重关险，初临广野平。岚兼远水白，山拥半空青。扈跸同三事，蒐原合五兵。农閒陪阅武，亦得畅予情。","dynasty":"明代","title":"岔道观猎"}
{"author":"杨士奇","content":"霜霰零琼树，天寒一夕摧。竟如东逝水，无复却西回。世数金闺彦，人思玉署才。旧时来往路，重过不胜哀。","dynasty":"明代","title":"挽黄行中检讨"}
{"author":"杨士奇","content":"簪组名家后，诗书奕世承。艰危持行义，萧散在林坰。韶光惊石火，精爽閟泉扃。徒使相知者，含悲诵冢铭。","dynasty":"明代","title":"黄处士挽诗"}
{"author":"杨士奇","content":"轻风解寒冱，初日丽丘林。檐际泻悬溜，窗中见遥岑。清和荡淑气，浩畅发冲襟。馀色皎如玉，吾将比素心。","dynasty":"明代","title":"樊通政雪霁草堂"}
{"author":"杨士奇","content":"万乘行春日，千官得共陪。石林穿窅窱，涧道历邅回。酒载黄封赐，人联玉署才。解鞍庐帐下，随意泻金罍。","dynasty":"明代","title":"勉仁少傅行营置酒就席奉简同寅"}
{"author":"杨士奇","content":"铜章仍出宰，金阙已知名。归治中牟县，重经故郢城。轻霞江树晓，疏雨汉皋晴。还忆沧浪曲，清泠好濯缨。","dynasty":"明代","title":"送襄阳王时中知县"}
{"author":"杨士奇","content":"扈跸愧无能，同官喜得朋。芳林时独往，清境遂閒登。碑古封文藓，泉幽羃翠藤。欲题岩畔石，历览记吾曾。","dynasty":"明代","title":"独游山寺奉简宗豫少保勉仁少傅弘济太常"}
{"author":"杨士奇","content":"明月下西岭，天高北斗斜。惊风起中夜，捲地簸飞沙。磊磊道间石，喧喧桥外车。过城曙色动，连骑发箫笳。","dynasty":"明代","title":"夜发岔道赴怀来"}
{"author":"杨士奇","content":"鼓角动行营，翩翩从羽旌。月明人影乱，沙软马蹄轻。本乏筹边略，恒存事主诚。叨荣何补益，惭愧负平生。","dynasty":"明代","title":"早发老鸦庄"}
{"author":"杨士奇","content":"上马逐西风，风寒夜正中。众星斜转北，一水背驰东。不恨冯唐老，虚怀杜甫忠。祗勤扈龙驭，何暇恤微躬。","dynasty":"明代","title":"早发安家堡"}
{"author":"杨士奇","content":"百里近皇都，萧条邑井孤。夏霖频汎滥，秋谷竟虚无。官府犹徵役，朝廷已罢租。缅怀刘谏议，千载愧吾徒。","dynasty":"明代","title":"望昌平"}
{"author":"杨士奇","content":"新来居斗室，还自惜分阴。尽日唯探易，閒时不罢琴。檐昏钟响度，窗皎月华侵。及此宜无事，犹含白雪吟。","dynasty":"明代","title":"伯阳新辟斗室有诗见示用韵奉和其一"}
{"author":"杨士奇","content":"閒居植兰芷，绕屋似沅江。香露浮侵席，光风动满窗。调琴元少并，摛赋更无双。来此皆心醉，何须倒玉缸。","dynasty":"明代","title":"伯阳新辟斗室有诗见示用韵奉和其二"}
{"author":"杨士奇","content":"湖上湘阴县，清幽俗不殊。江连三里郭，市有数廛车。地产为陶器，生涯寄网鱼。家家养黄犊，谁肯负王租。","dynasty":"明代","title":"湘阴县"}
{"author":"杨士奇","content":"风送浙江船，东游属妙年。湖山围锦绣，楼阁艳神仙。柳暗苏堤曲，湖平伍庙前。此邦耆旧在，还去问先贤。","dynasty":"明代","title":"送刘季友游钱唐"}
{"author":"杨士奇","content":"谷鸟啭嘤嘤，兴馀伐木情。当时论友道，何处托心盟。杯酒身相许，千金意自轻。还闻江海上，今世有刘生。","dynasty":"明代","title":"题刘氏交友卷"}
{"author":"杨士奇","content":"贤王重师教，长史足官荣。清绝斋居里，新题木讷名。近仁由德性，好古见仪刑。一世誇轻捷，君当表后生。","dynasty":"明代","title":"钟长史木讷斋"}
{"author":"杨士奇","content":"有客传吾侄，攻书过昔时。谦和自德性，俯仰备容仪。观水求溟渤，登车慎路岐。从兹万里去，努力在操持。","dynasty":"明代","title":"示弼侄"}
{"author":"杨士奇","content":"常记分携处，维舟鸥阁矶。亲交情不浅，迟暮苦相违。白发花前径，青编竹下扉。东城同辈少，料得往还稀。","dynasty":"明代","title":"寄仲亨兄"}
{"author":"杨士奇","content":"世出颍川系，乡邻六一居。声名崇孝友，术业富诗书。禄养承昭代，神游渺太虚。兵曹怀永痛，血涕满衣裾。","dynasty":"明代","title":"永丰陈处士挽诗"}
{"author":"杨士奇","content":"夙有闺闱德，兼闻母道贤。教孙成令器，享禄及高年。谖草凋堂砌，松枝蔼墓阡。文章堪不朽，表石见新镌。","dynasty":"明代","title":"乐平屈氏母挽诗"}
{"author":"杨士奇","content":"久别时相忆，重来又解携。帝方求隐逸，子竟返幽栖。海树连吴地，云山入剡溪。草堂何处在，莫遣世人迷。","dynasty":"明代","title":"送邓宗经"}
{"author":"杨士奇","content":"东壁图书府，清华映上台。朝廷重文治，近侍总英才。独罢金门直，遥辞玉署回。平生王逸少，临别恨难裁。","dynasty":"明代","title":"送王孟坚脩撰南归其一"}
{"author":"杨士奇","content":"从来欢聚意，不似别情深。爱子清如玉，论交已断金。云霄开逸翮，山水称閒心。浩荡乾坤大，相思何处寻。","dynasty":"明代","title":"送王孟坚脩撰南归其二"}
{"author":"杨士奇","content":"五马引双旌，青春发帝京。分符为郡远，衣锦过乡荣。祠庙先贤近，弦歌旧俗清。秪应劳抚字，莫遣愧阳城。","dynasty":"明代","title":"送雷诚智延平知府其一"}
{"author":"杨士奇","content":"平日丰城旧，新年感慨多。于君来往熟，奈此别离何。柳色迷官驿，莺声傍御河。旗亭芳酒散，不忍对骊歌。","dynasty":"明代","title":"送雷诚智延平知府其二"}
{"author":"昌仁","content":"指月拈花总是禅，悟来原不落啼筌。有人问我西来意，花在枝头月在天。","dynasty":"清代","title":"寻梅漫兴"}
{"author":"昌仁","content":"但听云外钟，不见云中寺。松下问樵人，遥指云深处。","dynasty":"清代","title":"闻钟"}
{"author":"曹济","content":"细雨微风，杜鹃飞过花残了。萋萋芳草，春色如今老。绿树溪头，独把轻舟棹。青山杳，波痕淼淼，流去春多少。","dynasty":"清代","title":"点绛唇春暮"}
{"author":"戴衢","content":"扰扰东西南北情，何人于此悟浮生。还缘无月春风夜，暂得独闻流水声。","dynasty":"唐代","title":"下第夜吟"}
{"author":"戴衢","content":"坐落千门日，吟残午夜灯。","dynasty":"唐代","title":"句"}
{"author":"曹景","content":"淫雨苦连绵，呼晴鸟寂然。疑云都锁树，长夜欲疑天。灯失宵燃燄，檐迷午爨烟。砌苔深寸许，寒溜滴逾鲜。","dynasty":"清代","title":"久雨"}
{"author":"曹景","content":"久雨初晴众鸟欣。树头刷羽滴纷纷。湿云风送归何处，一阵飞鸦负夕曛。","dynasty":"清代","title":"雨后"}
{"author":"裴谐","content":"一从天宝王维死，于今始遇修夫子。能向鲛绡四幅中，丹青暗与春争工。勾芒若见应羞杀，晕绿匀红渐分别。堪怜彩笔似东风，一朵一枝随手发。燕支乍湿如含露，引得娇莺痴不去。多少游蜂尽日飞，看遍花心求入处。工夫妙丽实奇绝，似对韶光好时节。偏宜留著待深冬，铺向楼前殛霜雪。","dynasty":"唐代","title":"观修处士画桃花图歌"}
{"author":"裴谐","content":"风回山火断，朝落岸冰高。（《湘江吟》）名终埋不得，骨任朽何妨。（经杜甫坟，见《诗话总龟》）","dynasty":"唐代","title":"句"}
{"author":"崔铉","content":"天边心胆架头身，欲拟飞腾未有因。万里碧霄终一去，不知谁是解绦人。","dynasty":"唐代","tags":"咏物，写鸟，志向","title":"咏架上鹰"}
{"author":"崔铉","content":"边陲万里注恩波，宇宙群芳洽凯歌。右地名王争解辫，远方戎垒尽投戈。烟尘永息三秋戍，瑞气遥清九折河。共遇圣明千载运，更观俗阜与时和。","dynasty":"唐代","title":"进宣宗收复河湟诗"}
{"author":"石茂华","content":"朔风万里入衣多，嘹呖寒空一雁过。鱼泽滩头嘶猎马，省嵬城畔看黄河。香醪欲醉茱萸节，壮志还为出塞歌。骋望因高云外尽，乡关回首愧烟萝。","dynasty":"明代","tags":"重阳节，登高，抒怀，壮志，思乡","title":"九月九日登长城关"}
{"author":"陈克侯","content":"亦是一都会，人烟不万家。声音蛮语杂，风俗鬼祠华。兵饷资荆蜀，夷犹贡马茶。群才自经略，过客莫深嗟。","dynasty":"明代","title":"贵州城"}
{"author":"陈克侯","content":"南地冬多暖，胡然雪转骄。霏霏浮野暗，袅袅飏风遥。素影随孤骑，轻花敝上貂。所之吾兴在，休问灞陵桥。","dynasty":"明代","title":"贵阳道中值雪"}
{"author":"陈克侯","content":"念尔淹金筑，怜予访碧鸡。路岐簪乍盍，风雪酒频携。宦计看俱拙，乡心话转凄。河桥明月袂，挥向博南西。","dynasty":"明代","title":"雪夜镇宁公馆承严大夫载酒"}
{"author":"陈克侯","content":"边臣祇远役，去去梦魂劳。望日辞仙掌，临霜拭宝刀。嘶群征马急，避缴度鸿高。便有银鱼在，那能换市醪。","dynasty":"明代","title":"出京晚宿芦沟桥"}
{"author":"陈克侯","content":"丹枫日夜落，不尽楚江流。客路惊玄序，尘机愧白鸥。贾生淹吊屈，王粲老依刘。今古同飘梗，无嗟不系舟。","dynasty":"明代","title":"渡楚江"}
{"author":"陈克侯","content":"都门一尊酒，醉别五陵豪。解剑寒相傍，当筵月正高。瑶徽流古调，铜柱愧新劳。滇海无鸿雁，缄书首独搔。","dynasty":"明代","title":"将之滇南留别黎惟敬欧桢伯袁茂文诸公"}
{"author":"陈克侯","content":"局蹐穷边日，宁虞震电临。孤臣万死泪，明主再生心。叠嶂岚烟苦，重关虎豹深。百忧予共汝，泽畔未堪吟。","dynasty":"明代","title":"闻报柬宋师朱其一"}
{"author":"陈克侯","content":"物情君自见，休更问升沉。白眼猜宁少，黄金交自深。酣歌岸高帻，绝调破孤琴。晚矣嵇生愧，层峦忆啸音。","dynasty":"明代","title":"闻报柬宋师朱其二"}
{"author":"陈克侯","content":"此日山河色，垆头不可凭。壑舟潜并徙，郡阁傍谁登。世路深惊骨，交情倍拊膺。重过金筑路，千嶂暮云凝。","dynasty":"明代","title":"往予经贵筑严镇宁苏普安各留欢信宿别忽十载二君皆泉下人矣流涕赋此"}
{"author":"陈克侯","content":"没马途真泞，漂舟潦更狂。乱山蛮瘴候，多雨楚累乡。飘荡看蓬转，凋零怨芷芳。笼龟闻见梦，曾否问泉阳。","dynasty":"明代","title":"自沅州至武陵其一"}
{"author":"陈克侯","content":"独舸狂风夕，倾摧可具论。天应骄飓母，吾拟混鲛人。孤孽千行泪，艰危九死身。老龙应有意，吟伴到鸡晨。","dynasty":"明代","title":"自沅州至武陵其二"}
{"author":"陈克侯","content":"越石刍仍负，邹阳书未陈。解骖谁问汝，抱璧不投人。昏借疏萤耀，寒惊过雁新。莫教龙吼匣，恐犯斗牛频。","dynasty":"明代","title":"下吏时七月七日"}
{"author":"陈克侯","content":"共抱枯鱼泣，如君更可怜。倚门劳鹤发，贯斗急龙渊。怀糈怅何适，加餐慎自全。古经天未丧，谁向夏侯传。","dynasty":"明代","title":"留别李中丞孟成其一"}
{"author":"陈克侯","content":"千古征南将，谁如马伏波。斩鲸清浪泊，刑马对山河。裹革心终壮，怀珠谤自多。倚天铜柱在，西望涕滂沱。","dynasty":"明代","title":"留别李中丞孟成其二"}
{"author":"陈克侯","content":"猛将需方急，听鼙共惜君。风沙迷昼日，雕隼失秋云。且慎全身术，休伤次骨文。眼看多醉尉，无说故将军。","dynasty":"明代","title":"留别刘将军"}
{"author":"陈克侯","content":"密雪霏长路，浮云遍近郊。风波甘泛梗，田里问诛茅。欲拟思玄赋，行从尚白嘲。伤禽寒绕树，何处是安巢。","dynasty":"明代","title":"出都门"}
{"author":"陈克侯","content":"岂期明盛世，犹对泣南冠。一日青蝇起，千秋白璧寒。风霜臣思苦，天地主恩宽。归去过邛阪，无嗟行路难。","dynasty":"明代","title":"别宋郡丞师朱其一"}
{"author":"陈克侯","content":"拙宦嗤予辈，真宜絓网罗。人情轻玉毁，时事重金多。终计逃蒿藋，初衣遂芰荷。梦回滇海上，犹自怯风波。","dynasty":"明代","title":"别宋郡丞师朱其二"}
{"author":"陈克侯","content":"泽畔魂应在，犹悬万代悲。楚宫荒草没，澧水古祠遗。世溷居难卜，天高问岂知。眼看风浪急，莫咏有兰词。","dynasty":"明代","title":"三闾大夫祠"}
{"author":"陈克侯","content":"清时才俊备金闺，何似名高汉柱题。夜值花深银箭彻，早朝天近玉绳低。绨袍廿载劳相恋，露醑层霄阻并携。谁念一麾天万里，秋风匹马夜郎西。","dynasty":"明代","title":"袁民部茂文招饮不赴时予方拜腾越之命"}
{"author":"陈克侯","content":"天书重到夜郎西，络绎中官綵仗齐。借箸昨曾邀玉斝，量沙新又拜金泥。香烧空署彤云覆，酒入华灯晚露低。门外数声箫管动，边风犹记角声凄。","dynasty":"明代","title":"再拜钦赏日恭纪"}
{"author":"陈克侯","content":"下却征鞍解战袍，敢言铜柱有新劳。一生死万过三载，八阵孤臣已二毛。蛮岭树深旌旗暗，乱泉风急云霜高。明朝匹马朝天去，尽把梅花付法曹。","dynasty":"明代","title":"闻命金沧留别同官"}
{"author":"陈克侯","content":"驻马殷墟白日寒，少师遗墓久盘桓。空令异代封先及，谁念孤臣涕未乾。血化千年应是碧，心披七窍总为丹。故宫麦秀知何处，陇草萧萧夕露漙。","dynasty":"明代","title":"谒比干墓"}
{"author":"陈克侯","content":"古柏无从访锦官，遗祠今始拜衣冠。风云水会鱼应跃，草野庐荒龙尚蟠。未祚谁嘘遗烬焰，壮图终逐坠星寒。可邻恢复心徒赤，长使英雄泪未乾。","dynasty":"明代","title":"诸葛武侯祠在南阳"}
{"author":"陈克侯","content":"避地那知朝代赊，云中鸡犬自成家。天藏洞里春长在，世异人间发不华。珠树氤氲留舞鹤，碧桃零乱送飞霞。自邻于役风尘客，辜负罗浮几度花。","dynasty":"明代","title":"秦人洞"}
{"author":"陈克侯","content":"路出罗施尽楚关，征裘新度万枫殷。阳回天地犹残雪，域绝西南祇乱山。鼙鼓又经清浪戍，佩环空梦紫宸班。飞葭总助游人兴，马首崖花次第扳。","dynasty":"明代","title":"至日清浪卫"}
{"author":"陈克侯","content":"画壁雕戈相映鲜，将军曾度此山颠。人亡异代犹名岭，马跃悬崖忽涌泉。一闪旌旗回汉日，尚留精爽走蛮烟。登祠抚剑长悲吒，万壑天风飒几筵。","dynasty":"明代","title":"闻将军庙在关索岭有马跑泉在焉"}
{"author":"陈克侯","content":"万峰遥落暮云低，一醉都门忆解携。大陆沙惊鸿并起，长亭路晚马偏嘶。林风送暖回吹律，山雪收寒避赠绨。共有探奇金碧约，轩车何事不同西。","dynasty":"明代","title":"平夷驿侯林郡丞不至予出都日郡丞赋诗一章且解所衣貂领赠之约予千滇关相待久不见至怅然留题于壁"}
{"author":"陈克侯","content":"阴霾残日锁荒榛，蜀水千年恨未伸。岂为犬羊勤远略，遂令貔虎丧边尘。魂飘瘴海鸢沉雾，血染箐林草不春。便拟贰师封未得，空劳甄赏意逡巡。","dynasty":"明代","title":"天宝兵士冢"}
{"author":"陈克侯","content":"尺一遥劳下紫宸，主恩犹为及累臣。尘埃忽黯龙精色，天地仍全马革身。岂为鹰鹯番妒凤，祇应魑魅喜窥人。滇池十载追游地，谁拟波澜日夜新。","dynasty":"明代","title":"昆明池留别江云南郡公陈郡丞王别驾任节推诸丈其一"}
{"author":"陈克侯","content":"亦知翠羽竟为灾，岂意虞罗四面来。万事悠悠难预料，孤怀耿耿易蒙猜。天高肺石干谁问，水尽牙弦抚自哀。可道营魂终识路，不堪风雾满滇台。","dynasty":"明代","title":"昆明池留别江云南郡公陈郡丞王别驾任节推诸丈其二"}
{"author":"陈克侯","content":"暑夜犹驰瘴疠乡，盘江桥下水如汤。渴来虚望双茎露，病里真疑五月霜。徼外有天偏毒热，人间何地是清凉。薰风殿阁应先到，伫候虞弦解愠章。","dynasty":"明代","title":"夜渡盘江"}
{"author":"陈克侯","content":"风雨冥冥白日沉，孤舟无赖繫枫林。浮云不逐湘流散，芳杜空伤楚岸深。安得横戈穿虎窟，且从高浪听龙吟。江潭渺渺魂何在，欲问巫阳泪不襟。","dynasty":"明代","title":"界亭驿雨泊"}
{"author":"陈克侯","content":"病里频惊节序催，碧天华月为谁来。亦知憔悴孤秋色，犹自清光傍夏台。捣素空闺双杵断，惊弦何处一鸿哀。桂宫恐有浮云近，寒倚吴干望几回。","dynasty":"明代","title":"十五夜见月"}
{"author":"陈克侯","content":"霜雪都亭揽别裾，重看沙柳迥萧疏。生还天地分携日，老去风波共涉馀。横隼谩劳惊海燕，冥鸿应免葬江鱼。休疑隐矣文焉用，九曲云烟待著书。","dynasty":"明代","title":"重送陈兵宪"}
{"author":"陈克侯","content":"落落穷秋酒市空，河梁犹得一尊同。悲歌今夕仍寒水，琴奏何人自土风。拟遂变形终牧豕，岂因垂翅后冥鸿。江湖日远浮云渺，可得凭高望汉宫。","dynasty":"明代","title":"出京承陈户部德基饯别"}
{"author":"陈克侯","content":"遗庙凄其荐藻晨，风霾黯淡两河尘。北辕未泄敷天愤，南渡先摧报主身。庙略竞持加币议，国雠谁是枕戈人。独怜湖上高原树，春发南枝岁岁新。","dynasty":"明代","title":"岳武穆庙"}
{"author":"陈克侯","content":"几从绝壁睹新题，又向江皋惜解携。客路半随桃竹杖，钓轮长梦木兰溪。老辞兔苑家无定，醉握骊珠夜不迷。君去掩关予独卧，有谁能访薜萝栖。","dynasty":"明代","title":"送游宗谦还蒲中"}
{"author":"陈克侯","content":"元龙豪侠气飘飘，解绶归来鬓未凋。倚马才曾倾四海，悬车名更重三朝。紫芝深谷还堪茹，鸿鹄高云不受招。正值庭阶风日好，春兰新洒露华饶。","dynasty":"明代","title":"寿陈淇涯初度"}
{"author":"陈克侯","content":"建章佳气晓茏葱，夹陛传呼綵仗重。万国竞欣承湛露，五云齐拱祝华封。西陲鼓角秋仍急，南海珠玑岁自供。共拟严徐应召对，草茆何以答遭逢。","dynasty":"明代","title":"送潘子朋入京"}
{"author":"陈克侯","content":"共知经术重西京，裘马翩翩此日行。正际分符临赤县，暂劳飞舄为苍生。碧桃匝洞春将遍，白璧连城夙有名。君到楚天明月夜，瑶琴挥对玉壶清。","dynasty":"明代","title":"送赵文学之任桃源"}
{"author":"陈克侯","content":"开径蓬蒿剪未平，鹁鸠忽漫报新晴。霏霏山翠捎帘入，袅袅松云向客生。坐引深杯留日永，閒攀丛桂对秋清。匡时正赖诸君在，莫羡江鸥早结盟。","dynasty":"明代","title":"邀何康二山人小酌时李子玉梁宪甫同集得盟字"}
{"author":"陈克侯","content":"閒居蚤已谢嚣烦，洛涘风流今尚存。卧向白云收夕霭，起临沧海挹朝暾。侍游客有从鸠杖，偕隐人堪并鹿门。最是庭阶饶喜气，兰芽葱茜映芳尊。","dynasty":"明代","title":"赋得偕寿兰孙贺潘君理父母隐君松原安人陈氏双寿举孙应瑞"}
{"author":"陈克侯","content":"寺枕荒原白日阴，閒阶停骑一登临。千艘不断河流急，百雉平连野树深。拟向炉烟销世虑，却缘风物助羁吟。浮云西北凭栏暮，望断长安思不禁。","dynasty":"明代","title":"登净乐寺阁"}
{"author":"陈克侯","content":"漳水仙祠返照通，萧萧松桂洒天风。不须更授卢生枕，十载驰驱是梦中。","dynasty":"明代","title":"吕仙祠"}
{"author":"陈克侯","content":"华寝沉沉夜不阑，凤箫吹彻烛花残。可怜织女欢无极，谁遣嫦娥闭广寒。","dynasty":"明代","title":"拟七夕宫词其一"}
{"author":"陈克侯","content":"鹊散萤沉罢晓妆，为谁脉脉懒成章。停梭愁绪知多少，不道机丝万缕长。","dynasty":"明代","title":"拟七夕宫词其二"}
{"author":"陈克侯","content":"憔悴容华自监宫，不将纨扇怨秋风。自怜皎洁招时妒，犹奉君恩箧笥中。","dynasty":"明代","title":"拟七夕宫词其三"}
{"author":"陈克侯","content":"海上新秋夕，华筵风露清。兔灵供药度，鹊喜下桥迎。系出彭城远，家传汉相名。弱龄才卓荦，彩笔气峥嵘。几奏东方牍，犹然鲁国生。桥门多士拥，璧水五经横。岂谓鳣堂兆，仍劳僰道行。巴童期跨竹，山鬼避悬旌。骥竟盐车困，鸿宁弋缴婴。壮图捐佩玦，初服就兰蘅。伸屈时龙蠖，行藏世重轻。狂澜谁共障，高炬手孤擎。学闯先天奥，文垂后进程。章缝归赤帜，川岳护耆英。户屦朝常满，山猿夜不惊。图书干象纬，丘壑并蓬瀛。庭倚桑弧劲，阶罗玉树荣。悬车留逸轨，容驷待高闳。惇史虚重席，熙朝伫五更。蒲轮何日下，延首颂升平。","dynasty":"明代","title":"寿韦鸿初"}
{"author":"邓繁桢","content":"深院莺啼春昼悄。半生心事伤怀抱。年年芳树又舒荣，何事韶华空自老。重帘外，游蜂绕。落花满地无人扫。残红片片逐东风，愁里那知春色好。","dynasty":"清代","title":"鹧鸪天春日偶成"}
{"author":"邓繁桢","content":"秋宵永。纱窗明月微留影。微留影。倚栏独坐，夜深人静。阶前络纬声难听。海棠倚石梧风冷。梧风冷。几多秋色，凄凉幽景。","dynasty":"清代","title":"忆秦娥秋夜"}
{"author":"邓繁桢","content":"怅望秋云还似旧。黄菊依然清瘦。闷折亭前柳。伤心泪湿罗衫袖。记得高堂同载酒。极目湖山明秀。往事难回首。新愁旧恨空消受。","dynasty":"清代","title":"惜分飞秋日送谷诒二弟出游"}
{"author":"邓繁桢","content":"残月斜穿槅子明。谁家巧作断肠声。无端心绪最关情。风动罗帏惊好梦，披衣重起正三更。蕙兰露湿暗香生。","dynasty":"清代","title":"浣溪沙月夜闻笛"}
{"author":"邓繁桢","content":"恸难支。苦难支。抱恨终天永日思。蓼莪废咏时。心如痴。意如痴。伶仃馀息已如丝。伤心只自知。","dynasty":"清代","title":"长相思忆先大人"}
{"author":"邓繁桢","content":"风动黄花影乱。月上纱窗一半。夜坐觉寒生，烛尽香残梦断。人倦。人倦。怕听哀鸿啼怨。","dynasty":"清代","title":"如梦令秋夜"}
{"author":"邓繁桢","content":"陌上绿杨如旧。人共梅花俱瘦。病起已无聊，又是困人时候。长昼。长昼。风送隔帘香透。","dynasty":"清代","title":"如梦令初春"}
{"author":"韦丹","content":"王事纷纷无暇日，浮生冉冉只如云。已为平子归休计，五老岩前必共闻。","dynasty":"唐代","title":"思归，寄东林澈上人"}
{"author":"韦丹","content":"空山泉落松窗静，闲地草生春日迟。白发渐多身未退，依依常在永禅师。","dynasty":"唐代","title":"答澈公"}
{"author":"曹奕云","content":"草堂工结构，曲折趁溪湾。即此可容膝，何须更买山。鸟啼万籁静，花落一庭间。自得幽居趣，宁妨日闭关。","dynasty":"清代","title":"题友人草堂"}
{"author":"灵一","content":"野泉烟火白云间，坐饮香茶爱此山。岩下维舟不忍去，青溪流水暮潺潺。","dynasty":"唐代","title":"与元居士青山潭饮茶"}
{"author":"灵一","content":"长溪通夜静，素舸与人闲。月影沈秋水，风声落暮山。稻花千顷外，莲叶两河间。陶令多真意，相思一解颜。","dynasty":"唐代","title":"酬陈明府舟中见赠"}
{"author":"灵一","content":"苦见人间世，思归洞里天。纵令山鸟语，不废野人眠。","dynasty":"唐代","title":"送朱放"}
{"author":"灵一","content":"禅客无心忆薜萝，自然行径向山多。知君欲问人间事，始与浮云共一过。","dynasty":"唐代","title":"归岑山过惟审上人别业（一作归岑山留别）"}
{"author":"灵一","content":"野客同舟楫，相携复一归。孤烟生暮景，远岫带春晖。不道还山是，谁云向郭非。禅门有通隐，喧寂共忘机。","dynasty":"唐代","title":"自大林与韩明府归郭中精舍"}
{"author":"灵一","content":"昨夜云生天井东，春山一雨一回风。林花并逐溪流下，欲上龙池通不通。","dynasty":"唐代","title":"雨后欲寻天目山，问元、骆二公溪路"}
{"author":"灵一","content":"虎溪闲月引相过，带雪松枝挂薜萝。无限青山行欲尽，白云深处老僧多。","dynasty":"唐代","title":"题僧院"}
{"author":"灵一","content":"山寺门前多古松，溪行欲到已闻钟。中宵引领寻高顶，月照云峰凡几重。","dynasty":"唐代","title":"宿静林寺"}
{"author":"灵一","content":"再寻招隐地，重会息心期。樵客问归日，山僧记别时。野云阴远甸，秋雨涨前陂。勿谓探形胜，吾今不好奇。","dynasty":"唐代","title":"再还宜丰寺"}
{"author":"灵一","content":"野径东风起，山扉度日开。晴光拆红萼，流水长青苔。逋客殊未去，芳时已再来。非关恋春草，自是欲裴回。","dynasty":"唐代","title":"春日山斋"}
{"author":"灵一","content":"一身无定处，万里独销魂。芳草迷归路，春流滴泪痕。几时休旅食，何夜宿江村。欲识相思苦，空山啼暮猿。","dynasty":"唐代","title":"留别忠州故人（一作惟审诗）"}
{"author":"灵一","content":"凭高莫送远，看欲断归心。别恨啼猿苦，相思流水深。翠云南涧影，丹桂晚山阴。若未来双鹄，辽城何更寻。","dynasty":"唐代","title":"送别"}
{"author":"灵一","content":"禅门居此地，瞻望在虚空。水国月未上，苍生如梦中。上人知机士，瓶锡慰樊笼。彼土诸梵众，嗟君扬道风。","dynasty":"唐代","title":"送冽寺主之京迎禅和尚"}
{"author":"灵一","content":"旅游无近远，要自别魂销。官柳乡愁乱，春山客路遥。伴行芳草远，缘兴野花飘。计日功成后，还将辅圣朝。","dynasty":"唐代","title":"送王法师之西川"}
{"author":"灵一","content":"终南千古后，独尔继卿名。离障非今日，修因是几生。乱峰寒影暮，深涧野流清。远客归心苦，难为此别情。","dynasty":"唐代","title":"送范律师往果州"}
{"author":"灵一","content":"能将疏懒背时人，不厌孤萍任此身。江上昔年同出处，天涯今日共风尘。平湖旧隐应残雪，芳草归心未隔春。前路倍怜多胜事，到家知庆彩衣新。","dynasty":"唐代","title":"送明素上人归楚觐省"}
{"author":"灵一","content":"西陵潮信满，岛屿没中流。越客依风水，相思南渡头。寒光生极浦，落日映沧洲。何事扬帆去，空惊海上鸥。","dynasty":"唐代","title":"酬皇甫冉西陵见寄（一作西陵渡）"}
{"author":"灵一","content":"近夜山更碧，入林溪转清。不知伏牛事，潭洞何从横。野岸烟初合，平湖月未生。孤舟屡失道，但听秋泉声。","dynasty":"唐代","title":"溪行即事"}
{"author":"灵一","content":"山头戒坛路，幽映雪岩侧。四面青石床，一峰苔藓色。松风静复起，月影开还黑。何独乘夜来，殊非昼所得。","dynasty":"唐代","title":"栖霞山夜坐"}
{"author":"灵一","content":"石室初投宿，仙翁喜暂容。花源隔水见，洞府过山逢。泉涌阶前地，云生户外峰。中宵自入定，非是欲降龙。","dynasty":"唐代","title":"宿天柱观（一作宿灵洞观）"}
{"author":"灵一","content":"湖南通古寺，来往意无涯。欲识云门路，千峰到若耶。春山子敬宅，古木谢敷家。自可长偕隐，那言相去赊。","dynasty":"唐代","title":"酬皇甫冉将赴无锡，于云门寺赠别"}
{"author":"灵一","content":"泉源新涌出，洞澈映纤云。稍落芙蓉沼，初淹苔藓文。素将空意合，净与众流分。每到清宵月，泠泠梦里闻。","dynasty":"唐代","title":"宜丰新泉"}
{"author":"灵一","content":"静林溪路远，萧帝有遗踪。水击罗浮磬，山鸣于阗钟。灯传三世火，树老万株松。无数烟霞色，空闻昔卧龙。","dynasty":"唐代","title":"静林精舍"}
{"author":"灵一","content":"客程终日风尘苦，蓬转还家未有期。林色晓分残雪后，角声寒奏落帆时。月高星使东看远，云破霜鸿北度迟。流荡此心难共说，千峰澄霁隔琼枝。","dynasty":"唐代","title":"江行寄张舍人"}
{"author":"灵一","content":"客意天南兴已阑，不堪言别向仙官。梦摇玉珮随旄节，心到金华忆杏坛。荒郊极望归云尽，瘦马空嘶落日残。想得故山青霭里，泉声入夜独潺潺。","dynasty":"唐代","title":"送王颖悟归左绵"}
{"author":"灵一","content":"弥天称圣哲，象法初繄赖。弘道识行藏，匡时知进退。秦王轻与举，习生重酬对。学文古篆中，义显心经内。法服应华夏，金言流海岱。西方浮云间，更陪龙华会。","dynasty":"唐代","title":"安公"}
{"author":"灵一","content":"支公信高逸，久向山林住。时将孙许游，岂以形骸遇。幸辞天子诏，复览名臣疏。西晋尚虚无，南朝久沦误。因谈老庄意，乃尽逍遥趣。谁为竹林贤，风流相比附。","dynasty":"唐代","title":"林公"}
{"author":"灵一","content":"远公逢道安，一朝弃儒服。真机久消歇，世教空拘束。誓入罗浮中，遂栖庐山曲。禅经初纂定，佛语新名目。钵帽绝朝宗，簪裾翻拜伏。东林多隐士，为我辞荣禄。","dynasty":"唐代","title":"远公"}
{"author":"灵一","content":"旌旗江上出，花外卷帘空。夜色临城月，春寒度水风。虽然行李别，且喜语音同。若问匡庐事，终身愧远公。","dynasty":"唐代","title":"同使君宿大梁驿"}
{"author":"灵一","content":"闻说花源堪避秦，幽寻数月不逢人。烟霞洞里无鸡犬，风雨林间有鬼神。黄公石上三芝秀，陶令门前五柳春。醉卧白云闲入梦，不知何物是吾身。","dynasty":"唐代","title":"题黄公陶翰别业（一作处一诗，一作苏广文诗）"}
{"author":"灵一","content":"画戟重门楚水阴，天涯欲暮共伤心。南荆双戟痕犹在，北斗孤魂望已深。莲花幕下悲风起，细柳营边晓月临。有路茫茫向谁问，感君空有泪沾襟。","dynasty":"唐代","title":"哭卫尚书"}
{"author":"灵一","content":"禅师来往翠微间，万里千峰到剡山。何时共到天台里，身与浮云处处闲。","dynasty":"唐代","title":"赠灵澈禅师"}
{"author":"灵一","content":"池上莲荷不自开，山中流水偶然来。若言聚散定由我，未是回时那得回。","dynasty":"唐代","title":"将出宜丰寺留题山房"}
{"author":"灵一","content":"王乔所居空山观，白云至今凝不散。坛场月路几千年，往往吹笙下天半。瀑布西行过石桥，黄精采根还采苗。忽见一人檠茶碗，篸花昨夜风吹满。自言家处在东坡，白犬相随邀我过。松间石上有棋局，能使樵人烂斧柯。","dynasty":"唐代","title":"妙乐观（一作题王乔观传傅道士所居）"}
{"author":"灵一","content":"苕水滩行浅，潜州路渐深。参差远岫色，迢递野人心。冻涧冰难释，秋山日易阴。不知天目下，何处是云林。","dynasty":"唐代","title":"于潜道中呈元八处士"}
{"author":"灵一","content":"漾舟云路客，来过夕阳时。向背堪遗恨，逢迎宿未期。水容愁暮急，花影动春迟。别后王孙草，青青入梦思。","dynasty":"唐代","title":"送殷判官归上都"}
{"author":"灵一","content":"幽人从远岳，过客爱春山。高驾能相送，孤游且未还。紫苔封井石，绿竹掩柴关。若到云峰外，齐心去住间。","dynasty":"唐代","title":"赠别皇甫曾"}
{"author":"灵一","content":"欲向麻源隐，能寻谢客踪。空山几千里，幽谷第三重。茅宇宁须葺，荷衣不待缝。因君见往事，为我谢乔松。","dynasty":"唐代","title":"送陈允初卜居麻园"}
{"author":"灵一","content":"凉飙乱黄叶，迟客橘阴清。萝径封行迹，云门闭野情。零林秋露响，穿竹暮烟轻。莫恋幽栖地，怀安却败名。","dynasty":"唐代","title":"秋题刘逸人林泉"}
{"author":"灵一","content":"上人禅室路裴回，万木清阴向日开。寒竹影侵行径石，秋风声入诵经台。闲云不系从舒卷，狎鸟无机任往来。更惜片阳谈妙理，归时莫待暝钟催。","dynasty":"唐代","title":"题东兰若"}
{"author":"灵一","content":"垂涕凭回信，为语柳园人。情知独难守，又是一阳春。","dynasty":"唐代","title":"送人得荡子归倡妇（一作行不归）"}
{"author":"灵一","content":"西陵潮信满，岛屿没中流。越客依风水，相思南渡头。寒光生极浦，落日映沧洲。何事扬帆去，空惊海上鸥。","dynasty":"唐代","title":"酬皇甫冉西陵见寄"}
{"author":"陈充","content":"掩户闲欹枕。","dynasty":"宋代","title":"句"}
{"author":"陈充","content":"密叶高丛拥万枝，女仙成队绿云随。","dynasty":"宋代","title":"句"}
{"author":"陈维岳","content":"相逢一笑看吴钩，燕市悲歌上酒楼。地有大风连沛泽，人馀奇气动幽州。天低古戍金笳冷，月坠严城玉笛愁。此处旧传多侠客，荆高去后水悠悠。","dynasty":"清代","title":"赠阎古古"}
{"author":"任昱","content":"吴山越山山下水，总是凄凉意。江流今古愁，山雨兴亡泪。沙鸥笑人闲未得。","dynasty":"元代","tags":"山水，怀古","title":"清江引·钱塘怀古"}
{"author":"任昱","content":"题情团圆未成，婵娟空病。桂子虚庭，翠羽围屏，雁足寒檠。巴到明，空自省，青楼薄幸，恨分开凤钗鸾镜。隐居荆棘满途，蓬莱闲住。诸葛茅庐，隐令松菊，张翰蒪鲈。不顺俗，不妄图，清高风度，任年年落花飞絮。","dynasty":"元代","title":"【中吕】上小楼_题情团圆未"}
{"author":"任昱","content":"村居杜门，守贫，知有归田分。春风渐入小洼樽，勤饮姜芽嫩。乡党朱陈，讴歌尧舜，向东皋植杖耘。子孙，更淳，闲把诗书训。信笔九霄，早朝，曾赴金门诏。珠玉在挥毫，胸次谁同调？谈笑枚皋，风流温峤，恣疏狂直到老。尽教，醉了，走马长安道。道院翠峰，锦宫，香霭丹霞洞。来寻采药鹿皮翁，煮茗为清供。静听松风，闲吟《橘颂》，碧天凉月正中。九重，赐宠，一觉黄粱梦。题情渭城，雨晴，柳不系黄金镫。梨花小院又清明，误了寻芳兴。香减吴绫，尘蒙秦镜，碧纱窗和闷扃。柴荆，晓莺，巧语无心听。","dynasty":"元代","title":"【中吕】朝天子_村居杜门，"}
{"author":"任昱","content":"湖上锦制屏，镜涵冰，浓脂淡粉如故情。酒量长鲸，歌韵雏莺，醉眼看丹青。养花天云淡风轻，胜桃源水秀山明。赋诗题下竺，携友过西冷。撑，船向柳边行。书所见眉黛浅，鬓云偏，羞颜落色谁爱怜？种玉无缘，掷果徒然，回首叹芳年。碧波深不寄鱼笺，翠衾寒犹带龙涎。飞花残雨后，新月小窗前。大，斗帐恨孤眠。","dynasty":"元代","title":"【越调】寨儿令_湖上锦制屏"}
{"author":"任昱","content":"题情盼春来又见春归，弹指光阴，回首芳菲。杨柳阴浓，章台路远，汉水烟迷。彩笔谁行画眉？锦书不寄乌衣。寂寞罗帏，愁上心头，人在天涯。湖上望西湖绿水如云，一叶扁舟，几个佳宾。指点银屏，留连绮席，旋买金麟。不三杯桃花笑人，不多时柳絮成尘。体负良辰，抹袖凌风，玉手挨蓁。和江头友人韵想城南景物宜看，雪后园林，江上云山。步步帏屏，家家酒债，处处诗坛。任浊富一时眩眼，且清狂每日开颜。何必愁烦，画虎无成，倦鸟知还。同友人联句对他边几树梅花，映古木槎牙，疏竹交加。既有当垆，毋劳倒屣，便可投辖。爱浮蚁香能驻马，荐肥羔味胜庖蛙。低按红牙，高岸乌纱，识字渔夫，好客庄家。吴山秀钱塘江上嵯峨，浓淡皆宜，态度偏多。泪雨溟濛，歌云缥缈，舞雪婆娑。胜楚岫高堆翠螺，似张郎巧画青蛾。消得吟哦，欲比西施，来问东坡。钱尹希善之宁国尹楚天长山色青青，昨日钱塘，明日宣城。子贡言辞，子瞻才思，子贱廉明。春水生琴书短艇，暖风轻花柳长亭。无限吟情，千里思君，午夜挑灯。咏西域吉诚甫毳袍宽两袖风烟，来自西州，游遍中原。锦句诗余，彩云花下，璧月樽前。今乐府知音状元，古词林饱记神仙。名不虚传，三峡飞泉，万籁号天。","dynasty":"元代","title":"【双调】折桂令_题情盼春来"}
{"author":"任昱","content":"山林钟鼎未谋身，不觉生秋鬓。汉水秦关古今恨，谩劳神，何须斗大黄金印。渔樵近邻，田园随分，甘作武陵人。东邻西舍酒频沽，拄杖穿花去。长笑功名草头路，且狂疏，醉如刘阮犹迟暮。鸡翁问余，鹿门深处，真作野人居。宴席桃花扇底楚天秋，恰恰莺声溜。络臂珍珠翠罗袖，捧金瓯，纤纤十指春葱瘦。移花旁酒，张灯如昼，重酌史风流。指甲桃腮轻托玉纤微，有恨弹珠旧。曾整金钗动春意，数归期，等闲掐损阑干翠。拈花露湿，剖橙香腻，宜捧紫霞杯。春情深沉院落牡丹残，懒揭珠帘看，青杏园林管弦散。翠阴间，数声黄鸟伤春叹。离怀未安，相思不惯，独传小阑干。","dynasty":"元代","title":"【越调】小桃红_山林钟鼎未"}
{"author":"任昱","content":"寄友香笼锦帏，歌讴白苎，人比红梅。风流杜牧新诗意，字字珠玑。桑落酒朝开绮席，杜陵花夜宿春衣。陶然醉，金勒马嘶，归路柳边迷。春暮云扃睡起，香销宝鼎，暖试罗衣。甫能宴罢兰亭会，又见春归。花片片翻成燕泥，柳依依也锁蛾眉。重门闭，绿阴树底，怕听杜鹃啼。","dynasty":"元代","title":"【中吕】满庭芳_寄友香笼锦"}
{"author":"任昱","content":"吴门客中九秋天，三吴地，江空寒早，天远书迟。黄菊开，丹枫坠。流水行云无拘系，好光阴枉自驱驰。尘心自洗，清风绿绮，明月金杯。湖上浣花溪，方壶地，呼猿领鹤，问柳寻梅。行厨白玉盘，进酒者楼妓。惊起沙头鸳鸯睡，棹红云乘兴而回。冰壶影里，笙歌远近，水榭高低。花园改道院锦江滨，红尘外，王孙去后，仙子归来。寒梅不改香，舞榭今何在？富贵浮云流光快，得清闲便是蓬莱。门迎野客，茶香石鼎，鹤守茅斋。暮春即事被诗摩，将花探，春深渭北，绿满江南。残红鱼浪香，接叶莺巢暗。古往今来无心勘，习家池日日春酣。人生易感，青铜似月，白发盈簪。","dynasty":"元代","title":"【中吕】普天乐_吴门客中九"}
{"author":"任昱","content":"隐居叹朝暮青霄用舍，尽头颅白发添些。伴渔樵，苫茅舍，醉西风满川红叶。近日邻家酒易赊，三径黄花放也。寻春值雨杜陵路烟迷雾昏，定昆池花落云根。粉翅寒，金衣润，等闲孤负寻春。柳下重门那个人，怕容易红消翠损。宫词鳷鹊层楼夜永，奖蓉小苑秋晴。金掌凉，银汉莹，按霓裳何处新声。懒下瑶阶独自行，怕羞见团团桂影。宫词翡翠屏间篆烟，樱桃花底冰弦。上苑春，长门怨，对黄昏默默无言。十二琼楼第几仙，彩云下先留凤辇。题情罗帕写桃报旧情，玉箫吹杨柳新声。傅粉容，偷香性，对红妆笑指银瓶。尽醉梅花不要醒，怕孤负良宵媚景。信笔有待江山信美，无情岁月相催。东里来，西邻醉，听渔樵讲些兴废。依旧中原一布衣，更休想麒麟画里。题情唾碧衫宽舞体，麝烟煤淡歌眉。远信稀，归期未，郁金堂夜深空闭。绣被寒多有梦知，绮窗外银蟾似水。会稽怀古爱望海秦山古色，探藏书禹穴重来。鉴水边，云门外，有谁人布袜青鞋？休问吴宫暗绿苔，越国在残阳翠霭。","dynasty":"元代","title":"【双调】沉醉东风_隐居叹朝暮"}
{"author":"任昱","content":"积雨春来那曾晴半日，人散芳菲地。苔生翡翠衣，花滴胭脂泪，偏嫌锦鸠枝上啼。题情桃源水流清似玉，长恨姻缘误。闲讴窈窕歌，总是相思句，怕随风化作春夜雨。南山豆苗荒数亩，拂袖先归去。高官鼎内自，小吏罝中兔，争似闭门闲看书。和靖墓林逋老仙清避俗，独向孤山住。梅花两句诗，芳草千年墓，不强如长卿封禅书。钱塘怀古吴山越山山下水，总是凄凉意。江流今古愁，山雨兴亡泪，沙鸥笑人闲未得。湖上九日芙蓉岸边移画船，沉醉黄花宴。山光浓似蓝，水色明如练，渔童惯听歌笑喧。曹明善北回文章故人天上来，相见同倾益。两京花柳情，八景烟云态，偏宜品题七步才。","dynasty":"元代","title":"【双调】清江引_积雨春来那"}
{"author":"任昱","content":"香衾剩，春梦窄，仙山消息遥天外。愁欺酒怀，羞临镜台，泪湿香腮。金屋燕归来。玉佩人何在？题武陵友人别邺城南即事寻幽处，读古书，似韩符昔日城南住。口亭傍竹，藩篱带菊，池沼栽鱼。非是辋川图，堪作郊居赋。","dynasty":"元代","title":"【双调】庆东原_香衾剩，春"}
{"author":"任昱","content":"湖上分韵得玉字波涵玉镜浸晴晖，鸣玉船移。玉箫吹过画桥西，玉泉内，玉树锦云迷。【幺】玉楼帘幕香风细，玉阑干杨柳依依。飞玉觞，留玉佩；玉人沉醉，花外玉骢嘶。闲居结庐移石动云根，不受红尘。落花流水绕柴门，桃源近，犹有避秦人。【幺】草堂时共渔樵论：笔儿曹富贵浮云。椰子瓢，松花酝；山中风韵，乐道岂忧贫？春怀落花无数满汀洲，转眼春休。绿阴枝上杜鹃愁，空拖逗，白了少年头。【幺】朝朝寒食笙歌奏，百年间有限风流。玳瑁筵，葡萄酒；殷勤红袖，莫惜捧金瓯。","dynasty":"元代","title":"【正宫】小梁州_湖上分韵得"}
{"author":"任昱","content":"书所见闲开翠牖近沧州，忽见蛾用出舵楼，来陪燕席翻红袖。舞春风宜佐酒，匆匆催去难留。解湘水烟中佩，驾浔阳江上舟，瘦损风流。泛舟牙樯锦缆过沙汀，皓齿青蛾捧玉觥，银塘绿水磨铜镜。船如天上行，人传李郭仙名。水晶寒瓜初破，藕花香酒易醒，无限诗情。友人席上绛罗为帐护寒轻，银甲弹筝带醉听，玉奴捧砚催诗赠。写青楼一片情，尽疏狂席上风生。红锦缠头罢，金钗剪烛明，有酒如渑。幽居小堂不闭野云封，隔岸时闻涧水舂，比邻分得山田种。宦情薄归兴浓，想从前错怨天公。食禄黄虀瓮，忘忧绿酒钟。未必全穷。","dynasty":"元代","title":"【双调】水仙子_书所见闲开"}
{"author":"任昱","content":"题东湖纤云曳晓红，远树团晴翠。好山如凤凰，新水似琉璃，巧画屏帏。壮观蓬莱地，东湖景最奇。两三行鸥鹭清闲，七十二峰峦秀美。【梁州】露屿寺僧吟翠微，月波楼客宴金杯，宝华台殿松阴蔽。赤栏桥畔，想像瑶池；金沙路上，胜却苏堤。若东坡来此游历，向西湖懒把诗题。学士庙绀宇朱扉，观音洞金堂玉室，宰相家翠竹清溪。会稽，鉴水。贺知章谩奖多佳致，放船去在天际。杨柳风轻生浪迟，漾动玻璃。【尾】供盘鲜鲫银丝鲙，对酒名花锦绣机，香满衣醉似泥。落照时渔唱起，棹苍烟乘兴而回，煞强如误入桃源洞天里。","dynasty":"元代","title":"【南吕】一枝花_题东湖纤云"}
{"author":"任昱","content":"湖上新亭馆相迎相送，古云山宜淡宜浓，画船归去有渔篷。随人松岭月，醒酒柳桥风，索新诗红袖拥。春情暗朱箔雨寒风峭，试罗衣玉减香销，落花时节怨良宵。银台灯影淡，绣枕泪痕交，团圆春梦少。重到吴门槐市歌阑酒散，枫桥雨霁秋残。旧题犹在画楼间。泛湖赊看月，寻寺强登山。比陶朱心更懒。芳草岸能言鸭睡，荻花洲供馔鲈肥，天平山翠近金杯。水多寒气早，野阔暮空低，隔秋云渔唱起。和友人韵茅屋秋风吹破，桂丛夜月空过，淮南招隐故情多。无心登虎帐，有梦到渔蓑，不归来等甚么？","dynasty":"元代","title":"【中吕】红绣鞋_湖上新亭馆"}
{"author":"任昱","content":"湖上僧寺竹雨侵窗润，松风吹面寒，云母屏开非世间。闲，不知名利难。凭阑看，夕阳山外山。重到湖上碧水寺边守，绿杨楼外楼，闲看青山云去留。鸥，飘飘随钓舟。今非旧，对花一醉休。秋宵宴坐秋夜凉如水，天河白似银，风露清清湿簟纹。论，半生名利奔。窥吟鬓，江清月近人。书所见胜概三吴地，美人一梦云，花落黄昏空闭门。因，青鸾宝鉴分。天涯近，思君不见着。","dynasty":"元代","title":"【南吕】金字经_湖上僧寺竹"}
{"author":"任昱","content":"暗朱箔雨寒风峭，试罗衣玉减香销。落花时节怨良宵。银台灯影淡，绣枕泪痕交。团圆春梦少。","dynasty":"元代","title":"红绣鞋"}
{"author":"丁绍仪","content":"绿树阴初合，闲庭草渐肥。游鱼负萍戏，小鸟逐花飞。雨过泉声静，风来酒力微。斯游殊不易，我是暂时归。","dynasty":"清代","title":"游寄畅园"}
{"author":"丁绍仪","content":"四野寒云散，风吹淑气和。江从大雷转，舟向小姑过。水国鱼虾贱，山城草木多。少焉新月上，还作扣舷歌。","dynasty":"清代","title":"经彭泽县"}
{"author":"丁绍仪","content":"落叶满原野，江风入小楼。水痕千里月，蛩语一庭秋。世事正多故，身家难自谋。去来无顾虑，输与海天鸥。","dynasty":"清代","title":"新秋杂感次和邹寿泉韵"}
{"author":"丁绍仪","content":"草枯平野净，歧路益纷纷。古木森如棘，遥山淡入云。风沙旋不定，鸡犬静无闻。何限劳人意，行行又夕曛。","dynasty":"清代","title":"济北道中"}
{"author":"丁绍仪","content":"浩然秋水至，似共旅愁生。风雨朝如晦，波涛夜有声。人随孤屿泛，泉忆故山清。多少南归雁，还从泽畔鸣。","dynasty":"清代","title":"嘉鱼工次秋感"}
{"author":"丁绍仪","content":"指枕人无寐，盈庭月似霜。秋深蛩语大，风静露华凉。壮志随年减，闺愁入夜长。何堪回首处，一雁正南翔。","dynasty":"清代","title":"秋夜"}
{"author":"丁绍仪","content":"一欲群芳歇，天涯人未归。风波大江上，星月几时辉。梦杂浮云幻，心惊去日非。茫茫身世感，空自说忘机。","dynasty":"清代","title":"风波"}
{"author":"卢士政","content":"华堂良宴开，星使自天来。舞转朱丝逐，歌馀素扇回。水光凌曲槛，夜色霭高台。不在宾阶末，何由接上台。","dynasty":"唐代","title":"奉陪武相公西亭夜宴陆郎中"}
{"author":"朱服","content":"小雨纤纤风细细，万家杨柳青烟里。恋树湿花飞不起，愁无比，和春付与东流水。九十光阴能有几？金龟解尽留无计。寄语东阳沽酒市，拼一醉，而今乐事他年泪。","dynasty":"宋代","tags":"宋词三百首，婉约，春天，抒情，感伤","title":"渔家傲·小雨纤纤风细细"}
{"author":"朱服","content":"冠带桥门路，雍容俊士关。微言尊噩噩，小道屏閒閒。礼乐高千古，诗书到百蛮。斯文知未泯，璧水尚如环。","dynasty":"宋代","title":"元丰盛"}
{"author":"朱服","content":"昔年吴魏交兵地，今日承平会府开。沃壤欲包淮甸尽，坚城犹抱蜀山回。柳塘春水藏舟浦，兰若秋风教弩台。独有无情原上草，青青还入烧痕来。","dynasty":"宋代","title":"过庐州"}
{"author":"朱服","content":"篱边不语自成蹊，红入秋丛见亦稀。乱插乌巾酬老健，轻浮白酒惜春归。刘郎一去花何晚，陶令重来色已非。蝶散蜂藏无足怪，冷香寒艳不堪依。","dynasty":"宋代","title":"次韵桃花菊"}
{"author":"朱服","content":"收拾精神归卷内，了无非誉入怀中。祇因庭树藏春色，更有琴书继古风。学道固非原宪病，好贤谁信孟尝穷。清尊犹剩回仙酒，万家悠然一醉空。","dynasty":"宋代","title":"题东老庵"}
{"author":"朱服","content":"晴湖列远岫，万叠来骏奔。横入小蜀冈，金友依玉昆。","dynasty":"宋代","title":"庐州三首其一"}
{"author":"朱服","content":"历尽风波老境侵，一麾重寄蜀山阴。时清不复崇诗禁，更向淮西续旧吟。","dynasty":"宋代","title":"合肥书怀"}
{"author":"朱服","content":"将军荡寇力能任，陈迹依然得重寻。血绕楼船龙战息，水摇城堞雉飞深。","dynasty":"宋代","title":"庐州三首其二"}
{"author":"朱服","content":"肥川胜赏冠他州，浦口扬舲得俊游。梅雨正迷江国路，萍风未破洞庭秋。","dynasty":"宋代","title":"庐州三首其三"}
{"author":"朱服","content":"平湖压郡境，血食等灵媪。岂无升斗水，活此车中薧。","dynasty":"宋代","title":"巢湖"}
{"author":"朱服","content":"孤臣正泣龙髯草，游子空簪凤尾花。","dynasty":"宋代","title":"句其一"}
{"author":"朱服","content":"相逢尽欲倾家酿，久客谁能散橐金。","dynasty":"宋代","title":"句其二"}
{"author":"朱服","content":"水无涓滴不为用，山到崔嵬犹力耕。","dynasty":"宋代","title":"句其三"}
{"author":"朱服","content":"鸡鸣分水绕肥城。","dynasty":"宋代","title":"句其四"}
{"author":"朱服","content":"琉璃十顷浸旻苍，此境淮南自少双。","dynasty":"宋代","title":"句其五"}
{"author":"朱服","content":"眷恋肥城讵忍还，每贪公退枕书眠。","dynasty":"宋代","title":"句其六"}
{"author":"朱服","content":"九韶先幸舜，五岭后通秦。","dynasty":"宋代","title":"句其七"}
{"author":"朱服","content":"遥看一树凌霜叶，好似衰颜醉里红。","dynasty":"宋代","title":"句其八"}
{"author":"朱服","content":"西清迩英阁，密勿侍经筵。昼漏逾三鼓，宸居近玉砖。多闻资学殖，清问发真筌。","dynasty":"宋代","title":"句其九"}
{"author":"庾光先","content":"百越城池枕海圻，永嘉山水复相依。悬萝弱筱垂清浅，宿雨朝暾和翠微。鸟讶山经传不尽，花随月令数仍稀。幸陪谢客题诗句，谁与王孙此地归。","dynasty":"唐代","title":"奉和刘采访缙云南岭作"}
{"author":"陈宝之","content":"谢公楼上风流客，紫髯萧疏双鬓白。胸中有气吐虹霓，床头无金失颜色。问君借取骑鹤钱，更欲吸尽长鲸川。出门双桨破寒碧，去学五湖风月仙。","dynasty":"宋代","title":"矸轩"}
{"author":"陈宝之","content":"二十年前学采樵，采樵只采嫩枝条。何如斫倒大松树，勾得三年两载烧。","dynasty":"宋代","title":"漫兴"}
{"author":"陈宝之","content":"少年落魄走京华，老大无钱赴酒家。羞作寺丞门里客，一片明月照梅花。","dynasty":"宋代","title":"自述"}
{"author":"张良璞","content":"享年八十已，历数穷苍生。七虎门源上，咆哮关内鸣。建都用鹑宿，设险因金城。舜曲烟火起，汾河珠翠明。海云引天仗，朔雪留边兵。作孽人怨久，其亡鬼信盈。素灵感刘季，白马从子婴。昏虐不务德，百代无芳声。","dynasty":"唐代","title":"览史"}
{"author":"陈汝锡","content":"五百年间瑞气钟，堂堂皎月众星中。甄陶四海规模大，心膂三朝体貌隆。寿杖终扶黄发老，衮衣今拜黑头公。彭聃岂足延遐算，愿助升平到不穷。","dynasty":"宋代","title":"寿时相"}
{"author":"陈汝锡","content":"清薰应候贡微凉，瑞霭蟠空报吉祥。仙籍挂名书富贵，彩毫叶梦送文章。眉间已有阴功色，肘后何须不老方。节物也随人意好，荷花争入寿樽香。","dynasty":"宋代","title":"寿刘漕二首其一"}
{"author":"陈汝锡","content":"碧槐风细篆烟清，绿芰香浓寿酒倾。眉上嵩衡元秀整，胸中泾渭太分明。巨材阅世三千岁，修翮抟风九万程。积粟流钱皆细事，异时钟鼎看功名。","dynasty":"宋代","title":"寿刘漕二首其二"}
{"author":"陈汝锡","content":"我闻仙翁山，秀色媚岗岭。昔人已仙去，飞步凌绝顶。世缘磨不尽，一念堕尘境。先生岂其人，骨相倍清整。神钟金茎秀，气与霜月冷。词源倒三峡，笔力扛九鼎。书林知几年，文字浩千顷。谈经动旒纩，屡被前席请。当随凤阁班，径步花砖影。胡为罢劝讲，禁幄出扬秉。一麾眇淮甸，素发欲随领。先生谪仙人，寿与龟鹤等。富贵要长年，功名看晚景。未须叹淹回，住世日月永。","dynasty":"宋代","title":"寿周侍讲"}
{"author":"陈汝锡","content":"落帆倚芳洲，冷日衔翠壁。沙平野步稳，不费支筇力。邂逅到幽洞，云水已昏夕。阴崖上苍穹，杳不见辙迹。岩前月色薄，细路稍有觅。瀑泉号秋声，飞练不计尺。僧房得少憩，坐久耳方寂。河梁谪仙人，握手见胸臆。囊无一钱看，志有万里适。拄颊望西山，琢句愈工绩。同游得二妙，笔障亦劲敌。笑谈颇倾坐，酬唱屡即席。顾予舌本强，咀嚼觉清液。林泉信幽奇，岁月尤迅亟。兹游莫辞频，能著几两屐。","dynasty":"宋代","title":"石门山"}
{"author":"陈汝锡","content":"闲愁莫浪遣，留为痛饮资。","dynasty":"宋代","title":"句"}
{"author":"周瑀","content":"门对青山近，汀牵绿草长。寒深包晚橘，风紧落垂杨。湖畔闻渔唱，天边数雁行。萧然有高士，清思满书堂。","dynasty":"唐代","title":"潘司马别业"}
{"author":"周瑀","content":"故人嗟此别，相送出烟坰.柳色分官路，荷香入水亭。离歌未尽曲，酌酒共忘形。把手河桥上，孤山日暮青。","dynasty":"唐代","title":"送潘三入京"}
{"author":"周瑀","content":"朝见青山雪，暮见青山云。云山无断绝，秋思日纷纷。","dynasty":"唐代","title":"临川山行"}
{"author":"孔绍安","content":"可惜庭中树，移根逐汉臣。只为来时晚，花开不及春。","dynasty":"唐代","tags":"古诗三百首，咏物","title":"侍宴咏石榴"}
{"author":"孔绍安","content":"早秋惊落叶，飘零似客心。翻飞未肯下，犹言惜故林。","dynasty":"唐代","tags":"秋天，写景，漂泊，思乡","title":"落叶"}
{"author":"孔绍安","content":"结客佩吴钩，横行度陇头。雁在弓前落，云从阵后浮。吴师惊燧象，燕将警奔牛。转蓬飞不息，冰河结未流。若使三边定，当封万户侯。","dynasty":"唐代","title":"结客少年场行"}
{"author":"孔绍安","content":"金汤既失险，玉石乃同焚。坠叶还相覆，落羽更为群。岂谓三秋节，重伤千里分。远离弦易转，幽咽水难闻。欲识相思处，山川间白云。","dynasty":"唐代","title":"别徐永元秀才"}
{"author":"孔绍安","content":"迢遰双崤道，超忽三川湄。此中俱失路，思君不可思。游人行变橘，逝者遽焚芝。忆昔江湖上，同咏子衿诗。何言陵谷徙，翻惊邻笛悲。陈根非席卉，穗帐异书帷。与善成空说，歼良信在兹。今日严夫子，哀命不哀时。","dynasty":"隋代","title":"伤顾学士"}
{"author":"孔绍安","content":"迢递双崤道，超忽三川湄。此中俱失路，思君不可思。游人行变橘，逝者遽焚芝。忆昔江湖上，同咏子衿诗。何言陵谷徙，翻惊邻笛悲。陈根非席卉，繐帐异书帷。与善成空说，歼良信在兹。今日严夫子，哀命不哀时。","dynasty":"唐代","title":"伤顾学士"}
{"author":"孔绍安","content":"结叶还临影，飞香欲遍空。不意馀花落，翻沉露井中。","dynasty":"唐代","title":"咏夭桃"}
{"author":"孔绍安","content":"畴昔同幽谷，伊尔迁乔木。赫奕盛青紫，讨论穷简牍。","dynasty":"唐代","title":"赠蔡君"}
{"author":"陈遘","content":"不觉霜飞上鬓毛，引杯看剑兴犹豪。胸开万古天风荡，目拭三山海月高。投阁羞称扬子易，啜醨爱读楚人骚。媕婀莫遣无生气，支住乾坤在我曹。","dynasty":"宋代","title":"述怀"}
{"author":"曹贞吉","content":"使者乘秋泛画桡，重来不觉斗回杓。花明故国初啼鸟，人渡空江欲暮潮。万里山川供笔札，一天风雨过金焦。孤帆摇曳垂杨里，知在芜城第几桥？","dynasty":"清代","title":"花朝得家弟过江消息"}
{"author":"曹贞吉","content":"杯勺沧溟望里收，百年觞咏几登楼。尊前忽觉来三岛，此外犹闻更九州。断岸雨晴天倒影，海门风急气成秋。摇摇坤轴浑难定，曾否金鳌背尚浮？","dynasty":"清代","title":"登望海楼"}
{"author":"曹贞吉","content":"我闻花开十丈藕如船，太㟆顶上何便娟。又闻给孤园边功德水，五色莲花世无比。两者余尝梦见之，不道莲峰奇若此。游人历历到花须，夜深多宿莲花柎。冷光朝暮相激射，餐霞饮露神仙徒。千松万松破石出，磴道高悬势矹硉。俯看莲蕊才及肩，菡萏何时与花匹。云梯百步在眼前，海门落日争新鲜。鳌鱼洞口莽昏黑，散花坞下丹枫妍。惟有天都堪并矗，诸峰鹄立皆臣仆。老人伛偻吁可笑，高撑孤髻山之足。浓翠霏霏衣袖中，排空御气如飞蓬。路人惊我白云出，老夫适谒浮丘公。","dynasty":"清代","title":"莲花峰"}
{"author":"曹贞吉","content":"蓬莱阁外海作山，文殊院下山为海。神物由来不易逢，天为吾徒浇块磊。白云一片涌空蒙，眼底千峰皆杳霭。只疑天一生水开穷荒，江汉朝宗此间汇。鳌身一抹映天黑，鲸波万里连渤澥。天都直可作员峤，莲蕊莲花馀蓓蕾。须臾长风吹散碧琉璃，浟湙茫洋竟何在？仙人游戏太神奇，我欲直上高空问真宰。","dynasty":"清代","title":"文殊院观铺海歌"}
{"author":"曹贞吉","content":"琅玕出水玲珑。郁葱葱。好伴莼丝茭叶、雨声中。竹影织。苔痕湿。颤西风。比似个人眉黛、可相同。","dynasty":"清代","title":"乌夜啼咏水葱，用葱字韵"}
{"author":"曹贞吉","content":"几曲清溪泛画桡。绿杨深处见红桥。酒帘歌扇暗香销。白雨跳波荷冉冉，青山拥髻水迢迢。三生如梦广陵潮。","dynasty":"清代","title":"浣溪沙步阮亭红桥韵二首其一"}
{"author":"曹贞吉","content":"蟹舍鱼庄此地偏。阴阴灌木水平田。江湖无恙白鸥天。茭叶芦花迷远渡，斜风细雨拥归船。渔翁何处枕蓑眠。","dynasty":"清代","title":"浣溪沙其二题画"}
{"author":"曹贞吉","content":"飞凤将雏紫玉钗。双鸾小样合欢鞋。卓金车子响铜街。濯锦江头朝复暮，踏青陌上去还来。红楼斜日费安排。","dynasty":"清代","title":"浣溪沙偶成"}
{"author":"曹贞吉","content":"宛转红丝结鼓忙。避人学绣睡鸳鸯。朱朱粉粉自成双。雪作猧儿纤手怯，香拖髻子缅虫光。夜深待月下回廊。","dynasty":"清代","title":"浣溪沙"}
{"author":"曹贞吉","content":"掀髯抵几。孤愤精神兼数子。磨蝎星辰。多难如君更几人。文章休论。一掷副车千古恨。五十年光。只与刘蕡共断肠。","dynasty":"清代","title":"减字木兰花杂忆"}
{"author":"曹贞吉","content":"何处斸蒲去，俯首饮醇醪。长安十度重午，令节又相遭。不是今朝弧矢，不是今朝鱼腹，歌哭总无聊。云气挟雷鼓，疑听广陵涛。忆当日，观竞渡，趁江潮。天风正怒，彷佛角黍饲馋蛟。憔悴故园心眼，潦倒女儿景物，未足寄吾豪。和汝惊人句，土缶与云璈。","dynasty":"清代","title":"水调歌头午日和其年"}
{"author":"曹贞吉","content":"白雨响新瓦，火鬣走长天。钱塘万弩齐射，惊起老龙眠。疑是夔牛鼓震，又恐驱山铎掣，泼墨荡云烟。咫尺匡庐下，九叠乱鸣泉。飞石燕，笑玉女，卷湘川。铮鏦金铁，洞庭张乐宴群仙。立扫黄尘褦襶，一洗神皋禾黍，浓翠正娟娟。造物不言德，风日弄清妍。","dynasty":"清代","title":"水调歌头快雨"}
{"author":"曹贞吉","content":"国色凝香，露华垂槛，苔痕欲上阶砌。不就轻黄，还成嫩碧，接叶交柯无二。石家金谷。供妙舞、珠珠浓睡。渲染春光好处，掩映一天空翠。鱼子暮云微起，带蕉窗、几分凉意。阿谁是、眉黛远峰如此。倒挂岭南幺凤，莫藏影、花间觅花蕊。芳草成裀，碧旗碾试。","dynasty":"清代","title":"天香咏绿牡丹为牧仲作"}
{"author":"曹贞吉","content":"孤屿荒寒，断潮呜咽，抱珠神物浓睡。蜃雾成楼，绡宫喷雪，点点鲛人清泪。红薇露湿。早酿就、都梁佳致。巨舶长风破浪，似带海山鳞尾。春闺夜阑烟细，郁空青、水天霞气。漫惹雨丝沾洒，金猊声碎。凤胫一枝深炷。偎翠袖、余寒恋纤指。莫放悠飏，绣帘匝地。","dynasty":"清代","title":"天香龙涎香"}
{"author":"曹贞吉","content":"十载长安。记如此良宵，团扇抛残。龙梭初罢织，赴碧落幽欢。几多钿合蟢子，陈瓜果、乞巧楼前。惊梦醒，但绛河千尺，云气漫漫。无端。嫩苔绣瓦，斜月窥窗，妆做秋意阑珊。去年当此际，正同倚危栏。定识凉生玉簟，盼鹊驾、不到人间。天似水，掷泪珠、荷露争圆。","dynasty":"清代","title":"玉簟凉七夕有感和其年"}
{"author":"曹贞吉","content":"墙阴淡白。算雪晴未久，换成春色。一剪蘼芜，移上枝头弄轻碧。照水空明数朵，认树老、雨痕交蚀。大好是、洛浦相逢，寻翠羽消息。桥侧。闻夜笛。笑寂寂玉鳞，月中难觅。九嶷旧客，又向蟠螭露仙迹。转眼青青似豆，还记取、前身萧瑟。摇落处，苔影薄、依稀见得。","dynasty":"清代","title":"暗香绿萼梅"}
{"author":"曹贞吉","content":"瘴云苦。遍五溪、沙明水碧，声声不断，只劝行人休去。行人今古如织，正复何事，关卿频寄语。空祠废驿，便征衫湿尽，马蹄难驻。风更雨。一发中原，杳无望处。万里炎荒，遮莫摧残毛羽。记否越王春殿，宫女如花，秪今惟剩汝。子规声续，想江深月黑，低头臣甫。","dynasty":"清代","title":"留客住鹧鸪"}
{"author":"曹贞吉","content":"梦细幽香靓。甚长乐、钟声敲醒。倦眼迷离，讶宝炬星辉，照人难定。正好睡时何处去，想莲漏、迢迢尚永。五更天，最是霜寒，镇教寂静。徘徊掩清镜。忆红闺深夜，邻鸡曾听。便恼他咿喔，未愁伶俜。不似而今慵早起，怕瑟瑟、篝残被冷。又争如，帘幕长垂，小窗日影。","dynasty":"清代","title":"水晶帘赋得“无端嫁得金龟婿，辜负香衾待早朝”"}
{"author":"曹贞吉","content":"小窗雨霁，傍疏篱一带，箨声盈耳。绳床乍破，幽人梦验，苔钱穿碎。墙阴屋角，郁千尺、凌云势。笑洋州、太守清贫，却饶玉版风致。曾过荻洲江市。银鲥拨剌出水。向柁楼晨饭，松湿烟青，烧来偏脆。谷口如蓬宫，中似束、故人情味。最怜是、憔悴龙孙，琅玕销尽生翠。","dynasty":"清代","title":"尾犯笋"}
{"author":"曹贞吉","content":"北雁横斜，似水晴空，无限萧萧意。深巷闭门，懒去登高，那问几人曾醉。红叶青山，正渲染、苍凉天气。何事。只辜负秋光，淡然如此。记得去岁城南，傍野径疏篱，乱穿浓翠。女儿景物，羁客心情，添得一番悲喜。便上层楼，望不到、故园千里。千里。有多少、荒烟败垒。","dynasty":"清代","title":"燕山亭九日排闷"}
{"author":"曹贞吉","content":"新秋天气，正河鼓星高，牵牛花媚。禾黍西风，驴背一鞭遥指。有人巢青阁上，倚危栏、望穷烟水。那识猿啼鹃唱，早断魂千里。忆去年、瓜果闲庭里。看儿女灯前，乞巧欢意。萤火斜飞处，乍夜凉于洗。而今归来索寞，最无聊、黄昏窗底。鸾镜轻尘莫扫，剩盈盈清泪。","dynasty":"清代","title":"孤鸾送陆荩思归武林，时新有悼亡之戚"}
{"author":"曹贞吉","content":"旧年社日，向聚燕台边，送君归去。杏花开罢，迟日园林春暮。又栩栩梁间住。听一片、呢喃相诉。不嫌僦舍荒凉，来伴京尘凄楚。柳絮。池塘何处。看玉剪交飞，乱冲花雨。主人谢客，辛苦旧巢将护。莫待新雏成羽。更去傍、红楼朱户。且自掠水衔泥，睡足一庭香雾。","dynasty":"清代","title":"双双燕见燕子营巢有感"}
{"author":"曹贞吉","content":"一鸿秋水，谁移向深闺，偷近蛾绿。空明不定，绰约伴人幽独。临就崔徽别幅。又浅笑、轻颦相瞩。何人解识倾城，自赏容辉金屋。掠削云鬟妆束。问就里芳心，可同千曲。离魂初觉，娇晕枕痕红足。小阁朝来新沐。瞥收却、巫峰六六。怕是清冷圆冰，一掷黄金难赎。","dynasty":"清代","title":"双双燕咏镜中美人影和沈凤于"}
{"author":"曹贞吉","content":"蜀国夫人，孙郎小妹，腰间龙雀刀环。叹东南人物，弱女登坛。锦帆摇曳江如练，望瞿塘、道路漫漫。永安龙去，蚕丛梦杳，红粉凋残。灵泽遗庙江干。有云车风马，雾鬓烟鬟。怅西风白帝，鸾驭难还。千寻铁锁销沉后，家何在、两地悲酸。千帆落照，渔歌唱晚，露白枫丹。","dynasty":"清代","title":"金菊对芙蓉和锡鬯蟂几吊孙夫人"}
{"author":"曹贞吉","content":"织翠为裳，凝丹作距，飞来何处烟暝。金索珊珊，落下碧梧银井。忆蜀国、待诏图中，共棘雀、山花相映。难定。试洗却浓妆，雪衣嫌影。挂向玉堂深处，莫百啭軥辀，恼人幽靓。梦结梨云，怕是数声惊醒。若觅句、负手巡檐，更摊书、茶清香冷。风静。好低徊一曲，伴他寒磬。","dynasty":"清代","title":"月华清咏山鹧为阮亭作"}
{"author":"曹贞吉","content":"袅袅牵风，漙漙带露，窈窕最宜深院。恰闽海移来，龙宫几串。金谷堕楼姝丽，伴杜若、江蓠分娇面。鲛人泪滴，紫茎赪甲，都教开遍。开遍。含笑盼。任径寸蚌胎，让他香旧。羡瑟瑟、轻圆凉飔吹颤。莫向池塘顾影，怕泻入、红蕖寻难见。正◆鬌、妆晚珠娘，头上一枝微绽。","dynasty":"清代","title":"催雪珍珠兰"}
{"author":"曹贞吉","content":"夕雨凝丹，晓晴着树，麂眼小篱如绣。喜照眼偏明，数枝窥牖。只恐春寒微重，费几许、胭脂匀红皱。峰回路转，纷纷开落，武陵近否。清瘦。赪玉镂。看一片迷离，断霞铺就。甚真色、苎萝缟衣非旧。好伴吴娘记曲，碎颗颗、珊瑚盈怀袖。叹陇首。万点风飘，冷落绛绡时候。","dynasty":"清代","title":"催雪红梅"}
{"author":"曹贞吉","content":"官阁明灯，珠藤覆屋，雨中深酌。茶烟绰约。檐花声在帘箔。酒人已逐浮云散，转眼叫、秋猿夜鹤。想鸳湖画舸，一天丝管，更谁行乐。思着。中情恶。记威凤文章，神羊头角。龙宾挥霍。漏痕还带钗脚。原边宿草年年绿，有多少、西州泪落。断魂处，隔江南，苦竹黄芦寂寞。","dynasty":"清代","title":"月下笛悼何蕤音"}
{"author":"曹贞吉","content":"三月吴山，记梅子黄时，几多烟雨。载酒西泠，千顷嫩荷澄暑。沉醉失却湖光，似梦里、断云飞絮。叹软尘十载遮留，翻送故人游去。一枝柔橹穿花路。淡空明、个侬眉妩。檀栾金碧天然丽，都在晚霞红处。试问堤畔垂杨，尚否、青青如故。遇禅灯老衲，还为我，殷勤语。","dynasty":"清代","title":"玲珑四犯送杞园游西湖"}
{"author":"曹贞吉","content":"巨舶巍峨，寒潮寂寞，飓风吹瞑。鸾胶龟斧，制自海山人境。郁金砂、屑来粒粒，明霞犹带欧罗胜。想龙涎潜贮，冰绡偷卷，迷离交映。光靓。伴清镜。试摩挲小簇，玉纤留证。宫鸦一色，拖逗丽华云影。忆当年、连弩射鱼，浩荡烟波归未肯。更谁携彩扇昆刀，泛蓬壶月冷。","dynasty":"清代","title":"锁窗寒倭奁"}
{"author":"曹贞吉","content":"银鸭香销，湘篝兽冷，夜长生倦。寒梅未放，勒住春痕一线。听惊沙、飞鸣阵阵，飒然似入关山怨。想参斿半落，明河斜挂，霜风如剪。思远。情何限。纵文鸳交扣，绣衾争恋。迢迢玉漏，海水注来难满。还愁他、旅梦乍回，屈曲铜铺门静掩。更谁团雪作猧儿，映小窗人面。","dynasty":"清代","title":"锁窗寒即事"}
{"author":"曹贞吉","content":"苔湿春芜，蛛萦绣幕，悄无人影。玉钗断后，曲曲画阑谁凭。怕红丝、系来双燕，呢喃还向珠帘等。纵宝衣施尽，缕金裙在，泪花犹剩。厮映。生悲哽。记皂筴煎成，鸾胶未冷。彩云一片，又苦斜风吹瞑。步瑶台、姊妺肩随，茫茫那知长夜永。问何时环佩珊然，飞下蓬莱顶。","dynasty":"清代","title":"锁窗寒为梁大司农悼亡"}
{"author":"曹贞吉","content":"海门一点，驾素车白马，怒潮来去。回首苏台金虎气，断送几场歌舞。鄢郢家门，荆蛮带砺，两地应难补。英魂犹在，空余血泪凝注。五千甲楯行成，十年生聚，轧轧勾章橹。吴越兴亡关底事，都作寒江烟雾。入楚旌旗，盟齐岁月，寂寞浑无据。芦中人杳，区区恩怨何苦。","dynasty":"清代","title":"百字令咏史"}
{"author":"曹贞吉","content":"田光老矣，笑燕丹宾客，都无人物。马角乌头千载恨，匕首匣中如雪。落日苍凉，羽声慷慨，壮士冲冠发。咄哉孺子，武阳色怒而白。试问击筑渐离，此时安在，何不同车发。负剑祖龙惊掣袖，六尺屏风堪越。贯日长虹，绕身铜柱，天意留秦劫。萧萧易水，至今犹为呜咽。","dynasty":"清代","title":"百字令"}
{"author":"曹贞吉","content":"南山归晚，遭相诃醉尉，灞亭秋暮。故李将军猿臂在，射石犹能饮羽。虎鼠行藏，烟云变态，若辈争知否。霜寒草短，且寻田舍归去。回首百战功名，北平上郡，历历风沙苦。屈指封侯诸校尉，意气宁堪俦伍。白发宫娃，青衫羁客，老泪同今古。掀髯一笑，尘埃野马看取。","dynasty":"清代","title":"百字令"}
{"author":"曹贞吉","content":"出师二表，与殷盘周诰，同铭金石。臣本不求闻达者，为许先君破贼。瘴雨蛮江，秋风渭水，上将挥神笔。落星如斗，荧荧火井将熄。今日丞相祠堂，黄鹂碧草，俯仰悲陈迹。八阵图边波浪涌，似恨谯周鬻国。一片降幡，千寻铁锁，鼎足三分失。先生巳矣，何能亲见衔璧。","dynasty":"清代","title":"百字令"}
{"author":"曹贞吉","content":"三台鼎峙，俯清漳如带，东流凄切。数载谯南泥水路，射猎读书人杰。横槊悲歌，临江洒酒，一片雄心热。二乔何在，东风吹浪成雪。更忆绣虎蜚声，陈思才调，舞蔗中郎绝。缥缈西园飞盖处，宾客应刘心折。吴蜀君臣，魏家父子，人物皆英发。何哉青史，世龙犹自羞说。","dynasty":"清代","title":"百字令"}
{"author":"曹贞吉","content":"浊醪妙理，向水晶宫里，搜罗杯斝。海气冥蒙光不定，逗漏通明一罅。织水为衣，流波似羽，鹦鹉佳名也。画堂捧出，陇头袅袅飞下。盛来琥珀香浓，鹅儿黄嫩，浸明珠无价。想见蜃楼歌舞处，玉乳琼浆自泻。风雪撩天，金貂满眼，我是悠悠者。莫辞一醉，帘栊娇乌相骂。","dynasty":"清代","title":"百字令张先生席上咏鹦鹉杯"}
{"author":"曹贞吉","content":"苍苔古瓦，是人天法界，雪山深处。燕麦兔葵荒草地，人道高王曾住。水殿风凉，瑶台露白，院静浑无暑。流萤闪闪，宫墙飞入无数。遥想渭水邙山，东西蛮触，五技穷鼯鼠。敕勒老公歌慷慨，早见英雄黄土。马槊功名，人龙意气，总逐西风去。繁华销歇，紞然朝暮钟鼓。","dynasty":"清代","title":"百字令天龙寺高欢避暑宫遗址和锡鬯"}
{"author":"曹贞吉","content":"春风吹面，又匆匆过了，传柑佳节。羸马敝裘何处去，一刺怀中磨灭。日跳如丸，臣饥似朔，那得名心热。思君一话，瞥然鸿爪留雪。记得昨夕灯前，流连蕃锦，无缝仙衣接。白石小山门径在，天半峨嵋幽绝。火树连宵，歌钟匝地，夺我冰肠洁。因风寄与，重来同醉烟月。","dynasty":"清代","title":"百字令朱锡鬯过访不值怅然有寄"}
{"author":"曹贞吉","content":"晚霞成晕，似非烟笼就，霓裳仙阙。只恐清光明作镜，照见须眉愁绝。静掩珠帘，轻遮团扇，蜃雾楼台结。凭谁吹散，玉箫声细如发。况是一阵罡风，须弥芥子，偶现空花劫。八柱蛟龙还掉尾，穆穆金波无缺。动魄惊心，十年两度，错过中秋节。余生瓦砾，他时月底重说。","dynasty":"清代","title":"百字令中秋和其年，时甫过地震"}
{"author":"曹贞吉","content":"月如无恨，便清辉万古，长圆难缺。昔我来思浑不记，瓜果中庭重设。身世斜阳，悲欢逝水，鬓有星星发。惊闻人语，今年两度佳节。却忆去岁中秋，轻云薄雾，黯黮芙蓉阙。造物多情还补得，泼眼明蟾奇绝。再舞霓裳，平分桂影，疑对千峰雪。重阳迟了，几行白雁能说。","dynasty":"清代","title":"百字令庚申闰中秋和其年"}
{"author":"曹贞吉","content":"银蟾的皪，记何时此月，重启珠宫。羽葆虬幢纷去住，石麟飞下天中。四十七年，匆匆过却，回首忆生崧。仙家昼永，雕弧今日初逢。等到人历花砖，文登金镜，乃许醉颜红。李杜诗篇闻帝语，蓂筴才发铜龙。缥缈蓬山，从容赤舄，几见桂轮同。他年佳话，依然玊露秋风。","dynasty":"清代","title":"百字令闰八月寿阮亭"}
{"author":"曹贞吉","content":"镂冰作面，剪雪为衣，溪畔盈盈女。幽怀谁许。相逢处、翠袖低垂不语。淡黄眉妩。听子夜、歌残白纻。更难兼、并蒂连枝，姊妹还同侣。因念云迷洛浦。自陈王去后，离别酸楚。明珠翠羽。相迟误、脉脉此情尘土。花魂无主。抵多少、小窗微雨。愿年年、月白风清，仗东君留取。","dynasty":"清代","title":"解语花咏水仙同家弟作"}
{"author":"曹贞吉","content":"蜃蒸作雾，地涌成珠，一水溶溶贮。炎凉谁主。大千界、只有清流可语。乾坤奥府。是天地、恩波凝注。阅从来、萧索繁华，多少伤心处。记否长生雨露。乘春风灵液，荡潏容与。霓裳妙舞。惊魂散、铁骑渔阳鼙鼓。石莲如许。想旧日、鱼龙无数。怅华清、一带蘼芜，任抚今吊古。","dynasty":"清代","title":"解语花和人咏骊山温泉"}
{"author":"曹贞吉","content":"伯劳偷唤，才理晨妆，小立东风径。绿阴深靓。苔痕湿、罗袜一钩清冷。迟回不定。喜蝶粉、花光相映。生憎他、倒晕明霞，漏泄惊鸿影。百裥绣裙厮称。似天风吹堕，露桃仙井。冶游暗省。销凝处、怕惹离魂难静。流辉耿耿。任扑簌、乱红飞暝。带满身、香气归来，向枕边犹剩。","dynasty":"清代","title":"解语花咏美人花间影和凤于"}
{"author":"曹贞吉","content":"对西风一笑，碧云黄叶，怊怅旧霜毫。珠投仍按剑，悔杀平生，未谱郁轮袍。雪花似翼，桑干路、寒色刁骚。任纷纷、黄金白璧，意气属吾曹。帆摇。女儿浦口，新妇几边，看江天影倒。问六朝、艨艟铁锁，尽逐洪涛。芦声瑟瑟鹍弦急，伴渔火、酒醒无聊。湘岸阔、回头咫尺青霄。","dynasty":"清代","title":"渡江云送蒋京少下第游楚，步其年韵"}
{"author":"曹贞吉","content":"湿云黏似絮，关山冻合，风色偃貂裘。玉楼寒起粟，知是仙人，咫尺驾银虬。黄昏漠漠，窗影黑、思挂帘钩。谁剪碎、明河冰水，一夜下皇州。还愁。孟婆潦倒，滕六商量，怕梅花孤瘦，又化作、轻烟薄雾。缭绕枝头，五更错认虚生白，最分明、碧落清幽。成独笑、飞琼毕竟迟留。","dynasty":"清代","title":"渡江云欲雪"}
{"author":"曹贞吉","content":"乌丝闲写柔情句。吟红豆、才子梁园新赋。高调和人稀，似引商荆楚。忆佩双鞬随豹尾，谙出塞、凄风冷雨。辛苦。早中年易感，鬓丝添素。又向粉署为郎，听薰香侍史，鹅笙曲度。动魄复惊心，耿一天星露。江上青枫闻铁拨，抵多少、海飞山怒。休诉。倩岑牟狂客，挝残羯鼓。","dynasty":"清代","title":"珍珠帘为牧仲题枫香词"}
{"author":"曹贞吉","content":"雕房几曲桐阴里。金塘侧、第一倾城姝丽。◆鬌照人明，学远山螺髻。蝉影花光相撩乱，衬一片、芭蕉浓翠。清绮。更珊钩犀押，冷波横地。疑是月底初逢，被冰轮掩映，织绡情思。宛转玩琼颜，倩晓风吹起。人在银河清浅处，倚白玉、栏杆如水。心醉。想道书慵把，幽怀旖旎。","dynasty":"清代","title":"珍珠帘赋得水晶帘下看梳头"}
{"author":"曹贞吉","content":"桑干河畔路，沙似雪、是还非。想杖策从军，频年转战，今始成归。金◆。山南射虎，更淋漓醉墨染弓衣。白马青丝未了，霜鲈紫蟹空肥。拥麾。清渭驻全师，落日二陵西。早一骑黄尘，数声清角，东下旌旗。依稀。四明狂客，看江湖满地鹧鸪飞。无那孙郎病骨，不胜玉绕金围。","dynasty":"清代","title":"木兰花慢送孙开盛假归，用稼轩韵"}
{"author":"曹贞吉","content":"故人知我在，枉尺素、自菰芦。想秋锦堂中，萧然四壁，鹤径亲锄。蘧庐。不堪回首，望青山一发泪痕枯。九日龙番叶落，三秋葛镜霜铺。归欤。迢递岁华徂。眇眇正愁予。想梦觉沉吟，鸟名脱佛，鱼唤娵隅。南湖。先生健否，正长安冰雪上鬑须。辛苦冯唐老矣，烟波垂钓何如。","dynasty":"清代","title":"木兰花慢寄武曾"}
{"author":"曹贞吉","content":"官河悬夕照，帆十丈、影垂垂。正白露横空，寒螀声急，芦叶争飞。追随。东门千骑，羡相如拥传有光辉。驿路水明沙碧，江乡蟹美鲈肥。东篱。无恙柘桑围。罨画越来溪。早鱼鸟关心，烟霞寄傲，才子初归。燃藜。龙门太史，拟江山贺监是耶非。莫恋紫莼红蓼，来司玉册金泥。","dynasty":"清代","title":"木兰花慢徐方虎假归"}
{"author":"曹贞吉","content":"风清露细。早稻熟江乡，嫩凉无比。八跪双螯郭索，迷离烟水。断芦折苇洲边憩，羡轮囷、行沙如驶。寒潮来去，孤舟没灭，渔灯初起。正好是、荒村雨霁。问何人笭箵，萧然汀嘴。小市平桥，过处霜天凝紫。橙黄橘绿登高会，醉东篱、酒人风致。依稀记得，鱼庄设簖，夜分无寐。","dynasty":"清代","title":"桂枝香蟹"}
{"author":"曹贞吉","content":"前身疑是空山侣。遗蜕杳然仙去。露给资粮，形藏密叶，有得孤高如许。绿阴亭午。引天籁笙簧，移宫换羽。雨后微凉，余音摇曳过庭树。依稀银雁柱系，被晚风吹断，曼声凄楚。八尺琉璃，半帘苍翠，睡起了无情绪。秋来更苦。咽四壁寒虫，无聊和汝。且莫哀吟，觅疏林宿处。","dynasty":"清代","title":"齐天乐蝉"}
{"author":"曹贞吉","content":"城南韦曲东风路。长芜绿暗如许。帽影参差，衣香掩冉，渐入水云多处。闲亭列俎。似鲑菜江乡，茶烟顾渚。浣尽京尘，一双布谷树阴语。深卮且共斟酌，怕穿林风雨，乱红无数。节过浮觞，人同荷锸，作达全忘羁旅。游丝飞絮。倩燕嘴蜂须，将春系住。芍药开时，又携尊看去。","dynasty":"清代","title":"齐天乐春晚同诸子游祖园"}
{"author":"曹贞吉","content":"千红万紫谁留，频惊暗里韶光坠。飞来何处，漫天香雪，撩人情思。才过平桥，又穿小径，柴门深闭。任蜂须燕嘴，交衔不定，三眠了、还三起。记得鹅黄初撋，等闲间、又成虚缀。晓风乍引，离魂难定，杜鹃声碎。飘泊无心，轻狂有态，恨抛流水。愿年年常傍，永丰坊侧，看伊清泪。","dynasty":"清代","title":"水龙吟咏柳絮，用坡公杨花韵"}
{"author":"曹贞吉","content":"平湖烟水微茫，个人彷佛横塘住。碧云乍起，羽衣初试，靓妆楚楚。露下三更，月明千里，悄无寻处。想芦花苹叶，冥濛一色，迷玉井、峰头路。莫是苎萝未嫁，曳明珰、若耶归去。游仙梦杳，瑶天笙鹤，凌波微步。宿鹭飞来，依稀难认，风吹一缕。泛木兰舟小，轻绡掩映，问谁家女。","dynasty":"清代","title":"水龙吟白莲"}
{"author":"曹贞吉","content":"寻常弹指声中，优昙偶现空王地。海棠着锦，丁香衣紫，霞烘烟细。急管哀丝，青衫白袷，嬉春情味。叹秾华电掷，风流云散，容易下、中年泪。身是金闺倦客，赋渭城、重过萧寺。倡条冶叶，笑人岑寂，树犹如此。只有孤松，似曾扶我，当时沉醉。倩禅灯老衲，往来指点，说花荣瘁。","dynasty":"清代","title":"水龙吟春日送客过慈仁寺感旧"}
{"author":"曹贞吉","content":"岭头异种谁留，檀心初晕犹含冻。轻黄试着，歌翻金缕，晓风吹送。剪蜡王郎，等闲妆点，珠珠成凤。想寿阳阁下，飞来一片，远山际、蜂黄拥。记否师雄曾梦，月朦胧、拂衣寒重。飒然惊觉，天空云净，翠禽微哢。乳色侵鹅，流光照夜，暗香浮动。愿明年更缀，如来金粟，淡烟低拢。","dynasty":"清代","title":"水龙吟咏蜡梅"}
{"author":"曹贞吉","content":"看迷离一片，淼淼洪波，漠漠平沙。乌柏丹枫岸，问何人驴背，怅望天涯。惊风乱叶飞坠，帽影任欹斜。况几缕残云，千寻叠嶂，满目蒹葭。荒寒入真境，是旧日河阳，貌写烟霞。曾记游吴楚，泛扁舟东下，指点神鸦。少年回首一梦，江上听悲笳。更对此何堪，京尘如雾栋开花。","dynasty":"清代","title":"忆旧游题郭熙秋江行旅图"}
{"author":"曹贞吉","content":"嶙峋黄玉璞。化陶泓光怪，艺林栖托。梅花费雕琢。问何时出土，琉璃如削。汉家封爵。是颍阴、诸侯刻桷。叹灌池、遗庙荒凉，怊怅风云刀槊。犹昨。荥阳屯后，白马盟书，丹青酬酢。几年寂寞。人砺剑，牛磨角。论功高值得，词华消受。十二龙宾盘礴。试代他、盾鼻磨来，笔花乱落。","dynasty":"清代","title":"瑞鹤仙咏灌婴庙瓦砚，照梦窗词填"}
{"author":"曹贞吉","content":"犹带鲸波冷。遥天色，断云微露清影。玻璃质脆，盈盈不类，汝哥官定。曾随月叶金书，烦赤罽、拳须管领。而今作、承露铜盘，仙人泪滴犹剩。思量紫袖昭容，白头阿监，深夜调茗。松涛罢响，流泉淡注，碧梧银井。那堪回首天上，空暗忆、龙团凤饼。伴高斋、潇洒琴樽，小窗日永。","dynasty":"清代","title":"宴清都咏宋人大食瓷茶杯"}
{"author":"曹贞吉","content":"傍雕栏，啄花唼叶，呼名任游戏。依稀芦岸，蘸拍拍烟波，成队飞起。红裙偷裹采莲女。船头竞弄水。好趁取、碧天云淡，桄榔斑暗记。何人竹弓莫轻弹，鸳鸯交颈处，惊他浓睡。争扑鹿，澄潭下、嫩黄难比。浑迷却、断霞一点，看只影、横斜穿暮紫。倩去伴、甲煎银叶，蹒跚香雾里。","dynasty":"清代","title":"花犯咏花鸭"}
{"author":"曹贞吉","content":"丸泥不闭函关路，神功煅来杯斝。色映琉璃，声随哀玉，浅碧嫩黄交射。流霞欲化。想西伯雍容，葡萄倾泻。紫殿基平，何人收拾夜泉下。千年又成废寺，早霜钟粥鼓，相伴清暇。土啮花斑，鱼吹浪白，过眼兴亡难话。谁堪并价，有铜雀荒台，尚留残瓦。且尽深卮，任更阑烛灺。","dynasty":"清代","title":"台城路咏隗嚣宫瓷杯"}
{"author":"曹贞吉","content":"东楼春色天边落，来时白蘋风作。凤辇曾留，瑶台乍起，妆点远山眉角。宫蝉绰约。想欲动晨光，未垂帘箔。炫转荧煌，明星一一带池阁。兴亡几番过眼，听游人指说，斜照城脚。窣堵波高，雨淋铃急，坏磴莓墙萧索。惊飙振箨，是曲里琵琶，白翎哀雀。只有长河，潺湲声似昨。","dynasty":"清代","title":"台城路辽后洗妆楼"}
{"author":"曹贞吉","content":"秋阴惨淡天如墨，城头角声初起。野水长桥，炊烟小市，鱼尾断霞成绮。羁愁未已，怕土锉荒凉，夜长难睡。人影幢幢，一行清露晓风里。分湖紫蟹正美，桃乡新稻熟，流匙香细。白雁纵横，黄花烂漫，还忆离亭曲子。行縢漫试，便脚底匡庐，不如归计。霜冷吴枫，扁舟栖暗苇。","dynasty":"清代","title":"台城路送分虎归长水"}
{"author":"曹贞吉","content":"柳絮为萍，梅子渐黄，天气如许。溪云乍起遮山，酿做几丝微雨。东西不定，摇曳淡雾轻烟，荷钱一一跳珠露。庭树碧参差，荫青苔无数。平楚。断塘遥指，如发秧针，绿迷南浦。暗想空江，轧轧惟闻柔橹。乱红无影，寂寞静掩疏篱，铜街湿糁香尘路。倩斗帐高眠，小窗边听去。","dynasty":"清代","title":"柳色黄对雨和竹垞"}
{"author":"曹贞吉","content":"撩乱苔钱，差池菱叶，白板桥边秋水。点点浮沤，溜银塘珠碎。断云湿，拖逗余霞明灭。晕作远山螺髻。薄暮樽开，正玉箫声起。颤冰弦、百啭春莺脆。西风冷、月落朱门闭。一朵两朵幽兰，共荷香迢递。汲新泉、乍试龙团味。红灯小、不照愁人醉。待归时、露满闲阶，有吟虫伴睡。","dynasty":"清代","title":"拜星月慢秋日雨后，饮宋子昭新泉亭，座上闻歌"}
{"author":"曹贞吉","content":"峥泓势犹怒。谁向层波剪冰箸。忆当日、青天乍擘。伴火鬣朱鳞，度云穿雾。清秋岛屿。抱骊珠、浓睡腥雨。莫也是，洧渊战罢，飘落翠蓬路。羁旅。生涯如许。还藏得、鲛宫几缕。轻绡钿合潜贮。怕一夜惊雷，破壁飞舞。何人拾凤羽。便斗草休教换去。他年事，天风鹤背，拔下又重数。","dynasty":"清代","title":"霓裳中序第一咏龙须为渭清赋"}
{"author":"曹贞吉","content":"烟波宽几许。抖擞青蓑垂钓去。恰流水、桃花时节。对西塞山前，一双飞鹭。高风可溯。倩生绡、三尺留取。看历历，笔床茶灶，泛宅画中住。今古。逃名渔父。怕东华、软红如雾。江湖自结鸥侣。正柳下移船，菰边分路。美人共兰渚。又何必天家赐与。仙槎上，此生有分，鼓枻带笭否。","dynasty":"清代","title":"其年曰：离奇怪诡，笔墨之妙在此。如鼓天风海涛之曲，令我三日耳聋又为杞园题浮家图"}
{"author":"曹贞吉","content":"抹丽凝香，池塘过雨，屈注明河天际。雪酒银桃，六月燕山风味。倩数声、玉笛吹来，似一串、骊珠掷碎。看盈盈、初日芙蕖，双瞳剪水两眉翠。青衫留落旧客，遮莫娇丝脆管，难令沉醉。几点萤光，犹照苍苔无寐。好宫调、贺老教成，倦心情、屏风立地。漫流连、入破伊州，记枫香曲子。","dynasty":"清代","title":"绮罗香宋牧仲座上闻歌"}
{"author":"曹贞吉","content":"柳密藏鸦，堂空语燕，大好夭桃天气。蝶粉初消，二月东风破睡。镜奁映、笔格珊瑚，砚匣伴、眉妆翡翠。最怜他，腕底横斜，乌丝闲写丽情字。珍珠指下乱撒，弹入明光一曲，声随流水。儿女喁喁，点缀小窗幽致。妒两行、银雁轻飞，堕万里、玉关清泪。记夜深、金鸭烧残，迷离香雾里。","dynasty":"清代","title":"绮罗香沈融谷新娶夫人，善琴书，同人共赋"}
{"author":"曹贞吉","content":"千年神物，是天宝元音，宣和遗谱。零乱金徽苦。想阅遍繁华，蘧然今古。流水高山，弹不尽、喁喁儿女。当此际、燕市重游，白发郎官知汝。续鸾胶，调凤咮，早韵磬、琤琮响泉凄楚。百衲还堪鼓。似海岸窈冥，成连径去。危柱哀弦，抵多少、惊沙飞雨。再等到、蛇蚹纹成，又是几番旦暮。","dynasty":"清代","title":"潇湘逢故人慢张晴峰脩雷琴成有赠"}
{"author":"曹贞吉","content":"十丈蒲帆，一篙秋水，仙舟天际。绣虎才人，珥貂贵客，归作承欢计。当年射策，五云日下，胪唱魏公第二。羡璧人、天街衣马，夹道争看如蚁。紫宸朝罢，讲筵初御，金碗天浆亲赐。东观深严，北门清切，待署黄麻纸。君恩暂许，湖山佳处，添个宫袍莱子。须珍重、黑头卿相，碧纱名氏。","dynasty":"清代","title":"永遇乐送孙屺瞻学士归省"}
{"author":"曹贞吉","content":"谁凿鸿蒙，最惊人处，芙蓉千丈。激荡疑潮，崩腾似马，罗列儿孙状。八荒雷雨，一天苍翠，缥缈灵旗想像。待清秋、凭陵绝顶，画里秦川如掌。潼关孤耸，黄河东注，俯览翻增惆怅。飒飒天风，冷泠环佩，九节仙人杖。咄哉韩子，苍龙回驭，那得褰衣长往。耐可拉、青莲居士，三峰高唱。","dynasty":"清代","title":"永遇乐和人望华山"}
{"author":"曹贞吉","content":"萧瑟关门，西风吹雪，貂裘都偃。蚁垤行人，羊肠驿路，哀角边声怨。鱼海冰寒，龙沙戍断，历乱蓬根飞卷。怅青衫、暮云驱马，望尽苍苍脩坂。绝壁祠堂，赵家良将，入夜灵旗如电。折戟沉沙，老兵拾得，磨洗前朝辨。塞雁南飞，滹沱东注，可惜英雄人远。问谁是、封侯校尉，虎头仍贱。","dynasty":"清代","title":"消息和锡鬯度雁门关"}
{"author":"曹贞吉","content":"过雨长天，早露重闲阶，新月如沐。射角明河，垂檐珠斗，苔影上人眉绿。流萤谁扑。霜纨小扇银塘曲。浑无寐。风度。药栏戛戛响脩竹。漏残酒醒，篆冷烟销，隐壁秋虫，似伴幽独。拂莓墙、花香作阵，秋兰绰约疑空谷。故国难穷千里目。悠然归兴，只在黄叶村中，白苹乡里，数间茅屋。","dynasty":"清代","title":"秋霁本意"}
{"author":"曹贞吉","content":"新涨碧于天，近清明，做弄横塘晴晓。轻燕掠波圆，靴文细、一片曲尘谁扫。鱼梭织影，跳珠只似荷钱小。催雨东风寒又暖，绿遍长堤芳草。漫漫别浦潆洄，惊画船箫鼓，鸥眠未了。雁齿接红桥，渔庄远、何处鸣榔声到。断烟渺渺。斜川如带平芜悄。扑面杨花飞作阵，添入浮萍多少。","dynasty":"清代","title":"南浦春水，用玉田词韵"}
{"author":"曹贞吉","content":"片月映寒汀，碧澄澄，人对江山清晓。绿净绕柴扉，晴几上、巳有垂杨先扫。芦花似雪，连拳鹭占圆沙小。淡抹遥天浑一色，夹岸粘云衰草。百川争赴长河，看鱼床灯火，黄昏近了。白露老蒹葭，清歌发、无数采莲船到。平湖浩渺，芙蓉落尽空潭悄。又是霜明波冷后，此际捞虾人少。","dynasty":"清代","title":"南浦秋水，再叠前韵"}
{"author":"曹贞吉","content":"倒薤披离，朱丝零乱，土花苔叶交亚。龙文覆斗，天色垂阴，温润玉情堪把。千秋作者。字里认、当年司马。叹经过、华屋山丘，阅人良自多也。辛苦临邛书剑，倩何人昆刀，刻镂风雅。凌云赋就，卓女妆成，十样蛮笺亲打。纤纤欲下。早逗漏、明红一罅。好留伴、砚匣琉璃，冷光朝暮相射。","dynasty":"清代","title":"花发沁园春咏司马相如私印"}
{"author":"曹贞吉","content":"万点残红，五更微雨，夜来初葬倾国。暗落无声，飞流不定，染就明霞一色。鲛姝泪织。似淡抹、胭脂还湿。最好是、啖影游鱼，倏然身住花宅。莫也神仙作剧，赚溪边渔人，归路难识。一篙渡阔，千尺潭深，根叶漫从寻觅。珊瑚浪掷。任送下、东溟无力。荡空濛、水气花光，赤城云起相射。","dynasty":"清代","title":"花发沁园春赋得流水桃花色"}
{"author":"曹贞吉","content":"黄流注。送扁舟似叶、凌云渡。虫书犹记当年，想见良工心苦。何人称杜举。都不管、华堂几朝暮。但茫茫醉了还醒，梦里居然千古。因思博望去远，纵苜蓿卜萄，回首非故。太乙炉开，朱提液冷，好泛明河深处。问此去、盈盈一水，曾否有、黄姑相逢语。慢学他、羽化神奇，酌尽天浆无数。","dynasty":"清代","title":"尉迟杯咏朱碧山银槎照蔡松年词填"}
{"author":"曹贞吉","content":"寒星黯淡，青铜色、出匣惊飞风雨。龙鳞三尺，虎气千年，彷佛精灵堪语。记得当时，曾带故人荒陇，此道于今如土。挹神光、重见冠裳楚楚。宾旅。鸣佩中原历聘，只解识、寸心相许。回首苏台，鱼肠忽起，散乱长铍无数。试吊要离坟草，鸱夷潮水，一样英雄难诉。对州来君子，恩仇忘否。","dynasty":"清代","title":"望远行咏延陵季子剑"}
{"author":"曹贞吉","content":"惊风凄切。满江干一片，冻云吹折。飘万点、不辨东西，枉赚得，行人鬓丝添雪。明月光中，隐沙岸、鸿声清绝。更闲随钓艇，暗入柴门，伴人骚屑。助他怒潮呜咽。卷兴亡旧恨，浪花明灭。笑垂杨、只解飞绵，难点上征衫，迷离成铁。露冷蒹葭，还记得、绿芽如发。问故家、秋娘何在，风流总歇。","dynasty":"清代","title":"解连环咏芦花遥和钱舍人"}
{"author":"曹贞吉","content":"数点寒铓，入眼离离土花碧。是咸阳王者，神兵亲铸，沉沙千载，耕夫重得。黯黮黄金色，试磨洗、犹堪穿石。笑平原、计误冯亭，围合邯郸几轻掷。暗想当年，武安初将，疾声撼赵壁。早沙虫猿鹤，一军都化，粘云衰草，战场如昔。鬼哭西风里，最惨澹、天阴月黑。乍摩挲，线齿银阑，怕带青磷迹。","dynasty":"清代","title":"一寸金咏长平遗镞"}
{"author":"曹贞吉","content":"三山围铁瓮。孙郎后、今古几英雄。忆北府参军，寄奴王者，金戈铁马，横据江东。凌歊上、歌风追汉帝，置酒宴群公。一代伟人，龙行虎步，十年征战，洛下关中。祇今凭吊处，佛狸祠下路，烟树冥濛。为念寻常巷陌，社鼓连空。算碻磝战地，几多白骨，金焦名胜，两点青峰。惟见惊涛满眼，东去匆匆。","dynasty":"清代","title":"风流子京口怀古"}
{"author":"曹贞吉","content":"大江流日夜，寒潮急、寂寞打空城。想玉树曲终，梁尘争落，金钗垂后，斜月低横。如今但、荒台存瓦砾，废殿走鼯鼪。桃叶渡头，半篙春水，莫愁湖畔，一片秋声。南唐成往事，摄山看断碣，梦里三生。千载澄心堂纸，拨灯书名。叹衣冠王谢，高低禾黍，文章庾鲍，冷落沙汀。依旧龙蟠虎踞，渺渺峰青。","dynasty":"清代","title":"风流子金陵怀古"}
{"author":"曹贞吉","content":"胥门悬落日，东风软、人立小斜廊。是越女靓妆，舞停歌罢，捧心无赖，展转回肠。难重问、钱江烟水白，槜李阵云黄。歌吹海中，荒哉旦暮，温柔乡里，老矣君王。勾章烽火急，见姑苏台畔，长剑如霜。谁念鸱夷相国，目断危樯。早轻装一舸，浮家远去，功成身退，磊落行藏。回首故宫花草，难遣茫茫。","dynasty":"清代","title":"风流子姑苏怀古"}
{"author":"曹贞吉","content":"英雄开草昧，山衣锦、万弩射潮低。彼吴越一王，高车驷马，威灵五季，玉册金泥。惊回首、西陵烟月淡，葛岭断霞飞。三竺六桥，老髯曾醉，斜风细雨，和靖频题。六飞南巡后，西湖比西子，绿拆红欹。惟忆金明池水，禾黍离离。想德寿重华，两宫游幸，绮罗弦管，缭绕苏堤。千载江山如故，还使人悲。","dynasty":"清代","title":"风流子钱塘怀古"}
{"author":"曹贞吉","content":"城南泥水路，蒹葭满、白露晓苍苍。想茅屋数间，中央宛在，青蓑箬笠，何处鸣榔。渔歌发、斜风杨柳岸，细雨薜萝墙。鹭立晚汀，点开波面，鸦翻乱叶，界破残阳。伊人高卧处，有茶铛丹灶，布被绳床。遥指软红十丈，应笑人忙。似烟波钓叟，浮家泛宅，鱼虾结伴，云水为乡。谁道桃花片片，误却刘郎。","dynasty":"清代","title":"风流子题刘岱儒葭水山房"}
{"author":"曹贞吉","content":"斜阳欲下。学西流弱水，如电倾泻。未免多情，弄影苍然，回光更恋亭榭。明霞几缕霜天赤，掩映作、江山图画。最撩人、乌桕丹枫，常是借他声价。依约黄昏近矣，齐飞并孤鹜，秋色潇洒。莫向楼头，赚得愁人，一地迷离生怕。平芜衰草凄凉处，有多少、暮云归马。倩开元、小李将军，海岸断红描写。","dynasty":"清代","title":"疏影咏落照遥和钱舍人"}
{"author":"曹贞吉","content":"春前数点。向水边林下，孤影凌乱。圆磬开时，一抹檀心，明霞晕去还浅。分他崖蜜余甘后，怕金粟、如来窥见。映短篱、初月微昏，迢递暗香门掩。蜂冻寒声细细，偶来觅蕊处，飞入难辨。莫是仙人，泪滴铜盘，幻作此花生面。谁家少妇年年织，织不到、乳莺娇茜。趁夜灯、移近樽前，验取珀光浓淡。","dynasty":"清代","title":"疏影黄梅遥和武曾"}
{"author":"曹贞吉","content":"丝萦别浦。似嫩荷出水，青青如许。弱蒂牵风，乍密还疏，不碍蜻蜓来路。何人种向西窗外，添几点、黄昏微雨。若遣伴、翠盖红衣，玉井更无寻处。谁把嘉名锡汝。傍荭塘蓼岸，歌罢金缕。浅碧初匀，手弄柔波，淡沲难成珠露。深秋怕作阑珊别，共三十六陂凄楚。且逐他、荇叶田田，一曲风潭清暑。","dynasty":"清代","title":"疏影咏金丝荷叶"}
{"author":"曹贞吉","content":"渭上西风，渔床晚照，铁网千丝初举。翡翠迷离光映水，一片苔痕凄楚。咸阳遗制，花天月地楼台，蜂黄蝶粉重重护。细字虫鱼绣断，依稀金缕。未央抛掷何年，昆吾村外，湿磷入夜偷聚。惯点缀、鲛宫眉妩，问飞燕、菱花曾贮。思伴侣、铜驼陌上，黄昏听尽潇潇雨。算流落人间，玉箱也出茂陵去。","dynasty":"清代","title":"八宝妆咏未央宫铜奁"}
{"author":"曹贞吉","content":"数间茅屋。荒原悄、纡回樵径幽独。半竿斜照乱鸦啼，早陇头归牧。点几树、丹枫似簇。空林堕叶声声续。喜野老忘机，共领略、清泉白石，闲伴麋鹿。入画范缓倪迂，柴门双掩，静对千尺飞瀑。绳床高卧听秋风，问何荣何辱。漫料理牛衣◆◆。凝寒未到深溪谷。倩浊醪、消长夜，醉里生涯，悠然良足。","dynasty":"清代","title":"霜叶飞村居"}
{"author":"曹贞吉","content":"皓魄初圆，罡风犹劲，剪破彤云万里。桂影扶疏，嫦娥清冷，白玉楼头似水。银花作阵，火树迷空，照见离离珠蕊。想蜀天积雪，峨嵋崖下，佛灯如此。何须问、双凤云间，六鳌海上，箫鼓声中燕喜。竹叶横窗，松阴满径，有个幽人在里。白眼谁同，青樽易歇，赤脚层冰游戏。应难寻、千树梅花，长笛一声而已。","dynasty":"清代","title":"苏武慢元宵雪后作"}
{"author":"曹贞吉","content":"窈窕纹纱，参差曲槛，无计消他长夏。金钲匿影，石燕穿云，缥缈灵旗来也。隐隐轻雷度时，不惜真珠，抛残盈把。似湘妃游泳，玉徽零乱，冰弦弹罢。又疑是、破阵钱塘，青天飞去，雪霰一时交下。介山昨夜，风雨黄昏，霹雳车凭谁借。怊怅方塘，碧筒出水初圆，怎禁狼藉。助新凉、午梦绳床，彷佛声飘鸳瓦。","dynasty":"清代","title":"惜余春慢雨雹"}
{"author":"曹贞吉","content":"梧影初回，槐角风凉，引入华胥。见蝴蝶园中，翩翩晒粉，邯郸道上，衮衮骑驴。蕉鹿慵看，樱桃空啖，拟上蚍蜉王者书。南柯郡、有同昌嘉礼，觅醉何如。排空驭气归欤。更袅袅、巫云送我车。问风雨连宵，西施曾葬，凤凰再降，萧史焉居。黍米山川，蘧庐将相，一瞬悲欢付子虚。醒来后，对豆棚茗碗，半晌踌躇。","dynasty":"清代","title":"沁园春长夏少事，抚枕辄睡，梦境荒忽，不一而足，因集古人梦事成篇"}
{"author":"曹贞吉","content":"席帽单衫，击缶呜呜，岂不快哉。况玉树声销，低迷禾黍，梁园客散，清浅蓬莱。荡子辞家，羁人远戍，耐可逢场作戏来。掀髯笑、谓浮云富贵，曲蘖都埋。纵横四座嘲诙。叹历落、嵚崎是辨才。想黄鹤楼边，旌旗半卷，青油幕下，樽俎常陪。江水空流，师儿安在，六代兴亡无限哀。君休矣，且扶同今古，共此衔杯。","dynasty":"清代","title":"沁园春赠柳敬亭"}
{"author":"曹贞吉","content":"检点形骸，牙齿空存，凋零可哀。似潮啮危岩，谽谺欲堕，虫雕败叶，次第成灰。活玉巢边，大郎游戏，狗窦从君出入来。昌黎曰、倘岁常落一，两纪奚猜。只愁三五为侪，拼一夜、霜风散早梅。彼伏生床上，传经诘曲，张君柱下，觅乳徘徊。语怕成讹，食还喜软，遮莫廉颇善饭哉。柔能久、但吾生舌在，暂此衔杯。","dynasty":"清代","title":"沁园春病齿戏作"}
{"author":"曹贞吉","content":"所谓伊人，一水盈盈，欲往从焉。见雁影萧条，烟波上下，渔歌欸乃，笭箵便娟。雨笠烟蓑，瘿瓢竹杖，衰柳残荷望渺然。橹声断、恰门横短港，巷面青山。一觞一咏流连。殊不似、扁舟雪夜还。况高议云生，尊同北海，胜流狎集，客比西园。鸿爪遭逢，萍踪聚散，绝胜他人交十年。拼沉醉、问中秋好月，可照湖干。","dynasty":"清代","title":"沁园春泛舟明湖，访仲愚留饮即事，有李道思、刘伯叙继至"}
{"author":"曹贞吉","content":"袅袅亭亭，何处折来，芙蓉一枝。是青溪女士，写生妙手，花光粉腻，游戏为之。纵使无情，也应有恨，月白风轻欲堕时。堪怜处、傍沙汀芦岸，掩冉丰姿。多愁多病蛾眉。便画出、伤心寄阿谁。忆红楼倦绣，轻拈小笔，乌丝罢咏，淡抹唇脂。更费雌黄，枝头点染，添个翩翩蝴蝶儿。吹能起、笑拂蝇成误，老眼迷离。","dynasty":"清代","title":"沁园春题美人画芙蓉"}
{"author":"曹贞吉","content":"不见澄庵，六年于兹，思如之何。忆大明湖畔，论心握手，之莱海上，痛饮高歌。以子襟怀，消人鄙吝，叔度汪汪千顷波。分袂后、想生平意气，暗里蹉跎。惊闻二竖相苛。早伏枕、山中岁月多。幸清漳第近，时过小阮，人来不夜，问讯无他。拼事医王，未驱穷鬼，且负青青六尺蓑。长安市，怅故人疏放，老子婆娑。","dynasty":"清代","title":"沁园春读子厚新词却寄三首其一"}
{"author":"曹贞吉","content":"凭藉飞鸿，贻我一编，花间草堂。喜风流旖旎，小山珠玉，惊心动魄，西蜀南唐。更爱长篇，嵚崎历落，辛陆遥遥一瓣香。吟哦久，妒金荃佳句，遂满奚囊。休论小弟行藏。叹笔砚、年来已尽荒。纵劳他精卫，难填闷海，倾来米汁，莫润愁肠。鸟亦伤心，花能溅泪，独对东风舞一场。如何是、羡扁舟渔父，芦荻苍苍。","dynasty":"清代","title":"沁园春其二"}
{"author":"曹贞吉","content":"读罢新词，击碎唾壶，悄然以悲。任邯郸枕上，重裀列鼎，大槐宫里，貂锦蛾眉。未了功名，难消磊块，不向空门何处归。又底事、问安期高誓，乞取刀圭。茫茫大造谁知。况世上、原无真是非。彼南华齐物，呼牛呼马，灵均呵壁，将信将疑。我赋三章，为君七发，得愈头风或有之。掀髯笑、望西山一带，暮雨迷离。","dynasty":"清代","title":"沁园春其三"}
{"author":"曹贞吉","content":"闽海畸人，凌轹词坛，飞扬若斯。况烟云落纸，南宫北苑，锟铻切玉，周鼎商彝。大翮山头，鸿都门下，一艺分来自可师。延秋路、对西风黄叶，欹帽吟诗。沧浪遗派攸归。除高柄、林鸿更有谁。喜霜浓月白，共君一醉，短衣孤剑，此去安之。三尺残阳，两行枯柳，衰草平芜有所思。今行矣，想旧庐无恙，松菊依稀。","dynasty":"清代","title":"沁园春送蓝公漪还闽"}
{"author":"曹贞吉","content":"表圣之徒，富贵浮云，能齐死生。忆早年任侠，千夫辟易，中年策杖，五岳纵横。紫塞黄榆，短衣孤剑，郁郁胸蟠百万兵。今老矣、向荒山寄迹，汐社藏形。牛眠好卜佳城。便撒手、悬崖自在行。彼麒麟赑屃，谁当不朽，烟霞没灭，我本无营。大海潮青，岚峰月白，乐此安知后世名。君无语，持黄金凿落，饮若长鲸。","dynasty":"清代","title":"沁园春日照李伯开作生圹成自题云“竹帛谁千古，烟霞我一丘”，余喜其能达生也，词以赠之"}
{"author":"曹贞吉","content":"日月跳丸，虎头健儿，鸡皮老翁。笑求仙问药，都无凭据，灵椿朝菌，一样成空。羊角扶摇，枋榆栖止，总在茫茫噫气中。何处问、有南柯太守，马鬣高封。达人游戏神通。便塳象、祁连蚁垤同。甚珠襦玉匣，牛羊废垄，金凫银雁，禾黍秋风。天地蘧庐，乾坤窀穸，千载王孙道未穷。今古恨，是白杨衰草，掩尽英雄。","dynasty":"清代","title":"沁园春再赠李君聊广其意"}
{"author":"曹贞吉","content":"散圣安禅，乌衣白袷，淡宕风流如许。酒旗戏鼓人间世，博得萧然驴背，须眉尘土。凌轹词坛三十载，写六代兴亡无数。翻墨沈、历落嵚崎，看海奔鲸怒。谁拂生绡作照，维摩清冷，坐对散花天女。三叠霓裳，一声河满，曲项琵琶金缕。问英雄红粉，可到相逢断肠处。想歌阑、深卮微劝，银甲春寒，水沉香慢炷。","dynasty":"清代","title":"八归题其年填词图"}
{"author":"曹贞吉","content":"戊申六月。万里惊心鳌背折。一夜罡风。只有才人瓦砾中。神仙诡异。露满金茎曾乞未。傲骨崚嶒。化作中林鬼火青。","dynasty":"清代","title":"减字木兰花"}
{"author":"曹贞吉","content":"偶然游戏。人道东方真玩世。君曰非狂。历落嵚崎也未妨。当年花底。斗酒双柑吾共尔。黄叶东村。车过难为腹痛人。","dynasty":"清代","title":"减字木兰花"}
{"author":"曹贞吉","content":"相逢济上。桂子三秋花始放。天碧槐黄。输却南丰一瓣香。禅房秋暮。挥手登车从此去。岁月侵寻。铃铎萧萧感我心。","dynasty":"清代","title":"减字木兰花"}
{"author":"曹贞吉","content":"竹林未远。泉下定知怜小阮。今我来思。风雪时时梦见之。伤心伯道。住世何如归去好。仙路匆匆。一化丹砂误乃公。","dynasty":"清代","title":"减字木兰花"}
{"author":"曹贞吉","content":"当年绣虎。才子人称何水部。卧病沧江。三载茸城信杳茫。惟君知我。落落名场无一可。今竟何如。悔不同驱下泽车。","dynasty":"清代","title":"减字木兰花"}
{"author":"曹贞吉","content":"三年伏枕。落拓无何惟日饮。柳七填词。减字偷声或有之。王孙驴背。古锦奚囊抛得未。不用伤神。大有长安失路人。","dynasty":"清代","title":"减字木兰花"}
{"author":"曹贞吉","content":"黄茅瘴雨。万里归来悲自语。梦里依稀。石发萝烟昼掩扉。磨厓草檄。幕府应徐斑管笔。离绪茫茫。何独鲰生感对床。","dynasty":"清代","title":"减字木兰花"}
{"author":"曹贞吉","content":"青衫羸马。野渡官桥谁问者。黄叶庄村，挂壁灯昏自掩门。连宵急雨。雁阵横斜天际去。丁字沽边，蟹簖鱼罾望渺然。","dynasty":"清代","title":"减字木兰花天津道中"}
{"author":"曹贞吉","content":"白云红树。一路秋虫相共语。几缕朝霞。遥指东溟是我家。长河百折。浪卷芦花堆似雪。舟子滩边。击汰扬舲横索钱。","dynasty":"清代","title":"减字木兰花"}
{"author":"曹贞吉","content":"岁暮真同赴壑蛇。一天风色话栖鸦。又是黄昏新月影、上梅花。屋角渐高星几点，人声欲静鼓三挝。谁道壮心浑似铁、不思家。","dynasty":"清代","title":"山花子岁暮"}
{"author":"曹贞吉","content":"咄汝青衫叟。阅浮生、繁华萧索，白衣苍狗。六代风流归扺掌，舌下涛飞山走。似易水、歌声听久。试问于今真姓字，但回头笑指芜城柳。休暂住，谭天口。当年处仲东来后。断江流、楼船铁锁，落星如斗。七十九年尘土梦，才向青门沽酒。更谁是、嘉荣旧友。天宝琵琶宫监在，诉江潭憔悴人知否。今昔恨，一搔首。","dynasty":"清代","title":"贺新凉再赠柳敬亭"}
{"author":"曹贞吉","content":"潦倒坛松醉。是何人、单衣白袷，维朱与李。十日芦沟桥下别，上巳清明之际。看匹马、萧然高寄。几度见诗诗总好，咏蛮花犵鸟无前辈。石鼎倡，谁侯喜。杜鹃声里人憔悴。问何如、东方索米，千金裘敝。身世顿成风六鹢，不仅文章而巳。惭鹿鹿、遂同余子。梦里故人频握手，送离愁几捺潇湘水。可想见，吾怀矣。","dynasty":"清代","title":"贺新凉寄李武曾用朱锡鬯韵"}
{"author":"曹贞吉","content":"犹记燕台醉。叹无何、断云飞絮，匆匆行李。大纛高牙今异域，缥缈碧鸡天际。有苹末、清飙相寄。出守一麾谁抵掌，莫长风万里成吾辈。不闻见，那嗔喜。中郎阿大形骸悴。怅年年、陟厘纸尾，毛君头敝。自是不归归便得，柳下宁辞三巳。须认取、妄庸男子。梦里相逢终幻剧，要徐牵百丈牂牁水。五岳志，有年矣。","dynasty":"清代","title":"贺新凉壬子岁寄家弟用韵"}
{"author":"曹贞吉","content":"骀荡春如醉。踏东华、软红十丈，随他赵李。前路茫茫何所似，闷海难寻边际。得新句、佳名黔寄。闻道东山堪蹑屐，须磨崖、泼墨惊时辈。频置酒，群公喜。天南地北人同悴。叹婆娑、潘郎鬓影，经霜先敝。三世金环谁认取，顾况中情难巳。彼达者、延陵季子。槐绿垂垂侵麦秀，动归心、一片明湖水。长太息，吾衰矣。","dynasty":"清代","title":"贺新凉得来韵再和"}
{"author":"曹贞吉","content":"才子生南国。坐江楼、拥书十万，百城难敌。高密元侯门第在，伯道清风奕奕。看威凤、矕龙气色。屈指骚坛谁执耳，羡葵丘玉帛长干侧。千古事，名山得。惭余潦倒东溟客。望龙门、清尘浊水，蓬踪疏隔。八月西风吹雁羽，漫学秋虫唧唧。携布鼓、雷门偷击。汪李比来情更好，似桃花流水深千尺。空梦到，邗沟碧。","dynasty":"清代","title":"贺新凉寄邓孝威"}
{"author":"曹贞吉","content":"倦客归辕里。恰三秋、霜林叶散，鲤鱼风起。四角红毡氋子背，踯躅河桥之际。趁不上、东华宵骑。三叠凄凉渭城曲，感生平清泪如鉊水。知我者，惟兄耳。重逢萧寺人憔悴。忆君家、中郎阿大，清言何绮。杳矣人琴千载恨，宿草吞声未已。离绪到、中年如此。生不成名身已老，叹虎头食肉非吾事。空击筑，长安市。","dynasty":"清代","title":"贺新凉送阮亭东归兼悼西樵"}
{"author":"曹贞吉","content":"鸦阵来沙渚。逗轻寒、霜天一抹，晚红如缕。掠下晴窗惊帛裂，影逐断云归去。伴黄叶、萧萧乱舞。寒话空林飞且止，似商量、明日风兼雨。声哑哑，倩谁诉。黄云城畔知无数。趁星稀、月明三匝，一枝休妒。雁字横斜纷几点，极目江村烟树。惆怅煞、落霞孤鹜。啼向碧纱堪忆远，最凄凉、织锦秦川女。空房宿，泪偷注。","dynasty":"清代","title":"贺新凉鸦阵"}
{"author":"曹贞吉","content":"纵尔游深壑。早徜徉、靴文细浪，掷梭腾跃。老子长斋无所用，忍见刀砧挥霍。活汝者、阳侯一勺。庄惠临濠频问答，子非鱼、何以知鱼乐。吾意在，神冥漠。金沟流水环城郭。更何殊、沧溟无际，鲲鲸盘礴。幸免渔蛮垂钓手，咫尺江湖自若。从此去、好生头角。恩怨于今都忘了，任隋珠、相报甘投却。看六宇，莽寥廓。","dynasty":"清代","title":"贺新凉放鱼"}
{"author":"曹贞吉","content":"斜汉西南落。正繁霜、关河凄紧，搅林风恶。历历大星垂几点，光射五云楼阁。听寒夜、数声残柝。浊酒一杯浇磊块，笑枯肠、那得生芒角。吾所志，在林壑。鲰生福相天然薄。对西风、棱棱瘦骨，支床如削。老矣北堂人健否，梦里乍逢还觉。惭愧煞、林边鸟鹊。头秃毛君归亦得，淡生涯、老瓦盆中乐。追麑犊，力耕作。","dynasty":"清代","title":"贺新凉冬夜书怀"}
{"author":"曹贞吉","content":"惨澹征车发。正连宵、狂飙拂地，琤琮金铁。老泪临岐余数点，洒向关山残月。笑舐犊、年来更切。归去高堂频问讯，莫轻言、游子伤神绝。人两地，肠千结。匆匆惯作天涯别。似孤鸿、雪中留爪，翩然飞越。一束书囊驴子背，老仆长须蹩躠。惆怅煞、鸠巢计拙。弱妹牵衣迟汝去，意徬徨、为我添呜咽。今夜在，谁家歇。","dynasty":"清代","title":"贺新凉送霂"}
{"author":"曹贞吉","content":"一树木兰花影大。露湿铜铺，不闭葳蕤锁。半夜出来惊欲躲。君王过。澄心堂侧藏灯火。响屧回廊知未可。似水香阶，那受青苔涴。半晌偎人魂乍妥。娇无那。匆匆难唱家山破。","dynasty":"清代","title":"添字渔家傲赋得手提金缕鞋"}
{"author":"曹贞吉","content":"响晴涛、绿阴半亩，神龙拿攫烟雾。关门一夜喧铜马，波上鲸鲵争怒。鸣战鼓。有多少、兰亭梓泽皆尘土。午桥如故。纵劫火茫茫，斧斤不到，交让大夫树。江东秀，王谢衣冠最古。五陵佳气呵护。霜皮黛色年年在，点缀菊畦桑苎。谁种汝。须记取、黄山白岳移根处。婆娑自舞。看五鬣苍然，向人头上，谡谡滴秋雨。","dynasty":"清代","title":"摸鱼子方渭仁葺健松斋幸园松之存也词以赠之"}
{"author":"曹贞吉","content":"十载长安。记如此良宵，团扇抛残。龙梭初罢织，赴碧落幽欢。几多钿合蟢子，陈瓜果、乞巧楼前。惊梦醒，但绛河千尺，云气漫漫。无端。嫩苔绣瓦，斜月窥窗，妆做秋意阑珊。去年当此际，正同倚危栏。定识凉生玉簟，盼鹊驾、不到人间。天似水，掷泪珠、荷露争圆。","dynasty":"清代","title":"玉簟凉七夕有感和其年"}
{"author":"曹贞吉","content":"几年来、西州拜扫，羊昙伤尽怀抱。心惊寒食棠梨雨，又是粘天衰草。寻坏道。知多少、飞乌衔纸青山绕。颓垣桑枣。算只有牛羊，日斜来下，拍手牧童笑。千秋事，谁定荣华寿考。北邙松柏多了。丰碑赑屃峥嵘处，一样西风凭吊。吟望好。君不见、玉泉流水溅溅到。单衫破帽。对吹角残霞，打头败叶，寂寂古原悄。","dynasty":"清代","title":"摸鱼子拜墓"}
{"author":"曹贞吉","content":"峥泓势犹怒。谁向层波剪冰箸。忆当日、青天乍擘。伴火鬣朱鳞，度云穿雾。清秋岛屿。抱骊珠、浓睡腥雨。莫也是，洧渊战罢，飘落翠蓬路。羁旅。生涯如许。还藏得、鲛宫几缕。轻绡钿合潜贮。怕一夜惊雷，破壁飞舞。何人拾凤羽。便斗草休教换去。他年事，天风鹤背，拔下又重数。","dynasty":"清代","title":"霓裳中序第一咏龙须为渭清赋"}
{"author":"曹贞吉","content":"我闻花开十丈藕如船，太㟆顶上何便娟。又闻给孤园边功德水，五色莲花世无比。两者余尝梦见之，不道莲峰奇若此。游人历历到花须，夜深多宿莲花柎。冷光朝暮相激射，餐霞饮露神仙徒。千松万松破石出，磴道高悬势矹硉。俯看莲蕊才及肩，菡萏何时与花匹。云梯百步在眼前，海门落日争新鲜。鳌鱼洞口莽昏黑，散花坞下丹枫妍。惟有天都堪并矗，诸峰鹄立皆臣仆。老人伛偻吁可笑，高撑孤髻山之足。浓翠霏霏衣袖中，排空御气如飞蓬。路人惊我白云出，老夫适谒浮丘公。","dynasty":"清代","title":"莲花峰"}
{"author":"曹贞吉","content":"当年绣虎。才子人称何水部。卧病沧江。三载茸城信杳茫。惟君知我。落落名场无一可。今竟何如。悔不同驱下泽车。","dynasty":"清代","title":"减字木兰花"}
{"author":"曹贞吉","content":"三年伏枕。落拓无何惟日饮。柳七填词。减字偷声或有之。王孙驴背。古锦奚囊抛得未。不用伤神。大有长安失路人。","dynasty":"清代","title":"减字木兰花"}
{"author":"曹贞吉","content":"烟波宽几许。抖擞青蓑垂钓去。恰流水、桃花时节。对西塞山前，一双飞鹭。高风可溯。倩生绡、三尺留取。看历历，笔床茶灶，泛宅画中住。今古。逃名渔父。怕东华、软红如雾。江湖自结鸥侣。正柳下移船，菰边分路。美人共兰渚。又何必天家赐与。仙槎上，此生有分，鼓枻带笭否。","dynasty":"清代","title":"其年曰：离奇怪诡，笔墨之妙在此。如鼓天风海涛之曲，令我三日耳聋又为杞园题浮家图"}
{"author":"曹贞吉","content":"几曲清溪泛画桡。绿杨深处见红桥。酒帘歌扇暗香销。白雨跳波荷冉冉，青山拥髻水迢迢。三生如梦广陵潮。","dynasty":"清代","title":"浣溪沙步阮亭红桥韵二首其一"}
{"author":"曹贞吉","content":"出师二表，与殷盘周诰，同铭金石。臣本不求闻达者，为许先君破贼。瘴雨蛮江，秋风渭水，上将挥神笔。落星如斗，荧荧火井将熄。今日丞相祠堂，黄鹂碧草，俯仰悲陈迹。八阵图边波浪涌，似恨谯周鬻国。一片降幡，千寻铁锁，鼎足三分失。先生巳矣，何能亲见衔璧。","dynasty":"清代","title":"百字令"}
{"author":"曹贞吉","content":"杯勺沧溟望里收，百年觞咏几登楼。尊前忽觉来三岛，此外犹闻更九州。断岸雨晴天倒影，海门风急气成秋。摇摇坤轴浑难定，曾否金鳌背尚浮？","dynasty":"清代","title":"登望海楼"}
{"author":"曹贞吉","content":"骑驴踏遍台城路。秋风更兼秋雨。朱雀航边，莫愁湖畔，有底关情如许。英雄割据。叹铁锁销沉，龙骧飞渡。弹指声中，匆匆暗送六朝去。金床玉几尽变，变凉蛩满院，动人愁处。梦里三生，奈何频唤，禅榻鬓丝千缕。精灵虎距。和冷雁哀猿，江山重数。呜咽寒潮，芦花飘正苦。","dynasty":"清代","title":"台城路为熊封题金陵览古诗卷"}
{"author":"曹贞吉","content":"晚霞成晕，似非烟笼就，霓裳仙阙。只恐清光明作镜，照见须眉愁绝。静掩珠帘，轻遮团扇，蜃雾楼台结。凭谁吹散，玉箫声细如发。况是一阵罡风，须弥芥子，偶现空花劫。八柱蛟龙还掉尾，穆穆金波无缺。动魄惊心，十年两度，错过中秋节。余生瓦砾，他时月底重说。","dynasty":"清代","title":"百字令中秋和其年，时甫过地震"}
{"author":"曹贞吉","content":"故人知我在，枉尺素、自菰芦。想秋锦堂中，萧然四壁，鹤径亲锄。蘧庐。不堪回首，望青山一发泪痕枯。九日龙番叶落，三秋葛镜霜铺。归欤。迢递岁华徂。眇眇正愁予。想梦觉沉吟，鸟名脱佛，鱼唤娵隅。南湖。先生健否，正长安冰雪上鬑须。辛苦冯唐老矣，烟波垂钓何如。","dynasty":"清代","title":"木兰花慢寄武曾"}
{"author":"曹贞吉","content":"春风吹面，又匆匆过了，传柑佳节。羸马敝裘何处去，一刺怀中磨灭。日跳如丸，臣饥似朔，那得名心热。思君一话，瞥然鸿爪留雪。记得昨夕灯前，流连蕃锦，无缝仙衣接。白石小山门径在，天半峨嵋幽绝。火树连宵，歌钟匝地，夺我冰肠洁。因风寄与，重来同醉烟月。","dynasty":"清代","title":"百字令朱锡鬯过访不值怅然有寄"}
{"author":"曹贞吉","content":"片月映寒汀，碧澄澄，人对江山清晓。绿净绕柴扉，晴几上、巳有垂杨先扫。芦花似雪，连拳鹭占圆沙小。淡抹遥天浑一色，夹岸粘云衰草。百川争赴长河，看鱼床灯火，黄昏近了。白露老蒹葭，清歌发、无数采莲船到。平湖浩渺，芙蓉落尽空潭悄。又是霜明波冷后，此际捞虾人少。","dynasty":"清代","title":"南浦秋水，再叠前韵"}
{"author":"曹贞吉","content":"四月东皋楼下水。入网河鱼，竟尺鲜无比。煮酒遥沾青杏意。牡丹大似姚家第。一夜箨声来屋底。满眼新篁，带粉拖香气。络罢缫车蚕下子。一年村女浑无事。","dynasty":"清代","title":"蝶恋花其四"}
{"author":"曹贞吉","content":"玉蕊离离，只飞琼可比。添多少、晚窗清气。风前小立，微嗅处、昵人娇意。黄昏后、雨过新凉，金虫簪儿串起。新妆倭鬌，纱橱旁、鸦鬟底。窥斜月、花光流坠。余香幽约，收来枕畔合子。待明朝、淡抹远山相对。碧天澄澄似水。","dynasty":"清代","title":"爪茉莉本意和蛟门用宗梅岑韵"}
{"author":"曹贞吉","content":"何处斸蒲去，俯首饮醇醪。长安十度重午，令节又相遭。不是今朝弧矢，不是今朝鱼腹，歌哭总无聊。云气挟雷鼓，疑听广陵涛。忆当日，观竞渡，趁江潮。天风正怒，彷佛角黍饲馋蛟。憔悴故园心眼，潦倒女儿景物，未足寄吾豪。和汝惊人句，土缶与云璈。","dynasty":"清代","title":"水调歌头午日和其年"}
{"author":"曹贞吉","content":"千门霁色日曈昽。暖融融。似春浓。只少桃花、扇底一襟风。忽忆平原浅草地，追狡兔，控雕弓。呼鹰直上最高峰。气如虹。马如龙。遥望一天、毛血洒晴空。罢猎归来何处去，残雪路，灞陵东。","dynasty":"清代","title":"江城子冬日偶兴"}
{"author":"曹贞吉","content":"风紧纸窗鸣。秋气凄清。淡云笼月未分明。雨点疏如残夜漏，滴到三更。无计破愁城。梦断魂惊。一天黄叶雁纵横。不待成霜霜满鬓，短发星星。","dynasty":"清代","title":"卖花声秋夜"}
{"author":"曹贞吉","content":"燕市秋来风色改。山围碧玉清凉界。屈指津门多紫蟹。街头卖。天生左手持螯在。不信浊醪浇磊块。醉乡更比人间隘。月落屋梁憎老态。浑无赖。虫声四壁愁如海。","dynasty":"清代","title":"渔家傲秋感"}
{"author":"曹贞吉","content":"石骨嶙峋惊拔地。千尺藤萝，盘壁蛟龙势。茅屋半间风打碎。个中应有幽人睡。门外片尘飞不起。嫩绿新蒲，杳霭江湖意。倘许移家来画里。一廛请隶无怀氏。","dynasty":"清代","title":"蝶恋花题龚半千画"}
{"author":"曹贞吉","content":"城南韦曲东风路。长芜绿暗如许。帽影参差，衣香掩冉，渐入水云多处。闲亭列俎。似鲑菜江乡，茶烟顾渚。浣尽京尘，一双布谷树阴语。深卮且共斟酌，怕穿林风雨，乱红无数。节过浮觞，人同荷锸，作达全忘羁旅。游丝飞絮。倩燕嘴蜂须，将春系住。芍药开时，又携尊看去。","dynasty":"清代","title":"齐天乐春晚同诸子游祖园"}
{"author":"曹贞吉","content":"银鸭香销，湘篝兽冷，夜长生倦。寒梅未放，勒住春痕一线。听惊沙、飞鸣阵阵，飒然似入关山怨。想参斿半落，明河斜挂，霜风如剪。思远。情何限。纵文鸳交扣，绣衾争恋。迢迢玉漏，海水注来难满。还愁他、旅梦乍回，屈曲铜铺门静掩。更谁团雪作猧儿，映小窗人面。","dynasty":"清代","title":"锁窗寒即事"}
{"author":"曹贞吉","content":"新秋天气，正河鼓星高，牵牛花媚。禾黍西风，驴背一鞭遥指。有人巢青阁上，倚危栏、望穷烟水。那识猿啼鹃唱，早断魂千里。忆去年、瓜果闲庭里。看儿女灯前，乞巧欢意。萤火斜飞处，乍夜凉于洗。而今归来索寞，最无聊、黄昏窗底。鸾镜轻尘莫扫，剩盈盈清泪。","dynasty":"清代","title":"孤鸾送陆荩思归武林，时新有悼亡之戚"}
{"author":"曹贞吉","content":"黄菊浮觞，紫萸盈把，露凉风细，匆匆早是秋将暮。天街如蚁，燕尾鬟松，卓金车响，纷纷儿女。剪彩旗幡，花糕担子，知送谁家去。叶争飞，雁初系，只少满城风雨。情绪。不堪摇落，龙山戏马，何处追游，破帽单衫，一襟尘土。试问、故国荒凉宅榭，草长欲齐阶否。深巷人归，华堂客醉，作阵鸣腰鼓。聊送目，夕阳边，惟见碧云千缕。","dynasty":"清代","title":"笛家九日长安遣兴和其年"}
{"author":"曹贞吉","content":"解识浊醪多妙理。八尺琉璃，引入甜乡里。酒重灯昏慵不起。梦回巳是三千里。残月几棂斜界纸。天色空青，银汉光垂地。苔涩流萤飞且止。穿帘好趁荷风细。","dynasty":"清代","title":"蝶恋花夏夜酒醒口占"}
{"author":"曹贞吉","content":"抹丽凝香，池塘过雨，屈注明河天际。雪酒银桃，六月燕山风味。倩数声、玉笛吹来，似一串、骊珠掷碎。看盈盈、初日芙蕖，双瞳剪水两眉翠。青衫留落旧客，遮莫娇丝脆管，难令沉醉。几点萤光，犹照苍苔无寐。好宫调、贺老教成，倦心情、屏风立地。漫流连、入破伊州，记枫香曲子。","dynasty":"清代","title":"绮罗香宋牧仲座上闻歌"}
{"author":"曹贞吉","content":"片月映寒汀，碧澄澄，人对江山清晓。绿净绕柴扉，晴几上、巳有垂杨先扫。芦花似雪，连拳鹭占圆沙小。淡抹遥天浑一色，夹岸粘云衰草。百川争赴长河，看鱼床灯火，黄昏近了。白露老蒹葭，清歌发、无数采莲船到。平湖浩渺，芙蓉落尽空潭悄。又是霜明波冷后，此际捞虾人少。","dynasty":"清代","title":"南浦秋水，再叠前韵"}
{"author":"曹贞吉","content":"苔湿春芜，蛛萦绣幕，悄无人影。玉钗断后，曲曲画阑谁凭。怕红丝、系来双燕，呢喃还向珠帘等。纵宝衣施尽，缕金裙在，泪花犹剩。厮映。生悲哽。记皂筴煎成，鸾胶未冷。彩云一片，又苦斜风吹瞑。步瑶台、姊妺肩随，茫茫那知长夜永。问何时环佩珊然，飞下蓬莱顶。","dynasty":"清代","title":"锁窗寒为梁大司农悼亡"}
{"author":"曹贞吉","content":"瘴云苦。遍五溪、沙明水碧，声声不断，只劝行人休去。行人今古如织，正复何事，关卿频寄语。空祠废驿，便征衫湿尽，马蹄难驻。风更雨。一发中原，杳无望处。万里炎荒，遮莫摧残毛羽。记否越王春殿，宫女如花，秪今惟剩汝。子规声续，想江深月黑，低头臣甫。","dynasty":"清代","title":"留客住鹧鸪"}
{"author":"曹贞吉","content":"蜀国夫人，孙郎小妹，腰间龙雀刀环。叹东南人物，弱女登坛。锦帆摇曳江如练，望瞿塘、道路漫漫。永安龙去，蚕丛梦杳，红粉凋残。灵泽遗庙江干。有云车风马，雾鬓烟鬟。怅西风白帝，鸾驭难还。千寻铁锁销沉后，家何在、两地悲酸。千帆落照，渔歌唱晚，露白枫丹。","dynasty":"清代","title":"金菊对芙蓉和锡鬯蟂几吊孙夫人"}
{"author":"曹贞吉","content":"玉蕊离离，只飞琼可比。添多少、晚窗清气。风前小立，微嗅处、昵人娇意。黄昏后、雨过新凉，金虫簪儿串起。新妆倭鬌，纱橱旁、鸦鬟底。窥斜月、花光流坠。余香幽约，收来枕畔合子。待明朝、淡抹远山相对。碧天澄澄似水。","dynasty":"清代","title":"爪茉莉本意和蛟门用宗梅岑韵"}
{"author":"曹贞吉","content":"依然笳吹春明路。丹旐飘摇何处去。故人强半白衣冠，泪湿幽州城下土。悲欢旦暮浑无据。昨日骊歌今薤露。老亲垂白望归来，精爽冥冥隔烟雾。","dynasty":"清代","title":"大兰花鞠观玉哀词"}
{"author":"曹贞吉","content":"才子生南国。坐江楼、拥书十万，百城难敌。高密元侯门第在，伯道清风奕奕。看威凤、矕龙气色。屈指骚坛谁执耳，羡葵丘玉帛长干侧。千古事，名山得。惭余潦倒东溟客。望龙门、清尘浊水，蓬踪疏隔。八月西风吹雁羽，漫学秋虫唧唧。携布鼓、雷门偷击。汪李比来情更好，似桃花流水深千尺。空梦到，邗沟碧。","dynasty":"清代","title":"贺新凉寄邓孝威"}
{"author":"曹贞吉","content":"惨澹征车发。正连宵、狂飙拂地，琤琮金铁。老泪临岐余数点，洒向关山残月。笑舐犊、年来更切。归去高堂频问讯，莫轻言、游子伤神绝。人两地，肠千结。匆匆惯作天涯别。似孤鸿、雪中留爪，翩然飞越。一束书囊驴子背，老仆长须蹩躠。惆怅煞、鸠巢计拙。弱妹牵衣迟汝去，意徬徨、为我添呜咽。今夜在，谁家歇。","dynasty":"清代","title":"贺新凉送霂"}
{"author":"曹贞吉","content":"明河低转恰西东。良夜方中。鹊桥欲驾飙轮起，盼双星、辗转愁侬。只恐金支翠节，难胜鬓雾鬟风。楼头乞巧定谁工。女伴匆匆。露华如水天如洗，最凄凉、银井高桐。月照纱橱无那，黄姑梦里相逢。","dynasty":"清代","title":"风入松七夕戏作"}
{"author":"曹贞吉","content":"杯勺沧溟望里收，百年觞咏几登楼。尊前忽觉来三岛，此外犹闻更九州。断岸雨晴天倒影，海门风急气成秋。摇摇坤轴浑难定，曾否金鳌背尚浮？","dynasty":"清代","title":"登望海楼"}
{"author":"曹贞吉","content":"轮囷离奇，常自是、参天溜雨。仿佛是、龙盘蛟锁，兽蹲鲸怒。衣被神功归草木，丝轮大业生机杼。笑倡条冶叶亦何为，纷如许。沟中断，青黄取。冥灵寿，蹉跎补。幸斧斤不到，先生宥楮。定有烟霞与左右，何年庙社烦钟鼓。数春秋又过八千馀，乔松侣。","dynasty":"清代","title":"满江红咏青阳署中老桑"}
{"author":"曹贞吉","content":"瘴云苦。遍五溪、沙明水碧，声声不断，只劝行人休去。行人今古如织，正复何事，关卿频寄语。空祠废驿，便征衫湿尽，马蹄难驻。风更雨。一发中原，杳无望处。万里炎荒，遮莫摧残毛羽。记否越王春殿，宫女如花，秪今惟剩汝。子规声续，想江深月黑，低头臣甫。","dynasty":"清代","title":"留客住鹧鸪"}
{"author":"曹贞吉","content":"何处斸蒲去，俯首饮醇醪。长安十度重午，令节又相遭。不是今朝弧矢，不是今朝鱼腹，歌哭总无聊。云气挟雷鼓，疑听广陵涛。忆当日，观竞渡，趁江潮。天风正怒，彷佛角黍饲馋蛟。憔悴故园心眼，潦倒女儿景物，未足寄吾豪。和汝惊人句，土缶与云璈。","dynasty":"清代","title":"水调歌头午日和其年"}
{"author":"曹贞吉","content":"岭头异种谁留，檀心初晕犹含冻。轻黄试着，歌翻金缕，晓风吹送。剪蜡王郎，等闲妆点，珠珠成凤。想寿阳阁下，飞来一片，远山际、蜂黄拥。记否师雄曾梦，月朦胧、拂衣寒重。飒然惊觉，天空云净，翠禽微哢。乳色侵鹅，流光照夜，暗香浮动。愿明年更缀，如来金粟，淡烟低拢。","dynasty":"清代","title":"水龙吟咏蜡梅"}
{"author":"曹贞吉","content":"何处嬉春，踏青挑菜，鄠杜城南地。过危桥，夕照恰当门，乱拥入群峰螺髻。郁坡陀，绿遍粘天芳草，粼粼十亩风潭水。看万缕千丝，交柯接叶，掩映长空无际。问当年谁折永丰枝，巳彷佛灵和殿里时，欲起还眠，带雨拖烟，昵人情思。是相国沧洲，逸兴万象含生气。忘机鱼鸟，穿林啖影任游戏。更石笋排云，花香作雾，东风一剪蘼芜翠。梁苑诗篇，西园宾从，点缀平泉佳丽。羡新荷骤雨，遗踪如此。似欧冶池边溯涟洏。恨只少、筼筜谷意。喜得赐沐馀闲，小驻东华骑。河上清明，洛滨祓禊，油壁钿车来矣。年年渲染费春工，且自与人同乐耳。","dynasty":"清代","title":"哨遍题万柳堂"}
{"author":"曹贞吉","content":"草软沙平何处路，郭外即天涯。板桥流水伤心地，带夕阳、点点明霞。歌哭声中，纸钱灰里，知是谁家。参差油壁香车。燕尾隔窗纱。归来三盏两盏淡酒，黄昏鸦乱风斜。只有短檠如旧，依依为照寒花。","dynasty":"清代","title":"越溪春郭外用宋人韵"}
{"author":"曹贞吉","content":"检点形骸，牙齿空存，凋零可哀。似潮啮危岩，谽谺欲堕，虫雕败叶，次第成灰。活玉巢边，大郎游戏，狗窦从君出入来。昌黎曰、倘岁常落一，两纪奚猜。只愁三五为侪，拼一夜、霜风散早梅。彼伏生床上，传经诘曲，张君柱下，觅乳徘徊。语怕成讹，食还喜软，遮莫廉颇善饭哉。柔能久、但吾生舌在，暂此衔杯。","dynasty":"清代","title":"沁园春病齿戏作"}
{"author":"曹贞吉","content":"正月春盘初献岁。帽影鞭丝，罗拜人如市。爆竹一声烟雾起。几枝红烛消灯事。记得少年扶半醉。褦襶冲尘，评话开明寺。三十年来风景异。似看洛下伽蓝记。","dynasty":"清代","title":"蝶恋花其一"}
{"author":"曹贞吉","content":"年少愁如许。叹羁栖、京华倦客，雄文难遇。广漠寒风吹觱篥，弹铗歌声太苦。且白眼、看他词赋。单绞岑牟直入座，拼酒酣、挝碎渔阳鼓。欹帽影，棹头去。湖山罨画迎人住。溯空江、白云红叶，一枝柔橹。归矣家园烧笋熟，五岳胸中平否。学闭户、读书怀古。舟过吴门频问讯，是伯鸾、德耀佣舂处。魂若在，定相语。","dynasty":"清代","title":"贺新凉送洪昉思归吴兴"}
{"author":"曹贞吉","content":"坐江楼、冰瓯涤笔，新翻水调南浦。瑶华飞落长安市，红豆谱来非误。良夜聚。有多少、乌衣白帢同樽俎。悠然怀古。甚兰畹金荃，尊前复雅，未抵玉田句。深卮劝，从事青州太苦。匆匆鲑菜无序。虎房桥畔霜花冷，扑上征衫如雾。君且住。君不见、团圞好月参旗度。高斋归去，想凤咮嶙峋，龙宾磊落，又写丽情赋。","dynasty":"清代","title":"摸鱼子答沈融谷"}
{"author":"曹贞吉","content":"鬓影花光撩乱俱。纷纷蝶翅接蜂须。共斗南唐金叶子、阿谁输。宝抹红缄香菡萏，冰绡白映玉芙蕖。陶令闲情何所寄、美人图。","dynasty":"清代","title":"山花子题石林小照"}
{"author":"曹贞吉","content":"五鬣苍然入画图。一湾流水带平芜。昨夜惊涛吹欲落、响金铺。曾在天台山下见，霜皮黛色记来无。彷佛溪南桥畔路、第三株。","dynasty":"清代","title":"山花子为人题帘上画松"}
{"author":"曹贞吉","content":"盈盈似隔红尘路。陈王休赋。黄昏不是乍闻香，月底更无寻处。静掩绣帘朱户。更听微雨。青溪溪畔女郎祠，仿佛见、魂来去。","dynasty":"清代","title":"玉连环水仙"}
{"author":"曹贞吉","content":"簸钱堂上，避人羞傍，樱桃花树。半篙春水送蒲帆，便没个、相逢处。今古伤心常如许。紫玉成烟苦。不是垂杨惯飞绵，被几阵、东风误。","dynasty":"清代","title":"留春令感旧"}
{"author":"曹贞吉","content":"黄垆沓，寂寂恨难穷。荒草路迷寒食雨，白杨声乱纸钱风。掩泪拜残钟。繁华歇，金屋梦魂中。陌上人归翁仲语，林边火入宝衣空。土气蚀青铜。","dynasty":"清代","title":"望江南代泉下人语二首其一"}
{"author":"曹贞吉","content":"呜咽水，肠断为谁流。磷火不随山雨暗，蛩声常伴故人愁。白骨怯清秋。千年事，零落委荒丘。青塳魂归环佩冷，珠襦香散土花留。无语泣长楸。","dynasty":"清代","title":"望江南其二"}
{"author":"曹贞吉","content":"对面尚参差。难慰相思。东风无力画帘垂。薄雾冥冥春未晓，掩映花枝。蝉影乱罘罳。似隔天涯。金钩双控是何时。独立窥人人不见，卷上些儿。","dynasty":"清代","title":"卖花声帘下美人影"}
{"author":"曹贞吉","content":"风紧纸窗鸣。秋气凄清。淡云笼月未分明。雨点疏如残夜漏，滴到三更。无计破愁城。梦断魂惊。一天黄叶雁纵横。不待成霜霜满鬓，短发星星。","dynasty":"清代","title":"卖花声秋夜"}
{"author":"曹贞吉","content":"烟草似愁生。绿满长汀。隔墙一一卖花声。十日雨丝天作剧，渲染清明。林外乍啼莺。楼外峰青。东风拂面酒微醒。攲帽垂鞭何处去，淰淰寒轻。","dynasty":"清代","title":"卖花声丁已清明"}
{"author":"曹贞吉","content":"雨气没高林。庭院深深。流萤如豆草如针。又是嫩凉时候也，只欠疏砧。旧梦杳难寻。云水沉沉。海南花发土墙阴。斜月窥人人未起，冷浸孤衾。","dynasty":"清代","title":"卖花声不寐口占"}
{"author":"曹贞吉","content":"虚负此花名。听去无声。断云残雨过荒汀。摵摵凄凄闻响答，也欠分明。宜傍战场生。画角连营。青山不动气纵横。广乐钧天谁间作，溪畔芦笙。","dynasty":"清代","title":"卖花声咏鼓子花腰"}
{"author":"曹贞吉","content":"懒去报晨衙。净洗铅华。虚名那受锦堂挝。谁把山香翻一阕，落尽庭花。霜重冷蒹葭。萧瑟堪嗟。却疑三弄走寒沙。老矣岑牟无感慨，不用喧哗。","dynasty":"清代","title":"卖花声"}
{"author":"曹贞吉","content":"门里桃花想去年。几回惆怅晚风前。余情难续云蓝袖，旧恨仍留唾碧衫。双泪落，一灯悬。魂销只有梦相关。生平怕近楸纹局，才到中心不忍弹。","dynasty":"清代","title":"鹧鸪天跕和壁间女子韵"}
{"author":"曹贞吉","content":"依然笳吹春明路。丹旐飘摇何处去。故人强半白衣冠，泪湿幽州城下土。悲欢旦暮浑无据。昨日骊歌今薤露。老亲垂白望归来，精爽冥冥隔烟雾。","dynasty":"清代","title":"大兰花鞠观玉哀词"}
{"author":"曹贞吉","content":"蘼芜一剪城南路。弱絮随风乱如雨。垂鞭常到日斜时，送客每逢肠断处。愔愔门巷春将暮。树底蔫红愁不语。画梁燕子睡方浓，落尽香泥却飞去。","dynasty":"清代","title":"大兰花春晚"}
{"author":"曹贞吉","content":"三春误向风尘走。空负长条柳。落花流水思悠悠。便是玉箫金管、也生愁。伤心惯作人间别。梦里添呜咽。伯劳飞燕去匆匆。消受一窗残月、五更钟。","dynasty":"清代","title":"虞美人有感"}
{"author":"曹贞吉","content":"兀坐寂无欢。检点平生一笑难。四十年来浑是梦，邯郸。得得青驴尚未还。往事总阑珊。不待新愁鬓巳斑。试问从前谁误我，儒冠。燕垒蚕丝卒岁艰。","dynasty":"清代","title":"南乡子夏夕无寐，茫茫交集，辄韵语写之，不求文也。五首其一"}
{"author":"曹贞吉","content":"少小忆趋庭。总角齐肩好弟兄。尝得熊丸心自苦，同听。夜雨连床十载声。有约待躬耕。白发慈亲望眼瞢。谁料而今成幻影，飘零。瘴雨蛮烟一带青。","dynasty":"清代","title":"南乡子其二"}
{"author":"曹贞吉","content":"文酒忆同游。雅会西园事事幽。惆怅落花飞絮急，悠悠。笛裂山阳曲未休。知己痛西州。文采风流土一丘。他日陇头看宿草，飕飕。石马无声起暮愁。","dynasty":"清代","title":"南乡子其三"}
{"author":"曹贞吉","content":"德耀忆同栖。两小无猜稚齿齐。冷雨篝灯频下泪，牛衣。十载行踪愧老妻。草草送将归。白马青丝事巳非。膝下痴儿应念我，谁知。片片浮云各自飞。","dynasty":"清代","title":"南乡子其四"}
{"author":"曹贞吉","content":"江上忆呜榔。杜宇声中过夏长。回首敬亭浓翠里，苍茫。白苎何人劝一觞。西子好湖光。十里荷花绕画塘。记得吴山观落日，悲凉。呜咽寒潮势未降。","dynasty":"清代","title":"南乡子夏夕无寐，茫茫交集，辄韵语写之，不求文也。五首其五"}
{"author":"曹贞吉","content":"霜信到边城。入梦龙沙万里程。秦女卷衣何限恨，凄清。历历君听空外声。风急乱残更。乍密还疏似有情。想见红闺纤手怯，亭亭。静倚朱栏待月明。","dynasty":"清代","title":"南乡子砧声"}
{"author":"曹贞吉","content":"双燕坐雕梁。软语呢喃昼自长。掠水蹴花飞不定，过墙。乱剪春芜故故忙。新月淡昏黄。柳絮池塘夜未央。落尽香泥人不见，回翔。错认谁家白玉堂。","dynasty":"清代","title":"南乡子咏燕"}
{"author":"曹贞吉","content":"十幅蒲帆风力劲。有鱼床、夜灯相映。两岸衰芦，一条寒碧，波影月痕难定。柔橹无声人语静。怕沙鸥、暂时惊醒。篷背新霜，山边晓市，枫叶乱遮笭箵。","dynasty":"清代","title":"夜行船本意"}
{"author":"曹贞吉","content":"冻云惨淡。郁轮囷、天边心胆。鞲绦欲掣金眸闪。雨血风毛，一洒平原暗。层霄呼下才如点。割鲜小饮霜花蘸。蓝田归骑垂弓剑。野阔天低，狐兔山中减。","dynasty":"清代","title":"醉落魄咏鹰"}
{"author":"曹贞吉","content":"钱塘战后风雷弱。贵主还宫乐。灵旗卷罢楚天高。湘妃鼓瑟和云璈、拥鲛绡。长空一抹曾青色。全学柴窑碧。诸峰螺翠晚来横。烟鬟雾鬓剧多情、可怜生。","dynasty":"清代","title":"虞美人雨过，第二体"}
{"author":"曹贞吉","content":"吹面东风能散缬。雨弄柔丝，过了清明节。脆滑莺儿声不歇。池塘淡淡霏香雪。好倩吴侬翻一阕。宫锦氍毹，顾影神清绝。银烛光消银箭彻，一钩斜挂城边月。","dynasty":"清代","title":"蝶恋花荔裳席上作，用阮亭韵"}
{"author":"曹贞吉","content":"水面绫纹堆乱缬。一曲清商，写出清流节。枉矢离离光未歇。若卢闭处飞霜雪。呵壁左徒声乍阕。南北甘陵，鸿影冥冥绝。尺雾消来天问彻。一鞭好弄山间月。","dynasty":"清代","title":"蝶恋花看演祭皋陶剧，仍用前韵"}
{"author":"曹贞吉","content":"濯锦江头涛作缬。万里蚕丛，重建相如节。渝唱巴童浑未歇。一帘晓映峨嵋雪。红湿海棠歌正阕。帽影鞭丝，点染三川绝。散发瞿塘清欲彻。半轮流送平羌月。","dynasty":"清代","title":"蝶恋花送荔裳入蜀，再用前韵"}
{"author":"曹贞吉","content":"满路丹榴明似缬。蜀道羊肠，细马随旌节。花重锦官香未歇。倚栏闲看峨嵋雪。记得梁园歌一阕。贴地腰身，四座颠狂绝。嫩绿池塘清影彻。依稀照见人如月。","dynasty":"清代","title":"蝶恋花送沈郎，再用前韵"}
{"author":"曹贞吉","content":"石骨嶙峋惊拔地。千尺藤萝，盘壁蛟龙势。茅屋半间风打碎。个中应有幽人睡。门外片尘飞不起。嫩绿新蒲，杳霭江湖意。倘许移家来画里。一廛请隶无怀氏。","dynasty":"清代","title":"蝶恋花题龚半千画"}
{"author":"曹贞吉","content":"笔带烟霞人晋魏。拓得滕王，海眼图中意。惆怅东风吹不起。翩翩只在生绡里。夜雨搅林花瓣碎。觅蕊为粮，还抱花须睡。春色满园拖粉翅。不知梦见庄周未。","dynasty":"清代","title":"蝶恋花题王宓草画蝶"}
{"author":"曹贞吉","content":"解识浊醪多妙理。八尺琉璃，引入甜乡里。酒重灯昏慵不起。梦回巳是三千里。残月几棂斜界纸。天色空青，银汉光垂地。苔涩流萤飞且止。穿帘好趁荷风细。","dynasty":"清代","title":"蝶恋花夏夜酒醒口占"}
{"author":"曹贞吉","content":"凉月娟娟流影细。道是秋花，却带春花字。何限嫣红思妇泪。玉壶乱滴珍珠碎。篱畔几枝才放蕊。任是春花，不比秋花媚。簪向个人倭鬌髻。晚霞一点明于洗。","dynasty":"清代","title":"蝶恋花修来席上咏秋海棠"}
{"author":"曹贞吉","content":"燕市秋来风色改。山围碧玉清凉界。屈指津门多紫蟹。街头卖。天生左手持螯在。不信浊醪浇磊块。醉乡更比人间隘。月落屋梁憎老态。浑无赖。虫声四壁愁如海。","dynasty":"清代","title":"渔家傲秋感"}
{"author":"曹贞吉","content":"缥缈云中赤彘子。求仙远隔蓬莱水。巨枣安期曾饷未。真奇事。马肝一片文成死。天下神仙皆妄耳。茂陵石马秋风里。金碗玉鱼纷出市。浑无味。如铅早下铜人泪。","dynasty":"清代","title":"渔家傲读汉史"}
{"author":"曹贞吉","content":"塞云横，关月远。帘外霜浓，寒重呵金剪。手擗绿橙香雾溅。绣被兜罗，只许猧儿伴。参旗斜，银汉浅。好梦依稀，又被风吹断。离思乍随清漏满。倦眼窥窗，蝉影垂垂乱。","dynasty":"清代","title":"苏幕遮冬闺"}
{"author":"曹贞吉","content":"六月南窗无暑气。几点流萤，偏照青苔地。摇曳惯乘丝雨细。翩然起。随风又到帘栊里。纨扇扑来纷欲避。似灭还明，惊入莲花蕊。露冷昔耶鸳瓦腻。依稀是。摩诃池畔凉如此。","dynasty":"清代","title":"添字渔家傲六月"}
{"author":"曹贞吉","content":"急雨携将秋色至。门掩西风，早是愁滋味。漠漠湿云千树里。偏垂地。晚山一点烟螺髻。茉莉宵凉还放蕊。穿瓦萤飞，隐壁虫声细。归梦乱如春絮起。书空寄。迢迢银汉人千里。","dynasty":"清代","title":"添字渔家傲初秋乡思"}
{"author":"曹贞吉","content":"一树木兰花影大。露湿铜铺，不闭葳蕤锁。半夜出来惊欲躲。君王过。澄心堂侧藏灯火。响屧回廊知未可。似水香阶，那受青苔涴。半晌偎人魂乍妥。娇无那。匆匆难唱家山破。","dynasty":"清代","title":"添字渔家傲赋得手提金缕鞋"}
{"author":"曹贞吉","content":"数行界破青天色。似一幅、荆关笔。枫叶芦花秋瑟瑟。问君何事，书空难尽，影落潇湘碧。人间多少伤心客。欲寄离愁那能得。折势分明成乙乙。无端风雨，横斜催乱，几阵烟云黑。","dynasty":"清代","title":"青玉案雁字"}
{"author":"曹贞吉","content":"千门霁色日曈昽。暖融融。似春浓。只少桃花、扇底一襟风。忽忆平原浅草地，追狡兔，控雕弓。呼鹰直上最高峰。气如虹。马如龙。遥望一天、毛血洒晴空。罢猎归来何处去，残雪路，灞陵东。","dynasty":"清代","title":"江城子冬日偶兴"}
{"author":"曹贞吉","content":"贫家今日聚多钱。是荷钱。是苔钱。怪底三春、常费买花钱。乱撒东风浑欲尽，留不住，似榆钱。纷纷人世竞青钱。拔钉钱。捋须钱。绝胜嗷嗷、九府一文钱。昨夜邻家喧社鼓，频吹落，纸黄钱。","dynasty":"清代","title":"江城子戏作"}
{"author":"曹贞吉","content":"明河低转恰西东。良夜方中。鹊桥欲驾飙轮起，盼双星、辗转愁侬。只恐金支翠节，难胜鬓雾鬟风。楼头乞巧定谁工。女伴匆匆。露华如水天如洗，最凄凉、银井高桐。月照纱橱无那，黄姑梦里相逢。","dynasty":"清代","title":"风入松七夕戏作"}
{"author":"曹贞吉","content":"草软沙平何处路，郭外即天涯。板桥流水伤心地，带夕阳、点点明霞。歌哭声中，纸钱灰里，知是谁家。参差油壁香车。燕尾隔窗纱。归来三盏两盏淡酒，黄昏鸦乱风斜。只有短檠如旧，依依为照寒花。","dynasty":"清代","title":"越溪春郭外用宋人韵"}
{"author":"曹贞吉","content":"寒芜极目连三楚。雁阵惊相语。一声长笛出高楼，渺渺断云天暮。江深月黑，霜寒人静，独自衔芦去。遥峰恰是衡阳数。寂寞潇湘雨。无端孤客最先闻，嘹呖乱帆南浦。只影横空，相逢何处，红蓼洲边路。","dynasty":"清代","title":"御街行和阮亭赠雁"}
{"author":"曹贞吉","content":"浦风回，村路远。画楫弄还倦。闲唼浮萍，乳鸭两三点。任他次第呼名，竹弓休射，怕惊起、睡鸳波面。绣裙茜。忽地蘸水空明，花影碎凌乱。犹带残霞，混入也难辨。笑携女伴归来，满身荷露，浑疑是、巫山行遍。","dynasty":"清代","title":"祝英台近赋得更脱红裙裹鸭儿"}
{"author":"曹贞吉","content":"玉珑松，冰纤软。扑面柳花乱。满目琳琅，疑向画中看。非关青女初来，天风微送，任月地、云阶都遍。莫吹散。掩映三尺瑶华，弄影倍轻倩。片片空蒙，银海也生眩。谁搏圆璧方圭，零珠断粉，是碧落、天孙偷剪。","dynasty":"清代","title":"祝英台近木稼"}
{"author":"曹贞吉","content":"碧幢翠盖舞风轻。照水两亭亭。金塘好暖鸳鸯睡，孤飞下、宿鹭还惊。汉殿双栖，江东并嫁，一样晓妆明。更疑人傍楚皋行。解佩悄无声。红衣对拂光凌乱，平分取、玉露金茎。臂是同弯，心怜共苦，丝引暗愁生。","dynasty":"清代","title":"一丛花并蒂莲"}
{"author":"曹贞吉","content":"当年快作春灯聚。曾踏遍、砖街雨。帝子高台，将军法曲，弹指旧游如雾。见说乌衣俦侣。未消磨、平生豪举。脆管哀丝频度。入新声、香奁词赋。午桥鱼鸟，平泉树石，都是泥人情处。待跨个、青驴归去。与君上、云门山路。","dynasty":"清代","title":"柳初新寄怀高舜木"}
{"author":"曹贞吉","content":"玉蕊离离，只飞琼可比。添多少、晚窗清气。风前小立，微嗅处、昵人娇意。黄昏后、雨过新凉，金虫簪儿串起。新妆倭鬌，纱橱旁、鸦鬟底。窥斜月、花光流坠。余香幽约，收来枕畔合子。待明朝、淡抹远山相对。碧天澄澄似水。","dynasty":"清代","title":"爪茉莉本意和蛟门用宗梅岑韵"}
{"author":"曹贞吉","content":"云母堆成，并刀剪破滕王谱。几双粉翅，化玉蕊、珑松千树。行遍瑶台十二，还向孤峰住。怕雪拥、断桥来路。吟思苦。便一夜、窗前忽到，在屋角、昏黄处。浓香作阵，更莫引、蜂儿舞。怊怅晓风吹乱，好梦参差去。阑干曲、倩淡烟低护。","dynasty":"清代","title":"簇水玉蝶梅"}
{"author":"曹贞吉","content":"绝远宾江路。乱水轻舟频渡。潇湘行欲尽、瘴云苦。千树桄榔，月黑鹃啼处。到日清秋好，蜑户鲛人，满城看笑舞。椰子倾甘露。照眼红蕉初吐。推琴小拄笏、讼庭暮。龙目香中，早暗送、年华去。吟情应不减，问写就蛮笺，重寄昭王台否。","dynasty":"清代","title":"喝马一枝花送沈茶星之来宾任"}
{"author":"曹贞吉","content":"影借氍毹，根连阡陌。都无人惜。翠盖红衣，佳名倩谁锡。盈盈带露，刬袜过、茜裙留迹。春碧。行尽断芜，怕王孙岑寂。斜阳弄赤。山抹烟光，丁香也无色。几番风信曾否。记开日。莫是云英潜化，满地乱琼狼籍。惹牧童惊问，蜀锦甚时铺得。","dynasty":"清代","title":"惜红衣咏荷花紫草"}
{"author":"曹贞吉","content":"满目凄其，又早是、亭皋叶下。忆当日、披裘过此，六花飞洒。秋水一湾波写雁，青烟几点星分野。问长驱、下泽尔何人，悠悠者。荒林畔，寒鸦话。老柳上，渔罾挂。更浓烟衰草，迷离堪画。客路惊看沙似雪，奚奴惯使车如马。向玉河、冰底听流澌，归来也。","dynasty":"清代","title":"满江红德水道中"}
{"author":"曹贞吉","content":"满目苍然，似嶰谷、琅玕千尺。想落笔、公孙舞剑，张颠濡墨。潇洒青天鸾凤下，动摇雷雨蛟龙黑。掩柴门、清话尔何人，情金石。草阁外，江流积。小艇上，孤蓬窄。喜青樽可共，闲愁如涤。风起窗前闻解箨，月明林下堪容屐。忆当年、幽事几人同，山阳笛。","dynasty":"清代","title":"满江红题吴远度竹村情话图"}
{"author":"曹贞吉","content":"落照苍然，空掩映、荒台数尺。忆当日、君臣之际，悲哉昌国。七十二城如解箨，功成翻削英雄色。读先生、一纸报燕书，为沾臆。碣石畔，风萧瑟。即墨下，牛腾掷。笑安平奇计，儿童能识。骑劫庸才何足道，可怜战血凝深碧。问千金、马骨倩谁埋，邯郸陌。","dynasty":"清代","title":"满江红金台怀古"}
{"author":"曹贞吉","content":"何物琅玕，偏爱傍、子猷书屋。微雨后、月痕低照，亭亭新沐。洛女凌波鸣杂佩，湘人鼓瑟敲寒玉。早风雷、一夜起龙孙，森然绿。何处是，秦川曲。休更觅，筼筜谷。只闲庭半亩，差堪医俗。振箨未随秋寂寞，窥帘似共人幽独。待他年、玉版好同参，宁为腹。","dynasty":"清代","title":"满江红题阮亭寓竹"}
{"author":"曹贞吉","content":"雁齿红桥，听桥下、怒涛如箭。作襟带、长安日近，雪消波暖。纳纳津门潮水合，茫茫句注奔流远。变桑田、一派古今愁，难消遣。千尺堰，秋风卷。千家哭，秋云暗。任歌残瓠子，阳侯骄蹇。梦里常惊龙气冷，眼前复见蛟宫浅。倚危栏、尘土上须眉，王程缓。","dynasty":"清代","title":"满江红过滹沱"}
{"author":"曹贞吉","content":"遗庙江东，旧日是、紫髯天下。英魂在、灵风梦雨，卷旗飘瓦。师子雄才原足惜，孝廉妩媚还能霸。笑周郎、帷幄虑偏长，忘中夏。羞铜雀，东风借。军衣白，艨艟驾。彼孙刘之睦，姻盟何假。自惜江山吴子国，于今父老新丰社。听石头、战鼓似寒潮，空城打。","dynasty":"清代","title":"满江红和锡鬯吴大帝庙下作"}
{"author":"曹贞吉","content":"河鼓星高，绕莓墙、几点野花开了。不近夕阳，横斜晓风吹老。依稀过雨长天，谁脱下柴窑新稿。杯小。纵金盘、露浓承来些少。耐肯伴红蓼。只深描浅画，把秋容妆好。偷剪碧霞疑倩，七襄人巧。佳期约略填桥，望翠軿、欲来波渺。更悄。湿青苔、暗萤相照。","dynasty":"清代","title":"惜秋华牵牛花"}
{"author":"曹贞吉","content":"元宵过也、看春色蘼芜，澹烟平楚。湿云万缕。又轻阴作晕，蜂儿乱舞。一夜梅花，暗落西窗似雨。飘摇去、试问逐风，归到何处。灯事才几许。记流水钿车，画桥争路。兰房列俎。叹蕣华易掷，鬓丝堆素。拥断关山，知有离人独苦。漫凭伫、听寒城、数声谯鼓。","dynasty":"清代","title":"扫花游用宋人韵"}
{"author":"曹贞吉","content":"沈郎学圃，傍罨画溪边，点染千树。十亩绿阴，接叶交柯怜汝。藤梢橘刺森然，饱几载、江南烟雨。垂垂熟，来禽过时，偷眼衔去。青蓑箬笠容与，羡种杏条桑，经济如许。春雪未老云卿，东湖暂结幽趣。儿子上树生狙，早摘下、翠盘无数。秋气冷，虫声断畦静否。","dynasty":"清代","title":"露华题沈凤于被园"}
{"author":"曹贞吉","content":"细草摧霜，寒风败叶，楼头一雁初鸣。偶来嘹呖，何事恰关卿。惆怅沙平月落，衡阳路、几点峰青。还堪忆，江枫渔火，只影傍人明。伶俜。山枕上，梦回酒醒，哀韵偏清。更阶前蛩语，林外秋声。同是一般憔悴，算只少、猿叫三更。从今去，湘流曲折，莫近小窗横。","dynasty":"清代","title":"满庭芳闻雁"}
{"author":"曹贞吉","content":"太华垂旒，黄河喷雪，咸秦百二重城。危楼千尺，刁斗静无声。落日红旗半卷，秋风急、牧马悲鸣。闲凭吊，兴亡满眼，衰草汉诸陵。泥丸封未得，渔阳鼙鼓，响入华清。早平安烽火，不到西京。自古王公设险，终难恃、带砺之形。何年月，铲平斥堠，如掌看春耕。","dynasty":"清代","title":"满庭芳和人潼关"}
{"author":"曹贞吉","content":"石马无声，饥乌作阵，白杨风急萧萧。珠襦玉匣，曾此葬人豪。河朔同盟藩镇，分带砺、只汝功高。真乐事，锦囊三矢，意气快儿曹。银刀。新霸府，十年征战，兖郓之郊。奈优伶日月，粉墨亲调。惆怅诸陵寒食，青青草、麦饭谁浇。丰碑卧，牛羊砺角，坏磴走山樵。","dynasty":"清代","title":"满庭芳和锡鬯李晋王墓作"}
{"author":"曹贞吉","content":"左手把欢伯，右手擘双螯。淋漓酒浓衫重，一任发萧萧。我自狂歌潦倒，醉看长安市上，若个插金貂。邓禹莫相笑，阮籍正逍遥。列蛾眉，调锦瑟，响云璈。君侯应自，贵耳吾欲等鹪鹩。腐鼠才堪一饱，仰视鹓雏曰吓，意气二虫骄。安往非贫贱，三径问蓬蒿。","dynasty":"清代","title":"水调歌头大醉放言"}
{"author":"曹贞吉","content":"落拓老兄弟，踪迹共沉浮。匆匆神虎分袂，江海几经秋。多少黄金横带，我辈青衫羸马，散荡足风流。吾试与君语，富贵定难求。鲁陂侧，锦秋岸，◆湖头。溪山如画，烟波两两钓鱼舟。辛苦斜风细雨，消受紫莼红蓼，冷淡尔为俦。努力饮醇酒，身世问沙鸥。","dynasty":"清代","title":"水调歌头喜厚余至都率然有赠"}
{"author":"曹贞吉","content":"玉局昔年客，秃鬓老仙翁。思移林屋嘉树，饱啖洞庭红。疑作亭名楚颂，眷此素荣绿叶，惨淡比青枫。有志那能遂，遗迹大江东。仿瞻子，怀古意，画图中。雨蓑风笠，长镵白木苦匆匆。且自耕云半亩，转眼霜林千颗，一笑对山童。忘却生绡里，欲倩右军封。","dynasty":"清代","title":"水调歌头为龚节孙题种橘图"}
{"author":"曹贞吉","content":"琴鹤渺然去，为政足风流。何意凤漂鸾泊，百里借君侯。三晋云山北向，咫尺二陵风雨，纳纳动离愁。雪片大如手，匹马过芦沟。门霜戟，人绣虎，笔银钩。禹都吟眺，淋漓墨沈碧峰头。试到野狐泉上，入望盐花似雾，天宝物华收。欲问段干木，旧迹杳难求。","dynasty":"清代","title":"水调歌头送陈六谦之安邑任"}
{"author":"林宽","content":"蒿棘空存百尺基，酒酣曾唱大风词。莫言马上得天下，自古英雄尽解诗。","dynasty":"唐代","title":"歌风台"}
{"author":"林宽","content":"标奇耸峻壮长安，影入千门万户寒。徒自倚天生气色，尘中谁为举头看。","dynasty":"唐代","title":"终南山"}
{"author":"林宽","content":"勾践江头月，客星台畔松。为郎久不见，出守暂相逢。鸟泊牵滩索，花空押号钟。远人思化切，休上武夷峰。","dynasty":"唐代","title":"送李员外频之建州"}
{"author":"林宽","content":"发枯穷律韵，字字合埙篪。日月所到处，姓名无不知。莺啼谢守垒，苔老谪仙碑。诗道丧来久，东归为吊之。","dynasty":"唐代","title":"送许棠先辈归宣州"}
{"author":"林宽","content":"投迹依槐馆，荒亭草合时。雪深鸢啸急，薪湿鼎吟迟。默坐同谁话，非僧不我知。匡庐瀑布畔，何日副心期。","dynasty":"唐代","title":"穷冬太学"}
{"author":"林宽","content":"宪厅名最重，假日许从容。床满诸司印，庭高五粒松。井寻芸吏汲，茶拆岳僧封。鸟度帘旌暮，犹吟隔苑钟。","dynasty":"唐代","title":"陪郑諴郎中假日省中寓直"}
{"author":"林宽","content":"名随春色远，湖外已先知。花尽方辞醉，莺残是放时。天寒千尺岳，颔白半联诗。笋蕨犹堪采，荣归及养期。","dynasty":"唐代","title":"送谢石先辈归宣州"}
{"author":"林宽","content":"诗人道僻命多奇，更值干戈乱起时。莫作江宁王少府，一生吟苦竟谁知。","dynasty":"唐代","title":"下第寄欧阳瓒"}
{"author":"林宽","content":"雁过君犹未入城，清贤门下旧知名。风波冻马遥逢见，革橐饥僮尚挈行。住在闲坊无辙迹，别来何寺有泉声。芙蓉苑北曲江岸，期看终南新雪晴。","dynasty":"唐代","title":"寄何绍馀"}
{"author":"林宽","content":"东南犹阻寇，梨岭更谁登。作宰应无俸，归船必有僧。滩平眠獭石，烧断饮猿藤。岁尽校殊最，方当见异能。","dynasty":"唐代","title":"送人宰浦城"}
{"author":"林宽","content":"皇都初度腊，凤辇出深宫。高凭楼台上，遥瞻灞浐中。仗凝霜彩白，袍映日华红。柳眼方开冻，莺声渐转风。御沟穿断霭，骊岫照斜空。时见宸游兴，因观稼穑功。","dynasty":"唐代","title":"省试腊后望春宫"}
{"author":"林宽","content":"门掩清曹晚，静将乌府邻。花开封印早，雪下典衣频。怪木风吹阁，废巢时落薪。每怜吾道苦，长说向同人。","dynasty":"唐代","title":"寄省中知己"}
{"author":"林宽","content":"朱坡坡上望，不似在秦京。渐觉溪山秀，更高鱼鸟情。夜吟禅子室，晓爨猎人铛。恃此偷佳赏，九衢蜩未鸣。","dynasty":"唐代","title":"朱坡"}
{"author":"林宽","content":"失意闲眠起更迟，又将羁薄谢深知。囊书旋入酒家尽，纱帽长依僧壁垂。待月句新遭鬼哭，寻山貌古被猿窥。元和才子多如此，除却清吟何所为。","dynasty":"唐代","title":"酬陈樵见寄"}
{"author":"林宽","content":"殿角钟残立宿鸦，朝元归驾望无涯。香泉空浸宫前草，未到春时争发花。","dynasty":"唐代","title":"华清宫"}
{"author":"林宽","content":"沧溟西畔望，一望一心摧。地即同正朔，天教阻往来。波翻夜作电，鲸吼昼为雷。门外人参径，到时花几开。","dynasty":"唐代","title":"送人归日东"}
{"author":"林宽","content":"西母一杯酒，空言浩劫春。英雄归厚土，日月照闲人。衰草珠玑冢，冷灰龙凤身。茂陵骊岫晚，过者暗伤神。","dynasty":"唐代","title":"寓兴"}
{"author":"林宽","content":"柳烟侵御道，门映夹城开。白日莫空过，青春不再来。报仇冲雪去，乘醉臂鹰回。看取歌钟地，残阳满坏台。","dynasty":"唐代","title":"少年行"}
{"author":"林宽","content":"无端游绝塞，归鬓已苍然。戎羯围中过，风沙马上眠。草衰频过烧，耳冷不闻蝉。从此甘贫坐，休言更到边。","dynasty":"唐代","title":"塞上还答友人"}
{"author":"林宽","content":"侍辇才难得，三朝有上人。琢诗方到骨，至死不离贫。风帐孤萤入，霜阶积叶频。夕阳门半掩，过此亦无因。","dynasty":"唐代","title":"哭栖白供奉"}
{"author":"林宽","content":"东风时不遇，果见致君难。海岳影犹动，鹍鹏势未安。星沉关锁冷，鸡唱驿灯残。谁似二宾客，门闲嵩洛寒。","dynasty":"唐代","title":"送升道靖恭相公分司"}
{"author":"林宽","content":"轧轧推危辙，听鸡独早行。风吹宿霭散，月照华山明。白首东西客，黄河昼夜清。相逢皆有事，唯我是闲情。","dynasty":"唐代","title":"关下早行"}
{"author":"林宽","content":"曲江初碧草初青，万毂千蹄匝岸行。倾国妖姬云鬓重，薄徒公子雪衫轻。琼镌狒cf绕觥舞，金蹙辟邪拏拨鸣。柳絮杏花留不得，随风处处逐歌声。","dynasty":"唐代","title":"曲江"}
{"author":"林宽","content":"醉下高楼醒复登，任从浮薄笑才能。青龙寺里三门上，立为南山不为僧。","dynasty":"唐代","title":"长安遣怀"}
{"author":"林宽","content":"云深游太白，莫惜遍探奇。顶上多灵迹，尘中少客知。悬崖倚冻瀑，飞狖过孤枝。出定更何事，相逢必有诗。","dynasty":"唐代","title":"送僧游太白峰"}
{"author":"林宽","content":"神迁不火葬，新塔露疏柽。是物皆磨灭，唯师出死生。虚堂散钓叟，怪木哭山精。林下路长在，无因更此行。","dynasty":"唐代","title":"哭造微禅师"}
{"author":"林宽","content":"炊琼爇桂帝关居，卖尽寒衣典尽书。驱马每寻霜影里，到门常在鼓声初。蟾枝交彩清兰署，鸾珮排光映玉除。一顾深恩身未杀，争期皎日负吹嘘。","dynasty":"唐代","title":"献同年孔郎中"}
{"author":"林宽","content":"接影横空背雪飞，声声寒出玉关迟。上阳宫里三千梦，月冷风清闻过时。","dynasty":"唐代","title":"闻雁"}
{"author":"林宽","content":"诏下搜岩野，高人入竹林。长因抗疏日，便作去官心。清俸供僧尽，沧洲寄迹深。东门有归路，徒自弃华簪。","dynasty":"唐代","title":"送惠补阙"}
{"author":"林宽","content":"带号乞兵急，英雄陷贼围。江山犹未静，鱼鸟欲何归。城露桑榆尽，时平老幼稀。书从战后得，读彻血盈衣。","dynasty":"唐代","title":"和友人贼后"}
{"author":"林宽","content":"暝鼓才终复晓鸡，九门何计出沉迷，樵童乱打金吾鼓，豪马争奔丞相堤。翡翠鬟欹钗上燕，麒麟衫束海中犀。须知不是诗人事，空忆泉声菊畔畦。","dynasty":"唐代","title":"长安即事"}
{"author":"林宽","content":"古木重门掩，幽深只欠溪。此中真吏隐，何必更岩栖。名姓镌幢记，经书逐库题。字随飞蠹缺，阶与落星齐。伴直僧谈静，侵霜蛩韵低。粘尘贺草没，剥粉薛禽迷。衰藓墙千堵，微阳菊半畦。鼓残鸦去北，漏在月沉西。每忆终南雪，几登云阁梯。时因搜句次，那惜一招携。","dynasty":"唐代","title":"和周繇校书先辈省中寓直"}
{"author":"林宽","content":"霪霖翳日月，穷巷变沟坑。骤洒纤枝折，奔倾坏堵平。蒙簦来客绝，跃甃噪蛙狞。败屐阴苔积，摧檐湿菌生。斜飞穿裂瓦，迸落打空铛。叶底迟归蝶，林中滞出莺。润侵书缝黑，冷浸鬓丝明。牖暗参差影，阶寒断续声。尺薪功比桂，寸粒价高琼。遥想管弦里，无因识此情。","dynasty":"唐代","title":"苦雨"}
{"author":"林宽","content":"句践江头月，客星台畔松。为郎久不见，出守暂相逢。鸟泊牵滩索，花空押号钟。远人思化切，休上武夷峰。","dynasty":"唐代","title":"送李员外频之建州"}
{"author":"戴福谦","content":"一路看山色，晚山青更青。孤篷挂明月，双桨荡疏星。浪静船初定，身摇梦易醒。故乡难与别，离笛不堪听。","dynasty":"清代","title":"舟中作"}
{"author":"张国宾","content":"楔子(正末扮孛老同卜儿、旦儿上)(正末云)老汉是绛州龙门镇大黄庄人氏，姓薛，人都叫我是薛大伯。嫡亲的四口儿家属，婆婆李氏。我有一个孩儿，是薛驴哥，学名唤做仁贵，媳妇儿柳氏。俺本是庄农人家，俺那孩儿薛驴哥，不肯做这庄农的生活，每日则是刺枪弄棒，习甚么武艺。婆婆，孩儿往那里去了也？(卜儿云)老的，孩儿往街市上去了。(正末云)等他来时，着他见俺咱。(冲末扮薛仁贵上，诗云)马挂征鞍将挂袍，柳梢门外月儿高。男儿要佩封侯印，腰下长悬带血刀。自家薛仁贵是也。年长二十二岁，在这绛州龙门镇大黄庄居住，一双父母在堂。我不肯做庄农的生活，每日则是刺枪弄棒，习演弓箭，十八般武艺，无有不拈，无有不晓，每日在这河津边射雁耍子。打听的绛州出其黄榜，招聚义军好汉，我有心待投义军去。如今回家禀过父亲母亲，便索长行也。来到门首。(做见科，云)父亲、母亲，您孩儿来家也。(正未云)孩儿，你那里去来？(薛仁贵去)父亲、母亲不知，如今绛州出其黄榜，招聚义军好汉。您孩儿学成十八般武艺，满腹兵书。您孩儿一心要投义军去，不知父亲母亲意下如何？(正末云)孩儿也，想着俺两口儿，眼睛一对，臂膊一双，则看着你哩。你若投军去了，俺两口儿偌大年纪，倘若有些好歹，可着谁人侍养也？(卜儿云)孩儿，你依着父亲言语，不要投军去罢。(薛仁贵云)父亲在上，孩儿闻的古称大孝，须是立身扬名，荣耀父母。若但是晨昏奉养，问安视膳，乃人子末节，不足为孝。今当国家用人之际，要得扫除夷虏，肃靖边疆。凭着您孩儿学成武艺，智勇双全。若在两阵之间，怕不马到成功？但博得一官半职，回来改换家门，也与父母添些光彩。不然，只守着这茅檐草舍，做个庄家，岂不枉了一身本事？(卜儿云)孩儿，则要你着志者。你去！你去！(正末云)罢！罢！罢！既然你要去，婆婆，收拾些银两，与孩儿做盘费。儿也，你一路上小心在意，得官不得官，只要你频频的稍个书信来，休着俺两口儿忧虑者。(薛仁贵拜科，云)则今日是个吉日良辰，辞别了父亲母亲，恁孩儿便索长行也。(正末唱)【仙吕】【端正好】你如今离了村庄，别了乡党，拜辞了年老爹娘。(薛仁贵云)您孩儿此去，定要赤心报国，展土开疆，博个封侯拜将而回。父亲放心者。(正末唱)你待要，忘生舍死在这沙场上。则你那雄赳赳气昂昂，身凛凛貌堂堂。知甚日得还乡？哎！儿也，休教您这两口儿斜倚定门儿望。(同卜儿下)(旦儿云)大哥，妾身在家，情愿替你侍养公婆，你放心的自去。妾身送你出这柴门外也。(薛仁贵云)大嫂，堂上无人，你自回去，侍奉公婆，不必送我。(拜别科)(薛仁贵诗云)我今日远去投军，惟愿你孝顺双亲。(先下)(旦做悲科，诗云)虽然是芳年连理，为功名只得离分。(下)　第一折(净扮高丽王领卒子上，诗云)独据辽东一小邦，大唐休怪不归降。随他百万英雄将，谁敢偷窥鸭绿江？自家高丽国王是也。俺国自箕子受封以来，传至孤家，世守高丽，雄称辽左。自俺高丽以东，还有一十六国，都与大唐年年进贡，惟有俺这一国，不顺大唐，可是为何？只因俺国陆有天山，水有鸭绿，极其险隘，只消一人把守，随你大唐百万军马，不能飞越。近来手下得一员大将，姓葛名苏文，官封摩利支，他有万夫不当之勇。闻的大唐家死了秦琼，老了敬德，无甚英雄猛将。今拨与摩利支十万军马，直至鸭绿江白额坡前下寨，打将战书去，单搦大唐名将出马。若杀的俺家过，俺家情愿随着一十六国，与大唐家年年进贡。若杀俺家不过，俺为上邦，他为下邦，要他反来进贡于俺，有何不可？摩利支那里？(丑扮摩利支上，云)自家葛苏文便是。郎主呼唤，须索见来。(见科，云)大王，唤小将有何事干？(高丽王云)摩利支，唤你来不为别事。孤家闻知大唐死了秦琼，老了敬德，无甚英雄猛将。今拨与你十万雄兵，直至鸭绿江白额坡前下寨，打将战书去，单搦大唐名将出马。则要你得胜成功，自有加官赐赏也。(摩利支云)得令。则今日领十万人马，直至鸭绿江白额坡前，单搦大唐名将出马，与某交战。大小三军，听吾将令。(诗云)奉主命统领雄兵，白额坡扎寨屯营。料唐家无人出马，包的个千战千赢。(下)(高丽王云)摩利支此一去必然成功也。孤家不免点起倾国人马，随后接应，走一遭去来。(下)(外扮徐茂功领卒子上，诗云)少年锦带紫貂裘，铁马西风衰草秋。凭仗手中三尺剑，会看谈笑觅封侯。老夫姓徐，名世勣，字茂功，祖贯曹州离狐县人也。辅佐大唐，官拜军师英国公之职。因为辽东摩利支索战，有总管张士贵领兵与他交锋，在于鸭绿江白额坡前，张士贵大败亏输。有一白袍将出马，三箭定了天山，杀退辽兵，班师回朝。奉圣人的命，着老夫在元帅府论功升赏。那张士贵还说是他的功劳。有一小将薛仁贵，又说他的功劳。未审虚实，已曾着人唤二将去了。令人辕门首觑者，若二将来时，报复我知道。(卒子云)理会的。(净扮张士贵上，诗云)我做总管本姓张，生来好吃条儿糖。但听一声催战鼓，脸皮先似蜡渣黄。某乃总管张士贵是也。自领军与摩利支交战，倒也不见得便输与他。那知正战中间，忽地飞出一把刀来，惊的我这魂不在头上，就拨转马头，一辔兜跑了。若不是白袍小将薛仁贵出马，那里有我的性命来？如今薛仁贵三箭定了天山，杀退了摩利支，本都是他的功劳。那个看见？我则是赖了他的。我已将这功劳报过圣人。如今着徐茂功与杜如晦在元帅府论功升赏，须索走一遭去。可早来到也。令人报复去，道有总管张士贵下马也。(卒子报科，云)喏！报的军师得知，有张士贵下马也。(卒子报科，云)喏！报的军师得知，有张士贵来了也。(徐茂功云)着他过来。(张士贵做见科)(徐茂功云)总管，当日三箭定了天山，是谁的功劳？(张士贵云)军师，若不是我张士贵，那高丽家怎便降伏？这一场厮杀，三箭定了天山，退了摩利支，都是我张士贵的功劳。除了我老张，还有那个？(徐茂功云)敢不是你的功劳？有人说是一个白袍小将薛仁贵哩。(张士贵云)好说，都是我的功劳，那一日是我穿着白来。(徐茂功云)我不信。令人，与我唤将薛仁贵来者。(卒子云)薛仁贵安在？(薛仁贵上，诗云)将军三箭定天山，壮士长歌入汉关。方知定远多奇相，不在区区笔砚间。某薛仁贵，自从拜别父母，投了义军，跟随着总管张士贵，前往高丽国，被某当住海口，三箭定了天山，杀退摩利支，班师回朝。今日在元帅府定夺功劳，加官赐赏。军师呼唤，须索走一遭去。可早来到也。令人报复去，道有薛仁贵在于门首。(卒子报科，云)喏！报的军师得知，有薛仁贵来了也。(徐茂功云)着他过来。(薛仁贵做见科，云)军师，呼唤薛仁贵有何差遣？(徐茂功云)当日三箭定了天山，杀退摩利支是谁的功劳？(薛仁贵云)当日三箭定了天山，杀退摩利支，都是我薛仁贵的功劳。也则不这件，一总过海平辽，有五十四件大功，都被张士贵赖了。今日不是军师问呵，仁贵也不敢说。军师与仁贵做主咱。(徐茂功云)张士贵，你就要混赖他的功劳，这个岂是小事，好混赖的？但不知当日谁监军阵来？(薛仁贵云)当日有杜如晦大人监阵来。军师不信，只请将监军来，便知这个端的。(徐茂功云)令人，与我请将杜如晦监军来者。(卒子云)理会得。(正末扮杜如海上，云)老夫姓杜名如晦，字克明，祖居京兆杜陵人也，与房玄龄共管朝政。谢圣恩可怜，加老夫为兵部尚书蔡国公之职。今因高丽国不尊朝命，侵犯边境，圣人遣将出师东征问罪。有一白袍小将，乃是薛仁贵，三箭定了天山，将摩利支杀退，这个功劳端非小可。今有徐茂功在元帅府，令人来请，想必是定夺功劳一事。俺看了摩利支那般英勇，若不是薛仁贵，谁人杀的他退也呵？(唱)【仙吕】【点绛唇】恰便似猛虎当途，甚人敢拒？有一个白袍卒，奋勇前驱，直杀的他无奔处。(云)却被那总管张士贵要混赖薛仁贵的功劳。这是老夫在阵面上亲目所睹，怎生好混赖也？(唱)【混江龙】那厮每杀人可恕，将别人功绩强糊突。贪着个一时爵赏，使出这百计赃诬。则问你九里山前都是谁的力？比及凌烟阁上倒把恁来图。我待要叩金阶款款的明开去，着甚来论黄数黑，也则是恶紫夺朱。(云)说话中间，可早来到元帅府也。令人报复去，道有杜监军来了也。(卒子报科，云)喏！报的军师得知，杜监军来了也。(徐茂功云)道有请。(正末做见科，云)英公，唤老夫有何事来？(徐茂功云)无事也不敢相请。当日三箭定了天山，杀退摩利支，这两年功劳，只有蔡公监着军阵来，必然看的明白。如今张士贵认做他的，薛仁贵又说是他的，老夫一时难以遥断，请蔡公是说一遍咱。(正末云)这都是薛仁贵的功劳也。(张士贵云)众位大人在上，今日聚集文武官员在此，这一场厮杀，若不是我张士贵，谁近的摩利支？只三箭定了天山，杀退了摩利支，明明都是我的功劳，如今可为甚么倒拿去赏了那薛仁贵？(正末云)张士贵，都是薛仁贵的功劳，你怎生混赖他的？(薛仁贵)监军爷，你做个明辅。当日个过海平辽时，我薛仁贵有五十四件大功，都被张士贵赖了。监军爷，可怜与仁贵做个证见咱。(正末唱)【油葫芦】当日个鸭绿江边列阵图，(张士贵云)众位大人在上，你就说这一场三箭定了天山，不是张士贵的，却是谁的功劳来？(正末唱)现对着这文共武，(徐茂功云)三箭定了天山，此功最大。您二将争竞，未知是谁的功劳也？(正末云)这是老夫亲目所见，委实是薛仁贵的。(唱)则他这定大山三箭若连珠。(张上贵云)我是个总管的官，堪上功劳簿。那薛仁贵不过马前小卒，他怎么上的功劳簿？(正末唱)哎！不索你个将军争竞功劳簿，抵多少凤凰《在梧桐树(张士贵云)薛仁贵走到高丽地面，就生了一身疥疮，每日则是挠痒，几曾厮杀来。只他寸箭皆无，他有甚么功劳？(正末唱)那薛仁贵有十大功，你可也寸箭无，你待做赵高妄指秦庭鹿，怎不去学龙伯钓鳌鱼？(张士贵云)不是我张士贵夸口，那个似我这等？骑的劣马，拽的硬弓；吃的冷饭，嚼的憨葱；若有好酒，打上三钟。俺真个是铁挣挣的好汉子哩。(正末唱)【天下乐】敢待卖弄你这英雄大丈夫，准也波如。自窨付，可甚的养由基善穿杨百步馀？(张士贵云)那薛仁贵到的高丽地面，则去扑蚂蚱，摸螃蟹，掏促蜘，几曾会甚么厮杀来？(正末唱)是谁人领着大军？是谁人统着帅府？(张士贵云)你不要说嘴，您都有甚么功劳在那里？(正末云)则你道波。(唱)那一个无功劳的请俸禄？(张士贵云)论着我文通《三略》，武解《六韬》，不如那一个？(正末云)噤声！(唱)【那吒令】论着你这文呵，怎的如管仲和鲍叔？(张士贵云)论我的武呢？(正末唱)论着你那武呵，怎如的周瑜鲁肃？(张士贵云)论我的智量呢？(正末唱)论着你智量呵，怎如的卧龙也那凤雏？(张士贵云)论着我兵书战策，揣着一肚子。我久后还要拜相封侯做大大的官哩。(正末唱)遮莫似张子房，辞朝待要归山去，再习些战策兵马。(张士贵云)我是个总管之职，倒不如庄家的农夫，做小卒儿出身的？偏我这等颓气，我怎么肯伏？(正末唱)【鹊踏枝】你道他是农夫，做军卒，(带云)想那诸葛亮呵，(唱)偏不曾隐迹南阳，乐意耕锄。(张士贵云)他后来却怎的？(正末唱)命通也逢着帝王，一年间三谒茅庐。(张士贵云)诸葛亮锄田刨地，刘先主织席编履，那等的人，题他做甚么？(正末云)自古忠臣良将，都出寒门。我再说一个与你听者。(唱)【寄生草】想当日韩元帅，乞食那漂母。若不是萧何举荐元戎做，则那汉王怎把重瞳蹙？显见的忠良多在寒门出。(张士贵云)监军大人，依着我只将薛仁贵革了他军，赶回家去，仍旧种田，才称了我心也。(正末唱)则你这筑沙堤推倒了紫金梁，怎如他沤麻坑扶立的擎天柱？(薛仁贵云)军师在上，监军爷所见不差，怎么将我的功劳填在张总管名下？枉了唐天子这般神圣，也还上明不知下暗哩。(徐茂功云)住！住！你两个将军休闹，蔡公若要定夺这功劳，可也容易，我如今推出红心垛子，上面安一文金钱，离一百步远放下垛子。着他每人射三箭。若射中金钱，便将三箭定天山的功劳，填在他名下，加官赏赐。射不中金钱的，停职罢俸，打为庶民。(正末云)英公也说的是。(张士贵云)你如今着我与薛仁贵射这金钱垛子？敢问军师大人，射着的可是怎生？射不着的可是怎生？当初上凌烟阁的，都不曾会射这垛子。薛仁贵，你则平心着。我的功劳，你要赖了我的。又着我射垛子。你先射去。(正末云)英公，且看他两个射箭，便见虚实也。(唱)【金盏儿】你两个较赢输，辨实虚，(徐茂功云)只今日要见个明白，方好论功行赏也。(正末唱)这的是功劳簿上无差误。(徐茂功云)射不着金钱的，罢官卸职；射着金钱的，着他衣紫腰金哩。(正末唱)射不着罢官也那卸职，射着的玉匠带上挂金鱼。(徐茂功云)射不着的打为庶民，射着的着他位列三公之上。(正末唱)射不着的苫庄三顷地，扶手一张锄。射着的稳情取门排十二戟，户列八椒图。(徐茂功云)如今推出红心垛子去。您见那垛子上一文金钱么？每人射三箭比试咱。(薛仁贵云)军师说的是。将弓箭来，我射三箭。(做射箭着三科)(卒子报科，云)报的军师得知，薛仁贵三箭都中红心垛子也。(徐茂功云)好将军，射中金钱也。张士贵，可该你射三箭。(张士贵云)他射了么？他的射法，是和我一般的。(徐茂功云)不必多说，你射三箭者。(张士贵云)我说当初上凌烟阁的都不曾会射这垛子。薛仁贵，你则平心着。我的功劳，你要赖了我的，又着我射垛子。也罢，我射！我射！推出垛子去。(卒子云)看垛子哩。(张士贵云)这垛子有多远。(卒子云)则有一百步远。(张士贵云)你再退七八十步来。(卒子云)忒近了。(张士贵云)你便再近了些。我若射的着，我就是你的儿子。令人，将弓箭来。我做了三十年总管，到不知道这张弓原来这般硬。我发箭也着。(卒子云)射不着。(张士贵云)不是不着，这垛子忒远了。等我再射。(做再射科，云)着。(卒子云)射不着。(张士贵云)又不着。这弓不是我的弓，我那张弓力打三升半米。我再射。(做再射科，云)着。(卒子云)又不着。(张士贵云)何如？我说射不着么。(徐茂功云)哦！都射不着。令人，拿下张士贵者。(卒子云)理会的。(做拿张士贵科)(徐茂功云)奉圣人的命，因为二将争功，着老夫在此元帅府定夺。原来张士贵混赖薛仁贵的功劳，按军令本当斩首，姑免项上一刀，打为庶民百姓，苫庄三顷地，扶手一张锄。令人，与我抢出去。(卒子云)理会的。(张士贵云)薛仁贵本等是个庄农，倒着他做了官。我本等是官，倒着我做庄农。军师好葫芦提也。罢！罢！罢！如今只有他的说话，没我的说话。(诗云)我做总管忒心凶，今朝罢职做庄农。我也再不习他黄公三略法，到的家里则把豆腐酒儿呷三钟。(下)(徐茂功云)今日功罪已明，老夫须回圣人的话来。(下)(薛仁贵云)若不是监军大人，小将岂有今日？此恩异时必当重报。(正末云)不枉了好将军也。(唱)【赚煞尾】也不负了你血染战袍红，镫藏着征靴绿，那一枝方天戟超今越古。看这赖功贼容颜如粪土，出辕门豕窜狼逋。怎知你喜都都，后拥前呼，那里也一将功成万骨枯。(薛仁贵云)量小将有甚功劳，感蒙监军大人这般抬举。(正末唱)则为你外疆展土，拿云握雾，托赖着圣明天子百灵扶。(下)(徐茂功上，云)薛仁贵，为你多有功劳。三箭定了天山，平了高丽国。奉圣人的命，加你为天下兵马大元帅。望阙谢了恩者。(薛仁贵谢恩科，云)多谢军师大人抬举。(徐茂功云)元帅，圣人赐你御酒三杯。令人将酒过来。(薛仁贵云)军师大人，小将不会饮酒。(徐茂功云)圣人的命，谁敢推辞？元帅满饮此杯。(薛仁贵云)既是圣人的命，小将饮这酒者。(做饮酒科，云)哎哟！我醉了也。(做睡科)(徐茂功云)元帅醉了，睡着了也。令人。休大惊小怪的。等元帅觉来时，报复我知道。老夫且回后厅去者。(下)(薛仁贵打梦科，云)薛仁贵也，我离家十年光景，一双父母，年高无人侍养。我则今日私离了边庭，带领数十骑轻弓短箭，善马熟人，回家探望父母走一遭去。(诗云)则为我三箭成功定太平，官加元帅镇边庭，十年不作还乡梦，愁听慈乌天外声。(下)第二折(卜儿上，云)老身是薛驴哥的母亲。自从我那孩儿投义军去了，可早十年光景也，音信皆无，俺两口儿年纪老了，多亏杀媳妇儿侍奉。吃了早起的，没那晚夕的。烧地眠，炙地卧。眼巴巴不见孩儿回来，不知有官也是无官。哎哟！薛驴哥儿也，则被你思想杀我也。(做哭科)(薛仁贵上，云)某薛仁贵，还家探望父母去，可早来到也。兀的不是我家里。开门来！开门末！(卜儿云)是谁唤门？我开开这门。(做见科，云)官人，你是谁？(薛仁贵云)则我便是薛驴哥。(卜儿哭科，云)儿也，则被你想杀我也。待我唤你父亲来。(做唤科，云)薛大伯！薛大伯！(正末扮孛老拿拄杖上)(唱)【商调】【集贤宾】是谁人吖吖的叫一声薛大伯？(卜儿云)是我叫你来。(正末唱)哦！我则道又是那一个拖逗我的小乔才。我行不动前合也那后偃，我立不住东倒波西歪。折倒的我来瘦恹恹身子尪羸，忧愁的我干剥剥髭髭斑白。(哭科)(唱)则俺那投军去的孩儿，哎哟！知他是安在哉？我便是那铁石人，也感叹伤怀。你不能勾掌六卿元帅府，(哭科)(唱)哎哟！儿也，你可只落的定一面远乡牌。(薛仁贵云)不知我那父亲，老的怎生般一个模样哩？(正末唱)【逍遥乐】哎哟！儿也，自从您投军出外。我每日家少精也那无神，失魂丧魄。哎哟！儿也，知他那里日炙风节，博功名苦尽甘来。我也只指望你一箭成功把门户改，光显随祖宗先代。我如今无亲无眷，无靠无捱，(哭科)(唱)哎哟！儿也，每日家无米无柴。(正末做见卜儿科，云)婆婆，你唤我做甚么？(卜儿云)老的也，你动不动烦天恼地。这般啼哭做甚么？我恰才唤你，你可在那里来？(正末云)我在庄东里吃做亲的喜酒去来。(卜儿云)老的也。我往庄东里吃喜酒去，可是谁家的女儿招了谁家的小厮？你说一遍咱。(正末云)婆婆听我说者。(唱)【梧叶儿】刘大公家菩萨女，招那庄王二做了补代，则俺这众亲眷插鐶钗。(卜儿云)他家那女儿，曾拜你来么？(正末云)婆婆，你可早题起我来也。他先拜了公公、婆婆、伯伯、叔叔、婶婶、伯娘，到我根前恰待要拜，则听的道：住者。(唱)可则到我行休着他每拜，我道您因一个甚来？(云)则他家老的每倒不曾言语，那小后生每一齐的闹将起来道：你休拜那老的，他则一个孩儿投军去了十年，未知死活。你拜了他呵，可着谁还咱家的礼？则被他这一句呵。(唱)道的我便泪盈腮，哎哟！驴哥儿也，则被你可便地闪杀您这爹爹和奶奶。(卜儿云)老的也，你欢喜咱。薛驴哥来了也，(正末云)在那里？(卜儿云)孩儿，拜你父亲来。(薛仁贵见正末拜科，云)父亲，您孩儿回家探望父母来也。(正末云)生忿贼，真个来了。婆婆，我打这厮咱。(卜儿劝科，云)孩儿才来家，怎生便打？老的也，息怒些儿波。(正末唱)【后庭花】割舍了一不做二不该，(做举拄杖，卜儿夺科)(正末云)婆婆放手。(卜儿云)老的也息怒。(三科)(正末唱)我打这厮千自由百自在。(云)驴哥，你去了几时也？(薛仁贵云)您孩儿去了十年光景也。(正末唱)你从那二十二上投军去，你怎生三十三岁上恰到来？(薛仁贵云)父亲，您孩儿尽忠，便不能尽孝也。(正末唱)你那一日离庄宅，登紫陌，绛州城气概，龙门镇施手策。你道把家门即便改，谁承望又过了十数载。【双雁儿】恰便似送曾哀赵藁不回来。哎哟！儿也，我则道父子每，相间隔，不想想孩儿也，俨然在。做娘的筋力衰，做爹的发鬓白。(薛仁贵云)父亲母亲不知，您孩儿不是明明白白的回家来。我私自离了边庭，探望父母。我便要去也。(正末云)婆婆，管待孩儿哩。(卜儿云)老的也，将甚么管待孩儿那？(正末唱)【醋葫芦】你将那酒去买，鸡快宰。(卜儿云)老的也，着些甚么买那酒和鸡来？(正末唱)你与我店东头折当了那一对旧麻鞋。(卜儿云)便买些小酒食也醉不的他，驴哥儿酒量大哩。(正末唱)你道是薛驴哥酒量儿宽似海，(带云)婆婆，有！有！(唱)床底下还有那二升家的乔麦。哎！儿也，知他是甚风儿足律律，吹你可兀的到家来。(张士贵领卒子冲上，云)兀的不是薛仁贵？听圣人的命，因为你不理军事，私自还家，圣人着我拿你回朝定罪。左右与我将薛仁贵执缚定者。(薛仁贵慌哭科，云)似此怎了？父亲，着谁人救我也？(正末唱)【幺篇】则见他怕撇撇开圣旨，早唬的来黄甘甘改了面色。(张士贵云)令人两边摆着，休着那老的上前来。(卜儿哭科)(正末云)儿也。(唱)则见他恶哏哏的公吏两边排，则除是南海救苦难观自在。(张士贵云)打开那老的，休着他劫夺了。(正末唱)唬的我磕头也那礼拜。(带云)大人。(唱)你饶过俺孩儿一命不强似把万僧斋？(张士贵云)令人快与我拿了去者。(薛仁贵云)父亲、母亲，您孩儿顾不的你了也。(正末哭科)(唱)【浪里来煞】把孩儿扑碌碌推出门，(张士贵云)抢出去杀坏了罢。(正末唱)眼睁睁的要杀坏，空教我心劳意攘怎支划？(张士贵云)执缚定着，休走这厮也。(正末唱)我只见麻绳背绑教他难挣坐，养谁来把孩儿耽待？哎哟！儿也，咱要相逢，则除是九重天将这一纸赦书来。(正末同卜儿下)(张士贵做推薛仁贵科，云)你休推睡里梦里。(下)(薛仁贵醒科，云)一觉好睡也。嗨！原来是南柯一梦，唬杀我也。我恰才饮了三怀酒醉了，偶然睡着，一梦中直到家乡，见我一双父母，如此贫穷苦楚。天那！我何日能勾相见也？(做悲科)(徐茂功云)老夫徐茂功，不知薛仁贵在前厅上为何烦恼？我须索问个缘故。(做见科，云)呀！元帅为何烦恼？敢嫌官职小么？(薛仁贵云)军师大人，不嫌聒絮，听小将慢慢的说一遍咱。(诗云)从小长在庄农内，一生只知村酒味。皇封御酒几曾闻，吃了三杯薰薰醉。一灵真性到家乡，正和父母同欢会。门首忽听大叫呼，传宣总管张士贵。道我私自离边庭，奉命差他来问罪。将咱反绑至阶前，一刀劈得天灵碎。不觉惊回一梦醒，刮在帅府前厅睡。遥望家乡安在哉？想起父母痛流泪。告你个开疆展土老军师，可怜见背井离乡薛仁贵。(徐茂功云)原来是这般。我与你奏知圣人。着元帅衣锦还乡。就将俺女孩儿赐你为妻。一同见你父母去。夫荣妻贵，共享天恩。可不好也。(薛仁贵云)谢了军师大人。不敢久停久住，将着黄金百两，御酒千瓶，回家见父母，走一遭去来。(徐茂功诗云)只因你三枝箭定了天山，敕赐与黄金印拜将登坛。(薛仁贵诗云)当日个哭啼啼抛离父母，今日个笑吟吟衣锦荣还。(下)　第三折(丑扮禾旦上，唱)【双调】【豆叶黄】那里，那里，酸枣儿林子儿西里。俺娘着你早来也早来家，恐怕狼虫咬你。摘枣儿，摘您娘那脑儿。你道不曾摘枣儿，口里胡儿那里来。张罗，张罗，见一个狼窝，跳过墙啰，唬您娘呵。(云)伴哥，咱上坟去来，你也行动些儿波，(正末扮伴哥上，云)你也等我一等儿波。今日正是寒食。好个节令也呵。(唱)【中吕】【粉蝶儿】正值着日暖风微，一家家上坟准备。准备些节下茶食，菜馒头，瓢漏粉，鸡豚狗彘。这的是甚所乔为，直吃的恁般沙势。【醉春风】可不的失掉了鑞钗錍，歪斜着油髟狄髻。上坟的须有许多人，也不似你！你！吃的个行不是行，立不是立，醉了还醉。(禾旦云)伴哥。俺看田苗去来。行动些儿。(正末云)你见么，远远的不知甚么人来了？(禾旦慌科，云)伴哥，兀的不一簇人来了，唬杀我也。(正末唱)【十二月】敢则是一簇簇踏青拾翠，一攒攒傍陇寻畦。俺只见一道儿红尘荡起，(薛仁贵躧马儿领卒子上，云)某乃薛仁贵是也。摆开头踏慢慢的行。(正末唱)元来的一骑马闪电奔驰。一从使都是浑身绣织，一将军怎倒着缟素裳衣？【尧民歌】呀！莫不是空中降下雪神祗？(薛仁贵云)兀那庄家，你住者。(正末唱)他叫一声雄吼若春雷。(薛仁贵云)你休慌，我要问你句话哩。(正末唱)唬的我心儿胆儿急獐拘猪的自昏迷，手儿脚儿滴羞笃速的似呆痴。禁也波持，身躯怎动移，我可便不待酒佯妆醉。(薛仁贵云)兀那厮，我问你咱。(正末唱)【上小楼】蓦听的人言马嘶。威风也那猛势。唬的我战战兢兢，慌慌张张。只待要哭哭啼啼。这一壁那一壁，怎生逃避？好着我磕扑的在马前跑膝。(薛仁贵云)兀那厮，我问着你，您休推东主西的。(正末云)小人怎敢？(唱)【满庭芳】怎敢道是推东主西？我则怕言无关典，话不投机。(薛仁贵云)你可是土居也？可是寄居？当着甚么差徭？(正末唱)孩儿每在龙门镇民户当夫役。(薛仁贵云)您成群打伙，在这里做甚么哩？(正末唱)今日正百五寒食，上坟的都是同乡共里，吃酒用瓦钵和这磁杯。怕官人待要来敛科税，我去村头行报知。官人也你但道的我便依随。(薛仁贵云)我问你东庄里薛大伯家，有个孩儿是薛驴哥，你认得他么？(正夫云)孩儿每认得他，认的他。(唱)【快活三】俺两个也曾麦场上拾谷穗，也曾树梢上摘青梨。也曾倒骑牛背品腔笛，也曾偷的那生瓜来连皮吃。(薛仁贵云)既然你和薛驴哥是相识朋友，他从小里习学甚么艺业来？(正末唱)【迓鼓儿】他、他、他，从小里，他、他、他，不务老实。便把那枪儿棒儿强温习，偏不肯拽把扶犁。常只是抛了农器演武艺，就压着那-班一辈。与他副弓箭能射，与他匹劣马能骑，更使着一条方天画戟。(薛仁贵云)他那一双父母，如今有甚么人侍养他？你说一遍，我是听咱。(正末云)他那老两口儿年纪高大，则有的这个孩儿，可又投军去了十年光景，音信皆无。做父母的在家少米无柴，眼巴巴不见回来，好不苦也。(唱)【鲍老儿】不甫能待的孩儿成立起，把爹娘不同个天和地。可不知他在楚馆秦楼贪恋着谁？全不想养育的深恩义。可怜见一双父母，年高力弱，无靠无依。那厮也少不的亡身短命，投坑落堑，是个不长进的东西。(薛仁贵云)兀那厮，你也还认的那薛驴哥么？(正末云)孩儿每怎么不认的他？我若见了他呵，去他那鼻凹里，直打上五十拳。(薛仁贵云)兀那厮，抬起你那头来，睁开你那眼，则我不就是薛驴哥那？(正末云)早是你，孩儿每也不曾说甚么哩。(薛仁贵云)你也骂的我勾了也，您不知我如今做了天下兵马大元帅，奉圣人的命，着我衣锦还乡，家中见父母去也。(正末唱)【耍孩儿】则你那老爹娘受苦你身荣贵，全改换了个雄躯壮体。比那时将息的可便越丰肥，长出些苫辱的髭髟力。我才咒骂了你几句，你权休怪，也是我间别来的多年把你不认的。(薛仁贵云)我不怪你，恕下官不下马也。(正末唱)哎！你看他马儿上簪簪的势，早忘和俺掏斑鸠争攀古树，摸虾蟆混入淤泥。(薛仁贵云)自我投义军之后，我一双父母，怎生般过活？你再说一遍，与我听咱。(正末唱)【一煞】你娘可也过七旬，你爹整八十，又无个哥哥妹妹和兄弟。你爹也曾苦禁破屋三冬冷，您娘也曾拨尽寒垆一夜灰。饿的他身躯软，肝肠碎。甚的是肥羊也那白面，只捱的个淡饭黄虀。(薛仁贵云)俺父亲母亲，也曾思想我么？(正末唱)【煞尾】他从黄昏哭到明，早辰间哭到黑，哭你个离乡背井薛仁贵。(云)则你那一双父母，朝暮倚着柴门，望那驴哥儿。知道几时回来，兀的不艰难杀了也。(唱)可怜见你那年老的爹娘盼望杀你。(天旦同下)(薛仁贵云)原来我一双父母，受如此般苦楚。我不敢久停久住，只索赶回家中，见父亲母亲去者。(薄云)辽左回来荷主恩，黄金百两酒千尊。归家手奉双亲寿，可比农庄胜几分。(下)第四折(杜如晦上，云)老夫杜如晦是也。自从薛仁贵杀退辽兵，三箭定了天山，班师回朝，加为兵马大元帅，将徐茂功的女孩儿赐与薛仁贵为夫人。着他衣锦还乡。今奉圣人的命，着老夫赍敕传示徐茂功，直至绛州龙门镇，与薛仁贵一家儿封官赐赏。早将这敕书送与茂功去了，老夫不敢久停久住，须索回圣人话去也。(诗云)则为那薛仁贵跨海征辽，鸭绿江累建功劳。赐黄金回家庆寿，加封赠重取还朝。(下)(正末扮孛老同卜儿、旦儿上，云)老汉薛大伯的便是。婆婆，孩儿投军去了，十年光景，音信皆无，不见回家，怎生是了？(卜儿云)都是你个老的来，你放着他投军去了，你今日受艰难呵，说甚么？老的也，我昨夜做个梦，梦见孩儿得了官，不知可有这福分哩？(正末云)婆婆，梦是心头想。孩儿也，你得官不得官，你早些儿来家。兀的不盼望杀我也呵。(唱)【双调】【新水令】我为你个养家儿哭的眼睛花，哎！则从你去家来我可便放心不下。儿也，你若不是多时归地府，怎十载滞天涯？甚的是出入通达，好教我这烦恼甚时罢。(卜儿云)老的，他世不回来了也，你烦恼怎么？(正末云)我且歇息咱。(卜儿云)老的，你且歇息，我柴门首是看觑咱。(薛仁贵引小旦、卒子上，云)我薛仁贵早来到家门首也。左右，与我接了马者。兀的门前不是母亲也。(卜儿云)那壁来的官人你是谁？休唬我婆子也。(薛仁贵云)母亲，认的您孩儿薛仁贵么？今日得了官来家也。(卜儿云)可知是孩儿薛仁贵，我报复您父亲去。老的也。你欢喜咱，孩儿得了官来家也。(正末云)是真个？婆婆，俺出这柴门是看咱。(做见科，云)谁是薛仁贵？(薛仁贵云)则我便是薛仁贵。受您孩儿几拜。(正末唱)【殿前欢】俺孩儿便得来家，你看他参随人马甚头踏？(薛仁贵云)您孩儿不觉的去了十年光景也。(正末唱)这十年光景成虚话，可是真假。疑怪这灵鹊儿噪晚衙。喜蛛儿在檐前挂，魂梦儿撇不下。我数日前笃速速眼跳，昨夜里便急爆灯花。(薛仁贵云)您孩儿三箭定了天山，杀退摩利支，加我为天下兵马大元帅，敕赐英国公的女孩儿招我为婿。今日衣锦还乡，探望父母来。小姐，你拜我一双父亲咱。(小旦拜科，云)公公婆婆，受媳妇儿八拜咱。(卜儿云)哦！你是英国公小姐，兀的不折杀老身也。(大旦云)俺今日父子夫妇团圆，公婆大人请坐，受媳妇儿拜贺者。(卜儿云)孩儿也，这十年光景，多亏了媳妇儿侍来俺老两口儿也。(正末唱)【甜水令】我经了些冉冉年华，萧萧冬月，炎炎的那长夏，盼的我心切切眼巴巴。这其间干运供给，执虀捥菜。缝衣补衲，多亏你这柳氏浑家。(薛仁贵云)大嫂，这十年间多亏了你侍养我一双父母。小姐，我和你拜谢柳氏咱。(小旦云)姐姐，多亏了你侍奉公婆，受您妹子几拜。(大旦云)小姐也，我则是个庶民百姓之女，你乃是官宦人家的千金小姐，请自稳便。(二旦同拜科)(正末云)媳妇儿，从今以后，您两个也不要分甚么前后，也不要分什么大小，只做姊妹称呼，可不好也？(唱)【折桂令】定道是俺家门则有这媳妇儿贤达，谁知你又被皇恩赐与娇娃。一个是勇烈之夫，一个是糟糠之妇，一个是宰相之家。那一个知礼数，好生谦洽；这一个忒温泉，并没参差。您两个堪羡堪夸，无衅无瑕。这一个村庄妇，曾举案齐眉；那一个官宦女，似锦上添花。(徐茂功引卒子上，诗云)昨朝辞凤阙，今日到龙门。一家增喜气，千载颂皇恩。老夫徐茂功，因为薛仁贵征辽有功，钦赐衣锦还乡去了。今奉圣人的分，着小官赍诏前去龙门镇，将他一双父母同妻柳氏，皆加封赠，重取回朝。来到此间，是他门首。令人报复去，道有徐茂功奉命至此也。(卒子云)喏！报的元帅得知，有徐茂功奉圣人的命，到于门首。(薛仁贵云)快装香来，等我亲自接待去。(做见科)(徐茂功云)薛仁贵，老夫奉圣人的命，亲赍丹诏至此，与您一家儿封官赐赏。(薛仁贵云)早知大人前来，只合远远迎接。幸恕薛仁贵之罪也。(正末、卜儿、旦儿换冠服科)(正末唱)【喜江南】呀！怎知道今日呵，得遇这荣华？则俺个苍颜皓首一庄家，也会绯袍象简带乌纱。孩儿你可也喜咱，不枉了从前教你学兵法。(徐茂功云)薛仁贵，你一家儿望阙跪着，听圣人的命。因为你有盖世功勋，加封平辽公，食邑十万户。你父母赏赐黄金百斤，柳氏、徐氏，并封辽国夫人。钦限三月，重复还朝。谢了恩者。(众谢恩科)(徐茂功云)我想当日，摩利支在鸭绿江白额坡前，扎下军营，单搦俺大唐家名将出马。是的俺大唐名将死的死了，老的老了，全得元帅三箭，方能退得摩利支，成此大功。今日圣人加官赐赏，亦不枉了也。(正末唱)【沽美酒】元来个大唐朝也名将乏，俺孩儿肯奋发，只他这一片忠心报国家，和辽兵做场厮杀，才得那干戈罢。(薛仁贵云)父亲，您孩儿跨海征辽，曾立下五十四件功劳，争些儿被总管张士贵白赖去了。若非军师大人，定夺功罪，您孩儿岂有今日。(众谢徐茂功科)(徐茂功云)这是奉圣人的命，着老夫论功升赏。何足谢哉？(正末唱)【太平令】虽则是唐天子操持生杀。怎当他张总管卖弄奸猾。若不遇老军师神明鉴察，险把俺白袍将功劳勾抹。今日个爵加，赏加，受这般样显达，呀！俺把你大恩人如何报答。(徐茂功云)元帅，你一门荣贵，钦取还朝，是人生最喜的事。就今日杀羊造酒，做一个大筵席庆贺者。(词云)白袍将世上无双，平高丽威振边疆，扶持的乾坤清泰，揩磨的日月辉光。一个薛大公灵椿不老，一个薛大婆共乐萱堂。一个宰相女甘心做小，一个糟糠妇分外贤良。降丹诏，全家封赠，改门闾，荣耀非常。若不是徐茂功辕门比射，怎显得薛仁贵衣锦还乡？题目徐茂功比射辕门正名薛仁贵荣归故里","dynasty":"元代","title":"杂剧·薛仁贵荣归故里"}
{"author":"张国宾","content":"第一折(正末扮张义同净卜儿张孝友、旦儿、兴儿上)(正末云)老夫姓张名义。宇文秀，本贯南京人也。嫡亲的四口儿家属，婆婆赵氏，孩儿张孝友。媳妇儿李玉娥。俺在这竹竿巷马行街居住，开着一座解典铺，有金狮子为号，人口顺都唤我做金狮子张员外。时遇冬初，纷纷扬扬下着这一天大雪。小大哥在这看街楼上。安排果卓，请俺两口儿赏雪饮酒。(卜儿云)员外，似这般大雪，真乃是国家祥瑞也。(张孝友云)父亲母亲，你看这雪景甚是可观。孩儿在看街楼上，整备一杯。请父亲母亲赏雪咱。兴儿将酒来，(兴儿云)酒在此。(张孝友送酒科，云)父亲母亲。请满饮一杯。(正末云)是好大雪也呵。(唱)【仙吕】【点绛唇】密布彤云，乱飘琼粉。朔风紧，一色如银，便有那孟浩然可便骑驴的稳。(张孝友云)似这般应时的瑞雪，是好一个冬景也。(正末唱)【混江龙】正遇着初寒时分。您言冬至我言春。(张孝友云)父亲，这数九的天道，怎做的春天也？(正末唱)既不沙可怎生梨花片片，柳絮纷纷？梨花落砌成银世界，柳絮飞妆就玉乾坤。俺这里逢美景，对良辰，悬锦帐，设华裀。簇金盘罗列着紫驼新，倒银瓶满泛着鹅黄嫩。俺本是凤城中黎庶，端的做龙袖里骄民。(张孝友云)将酒来，父亲母亲再饮一杯。(正末云)俺在这看街楼上，看那街市上往来的那人纷纷嚷壤。俺则慢慢的饮酒咱。(丑扮店小二上，诗云)买卖归来汗未消，上床犹自想来朝。为甚当家头先白，每日思量计万条。小可是个店小二。我这店里下着一个大汉，房宿饭钱都少欠下不曾与我。如今大主人家怪我。我唤他出来，赶将他出去，有何不可？(做叫科，云)兀那大汉你出来。(净邦老扮陈虎上，云)哥也，叫我做甚么？我知道少下你些房宿饭钱不曾还哩。(店小二云)没事也不叫你，门前有个亲眷寻你哩。(邦老云)休斗小人耍。(店小二云)我不斗你耍。我开开这门。(邦老云)是真个在那里？(店小二做推科，云)你出去。关上这门。大风大雪里冻杀饿杀。不干我事。(下)(邦老云)小二哥开门来。我知道少下你房宿饭钱。这等大风大雪，好冷天道，你把我推抢将出来，可不冻杀我也。(做叫科，云)嗨！小二哥，你就下得把我抢出门来？身上单寒。肚中又饥馁，怎么打熬的过？兀的那一座高楼。必是一家好人家。没奈何我唱个莲花落，讨些儿饭吃咱。(做唱科)一年春尽一年春，哩哩莲花。你看地转天转我倒也。(做倒科)(正末云)小大哥，你看那楼下面冻倒一个人。好可怜也。你扶上楼来救活他性命，也是个阴骘。(张孝友云)理会的。我是看去。果然冻倒一个大汉。下次小的每，与我扶上楼来者。(兴儿做扶科)(正末云)小大哥，笼些火来与他烘。(张孝友云)理会的。(正末云)酾将那热酒来与他吃些。(张孝友云)兀那汉子，你饮一杯儿热酒咱。(邦老做饮酒科，云)是好热酒也。(正末云)着他再饮一杯。(张孝友云)你再饮一杯。(邦老云)好酒！好酒！我再吃一杯。(正末云)兀那汉子，你这一会儿，比头里那冻倒的时分，可是如何？(邦老云)这一会觉苏醒了也。(正末云)兀那汉子，你是那里人氏？姓甚名谁？因甚么冻倒在这大雪里？你说一遍老夫是听咱。(邦老云)孩儿是徐州安山县人氏，姓陈名虎。出来做买卖，染了一场冻天行的症侯，把盘缠都使用的无了。少下店主人家房宿饭钱。他把我赶将出来。肯分的冻倒在你老人家门首，若不是你老人家救了我性命，那得个活的人也。(正末云)好可怜人也呵。(唱)【油葫芦】我见他百结衣衫不挂身，直恁般家道窘。我为甚连珠儿热酒教他饮了三巡？(云)汉子，自古以来，则不你受贫。(孝友云)父亲，可是那几个古人受贫来？(正末唱)想当初苏秦未遇遭贫困，有一日他那时来，也可便腰挂黄金印。咱人翻手是雨，合手是云。那尘埃中埋没杀多才俊，(带云)你看那人也，则是时运未至。(唱)他可敢一世里不如人。(云)小大哥，将一领绵团袄来。(张孝友做拿衣服科，云)绵团袄在此。(正末云)汉子。(唱)【天下乐】我与你这一件衣服旧换做新，(云)再将五两银子来。(张孝友取银科，云)五两银子在此。(正末云)这银子呵，(唱)我与你做盘也波缠，速离子俺门。(邦老云)救活了小人的性命，又与小人许多银子：此恩将何以报？(正末云)汉子，这衣服和银子。(唱)也则是一时间周急，添你气分。(邦老云)多谢你老人家。(正末云)汉子，你着志者，(唱)有一日马颏下缨似火，头直上伞盖似云，愿哥哥你可便为官早立身。(云)小大哥，你扶他下楼去。(邦老云)多亏了老人家救了我性命。今生已过，那生那世做驴做马，填还你的恩债也？(张孝友云)一条好大汉。我这家私里外。早晚索钱，少个护臂。我有心待认义他做个兄弟，未知他意下如何？我试问他咱。兀那汉子，你如今多大年纪？(邦老云)致二十五岁。(张孝友云)我长你五岁，我可三十岁也。我有心认义做个兄弟，你意下如何？(邦老云)休看小人吃的，则看小人穿的，休斗小人耍。(张孝友云)我不斗你耍。(邦老云)休道做兄弟，便那笼驴把马，愿随鞭镫。(邦老做拜科)(张孝友云)你休拜。张孝友，你好粗心也，不曾与父亲母亲商量，怎好就认义这个兄弟？兄弟，我不曾与父亲母亲商量。若是肯呵，是你千万之喜；若是不肯呵，我便多赍发与你些盘缠。你则在楼下等一等。(做见正末科，云)父亲母亲，您孩儿有一桩事，不曾禀问父亲母亲，未敢擅便。(正末云)孩儿有甚么话说？(张孝友云)恰才冻倒的那个人，您孩儿想来，家私里外，早晚索钱，少一个护臂。我待要认义他做个兄弟，未知父母意下如何？(正末云)恰才那个人姓陈名个虎字，生的有些恶相，则不如多赍发他盘缠，着他回去了罢。(张孝友云)父亲不妨事，您孩儿眼里偏识这等好人。(正末云)既是你心里要认他呵，着他上楼来。(张孝友云)谢了父亲母亲者。(做见邦老科，云)兄弟，父亲母亲都肯了也，你上楼见父亲母亲去咱。(邦老做见科)(正末云)兀那汉子，我这小大哥要认你做个兄弟，你意下如何？(邦老云)笼驴把马，愿随鞭镫。(正末云)你看他一问一个肯。(张孝友云)兄弟，拜了父亲母亲咱，(邦老做拜科)(张孝友云)父亲母亲，叫媳妇儿与兄弟相见如何？(正末云)孩儿这敢不中么？(张孝友云)父亲不妨事，我眼里偏识这等好人。(正末云)随你，随你。(张孝友云)大嫂，与兄弟相见咱。兄弟，与你嫂嫂厮见。(邦老做拜旦儿科，云)嫂嫂，我唱喏哩。(旦儿云)丕！那眼脑恰像个贼也似的。(邦老背云)一个好妇人也。(正末云)小大哥，着他换衣服去。(张孝友云)你且换衣服去。(邦老下)(外扮赵兴孙带枷锁同解子上)(赵兴孙云)自家赵兴孙，是徐州安山县人氏。因做买卖到这长街市上，见一个年纪小的打那年纪老的。我向前谏劝，他坚意不从，被我扌班过那年纪小的来则打的一拳，不恇就打杀了。当被做公的拿我到官。本该偿命，多亏了那六案孔目救了我的性命，改做误伤人命，脊杖了六十，迭配沙门岛去。时遇冬天，下着这等大雪，身上单寒，肚中饥馁。解子哥，这一家必然是个财主人家。我如今叫化些儿残汤剩饭，吃了呵慢慢的行。我来到这楼直下，爹爹奶奶，叫化些儿波。(正末云)小大哥，你看那楼下面一个披枷带锁的人也，可怜的，与他些饭儿吃么。(张孝友云)理会的，待我下楼看去咱。(做下楼见赵兴孙，云)兀那后生，你那里人氏？姓甚名谁？因甚么这等披枷带锁？(赵兴孙云)孩儿徐州安山县人氏，姓赵名兴孙。因做买卖到长街市上，有一个年纪小的打那年纪老的。我一时间路见不平，将那年纪小的来只一拳打杀了，被官司问做误伤人命，脊杖了六十，迭配沙门岛去。时遇雪天，身上无衣，肚中无食，特来问爹爹奶奶讨些残汤剩饭咱。(张孝友云)原来为这般，你且等着。(见正末云)父亲，孩儿问来了，这一个是打杀了人发配去的。(正末云)哦！他是犯罪的人也，不知官府门中屈陷了多多少少，我那里不是积福处。小大哥，你且着他上楼来，等我问他。(张孝友唤科，云)兀那囚徒，你上楼来。(解子跟赵兴孙见科)(正末云)我问你那里人氏？姓甚名谁？因甚这般披枷带锁的？你说与我听咱。(赵兴孙云)孩儿徐州安山县人氏，姓赵名兴孙。因做买卖到长街市上，有一个年纪小的打那年纪老的。我一时间路见不平，将那年纪小的则一拳打杀了，被官司问做误伤人命，脊杖了六十，迭配沙门岛去。时遇雪天，身上无衣，肚里无食，特来讨些残汤剩饭咱。(正末云)嗨！俺婆婆也姓赵，五百年前安知不是一家？小大哥，将十两银子、一领绵团袄来。(张孝友云)银子、绵袄都在此。(卜儿云)兀那汉子，老爹与你十两银子，绵团袄一件。我无甚么与你，只这一只金钗做盘缠去。(赵兴孙云)多谢老爹奶奶。小人斗胆，敢问老爹奶奶一个名姓也，等小人日后结草衔环，做个报答。(正末云)汉子，俺叫做金狮子张员外，奶奶赵氏，小大哥张孝友，还有一个媳妇儿是李玉娥，你牢记者。(赵兴孙云)老爹是金狮子张员外，奶奶赵氏，小大哥张孝友，大嫂李玉娥。小人印板儿似记在心上。小人到前面死了呵，那生那世，做驴做马，填还这债。若不死呵，但得片云遮顶。此恩必当重报也。(做拜？下楼科)(邦老冲上，云)呸！我两个眼里见不的这等穷的。你是甚么人？(赵兴孙云)小人是赵兴孙。(邦老云)你认的我么？(赵兴孙云)你是谁？(邦老云)则我是二员外。(赵兴孙做叫科，云)二员外。(邦老云)住！住！住！你不要叫，你拿的是甚么东西？(赵兴孙云)老爹与了我十两银子，一领绵团袄；奶奶又是一只金钗，着我做盘缠的。(邦老云)父亲母亲好小手儿也，则与的你这些东西。你将过来。我如今去对父亲母亲说，还要多多的赍发你些盘缠。你则在这楼下等着。(邦老见正末科，云)父亲，楼下这个披枷带锁的。可惜与了他偌多东西，不如与您孩儿做本钱，可不好也？(正末云)婆婆，你觑波，陈虎，我这家私早则由了你那。(邦老云)看了那厮嘴脸，一世不能勾发迹。那眉下无眼筋，口头有饿纹。到前面不是冻死。便是饿死的人也。(正末云)噤声！(唱)【后庭花】你道他眉下无眼筋，你道他兀那口边厢有饿纹。可不道马向那群中觑，陈虎口床我则理会得人居在贫内亲。(邦老云)可惜偌多钱与了这厮，他那里是个掌财的？(正末唱)你将他来恶抢问，他如今身遭危困。你将他恶语喷，他将你来死记恨。恩共仇您两个人，是和非俺三处分，怎劈手里便夺了他银？(云)嗨！陈虎，我恰才与了他些钱钞，你劈手里夺将来。知道的便是你夺了，有那不知道的，只说那张员外与了人些钱钞，又着劈手的夺将去。(唱)【青哥儿】陈虎口床，显的我言而、言而无信，(带云)张孝友，(唱)你也忒眼内、眼内无珍。(带云)恰才两个人呵，(唱)他如今迭配遭囚锁缠着身，不得风云，困在埃尘。你道他一世儿为人，半世儿孤贫，气忍声吞，何日酬恩？则你也曾举目无亲，失魄亡魂，绕户踅门，鼓舌扬唇，唱一年家春尽一年家春。陈虎口床，你也曾这般穷时分。(云)陈虎，你将那东西还与他去。(张孝友云)兄弟，你怎么这等？将来我送与他去。(见赵兴孙科，云)这东西为甚么不将的去？(赵兴孙云)恰才那个二员外夺过盘缠去了也。(张孝友云)汉子，他不是二员外。他姓陈名虎，也是雪堆儿里冻倒了的。我救了他，我认他做了个兄弟。你休怪咱。盘缠都在这里，你将的去。(赵兴孙做谢科，云)陈虎，你也是雪堆儿里冻倒的，将我银两衣服劈手夺将去了。我有恩的是张员外一家儿，有仇的是陈虎那厮。我前街里撞见，一无话说；后巷里撞见，一只手揪住衣领，去那嘴缝鼻凹里则一拳。哎哟！挣的我这棒疮疼了。陈虎口床，咱两个则休要轴头儿厮抹着。(同解子下)(正末云)婆婆，陈虎那厮恰才我说了他几句，那厮有些怪我，我着几句言语安伏他咱。陈虎孩儿，我恰才说了你几句，你可休怪老夫。我若不说你几句呵，着那人怎生出的咱家这门？陈虎孩儿，你记的那怨亲不怨疏么？(邦老云)您孩儿则是干家的心肠，可惜了这钱钞与那穷弟子孩儿。(正末唱)【赚煞尾】岂不闻一饭莫忘怀，睚眦休成忿。这厮他记小过忘人大恩，这厮他胁底下插柴不自稳，那里也敬老怜贫。他怒嗔嗔，劈手里夺了他银。(带云)不争你夺将来了呵。(唱)显的我也惨，他也羞，陈虎口床，你也狠。(云)陈虎孩儿。自古以来，有两个贤人，你学一个，休学一个。(邦老云)父亲，您孩儿学那一个？(正末唱)你则学那灵辄般报恩。(邦老云)不学那一个？(正末唱)休学那庞涓般雪恨。休！休！休！我劝您这得时人，可便休笑恰才那失时人。(下)(张孝友云)兄弟，父亲恰才说了几句，你休怪也。(邦老云)父亲说的是。哥哥，我索钱去咱。(诗云)员外有金银，认我做亲人。我心还不足，则恨赵兴孙。(下)第二折(张孝友同兴儿上，云)欢喜未尽，烦恼到来。自从认了个兄弟。我心间甚是欢喜。不想我这浑家腹怀有孕。别的女人怀胎十个月分娩，我这大嫂十八个月不分娩，我好生烦恼。兄弟索钱去了，我且在这解典库中闷坐咱。(邦老上，云)行不更名，坐不改姓。自家陈虎的便是。这里也无人，我平昔间做些不恰好的勾当，我那乡村里老的每便道：陈虎，你也转动咱。我便道：老的每，我这一去，不得一拳儿好买卖不回来，不得一个花朵儿也似好老婆，也不回来。不想到的这里，染一场冻天行病症，把盘缠都使的无了。少下店主人家房宿饭钱，把我推抢出来。肯分的冻倒在这一家儿门前，救活了我性命。又认义我做兄弟。一家儿好人家都在俺的手里。那一应金银粮食，也还不打紧，一心儿只看上我那嫂嫂。我如今索钱回来了，见俺哥哥去。下次小的每，哥哥在那里？(兴儿云)在解典库里。(见科，云)哥哥，我索钱回来了也。(张孝友云)兄弟，你吃饭未曾？(邦老云)我不曾吃饭哩。(张孝友云)你自吃饭去，我心中有些闷倦。(邦老出门云)且住者。陈虎也，你索寻思咱，莫非看出甚么破绽来？往常我哥哥见我，欢天喜地；今日见我，有些烦恼。陈虎，你是个聪明的人，必然见我早晚吃穿衣饭定害他了。因此上恩多也深。我如今趁着这个机会，辞了俺哥哥，别处寻一拳儿买卖可不好？(做见张孝友云)哥哥也，省的恩多怨深。我家中稍将书信来，教我回家去。只今日就辞别了哥哥，还俺徐州去也。(张孝友云)兄弟，敢怕下次小的每有甚么的说你来？(邦老云)谁敢说我？(张孝友云)既然无人说你，你怎生要回家去？(邦老云)哥哥，君子不羞当面。每日您兄弟索钱回来，哥哥见我欢喜，今日见我烦恼。则怕您兄弟钱财上不明白，不如回去了罢。(张孝友云)兄弟，你不知道我心上的事。这里无别人，我与你说。别的女人怀身十月满足分娩，您嫂嫂怀了十八个月，不见分娩，因此上烦闷。(邦老云)原来为这个。哥哥早对您兄弟说，这早晚嫂嫂分娩了多时也。(张孝友云)你怎么说？(邦老云)我那徐州东岳庙至灵至圣，有个玉杯珓儿，掷个上上大吉，便是小厮儿；掷个中平，便是个女儿；掷个不合神道，便是鬼胎。我那里又好做买卖，一倍增十倍利钱。(张孝友云)既是这等，我和你两个掷杯珓儿去来。(邦老云)我和你去不济事，还得怀身的亲自去掷杯珓儿，便灵感也。(张孝友云)咱与父亲说知去。(邦老云)住、住、住！则除你和我知嫂嫂知，第四个人知道，就不灵了。(张孝友云)你也说的是。多收拾些金珠财宝，一来掷杯珓，二来就做买卖，走一遭去。(同下)(兴儿上，云)奶奶，陈虎拐的小大哥、嫂嫂两口儿去了也。(卜儿上，云)奶奶，陈虎拐的小大哥、嫂嫂两口儿去了也。(卜儿上，云)你可不早说，我是叫老的咱。(卜儿做叫科，云)老的，老的。(正末上，云)婆婆做甚么？(卜儿云)陈虎搬调的张孝友两口儿走了也。(正末云)婆婆，我当初说甚么来？咱赶孩儿每去者。(做赶科)(唱)【越调】【斗鹌鹑】气的来有眼如盲、有口似哑。您两个绿鬓朱颜，也合问您这苍髯皓发。不争你背母抛爹，直闪的我形孤也那景寡。婆婆，他可便那里怕人笑，怕人骂，只待要急煎煎挟橐携囊，稳拍拍乘舟骗马。【紫花序儿】生刺刺弄的来人离财散，眼睁睁看着这水远山长，痛煞煞间隔了海角天涯。(哭科，云)天那，怎么有这一场诧事？儿也，则被你忧愁杀我也。(卜儿云)张孝友孩儿挈了媳妇儿，带了许多本钱，敢出去做买卖么？(正末唱)元来他，将着些价高的行货，(带云)钱钞可打甚么不紧？(唱)天那，怎引着那个年小的浑家。倘或间有些儿争差，儿也，将您这一双老爹娘，可便看个甚么。畅好是心粗胆大，不争你背井离乡，谁替俺送酒供茶？(卜儿云)老的，俺和你索便赶他去。(正末行科，云)咱来到这黄河岸边，许多的那船只，咱往那里寻他去？咱则这里跪者，若是张孝友孩儿一日不下船来，咱跪他一日；两日不下船来，跪两日。着那千人万人骂也骂杀他。(张孝友同旦儿上，云)兀的不是父亲母亲。(卜儿云)两个孩儿那里去？痛杀我也。(正末云)哎哟，张孝友孩儿，则被你苦杀我也。(唱)【小桃红】可兀的好儿好女都做眼前花，倒不如不养他来罢。(张孝友云)父亲母亲休慌，您孩儿掷杯珓儿便回来。(正末唱)这打珓儿信着谁人话？无事也待离家。你爹娘年纪多高大，怎不想承欢膝下？刬的去问天买卦，(旦儿云)公公婆婆，俺掷了杯珓儿便回来哩。(正末唱)噤声！更和着个媳妇儿不贤达。(云)婆婆，你与我问孩儿每，他要到那里去掷甚么杯破儿？(卜儿见旦，云)媳妇儿，你两口如今要到那一处去掷杯珓儿来？(旦儿云)母亲不知，因为我怀胎十八个月不分娩，陈虎对张孝友说，他那徐州东岳庙至灵感，有个玉杯珓儿。掷个上上大吉，便是个小厮儿；掷个中平，便是个女儿；掷个不合神道，便是鬼胎。因此上要掷杯珓儿去。(卜儿云)是真个？我对员外说去。(见正末云)员外，我则道他两口儿为什么跟将陈虎去，如今媳妇儿身边的喜事，陈虎与张孝友孩儿说道，他那里徐州东岳庙至灵感，有个玉杯珓儿。若是掷个上上大吉，便是小厮儿；掷个中平，便是女儿；若是掷个不合神道，便是鬼胎。为这般要去掷杯珓儿哩。(正末云)噤声！(唱)【鬼三台】我这里听言罢，这的是则好唬庄家。哎！儿也，你个聪明人怎便听他谎诈？那一个无子嗣缺根芽，妆了些高驮细马，和着金纸银钱将火化。更有那孝子贤孙儿女每打，早难道神不容奸，天能鉴察？(张孝友云)父亲，阴阳不可不信。(正末唱)【紫花序儿】且休说阴阳的这造化，许来大个东岳神明，(云)媳妇儿靠后，(唱)他管你甚么肚皮里娃娃。我则理会的种谷得谷，种麻的去收麻。咱是个积善之家，天网恢恢不漏掐，这言语有伤风化。(张孝友云)陈虎说东岳神至灵感，掷杯珓儿便回来也。(正末唱)你休听那厮说短论长，那般的俐齿伶牙。(张孝友云)父亲，您孩儿好共歹走一遭去。父亲不着您孩儿去呵，我就着这压衣服的刀子，觅个死处。(卜儿云)孩儿怎下的闪了俺也？(做悲科)(正末云)既然孩儿每要去，常言道：心去意难留，留下结冤仇。婆婆，你问孩儿有甚么着肉穿的衣服将一件来？(见旦科，云)媳妇儿，张孝友孩儿，有甚么着肉穿的衣服将一件来。(旦儿云)婆婆，行李都去了，只这的是张孝友一领汗衫儿。(卜儿云)老的，行手都去了。只有这一领汗衫儿。(正末云)这个汗衫儿，婆婆，你从那脊缝儿停停的拆开者。(卜儿云)有随身带着的刀儿，我与你拆开了也。(正末云)孩儿，你两口儿将着一半儿，俺两口儿留下这一半儿。孩儿。你道我为甚么来？则怕您两口儿一年半载不回来呵，思想俺时，见这半个衫儿，便是见俺两口儿一般。俺两口儿有些头痛额热，思想你时，见这半个衫儿，便是见您两口儿一般。孩儿，你将你的手来。(张孝友云)兀的不是手。(做咬科)(张孝友云)哎哟！父亲。你咬我这一口我不疼？(正末云)你道是疼么？(张孝友云)你咬我一口。我怎的不疼？(正末云)我咬你这一口儿，你害疼呵。想着俺两口儿从那水扑花儿里，抬举的你成人长大。你今日生各支的撇了俺去呵，你道你疼，俺两口儿更疼哩。(卜儿云)老的，俺则收着这汗衫儿，便是见孩儿一般。(正末唱)【调笑令】将衫儿拆下，就着这血糊刷，哎！儿也，可不道世上则有莲子花。我如今别无甚么弟兄并房下，倘或间俺命掩黄沙。则将这衫儿半壁匣盖上搭，哎！儿也，便当的你哭啼啼拽布拖麻。(邦老云)你觑着，兀的不火起了也。早些开船去。(张孝友云)俺趁着船快走，快走。(同旦儿，邦老下)(正末云)孩儿去了也。哎哟！兀的不苦痛杀我也。(唱)【络丝娘】好家私水底纳瓜，亲子父在拳中的这掿沙。寺门前金刚相厮打，哎！婆婆也，我便是佛啰也理会不下。(云)婆婆，你看是谁家火起？(内叫科，云)张员外家火起了也。(卜儿云)老的也，似此怎了？(正末云)婆婆，你看好大火也。(唱)【幺篇】我则听的张员外家遗漏火发，哎哟！天那，唬得我立挣痴呆了这半霎。待去来呵，长街上列着兵马，哎！婆婆也，我可是怕也那不怕。(卜儿云)老的，眼见一家儿烧的光光儿了也，教俺怎生过活咱？(正末唱)【耍三台】我则见必律律狂风飒，将这焰腾腾火儿刮。摆一街铁茅水瓮，列两行钩镰刊这麻搭。(内叫科，云)街坊邻舍，将为头儿失火的拿下者。(正末唱)则听得巡院家高声的叫吖吖，叫道将那为头儿失火的拿卜。天那！将我这铜斗儿般大院深宅，苦也啰！苦也啰！可怎生烧的来剩不下些根椽片瓦？【青山口】我则见这家、那家，斗交杂，街坊海救火那。我则见连天的大厦、大厦，声刺剌，被巡军横拽塌。家私、家私且莫夸，算来、算来都是假。难镇难压，空急空巴，总是天折罚。他也波，他不瞅咱，咱也波，咱可怜他。只看张家往日豪华，如今在那搭？多不到半合儿把我来作为傒幸杀。(卜儿云)老的，俺许来大家缘家计尽皆没了。苦痛杀俺也。(正末云)火烧了家缘家计都不打紧，我那张孝友儿也。(哭科)(唱)【收尾】我直从那水扑花儿抬举的偌来大，您将俺这两口儿生各支的撇下，空指着卧牛城内富人家。(卜儿云)咱如今往那里去好？(正末云)哎！婆婆也。我和你如今往那里去？只有个沿街儿叫化，学着那一声儿哩。(卜儿云)老的，是那一声？(正末云)婆婆也，你岂不曾听见那叫化的叫？我学与你听：那一个舍财的爹爹妈妈哦。(唱)少不的悲田院里，学那一声叫爹妈。(同下)第三折(邦老上，云)人无横财不富，马无野草不肥。我陈虎只因看上了李玉娥，将他丈夫撺在黄河里淹死了。那李玉娥要守了三年孝满，方肯随顺我。我怎么有的这般慢性？我道莫说三年，便三日也等不到。他道你便等不得三年，也须等我分娩了，好随顺你，难道我耽着这般一个大肚子，你也还想别的勾当哩？谁知天从人愿，到的我家不上三日，就添了一个满抱儿小厮，早已过了一十八岁。那小厮好一身本事，更强似我。只是我偏生见那小厮不得，常是一顿打就打一个小死，只要打死了他方才称心。却是为何？常言道：翦草除根，萌芽不发。那小厮少不的打死在我手里。大嫂，将些钱钞来与我，我与弟兄每吃酒去来。(下)(旦儿上，云)自家李玉娥。过日月好疾也。自从这贼汉将俺员外推在河里，今经十八年光景。我根前添了一个孩儿，长成一十八岁，依了那贼汉的姓，叫做陈豹，每日在山中打大虫。怎这早晚还不回家来吃饭哩？(小末同俫儿上)(小末诗云)每日山中打虎归，窝弓药箭紧身随。男儿志气三千丈，不取封侯誓不灰。自家陈豹，年长一十八岁，臂力过人，十八般武艺，无有不拈，无有不会。每日在于山中，下窝弓药箭，打大虫耍子。今日正在那里演习些武艺，忽然看见山坡前走将一个牛也似的大虫。我拈弓在手，搭箭当弦，\"口床\"的一声射去，正中大虫。我待要拿那大虫去，不知那里，走将几个小厮来，倒说是他每打死的大虫。咄！我且问你，你怎生打杀那大虫来？(俫儿云)我一只手揝住头，一只手揝住尾，当腰里则一口咬死的。你倒省气力，要混赖我的行货，我告诉你家去。陈妈妈。(旦儿云)是谁门首叫我？开开这门。你做甚么？(俫儿云)妈妈，我辛辛苦苦打杀的一个大虫。只这一张皮也值好几两银子，怎么你家儿子要赖我的？(旦儿云)小哥，你将的去罢。(俫儿云)我儿也，不看你娘面上，我不道的饶了你哩。(下)(旦儿云)陈豹，你家来，你跪着。教你休惹事，你又惹事。你倘着我打你，等你好记的。(小末云)母亲打则打，休闪了手。(旦儿云)且住者，倘或间打的孩儿头疼额热，谁与他父亲报仇？陈豹，我不打你，且饶你这一遭儿。(小末云)母亲打了倒好。母亲若不打呵，说与父亲，这一顿打又打一个小死。(旦儿云)我也不打你，也不对你父亲说。(小末云)不与父亲说，谢了母亲也。(旦儿云)孩儿，你学成十八般武艺，为何不去进取功名？(小末云)您孩儿欲待应武举去，争奈无盘缠上路。(旦儿云)既然你要应武举去，来！我与你些碎银两，一对金凤钗做盘缠。(小末云)今日是个吉日良辰，辞别了母亲，便索长行也。(做拜??(旦儿云)陈豹，你记者，若到京师，寻问马行街竹竿巷，金狮子张员外老两口儿。寻见呵，你带将来。(小末云)母亲，他家和咱是什么亲眷？(旦儿云)孩儿你休问他，他家和咱是老亲。(小末云)您孩儿经板儿记在心头。母亲，孩儿出门去也。(旦儿云)陈豹，你回来。(小末云)母亲有甚么话说？(旦儿云)你若见那两口儿，你便带将来。(小末云)您孩儿记的，我出的这门来。(旦儿云)陈豹，你回来。(小末云)母亲，有的话一发说了罢。(旦儿云)我与你这块绢帛儿，你见了那老两口儿，只与他这绢帛儿，他便认的咱是老亲。(小末云)理会的。(旦儿云)孩儿去了也。眼观旌节旗，耳听好消息。(下)(外扮长老上，诗云)近寺人家不重僧，远来和尚好看经。莫道出家便受戒，那个猫儿不吃腥。小僧相国寺住持长老。今有陈相公做这无遮大会，一应人等都要舍贫散斋，小僧已都准备下了。这早晚相公敢待来也。(小末领杂当上，云)下官陈豹，到于都下，演武场中比射，只我三箭皆中红心，中了武状元，授了下官本处提察使。自从母亲分付我寻这马行街竹竿巷金狮子张员外那两口老的，那里寻去？如今在相国寺中散斋济贫。数日前我与长老钱钞，与下官安排斋供，须索拈香走一遭去。可早来到了也。(见长老科，云)老和尚，多生受你。(长老云)相公，请用些斋食。(小末云)下官不必吃斋，只等贫难的人来时，老和尚与我散斋者。(正末同卜儿薄蓝上，云)叫化咱！叫化咱！可怜见俺许来大家私，被一场天火烧的光光荡荡，如今无靠无依，没奈何，长街市上，有那等舍贫的财主波，救济俺老两口儿佛啰。(唱)【中吕】【粉蝶儿】我绕着他后巷的街，叫化些剩汤和这残菜，我受尽了些雪压波风节。猛想起，十年前，兀那鸦飞不过的田宅。甚么是月值年灾？可便的眼睁睁一时消坏。(卜儿云)老的也，可怎生无一个舍贫的？(正末唱)【醉春风】那舍贫的波众檀樾，救苦的波观自在。肯与我做场儿功德散分儿斋？可怎生再没个将俺来睬！睬！(卜儿云)老的也，兀那水床上热热的蒸饼，我要吃一个儿。(正末云)婆婆，你道甚么哩？(卜儿云)我才见那水床上热热的蒸饼，我要吃一个儿。(正末云)婆婆，你道那水床上热热的蒸饼你要吃一个儿？不只是你要吃，赤紧的咱手里无钱呵，可着甚的去买那。(唱)佛啰但得那半片儿羊皮，一头儿藁荐，哎！婆婆口来，我便是得生他天界。(云)婆婆。(卜儿云)老的，你叫我怎么的。(正末云)我叫了这一日街，我可乏了也，你替我叫些儿。(卜儿云)你着谁叫街？(正末云)我着你叫街。(卜儿云)你着我叫街，倒不识羞。我好歹也是财主人家女儿，着我如今叫街。我也曾吃好的，穿好的。我也曾车儿上来，轿儿上去。谁不知我是金狮子张员外的浑家。如今可着我叫街，我不叫。(正末云)你道甚么哩？(卜儿云)我不叫。(正末云)你道你是好人家儿，好人家女，也曾那车儿上来，轿儿上去，那里会叫那街？偏我不是金狮子张员外，我是胎胞儿里叫化来？赤紧的咱手里无钱那。我要你叫。(卜儿云)我不叫！我不叫！(正末云)我要你叫！要你叫！(卜儿云)我不叫！我不叫！(正末云)你也不叫，我也不叫，饿他娘那老弟子。(卜儿做悲科)(正末云)婆婆，你也说的是，你是那好人家儿，好人家女，你那里会叫那街。罢！罢！罢！我与你叫。(卜儿云)你是叫咱。(正末云)哎哟！可怜见俺被天火烧了家缘家计，无靠无捱，长街市上，有那等舍贫的叫化些儿波。(唱)【快活三】哎哟！则那风吹的我这头怎抬？雪打的我这眼难开。则被这一场家天火破了家财，俺少年儿今何在？(卜儿云)嗨！争奈俺两口儿年纪老了也。(正末唱)【朝天子】哎哟！可则俺两口儿都老迈，肯分的便上该，天哪！天哪！也是俺注定的合受这饥寒债。我如今无铺无盖，教我冷难挨。肯分的雪又紧风偏大，到晚来可便不敢番身，拳成做一块。天哪！天哪！则俺两口儿受冰雪堂地狱灾，我这里跪在，大街，望着那发心的爷娘每拜。(卜儿云)老的，这般风又大，雪又紧。俺如今身上无衣，肚里无食，眼见的不是冻死，便是饿死的。(正末唱)【四边静】哎哟！正值着这冬寒天色，破瓦窑中又无些米柴。眼见的冻死尸骸，料没个人瞅睬。谁肯着半掀儿家土埋，老业人眼见的便撇在这荒郊外。(杂当上，云)兀的那老两口儿，比及你在这里叫化，相国寺里散斋哩。你那里求一斋去不好那？(正末云)多谢哥哥。元来相国寺里散斋。婆婆，去来，去来。(卜儿云)老的也。俺往那里叫化去？(正末唱)【普天乐】听言罢不觉笑咍咍，我这里刚行刚蓦。把我这身躯强整，将我这脚步儿忙抬。(云)官人，叫化些儿波。(杂当云)无斋了也。(正末唱)哎！可道哩饿纹在口角头，食神在天涯外。不似俺这两口儿公婆每便穷的来煞，直恁般运拙也那时乖。(云)官人也。(唱)但的他残汤半碗充实我这五脏，(带云)不济事！不济事！(唱)哎！婆婆也，咱去来波，可则索与他日转千街。(杂当云)你来早一步儿可好，斋都散完了也。(正末云)官人，可怜见。叫化些儿波。(杂当云)无了斋也。(小末云)为甚么大呼小叫的？(杂当云)门首有两个老的，讨斋来的迟，无了斋也。(小末云)老和尚，有下官的那一分斋，与了那两口儿老的吃罢。(杂当云)理会的。兀那老的，你来的迟，无有斋了。这个是相公的一分斋。与你这老两口儿，你吃了。你过去谢一谢那相公去。(正末云)多谢了。婆婆，你吃些儿，我也吃些儿，留着这两个馒头，咱到破瓦窑中吃。婆婆，你送这碗儿去。(卜儿云)我送这碗儿去。(正末云)就谢一谢那官人。(卜儿云)我知道。(见小末做拜科，云)积福的官人，今世里为官受禄，到那生那世，还做官人。(做认小末科)(小末云)这老的怎生看我？(卜儿云)官人官上加官，禄上进禄，辈辈都做官人。(出门科)这官人好和那张孝友孩儿厮似也。仔细打看，全是我那孩儿。我对那老的说去，着他打这弟子孩儿。(见末云)老的也，也喜欢咱。(正末云)甚么那，婆婆？(卜儿云)你笑一个。(正末云)我笑甚么？(卜儿云)你笑。(正末云)哦！我笑？(做笑科)(卜儿云)你大笑。(正末做大笑科)(卜儿云)你也是个傻老弟子孩儿，如今咱那张孝友孩儿有了也。(正末云)在那里？(卜儿云)原来散斋的那官人，正是张孝友孩儿。(正末云)婆婆，真个是？(卜儿云)我的孩儿，如何不认的？我这眼不唤做眼，唤做琉璃葫芦儿，则是明朗朗的、(正末云)是真个？我过去打这弟子孩儿。婆婆，可是也不是？(卜儿云)我这眼则是琉璃葫芦儿。(正末云)我则记着你那琉璃葫芦儿。(卜儿云)则是个明朗朗的。(正末见小末，云)生忿忤逆的贼也。(小末云)长老，他唤你哩。(长老云)相公，他唤你哩。(正末唱)【上小楼】甚风儿便吹他到来？也有日重还乡界。则俺这烦烦恼恼，哭哭啼啼，想杀我儿也怨怨哀哀。到如今可也便欢欢爱爱，潇潇洒洒，无妨无碍。(小末云)兀那老的，你说甚么那？(正末云)生忿忤逆的贼也。(唱)哎！怎把这双老爹娘做外人看待？(卜儿云)老的，他正是我的儿。(小末云)兀那老的，你说甚么我的儿？我且问你，你那儿可姓甚么那？(正末云)我的儿姓张，叫做张孝友。(小末云)兀的你孩儿姓张，是张孝友。我姓陈，是陈豹。你怎生说我是你的儿？(卜儿云)呀！他改了姓也。(小末云)你的孩儿去时，多大年纪？(正末云)他去时三十岁也，去了十八年，如今该四十八岁。(小末云)你的孩儿去时三十岁，去了十八年，如今该四十八岁，这等说将起来，你那孩儿去时节我还不曾出世哩。(正末云)婆婆，不是了也。(卜儿云)我道不是了么。(正末云)可不道你这眼是琉璃葫芦儿？(卜儿云)则才寺门前挤破了也。(小末云)兀那老的，你那孩儿怎生与下官面貌相似？你试说与我听咱。(正末云)官人听我说波。(唱)【幺篇】您两个恰便似一个印盒、印盒里脱将下来。您两个都一般容颜，一般模样，一般个身材。哎！我好呆，也合该，十分宁奈。(云)相公，恕老汉生纪老了。(唱)我老汉可便眼昏花，错认了你个相公休怪。(正末做跪拜请罪科)(小末云)兀那老的拜将下去，我背后恰便似有人推起我来一般。莫不这老的他福分倒大似我？我不怪你，你回去。(正末云)多谢了官人。(小末云)你且回来。(正末云)官人莫非还怪着老汉么？(小末云)我说道不怪，怎么还怪着你？我见你那衣服破碎，与你这块绢帛儿补了你那衣服，你将的去。(正末云)多谢了官人。这个官人又不打我，又不骂我，又与我这块绢帛儿，着我补衣服。我是看咱。(哭科，云)我道是甚么来？原来是我那孩儿临去时留下的那半壁汗衫儿。哎！这有甚么难见处，眼见的是那婆子恰才过来谢那官人，笃速速的掉了。我如今问他，若是有呵。便是那官人的。若是没呵，我可不到的饶了他哩。婆婆，俺那孩儿的呢？(卜儿云)孩儿的甚么？(正末云)孩儿临去时留下的那半壁汗衫儿在那里？(卜儿云)我恰才忘了。你又题将起天。我为那汗衫呵，则怕掉了，我牢牢的揣在我这怀里。(做取科，云)兀的不是我孩儿的？(正末云)我这里也有半壁儿。(卜儿云)你那里得来？(正末云)咱是比着，可不正是我那孩儿的汗衫儿那？(做悲科，云)哎哟，眼见的无了我那孩儿也。兀的不苦痛杀我也。(唱)【脱布衫】我这里便觑绝时雨泪盈腮，不由我不感叹伤怀。则被你抛闪杀您这爹爹和您奶奶，婆婆也，去来波，问俺那少年儿是在也不在？(见小末云)官人，这半壁汗衫儿不打紧，上面干连着两个人的性命哩。(小末云)你看这老的波，怎生干连着两个人性命？你是说一谝，我是听咱。(正末唱)【小梁州】想当初他一领家这衫儿是我拆开，不俫问相公这一半儿那里每可便将来？(小末云)你为甚么这等穷暴了来？(正末唱)想着俺那二十年前有家财，(小末云)你姓甚名谁？(正末唱)则我是张员外。(小末云)哦，张员外！你在那里居住？(正末唱)我家住、住在马行街。(小天云)你家曾为甚么事来？(正末唱)【幺篇】只为那当年认了个不良贼，送的俺一家儿横祸非灾。(小末云)你那孩儿那里去了？(正末唱)俺孩儿听了他胡言乱道巧差排，便待离家乡做些买卖，(小末云)他曾有书信来么？(正末云)俺孩儿去了十八年也。(唱)只一去不回来。(小末云)兀那老两口儿，你莫不是金狮子张员外么？(正末云)则我便是金狮子张员外，婆婆赵氏。官人曾认的个陈虎么？(小末云)谁将俺父亲名姓叫？(正末云)你还认的个李玉娥么？(小末云)这是我母亲的胎讳。你怎生知道？(正末云)咱都是老亲哩。(卜儿云)老的。我想起来了也。这厮正是媳妇儿怀着十八个月不分娩，生这个弟子孩儿那。(小末云)既是老亲，你老两口儿跟我去来，(正末云)婆婆。他要带将俺去哩。咱去不去？(卜儿云)休去！(正末云)为甚的？(卜儿云)说道一路上有强人哩。(正末云)有甚么强人？敢问官人要带我去时。着我在那里相等？(小末云)我与你些碎银，到徐州安山县金沙院相等，你老两口儿小心在意者。(正末唱)【耍孩儿】你将这衫儿半壁亲稍带，只说是马行街公婆每都老惫。官人呵。这言语休着您爷知，(小末云)怎生休着他知道？(正末唱)则去那娘亲上分付明白。则要你一言说透千年事，俺也不怕十谒朱门九不开。那贼汉当天败，婆婆，这也是灾消福长，苦尽甘来。(云)婆婆，我和你去来，去来。(唱)【煞尾】我再不去佛风召，佛风召将我这头去磕，天那，天那将我这手去掴。我但能勾媳妇儿觑着咱这没主意的公婆拜，我今日先认了那个孙儿大古来啋。(同卜儿下)(小末云)老和尚多累了。下官则今日收拾行程，还家中去来。云)亲承母亲命，稍带汗衫来。谁知相国寺，即是望乡台。(下)第四折(邦老同旦儿上)(邦老云)自家陈虎的便是。我这一日吃酒多了，那小厮不知被母亲唆使他那里去，至今还不回来，莫不是去做贼那？(旦儿云)他应武举去了也。(邦老云)既是应武举去了，不得官教他不要来见我。今日有些事干，我要到窝弓峪里寻个人去。大嫂，你看着家者。(下)(旦儿云)这贼汉去了。我到门首觑着，看有甚么人来？(小末上，云)下宫陈豹。自相国寺见了那两口儿老的，我稍带将来了。下官先到家中见母亲走一遭去。可早来到咱家门首也。(做见拜科，云)母亲，您孩儿一举中了武状元，现授本处提察使。(旦儿云)孩儿得了官，兀的不喜欢杀我也。孩儿，那马行街张家两口儿老的你见来么？(小末云)那两口儿老的，孩儿寻见了，随后便来也。母亲，他和咱是甚么亲眷？(旦儿云)孩儿你休问他，他和咱是老亲。(小末云)便是老亲，也有近的，也有远的，母亲怎葫芦提只说老亲，不说一个明白与孩儿知道。(旦儿云)孩儿，我说则说，你休烦恼。(小末云)我不烦恼。(旦儿云)孩儿，你不知。兀那陈虎，不是你的父亲。咱也不是这里人，元是南京马行街竹竿巷人氏，金狮子张员外家媳妇。十八年前，陈虎将你父亲张孝友推在黄河里淹死了，你是我带将来生下的。那两口儿老的则他便是金狮子张员外。(小末云)母亲不说，您孩儿怎知？(做气死科)(旦儿云)孩儿苏醒着，不争你死了，谁与你父亲报仇？(小末醒科，云)这贼汉原来不是我的亲爷。母亲，那贼汉那里去了？(旦儿云)他到窝弓峪里寻个人去了。(小末云)这贼汉合死，他是一只虎，入窝弓峪里去，那得个活的人来？(诗云)我听说罢紧皱眉头，不觉的两泪交流。今朝去窝弓峪里，拿贼汉报父冤仇。(下)(旦儿云)孩儿拿陈虎去了。我听的说金沙院广做道场，超度亡魂，我也到那里去搭一分斋，追荐我亡末张孝友去来。(下)(赵兴孙做巡检上，云)自家赵兴孙的便是。自从那日张员外家斋发了我的盘缠，迭配沙门岛去。幸得彼处上司道我是个路见不平，拔刀相助的义士，屡次着我捕盗，有功加授巡检之职。因为这里窝弓峪是个强盗出没的渊薮，拨与我五百名官兵，把守这窝弓峪隘口，盘诘奸细，缉捕盗贼。我想当日若无张员外救我，可不死在沙门岛路上多时了？我有恩的是马行街竹竿巷金狮子张员外，院君赵氏，小大哥张孝友，大嫂李玉娥；有仇的是陈虎，似印板儿记在心上，不曾忘着哩。(诗云)感恩人救咱难苦，有仇的是他陈虎。知何日遂我心怀？报恩仇留名万古。(弓兵拿正末，卜儿上，云)有两口儿老的，背着一个包儿在此窝弓峪经过。小的每见他是面生可疑之人，拿来盘诘者。(正末云)大王饶命咱。(弓兵喝科，云)不是大王，是巡检老爷。奉上司明文，把守窝弓峪，盘诘奸细的。(正末唱)【双调】【新水令】您夺下的是轻裘肥马他这不公钱，俺如今受贫穷有如那范丹、原宪。(赵兴孙云)你两个老的那里去也？(正末唱)俺只问金沙院在那里？不想道窝弓峪经着您山前。(弓兵云)有甚么人事送些与老爷，就放了你去。(正末唱)可怜俺赤手空拳，望将军觑方便。(赵兴孙云)兀那老的，你那里人氏，姓甚名谁？(正末云)老汉金狮子张员外，婆婆赵氏。(赵兴孙云)谁是金狮子张员外？(正末云)则老汉便是。(赵兴孙云)你认得我么？(正末云)你是谁？(赵兴孙云)我那里不寻，那里不觅员外？(诗云)我才听说罢笑欣欣，连忙扶起大恩人。你是那十八年前张员外，则我便是披枷带锁的赵兴孙。左右扶着员外、院君，受赵兴孙几拜。(正末云)将军休拜，可折杀老汉两口儿也。(赵兴孙云)员外怎生这般穷暴了来？(正末云)将军，只被陈虎那厮送了俺一家儿也。(赵兴孙云)小大哥、大嫂，都那里去了？(正末唱)【小将军】休提起俺那小业冤，他剔腾了我些好家缘。(赵兴孙云)员外，偌大庄宅，可还在么？(正末唱)典卖了庄田火烧了俺宅院，(赵兴孙云)嗨！好可怜人也。(正末唱)直闪的俺这两口儿可也难过遣。(赵兴孙云)员外，你如今怎地做个营生，养赡你那两口儿来？(正末唱)【清江引】到晚来枕着的是多半个砖，每日在长街上转。口叫爷娘佛，(赵兴孙云)也有肯舍贫的么？(正末唱)无人可怜见，(赵兴孙云)陈虎那厮好狠也。(正末唱)陈虎口来我和你便有甚么那个杀父母的冤？(赵兴孙云)看那厮也好模好样的，可怎生这等歹心？(正末唱)【碧玉箫】那厮模样儿慈善，贼汉软如绵，心肠儿机变，贼胆大如天。(赵兴孙云)这元是小大哥认义他来。(正末唱)俺孩儿信他言、信他言搬上船。(赵兴孙云)大小哥去了多时也，曾有书信寄回么？(正末唱)他去了十八年，不能勾见，(赵兴孙云)员外，你这几年可在那里过活？(正末唱)哎哟！天哪！只俺两口儿叫化在这悲田院。(赵兴孙云)谁想陈虎这般毒害！员外，那陈虎元是徐州人，这窝弓峪正是徐州地方，我务要拿住此贼，雪恨报仇。我先与你些碎银两做盘缠去，只在金沙院里等着我者(同下)(张孝友扮僧人上，诗云)一生皆是命，半点不由人。自家张孝友的便是。则从陈虎那厮推我在黄河里，多亏了打渔船救了我性命。今经十八年光景，好过的疾也。我如今在这金沙院舍俗出家。这几日有那舍钱的做好事。徒弟，与我动法器者。(正末同卜儿上，云)婆婆，金沙院里做好事哩，咱与孩儿插一简去来。(见科)(正末云)师父，俺特来插一简儿。(张孝友云)那里走将两口儿叫化的来？倒好面善。(正末云)俺怎生是叫化的？(张孝友云)你不是叫化的，是甚么？(正末云)俺是那沿门儿讨冷饭吃的。(张孝友云)左右一般。(正末云)当初也是好人家来。(张孝友云)兀那两口儿老的，你当初怎样的好人家？(正末云)师父，你听我说咱。(唱)【沽美酒】若说着俺祖先，好家私似泼天，(张孝友云)老的，你敢说大话盖着我哩？(正末唱)俺正是披着蒲席说大言。(张孝友云)老的，你那家乡何处？本贯何方？(正末唱)若说着俺家乡，可便不远，祖居是住在梁园。(张孝友云)你平日间做甚么营生买卖？(正末唱)【太平令】则我在那马行街里开着座门面，师父也与你这花银权当做些经钱。(张孝友云)哦？他也在马行街住哩。老的，你可要看诵甚么经卷？(正末唱)梁武忏多看几卷，(张孝友云)再呢？(正末唱)消灾咒胜读几遍。告师父也可怜，可怜，我那命蹇，(张孝友云)你追荐甚么人？(正末唱)与俺个张孝友孩儿追荐。(张孝友云)你追荐谁？(正末云)师父，我追荐亡灵张孝友。(张孝友云)这个正是我父亲母亲，我再问咱。你追荐甚么人？(正末云)追荐亡灵张孝友。(张孝友云)追荐甚么人？(正末云)你将我那银子来还我，另寻一个有耳朵的和尚念经去。(张孝友云)那个和尚没耳朵？这个正是父亲母亲。(拜科)父亲母亲，则我便是张孝友。(卜儿云)哎哟，有鬼也！有鬼也！(正末唱)【雁儿落】则你这恶芒神休厮缠，我待超度你在这金沙院。可怜我每日家思念你千万遭，口店题道有十余遍。(张孝友云)父亲母亲，您孩儿不是鬼，是人。(正末唱)【得胜令】呀！原来这和尚每都会通仙，我活了七十岁不曾见。则你尸首归何处？儿也，你今日个阴魂在眼前。(云)你若是人呵，我叫你三声，你一声高一声。你若是鬼呵，我叫你三声，你一声低似一声。(张孝友云)你叫，我答应。(正末云)张孝友儿也。(张孝友云)哎！(正末云)是人，是人。张孝友儿也！(张孝友云)哎！(正末云)是人，是人。张孝友儿也！(张孝友云)偏生的堵了一口气儿。(做低应科，云)哎！(正末云)有鬼也。(张孝友云)父亲母亲，我不是鬼，是人。(正末唱)也是我心专，作念的一灵儿须活现，留得你生全，免的我两口儿长挂牵。(张孝友云)父亲母亲，我是人。(正末云)孩儿也，你为甚么在这里出家？(张孝友云)父亲母亲不知，自从离了家来，被陈虎那厮推在黄河卫。多亏了打鱼船救了我性命，因此上就在这里舍俗出家。(正末云)今日认着了孩儿，兀的不欢喜杀我也，(旦儿上，云)来到此间，正是金沙院了。进院去追荐我亡夫张孝友咱。(见正末科，云)兀的不是公公婆婆？(正末云)兀的不是李玉娥媳妇儿？(卜儿云)哎哟！媳妇儿也。(张孝友云)阿弥陀佛！这个是谁？(卜儿云)这便是媳妇儿。(张孝友做认科，云)我那大嫂也。(卜儿云)媳妇儿，你这十八年在那里来？(旦儿云)婆婆，被陈虎那贼，拐带将这里来。(正末云)你那孩儿回家了么？(旦儿云)他如今拿陈虎那贼去，这早晚敢待来也。(邦老上，云)我陈虎，来到这窝弓峪里。怎么那眼皮儿连不连的只是跳？也不知是跳财，是跳灾？你看后面慌张张赶上来的是甚么人？(小末上，云)兀那杀父亲的贼休走。(邦老云)你这小贼，一向躲在那里？谁杀你父亲来？(小末云)你还要赖哩。我父亲张孝友，不是你这贼推在水里淹死了？我不拿住你碎尸万段，怎报得我这仇恨？(打科)(邦老云)我打他不过。三十六计，走为上计。只是跑，只是跑。(小末云)你这贼往那早去？(赵兴孙领弓兵冲上，云)兀的不是陈虎？左右与我拿住者。(邦老云)悔气，偏生又撞着那个披枷带锁的，我死也。(小末见科，云)敢问大人贵姓？(赵兴孙云)小官姓赵名兴孙，现做本处巡检，把守窝弓峪隘口。我有恩的是金狮子张员外，有仇的是陈虎。适才张员外见过了，约他在金沙院相会，恰好拿住陈虎。小官报恩报仇，都在这一日哩(小末云)大人，小官忝授这里提察使，就是张员外的亲孙。(赵兴孙云)这等，大人是赵兴孙的上司也。(小末云)且喜拿住陈虎，我和你同到金沙院去来。(见旦儿云)兀的不是母亲？(旦儿云)孩儿，你拜了公公婆婆咱。(小末云)公公婆婆请坐，受孙儿几拜。(正末云)我今日又认着个孙儿，兀的不欢喜杀我也。(旦儿云)孩儿，你拜了父亲咱。(小末云)母亲，谁是您孩儿的父亲？(旦儿云)就是这个师父。(小末云)母亲，你好乔也。丢了一个贼汉，又认了一个秃厮那。(旦儿云)孩儿，这师父正是你父亲张孝友。(小末云)父亲请坐，受孩儿几拜。(正末云)孙儿，那陈虎曾拿得着么？(小末云)幸得这里一个巡检赵兴孙，替孙儿拿着了，现在外面。(正末云)哦！元来果然是赵兴孙拿了也。快请进来。(赵兴孙见科，云)老员外、老院君，早见过了。这一个师父、一个大嫂是谁？(正末云)这便是孩儿张孝友，媳妇儿李玉娥。(赵兴孙云)正是我恩人，请上受赵兴孙几拜。(正末云)孙儿过来，他替你拿得陈虎，你须拜谢者。(小末做谢科)(赵兴孙云)不敢！不敢！大人是上司哩。左右绑过陈虎那贼来，当大人面前杀了罢。(张孝友云)不要杀他。(正末云)为甚么不要杀他？(张孝友云)我眼里偏识这等好人。(赵兴孙云)天下喜事，无过夫妻子母完聚。就今日杀羊造酒，做一个大大的筵席庆喜咱。(正末唱)【殿前喜】您道一家骨肉再团圆，这快心儿不是浅，便待要杀羊造酒大开筵。多只是天见怜，道我个张员外人家善，也曾济贫救苦舍了偌多钱。今日个着他后人儿还贵显。(外扮府尹领祗从人上，云)老夫姓李名志，字国用，官拜府尹之职。奉圣人的命，敕赐势剑金牌，着老夫遍行天下，专理衔冤负屈不平之事。今有金狮子张员外，被贼徒陈虎图财陷害。是老夫体察真实，奏过圣人，今日亲身到此，判断这桩公案。闻知都在金沙院里，可早来到也。张孝友，装香来，您一行望阙跪者，听老夫下断。(词云)奉敕旨采访风传，为平民雪枉伸冤。张员外合家欢乐，李玉娥重整姻缘。将陈虎碎尸万段，枭首级号令街前。李府尹今朝判断，拜皇恩厚地高天。题目东岳庙夫妻占玉珓正名相国寺公孙合汗衫","dynasty":"元代","title":"杂剧·相国寺公孙合汗衫"}
{"author":"管鉴","content":"春阴漠漠。海棠花底东风恶。人情不似春情薄。守定花枝，不放花零落。绿尊细细供春酌。酒醒无奈愁如昨。殷勤待与东风约。莫苦吹花，何似吹愁却。","dynasty":"宋代","tags":"婉约，咏物，写花，饮酒","title":"醉落魄·正月二十日张园赏海棠作"}
{"author":"管鉴","content":"海棠花下春风里。曾拚千场醉。如今老去谩情多。步绕芳丛无力、奈春何。蜀乡不远长安远。相向空肠断。不如携客过西楼。却是江山如画、可消忧。","dynasty":"宋代","title":"虞美人（与客赏海棠，忆去岁临川所赋，怅然有远宦之叹。晚过楚塞作）"}
{"author":"管鉴","content":"夜雨落花满地，晓风飞絮连天。苦无春恨可萦牵。只数年华暗换。生意惟添白发，化工不染朱颜。老来愈觉欠清闲。梦想故园春晚。","dynasty":"宋代","title":"西江月"}
{"author":"管鉴","content":"好个今年生日，满堂儿女团栾。歌声不似笑声暄。满捧金杯争劝。富贵功名任运，佳辰乐事随缘。白头相守愿年年。只恁尊前长健。","dynasty":"宋代","title":"西江月（为细君寿）"}
{"author":"管鉴","content":"吸江，皆亭名小舟横截西江，晓来风静无尘起。霜余日暖，东君见效，梅梢春醉。壮观亭高，通幽径远，吸江临水。任全抛簿领，携家访古，清泉畔、疏阴里。楚蜀江山分处，望神京、三千余里。才高命偶，功名休羡，纷纷余子强健身心，团栾尊酒，此游须记。便他年富贵，园林钟鼓，只如今是。","dynasty":"宋代","title":"水龙吟"}
{"author":"管鉴","content":"山色初晴翠拂云。画桥流水碧粼粼。一尊不尽登临兴，归及西湖二月春。班缀旧，诏除新。稳看腾踏上星辰。回头却望尘凡处，应记尘凡有故人。","dynasty":"宋代","title":"鹧鸪天"}
{"author":"管鉴","content":"前日新冬举寿觞。今朝喜色又非常。一阳生后逢生日，日渐舒长寿更长。移晚宴，庆新堂。堂前高竹早梅芳。年年一为梅花醉，醉到千回鬓未霜。","dynasty":"宋代","title":"鹧鸪天（为妻寿）"}
{"author":"管鉴","content":"老来生日，渐觉心情懒。卯酒带春酲，更昨来、东风已转。衰颜易改，不用看传神，欢意浅，酒肠慳，孤负深深劝。浮云富贵，本自无心羡。金带便围腰，也应似、休文瘦减。君恩未报，何日赋归欤，三径乐，五湖游，趁取身强健。","dynasty":"宋代","title":"蓦山溪（甲辰生日醉书示儿辈）"}
{"author":"管鉴","content":"既出院，方见所赋，以“玉山高并两峰寒”为韵，尚余并字，因为足之楼倚云屏江泻镜。尊俎风流，地与人俱胜。酒力易消风力劲。归时城郭烟生暝。幕府俊游常许并。可惜佳辰，独阻登临兴。妙语流传空叹咏。一时珠玉交相映。","dynasty":"宋代","title":"蝶恋花"}
{"author":"管鉴","content":"故有徐娘及悲欢之句楚山万叠，怅高情、不比当年嵩少。官况全如秋淡薄，枉却尘侵乌帽。菊蕊犹青，茱萸未紫，节意凭谁表。故园何处，暮云低尽残照。追念往昔佳辰，尊前绝唱，未觉徐娘老。聚散悲欢回首异，今岁古台谁到。藉甚声名，难忘风味，何日重倾倒。交情好在，雁书频寄云杪。","dynasty":"宋代","title":"念奴娇"}
{"author":"管鉴","content":"春愁无力。酴醾娇软难禁摘。风流彻骨香无敌。积玉团珠，明月夜同色。花时易失欢难得。尊前半是将行客。为花一醉何须惜。明岁花时，何处谩相忆。","dynasty":"宋代","title":"醉落魄/一斛珠其二三月十日赏酴醾，时坐客沈、赵与余将终更花干复议归蜀醉中口占"}
{"author":"管鉴","content":"碧云暮合。不教预赏中秋月。凉生楚观风初歇。山影沈沈，相对两奇绝。湘人怅望黄金节。只愁酒散仙舟发。凭谁为与姮娥说。明夜虽圆，空照人离别。","dynasty":"宋代","title":"醉落魄其四中秋前一日，饯潘德鄜于花光，用德鄜韵"}
{"author":"管鉴","content":"江上青山无数。绿阴深处。夕阳犹在系扁舟，为佳景、留人住。已办一蓑归去。江南烟雨。有情鸥鹭莫惊飞，便相约、长为侣。","dynasty":"宋代","title":"玉连环/解连环泊英州钟石铺"}
{"author":"管鉴","content":"列炬照梅花，仰看满空春雪。翠幕沈沈天净，挂一钩新月。微风不动暖光融，金杯堕琼屑。仿佛暗香吹梦，醉广寒宫阙。","dynasty":"宋代","title":"好事近"}
{"author":"管鉴","content":"有湖北之召楚观落成初，还是诏书催发。却似爱山堂上，拜新除时节。要知君自栋梁材，开藩暂南越。早建明堂一柱，去扶持天阙。","dynasty":"宋代","title":"好事近"}
{"author":"管鉴","content":"秾李花开雪满空。缟裙香袂俨春容。艳妆一笑喜相逢。拟倩清歌留白日，且扶残醉殢东风。好迟留处却匆匆。","dynasty":"宋代","title":"浣溪沙"}
{"author":"管鉴","content":"小小梅花巧耐寒。曛曛晴日醉醒间。茶瓯金缕鹧鸪斑。三寿作朋须共醉，一杯留客未应慳。酒肠如海寿如山。","dynasty":"宋代","title":"浣溪沙（寿程将）"}
{"author":"管鉴","content":"三月更当三十日，留春不住春归。问春还有再来时。腊前梅蕊破，相见未为迟。不似人生无定据，匆匆聚散难期。水遥山远谩相思。情知难舍弃，何似莫分飞。","dynasty":"宋代","title":"临江仙"}
{"author":"管鉴","content":"未春先暖。天与梅花便。点检枝头开已遍。一一檀心粉面。巡檐索笑题诗。老怀不似当时。犹有惜花心在，等闲羌管休吹。","dynasty":"宋代","title":"清平乐"}
{"author":"管鉴","content":"酒困诗慵，一春拚被花枝恼。艳妆浓笑。那更花中好。不著清尊，持底宽愁抱。须颠倒。晚风如扫。忍见枝头少。","dynasty":"宋代","title":"点绛唇（拉同官赏海棠）"}
{"author":"管鉴","content":"去岁今朝，海棠桃杏开都遍。今年花晚。不恨春情浅。旋旋花开，图得春长速。且留恋。爱花心眼。常与花为伴。","dynasty":"宋代","title":"点绛唇"}
{"author":"管鉴","content":"春色十分。付与海棠枝上满。清尊我亦十分倾。未忘情。阳春一曲唤愁醒。可惜无人歌此曲，须君别院恼春酲。绕梁声。","dynasty":"宋代","title":"酒泉子（唐德兴为海棠赋酒泉子词，而尊前无能歌者，即席用韵）"}
{"author":"管鉴","content":"清夜将分。有酒为谁花下满，相逢轩盖暂时倾。故人情。海棠欲睡照教醒。烛影花光浑似锦，伴君佳句解人酲。恨无声。","dynasty":"宋代","title":"酒泉子"}
{"author":"管鉴","content":"相逢何处梅花好。深院宇、笙歌绕。春入侯门长不老。罗帏绣幕，护香藏粉，却许行人到。遏云清唱倾城笑。玉面花光互相照。银烛频更尊屡倒。明年应是，对花相忆，君已班清要。","dynasty":"宋代","title":"青玉案（永春夜宴张叔信后堂，席上用韵）"}
{"author":"管鉴","content":"乱花飞絮。却是一年春好处。留住韶光。共醉蓬莱日月长。翻阶红药。天上东风传近约。绿遍庭槐。看取除书一并来。","dynasty":"宋代","title":"木兰花（唐守生日）"}
{"author":"管鉴","content":"昨日武陵溪上雪，今朝特地开晴。故留佳景付行人。琼田千顷熟，琪树万珠春。好是长松飘坠屑，天花时下缤纷。桃源何处更寻真。腰悬明月佩，直访玉华君。","dynasty":"宋代","title":"临江仙（十一月二十六日，雪霁，行武陵道中，江山莹彻，不类人世）"}
{"author":"管鉴","content":"春愁无力。酴醿娇软难禁摘。风流彻骨香无敌。积玉团珠，明月夜同色。花时易失欢难得。尊前半是将行客。为花一醉何须惜。明岁花时，何处谩相忆。","dynasty":"宋代","title":"醉落魄（三月十日赏酴靡，时坐客沈、赵与余将终更花干复议归蜀醉中口占）"}
{"author":"管鉴","content":"寒欺酒力。一番风雨花如摘。不与群花敌。笑吐清香，独自殿春色。春愁惟酒消除得。何妨常满坐中客。因花更把光阴惜。莫待春归，空对花梢忆。","dynasty":"宋代","title":"醉落魄（后两日，再拉同官，席上用前韵）"}
{"author":"管鉴","content":"碧云暮合。不教预赏中秋月。凉生楚观风初歇。山影沈沈，相对两奇绝。湘人怅望黄金节。只愁酒散仙舟发。凭谁为与＿娥说。明夜虽圆，空照人离别。","dynasty":"宋代","title":"醉落魄（中秋前一日，饯潘德鄜于花光，用德鄜韵）"}
{"author":"管鉴","content":"天教百媚生，赋得多情怨。背整玉搔头，宽了黄金钏。情随歌意深，故故回娇眄。不是不相知，只为难相见。","dynasty":"宋代","title":"生查子"}
{"author":"管鉴","content":"一枝繁杏千红蕊。醲笑东风里。恰如歌院晓妆迟。簇簇娇娆同步、出深闺。风流莲幕莺花主。持送花深处。花多莫便著情偏。一一淡匀深注、总堪怜。","dynasty":"宋代","title":"虞美人（送杏花与陆仲虚）"}
{"author":"管鉴","content":"登高作赋，叹老来笔力，都非年少。古观重游秋色里，冷怯西风吹帽。千里江山，一时人物，迥出尘埃表。危阑同凭，皎然玉树相照。惆怅紫菊红萸，年年簪发、应笑人空老。北阙西江君赐远，难得一枝来到。莫话升沈，且乘闲暇，赢得清尊倒。饮酣归暮，浩歌声振林杪。","dynasty":"宋代","title":"念奴娇（癸已重九，同陈汉卿、张叔信、王任道登金石台作）"}
{"author":"管鉴","content":"十里狂风特地晴。天工著意送行人。负他桃李十分春。杜宇已催归思乱，啼莺休惹客愁新。晚风溪路净无尘。","dynasty":"宋代","title":"浣溪沙"}
{"author":"管鉴","content":"寿芽初长香英嫩。拾翠芳洲春近。倩笑脸霞羞褪。真个都风韵。垂鬟小舞么歌趁。莺语绿杨娇困。多少旧愁新恨。一醉浑消尽。","dynasty":"宋代","title":"桃源忆故人（郑德舆饯别元益，余亦预席。醉中诸姬索词，为赋一阕）"}
{"author":"管鉴","content":"小园日日狂风雨。几阵桃花红去。惟有绿窗朱户。春色常如许。歌声屡唤飞云驻。销得行人且住。倒尽玉壶春露。醉到无愁处。","dynasty":"宋代","title":"桃源忆故人"}
{"author":"管鉴","content":"今日云山堂上客。明朝真个云山隔。人不似行云。相随长短亭。堂空歌韵响。清切缘云上。留住莫教飞。怕如人别离。","dynasty":"宋代","title":"菩萨蛮（德舆饯别坐间作）"}
{"author":"管鉴","content":"金殿晨趋玉佩苍。君才久合侍龙章。花砖学士紫薇郎。小试一麾行促诏，暂留千骑且飞觞。夜堂歌暖借春光。","dynasty":"宋代","title":"浣溪沙（饯别陈汉卿于张叔信后堂，席上用叔信韵）"}
{"author":"管鉴","content":"鸳瓦晓霜浓，酒力渐消寒力。好是一堂和气，胜十分春色。髯翁笑领彩衣郎，同祝寿千百。看取明年欢宴，更强如今日。","dynasty":"宋代","title":"好事近（为妻寿）"}
{"author":"管鉴","content":"寒梢冰破，问何人远寄、江南春色。似是天怜为客久，报我春归消息。茅舍疏篱，故园开处，两岁关山隔。天涯重见，向人风味如昔。谁念月底风前，当时青鬓、渐与花颜白。不恨一番花阴早，恨把年华虚掷。嚼蕊含香，攀条觅句，拚醉禁愁得。酒醒还是，梦魂数遍归驿。","dynasty":"宋代","title":"念奴娇（丙申十二月六日赏梅，闻岑守得祠、下政将赴代归有日喜见于辞）"}
{"author":"管鉴","content":"两鬟娇小，向尊前、未省修蛾攒碧。唱得主人英妙句，气压三江七泽。病怯遐征，老添离抱，我是愁堆积。故园归梦，等闲吹堕南国。况是耐久交情，经年方幸，接从容辞色。告别匆匆聊共醉，惜此分阴如璧。锦瑟华堂，明朝回望，暮霭迷空隙。相思何处，风林月挂纤魄。","dynasty":"宋代","title":"念奴娇（移节岭表，宋子渊置酒后堂饯别，出词付二姬歌以侑觞，席间和）"}
{"author":"管鉴","content":"侍儿，子仪命足成词，戏作秋入华堂一味清。四山环碧眼双明。欲送主人天上去。无绪。一尊已带别离情。洞府桃花常许见。□□。为谁特地惜娉婷。时子仪侍儿久不肯出。只待明年春醉里。偎倚。耳边听唤状元声。","dynasty":"宋代","title":"定风波"}
{"author":"管鉴","content":"杨柳梢头月未残。杏花开尽却春寒。宾鸿社燕寻常别，渭北江东别更难。尊欲尽，夜将阑。明朝马首便长安。悬知不作人间住，归去春风玉笋班。","dynasty":"宋代","title":"鹧鸪天（席上赠别）"}
{"author":"管鉴","content":"富贵楼台玉琢成。更移玉节下西清。才高不数梅花赋，笑捻琼苞泛寿觥。莲幕静，宝香凝。春风和气自然生。要知他日调元手，看取今朝雪里情。","dynasty":"宋代","title":"鹧鸪天（宋子渊生日）"}
{"author":"管鉴","content":"燕寝香中锦帐郎。二年和气蔼蒸湘。鬓间不减当年绿，眉上新添一点黄。征诏近，寿筵长。乍晴人意喜非常。燕莺休苦留春住，归趁薰风殿阁凉。","dynasty":"宋代","title":"鹧鸪天（为薛子昭寿）"}
{"author":"管鉴","content":"十年班缀近彤庭。一笑下霓旌。好是平分风月，新秋特地凉生。华堂燕喜，流霞觞满，彩戏衣轻。要识他年荣贵，从来玉润冰清。","dynasty":"宋代","title":"朝中措（为文倅元益寿。元益，陈鲁公之婿）"}
{"author":"管鉴","content":"暖风帘幕卷春阴。歌吹画堂深。云袖纤纤捧玉，霞觞滟滟浮金。佳辰恨我，空传善颂，阻缀朋簪。莫笑海滨乡味，尊前会有知音。","dynasty":"宋代","title":"朝中措（以海错为唐守寿）"}
{"author":"管鉴","content":"清江绕舍竹成阴。秋日共登临。地与主人俱胜，情如酒盏方深。故园何处，时因望眼，聊寄归心。抖擞一襟凉韵，不教簿领尘侵。","dynasty":"宋代","title":"朝中措（游王沅州山亭）"}
{"author":"管鉴","content":"一年春事到酴醿。何处更花开。莫趁垂杨飞絮，且随红药翻阶。倦游老矣，肯因名宦，孤负衔杯。寄语故园桃节，明年留待归来。","dynasty":"宋代","title":"朝中措（立夏日观酴醿作）"}
{"author":"管鉴","content":"神仙堕谪。天为赋与，经纶才识。盖代声名，宗英惟向，翰林颂白。黄堂一笑留客。算此处、淹留未得。且对清尊，高谈风月，厌厌今夕。","dynasty":"宋代","title":"柳梢青（次韵赵德庄）"}
{"author":"管鉴","content":"淡云微月。又是一年，新秋佳节。天上欢期，人间何事，翻成离别。清尊欲醉还歇。怕饮散、匆匆话别。若是经年，得回相见，甘心愁绝。","dynasty":"宋代","title":"柳梢青（七夕诸公祖席）"}
{"author":"管鉴","content":"风扫暮云空，依旧四山环碧。珍重主人清意，放梅梢春色。靘妆清唱两无尘，莲步绣鞋窄。莫怪十分沈醉，为教人消得。","dynasty":"宋代","title":"好事近（张子仪席上）"}
{"author":"管鉴","content":"晓来密雪如筛，望中莹彻还如洗。梅花过了，东风未放，满城桃李。碎翦琼英，高林低树，巧装匀缀。更江山秀发，田畴清润，满眼是、丰年意。谁念危楼独倚。共飘零、茫茫天外。毫端句涩，杯中酒减，欢情难寄。天为凄凉，暂时遮尽，黄茅白苇。但神州目断，珠宫玉阙，缈三千里","dynasty":"宋代","title":"水龙吟（夷陵雪作）"}
{"author":"管鉴","content":"平生五湖兴，梦想白苹洲。只今何处，卷帘波影漾风钩。况值晚天新霁，菱叶荷花如拭，香翠拥行舟。却为湖山好，牵思绕皇州。柳边堤，竹里阁，旧曾游。恍然重到，不知身世此淹留。且对碧梧修竹，领略好风凉月，大白与重浮。欲和凌云赋，佳思苦难酬。","dynasty":"宋代","title":"水调歌头（同张子仪诸公泛舟北渚，席间用子仪韵）"}
{"author":"管鉴","content":"凉意在何许，高柳荫汀洲。移船藕花深处，待得月如钩。一抹晚山残照，十顷醉红香绿，百＿列琼舟。浩歌激苍莽，豪气溢神州。泛芙蓉，依绿水，并英游。明年此会，可怜独是贾胡留。赖有瀛洲仙子，能应尝为国子录。少驻云霄高步，相与慰沈浮。富贵傥来尔，有酒且相酬。","dynasty":"宋代","title":"水调歌头（后十日，子仪相招游仓司后圃，舣舟堤岸，醉中再赋）"}
{"author":"管鉴","content":"秋色浩无际，风露洗晴空。登临江山胜处，楼倚最高峰。好是夕阳低后，四野暮云齐敛，遮尽远山重。城郭参差里，烟树有无中。坐间客，才论斗，气如虹。挥毫万字，举双白眼送飞鸿。莫问梅仙丹灶，休觅山灵蕙帐，追忆采芝翁。便草凌云赋，归奏大明宫。","dynasty":"宋代","title":"水调歌头（同子仪、韦之登舟青阁，用韦之韵）"}
{"author":"管鉴","content":"次韵以谢一雨洗烦溽，天气爽如秋。江山佳处，眼明重见旧交游。去国三千余里，俯视朝宗一水，共笑此生浮。幸我扁舟具，归欲问菟裘。叹君才，方进用，岂容休。銮坡凤沼，情知不为蜀人留。便恐升沈各异，后日相逢无处，别语易成愁。记取平安使，时访荻花洲。","dynasty":"宋代","title":"水调歌头"}
{"author":"管鉴","content":"南雪不到地，今雪瑞非常。堆檐平砌，晚来风定转飞扬。浩荡乾坤无际，洗尽蛮烟瘴雾，和气遍遐荒。满眼丰年意，民共乐时康。倚琼楼，临玉楼，举瑶觞。高吟低唱，从他减尽少年狂。且趁明年春好，整顿雨犁风＿，归去老农桑。唤起江南梦，先到水云乡。","dynasty":"宋代","title":"水调歌头（大雪登望京楼）"}
{"author":"管鉴","content":"举俗爱重九，秋至不须悲。登临昔贤胜地，空愧主人谁。滚滚长江不尽，叠叠青山无数，千载揖高姿。况有贤宾客，同醉此佳时。坐间菊，青作袂，玉为肌。香英泛酒，风流绝胜酌酴醿。莫话龙山高会，只作东篱幽想，应有故人思。北望江南路，回首暮云披。","dynasty":"宋代","title":"水调歌头（夷陵九日）"}
{"author":"管鉴","content":"举俗爱重九，我辈更钟情。良辰好景，赏心乐事古难并。正是朝廷闲暇，四序均调玉烛，一路庆丰登。况值循良守，酒与政俱成。倚危亭，持玉斝，泛金英。风高日淡，一天秋色共澄清。指点云间岳镇，寿与两宫齐久，天地永成平。岁岁同民乐，持此报君恩。","dynasty":"宋代","title":"水调歌头"}
{"author":"管鉴","content":"百罚深杯，都不记、归来时节。仿佛听、重城更鼓，催成离缺。江上愁心山敛翠，津头夜色沙如雪。渐中年、怀抱更深交，难为别。歌声缓，行云歇。尊酒散，香尘灭。想来宵何处，乱山明月。得意春风群玉府，第名早晚黄金阙。但相思、莫遣雁来时，音书绝。","dynasty":"宋代","title":"满江红（北岩寺饯别张子仪，醉归口占）"}
{"author":"管鉴","content":"去岁兹辰，记称寿、曾陪燕席。明朝更、屈公扶醉，相过为客。间世生贤元自异，偶然先后欢连日。怅如今、五岭望三湘，云霄隔。松鹤算，珪璋德。廊庙器，神仙格。想尊前仍唱，雪中晴色。去岁尝有词云：“要知他日调元手，看取今朝雪里松。”公上清都调鼎鼐，我归旧隐寻泉石。愿年年、东阁燕嘉宾，常相忆。","dynasty":"宋代","title":"满江红（寄寿宋子渊，宋生朝先余一日）"}
{"author":"管鉴","content":"十日狂风，都断送、杏花红去。却是有、海棠枝上，一分春住。桃叶桃根浑未觉，樱桃杨柳成轻负。强尊前、抖擞旧精神，谁能许。时不再，欢难屡。心未老，杯频举。尚不妨领略，登临佳处。山接武陵余胜气，江吞大别仍东注。叹圣贤、功业与江山，无今古。","dynasty":"宋代","title":"满江红（清明前三日登清晖作）"}
{"author":"管鉴","content":"悠然堂上，山色浑如画。堂下梅花未多谢。向小亭、留客处，晴雪初飞，香四面，不比茅檐低亚。绿窗帘尽卷，吹到眉心，点缀新妆称闲雅。缓歌喉、余舞态，云遏风回，须信道、欲买青春无价。任匆匆、归去酒醒时，镇梦绕琼梢，月寒清夜。","dynasty":"宋代","title":"洞仙歌（访郑德兴郎中留饮）"}
{"author":"管鉴","content":"化工妙手，惯与花为主。忍便摧残任风雨。翦姚黄、移魏紫，齐集梁园，春艳艳，何必尊前解语。绣屏深照影，帘密收香，夜久寒生费调护。宝杯翻、银烛烂，客醉忘归，共惜此、芳菲难遇。看明年、紫禁绕莺花，谩相望、春风五云深处。","dynasty":"宋代","title":"洞仙歌（夜宴梁季全大卿赏牡丹作）"}
{"author":"管鉴","content":"潜藩报政，玉座勤深眷。假节上青霄，正霜风、轻寒翦翦。天香怀袖，凝燕得从容，占喜色，送新声，潋滟金荷满。趣装入相，盛事应重见。尽待苦留连，怕九重、兴思见晚。休文未老，金带称围腰，丹禁密，凤池深，不但长安远。","dynasty":"宋代","title":"蓦山溪（饶沈公雅移漕江东）"}
{"author":"管鉴","content":"中秋重九，等闲虚过，多病全疏酒盏。初寒时候试新醅，正好为、霜螯持满。诗情未减，酒肠宽在，且趁尊前强健。百年三万六千场，试屈指、如今过半。","dynasty":"宋代","title":"鹊桥仙"}
{"author":"管鉴","content":"东皋圃隐，木犀开后，香遍江东十里。因香招我渡江来，悄不记、重阳青蕊。人生行乐，宦游佳处，闲健莫辞清醉。不寒不暖不阴晴，正是好登临天气。","dynasty":"宋代","title":"鹊桥仙（重九前一日游向氏江东二园）"}
{"author":"管鉴","content":"中秋过了，重阳将近，正是一年佳处。枨黄橘绿总寻常，看丹桂、余香再吐。胸中星斗，笔端风雨，定约蟾宫高步。赐袍归带御炉薰，共岁岁、斑衣戏舞。","dynasty":"宋代","title":"鹊桥仙（八月二十八日寿唐子才）"}
{"author":"管鉴","content":"檐外雪纷纷。雾阁云窗气自温。谩道使台霜样峻，情亲。引到壶中别有春。尊酒负殷勤。病减杯中量几分。十五年间无限事，休论。说与梅花解笑人。","dynasty":"宋代","title":"南乡子（张子仪席上作）"}
{"author":"管鉴","content":"江上青山无数。绿阴深处。夕阳犹在系扁舟，为佳景、留人住。已办一蓑归去。江南烟雨。有情鸥鹭莫惊飞，便相约、长为侣。","dynasty":"宋代","title":"玉莲环（泊英州钟石铺）"}
{"author":"管鉴","content":"两鬟娇小，向尊前、未省修蛾攒碧。唱得主人英妙句，气压三江七泽。病怯遐征，老添离抱，我是愁堆积。故园归梦，等闲吹堕南国。况是耐久交情，经年方幸，接从容辞色。告别匆匆聊共醉，惜此分阴如璧。锦瑟华堂，明朝回望，暮霭迷空隙。相思何处，风林月挂纤魄。","dynasty":"宋代","title":"念奴娇·两鬟娇小"}
{"author":"管鉴","content":"吸江，皆亭名小舟横截西江，晓来风静无尘起。霜余日暖，东君见效，梅梢春醉。壮观亭高，通幽径远，吸江临水。任全抛簿领，携家访古，清泉畔、疏阴里。楚蜀江山分处，望神京、三千余里。才高命偶，功名休羡，纷纷余子强健身心，团栾尊酒，此游须记。便他年富贵，园林钟鼓，只如今是。","dynasty":"宋代","title":"水龙吟·小舟横截西江"}
{"author":"管鉴","content":"凉意在何许，高柳荫汀洲。移船藕花深处，待得月如钩。一抹晚山残照，十顷醉红香绿，百＿列琼舟。浩歌激苍莽，豪气溢神州。泛芙蓉，依绿水，并英游。明年此会，可怜独是贾胡留。赖有瀛洲仙子，能应尝为国子录。少驻云霄高步，相与慰沈浮。富贵傥来尔，有酒且相酬。","dynasty":"宋代","title":"水调歌头·凉意在何许"}
{"author":"管鉴","content":"秋色浩无际，风露洗晴空。登临江山胜处，楼倚最高峰。好是夕阳低后，四野暮云齐敛，遮尽远山重。城郭参差里，烟树有无中。坐间客，才论斗，气如虹。挥毫万字，举双白眼送飞鸿。莫问梅仙丹灶，休觅山灵蕙帐，追忆采芝翁。便草凌云赋，归奏大明宫。","dynasty":"宋代","title":"水调歌头·秋色浩无际"}
{"author":"管鉴","content":"次韵以谢一雨洗烦溽，天气爽如秋。江山佳处，眼明重见旧交游。去国三千余里，俯视朝宗一水，共笑此生浮。幸我扁舟具，归欲问菟裘。叹君才，方进用，岂容休。銮坡凤沼，情知不为蜀人留。便恐升沈各异，后日相逢无处，别语易成愁。记取平安使，时访荻花洲。","dynasty":"宋代","title":"水调歌头·一雨洗烦溽"}
{"author":"管鉴","content":"百罚深杯，都不记、归来时节。仿佛听、重城更鼓，催成离缺。江上愁心山敛翠，津头夜色沙如雪。渐中年、怀抱更深交，难为别。歌声缓，行云歇。尊酒散，香尘灭。想来宵何处，乱山明月。得意春风群玉府，第名早晚黄金阙。但相思、莫遣雁来时，音书绝。","dynasty":"宋代","title":"满江红·百罚深杯"}
{"author":"管鉴","content":"十日狂风，都断送、杏花红去。却是有、海棠枝上，一分春住。桃叶桃根浑未觉，樱桃杨柳成轻负。强尊前、抖擞旧精神，谁能许。时不再，欢难屡。心未老，杯频举。尚不妨领略，登临佳处。山接武陵余胜气，江吞大别仍东注。叹圣贤、功业与江山，无今古。","dynasty":"宋代","title":"满江红·十日狂风"}
{"author":"管鉴","content":"澹云微月。又是一年，新秋佳节。天上欢期，人间何事，翻成离别。清尊欲醉还歇。怕饮散、匆匆话别。若是经年，得回相见，甘心愁绝。","dynasty":"宋代","title":"柳梢青·澹云微月"}
{"author":"管鉴","content":"碧云暮合。不教预赏中秋月。凉生楚观风初歇。山影沈沈，相对两奇绝。湘人怅望黄金节。只愁酒散仙舟发。凭谁为与姮娥说。明夜虽圆，空照人离别。","dynasty":"宋代","title":"醉落魄/一斛珠"}
{"author":"管鉴","content":"海棠花下春风里。曾拼千场醉。如今老去谩情多。步绕芳丛无力、奈春何。蜀乡不远长安远。相向空肠断。不如携客过西楼。却是江山如画、可消忧。","dynasty":"宋代","title":"虞美人·海棠花下春风里"}
{"author":"管鉴","content":"浅寒天气雨催冬。梅梢糁嫩红。天教来寿黑头公。和羹信已通。斟滟滟，劝重重。新篘琥珀浓。他年赐酒拆黄封。还思此会同。","dynasty":"宋代","title":"阮郎归·浅寒天气雨催冬"}
{"author":"管鉴","content":"江上青山无数。绿阴深处。夕阳犹在系扁舟，为佳景、留人住。已办一蓑归去。江南烟雨。有情鸥鹭莫惊飞，便相约、长为侣。","dynasty":"宋代","title":"玉连环/解连环"}
{"author":"管鉴","content":"两鬟娇小，向尊前、未省修蛾攒碧。唱得主人英妙句，气压三江七泽。病怯遐征，老添离抱，我是愁堆积。故园归梦，等闲吹堕南国。况是耐久交情，经年方幸，接从容辞色。告别匆匆聊共醉，惜此分阴如璧。锦瑟华堂，明朝回望，暮霭迷空隙。相思何处，风林月挂纤魄。","dynasty":"宋代","title":"念奴娇其四移节岭表，宋子渊置酒后堂饯别，出词付二姬歌以侑觞，席间和"}
{"author":"管鉴","content":"小舟横截西江，晓来风静无尘起。霜馀日暖，东君见效，梅梢春醉。壮观亭高，通幽径远，吸江临水。任全抛簿领，携家访古，清泉畔、疏阴里。楚蜀江山分处，望神京、三千馀里。才高命偶，功名休羡，纷纷馀子。强健身心，团栾尊酒，此游须记。便他年富贵，园林钟鼓，只如今是。","dynasty":"宋代","title":"水龙吟其一"}
{"author":"管鉴","content":"平生五湖兴，梦想白蘋洲。只今何处，卷帘波影漾风钩。况值晚天新霁，菱叶荷花如拭，香翠拥行舟。却为湖山好，牵思绕皇州。柳边堤，竹里阁，旧曾游。恍然重到，不知身世此淹留。且对碧梧修竹，领略好风凉月，大白与重浮。欲和凌云赋，佳思苦难酬。","dynasty":"宋代","title":"水调歌头其一同张子仪诸公泛舟北渚，席间用子仪韵"}
{"author":"管鉴","content":"凉意在何许，高柳荫汀洲。移船藕花深处，待得月如钩。一抹晚山残照，十顷醉红香绿，百柂列琼舟。浩歌激苍莽，豪气溢神州。泛芙蓉，依绿水，并英游。明年此会，可怜独是贾胡留。赖有瀛洲仙子，少驻云霄高步，相与慰沈浮。富贵傥来尔，有酒且相酬。","dynasty":"宋代","title":"水调歌头其二后十日，子仪相招游仓司后圃，舣舟堤岸，醉中再赋"}
{"author":"管鉴","content":"秋色浩无际，风露洗晴空。登临江山胜处，楼倚最高峰。好是夕阳低后，四野暮云齐敛，遮尽远山重。城郭参差里，烟树有无中。坐间客，才论斗，气如虹。挥毫万字，举双白眼送飞鸿。莫问梅仙丹灶，休觅山灵蕙帐，追忆采芝翁。便草凌云赋，归奏大明宫。","dynasty":"宋代","title":"水调歌头其三同子仪、韦之登舟青阁，用韦之韵"}
{"author":"管鉴","content":"一雨洗烦溽，天气爽如秋。江山佳处，眼明重见旧交游。去国三千馀里，俯视朝宗一水，共笑此生浮。幸我扁舟具，归欲问菟裘。叹君才，方进用，岂容休。銮坡凤沼，情知不为蜀人留。便恐升沈各异，后日相逢无处，别语易成愁。记取平安使，时访荻花洲。","dynasty":"宋代","title":"水调歌头其四龙守沈商卿，三十年故交也，经过，为留五日。临行，以词为别，次韵以谢"}
{"author":"管鉴","content":"南雪不到地，今雪瑞非常。堆檐平砌，晚来风定转飞扬。浩荡乾坤无际，洗尽蛮烟瘴雾，和气遍遐荒。满眼丰年意，民共乐时康。倚琼楼，临玉楼，举瑶觞。高吟低唱，从他减尽少年狂。且趁明年春好，整顿雨犁风箬，归去老农桑。唤起江南梦，先到水云乡。","dynasty":"宋代","title":"水调歌头其五大雪登望京楼"}
{"author":"管鉴","content":"百罚深杯，都不记、归来时节。仿佛听、重城更鼓，催成离缺。江上愁心山敛翠，津头夜色沙如雪。渐中年、怀抱更深交，难为别。歌声缓，行云歇。尊酒散，香尘灭。想来宵何处，乱山明月。得意春风群玉府，第名早晚黄金阙。但相思、莫遣雁来时，音书绝。","dynasty":"宋代","title":"满江红其一北岩寺饯别张子仪，醉归口占"}
{"author":"管鉴","content":"十日狂风，都断送、杏花红去。却是有、海棠枝上，一分春住。桃叶桃根浑未觉，樱桃杨柳成轻负。强尊前、抖擞旧精神，谁能许。时不再，欢难屡。心未老，杯频举。尚不妨领略，登临佳处。山接武陵馀胜气，江吞大别仍东注。叹圣贤、功业与江山，无今古。","dynasty":"宋代","title":"满江红其三清明前三日登清晖作"}
{"author":"管鉴","content":"一年春事到酴醾。何处更花开。莫趁垂杨飞絮，且随红药翻阶。倦游老矣，肯因名宦，孤负衔杯。寄语故园桃李，明年留待归来。","dynasty":"宋代","title":"朝中措其四立夏日观酴醾作"}
{"author":"管鉴","content":"春阴漠漠。海棠花底东风恶。人情不似春情薄。守定花枝，不放花零落。绿尊细细供春酌。酒醒无奈愁如昨。殷勤待与东风约。莫苦吹花，何似吹愁却。","dynasty":"宋代","title":"醉落魄/一斛珠其一正月二十日张园赏海赏作"}
{"author":"叶棐恭","content":"势利轻捐寄傲中，毅然高节凛秋风。耕闲钓寂千年迹，立懦贪廉万世功。须信林间无怨鹤，更知天外有冥鸿。扁舟夜泊灵祠下，慨慕先生道不穷。","dynasty":"宋代","title":"过子陵钓台"}
{"author":"陈名慎","content":"渡江乍见柳条条，几处渔家隐画桥。漏泄春光舒倦眼，低昂风力舞纤腰。隋堤十里朝笼雾，南浦孤帆暮趁潮。知否深闺思妇怨，不应闷雨更连宵。","dynasty":"清代","title":"新柳四首其一"}
{"author":"陈名慎","content":"少妇凝妆斗晚霞，所思人尚隔天涯。玉关惆怅东风杳，香陌逍遥客路赊。细雨疏帘看乳燕，夕阳古渡带栖鸦。岂宜听澈骊歌唱，空触芳心怨岁华。","dynasty":"清代","title":"新柳四首其二"}
{"author":"陈名慎","content":"絮语缠绵两意同，忍教萍迹忽西东。只今牢繫长堤马，从此无烦远塞鸿。绿意满前风似箭，黄昏有约月如弓。千条万绪横塘路，牵惹桃花别样红。","dynasty":"清代","title":"新柳四首其三"}
{"author":"陈名慎","content":"掩映柴门曲径通，晚宜凉月晓宜风。愁生绿绮三弹后，春在青帘一望中。几缕柔情丝可绾，廿番花信尽难工。羁怀是处容消遣，且听莺声倚短筇。","dynasty":"清代","title":"新柳四首其四"}
{"author":"萧子显","content":"江东大道日华春，垂杨挂柳扫清尘。淇水昨送泪沾巾，红妆宿昔已应新。","dynasty":"南北朝","tags":"爱情，离别，相思","title":"春别诗四首·其三"}
{"author":"萧子显","content":"大明上迢迢，阳城射凌霄。光照窗中妇，绝世同阿娇。明镜盘龙刻，簪羽凤凰雕。逶迤梁家髻，冉弱楚宫腰。轻纨杂重锦，薄縠间飞绡。三六前年暮，四五今年朝。蚕园拾芳茧，桑陌采柔条。出入东城里，上下洛西桥。忽逢车马客，飞盖动襜轺。单衣鼠毛织，宝剑羊头销。丈夫疲应对，御者辍衔镳。柱间徒脉脉，垣上几翘翘。女本西家宿，君自上宫要。汉马三万疋，夫婿仁嫖姚。鞶囊虎头绶，左珥凫卢貂。横吹龙钟管，奏鼓象牙箫。十五张内侍，十作贾登朝。皆笑颜郎老，尽讶董公超。","dynasty":"南北朝","title":"日出东南隅行"}
{"author":"萧子显","content":"邯郸暂辍舞，巴姬请罢弦。佳人淇洧出，艳赵复倾燕。繁秾既为李，照水亦成莲。朝酤成都酒，暝数河间钱。馀光幸未惜，兰膏空自煎。","dynasty":"南北朝","title":"代美女篇"}
{"author":"萧子显","content":"棹歌来扬女，操舟惊越人。图蛟怯水伯，照鹢竦江神。","dynasty":"南北朝","title":"南征曲"}
{"author":"萧子显","content":"但使桃花艳，得间美人簪。何须论后实，怨结子瑕心。","dynasty":"南北朝","title":"桃花曲"}
{"author":"萧子显","content":"幸有青袍色，聊因翠幄凋。虽间珊瑚蒂，非是合欢条。","dynasty":"南北朝","title":"树中草"}
{"author":"萧子显","content":"左角明王侵汉边。轻薄良家恶少年。纵横向沮泽。凌厉取山田。黄尘不见景。飞蓬恒满天。邀功封浞野。窃宠劫祁连。春风春月将进酒。妖姬舞女乱君前。","dynasty":"南北朝","title":"从军行"}
{"author":"萧子显","content":"嵩岳基旧宇，盘岭跨南京。睿心重禅室，游驾陟层城。金略徐既动，龙骖跃且鸣。涂方后尘合，地迥前笳清。逦迤因台榭，参差憩羽旌。高随阆风极，势与元天并。气歇连松远，云升秋野平。徘徊临井邑，表里见淮瀛。祈果尊常住，渴慧在无生。暂留石山轨，欲知芳杜情。鞠躬荷嘉庆，瞻道闻颂声。","dynasty":"南北朝","title":"奉和昭明太子钟山讲解诗"}
{"author":"萧子显","content":"储皇饯离送，广命传羽觞。侍游追曲水，开宴等清漳。新泉已激浪，初卉始含芳。雨罢叶增绿，日斜树影长。","dynasty":"南北朝","title":"侍宴饯陆倕应令"}
{"author":"萧子显","content":"金羁游侠子，绮机离思妾。春度人不归，望花尽成叶。","dynasty":"南北朝","title":"春闺思诗"}
{"author":"萧子显","content":"二月春心动，游望桃花初。回身隐日扇，却步敛风裾。","dynasty":"南北朝","title":"咏苑中游人诗"}
{"author":"萧子显","content":"翻莺度燕双比翼，杨柳千条共一色。但看陌上携手归，谁能对此空相忆。","dynasty":"南北朝","title":"春别诗四首其一"}
{"author":"萧子显","content":"幽宫积草自芳菲，黄鸟芳树情相依。争风竞日常闻响，重花叠叶不通飞。当知此时动妾思，惭使罗袂拂君衣。","dynasty":"南北朝","title":"春别诗四首其二"}
{"author":"萧子显","content":"衔悲揽涕别心知，桃花李花任风吹。本知人心不似树，何意人别似花离。","dynasty":"南北朝","title":"春别诗四首其四"}
{"author":"萧子显","content":"风光迟舞出青蘋。兰条翠鸟鸣发春。洛阳梨花落如雪。河边细草细如茵。桐生井底叶交枝。今看无端双燕离。五重飞楼入河汉。九华阁道暗清池。遥看白马津上吏。传道黄龙征戍儿。明月金光徒照妾。浮云玉叶君不知。思君昔去柳依依。至今八月避暑归。明珠蚕茧勉登机。郁金香花特香衣。洛阳城头鸡欲曙。丞相府中乌未飞。夜梦征人缝狐貉。私怜织妇裁锦绯。吴刀郑绵络。寒闺夜被薄。芳年海上水中凫。日暮寒夜空城雀。","dynasty":"南北朝","title":"燕歌行"}
{"author":"萧子显","content":"握中清酒马脑钟，裾边杂佩琥珀龙。欲持寄君心不惜，共指三星今何夕。","dynasty":"南北朝","title":"乌栖曲应令三首其一"}
{"author":"萧子显","content":"浓黛轻红点花色，还欲令人不相识。金壶夜水讵能多，莫持赊用比悬河。","dynasty":"南北朝","title":"乌栖曲应令三首其二"}
{"author":"萧子显","content":"芳树归飞聚俦匹，犹有残光半山日。莫惮褰裳不相求，汉皋游女习飞流。","dynasty":"南北朝","title":"乌栖曲应令三首其三"}
{"author":"樊甫","content":"清晓承恩出禁宫，金莲香惹御阶风。九重回首如天上，万里还家似梦中。云髻高簪榴子石，宫衣深染茜花红。内家妆束原来别，不与寻常一样同。","dynasty":"明代","title":"宫女恩赐还家"}
{"author":"樊甫","content":"宝鸭烟消一字香，满怀春恨强梳妆。看花又怕东风恶，偷隔纱窗看海棠。","dynasty":"明代","title":"香奁和王彦修韵"}
{"author":"樊甫","content":"妾貌娇如花，妾心坚似石。石有碎时花早彫，妾貌未衰心不易。一自良人结缡后，寂莫香闺空自守。枕上翻思初嫁时，礼备媒行非苟苟。妾篚织成玄与黄，可以补衮供衣裳。妾筐采采蘋与藻，可以荐神享祖考。阿婆不顾小姑嗔，令妾进退难容身。双鬟懒结乌云薄，菱花半掩生芳尘。东邻少妇永相保，容颜未必倾城好。妾貌比之颇不恶，只恨生来多命薄。","dynasty":"明代","title":"妾薄命"}
{"author":"樊甫","content":"漏板敲愁夜惊冷，露井梧桐湿无影。海风吹星消碧烟，青天不见纤月悬。嫦娥泪泣桂香死，谁知兔魄沈水底。巫猿激烈心欲飞，便伸长手搒摸之。夷神叱咤蛟龙怒，翻倒沧海上天去。","dynasty":"明代","title":"题水底猿捉月图"}
{"author":"樊甫","content":"青鸾西归海天暝，芙蓉十二画屏冷。剪刀无声落冰绡，月转梧桐夜窗静。些死巫阳招不回，纸钱断裂成尘埃。孤鸾吊影菱花惨，机头白石生苍苔。诸郎呱呱哀动地，雪色麻衣湿红泪。明朝扶榇过湘江，未见九疑心已碎。","dynasty":"明代","title":"挽李司训妻"}
{"author":"樊甫","content":"登我徂徕山，瘦蛟怒立龙撑髯。天风振籁落金粉，石苔点破螭纹斑。舟回暮泊湘江曲，两岸清风凤毛绿。鹧鸪啼歇水云深，锦瑟无声睡初熟。明朝解缆过西湖，冰魂折裂青珊瑚。寒香浮动山月白，扣门夜半呼林逋。沈醉归来情脉脉，偶逢画史询行迹。挥毫写作岁寒图，旗亭远送天涯客。","dynasty":"明代","title":"题岁寒图送贾大尹令弟"}
{"author":"蔡文姬","content":"　　我生之初尚无为，我生之后汉祚衰。天不仁兮降乱离，地不仁兮使我逢此时。干戈日寻兮道路危，民卒流亡兮共哀悲。烟尘蔽野兮胡虏盛，志意乖兮节义亏。对殊俗兮非我宜，遭忍辱兮当告谁？笳一会兮琴一拍，心愤怨兮无人知。　　戎羯逼我兮为室家，将我行兮向天涯。云山万重兮归路遐，疾风千里兮扬尘沙。人多暴猛兮如虺蛇，控弦被甲兮为骄奢。两拍张弦兮弦欲绝，志摧心折兮自悲嗟。　　越汉国兮入胡城，亡家失身兮不如无生。毡裘为裳兮骨肉震惊，羯羶为味兮枉遏我情。鼙鼓喧兮从夜达明，胡风浩浩兮暗塞营。伤今感晋兮三拍成，衔悲畜恨兮何时平。　　无日无夜兮不思我乡土，禀气合生兮莫过我最苦。天灾国乱兮人无主，唯我薄命兮没戎虏。殊俗心异兮身难处，嗜欲不同兮谁可与语！寻思涉历兮多艰阻，四拍成兮益凄楚。　　雁南征兮欲寄边声，雁北归兮为得汉青。雁飞高兮邈难寻，空断肠兮思愔愔。攒眉向月兮抚雅琴，五拍泠泠兮意弥深。　　冰霜凛凛兮身苦寒，饥对肉酪兮不能餐。夜间陇水兮声呜咽，朝见长城兮路杳漫。追思往日兮行李难，六拍悲来兮欲罢弹。　　日暮风悲兮边声四起，不知愁心兮说向谁是！原野萧条兮烽戍万里，俗贱老弱兮少壮为美。逐有水草兮安家葺垒，牛羊满野兮聚如蜂蚁。草尽水竭兮羊马皆徙，七拍流恨兮恶居于此。　　为天有眼兮何不见我独漂流？为神有灵兮何事处我天南海北头？我不负天兮天何配我殊匹？我不负神兮神何殛我越荒州？制兹八拍兮拟排忧，何知曲成兮心转愁。　　天无涯兮地无边，我心愁兮亦复然。人生倏忽兮如白驹之过隙，然不得欢乐兮当我之盛年。怨兮欲问天，天苍苍兮上无缘。举头仰望兮空云烟，九拍怀情兮谁与传？　　城头烽火不曾灭，疆场征战何时歇？杀气朝朝冲塞门，胡风夜夜吹边月。故乡隔兮音生绝，哭无声兮气将咽。一生辛苦兮缘别离，十拍悲深兮泪成血。　　我非食生而恶死，不能捐身兮心有以。生仍冀得兮归桑梓，死当埋骨兮长已矣。日居月诸兮在戎垒，胡人宠我兮有二子。鞠之育之兮不羞耻，憋之念之兮生长边鄙。十有一拍兮因兹起，哀响缠绵兮彻心髓。　　东风应律兮暖气多，知是汉家天子兮布阳和。羌胡蹈舞兮共讴歌，两国交欢兮罢兵戈。忽遇汉使兮称近诏，遗千金兮赎妾身。喜得生还兮逢圣君，嗟别稚子兮会无因。十有二拍兮哀乐均，去住两情兮难具陈。　　不谓残生兮却得旋归，抚抱胡儿兮注下沾衣。汉使迎我兮四牡騑騑，胡儿号兮谁得知？与我生死兮逢此时，愁为子兮日无光辉，焉得羽翼兮将汝归。一步一远兮足难移，魂消影绝兮恩爱遗。十有三拍兮弦急调悲，肝肠搅刺兮人莫我知。　　身归国兮儿莫之随，心悬悬兮长如饥。四时万物兮有盛衰，唯我愁苦兮不暂移。山高地阔兮见汝无期，更深夜阑兮梦汝来斯。梦中执手兮一喜一悲，觉后痛吾心兮无休歇时。十有四拍兮涕泪交垂，河水东流兮心是思。　　十五拍兮节调促，气填胸兮谁识曲？处穹庐兮偶殊俗。愿得归来兮天从欲，再还汉国兮欢心足。心有怀兮愁转深，日月无私兮曾不照临。子母分离兮意难怪，同天隔越兮如商参，生死不相知兮何处寻！　　十六拍兮思茫茫，我与儿兮各一方。日东月西兮徒相望，不得相随兮空断肠。对萱草兮忧不忘，弹鸣琴兮情何伤！今别子兮归故乡，旧怨平兮新怨长！泣血仰头兮诉苍苍，胡为生兮独罹此殃！　　十七拍兮心鼻酸，关山阻修兮行路难。去时怀土兮心无绪，来时别儿兮思漫漫。塞上黄蒿兮枝枯叶干，沙场白骨兮刀痕箭瘢。风霜凛凛兮春夏寒，人马饥豗兮筋力单。岂知重得兮入长安，叹息欲绝兮泪阑干。　　胡笳本自出胡中，缘琴翻出音律同。十八拍兮曲虽终，响有余兮思无穷。是知丝竹微妙兮均造化之功，哀乐各随人心兮有变则通。胡与汉兮异域殊风，天与地隔兮子西母东。苦我怨气兮浩于长空，六合虽广兮受之应不容！","dynasty":"两汉","tags":"叙事，长诗，感伤，人生，乐曲","title":"胡笳十八拍"}
{"author":"王秬","content":"危亭临霁景，金碧迥纷纷。天映中原气，山横万古云。夕阳寒未敛，孤鹜远犹闻。俯仰怀前哲，清樽为苾芬。","dynasty":"宋代","title":"登绮霞亭"}
{"author":"王秬","content":"羊角洞开风浩荡。","dynasty":"宋代","title":"句"}
{"author":"王秬","content":"柳色知春浅，钟声觉寺深。","dynasty":"宋代","title":"句"}
{"author":"王秬","content":"何时五亩成归计，来作邻翁伴艺林。","dynasty":"宋代","title":"句"}
{"author":"王秬","content":"避虎连村静，分鱼一市腥。","dynasty":"宋代","title":"句"}
{"author":"王秬","content":"君不见开元名相张九龄，岁寒松柏森苍鳞。胡尘澒洞言始末验，世间回首思忠臣。堂堂魏公忠贯日，志欲平戎奖王室。归来无地展经纶，余事文章挥健笔。玉节朱轓两君子，不以交情变生死。共将新句纪遗编，留与山林续诗史。","dynasty":"宋代","title":"题不欺室张魏公为王龟龄书也何子应赋诗"}
{"author":"王秬","content":"当时孤论偶相同，终始知心每愧公。才见安车延绮季，遽嗟石室祀文翁。百年公议分明在，一饷纷华究竟空。白发旧交衰甚矣，尚能留面对高风。","dynasty":"宋代","title":"题王龟龄詹事祠堂"}
{"author":"叶李","content":"君来路。吾归路。来来去去何时住。公田关子竟何如，国事当时谁汝误。雷州户。厓州户。人生会有相逢处。客中颇恨乏蒸羊，聊赠一篇长短句。","dynasty":"宋代","title":"失调名（赠贾似道）"}
{"author":"叶李","content":"宋时豪士石曼卿，帝命作主芙蓉城。我才比石万无一，半世虚负狂直名。年来似有丧心疾，荐共引鲧辜苍生。天诛未加公论沸，日夕惟待鼎镬烹。何哉异梦出非想，忽遇仙老谈真情。谓予夙是文昌相，漏泄轻举遭弹抨。帝令谪堕饱忧患，且使两足蹒跚行。追思善步不可得，忽升妙术矧敢轻。当时廷议祗如此，汝悔当复惟相迎。稽首老仙谢慈悯，臣罪当死天子明。久之寂灭一大乐，斲棺待尽无他营。老仙笑许汝可教，引领直上朝玉京。通明大明二宫殿，林木蓊萃阶瑶琼。芙蓉烂漫锦欲似，帝皇锡以主殿名。赋诗奏谢九拜起，玉音嘉奖傍观荣。痴人说梦聊一快，我独知命不少惊。只恐才非曼卿敌，相见惭汗应如倾。从今闭目需帝召，玉楼续记时当成。儿孙自有儿不福，与农报国须勤耕。","dynasty":"宋代","title":"纪梦"}
{"author":"叶李","content":"如今便一似麻糊，也是人间大丈夫。笔裹无时那解有，命有有处未应无。百千万世传名节，二十三年非故居。寄语长安朱紫客，尽心好上帝王书。","dynasty":"宋代","title":"口占"}
{"author":"叶李","content":"通明殿逼紫微垣，一朵红云拥至尊。下土小臣勤稽首，愿将惠泽溥元元。","dynasty":"宋代","title":"梦中诗"}
{"author":"张维屏","content":"造物无言却有情，每于寒尽觉春生。千红万紫安排著，只待新雷第一声。","dynasty":"清代","tags":"赞颂，大自然，春天","title":"新雷"}
{"author":"张维屏","content":"姊妹石娟娟，回看锁碧烟。云深僧梦稳，壁峭客身悬。舄下走飞瀑，杖头开洞开。文殊峰上立，孤塔共巍然。","dynasty":"清代","title":"登黄岩绝顶"}
{"author":"张维屏","content":"三元里前声若雷，千众万众同时来。因义生愤愤生勇，乡民合力强徒摧。家室田庐须保卫，不待鼓声群作气，妇女齐心亦健儿，犁锄在手皆兵器。乡分远近旗斑斓，什队百队沿溪山。众夷相视忽变色：“黑旗死仗难生还。”夷兵所恃惟枪炮，人心合处天心到，晴空骤雨忽倾盆，凶夷无所施其暴：岂特火器无所施，夷足不惯行滑泥，下者田塍苦踯躅，高者冈阜愁颠挤。中有夷酋貌尤丑，象皮作甲裹身厚。一戈已摏长狄喉，十日犹悬郅支首。纷然欲遁无双翅，歼厥渠魁真易事。不解何由巨网开，枯鱼竟得攸然逝。魏绛和戎且解忧，风人慷慨赋同仇，如何全盛金瓯日，却类金缯岁币谋。","dynasty":"清代","title":"三元里"}
{"author":"张维屏","content":"三将军，一姓葛，两姓陈，捐躯报国皆忠臣。英夷犯粤寇氛恶，将军奉檄守沙角。奋前击贼贼稍却，公奋无如兵力弱。凶徒蜂拥向公扑，短兵相接乱刀落。乱刀斫公肢体分，公体虽分神则完。公子救父死阵前，父子两世忠孝全。陈将军，有贤子；葛将军，有贤母。子随父死不顾身，母闻子死数点首。夷犯定海公守城，手轰巨炮烧夷兵。夷兵入城公步战，炮洞公胸刀劈面。一目劈去斗犹健，面血淋漓贼惊叹。夜深雨止残月明，见公一目犹怒瞪，尸如铁立僵不倒，负公尸归有徐保。陈将军，福建人。自少追随李忠毅，身经百战忘辛勤。英夷犯上海，公守西炮台。以炮击夷兵，夷兵多伤摧。公方血战至日旰，东炮台兵忽奔散。公势既孤贼愈悍，公口喷血身殉难。十日得尸色不变，千秋祀庙吴人建。我闻人言为此诗，言非一人同一辞。死夷事者不止此，阙所不知诗亦史。承平武备皆具文，勇怯真伪临阵分。天生忠勇超人群，将才孰谓今无人？呜呼将才孰谓今无人，君不见二陈一葛三将军！","dynasty":"清代","title":"三将军歌并序"}
{"author":"张维屏","content":"旅食路方永，独眠寒易侵。春江流客梦，夜雨滴乡心。烟湿帆移墨，村荒药抵金。滩回风益怒，未碍裹头吟。","dynasty":"清代","title":"雨泊波罗坑"}
{"author":"张维屏","content":"客梦随川曲，羁愁逐夜长。枕边千里水，篷背五更霜。村小鸡声冷，庖丰麂肉香。道旁闻说虎，猎火近前冈。","dynasty":"清代","title":"客梦"}
{"author":"张维屏","content":"春在山颠又水涯，一枝柔橹划涟漪。暖风吹我意常醉，村路引人行不疲。鸡犬声从深树认，田园味让老农知。菜花香处柴门掩，写出储王画里诗。","dynasty":"清代","title":"上元后三日同金茂园胡蔚岩汪总中买舟过冯子皋森竹园"}
{"author":"张维屏","content":"天半清霜压怒雕，嵯峨楼观倚丹霄。白河雁去传秋信，紫禁人归赋早朝。梦里蓬蒿蜗舍远，眼中尘土马蹄骄。思乡怀古愁如海，转觉名心似落潮。","dynasty":"清代","title":"都门秋思其一"}
{"author":"张维屏","content":"刀剪能伤独客心，授衣时节怕登临。千秋叶落群鸦舞，五夜风来万马吟。种地几人收白璧，筑台从古重黄金。哀丝豪竹朱门里，秋老都成变徵音。","dynasty":"清代","title":"都门秋思其二"}
{"author":"张维屏","content":"鸡鸣山外村，村树晓烟碧。人行细雨中，一路看春麦。","dynasty":"清代","title":"山村春晓"}
{"author":"张维屏","content":"天光碧若湖，湖光清似天。衣裳忽异色，我坐万绿边。既罢树下酌，遂登湖上船。船头见我影，酒醒凉娟娟。柳深百蜩唱，荷净双鹭拳。橹枝拨水柔，磬响随风圆。高峰吐白云，缕缕如轻绵。却瞻黄妃塔，界破南屏烟。","dynasty":"清代","title":"泛舟西湖"}
{"author":"张维屏","content":"夜闻花塔风铃语，明日天当不风雨。晓来万里无纤云，倒挽澄江洗天宇。峨峨南城公，有似古欧阳。山水之间得真乐，春秋佳日可以对客倾壶觞。我时愊抑伏闾里，公来挈我翠微里。坐我越冈之侧、楚庭之巅，吹我以五仙观上之灵风，涤我以鲍姑井中之甘泉。酌我以鹅黄鸭绿之美酒，示我以瑶绳金检之奇篇。使我沈忧得释、烦痾得蠲，左把稚川袖，右拍安期肩。飞觥脱帽，银海眩斗，觉南溟云气浮樽前。五羊城中十万户，下视漠漠苍苍然。有人山下一矫首，望见酒龙诗虎皆神仙。不知今日海内名山百千亿，几人高会罗群贤。朝台安在哉，歌舞亦消歇。王宏颇解事，长房莫饶舌。茱萸之囊系臂求长生，何似菊花之酒长不竭。百壶欲尽醉兀兀，风马云车云飘忽。山头客散山不孤，一片飞来汉时月。","dynasty":"清代","title":"九日粤秀山登高"}
{"author":"董德元","content":"满腹文章，满头霜雪，满面埃尘。直至如今，别无收拾，只有清贫。功名已是因循。最懊恨、张巡李巡。几个明年，几番好运，只是瞒人。","dynasty":"宋代","title":"柳梢青"}
{"author":"董德元","content":"御笔封题墨未乾，君恩重许拜金銮。故乡若问登科事，便是当初老榜官。","dynasty":"宋代","title":"登第报家人"}
{"author":"王昂","content":"喜气拥朱门，光动绮罗香陌。行到紫微花下，悟身非凡客。不须脂粉涴天真，嫌怕太红白。留取黛眉浅处，画章台春色。","dynasty":"宋代","title":"好事近·喜气拥朱门"}
{"author":"陈袖","content":"路余百里两山间，水驿山程总不安。谁把千金平滑蹬，免教一叶委惊滩。行人感叹何时已，贤守功名百世看。次第吾闽都似掌，却嗤蜀道号泥盘。","dynasty":"宋代","title":"李侍郎修路"}
{"author":"陈梦雷","content":"华藏经堂佛地尊，晴光步去倏冥昏。雷声催雨千峰暗，云气沈山万树吞。泉入急流添暗响，崖悬新绿湿苔痕。须臾霁色饶清韵，风卷松涛出寺门。","dynasty":"清代","title":"华藏经堂阻雨"}
{"author":"陈梦雷","content":"襆被登车谢九阍，三年囚首一身存。贱同厮养孤臣分，生到边庭圣主恩。籍削寄名归卒伍，魂销凭梦返家园。白云南向肠凄断，鹤发东风正倚门。","dynasty":"清代","title":"东行口占其一"}
{"author":"陈梦雷","content":"慷慨休歌《行路难》，安排随地圣恩宽。牛车未免烦田老，升斗依然仰大官。瘦骨可堪边塞苦，敝裘宁耐朔风寒。临歧不洒伤心泪，忧国当年泪已乾。","dynasty":"清代","title":"东行口占其二"}
{"author":"陈梦雷","content":"风尘三载羽书驰，填海曾闻精卫悲。岂意上官专草稿，翻令巷伯叹南箕。铄金祗为招群忌，投杼何当慰母疑。行矣帝乡犹未远，还胜凝碧望阍时。","dynasty":"清代","title":"东行口占其三"}
{"author":"陈梦雷","content":"揽胜同登万仞颠，凌风遥望海门天。千家村郭群峰绕，一片飞云远树牵。古寺僧还除藓径，空山客到觅清泉。东南战气今应息，诗酒何妨庆有年。","dynasty":"清代","title":"登清源山和蔡虚斋先生韵"}
{"author":"陈梦雷","content":"铜柱天南喜奏功，承恩飞将出云中。却移浙水平潮弩，重试燕山饮羽弓。画角晓催龙首月，牙旗秋卷雁门风。黄花岭外烽长静，缓带轻裘好射熊。","dynasty":"清代","title":"赠山阴将陈中准"}
{"author":"陈梦雷","content":"五岳峙方州，台峰争鼎辟。叠嶂凌空冥，苍茫烟雾隔。东麓耸华严，奇兀分主客。远望但阴翳，绕趾惮蹑屐。飘风怒崩崖，奔泉咽乱石。径转渐窈深，千寻列桧柏。杂树纷榛芜，衰草互狼籍。披荆历磊砢，天地忽迫窄。群峦相束缚，嵯峨悬峭壁。林杪逗日光，掩霭如将夕。出谷谓穷际，危峰尚如戟。其巅若可跻，萦回极盘躄。四顾寂无声，樵苏不留迹。落叶堕空山，如闻人咳唶。草树此俱枯，穷寒绝地脉。清非神明都，险实虎狼宅。仆马俱已疲，停鞍聊躅踯。俯视所历峰，点点但空碧。日昃下层冈，遥遥度阡陌。居人惊我来，相问咸踧。此山实奥阻，往来道不惜。鸷兽恣吞噬，壮夫亦裂魄。回首意悄然，雄怀为不怿。丈夫志四方，乾坤宁局蹐。登临戒高深，步趋亦谨择。既非事王程，胡为轻自适。高堂方寸心，寒暑未安席。履坦犹多虞，闻此心魂坼。戒哉人子躯，无事慎行役。","dynasty":"清代","title":"华严岭"}
{"author":"陈梦雷","content":"南溟毒沫驱潜鳄，跳浪扬鬐霾漠漠。夜半星飞白羽来，腥风吹断海门钥。海门岩邑小如罂，枕山砥澜六鳌擎。五千犀铠濯龙鳞，期门万骑簇饶钲。谁柄长竿惊一蹶，钩沈饵冷逐波月。天堑不戒突艨艟，孤壁烟寒炊鼠骨。太阴压营城头流，残角无声听泣鸺。将军碧血淬吴钩，饥乌日晏栖骷髅。秋老重泉气未衄，灵旗偃偃长蛇腹。魂招不来马革枯，酸心北向啾啾哭。","dynasty":"清代","title":"海门行"}
{"author":"陈梦雷","content":"圣世天心眷，熙朝帝赍良。太行高萃气，恒岳远钟祥。奕叶任城裔，宗风上党昌。经谈新疏义，乐赐旧宫商。鹤跱琅玕管，龙雕锦绣肠。书升多士庆，胪唱五云飏。委佩趋鳷鹊，簪毫入凤凰。麟台藜火灿，鳌禁襭袍香。特简论思任，先观品节刚。紫垣封墨敕，青琐肃蒲囊。道大容应寡，心闲隐不妨。东山聊啸傲，泌水自徜徉。家食声逾峻，畴咨典聿煌。都人钦硕德，僚寀式清望。持斧南床重，升阶白笔庄。惠文腾鹗隼，骢马避豺狼。爰进崇班秩，仍分秉宪行。丰裁清柏署，宠擢锡银章。课绩优三辅，分猷振八厢。军需飞羽箭，版部急糇䭪。佐计烦区画，纡筹问积仓。阃臣陈凯奏，睿虑廑官常。特总乌台绶，频萦苍佩纕。朝端升正气，舆论凛秋霜。执法宵垂耀，荧精夜吐芒。高平称佐汉，秘监美匡唐。抑抑伊周度，雍雍金玉相。泰阶资鼎鼐，清庙宝圭璋。爱国怀如负，怜才恐未遑。后生多奖借，谫学荷汪洋。同志当年盛，乐群旧事芳。授书曾设帐，问字许登堂。丘垤欣山仰，驽骀附骥骧。日归辞几席，贻赠富琳琅。楚蜀惊嵎虎，苍溟逞怒螳。罿罦悲雉触，矰缴滞莺翔。饮泣瞻宸座，甘心赴国殇。建旗孤羽翼，遁迹托缁黄。方寸哀徐庶，虞渊愧狄梁。蜡书途梗塞，雁足信微茫。隐忍拘囚辱，蹉跎志节僵。既伤沈陷阱，兼痛负门墙。召伯平淮服，高宗靖鬼方。披云欣觏日，席藁愿衣桁。旷典怜凝碧，殊恩宥夜郎。感深怀更切，遇蹙志难忘。太傅词多激，监门绘欲将。九阍非易达，尺幅乞垂详。南国阗钲鼓，西陲缺斧斨。当机迷胜算，纵敌费张皇。险弃鱼凫地，防疏鸟鼠乡。茭刍糜七泽，弩矢钝三湘。痈养滇黔害，烽连岭峤创。楼船稽扫荡，鲛鳄恣披猖。棨戟韬钤短，雈苻啸聚强。最怜中泽雁，重作尾赪鲂。牧守纷渔猎，闾阎竭篚筐。兜鍪罗馈饩，孥息啜糟糠。以此薪延火，堪嗟肉补疮。玺书宽越尉，铁券虑怀光。逸兕犹奔柙，飞鸮岂食桑。拔稂防引蔓，削毒制余疡。蕃甲徵回纥，金城护氐羌。驼鞍驱翠珥，毳帐拥红妆。祗可金缯结，宁堪子女偿。桀骜虞肘腋，狡狯隐膏肓。宵旰边庭患，空虚内地戕。茧丝穷蔀屋，璧马殚宣房。饕餮崇方岳，鹰鹯布畛疆。但闻增户口，谁念赈流亡。塞下赀郎滥，洛中贿道彰。难言釐簠簋，应自长蟊蝗。人困疑情涣，时安幸岁穰。即今歌《硕鼠》，深恐叹牂羊。寒谷瞻朝旭，穷荒企帝阊。铎犹悬广殿，赋少讽长杨。博陆舆台耀，平津邸阁张。封章仗马寂，车骑濯龙忙。薰灌愁城社，吹嘘叹灶炀。杞人应有恨，漆女自多伤。砥柱资元老，擎天藉栋梁。近传思渐疏，共喜股肱匡。丹陛心方注，苍生望未央。绣衣看赫奕，豸角倍铿锵。本正末斯举，源清流自长。持筹袪蠹急，攘外抚中康。砥俗先廉耻，端原始庙廊。明聪开圣霁，果断振乾纲。次第修封事，从容补衮裳。绛驺威石室，彩凤哕朝阳。胆落方州镇，楼泥戚畹庄。清风瀰宇宙，化日扫欃枪。谔谔真章奏，桓桓大赞襄。人伦翘领袖，国是壮金汤。冀效刍尧献，因忘草野狂。风谣陈记室，掇拾备青箱。伫晋丝纶席，行纾经纬藏。万邦歌保定，六合架梯航。殿陛辉干羽，要荒入享王。鲰儒欣景运，鼓枻咏《沧浪》。","dynasty":"清代","title":"上总宪魏环极先生百韵"}
{"author":"陈梦雷","content":"葩卉谢椿林，幽篁挺清阴。不历寒暑节，焉知君子心。握手少年交，相期各忠厚。嘘沫幸相濡，意气复何有。遘会不可常，意气自可长。共济涉波险，咫尺不相将。波险幸共越，同舟亦未覆。手足不相藉，忠信亦可睦。夭夭桃李花，荣落无久妍。疏者各飞扬，亲者强周旋。周旋一何苦，色态一何诩。恩深恐累深，此道孰终古。交君兄弟晚，乃在乱离后。堂上有贫交，入门多素友。与君结识时，心口无侈词。平淡终久要，今昔未参差。春风吹江水，客子心万里。追送江之干，贻赠馨如芷。贻赠匪所珍，所珍人意深。君亲师友恩，念之涕淫淫。明发隔云山，相思日辽阔。游子念高堂，藉尔问饥渴。","dynasty":"清代","title":"戊午春入都请罪施介平又韩追送江干诗以谢之"}
{"author":"窦洵直","content":"晚树春归后，花飞鸟下初。参差分羽翼，零落满空虚。风外清香转，林边艳影疏。轻盈疑雪舞，仿佛似霞舒。万片情难极，迁乔思有馀。微臣一何幸，吟赏对寒居。","dynasty":"唐代","title":"鸟散馀花落"}
{"author":"谢肃","content":"单车背高密，一昔次城阳。城阳故莒国，俯仰怀兴亡。莒国固微弱，与鲁常争强。城阳虽褊小，在汉亦封王。奈何保齐涽，见弑魂悲凉。焉知即墨捷，长驱还旧疆。望诸敌燕忾，师律岂不臧。安平为宗社，出奇诚莫当。咸能忠所事，功立名且扬。昔予好谋画，抚剑游四方。时命顾弗偶，甘心唯括囊。兹焉吊陈迹，山川郁苍苍。往者不可企，咏言徒慨慷。","dynasty":"明代","title":"次莒州望即墨感乐毅田单作"}
{"author":"谢肃","content":"引轭方上牛，参旗正南举。行行堠路明，忽在长平聚。踟蹰念衰韩，不得守兹土。嫁祸于赵国，移师与秦拒。赵卒一以坑，秦兵肆攻取。惜哉廉将军，制敌中见沮。遂令锐头儿，残暴逾猛虎。善战服上刑，赐剑非弱主。咨尔头颅山，委命复何语。","dynasty":"明代","title":"长平"}
{"author":"谢肃","content":"客行忽不乐，停车马陵间。上有悲风古树之萧瑟，下有哀壑流水之潺湲。阴深坏道余古雪，崭岩两壁堆积铁。石面苔封劲箭痕，草头露滴将军血。青荧磷火黄昏明，呼号木魅啼山精。应羞刎颈偿断足，此气千载真难平。西流沂东水沧海，胜败孙庞两安在。为提宝剑舞尊前，落日云霞射光彩。","dynasty":"明代","title":"马陵行"}
{"author":"谢肃","content":"淮流浩荡楚原平，叹息英雄不再生。天日可明归汉志，风云犹似下齐兵。千年城郭名空在，百战山河姓几更。还酹将军一杯酒，黄鹂碧草不胜情。","dynasty":"明代","title":"韩信城"}
{"author":"谢肃","content":"战尘犹未息，推节佐中台。幕府安边策，江山祖带杯。将星临越地，王气蔼苏台。努力成勋业，徵书早晚来。","dynasty":"明代","title":"送刘用章郎中赴浙东李司徒幕"}
{"author":"谢肃","content":"佳期定何许，远别在于今。去路随归雁，幽怀托素琴。春波杨子阔，云树穆陵深。相望馀千里，瑶花好寄音。","dynasty":"明代","title":"将往齐郡别相知者"}
{"author":"谢肃","content":"远嫁悲金屋，长归托翠岑。当时女吴泣，万古望齐心。夜月青蛾细，春花玉色深。吾将适东海，抚事一沉吟。","dynasty":"明代","title":"吊齐女墓"}
{"author":"谢肃","content":"海门天所辟，潮汐几㫪撞。红吐三竿日，青吞万里江。鲸波浮井邑，蜃气湿𦨣窗。利涉无辞险，闲鸥泛一双。","dynasty":"明代","title":"望海门"}
{"author":"谢肃","content":"淮阴访韩信，海上吊田横。相去四百里，青山接故城。风尘孤客泪，义勇二豪名。倚剑哦前史，中阳太不情。","dynasty":"明代","title":"淮海怀古"}
{"author":"谢肃","content":"秦帝何多𣣔，劳民不暂闲。𨳩关吞六国，临海望三山。仙舸将风解，延舆载鲍还。空令胸石阙，相对愧苍颜。","dynasty":"明代","title":"过秦门"}
{"author":"谢肃","content":"淮南三月柳垂垂，回首欢游属旧时。日映酒卮涵翠黛，风生歌扇拂金丝。自归彭泽门前种，敢入华清笛里吹。春力著人胜不得，非关牵恨咸腰肢。","dynasty":"明代","title":"又赋柳一首"}
{"author":"谢肃","content":"懒峰霞气午湖烟，映带幽栖屋数椽。春畹光风兰叶盛，秋篱凉露菊花妍。巳深庞老鼋鼍窟，不露成公政事萹。天理物情如烛照，更应几度绝韦编。","dynasty":"明代","title":"荪溪别墅"}
{"author":"谢肃","content":"茅居湖曲带风林，筠簟庭中坐月阴。自觉天孙银汉会，不关人世白头吟。作金何有王阳术，献玉休怀卞氏心。也复呼童具瓜果，一壶村酒醉更深。","dynasty":"明代","title":"七夕"}
{"author":"谢肃","content":"马首参横夜已阑，燕山翠削露初乾。云连郭隗金台峻，风荡荆轲易水寒。西楚闲居前日梦，清河遗爱后人看。朔南何处非王土，仗剑母劳畏路难。","dynasty":"明代","title":"次韵徐季子北平道中"}
{"author":"谢肃","content":"淮甸古来多俊杰，府公今代更贤能。三年作郡民父母，一日还朝帝股肱。天近储宫沾海润，风随官舸戛云层。钱清江上共相送，光价刘公百倍增。","dynasty":"明代","title":"送唐知府还朝"}
{"author":"谢肃","content":"懒妇山高湖水深，狂夫遥夜发清吟。临流团扇飏荷气，玩月胡床转树阴。聊适灌园今日意，敢论经世百年心。乾坤俯仰相知少，愁菿朱弦振古音。","dynasty":"明代","title":"甲寅六月十五日夜荪溪书舍玩月有怀任鲁民先生时任巳逝"}
{"author":"谢肃","content":"回风萧摵振林皋，满耳商声起绎骚。远水微茫江浦断，浮云窈窕石门高。百年蜡屐随双足，九转丹砂换二毛。与尔消摇人世外，时来临海掣灵鳌。","dynasty":"明代","title":"游石塘柬魏必闻并刘则敬"}
{"author":"谢肃","content":"宛委之山三百里，碧峰无数落青天。藏书轩帝知何在，望海秦君竟不仙。老鹤自淘沙底箭，神龙长护井中钱。旧游咫尺丹青里，欲棹春波载酒船。","dynasty":"明代","title":"题邵允直所藏会稽山水图"}
{"author":"谢肃","content":"常棣华前酒一觞，怜渠楚蜀久飘扬。三春入觐来天阙，万里承恩涉太行。亲舍遥瞻云白白，客车深护树苍苍。在官佐政须清谨，伫听贤声到故乡。","dynasty":"明代","title":"送舍弟原臣之太谷县主簿"}
{"author":"谢肃","content":"暂时学稼出淮村，一日瞻天入午门。又向清朝纡宠命，可无佳政及黎元。锦波杨子浮春色，绿草秦城没烧痕。莫惜此行千里别，唯应思荅主人恩。","dynasty":"明代","title":"送咸阳知县庄九畴之官"}
{"author":"谢肃","content":"厓谷盘回路转缘，日高猛虎卧庭前。好茶曾啜山僧椀，独树重维野客船。夏盖峰青龙过雨，上妃湖白雁横天。低佪谩尽登临意，海寓苍生巳晏然。","dynasty":"明代","title":"冉过积庆庵"}
{"author":"谢肃","content":"得归越上幽栖日，岂似荆南佐政年。白舫山川春梦远，绿窗花鸟莫情牵。吹箫又送含珠月，把钓还依指石烟。亦欲踏青江浒去，酒醒同咏卜居萹。","dynasty":"明代","title":"钟伯震氏归自荆南即游江浒诗以寄之"}
{"author":"谢肃","content":"三经成注天颜喜，一诏还山白发疏。捧爵每沾春殿酒，赐金唯买晓盘蔬。南高峰翠分群嶂，西子湖波合众渠。谁悟夕佳楼上意，摩尼即是本来躯。","dynasty":"明代","title":"次韵具庵大璞和尚奉旨还杭之南天竺夕佳楼"}
{"author":"谢肃","content":"玄学穷探心切至，先祠追孝涕汍澜。天教金鲤方腾井，人报青牛巳度关。异事昔闻淮水澳，新图今见浙江湾。贤郎喜得鹾台使，忠孝高风不可攀。","dynasty":"明代","title":"题吕继道运使乃父孝感诗卷"}
{"author":"谢肃","content":"每上会稽何所作，长怀帝禹此巡游。山横玉笥藏弓剑，殿绕梅龙护冕旒。天池平成功有在，春秋飨祀礼仍脩。硕逢海内敦文治，重考龟书布九畴。","dynasty":"明代","title":"会稽大禹庙"}
{"author":"谢肃","content":"紫府仙儒降节旄，九霞光彩烛林睾。夙悯东海安期枣，露熟西池阿母桃。环座子孙连玉树，满堂宾友列英髦。琼壶石髓兮尝遍，应许同跻寿域高。","dynasty":"明代","title":"寿贝彦中"}
{"author":"谢肃","content":"故人远戍萧关外，逸士乔栖越水干。天入金罍丹气暖，地连青海铁衣寒。应邀汉月倾边酒，欲御泠风振羽翰。紫极翱翔终迟汝，暂时行路勿云艰。","dynasty":"明代","title":"荅叶周道见寄"}
{"author":"谢肃","content":"三年吾弟无消息，一日行人报好音。黄顾群头寒月棹，凤凰台上早春吟。岂知亲鬓垂双雪，应有家书直万金。东望越山青际海，种桃何处不成林。","dynasty":"明代","title":"寄舍弟忠"}
{"author":"谢肃","content":"重重老树络苍藤，空际飞行快此生。江月白时同发啸，峡云昏处总无声。持环欲向何人献，试剑真教处女惊。千载心期如一日，不知人世别离情。","dynasty":"明代","title":"题双猿图"}
{"author":"谢肃","content":"万里大江谁所凿，岷山直下海门通。乾坤元气长嘘吸，日夜沧波自混融。巫峡雨沾神女佩，洞庭云接舜妃宫。扁舟忆向匡庐过，月出猿啼访远公。","dynasty":"明代","title":"题天衣长老孚竹潭所藏长江万里图"}
{"author":"谢肃","content":"大江浩浩来天地，最忆乘流万里行。击楫每当杨子渡，卜居欲向锦官城。瞿塘晓峡孤猿断，赤壁秋矶一鹤横。烂醉绿尊还采石，米家船里有馀情。","dynasty":"明代","title":"宝林讲主所藏米元晖长江万里图"}
{"author":"谢肃","content":"束帛加金贲海乡，特舟千里上龙江。天光照人尺五近，文气凌云万丈长。善走宛驹归汉苑，和鸣𡵨凤识周冈。定知黼黻皇猷日，金水河春细柳黄。","dynasty":"明代","title":"送戴先生应诏"}
{"author":"谢肃","content":"邻凶害媪柰渠何，一死微躯抗太阿。孝节当时配曹女，英䰟终古挟饶娥。翠帏肖貌香灯冷，青史流芳岁月多。请谥幸逢贤部使，苍崖先为勒铭磨。","dynasty":"明代","title":"次韵汪佥事题朱娥庙"}
{"author":"谢肃","content":"皇治无为自有声，沨沨歌颂献花平。四方海岳安坤轴，八表星辰粲帝青。民在乡闾真力土，士游庠序必明经。参军暂主芙蓉幕，便奉天书报政成。","dynasty":"明代","title":"送梁典史朝觐"}
{"author":"谢肃","content":"击毬嬉戏动三军，乘势奔驰若有神。但见马头飞熌电，不教杖底起纤尘。凤笙仙乐从归醉，燕子云窗倚望频。一代忠贤张仆射，莫忘天子动行春。","dynasty":"明代","title":"题张建封击毬图"}
{"author":"谢肃","content":"开元天子骑龙马，来往骊山及太平。华萼楼中张五幄，集贤殿里校群经。不疑野鹿衔花卧，却跨青骡首蜀行。治乱有机如反手，请观臣结颂中兴。","dynasty":"明代","title":"题柳机仲所藏明皇跃马图"}
{"author":"谢肃","content":"娉婷容皃入宫初，洒落才华绝世无。自分婕妤承过宠，敢烦天子与同车。齐纨皎洁秋风早，长信幽清夜月孤。无限思情归赋咏，挥毫临卷不胜书。","dynasty":"明代","title":"夏孚中所藏斑姬援笔图"}
{"author":"谢肃","content":"皇帝龙飞十五年，紫泥诏下九重天。欲令万姓俱安业，先敕群司各荐贤。治道魁宏须极盛，圣心精一是真传。太平何幸亲临遇，送尔朝京快着鞭。","dynasty":"明代","title":"送共论治道秀才赴京"}
{"author":"谢肃","content":"青山万叠自天来，一个茅亭傍水𨳩。汉日巳随黄道转，客星空向钓台回。千年风节一编史，百岁光阴几酒杯。最爱风光如此好，落花啼鸟莫相催。","dynasty":"明代","title":"题严氏青山宴集图次唐应奉处敬韵"}
{"author":"谢肃","content":"新峨豸角总英俦，京口同登北固楼。日月丽天钟阜近，风霜捲地浙江秋。敕书按俗乘骢马，旄节还朝驾鹢舟。自古长才宜大用，太平功业焕皇猷。","dynasty":"明代","title":"次汪佥事登北固楼送同年佥事之各府州县分治　韵就送朝京"}
{"author":"谢肃","content":"龙江杨柳拂春烟，拗赠新条作马鞭。宝剑有光终贯斗，太珠脱翳岂沉渊。入关纵涉三千里，见日须瞻天五天。旷荡圣恩何以报，应同黎庶祝尧年。","dynasty":"明代","title":"送王允诚任咸阳县丞"}
{"author":"谢肃","content":"八月纂风风正急，合观海涛如涌山。鱼龙挟势地维动，鸿雁流哀天宇闲。云断禹峰浮一盖，烟轻吴峤濯千鬟。挥杯不惜临流饮，要使阳侯识醉颜。","dynasty":"明代","title":"八月八日纂风观潮示同会友人"}
{"author":"谢肃","content":"槁砧逝矣遗孤小，白发姑嫜方寿考。彼苍应念未亡人，孝节于吾硕终保。含悲黄鹄夜半鸣，顾影青鸾镜中老。百年耿耿一心存，皦日当空照桓表。","dynasty":"明代","title":"题王节妇卷"}
{"author":"谢肃","content":"中都奉诏诣南京，画省抡𣏣得俊英。巳睹凤凰如帝德，仍歌蟋蟀见民情。亲王𨳩国河山壮，列宿悬天昴毕明。府幕只今须婉画，一麾他日看专城。","dynasty":"明代","title":"送贺宗武之太原府照磨"}
{"author":"谢肃","content":"何处登临俯九垓，刚风吹我上瑶台。鹤从仙岛乘云至，鹊自银河渡水回。佚女相逢方解佩，飞琼将别更衔杯。芳情早晚都消尽，却听胡僧话劫灰。","dynasty":"明代","title":"题稀春谷上人所藏瑶台秋望图"}
{"author":"谢肃","content":"桂树花𨳩涧水南，花时无柰雨涔涔。回风𣪚漫天垂粟，初日苍凉地布金。汉武馆中犹剩馥，月娥宫里更清阴。谁知楚客淹留意，宁与山猿自在吟。","dynasty":"明代","title":"九月三日山堂桂花经雨而落慨然有作"}
{"author":"谢肃","content":"济南佐邑调秦中，再黜归来气转雄。深雾拟藏山里豹，迅雷惊化壁间龙。治安有荣陈天陛，道德无为出帝衷。莫谓一经徒白首，皋比随地拂春风。","dynasty":"明代","title":"送王允诚赴教官之召"}
{"author":"谢肃","content":"圣主旁求弟子师，敕书飞下浙东涯。画船遂击龙江楫，丹桂应攀月殿枝。三荣天人归奏对，五经阃奥入论思。野夫不耐中年别，添得秋风满鬓丝。","dynasty":"明代","title":"送戴允言赴教官之召"}
{"author":"谢肃","content":"五溪风倍共云山，王化渐摩古所难。綵服洞氓双脚健，离鞍使者赤心殚。望乡崖峻云飞白，镇远溪深瘴草斑。自是成名须努力，男儿休恐不生还。","dynasty":"明代","title":"次舍弟忠过思南望乡崖韵"}
{"author":"谢肃","content":"宝坊千仞俯曾空，定起龙山第几重。一茟妙书连翥凤，五弦清响送飞鸿。化行日本朝唐帝，药鍊丹砂伏葛洪。坐我寸田宽似海，等闲擒得火中龙。","dynasty":"明代","title":"次永乐寺归庵长老见寄韵"}
{"author":"谢肃","content":"落木无边江岸𨳩，巨涛排入海门来。势连吴越奔千骑，声撼乾坤鼓万雷。宋帝飞龙何日返，伍君白马蹴云回。客怀对此真悲壮，且饮樟亭酒一杯。","dynasty":"明代","title":"浙江观潮"}
{"author":"谢肃","content":"野旷天低山踊跃，吕梁横截大河奔。涛声动地雷霆震，石状罗厓士马屯。济险有怀扶厎柱，凌虚无梦入龙门。长风若与星槎便，终溯昆崙万里源。","dynasty":"明代","title":"吕梁"}
{"author":"谢肃","content":"山盘河激吕梁崇，遗庙西厓祀两公。义勇寿亭扶汉社，勋劳鄂国佐唐宗。吴兴兼载丽牲石，徐土长存治水功。乞我安流上洪去，满帆萧飒更南风。","dynasty":"明代","title":"双庙"}
{"author":"谢肃","content":"黄河雄吞汶泗来，百步东河如带微。顺水帆飞一鸟疾，𨒫涛䌫掣万牛迟。苔痕不没坡仙字，云气长浮圣女祠。过客踟蹰览奇胜，彭门落日重哦诗。","dynasty":"明代","title":"百步洪"}
{"author":"谢肃","content":"汉楚知谁与国谋，中原争鹿几时休。成功竟属三人杰，遗恨空馀一土丘。宝匣龙泉还见发，鸿门玉斗不须留。繫舟叹息英雄事，戏马台前大树秋。","dynasty":"明代","title":"亚父冢"}
{"author":"谢肃","content":"秉钺归来士若林，登台何故泣沾襟。应缘信布成枭首，可但风云感伯心。天入砀间佳气尽，亭临泗上碧流深。三侯章在谁歌得，击筑儿童振楚音。","dynasty":"明代","title":"歌风台"}
{"author":"谢肃","content":"黄栋河西一草亭，峄山相对两峰青。云浮鲁观无今古，石刻秦文似日星。游子临流方叹逝，醉翁行路巳劳形。亦知仁者偏多寿，何必丹丘住福庭。","dynasty":"明代","title":"瞻峄亭次欧阳圭斋先生韵"}
{"author":"谢肃","content":"济州州南天井闸，东往西来万巨航。地接燕吴通漕运，水连汶泗合微茫。入云鼓角军城壮，照野星河客枕凉。揽袂起来瞻曲阜，楷林高处有虹光。","dynasty":"明代","title":"宿天井闸"}
{"author":"谢肃","content":"三宿淹留会同闸，一帆飞过耐牢坡。旧来禾黍秋风地，今作蒲莲野水波。岸决黄河方泛溢，尘生碧海定如何。苍茫天意知谁解，北望梁山一浩歌。","dynasty":"明代","title":"过耐牢坡闸观梁山水涨"}
{"author":"谢肃","content":"楼头旗影落天涯，极目平原欲暮鸦。荇带自萦漳水曲，柳条虚拂御河斜。百年庐井无遗俗，四海车书又一家。诸将却趋幽蓟戍，秋风金鼓杂鸣笳。","dynasty":"明代","title":"临清晚眺"}
{"author":"谢肃","content":"寻山不远数千里，始向堂阳见太行。群嶂北连恒岳翠，众流南赴大河黄。巳知天地凝元气，欲啸云霞俯八荒。它日向平家事了，不惟五岳恣游翔。","dynasty":"明代","title":"南宫望太行"}
{"author":"谢肃","content":"高台突兀俯晴空，汉主旌旗在眼中。西倚太行寒翠重，北临滹水碧波通。乾坤再造中兴业，日月长悬佐命功。谁料云台图画黯，依然魏阙起奸雄。","dynasty":"明代","title":"望台"}
{"author":"谢肃","content":"牛车晓出郭西门，百室曾无十室存。洚水贯城神禹迹，石麟眠草汉侯坟。枣林露冷群狼吼，黍垄风微野豕奔。岂意相逢赵公子，嚼瓜行酒共论文。","dynasty":"明代","title":"早发南宫柬赵训导"}
{"author":"谢肃","content":"太行山麓滹沱水，临眺低徊逸兴多。水向文安归渤海，山趋怀庆奠黄河。凉风草野牛羊散，夕照榆林鸟雀过。物色关心乡社远，酒边聊赋大刀歌。","dynasty":"明代","title":"真定南关晚眺"}
{"author":"谢肃","content":"我寓恒阳馀十日，青𩦺方逐小车来。即呼严老装书册，仍别刘郎把酒杯。赵国新封滹水险，淮阴故道土门𨳩。太行遮莫高千仞，不到河东岂浪回。","dynasty":"明代","title":"舍弟原仁以驴车自太原来迎我于真定"}
{"author":"谢肃","content":"小车欲发候鸣鸡，榆柳参天路不迷。斗柄正垂滹水北，月轮将落井陉西。九霄健鹄曾伤翮，万里神驹敢𣪚蹄。忽见戍楼红日上，却观瀛海蹑丹梯。","dynasty":"明代","title":"乎它早发"}
{"author":"谢肃","content":"获鹿城西第五陉，土门岌嶪倚青冥。秦皇何可塞行路，汉将偏宜出胜兵。地势雄高临赵魏，民风豪侠带幽并。鹿泉一曲如流玉，为坐苔矶自濯缨。","dynasty":"明代","title":"入土门"}
{"author":"谢肃","content":"青石岭头凉夜坐，仰天不见月光烂。陉山雷起楚王庙，绵水雨来娘子关。远道着鞭心骨折，幽房织锦泪痕斑。终寻棣萼卑栖处，太谷谁云隔万山。","dynasty":"明代","title":"井陉道中中秋值雨"}
{"author":"谢肃","content":"第五陉山天下险，经过真为赵人羞。奇兵争羡淮阴捷，间道谁思广武谋。绵漫白波车度晚，故关明月角哀秋。太平时节休忘武，请看诸峰似剑矛。","dynasty":"明代","title":"井陉"}
{"author":"谢肃","content":"万重山崦无行处，一转龙窝有路通。跨涧石桥花掩冉，负厓金佛树蒙茏。迢遥绝塞方烦足，沆漭曾云巳荡胸。乘兴似游人世外，未须玄圃觅仙宫。","dynasty":"明代","title":"自龙窝上故关"}
{"author":"谢肃","content":"群山外拥两峰齐，古石中悬百丈梯。天入晋秦河水壮，地临燕赵海云低。十年关吏方高卧，万里行人且独跻。更上韩台询往事，不愁风雨晚凄迷。","dynasty":"明代","title":"故关"}
{"author":"谢肃","content":"平定城西束晓装，黑沙山外度连冈。断碑古木云长庙，绝壁悬萝石佛堂。白雁天清闻远唳，黄花霜重见孤芳。悠悠故道风尘静，𩦺上看山过寿阳。","dynasty":"明代","title":"自平定至寿阳"}
{"author":"谢肃","content":"太谷孤城据太原，城头树影落秋轩。月明对酒夜三五，家远将书路四千。宇宙苍茫身暂寄，河山盘郁梦相牵。太平有荣谁能献，注目汾亭重慨然。","dynasty":"明代","title":"太谷月夜书怀"}
{"author":"谢肃","content":"爱饮蒲萄酒自携，晋阳游子气如霓。横天雪岭飞鸿度，捲地风沙战马嘶。边色苍苍烽橹外，乡愁渺渺海云西。谁言大道平如砥，仗剑应须断蒺藜。","dynasty":"明代","title":"至太原"}
{"author":"谢肃","content":"并州为客岁将晚，古道骑驴思惘然。短发数茎先自化，远书一纸倩谁传。羝餐白草汾东野，雁出黄云代北天。浩荡归怀禁不得，湖山明月几回圆。","dynasty":"明代","title":"平晋道中"}
{"author":"谢肃","content":"今朝立春春满庭，眼见东风吹鹡鸰。纵饮蒲萄双盏白，可禁杨柳半枝青。异乡兄弟睽违日，故国音书长短亭。软媚妇言何足听，田家花树久芳馨。","dynasty":"明代","title":"太谷立春"}
{"author":"谢肃","content":"凤山鶱翠拂晴霄，寒食骑驴过野桥。翁仲新坟箫鼓怨，秋千深院绮罗娇。忽惊锦字书缄断，堪望白云亲舍遥。满眼客愁何处遣，杏花雨色上春潮。","dynasty":"明代","title":"寒食出游"}
{"author":"谢肃","content":"李侯与我生同年，解后汾阳觉汝贤。半夜谈诗烧绛烛，东风把酒问青天。河山景物轻车外，淮海波涛大舰前。想见邑人迎令尹，棠梨树在绿阴圆。","dynasty":"明代","title":"介休李贯道以安东知县听对于山西布政司与余同寓太原右卫知事刘景高所其还所治也诗以赠之"}
{"author":"谢肃","content":"解向殊方持使节，不教尘土上乌纱。宾筵就饮尊长绿，传舍怀归烛屡花。全晋云山飞驲骑，大河风水鼓灵槎。还京授得孙阳子，定有神驹产渥洼。","dynasty":"明代","title":"国学生徐宗敬奉部苻来山西起取各府州县驿丞善知马者赴京其行也赠之以言"}
{"author":"谢肃","content":"太谷县斋中夜饭，太原驿路及晨行。春风马上吹残梦，野水沤边驻远情。麦叶纤柔青出陇，杨花飘荡雪漫城。如何相访不相见，愁对江南酒一觥。","dynasty":"明代","title":"自太谷上太原访徐伯让主簿不值其二子留饮"}
{"author":"谢肃","content":"青山钩带连㟼鄗，想像仓中米粟盈。汴水尚通高帝甬，河澜空激霸王城。万年南北横天险，今日封疆属帝京。海内英雄都驾驭，不教竖子得成名。","dynasty":"明代","title":"广武山"}
{"author":"谢肃","content":"北辞太谷孤城远，南出盘陀叠嶂稠。天作崇关纡鸟道，水渟深谷漾龙舟。离离坂黍垂秋实，嘹嘹边鸿送客愁。万里归辕何日到，胡桃阴里饭吾牛。","dynasty":"明代","title":"龙舟谷"}
{"author":"谢肃","content":"白发书生过武乡，摩挲腰剑尚辉光。关山对峙东西峻，岭水分流南北长。小犬苍黄随履迹，老牛矍铄负车箱。沤麻池上人如雨，石勒何须欧李阳。","dynasty":"明代","title":"护甲岭"}
{"author":"谢肃","content":"横流触石溪声壮，古木入云关路盘。不恨风沙吹马足，要令鱼鸟识儒冠。雁书数寄天何远，鹤氅重披日巳寒。笑抚西汤亭下柳，年年荣悴有谁看。","dynasty":"明代","title":"沁阳西汤浦次俞尚宇韵"}
{"author":"谢肃","content":"太行右股山盘绕，上党城临潞水皋。欲觅人参除久渴，非关马足事遐遨。南辕直下黄河近，朔雁斜飞𬗋塞高。日暮县谯悲鼓角，不禁槐露浥秋袍。","dynasty":"明代","title":"登长子县城楼望潞州"}
{"author":"谢肃","content":"汾上车来经几驿，羊头阨尽见平坡。三嵏庙下戴星饭，七岭店前冲雨过。西忆重华渔护泽，东临尚父老朝歌。太行千仞衣堪振，望见飞云柰远何。","dynasty":"明代","title":"至泽州"}
{"author":"谢肃","content":"万叠雄峰翠错摩，烽楼粉堞俯长萝。振衣不尽登临意，对酒聊为慨慷歌。亹亹云山连四塞，离离原黍带三河。最怜汉楚中分地，浩荡鸿沟涨渌波。","dynasty":"明代","title":"碗子城南眺广武山川"}
{"author":"谢肃","content":"千里驱车涉太行，秋风高拂鬓丝凉。关当天井闻灵籁，路出羊肠绕大荒。广武西连关陜近，黄河东合泗淮长。野夫不尽清游意，缓节吹箫坐石床。","dynasty":"明代","title":"太行绝顶"}
{"author":"谢肃","content":"官壶五点鸡三唱，冠佩如云列绛霄。黄道六龙行化日，彤廷一廌立清朝。象来交趾经蛮服，马出流求涉海潮。朝退试文东阁下，笔端五色欲飘飖。","dynasty":"明代","title":"洪武十六年冬十有二月朔以召入见试经于文渊阁述事一首"}
{"author":"谢肃","content":"大溪夹岸万山青，官舸乘风五两轻。百粤分苻新部使，太微执法旧明星。岁当甲子天时泰，春满乾坤圣化行。喜得同寅俱俊杰，硕持纲纪赞升平。","dynasty":"明代","title":"二月五日兰溪道中廉使陶公俾作一律并呈副使费公佥宪何公同一是正"}
{"author":"谢肃","content":"飞传清晨度紫溪，横空桥阁绝云霓。微波岸芷金鳞跃，细雨山樱翠羽啼。北望帝乡天咫尺，南踰闽岭路高低。皇华最感旬宣意，弭节迟回大树西。","dynasty":"明代","title":"紫溪道中"}
{"author":"谢肃","content":"宪府重开奉玉音，岧峣关塞入登临。水流天上分南北，山倚云边阅古今。蛮服绥柔明主德，官刑清简使臣心。未应雾雨沾行盖，一啸风驱万里阴。","dynasty":"明代","title":"上闽关"}
{"author":"谢肃","content":"闽关南下路岖崎，并壑缘崖使客疑。栈道万盘全蜀险，羊肠百折太行危。翻思涉世尤多难，转觉攀天却有时。极目建溪云散尽，武夷撑出数峰奇。","dynasty":"明代","title":"下闽关"}
{"author":"谢肃","content":"武夷曾向丹青见，今日经游意豁然。花貌云中来玉女，棹歌溪曲过儒仙。欲从注易烟林表，正拟观风瘴海壖。矫首峰峦千万状，月华明处有啼猿。","dynasty":"明代","title":"武夷"}
{"author":"谢肃","content":"钓龙台临江水隅，上有玉殿祠亡诸。闽地称王因禹后，汉朝封国在秦馀。潮喧鼓吹来沧海，云拂旌旗拥碧虚。自古神明归正直，双蛇出没定何如。","dynasty":"明代","title":"谒镇闽王庙"}
{"author":"谢肃","content":"重𨳩宪府八闽中，皇化流行万里通。海接蕃夷争入贡，地连吴越拟同风。治厅阶峻榕阴绿，䘙戟门深荔子红。但硕五刑浑措了，黎民随处乐时雍。","dynasty":"明代","title":"大赦后闽宪书怀"}
{"author":"谢肃","content":"平地仙山起碧空，虚疑日月挂壶中。金坛一片桃花雨，瑶圃千株荔叶风。四海无波知献雉，八闽有狱愧乘骢。细论吾道裨皇治，最忆邦人夹漈翁。","dynasty":"明代","title":"寓莆田分司望壶公山"}
{"author":"谢肃","content":"莫道泉南非要地，遥从海外控诸夷。云涛大舶来犀象，烽橹雄城驻虎貔。正拟观风敷帝德，先应决狱示皇威。此时若有民愁叹，按部深惭着绣衣。","dynasty":"明代","title":"至泉州府决漳州卫狱寓分司作"}
{"author":"谢肃","content":"万安桥在泉南郡，骢马来时踏淼茫。群柱直排沧海浪，夹阑横截洛阳江。荔花洲岛春风暖，榕叶亭台晓日苍。浩想蔡公能济险，转因驱石笑秦皇。","dynasty":"明代","title":"万安桥"}
{"author":"谢肃","content":"承恩忽领月符出，作宰遥临嶂海南。琼岛一隅为地窄，邑人强半与黎参。石船渟浦长浮浪，吉贝盈机不事蚕。但使政成边徼静，酿榴为酒且须酣。","dynasty":"明代","title":"送陈德原之琼州宁远县知县"}
{"author":"谢肃","content":"文昌主簿新纡宠，平乐分司旧拜恩。獬豸高峨冠上角，凤皇深护棘中身。问津海涌琼崖晓，辞阙天回紫极春。自古功名归秀士，好将惠泽溥黎民。","dynasty":"明代","title":"送喻汤佐由试佥事降文昌县主簿"}
{"author":"谢肃","content":"圣主御天图盛治，侍臣荐剡及遗材。殿廷晓奉月符出，闽海春迎五马来。到郡应脩使君闸，过家还上越王台。共传富贵如翁子，半百声名动上台。","dynasty":"明代","title":"送朱止善知福州府"}
{"author":"谢肃","content":"丹符佐邑龙城去，金阙曾为论治人。解听萧韶知圣德，好将冠冕化文身。公庭榕叶莺声巧，江水杨花鹢首新。公退从容询往事，罗池碑刻涴苔痕。","dynasty":"明代","title":"送喻士文之柳州马田县丞"}
{"author":"谢肃","content":"南下闽关纡使节，武夷幽事忽相牵。几重山翠啼猿外，九曲溪流钓艇前。俯仰此身惊宠锡，飞行何地觅神仙。玄都熟煮金芽饮，注目豪鹰捩海天。","dynasty":"明代","title":"武夷山"}
{"author":"谢肃","content":"大王峰起压群山，想像临朝碧汉间。城郭楼台馀刻画，烟霞猿鸟足高闲。正思问俗纡鞍马，难逐飞仙振佩环。九曲棹歌聊自唱，天风音节动闽关。","dynasty":"明代","title":"大王峰"}
{"author":"谢肃","content":"全闽乔岳此第一，谁作孤亭俯八垓。风自天东吹日出，涛从海上挟云来。振衣千仞知犹健，持节重临愧不才。回望帝京当北极，紫金佳气护蓬莱。","dynasty":"明代","title":"天风海涛亭三首其一"}
{"author":"谢肃","content":"天风亭榭玉芙蓉，临眺令人忆玩翁。万里乾坤春浩浩，八方川岳日融融。为寻陈迹纡骢马，错料深渊蛰应龙。佛国有珠悬白月，光华无处不圆通。","dynasty":"明代","title":"天风海涛亭三首其二"}
{"author":"谢肃","content":"风涛亭下万山低，度壑缘厓信杖䉫。杜若波澄池凤浴，桄榔月皎峡猿啼。灵源有物云应护，大顶通霄路不迷。谁颂观音初出世，铿锵钟鼓石门西。","dynasty":"明代","title":"天风海涛亭三首其三"}
{"author":"谢肃","content":"骢马西临莆口大，一山千仞卓崔嵬。泉当绝顶通朝夕，日转壶中照殿台。弭节偶然观海去，省风宁为觅仙来。还怜须鬓都成雪，家侄何时共酒杯。","dynasty":"明代","title":"壶公山怀舍侄惟升"}
{"author":"谢肃","content":"迎得春还献岁前，风光浮动七闽天。岂无盘送青丝菜，况有琴弹白雪萹。纪省斗鸡须守气，南华养虎在行权。大钧生意何曾断，海柳江梅各自妍。","dynasty":"明代","title":"立春日宪𪠘言怀"}
{"author":"谢肃","content":"旸谷知何地，东莱倚郡楼。日华明海夜，沙色净天秋。徇禄宁无耻，归田可自由。望中三岛近，便𣣔附仙舟。","dynasty":"明代","title":"登东莱郡城楼望海"}
{"author":"谢肃","content":"伯兮怜叔也，犹着密缝衣。万里长于役，何年却赋归。越山薇露长，沅水雁秋飞。倚望劳慈母，书来慎莫稀。","dynasty":"明代","title":"次舍弟忠寄杨胡二守韵"}
{"author":"谢肃","content":"万重盘镜曲，云戛马头飞。谷雨春芽摘，东风使节归。吴乡歌棣萼，梁苑赐朝衣。还念烟霞客，听莺独掩扉。","dynasty":"明代","title":"次韵送周府引礼舍人崇德程原道奉使入越买茶北还"}
{"author":"谢肃","content":"何处前朝虎豹关，海鲜桥上雨斑斑。落花暮逐流觞水，芳草春迷叠石山。列帝玉鱼孤塔底，𣑽王金构夹城间。空馀往事南翁说，汎海龙舟断不还。","dynasty":"明代","title":"宋内门"}
{"author":"谢肃","content":"海宁州西来往频，长安埧上最伤春。东风桃李非无主，归燕楼台不见人。天末云帆随望远，雨馀江草唤愁新。故乡门巷干戈底，越客相逢话是真。","dynasty":"明代","title":"长安埧"}
{"author":"谢肃","content":"每说花中亦有王，解将秾艳压年芳。翠华浅拂春风暖，仙掌高擎瑞露香。曾笑太真追胜赏，不劳飞燕比新妆。风流今属群公咏，此日祇园醉几觞。","dynasty":"明代","title":"次韵朱主簿长庆寺赏牡丹"}
{"author":"谢肃","content":"云北云南山万盘，仙人宫阙俯巑岏。晴峰落影半天碧，雪瀑飞花六月寒。白日双鸾翔玉宇，长年一虎卧瑶坛。桃花莫使春光老，迟我归来转大还。","dynasty":"明代","title":"题月山赤水洞天"}
{"author":"谢肃","content":"送客临江小小亭，官梅华发酒初醒。舟前浪起蛟门白，马首风回雁荡青。进食吏人趋传舍，牵衣儿女拜中庭。会令宪法行东国，三尺铦刀始发硎。","dynasty":"明代","title":"送浙东宪史陈天祥归永嘉"}
{"author":"谢肃","content":"上公仗钺维藩壮，天子临轩锡马蕃。金织云龙衣一袭，黄封蜡蚁酒双樽。朝廷有待供军饷，海阃应思荅圣恩。将相兼权真注意，好平南服救中原。","dynasty":"明代","title":"奉贺太尉丞相康里公受苑马上尊对衣之锡督䟎海漕"}
{"author":"谢肃","content":"万里凉风独倚楼，望中形势壮吴州。北临江堑由天限，西坼湖波入海流。鼓角沉雄城月晓，亭津迢递野烟秋。未应宝剑终销铄，光气犹能烛斗牛。","dynasty":"明代","title":"万寿寺楼"}
{"author":"谢肃","content":"乐圃中间开宪府，东头池阁足逍遥。水栏浸月鱼游缓，云栱凌空燕语娇。用法倘乖钦恤意，居官何补圣明朝。却惭才薄虚縻禄，唯待秋风旧皂雕。","dynasty":"明代","title":"宪𪠘言怀"}
{"author":"谢肃","content":"震泽早秋秋月明，老夫此夜颇关情。三千馀里出闽海，七十二峰看洞庭。滉漾金波浮大地，淋漓元气湿青冥。茫然错料鸱夷子，倒载西施一舸行。","dynasty":"明代","title":"七月十五夜太湖看月"}
{"author":"谢肃","content":"封事相关入帝京，船临京口敢迟行。江流清激金山寺，地势雄盘铁瓮城。丹阙翔云双彩凤，青冥披雾两苍鹰。仪刑不是忘钦恤，要为天家辅太平。","dynasty":"明代","title":"至镇江"}
{"author":"谢肃","content":"黄河清为圣人生，历数从天信有徵。尧日辉光龙在御，舜韶和协凤仪庭。岁当甲子三正序，秋入乾坤万物成。闽海宪臣无补报，但歌天保颂华平。","dynasty":"明代","title":"九月十八日天寿圣节"}
{"author":"谢肃","content":"奉天门下承天语，旷荡天恩讵可酬。绣豸巳吞双猛虎，花骢仍接八诸侯。每思尽力苏民瘼，终愧无才与国谋。海宇太平身健在，闽方虽远足巡游。","dynasty":"明代","title":"十一月三日同廉使陶垕仲于奉天门辞再蒙宣谕复职闽宪"}
{"author":"谢肃","content":"海右信来徵吉梦，日边朝退感恩荣。织成獬廌衣重着，抱送麒麟子巳生。自顾遂良惊白鬓，何烦永叔听秋声。使轺若得家山过，乱插䌓花醉一觥。","dynasty":"明代","title":"复职日闻得子寄乡里诸公"}
{"author":"谢肃","content":"南征屡泊桐江船，想像高风洒九天。二十八将岂吾侣，一千馀年无尔贤。使旆巳承尧日照，钓台难觅客星悬。最怜碑碣生苔藓，俯仰云山重慨然。","dynasty":"明代","title":"同陶廉使登钓台"}
{"author":"谢肃","content":"南台突兀云上头，长啸俯云曾少留。山净九仙骑凤下，江清一女乘螺游。烛天剑气发欧冶，隔海岛影衔水流。马首还城见新月，更思临眺荔枝楼。","dynasty":"明代","title":"登南台山"}
{"author":"谢肃","content":"太守祠堂倚翠冈，坐间龙象是陈黄。草生书带祗园里，树蔚甘棠瘴海阳。川岳何年如带砺，墉壕终古似金汤。边氓得离干戈苦，一饭犹应祝圣皇。","dynasty":"明代","title":"谒朱文公祠堂"}
{"author":"谢肃","content":"欲发泉南值寒食，一壶聊复饮酴醾。莺前榕叶云迎盖，马首梨花雪点衣。北顾清凉晴翠积，东临沧海暮潮微。人烟簇处长亭在，深念群黎有瘠肥。","dynasty":"明代","title":"寒食泉南道中"}
{"author":"谢肃","content":"会稽山，何峻极，雄镇扬州从古㫺。句连盘带三百五十里，千岩万壑云气霞光变朝夕。太常博士河东生，岩壑佳处栖云萝。朝回也复怀旧隐，真人为画才士歌。歌辞清畅画奇绝，咫尺山川论大越。越中茅宇日苍凉，想见慈闱双鬓雪。向来耕读良勤苦，乘兴登临还访古。石边磨镜候轩辕，穴底探书待神禹。忽经勾践所栖岩，草木长风犹吼怒。报雠复国伯中原，画策鸱夷亦雄武。秦君奚为渡浙来，拍手笑之非仙才。正须平地生羽翰，何必隔海求蓬莱。蓬莱却在重城里，积翠峥嵘半天紫。右窥天目数拳石，左倾沧浪一杯水。丹光万丈出金罍，仙人魏公长不死。授以参同契中诀，翳凤骑麟可飙起。河东生，刀圭未入口，飘然乘云至帝乡。㫺为小隐今大隐，故山回首宁无情。还忆我与尔，振策相随行。耶溪沿水去，玉笥看云生。超金华兮度赤城，转天姥兮攀四明。跨刘纲之一虎，叱初平之群羊。开谪仙之石洞，剥兴公之翠屏。飞扬宿留皆仙赏，月榭风台极萧爽。□壶石髓餐未终，倏忽天书尔西上。青龙云气护天都，曲台议礼多鸿儒。黼黻皇猷在今日，不应便返东山庐。伊余百年将半过，胡蝶庄周梦俱破。满船载月镜湖游，一榻披□□门卧。幸逢圣主跨六龙，搜罗贤俊裨天工。尊主庇民付诸公，我得侍母丘园中。母使会稽云壑空，呜呼母使会乩云壑空。","dynasty":"明代","title":"会稽云壑图歌"}
{"author":"谢肃","content":"皂李湖东杖屦游，青山碧水共夷犹。菱荷风急归舟晚，松柏云深古墓秋。巳得穷源书白石，更应垂钓坐沧洲。闲身随处堪行乐，莫问谁封万户侯。","dynasty":"明代","title":"同朱伯贤先生刘茂之处士王廷玉氏游皂李湖山观赵府判墓"}
{"author":"谢肃","content":"癈立县官翻覆手，中兴勋业更归谁。一封奏失人臣道，千古延年汉伯夷。","dynasty":"明代","title":"读霍光传"}
{"author":"谢肃","content":"青山如釜覆江皋，甚欲持竿坐钓鳌。扬子波声东注远，狼峰云气北来高。天妃旌节还清庙，海客帆樯拥莫涛。想见岳王飞度日，冯夷击鼓送旗旄。","dynasty":"明代","title":"泊福山"}
{"author":"谢肃","content":"万重盘镜曲，云戛马头飞。谷雨春芽摘，东风使节归。吴乡歌棣萼，梁苑赐朝衣。还念烟霞客，听莺独掩扉。","dynasty":"明代","title":"次韵送周府引礼舍人崇德程原道奉使入越买茶北还"}
{"author":"谢肃","content":"战国文章巳不醇，雄奇只合数先秦。泰山碣石云天表，未许燕然继后尘。","dynasty":"明代","title":"荅叶周道见赠"}
{"author":"谢肃","content":"长虹化作石嵯峨，震泽东头饮逝波。势扼鱼龙潜水府，影连乌鹊跨天河。胜游应去牵牛近，壮节真乘驷马过。今日地维方板荡，力扶砥柱意如何。","dynasty":"明代","title":"和陈希白参军垂虹桥"}
{"author":"谢肃","content":"县北平山有墓祠，牲牢合祭在春时。勒碑欲拟泷冈表，惆怅孤儿此志违。","dynasty":"明代","title":"忆先茔"}
{"author":"谢肃","content":"城中车马喧尘土，淮里鱼龙戏海潮。米舰吴人朝打鼓，酒楼燕女夜吹箫。","dynasty":"明代","title":"淮阴绝句"}
{"author":"谢肃","content":"雄蕃启吴甸，弊政咸更张。谓兹三边戍，节制须才良。夏公称国士，龙剑飞寒霜。遂膺副枢命，总戎向山阳。山阳控南北，淮泗驰其㫄。向来用武地，平芜连大荒。于焉分斧钺，誓欲清边疆。㩀鞍一踊跃，带甲俱慨慷。野战列步骑，舟师精且强。为王敌所忾，在处招流亡。均田给牛耒，肆耕淮海乡。坐令狐兔窟，化作禾黍场。兵农既足食，境内称小康。兴学属髦俊，出兵诛陆梁。匡济谅有在，可以绥四方。江枫照落日，马首行离觞。明朝度天堑，载旆风扬扬。","dynasty":"明代","title":"分韵送夏副枢"}
{"author":"谢肃","content":"获鹿城西第五陉，土门岌嶪倚青冥。秦皇何可塞行路，汉将偏宜出胜兵。地势雄高临赵魏，民风豪侠带幽并。鹿泉一曲如流玉，为坐苔矶自濯缨。","dynasty":"明代","title":"入土门"}
{"author":"谢肃","content":"渥洼神骥气如龙，玉鼻金蹄雪尾騣。太㒒立持丝络缓，定应仗出大明宫。","dynasty":"明代","title":"题马四首其三"}
{"author":"谢肃","content":"淄川何悠悠，东北赴沧海。轻舟若可楫，不去复何待。青青波上萍，演漾谁得采。凿凿渊底石，静阅人代改。浮沉良自由，进退独罹罪。白日丽中天，奄忽生远霭。聊且濯尘缨，翻然落深漼。拯溺念神卨，相去巳千载。登埼晞我发，壮气犹魁垒。安得赤鲩骑，仙洲拾兰茝。","dynasty":"明代","title":"淄川濯缨"}
{"author":"谢肃","content":"八月纂风风正急，合观海涛如涌山。鱼龙挟势地维动，鸿雁流哀天宇闲。云断禹峰浮一盖，烟轻吴峤濯千鬟。挥杯不惜临流饮，要使阳侯识醉颜。","dynasty":"明代","title":"八月八日纂风观潮示同会友人"}
{"author":"谢肃","content":"一年三过东津桥，千仞碧峰寒玉标。古木影随山轿落，早梅香拂使旌飘。群氓习俗敦昭代，景佑神灵□□霄。此去闽关悬鸟道，长安虽远日非遥。","dynasty":"明代","title":"玉山道中"}
{"author":"谢肃","content":"会稽山，何峻极，雄镇扬州从古㫺。句连盘带三百五十里，千岩万壑云气霞光变朝夕。太常博士河东生，岩壑佳处栖云萝。朝回也复怀旧隐，真人为画才士歌。歌辞清畅画奇绝，咫尺山川论大越。越中茅宇日苍凉，想见慈闱双鬓雪。向来耕读良勤苦，乘兴登临还访古。石边磨镜候轩辕，穴底探书待神禹。忽经勾践所栖岩，草木长风犹吼怒。报雠复国伯中原，画策鸱夷亦雄武。秦君奚为渡浙来，拍手笑之非仙才。正须平地生羽翰，何必隔海求蓬莱。蓬莱却在重城里，积翠峥嵘半天紫。右窥天目数拳石，左倾沧浪一杯水。丹光万丈出金罍，仙人魏公长不死。授以参同契中诀，翳凤骑麟可飙起。河东生，刀圭未入口，飘然乘云至帝乡。㫺为小隐今大隐，故山回首宁无情。还忆我与尔，振策相随行。耶溪沿水去，玉笥看云生。超金华兮度赤城，转天姥兮攀四明。跨刘纲之一虎，叱初平之群羊。开谪仙之石洞，剥兴公之翠屏。飞扬宿留皆仙赏，月榭风台极萧爽。□壶石髓餐未终，倏忽天书尔西上。青龙云气护天都，曲台议礼多鸿儒。黼黻皇猷在今日，不应便返东山庐。伊余百年将半过，胡蝶庄周梦俱破。满船载月镜湖游，一榻披□□门卧。幸逢圣主跨六龙，搜罗贤俊裨天工。尊主庇民付诸公，我得侍母丘园中。母使会稽云壑空，呜呼母使会乩云壑空。","dynasty":"明代","title":"会稽云壑图歌"}
{"author":"谢肃","content":"南浦春光媚绿波，脩眉轻展似柔蛾。若非张绪风流态，敢趁清阴马上过。","dynasty":"明代","title":"杨柳枝五首其一"}
{"author":"谢肃","content":"与尔相从未几时，可怜生女又生儿。他年若嫁吾宁见，守得宗风在尔为。","dynasty":"明代","title":"别新娘子"}
{"author":"谢肃","content":"每说漳州非善地，霜威一扫瘴烟空。低佪马上观风物，碧水青山似越中。","dynasty":"明代","title":"入漳州"}
{"author":"谢肃","content":"我在尘网中，而有世外心。逸步常独往，静听山水音。矧兹同怀客，陵缅极窥临。振衣崇云表，洗耳清涧浔。阳葩霭芳气，嘉树郁繁阴。纵浪流觞饮，低徊攀桂吟。丽泽悦来浅，考槃乐何深。穷栖谨素履，达宦轻华簪。薰风自南至，曾汎有虞琴。馀韵已寥阒，忧怀良莫任。","dynasty":"明代","title":"南山宴集"}
{"author":"谢肃","content":"一画初阳地中长，晴昊梅花春浩荡。绛宫仙人有嘉会，冉冉群真佩环响。长庚照耀壶中天，日华月采相新鲜。仙李扬芳百万叶，蟠桃结实三千年。绮席氤氲酌琼醑，玉盘玲珑荐麟脯。雍雍北管丹凤鸣，飒飒朱弦玄鹤舞。此时宴乐乐未央，西瞻若木东扶桑。仙人却念人间世，遥指白云飞太行。","dynasty":"明代","title":"寿李太使良诚"}
{"author":"谢肃","content":"苍莽东海□，髑髅盈野草。中间有狐狸，顾眄鸣何哀。彼兽非人类，应□首丘悲。伊我实念此，□肠怆以摧。生者不自保，死者知为谁。巳成蝼蚁穴，莫睹□以姿。悠悠丧乱来，白骨萦路𡵨。□州半萧瑟，杀气犹□□。□抱理人术，㦯怀匡国谋。文学□游夏，操行如随夷。□□□□及，孰辨雄与雌。天道盖玄默，祸福无定期。达□□□□，□□亦奚疑。阴风海上至，蒿苇何离披。於时念埋□，□□□□□。","dynasty":"明代","title":"悲海上髑髅"}
{"author":"谢肃","content":"寻山不远数千里，始向堂阳见太行。群嶂北连恒岳翠，众流南赴大河黄。巳知天地凝元气，欲啸云霞俯八荒。它日向平家事了，不惟五岳恣游翔。","dynasty":"明代","title":"南宫望太行"}
{"author":"谢肃","content":"槐树生阴昼满庭，风流儒雅想仪刑。养亲固巳营三釜，教子还能受一经。四海交游如昨日，百年耆旧见晨星。东风忽断人间梦，愁绝西原草色青。","dynasty":"明代","title":"挽王豫斋先生"}
{"author":"谢肃","content":"娉婷容皃入宫初，洒落才华绝世无。自分婕妤承过宠，敢烦天子与同车。齐纨皎洁秋风早，长信幽清夜月孤。无限思情归赋咏，挥毫临卷不胜书。","dynasty":"明代","title":"夏孚中所藏斑姬援笔图"}
{"author":"谢肃","content":"海门天所辟，潮汐几㫪撞。红吐三竿日，青吞万里江。鲸波浮井邑，蜃气湿𦨣窗。利涉无辞险，闲鸥泛一双。","dynasty":"明代","title":"望海门"}
{"author":"谢肃","content":"宪府重开奉玉音，岧峣关塞入登临。水流天上分南北，山倚云边阅古今。蛮服绥柔明主德，官刑清简使臣心。未应雾雨沾行盖，一啸风驱万里阴。","dynasty":"明代","title":"上闽关"}
{"author":"谢肃","content":"奉天门下承天语，旷荡天恩讵可酬。绣豸巳吞双猛虎，花骢仍接八诸侯。每思尽力苏民瘼，终愧无才与国谋。海宇太平身健在，闽方虽远足巡游。","dynasty":"明代","title":"十一月三日同廉使陶垕仲于奉天门辞再蒙宣谕复职闽宪"}
{"author":"谢肃","content":"王郎十日不相见，今宵同宿流芳院。试临月沼坐弹琴，三四冰弦千万变。澹如梦泽水涵虚，奋如昆阳兵接战。落如巨石堕层崖，泛如飞絮飘晴岸。大江当春波浪阔，深谷向秋樵唱远。双雉和鸣野木高，孤猿独啸山月转。古文盘诰有艰涩，治朝雅颂无俚谚。接舆狂歌感当世，屈子离骚赋幽怨。安知虞帝鼓南薰，后来操变声徒存。凄凉凝响辍洙泗，激烈浩叹兴河汾。河汾千载有贤孙，洙泗遗音宜久闻。犹将近调惊聋俗，白雪巴歌谁解分。唾余岂是知音者，颇于律吕穷根源。大乐之和天地同，舍汝弹琴吾与论。","dynasty":"明代","title":"听王郎弹琴"}
{"author":"谢肃","content":"千里驱车涉太行，秋风高拂鬓丝凉。关当天井闻灵籁，路出羊肠绕大荒。广武西连关陜近，黄河东合泗淮长。野夫不尽清游意，缓节吹箫坐石床。","dynasty":"明代","title":"太行绝顶"}
{"author":"谢肃","content":"石阑垂柳向春生，生态于人若有情。绮席低佪凝黛近，青楼纤细舞腰轻。荡月渌水沿吴苑，把酒东风唱渭城。无赖故交零落尽，为谁欹枕听流莺。","dynasty":"明代","title":"赋柳"}
{"author":"谢肃","content":"先生若肯临天下，舜禹皋夔总是臣。却重一瓢轻万乘，乾坤真个有闲人。","dynasty":"明代","title":"题许由一瓢图"}
{"author":"谢肃","content":"吴兴戏墨先工马，卷轴风沙满天下。老壮骏羸皆入神，况乃长年病肥者。窄衣尖帽唐奚官，掌来铁牡从天闲。纵缰衮尘沙外阔，落花青草随身翻。既未得成战功，又不令充立仗。雄姿猛气空逸群，饱食带羁自多病。呜呼，此马多病尚可医，此马长命谁得知。","dynasty":"明代","title":"题朱元晖所藏赵魏公衮尘马图"}
{"author":"谢肃","content":"城中车马喧尘土，淮里鱼龙戏海潮。米舰吴人朝打鼓，酒楼燕女夜吹箫。","dynasty":"明代","title":"淮阴绝句"}
{"author":"谢肃","content":"白马湖阳多好山，小筇不借共跻攀。澄波海上疑瑶席，远峤云中见翠鬟。雨过谷流穿树碧，天清崖露浥花殷。便应结屋依东崦，长服朝霞驻少颜。","dynasty":"明代","title":"九月五日与陈渊如刘主敬同登湖阳诸山"}
{"author":"谢肃","content":"引轭方上牛，参旗正南举。行行堠路明，忽在长平聚。踟蹰念衰韩，不得守兹土。嫁祸于赵国，移师与秦拒。赵卒一以坑，秦兵肆攻取。惜哉廉将军，制敌中见沮。遂令锐头儿，残暴逾猛虎。善战服上刑，赐剑非弱主。咨尔头颅山，委命复何语。","dynasty":"明代","title":"长平"}
{"author":"谢肃","content":"薄宦频年劳远道，多情对酒恋春华。棣花天外遥思弟，桃叶风前倍忆家。寂寞昆丘弹佩剑，苍茫瀛海驾飞槎。此身归定知何处，还信吾生自有涯。","dynasty":"明代","title":"出昆山候海舟"}
{"author":"谢肃","content":"海门天所辟，潮汐几㫪撞。红吐三竿日，青吞万里江。鲸波浮井邑，蜃气湿𦨣窗。利涉无辞险，闲鸥泛一双。","dynasty":"明代","title":"望海门"}
{"author":"谢肃","content":"故人远戍萧关外，逸士乔栖越水干。天入金罍丹气暖，地连青海铁衣寒。应邀汉月倾边酒，欲御泠风振羽翰。紫极翱翔终迟汝，暂时行路勿云艰。","dynasty":"明代","title":"荅叶周道见寄"}
{"author":"谢肃","content":"雪馀梅发映春空，咫尺仙凡有路通。为问绿衣歌舞后，更谁曾到合欢宫。","dynasty":"明代","title":"题葛原良所藏王元章所作梅鸟图其二梅花翠鸟"}
{"author":"谢肃","content":"南浦春光媚绿波，脩眉轻展似柔蛾。若非张绪风流态，敢趁清阴马上过。","dynasty":"明代","title":"杨柳枝五首其一"}
{"author":"谢肃","content":"与尔相从未几时，可怜生女又生儿。他年若嫁吾宁见，守得宗风在尔为。","dynasty":"明代","title":"别新娘子"}
{"author":"谢肃","content":"靡靡衢路遥，行辕驻阳武。崇丘积蔓屮，云葬萧何所。念此人中杰，张韩乃其伍。荣名不足矜，所贵忠事主。入关当王之，背约自西楚。劝王都汉中，视死诚孰愈。养民以致贤，立国谁敢侮。三秦良易定，三河不难取。荐信登将坛，灭羽向垓下。帝业一以成，元勋著千古。萧萧白杨风，日暮振天宇。悲吟昼一歌，欲去重延伫。","dynasty":"明代","title":"萧何冢"}
{"author":"谢肃","content":"太行右股山盘绕，上党城临潞水皋。欲觅人参除久渴，非关马足事遐遨。南辕直下黄河近，朔雁斜飞𬗋塞高。日暮县谯悲鼓角，不禁槐露浥秋袍。","dynasty":"明代","title":"登长子县城楼望潞州"}
{"author":"谢肃","content":"王郎十日不相见，今宵同宿流芳院。试临月沼坐弹琴，三四冰弦千万变。澹如梦泽水涵虚，奋如昆阳兵接战。落如巨石堕层崖，泛如飞絮飘晴岸。大江当春波浪阔，深谷向秋樵唱远。双雉和鸣野木高，孤猿独啸山月转。古文盘诰有艰涩，治朝雅颂无俚谚。接舆狂歌感当世，屈子离骚赋幽怨。安知虞帝鼓南薰，后来操变声徒存。凄凉凝响辍洙泗，激烈浩叹兴河汾。河汾千载有贤孙，洙泗遗音宜久闻。犹将近调惊聋俗，白雪巴歌谁解分。唾余岂是知音者，颇于律吕穷根源。大乐之和天地同，舍汝弹琴吾与论。","dynasty":"明代","title":"听王郎弹琴"}
{"author":"谢肃","content":"下相城，淮水阳，烈风吹大树，原陆何茫茫。人言此地生项羽，有力拔山如猛虎。横行天下八千兵，三载成功霸西楚。是时岂无豪杰来，一闻叱咤肝胆摧。汉王拱手听约束，秦社捲地成烟灰。混一山河归有道，鸿沟中分何草草。悲歌帐下恋佳人，羞面江东看父老。胡不思坑降卒，杀子婴，沉怀王。人心离楚已属汉，宽仁必兴残暴亡。所以万人敌，竟为五侯得。空馀陔下帐中歌，千古令人感慨多。","dynasty":"明代","title":"下相歌"}
{"author":"谢肃","content":"霸国江山天下壮，兴王人物向来稀。花馀吴苑迷仙仗，柳拂陈宫见舞衣。北府驻兵犹昨日，中原杂虏几斜晖。自南混北归真主，六代空惭事业微。","dynasty":"明代","title":"金陵怀古"}
{"author":"谢肃","content":"长拥虎军纡将略，忽分龙节出春城。朝恩固合加先达，祠禄由来养老成。浙右湖山新象教，淮南草木识威名。赐环早晚居君侧，前席何须召贾生。","dynasty":"明代","title":"送淮南陈副枢之行宣政院同知"}
{"author":"谢肃","content":"绣得鸳鸯似，春窗困思迷。闲携玉如意，花底听黄鹂。","dynasty":"明代","title":"题美人图二首其二"}
{"author":"谢肃","content":"南征屡泊桐江船，想像高风洒九天。二十八将岂吾侣，一千馀年无尔贤。使旆巳承尧日照，钓台难觅客星悬。最怜碑碣生苔藓，俯仰云山重慨然。","dynasty":"明代","title":"同陶廉使登钓台"}
{"author":"谢肃","content":"落木无边江岸𨳩，巨涛排入海门来。势连吴越奔千骑，声撼乾坤鼓万雷。宋帝飞龙何日返，伍君白马蹴云回。客怀对此真悲壮，且饮樟亭酒一杯。","dynasty":"明代","title":"浙江观潮"}
{"author":"谢肃","content":"善政作州临舜水，深心爱日在慈闱。瑶池宴罢迷仙佩，画戟香残卷綵衣。万里风霜乔木尽，故乡丘陇几人归。莫忌圣治隆仁孝，生死沾恩古所稀。","dynasty":"明代","title":"美前馀姚知州董伯贤以洪武五年夏五月奉母夫人之丧归葬崇德遵诏旨也"}
{"author":"谢肃","content":"将军百战成勋业，一死何惭四海闻。鬼马夜嘶淮甸月，王姬朝泣楚天云。杀身谁似田横客，失道空嗟项藉军。赖有此心忠义在，汗青不灭史官文。","dynasty":"明代","title":"悼杨参政"}
{"author":"谢肃","content":"节彼悬瓮山，晋水出其阯。渟之湜方塘，注之盈畎亩。浩浩汾河流，东行何迤逦。叔虞受封地，汾晋环左右。维城屏宗周，贻谋至孙子。胡为封曲沃，自使绝人纪。兵戈日强大，创霸在东耳。悼公绍馀烈，王室暂宁止。区区隋家帝，宫宇极华侈。於焉启唐祚，天运不可拟。我来游冀方，斯境屡淹轨。慷慨怀古心，申章不能已。","dynasty":"明代","title":"晋阳"}
{"author":"谢肃","content":"鸡鸣起冠带，驱马出邹邑。敬谒伏生祠，堂陛邈难及。上古帝王书，冥心事时习。惜哉乖世用，荏苒馀九十。孰知天慭遗，绝学赖之立。流传廿八篇，奥义诚乃急。区区梅内史，所上何杂集。古文反平易，今文独艰涩。冥茫千载疑，欲剖空汲汲。况复治道微，断简谁为缉。问生寂无言，再拜重𢖳悒。","dynasty":"明代","title":"谒伏生祠"}
{"author":"谢肃","content":"懒妇山高湖水深，狂夫遥夜发清吟。临流团扇飏荷气，玩月胡床转树阴。聊适灌园今日意，敢论经世百年心。乾坤俯仰相知少，愁菿朱弦振古音。","dynasty":"明代","title":"甲寅六月十五日夜荪溪书舍玩月有怀任鲁民先生时任巳逝"}
{"author":"谢肃","content":"神龙宫宇俯沧溟，变化无端善赫灵。每作时霖苏后土，又颁王号出彤庭。天连万里长沙碧，日照三峰绝岛青。亦欲攀鳞游八表，仍嗟踪迹似浮萍。","dynasty":"明代","title":"海庙"}
{"author":"谢肃","content":"今朝立春春满庭，眼见东风吹鹡鸰。纵饮蒲萄双盏白，可禁杨柳半枝青。异乡兄弟睽违日，故国音书长短亭。软媚妇言何足听，田家花树久芳馨。","dynasty":"明代","title":"太谷立春"}
{"author":"谢肃","content":"闽关南下路岖崎，并壑缘崖使客疑。栈道万盘全蜀险，羊肠百折太行危。翻思涉世尤多难，转觉攀天却有时。极目建溪云散尽，武夷撑出数峰奇。","dynasty":"明代","title":"下闽关"}
{"author":"谢肃","content":"先生若肯临天下，舜禹皋夔总是臣。却重一瓢轻万乘，乾坤真个有闲人。","dynasty":"明代","title":"题许由一瓢图"}
{"author":"谢肃","content":"节彼悬瓮山，晋水出其阯。渟之湜方塘，注之盈畎亩。浩浩汾河流，东行何迤逦。叔虞受封地，汾晋环左右。维城屏宗周，贻谋至孙子。胡为封曲沃，自使绝人纪。兵戈日强大，创霸在东耳。悼公绍馀烈，王室暂宁止。区区隋家帝，宫宇极华侈。於焉启唐祚，天运不可拟。我来游冀方，斯境屡淹轨。慷慨怀古心，申章不能已。","dynasty":"明代","title":"晋阳"}
{"author":"谢肃","content":"万重山崦无行处，一转龙窝有路通。跨涧石桥花掩冉，负厓金佛树蒙茏。迢遥绝塞方烦足，沆漭曾云巳荡胸。乘兴似游人世外，未须玄圃觅仙宫。","dynasty":"明代","title":"自龙窝上故关"}
{"author":"谢肃","content":"解向殊方持使节，不教尘土上乌纱。宾筵就饮尊长绿，传舍怀归烛屡花。全晋云山飞驲骑，大河风水鼓灵槎。还京授得孙阳子，定有神驹产渥洼。","dynasty":"明代","title":"国学生徐宗敬奉部苻来山西起取各府州县驿丞善知马者赴京其行也赠之以言"}
{"author":"谢肃","content":"五湖带三江，形势东南雄。名州控其会，万井烟涛中。鱼虾足鲜食，况乃粳稻充。民生亦云遂，歉岁稀困穷。所忧鲸鲵作，赤手难折冲。至今边岸荡，浊浪吹阴风。谁能麾壮士，㩀险浮艨艟。犀甲习水战，一扫妖氛空。杨侯任州伯，伟略蟠奇胸。下当理民事，上当恢武功。","dynasty":"明代","title":"送杨知州赴吴江"}
{"author":"谢肃","content":"江光湖色渺西东，犀甲牙船几战攻。回首封疆归一统，玉箫吹月过垂虹。","dynasty":"明代","title":"三月十一日过吴江桥"}
{"author":"谢肃","content":"落木无边江岸𨳩，巨涛排入海门来。势连吴越奔千骑，声撼乾坤鼓万雷。宋帝飞龙何日返，伍君白马蹴云回。客怀对此真悲壮，且饮樟亭酒一杯。","dynasty":"明代","title":"浙江观潮"}
{"author":"谢肃","content":"閒居潍上爱高眠，日晏行庖未起烟。不用吏民忧我乏，囊中犹有卖文钱。","dynasty":"明代","title":"潍阳闲居二首其一"}
{"author":"谢肃","content":"蜀人休笑杜陵狂，倚阁哦诗雨气香。自有波澜能浩荡，欲回丞峡作潇湘。","dynasty":"明代","title":"题巫峡潇湘图"}
{"author":"谢肃","content":"并州为客岁将晚，古道骑驴思惘然。短发数茎先自化，远书一纸倩谁传。羝餐白草汾东野，雁出黄云代北天。浩荡归怀禁不得，湖山明月几回圆。","dynasty":"明代","title":"平晋道中"}
{"author":"谢肃","content":"同客天涯又两秋，每因图画忆东州。花边得句吟偏好，马首逢山看未休。江海荒凉渔艇小，乾坤浩荡草亭幽。何由从尔月丘去，更挟飞仙到处游。","dynasty":"明代","title":"题天台陈彦脩所持画扇"}
{"author":"谢肃","content":"豪杰扶昌运，藩垣托近臣。明威重授钺，专制独持钧。幕府临淮甸，丘山奠楚民。杂耕洪泽晓，列戍合淝春。可但严中阃，应须守四邻。青徐云拥塞，襄汉月连津。破敌楼船壮，冲虚铁骑駪。三军归节制，上相倚经纶。超秩袍裁紫，安边印佩银。玉龙盘节润，骢马凿蹄新。慷慨踰天堑，从容静塞尘。轻裘垂带缓，横槊赋诗频。明审秦王猛，廉清汉祭遵。戎兵终净洗，仓粟要相因。弦诵兴多士，讴歌乐野人。长才今尽用，屈志独难伸。两楚从游地，三吴送别晨。未能蝇附骥，常恐玉为珉。自我逢时否，须公解世屯。旁恩流草泽，包贡上枫宸。复见车书混，仍还风俗淳。功成当入觐，高阁画麒麟。","dynasty":"明代","title":"送钱匏庵参政再镇两淮二十二韵"}
{"author":"谢肃","content":"薝卜吹香度水阑，石为屏几昼生寒。游尘不动沉烟细，自把皇羲易象看。","dynasty":"明代","title":"书扇赠黄宗祥"}
{"author":"谢肃","content":"参书戏墨冠神州，忽作飞仙又几秋。昨夜海天凉月白，玉笙吹凤下丹丘。","dynasty":"明代","title":"题柯丹丘画竹"}
{"author":"谢肃","content":"良玉不易求，跻险昆崙上。明珠谅难采，杳渺没瀛浪。何如探大道，廓若天旷荡。驱车行弗息，圣域将可望。人生孰不学，此心在无放。神明湛中存，妙用能曲畅。苟昧精一切，利欲纷作恙。灵台日已芜，出入迷所向。水荐体习坎，雷行法无妄。德业一以成，吾中胡不广。嗟哉媚学子，此道当勉强。为山或自亏，白首徒悲怅。","dynasty":"明代","title":"勉任守礼进学"}
{"author":"谢肃","content":"寻山不远数千里，始向堂阳见太行。群嶂北连恒岳翠，众流南赴大河黄。巳知天地凝元气，欲啸云霞俯八荒。它日向平家事了，不惟五岳恣游翔。","dynasty":"明代","title":"南宫望太行"}
{"author":"谢肃","content":"马度九龙江水寒，环江山岳竦云端。八闽奇胜今观尽，欲过潮阳访老韩。","dynasty":"明代","title":"出漳州"}
{"author":"谢肃","content":"虞山积翠横东海，上有岧峣极目亭。井屋鸡鸣穿晓霭，石潭龙影落秋冥。风回江堑飞涛白，天入苏台远树青。何处言公馀故宅，画桥绿巷眼偏醒。","dynasty":"明代","title":"登常熟极目亭"}
{"author":"谢肃","content":"五虎门西叠鼓挝，行人承诏自皇家。刻金鸟篆颁王号，建节龙骧戛海霞。两国夷君归绝岛，万年天子御中华。预知奉使旋京日，浩荡秋涛涌月槎。","dynasty":"明代","title":"送行人蔡英夫奉旨颁流求国王印宝就与国王之来享者二人同驾海舟自福建起柁"}
{"author":"谢肃","content":"何幸蒙恩不自酬，此心宁敢为身谋。塞翁得马未为福，乐子下堂方有忧。难把股肱裨帝力，欲冯耳目赞皇猷。驰驱未效先成跛，绛烛华轩坐泪流。","dynasty":"明代","title":"五月六日先为马蹶而伤左足自清漳千里舆归闽宪是日之夜坐占长句"}
{"author":"谢肃","content":"南下闽关纡使节，武夷幽事忽相牵。几重山翠啼猿外，九曲溪流钓艇前。俯仰此身惊宠锡，飞行何地觅神仙。玄都熟煮金芽饮，注目豪鹰捩海天。","dynasty":"明代","title":"武夷山"}
{"author":"谢肃","content":"雄蕃启吴甸，弊政咸更张。谓兹三边戍，节制须才良。夏公称国士，龙剑飞寒霜。遂膺副枢命，总戎向山阳。山阳控南北，淮泗驰其㫄。向来用武地，平芜连大荒。于焉分斧钺，誓欲清边疆。㩀鞍一踊跃，带甲俱慨慷。野战列步骑，舟师精且强。为王敌所忾，在处招流亡。均田给牛耒，肆耕淮海乡。坐令狐兔窟，化作禾黍场。兵农既足食，境内称小康。兴学属髦俊，出兵诛陆梁。匡济谅有在，可以绥四方。江枫照落日，马首行离觞。明朝度天堑，载旆风扬扬。","dynasty":"明代","title":"分韵送夏副枢"}
{"author":"谢肃","content":"佳期定何许，远别在于今。去路随归雁，幽怀托素琴。春波杨子阔，云树穆陵深。相望馀千里，瑶花好寄音。","dynasty":"明代","title":"将往齐郡别相知者"}
{"author":"谢肃","content":"绿阴深巷堕香泥，燕子双飞日又西。金屋䌓华虽惯入，茅齐低小谩安栖。风埃捲地轻身在，海浪兼天故国迷。莫向百花洲上去，恐令生别恨幽闺。","dynasty":"明代","title":"感燕"}
{"author":"谢肃","content":"海宁州西来往频，长安埧上最伤春。东风桃李非无主，归燕楼台不见人。天末云帆随望远，雨馀江草唤愁新。故乡门巷干戈底，越客相逢话是真。","dynasty":"明代","title":"长安埧"}
{"author":"谢肃","content":"宝坊千仞俯曾空，定起龙山第几重。一茟妙书连翥凤，五弦清响送飞鸿。化行日本朝唐帝，药鍊丹砂伏葛洪。坐我寸田宽似海，等闲擒得火中龙。","dynasty":"明代","title":"次永乐寺归庵长老见寄韵"}
{"author":"谢肃","content":"南下闽关纡使节，武夷幽事忽相牵。几重山翠啼猿外，九曲溪流钓艇前。俯仰此身惊宠锡，飞行何地觅神仙。玄都熟煮金芽饮，注目豪鹰捩海天。","dynasty":"明代","title":"武夷山"}
{"author":"谢肃","content":"淮南游子忆江乡，五月芙蓉集露裳。失意未应书咄咄，生涯祗合问苍苍。本随黄鹄游云海，岂逐秋鸿恋稻梁。此日襟期同沈约，临流濯足楚天长。","dynasty":"明代","title":"次韵荅沈元昭县尹淇沟书怀"}
{"author":"谢肃","content":"悠悠异乡人，望望故乡月。四十二回天上圆，回回见月归心折。我家高堂临海城，阿母向天看月行。月行若照儿行处，应念白发增新明。少妇持杯月中立，劝姑赏月还暗泣。良人在远妇独眠，洞房月冷如黄泉。寻常有月谁不看，别离看月情始见。","dynasty":"明代","title":"见月行"}
{"author":"谢肃","content":"星毬朱柿杂硫黄，磊落千林带海旁。火齐外包团绛色，水精中结莹寒浆。每嫌天宝供妃子，岂谓元丰献帝王。今代御筵唯玉食，不因微物扰炎方。","dynasty":"明代","title":"咏荔枝闽宪作"}
{"author":"谢肃","content":"大江浩浩来天地，最忆乘流万里行。击楫每当杨子渡，卜居欲向锦官城。瞿塘晓峡孤猿断，赤壁秋矶一鹤横。烂醉绿尊还采石，米家船里有馀情。","dynasty":"明代","title":"宝林讲主所藏米元晖长江万里图"}
{"author":"谢肃","content":"天末诸峰奔万马，虎丘却峙独超群。钟声晓落湖江月，山色晴分楚越云。台迥瑶琴残凤曲，池深宝剑閟龙纹。勾吴奇观登临里，据石兴歌对夕曛。","dynasty":"明代","title":"虎丘"}
{"author":"谢肃","content":"巳闻神剑千年化，空俯灵池十丈宽。泉脉尚通江海润，龙光曾照斗牛寒。飞梁背负层楼重，老树根将堕石蟠。一啸苍崖回杀气，未容仙鬼咏悲酸。","dynasty":"明代","title":"剑池"}
{"author":"谢肃","content":"鸟喙含羞还故国，蛾眉扬笑入深宫。龙舟夜醉天池月，仙乐秋传桂苑风。错料敌雠难遽复，那知霸业易成空。层楼景物如前日，麋鹿自游春草丰。","dynasty":"明代","title":"苏台怀古"}
{"author":"谢肃","content":"长虹化作石嵯峨，震泽东头饮逝波。势扼鱼龙潜水府，影连乌鹊跨天河。胜游应去牵牛近，壮节真乘驷马过。今日地维方板荡，力扶砥柱意如何。","dynasty":"明代","title":"和陈希白参军垂虹桥"}
{"author":"谢肃","content":"汝兄随牒犹为客，吾弟从游巳弊衣。霸国江山孤剑立，海天风雨一帆归。慈亲发白生新念，先陇松青慨远违。亦欲载书还别墅，于今长路有危机。","dynasty":"明代","title":"送舍弟忠归上虞"}
{"author":"谢肃","content":"同客天涯又两秋，每因图画忆东州。花边得句吟偏好，马首逢山看未休。江海荒凉渔艇小，乾坤浩荡草亭幽。何由从尔月丘去，更挟飞仙到处游。","dynasty":"明代","title":"题天台陈彦脩所持画扇"}
{"author":"谢肃","content":"海陵才过又秦邮，甓社湖中看白鸥。鸭绿映空春涨阔，骊珠斗月夜光浮。暂经洲渚听蛟杼，真似神仙共綵舟。俯仰山川风气混，楚人强半作吴讴。","dynasty":"明代","title":"明月湖舟中呈匏庵"}
{"author":"谢肃","content":"丽谯云起昼冥冥，万里风吹醉眼醒。地控东南淮水白，天垂齐鲁太山青。空闻得士居海岛，谁解分军出井陉。画角暮哀城上月，向来豪杰已凋零。","dynasty":"明代","title":"登山阳郡城有感"}
{"author":"谢肃","content":"东流泽受群流广，远近云飞倒影过。万古蛟龙深处有，太阴雷雨四时多。牙船实欲通淝水，锦䌫虚疑转汴河。会整废田重灌溉，楚农齐唱有年歌。","dynasty":"明代","title":"洪泽"}
{"author":"谢肃","content":"将军追鹿拥强兵，叱咤诸侯尽膝行。义帝弑来臣节失，楚人歌动霸心惊。乾坤故垒馀形胜，乡里遗风尚战争。青草白波淮泗远，为谁击剑烈风生。","dynasty":"明代","title":"霸王营"}
{"author":"谢肃","content":"县北平山有墓祠，牲牢合祭在春时。勒碑欲拟泷冈表，惆怅孤儿此志违。","dynasty":"明代","title":"忆先茔"}
{"author":"谢肃","content":"南台突兀云上头，长啸俯云曾少留。山净九仙骑凤下，江清一女乘螺游。烛天剑气发欧冶，隔海岛影衔水流。马首还城见新月，更思临眺荔枝楼。","dynasty":"明代","title":"登南台山"}
{"author":"谢肃","content":"懒妇山高湖水深，狂夫遥夜发清吟。临流团扇飏荷气，玩月胡床转树阴。聊适灌园今日意，敢论经世百年心。乾坤俯仰相知少，愁菿朱弦振古音。","dynasty":"明代","title":"甲寅六月十五日夜荪溪书舍玩月有怀任鲁民先生时任巳逝"}
{"author":"谢肃","content":"谁道姮娥是羿妻，桂花香露湿云衣。翻然跃入清虚府，不□人间有别离。","dynasty":"明代","title":"题姮娥图"}
{"author":"谢肃","content":"淮南游子忆江乡，五月芙蓉集露裳。失意未应书咄咄，生涯祗合问苍苍。本随黄鹄游云海，岂逐秋鸿恋稻梁。此日襟期同沈约，临流濯足楚天长。","dynasty":"明代","title":"次韵荅沈元昭县尹淇沟书怀"}
{"author":"谢肃","content":"丹符佐邑龙城去，金阙曾为论治人。解听萧韶知圣德，好将冠冕化文身。公庭榕叶莺声巧，江水杨花鹢首新。公退从容询往事，罗池碑刻涴苔痕。","dynasty":"明代","title":"送喻士文之柳州马田县丞"}
{"author":"谢肃","content":"汉楚知谁与国谋，中原争鹿几时休。成功竟属三人杰，遗恨空馀一土丘。宝匣龙泉还见发，鸿门玉斗不须留。繫舟叹息英雄事，戏马台前大树秋。","dynasty":"明代","title":"亚父冢"}
{"author":"谢肃","content":"婉娈曹氏女，生长虞江滨，乃父安歌能乐神。𨒫涛江心迎伍君，偶然失脚成沉沦。其时孝娥才十四，日夜哀号动天地。奋身跃入龙伯宫，抱父尸出洪波中。汉安年迄元嘉始，惨淡荒坟烟蔓里。度令深期民俗淳，蕙肴椒浆方祭诔。诔文本是邯郸作，勒石垂光非溢美。好辞既赏蔡中郎，妙墨重挥王内史。内史临池小楷精，出神入圣由天成。风格真淳乐毅论，气运逸迈黄庭经。曹娥之碑尤注意，外足婉丽中坚贞。疾迟偃仰各合度，正侧方圆皆有程。金锥画沙锋芒敛，玉树照水枝柯清。秋风群飞鸿雁叙，夜天行列星宿明。元常铭石犹隶体，力命雅深堪与比。鸿都分法授于神，笔势去来同一轨。流传萧梁到李唐，纷纷鉴者迷精光。退之平时厌姿媚，于此题识何端庄。乃知嗜好在奇古，况兼孝烈如曹女。碑阴隐语亦了然，可惜无言讥魏武。魏武徒劳校色丝，以孝移忠忍不为。独觉遗风扇乡里，顺孙孝子相追随。四明有逸民，示我碑一幅，真若圭璋出群玉。书家往往无真识，太息还君须韫椟。","dynasty":"明代","title":"题曹娥碑歌"}
{"author":"谢肃","content":"海风捲雨闽天晴，揽辔晚出莆田城。人言前山有猛虎，山雨乍歇溪水鸣。邮亭传舍去路永，古榕茂荔连林青。极目人烟渺萧瑟，猛虎夜吼如雷轰。当前立马一叱虎，卒隶意气方峥嵘。铁篮焚火明夺昼，照曜厓谷无潜形。颓然虎伏作卧石，利牙铦爪徒狰狞。纵逢乳犬那敢搏，孰谓百兽犹震惊。我职分符省风俗，狐兔必扫豺狼逐。於菟跑跃最豪雄，啖人肥已当先戮。林飙泠泠山月落，伏虎欲行还踯躅。应愧寻常肆凶虐，深掩双睛光煜煜。于菟于菟，毋为狂且。圣人宁百姓，汝辈必在驱。烈士不杀汝，民害终未除。弯我乌号重二石，拔我龙泉长三尺。截汝头骨贯汝胸，汝皮我寝肉我食，汝虽后悔奚所益。不如蓄威武，为帝守九关。见者皆畏爱，文采何斑斑。","dynasty":"明代","title":"谕虎行"}
{"author":"谢肃","content":"暮次大田驿，朝越常思岭。岭上奚所思，思君善刑赏。赏功固有秩，刑恶良有等。硕体钦恤意，治平庶无枉。泉南七闽地，使节自兹往。谳狱在详明，吐论当峻整。微风振榕林，仰睇天宇迥。於心得真契，凝光何焕炳。","dynasty":"明代","title":"常思岭"}
{"author":"谢肃","content":"旷望青社东，长河横洰洱。中流桥梁峻，绝岸楼橹起。飞镞攒巨石，白骨委清沚。萧条经战伐，行路悲未巳。维㫺至正中，中国荡无纪。交兵剧此邦，封表迷四履。大明扫群阴，龙蛇咸赤子。寿域行矣𨳩，何谁落泥滓。日暮悲风兴，啼乌集残垒。彼哉割㩀心，焉及朝宗水。","dynasty":"明代","title":"度洰洱"}
{"author":"谢肃","content":"万里大江谁所凿，岷山直下海门通。乾坤元气长嘘吸，日夜沧波自混融。巫峡雨沾神女佩，洞庭云接舜妃宫。扁舟忆向匡庐过，月出猿啼访远公。","dynasty":"明代","title":"题天衣长老孚竹潭所藏长江万里图"}
{"author":"谢肃","content":"野旷天低山踊跃，吕梁横截大河奔。涛声动地雷霆震，石状罗厓士马屯。济险有怀扶厎柱，凌虚无梦入龙门。长风若与星槎便，终溯昆崙万里源。","dynasty":"明代","title":"吕梁"}
{"author":"谢肃","content":"圣主旁求弟子师，敕书飞下浙东涯。画船遂击龙江楫，丹桂应攀月殿枝。三荣天人归奏对，五经阃奥入论思。野夫不耐中年别，添得秋风满鬓丝。","dynasty":"明代","title":"送戴允言赴教官之召"}
{"author":"谢肃","content":"桂树花𨳩涧水南，花时无柰雨涔涔。回风𣪚漫天垂粟，初日苍凉地布金。汉武馆中犹剩馥，月娥宫里更清阴。谁知楚客淹留意，宁与山猿自在吟。","dynasty":"明代","title":"九月三日山堂桂花经雨而落慨然有作"}
{"author":"谢肃","content":"凤山鶱翠拂晴霄，寒食骑驴过野桥。翁仲新坟箫鼓怨，秋千深院绮罗娇。忽惊锦字书缄断，堪望白云亲舍遥。满眼客愁何处遣，杏花雨色上春潮。","dynasty":"明代","title":"寒食出游"}
{"author":"谢肃","content":"不见高人张志和，扁舟吹笛霅溪过。桃花水暖鳜鱼美，可是金章胜绿蓑。","dynasty":"明代","title":"题赵思谨所藏唐子华渔洲横笛图"}
{"author":"谢肃","content":"束帛加金贲海乡，特舟千里上龙江。天光照人尺五近，文气凌云万丈长。善走宛驹归汉苑，和鸣𡵨凤识周冈。定知黼黻皇猷日，金水河春细柳黄。","dynasty":"明代","title":"送戴先生应诏"}
{"author":"谢肃","content":"五溪风倍共云山，王化渐摩古所难。綵服洞氓双脚健，离鞍使者赤心殚。望乡崖峻云飞白，镇远溪深瘴草斑。自是成名须努力，男儿休恐不生还。","dynasty":"明代","title":"次舍弟忠过思南望乡崖韵"}
{"author":"谢肃","content":"一剑南方定九州，秪今风景不生愁。山标万里朝天望，江洗中原被发羞。绿树马嘶阳羡道，青云鹤唳广陵楼。两京巡狩须过此，长见飞龙挟綵舟。","dynasty":"明代","title":"镇江多景楼次刘改之先生韵"}
{"author":"谢肃","content":"万叠雄峰翠错摩，烽楼粉堞俯长萝。振衣不尽登临意，对酒聊为慨慷歌。亹亹云山连四塞，离离原黍带三河。最怜汉楚中分地，浩荡鸿沟涨渌波。","dynasty":"明代","title":"碗子城南眺广武山川"}
{"author":"谢肃","content":"昨发太行驿，今登天井关。关上一何异，宛若城郭环。晋河缭其下，羊肠上回盘。松柏被厓谷，迅飙凄以寒。敛衽东北顾，千里接冈峦。云霞屡变灭，可以纵遐观。壮哉河北脊，元气结厚坤。都邑多附丽，熙熙生齿繁。宣尼此迂辙，宫墙尚言言。汉帝犹巡幸，云中旌帜翻。如何曹孟德，乃有摧轮欢。脩坂虽诘曲，徐行岂云艰。日暮山气肃，好衣良苦单。努力驱车去，眄彼龙门山。","dynasty":"明代","title":"天井关"}
{"author":"谢肃","content":"处处江山起战尘，谷城犹可著闲身。还将天下安危计，都付桥边进履人。","dynasty":"明代","title":"题圯桥老人图"}
{"author":"谢肃","content":"五溪风倍共云山，王化渐摩古所难。綵服洞氓双脚健，离鞍使者赤心殚。望乡崖峻云飞白，镇远溪深瘴草斑。自是成名须努力，男儿休恐不生还。","dynasty":"明代","title":"次舍弟忠过思南望乡崖韵"}
{"author":"谢肃","content":"秉钺归来士若林，登台何故泣沾襟。应缘信布成枭首，可但风云感伯心。天入砀间佳气尽，亭临泗上碧流深。三侯章在谁歌得，击筑儿童振楚音。","dynasty":"明代","title":"歌风台"}
{"author":"谢肃","content":"客行触暑向湖涯，拗得青荷作伞持。岛雨乍来珠乱走，浦风飒至扇同挥。清香立鹭空思近，圆影游龟竟失依。正爱微凉消热恼，敢论高盖带倾危。水中好葺湘累室，阵外何妨蜀客衣。谁谓脆柔难久恃，自怜芳洁少相知。截筒拚饮匏尊尽，屑蒂须将肺病治。摧折敷荣吾庇赖，休歌柱镜不堪为。","dynasty":"明代","title":"荷伞"}
{"author":"谢肃","content":"西出莱城门，原陆何渺渺。古墓如星罗，威纡带长道。行人日往来，焉念窀穸窈。鸱鸮鸣白杨，狐兔眠蔓草。零落忽在斯，长夜终不晓。贵贱昔分殊，今复谁丑好。圣贤谅拔萃，盛德拟穹昊。既殁常若生，希慕苦不早。流光疾于驷，始壮歘已老。溘焉朝露晞，微命安可保。自非立脩名，徒劳怅怀抱。","dynasty":"明代","title":"悲古墓"}
{"author":"谢肃","content":"朝发武陟城，夕宿河阴渡。平原郁苍苍，蔓屮巳多露。展我素氍毹，偃息并厓树。洪涛与风会，砉若迅雷怒。揆余江海士，止逝随所遇。一苇苟可航，济险亦奚惧。所念形影单，恒饥在长路。中田岂无稼，不受一饭顾。引领望故乡，巳复星汉曙。宣尼川上叹，使我获深晤。","dynasty":"明代","title":"河阴渡"}
{"author":"谢肃","content":"飞传清晨度紫溪，横空桥阁绝云霓。微波岸芷金鳞跃，细雨山樱翠羽啼。北望帝乡天咫尺，南踰闽岭路高低。皇华最感旬宣意，弭节迟回大树西。","dynasty":"明代","title":"紫溪道中"}
{"author":"谢肃","content":"暮次大田驿，朝越常思岭。岭上奚所思，思君善刑赏。赏功固有秩，刑恶良有等。硕体钦恤意，治平庶无枉。泉南七闽地，使节自兹往。谳狱在详明，吐论当峻整。微风振榕林，仰睇天宇迥。於心得真契，凝光何焕炳。","dynasty":"明代","title":"常思岭"}
{"author":"谢肃","content":"雄城百雉控江湖，虎气腾空失湛卢。唯有垂杨依绿水，棹船游女唱吴歈。","dynasty":"明代","title":"闾门望虎丘"}
{"author":"谢肃","content":"秀麦春风满旧都，王孙行处每踟蹰。銮旗一去无归日，空写瑶池八骏图。","dynasty":"明代","title":"题赵松雪八骏图"}
{"author":"谢肃","content":"战国文章巳不醇，雄奇只合数先秦。泰山碣石云天表，未许燕然继后尘。","dynasty":"明代","title":"荅叶周道见赠"}
{"author":"谢肃","content":"风吹细草沙场春，忽看东绢落骐驎。一疋前驰复回盻，二匹齐驱若飞电。最后一匹奚官骑，意态深沉目光炫。太平天厩粟如山，此物饱食长年间。玉台阊阖遍游观，五花满身云锦翻。焉知汗血干戈底，北伐南征千万里。惠养之恩终未酬，空负将军托生死。此图乃是吴兴写，龙种权奇信无比。呜呼安得真致此，万岁千秋御天子。","dynasty":"明代","title":"题四马图"}
{"author":"谢肃","content":"济南佐邑调秦中，再黜归来气转雄。深雾拟藏山里豹，迅雷惊化壁间龙。治安有荣陈天陛，道德无为出帝衷。莫谓一经徒白首，皋比随地拂春风。","dynasty":"明代","title":"送王允诚赴教官之召"}
{"author":"谢肃","content":"马首参横夜已阑，燕山翠削露初乾。云连郭隗金台峻，风荡荆轲易水寒。西楚闲居前日梦，清河遗爱后人看。朔南何处非王土，仗剑母劳畏路难。","dynasty":"明代","title":"次韵徐季子北平道中"}
{"author":"谢肃","content":"万叠雄峰翠错摩，烽楼粉堞俯长萝。振衣不尽登临意，对酒聊为慨慷歌。亹亹云山连四塞，离离原黍带三河。最怜汉楚中分地，浩荡鸿沟涨渌波。","dynasty":"明代","title":"碗子城南眺广武山川"}
{"author":"谢肃","content":"槁砧逝矣遗孤小，白发姑嫜方寿考。彼苍应念未亡人，孝节于吾硕终保。含悲黄鹄夜半鸣，顾影青鸾镜中老。百年耿耿一心存，皦日当空照桓表。","dynasty":"明代","title":"题王节妇卷"}
{"author":"谢肃","content":"别殿春日长，君王多玩好。不惟翰墨工，绘事亦深造。挥毫出骏犬，踞坐息轻趬。金毛映玉爪，生气终外耀。以赐应夫人，岂但资巧笑。后宫三十六，粉黛正年少。望幸日已深，羊车殊未到。于焉托犬名，警彼花房盗。呜呼移此虑，足以守宗庙。神器一被窃，万乘殁边徼。婵娟难白□，此物气凋耗。望彼犬羊天，令人重嗟悼。","dynasty":"明代","title":"题宋徽宗画犬自署曰赐应夫人守閤"}
{"author":"谢肃","content":"群山外拥两峰齐，古石中悬百丈梯。天入晋秦河水壮，地临燕赵海云低。十年关吏方高卧，万里行人且独跻。更上韩台询往事，不愁风雨晚凄迷。","dynasty":"明代","title":"故关"}
{"author":"谢肃","content":"战尘犹未息，推节佐中台。幕府安边策，江山祖带杯。将星临越地，王气蔼苏台。努力成勋业，徵书早晚来。","dynasty":"明代","title":"送刘用章郎中赴浙东李司徒幕"}
{"author":"谢肃","content":"白马湖阳多好山，小筇不借共跻攀。澄波海上疑瑶席，远峤云中见翠鬟。雨过谷流穿树碧，天清崖露浥花殷。便应结屋依东崦，长服朝霞驻少颜。","dynasty":"明代","title":"九月五日与陈渊如刘主敬同登湖阳诸山"}
{"author":"谢肃","content":"丹符佐邑龙城去，金阙曾为论治人。解听萧韶知圣德，好将冠冕化文身。公庭榕叶莺声巧，江水杨花鹢首新。公退从容询往事，罗池碑刻涴苔痕。","dynasty":"明代","title":"送喻士文之柳州马田县丞"}
{"author":"谢肃","content":"南台突兀云上头，长啸俯云曾少留。山净九仙骑凤下，江清一女乘螺游。烛天剑气发欧冶，隔海岛影衔水流。马首还城见新月，更思临眺荔枝楼。","dynasty":"明代","title":"登南台山"}
{"author":"谢肃","content":"太行右股山盘绕，上党城临潞水皋。欲觅人参除久渴，非关马足事遐遨。南辕直下黄河近，朔雁斜飞𬗋塞高。日暮县谯悲鼓角，不禁槐露浥秋袍。","dynasty":"明代","title":"登长子县城楼望潞州"}
{"author":"谢肃","content":"人生孰无志，常恐时难逢。隐士抱令德，显将树奇功。顾已何拙讷，薄游向吴中。山阳既□□，淮淝亦从戎。遄归五湖澨，沦薄大江东。钟阜宏帝宅，英俊集群公。南冠幸成贷，短褐愿归农。缪与曲台议，披云睹飞龙。龙光烛宇宙，幽滞庶昭融。忽祗齐甸役，河山方复重。去乡日益远，怀亲心转忡。徒劳倚闾望，书札难可通。秦淮何浩浩，行子无留踪。驱车出关去，仰睇冥飞鸿。鸿飞不可驾，策马临北风。","dynasty":"明代","title":"自君之出矣三章其二发应天府"}
{"author":"谢肃","content":"南北飘零短发斑，故乡今喜得生还。大车碧辗中原草，小舸青看两浙山。五斗米轻元亮达，一杯酒重季鹰间。预欣会合应联句，捲海搜春思不悭。","dynasty":"明代","title":"还至会稽寄乡中诸公"}
{"author":"谢肃","content":"官壶五点鸡三唱，冠佩如云列绛霄。黄道六龙行化日，彤廷一廌立清朝。象来交趾经蛮服，马出流求涉海潮。朝退试文东阁下，笔端五色欲飘飖。","dynasty":"明代","title":"洪武十六年冬十有二月朔以召入见试经于文渊阁述事一首"}
{"author":"谢肃","content":"风吹细草沙场春，忽看东绢落骐驎。一疋前驰复回盻，二匹齐驱若飞电。最后一匹奚官骑，意态深沉目光炫。太平天厩粟如山，此物饱食长年间。玉台阊阖遍游观，五花满身云锦翻。焉知汗血干戈底，北伐南征千万里。惠养之恩终未酬，空负将军托生死。此图乃是吴兴写，龙种权奇信无比。呜呼安得真致此，万岁千秋御天子。","dynasty":"明代","title":"题四马图"}
{"author":"谢肃","content":"南浦春光媚绿波，脩眉轻展似柔蛾。若非张绪风流态，敢趁清阴马上过。","dynasty":"明代","title":"杨柳枝五首其一"}
{"author":"谢肃","content":"记得钱塘折柳枝，画桥流水暮春时。苏家小女多才思，一曲翻从笛里吹。","dynasty":"明代","title":"杨柳枝五首其二"}
{"author":"谢肃","content":"沙苑牵来一疋骝，双瞳夹镜气横秋。长鸣思踏关山道，露寝羲台不足游。","dynasty":"明代","title":"题马四首其四"}
{"author":"谢肃","content":"天生贤达济时艰，再造王家笑语间。一自白鸡成梦后，越人空识旧江山。","dynasty":"明代","title":"题谢太傅像其二"}
{"author":"谢肃","content":"牛车晓出郭西门，百室曾无十室存。洚水贯城神禹迹，石麟眠草汉侯坟。枣林露冷群狼吼，黍垄风微野豕奔。岂意相逢赵公子，嚼瓜行酒共论文。","dynasty":"明代","title":"早发南宫柬赵训导"}
{"author":"谢肃","content":"风涛亭下万山低，度壑缘厓信杖䉫。杜若波澄池凤浴，桄榔月皎峡猿啼。灵源有物云应护，大顶通霄路不迷。谁颂观音初出世，铿锵钟鼓石门西。","dynasty":"明代","title":"天风海涛亭三首其三"}
{"author":"谢肃","content":"大江浩浩来天地，最忆乘流万里行。击楫每当杨子渡，卜居欲向锦官城。瞿塘晓峡孤猿断，赤壁秋矶一鹤横。烂醉绿尊还采石，米家船里有馀情。","dynasty":"明代","title":"宝林讲主所藏米元晖长江万里图"}
{"author":"谢肃","content":"谁道姮娥是羿妻，桂花香露湿云衣。翻然跃入清虚府，不□人间有别离。","dynasty":"明代","title":"题姮娥图"}
{"author":"谢肃","content":"邻凶害媪柰渠何，一死微躯抗太阿。孝节当时配曹女，英䰟终古挟饶娥。翠帏肖貌香灯冷，青史流芳岁月多。请谥幸逢贤部使，苍崖先为勒铭磨。","dynasty":"明代","title":"次韵汪佥事题朱娥庙"}
{"author":"谢肃","content":"东方千里遭旱蝗，嗷嗷赤子何仓忙。使君适来守高密，快意岂复如钱塘。钱唐绝胜高密好，却背烟花行野草。雕鞍不稳画船安，脱粟易饥香稻饱。繁华回首得萧条，膏泽如流堪沃焦。吾民无忧使君乐，乐意超然谁最超。超然台高北城上，使君与民同登望。民爱使君如父母，千载牲醪不能忘。昔我读公文，今我登公台。台前风景发人兴，再拜公像还低佪。西瞻穆陵关，东俯琅琊岛。勃海汪洋碣石孤，常山嵚崟马耳小。潍淄流水更悠悠，叹息前人都巳休。唯有卢遨挟仙侣，至今来往卢峰游。因招羡门子，便约安期辈。嵯峨切云冠，缥缈凌风佩。纷然为我集台端，白日连空旌节寒。紫霞深杯和石髓，如瓜大枣行金盘。就中一翁称地主，调笑群仙迭歌舞。玉壶天开俄项间，碧桃春融千万古。我幸承清宴，妙诀从此传。会使日轮生月窟，神明无处不超然。","dynasty":"明代","title":"超然台歌"}
{"author":"谢肃","content":"苍莽东海□，髑髅盈野草。中间有狐狸，顾眄鸣何哀。彼兽非人类，应□首丘悲。伊我实念此，□肠怆以摧。生者不自保，死者知为谁。巳成蝼蚁穴，莫睹□以姿。悠悠丧乱来，白骨萦路𡵨。□州半萧瑟，杀气犹□□。□抱理人术，㦯怀匡国谋。文学□游夏，操行如随夷。□□□□及，孰辨雄与雌。天道盖玄默，祸福无定期。达□□□□，□□亦奚疑。阴风海上至，蒿苇何离披。於时念埋□，□□□□□。","dynasty":"明代","title":"悲海上髑髅"}
{"author":"谢肃","content":"回风萧摵振林皋，满耳商声起绎骚。远水微茫江浦断，浮云窈窕石门高。百年蜡屐随双足，九转丹砂换二毛。与尔消摇人世外，时来临海掣灵鳌。","dynasty":"明代","title":"游石塘柬魏必闻并刘则敬"}
{"author":"谢肃","content":"汾河鱼，人不食，鱼跃鱼潜鱼自得。未逐云雷飞上天，水阔波长渺无迹。宁知公子江南来，听客剑歌声正悲。即把钓竿临沮洳，掣得鲤鱼长尺许。砟鱼为羹甘且鲜，神物仅可收馋涎。嗟尔鱼乎胡不掉尾而远逝，仓卒乃为香饵制。人生为■■宜慎，诸君不见汾河鱼。","dynasty":"明代","title":"汾河鱼"}
{"author":"谢肃","content":"汉吏循良称父母，时苗不遂物情私。但能留犊要清誉，不念渠怀舐犊悲。","dynasty":"明代","title":"题时苗留犊图"}
{"author":"谢肃","content":"薄宦频年劳远道，多情对酒恋春华。棣花天外遥思弟，桃叶风前倍忆家。寂寞昆丘弹佩剑，苍茫瀛海驾飞槎。此身归定知何处，还信吾生自有涯。","dynasty":"明代","title":"出昆山候海舟"}
{"author":"谢肃","content":"武夷曾向丹青见，今日经游意豁然。花貌云中来玉女，棹歌溪曲过儒仙。欲从注易烟林表，正拟观风瘴海壖。矫首峰峦千万状，月华明处有啼猿。","dynasty":"明代","title":"武夷"}
{"author":"谢肃","content":"大江秋尽浪微茫，一雁随风度夕阳。碧树天横甘露阁，黄花人醉广陵觞。中流双橹鸣鹅鹳，明月清箫韵凤皇。最爱金山落吾手，满襟云雾泳龙堂。","dynasty":"明代","title":"泛江"}
{"author":"谢肃","content":"方城山高江汉长，江陵㫺日居荆王。累叶豪华不可当，五千馀里开封疆。南冯苍梧带沅湘，北㩀陉塞连邹阳。巫巴靖谧淮浙宁，师旅财赋雄且强。合纵诸侯向山东，挥戈足驱秦虎狼。盘血未乾巳背盟，熊槐此谋诚不臧。况复章华为内荒，亲密䜛佞疏忠良。竟入武关身殒亡，国人哀痛摧肝肠。顷襄胡乃与秦平，大鸟不射空彷徨。一朝白起拔郢城，两东门芜吁可伤。后来牧守刘景升，坐谈西伯控一方。先主因之取益梁，伏龙凤雏皆奋扬。龙慄中原关羽独，大帝屯师窥两国。五朝君臣循轨躅，屏蔽上流关失得。皇明幅员包海岳，蛮貊羌夷咸率服。唾尔成都弹丸蹙，山川形势胡不觌。浮我江陵千舰粟，十万貔貅行水陆。歘忽星桥在吾目，献捷南京定神速。江陵贰令才谞足，此时焉得虚縻禄。即将善政敷遗俗，却步岩廊鸣佩玉，万里青云一黄鹄。","dynasty":"明代","title":"送钟伯震赴江陵"}
{"author":"谢肃","content":"江舸南回舣望亭，东风绿鬓欲凋零。山川揔属春光好，草木犹吹战血腥。香径燕归谁旧识，尚方莺啭我曾听。遥怜三百题诗寺，石上藤萝雨后青。","dynasty":"明代","title":"泊吴郡望亭眺灵岩尚方诸山"}
{"author":"谢肃","content":"悠悠异乡人，望望故乡月。四十二回天上圆，回回见月归心折。我家高堂临海城，阿母向天看月行。月行若照儿行处，应念白发增新明。少妇持杯月中立，劝姑赏月还暗泣。良人在远妇独眠，洞房月冷如黄泉。寻常有月谁不看，别离看月情始见。","dynasty":"明代","title":"见月行"}
{"author":"谢肃","content":"谁把长城自弃捐，不能一马涉中原。三军泪湿江南地，二帝䰟飞漠北天。幸浙翠华淹日月，和戎綵币转车船。几时消得英雄恨，南拱枝头叫杜鹃。","dynasty":"明代","title":"岳王墓和马令"}
{"author":"谢肃","content":"平地仙山起碧空，虚疑日月挂壶中。金坛一片桃花雨，瑶圃千株荔叶风。四海无波知献雉，八闽有狱愧乘骢。细论吾道裨皇治，最忆邦人夹漈翁。","dynasty":"明代","title":"寓莆田分司望壶公山"}
{"author":"谢肃","content":"重重老树络苍藤，空际飞行快此生。江月白时同发啸，峡云昏处总无声。持环欲向何人献，试剑真教处女惊。千载心期如一日，不知人世别离情。","dynasty":"明代","title":"题双猿图"}
{"author":"谢肃","content":"太行山麓滹沱水，临眺低徊逸兴多。水向文安归渤海，山趋怀庆奠黄河。凉风草野牛羊散，夕照榆林鸟雀过。物色关心乡社远，酒边聊赋大刀歌。","dynasty":"明代","title":"真定南关晚眺"}
{"author":"谢肃","content":"长淮清泗东南阔，第一山当碧汉横。胜地几回经战马，客舟千里听啼莺。波涛晴动僧伽塔，草木春深义帝城。天际汴河来衮衮，陈留遗俗最关情。","dynasty":"明代","title":"盱眙"}
{"author":"谢肃","content":"南下闽关纡使节，武夷幽事忽相牵。几重山翠啼猿外，九曲溪流钓艇前。俯仰此身惊宠锡，飞行何地觅神仙。玄都熟煮金芽饮，注目豪鹰捩海天。","dynasty":"明代","title":"武夷山"}
{"author":"谢肃","content":"黄河清为圣人生，历数从天信有徵。尧日辉光龙在御，舜韶和协凤仪庭。岁当甲子三正序，秋入乾坤万物成。闽海宪臣无补报，但歌天保颂华平。","dynasty":"明代","title":"九月十八日天寿圣节"}
{"author":"谢肃","content":"新峨豸角总英俦，京口同登北固楼。日月丽天钟阜近，风霜捲地浙江秋。敕书按俗乘骢马，旄节还朝驾鹢舟。自古长才宜大用，太平功业焕皇猷。","dynasty":"明代","title":"次汪佥事登北固楼送同年佥事之各府州县分治　韵就送朝京"}
{"author":"谢肃","content":"靡靡衢路遥，行辕驻阳武。崇丘积蔓屮，云葬萧何所。念此人中杰，张韩乃其伍。荣名不足矜，所贵忠事主。入关当王之，背约自西楚。劝王都汉中，视死诚孰愈。养民以致贤，立国谁敢侮。三秦良易定，三河不难取。荐信登将坛，灭羽向垓下。帝业一以成，元勋著千古。萧萧白杨风，日暮振天宇。悲吟昼一歌，欲去重延伫。","dynasty":"明代","title":"萧何冢"}
{"author":"谢肃","content":"两度入闽持宪节，一朝随例赴神京。楚囚冠束萧骚发，梁狱书陈恳恻情。柙虎有文终自耀，土龙不雨敢言灵。寸心俯仰真无愧，唯待宽恩出圣明。","dynasty":"明代","title":"初入狱"}
{"author":"谢肃","content":"娉婷容皃入宫初，洒落才华绝世无。自分婕妤承过宠，敢烦天子与同车。齐纨皎洁秋风早，长信幽清夜月孤。无限思情归赋咏，挥毫临卷不胜书。","dynasty":"明代","title":"夏孚中所藏斑姬援笔图"}
{"author":"谢肃","content":"云门旌节驻西山，注目平湖浸两间。春雨浪高鱼欲化，夕阳沙远鸟迟还。龙都虽限天为界，霸国休凭水作关。日夜战船争利涉，鸱夷何可便投閒。","dynasty":"明代","title":"次韵张云门中尉望太湖一首"}
{"author":"谢肃","content":"奉天门下承天语，旷荡天恩讵可酬。绣豸巳吞双猛虎，花骢仍接八诸侯。每思尽力苏民瘼，终愧无才与国谋。海宇太平身健在，闽方虽远足巡游。","dynasty":"明代","title":"十一月三日同廉使陶垕仲于奉天门辞再蒙宣谕复职闽宪"}
{"author":"谢肃","content":"山盘河激吕梁崇，遗庙西厓祀两公。义勇寿亭扶汉社，勋劳鄂国佐唐宗。吴兴兼载丽牲石，徐土长存治水功。乞我安流上洪去，满帆萧飒更南风。","dynasty":"明代","title":"双庙"}
{"author":"谢肃","content":"石阑垂柳向春生，生态于人若有情。绮席低佪凝黛近，青楼纤细舞腰轻。荡月渌水沿吴苑，把酒东风唱渭城。无赖故交零落尽，为谁欹枕听流莺。","dynasty":"明代","title":"赋柳"}
{"author":"谢肃","content":"马首参横夜已阑，燕山翠削露初乾。云连郭隗金台峻，风荡荆轲易水寒。西楚闲居前日梦，清河遗爱后人看。朔南何处非王土，仗剑母劳畏路难。","dynasty":"明代","title":"次韵徐季子北平道中"}
{"author":"谢肃","content":"海陵才过又秦邮，甓社湖中看白鸥。鸭绿映空春涨阔，骊珠斗月夜光浮。暂经洲渚听蛟杼，真似神仙共綵舟。俯仰山川风气混，楚人强半作吴讴。","dynasty":"明代","title":"明月湖舟中呈匏庵"}
{"author":"谢肃","content":"与尔相从未几时，可怜生女又生儿。他年若嫁吾宁见，守得宗风在尔为。","dynasty":"明代","title":"别新娘子"}
{"author":"谢肃","content":"宝坊千仞俯曾空，定起龙山第几重。一茟妙书连翥凤，五弦清响送飞鸿。化行日本朝唐帝，药鍊丹砂伏葛洪。坐我寸田宽似海，等闲擒得火中龙。","dynasty":"明代","title":"次永乐寺归庵长老见寄韵"}
{"author":"谢肃","content":"记得钱塘折柳枝，画桥流水暮春时。苏家小女多才思，一曲翻从笛里吹。","dynasty":"明代","title":"杨柳枝五首其二"}
{"author":"谢肃","content":"白马湖东岁云晏，残雪茅居俯林涧。邂逅南枝一点春，歘忽䌓花千树粲。满地峥嵘明月阴，连空窈宨仙云深。银阙凝光何照耀，蕊宫爽气常萧森。悠悠物外清游别，淡淡琴中三弄歇。谩将觞酌冶天和，未怕笛声吹石裂。青苔坐吟无洒扫，风日清佳春正好。却念逢春欲白头，岂不令人思远道。广陵开时明海暾，天平折处横龙门。绝艳迎人西子湖，暗香随马八公村。冶亭山寒归梦短，城头欲曙霜角断。飞花有意送行车，倦客无聊经野馆。自落三齐又二年，不见玉面生暄妍。非无红紫纷作阵，转觉涕泪如奔川。花应笑我长漂荡，失脚真成落尘冈。那知万里得生还，仍向故园追胜赏。后时花落芳事阑，黄鸟阴成佳实䌓。年年看花足吾乐，不妨静寄东轩间。","dynasty":"明代","title":"荪溪别墅梅花盛开"}
{"author":"谢肃","content":"淮流浩荡楚原平，叹息英雄不再生。天日可明归汉志，风云犹似下齐兵。千年城郭名空在，百战山河姓几更。还酹将军一杯酒，黄鹂碧草不胜情。","dynasty":"明代","title":"韩信城"}
{"author":"谢肃","content":"来往钱唐涉巨涛，湘湖维舸气犹豪。为谁重写登临胜，夺得江家五色毫。","dynasty":"明代","title":"泊萧山"}
{"author":"谢肃","content":"故人远戍萧关外，逸士乔栖越水干。天入金罍丹气暖，地连青海铁衣寒。应邀汉月倾边酒，欲御泠风振羽翰。紫极翱翔终迟汝，暂时行路勿云艰。","dynasty":"明代","title":"荅叶周道见寄"}
{"author":"谢肃","content":"门有车马客，意气何桓桓。既持倚天剑，复戴切云冠。自云报恩子，不畏行路难。有能遇国士，一语披肺肝。而我不解事，抱瑟齐门弹。知己谅难得，盛年唾易阑。拓落走吴楚，与子聊游盘。怀才既无补，窃禄非所欢。念彼古豪俊，岂必卑小官。逢时展经济，乃使苍生安。之子素倜傥，此道期相敦。明当别我去，赠以琴琅玕。","dynasty":"明代","title":"门有车马客行送倪孝方"}
{"author":"谢肃","content":"乐圃中间开宪府，东头池阁足逍遥。水栏浸月鱼游缓，云栱凌空燕语娇。用法倘乖钦恤意，居官何补圣明朝。却惭才薄虚縻禄，唯待秋风旧皂雕。","dynasty":"明代","title":"宪𪠘言怀"}
{"author":"谢肃","content":"一剑南方定九州，秪今风景不生愁。山标万里朝天望，江洗中原被发羞。绿树马嘶阳羡道，青云鹤唳广陵楼。两京巡狩须过此，长见飞龙挟綵舟。","dynasty":"明代","title":"镇江多景楼次刘改之先生韵"}
{"author":"谢肃","content":"万叠雄峰翠错摩，烽楼粉堞俯长萝。振衣不尽登临意，对酒聊为慨慷歌。亹亹云山连四塞，离离原黍带三河。最怜汉楚中分地，浩荡鸿沟涨渌波。","dynasty":"明代","title":"碗子城南眺广武山川"}
{"author":"谢肃","content":"汉楚知谁与国谋，中原争鹿几时休。成功竟属三人杰，遗恨空馀一土丘。宝匣龙泉还见发，鸿门玉斗不须留。繫舟叹息英雄事，戏马台前大树秋。","dynasty":"明代","title":"亚父冢"}
{"author":"谢肃","content":"圣主旁求弟子师，敕书飞下浙东涯。画船遂击龙江楫，丹桂应攀月殿枝。三荣天人归奏对，五经阃奥入论思。野夫不耐中年别，添得秋风满鬓丝。","dynasty":"明代","title":"送戴允言赴教官之召"}
{"author":"谢肃","content":"宛丘何隆隆，宰木方蔽芾。皇羲不可作，封树表万世。缅惟开辟初，人兽无以异。虽有结绳政，礼法殊未制。自非神圣兴，孰发天地秘。人文一以宣，三才道斯备。丘极尽恒性，稽疑示精意。太和熏八纮，独守君师位。群帝承治统，百王赖书契。惜哉风气漓，复古终莫逮。曰余昧先天，玩象冀深诣。何能穷蕴奥，一理贯万汇。兹焉拜古陵，特达酬素志。硕求五十蓍，决彼天下事。","dynasty":"明代","title":"太昊陵"}
{"author":"谢肃","content":"天际清淮春浩荡，云边故堞暮嵚崟。佛狸百战钩车却，水兽千年铁锁沉。举䋄老渔沿碧浪，维舟孤客荫青林。胜游谁在坡仙后，沧海中原感壮心。","dynasty":"明代","title":"龟山"}
{"author":"谢肃","content":"暂舣戈船上泗州，兵馀城郭似荒丘。楚山犹是东南冠，淮水何为日夜流。断砌落花官舍静，夕阳归燕野堂幽。春光如此非吾土，击筑尊前感壮游。","dynasty":"明代","title":"泗州"}
{"author":"谢肃","content":"长淮清泗东南阔，第一山当碧汉横。胜地几回经战马，客舟千里听啼莺。波涛晴动僧伽塔，草木春深义帝城。天际汴河来衮衮，陈留遗俗最关情。","dynasty":"明代","title":"盱眙"}
{"author":"谢肃","content":"吴船万里泊濠州，满眼烟花乱客愁。白骨近郊频战伐，绿尊何地独追游。观鱼月静高台上，解佩风生巨石头。最爱涂山青未了，几时玉帛会诸侯。","dynasty":"明代","title":"临濠"}
{"author":"谢肃","content":"逍遥台倚青天外，玩物何须与物齐。出水游鱼观未了，穿花飞蝶梦先迷。悠悠蒙县闲云近，渺渺濠梁落日低。若得先生重说剑，乾坤容易息征鞞。","dynasty":"明代","title":"逍遥台"}
{"author":"谢肃","content":"淮甸西头寻禹迹，维州硖石见辀暾。石从厚地分双壁，峰合遥天注一门。洞泊雨添波浪涌，川陂云接树林昏。会脩故垒防津要，不使奸雄事并吞。","dynasty":"明代","title":"硖石山"}
{"author":"谢肃","content":"从征淮右身何远，怅望江南眼欲穿。天入故乡山几点，云低旅帐路三千。紫金草木连森戟，清镜波涛渺画船。只恐剑锋虚用尽，平芜落日思茫然。","dynasty":"明代","title":"寿春晚眺"}
{"author":"谢肃","content":"上相总戎临阃外，参军奉使趣征西。长江波浪迎龙节，两楚风云入马蹄。出塞新诗工自赋，击壶如意醉能携。雄藩归报边疆事，万里行将息鼓鞞。","dynasty":"明代","title":"送蔡参军南还"}
{"author":"谢肃","content":"淮南游子忆江乡，五月芙蓉集露裳。失意未应书咄咄，生涯祗合问苍苍。本随黄鹄游云海，岂逐秋鸿恋稻梁。此日襟期同沈约，临流濯足楚天长。","dynasty":"明代","title":"次韵荅沈元昭县尹淇沟书怀"}
{"author":"谢肃","content":"越客归舟发楚乡，淇沟落日照衣裳。浴凫飞鹭波光净，远树平芜野色苍。兴在九霄骑赤鲩，萝惊孤枕熟黄粱。参军坐上多亲友，独有玄晖返路长。","dynasty":"明代","title":"淇沟呈钱匏庵参军"}
{"author":"谢肃","content":"淮楚兵馀花木少，小桃开得一株新。平分阿母池边景，浅发参军幕下春。红雨未飘莺语细，綵霞初暖燕来频。垂帘能隔东风态，只恐皮郎赋未真。","dynasty":"明代","title":"咏钱参政小桃"}
{"author":"谢肃","content":"每爱夭桃红胜锦，桃红何似客愁新。去年花里曾伤别，万里天涯又见春。芳景易随流水谢，多情犹韵玉笙频。刘郎白发风流在，莫道寻真未遇真。","dynasty":"明代","title":"复用前韵"}
{"author":"谢肃","content":"将军百战成勋业，一死何惭四海闻。鬼马夜嘶淮甸月，王姬朝泣楚天云。杀身谁似田横客，失道空嗟项藉军。赖有此心忠义在，汗青不灭史官文。","dynasty":"明代","title":"悼杨参政"}
{"author":"谢肃","content":"云门旌节驻西山，注目平湖浸两间。春雨浪高鱼欲化，夕阳沙远鸟迟还。龙都虽限天为界，霸国休凭水作关。日夜战船争利涉，鸱夷何可便投閒。","dynasty":"明代","title":"次韵张云门中尉望太湖一首"}
{"author":"谢肃","content":"长拥虎军纡将略，忽分龙节出春城。朝恩固合加先达，祠禄由来养老成。浙右湖山新象教，淮南草木识威名。赐环早晚居君侧，前席何须召贾生。","dynasty":"明代","title":"送淮南陈副枢之行宣政院同知"}
{"author":"谢肃","content":"又见一阳生仲月，谁知独客最伤神。天涯霜露深先垄，塞上干戈隔故人。无酒步兵仍似醉，倩金曲𨒫岂忧贫。唯应天意同人意，欲放梅花树树春。","dynasty":"明代","title":"长至"}
{"author":"谢肃","content":"独倚天平望八荒，白云泉上每徬徨。双崖𨳩辟龙门壮，万石纵横虎阵张。江堑洪波浮舸舰，洞庭飞雨洒衣裳。于今王佐关心切，魏国祠前一瓣香。","dynasty":"明代","title":"天平山拜范文正公祠"}
{"author":"谢肃","content":"霸国江山天下壮，兴王人物向来稀。花馀吴苑迷仙仗，柳拂陈宫见舞衣。北府驻兵犹昨日，中原杂虏几斜晖。自南混北归真主，六代空惭事业微。","dynasty":"明代","title":"金陵怀古"}
{"author":"谢肃","content":"江舸南回舣望亭，东风绿鬓欲凋零。山川揔属春光好，草木犹吹战血腥。香径燕归谁旧识，尚方莺啭我曾听。遥怜三百题诗寺，石上藤萝雨后青。","dynasty":"明代","title":"泊吴郡望亭眺灵岩尚方诸山"}
{"author":"谢肃","content":"乱后阊门暂得归，莫春三月马騑騑。桃花也复如人面，柳絮依然点客衣。画舸神仙流水远，綵云楼阁劫灰飞。姑苏两度看游鹿，莫倚东风问是非。","dynasty":"明代","title":"入阊门"}
{"author":"谢肃","content":"薄宦频年劳远道，多情对酒恋春华。棣花天外遥思弟，桃叶风前倍忆家。寂寞昆丘弹佩剑，苍茫瀛海驾飞槎。此身归定知何处，还信吾生自有涯。","dynasty":"明代","title":"出昆山候海舟"}
{"author":"谢肃","content":"虞山积翠横东海，上有岧峣极目亭。井屋鸡鸣穿晓霭，石潭龙影落秋冥。风回江堑飞涛白，天入苏台远树青。何处言公馀故宅，画桥绿巷眼偏醒。","dynasty":"明代","title":"登常熟极目亭"}
{"author":"谢肃","content":"青山如釜覆江皋，甚欲持竿坐钓鳌。扬子波声东注远，狼峰云气北来高。天妃旌节还清庙，海客帆樯拥莫涛。想见岳王飞度日，冯夷击鼓送旗旄。","dynasty":"明代","title":"泊福山"}
{"author":"谢肃","content":"巨鳌翻动蓬莱石，五朵芙蓉落楚天。过海每来青鸟使，浮江重驻白狼仙。云霄鹄影旋孤塔，风雨龙吟出九渊。闲觅旧题看岁月，沧波老树莫崖前。","dynasty":"明代","title":"狼山晚泊"}
{"author":"谢肃","content":"城头鼓角落梅繁，休道戎兵列万屯。十二山河空伯国，三千宾客更何门。辽东避地风流远，牧野陈师节制存。何限古今登眺意，斜阳芳草满平原。","dynasty":"明代","title":"登益都府城寄呈东莱刘用章通守周仲瞻经历"}
{"author":"谢肃","content":"古人巳尽王霸略，荣马还过营丘城。风低麦垄见羊虎，烧断枣林经甲兵。田疆冢带牛山碧，王蠋家临澅水清。世事浮云忠义在，悠悠行路也关情。","dynasty":"明代","title":"临淄感兴"}
{"author":"谢肃","content":"神龙宫宇俯沧溟，变化无端善赫灵。每作时霖苏后土，又颁王号出彤庭。天连万里长沙碧，日照三峰绝岛青。亦欲攀鳞游八表，仍嗟踪迹似浮萍。","dynasty":"明代","title":"海庙"}
{"author":"谢肃","content":"东秦兵后半荒村，尚觉遗黎可自存。黍子酒醇终日醉，木绵衣厚一冬温。炊烟入炕家家榻，刺棘苫墙处处门。便拟卜邻依朴俗，共栽桑枣满平原。","dynasty":"明代","title":"青州即事"}
{"author":"谢肃","content":"明主求贤频下诏，宪臣奉使岂言劳。剑光射日嵎夷近，马首冲云泰岱高。莫数夷吾为国士，浪传景略是人豪。岩廊百有赓歌在，欲理朱弦未敢操。","dynasty":"明代","title":"治书文公奉诏求贤遍历三齐其还朝也诗以送之"}
{"author":"谢肃","content":"汝南吾北两羁身，白下分携泪满巾。书剑几年劳远道，干戈万里隔慈亲。悠悠海岱浮云晚，渺渺湖湘碧草春。何日得归茅屋去，会稽同作采樵人。","dynasty":"明代","title":"寄武昌舍弟忠"}
{"author":"谢肃","content":"李杜风流都已远，秪今名士况凋零。自携一斗山东酒，重上千年历下亭。小海北涵群水碧，雄城南落万峰青。萧条凉雨天涯霁，脩竹啼莺最可听。","dynasty":"明代","title":"历下独游"}
{"author":"谢肃","content":"白狼河上发牛车，两岸长风走碧沙。黍垄黄侵双只堠，枣林红带百千家。低鬟处女方镰豆，半醉村翁屡进瓜。极目平原天浩荡，故山何处海西涯。","dynasty":"明代","title":"潍阳道中"}
{"author":"谢肃","content":"万里吴船泊下邳，秋风短鬓欲成丝。孰无韩信酬金志，巳后张良进履时。河水东迁非禹迹，峄山西峙尚秦碑。鳣鱼黍酒沙头办，今夜如何月上迟。","dynasty":"明代","title":"下邳待月"}
{"author":"谢肃","content":"八月高秋泛大河，笑呼河伯起听歌。自从云汉浮精气，谁凿龙门杀怒波。故道千年清泗合，凉风双橹宿迁过。杳然欹坐如天上，试挽雕弓射白鹅。","dynasty":"明代","title":"泛黄河"}
{"author":"谢肃","content":"大江秋尽浪微茫，一雁随风度夕阳。碧树天横甘露阁，黄花人醉广陵觞。中流双橹鸣鹅鹳，明月清箫韵凤皇。最爱金山落吾手，满襟云雾泳龙堂。","dynasty":"明代","title":"泛江"}
{"author":"谢肃","content":"一剑南方定九州，秪今风景不生愁。山标万里朝天望，江洗中原被发羞。绿树马嘶阳羡道，青云鹤唳广陵楼。两京巡狩须过此，长见飞龙挟綵舟。","dynasty":"明代","title":"镇江多景楼次刘改之先生韵"}
{"author":"谢肃","content":"柳桥槐市俯江波，万骑长从秉钺过。楼倚五云帘幕杳，地连三楚甲兵多。玳筵画省谁陈醴，绛烛牙船有舞魔。不道太湖全失险，合围城外已吴歌。","dynasty":"明代","title":"次韵姑苏纪事"}
{"author":"谢肃","content":"樟树孤亭望会稽，烟波浩浩使人迷。此身漂泊半天下，双泪潺湲尽浙西。雁起长汀秋叶脱，鹤归华表海云低。典衣也就垆头饮，欲寄乡书醉懒题。","dynasty":"明代","title":"浙江亭漫兴"}
{"author":"谢肃","content":"南北飘零短发斑，故乡今喜得生还。大车碧辗中原草，小舸青看两浙山。五斗米轻元亮达，一杯酒重季鹰间。预欣会合应联句，捲海搜春思不悭。","dynasty":"明代","title":"还至会稽寄乡中诸公"}
{"author":"谢肃","content":"白马湖阳多好山，小筇不借共跻攀。澄波海上疑瑶席，远峤云中见翠鬟。雨过谷流穿树碧，天清崖露浥花殷。便应结屋依东崦，长服朝霞驻少颜。","dynasty":"明代","title":"九月五日与陈渊如刘主敬同登湖阳诸山"}
{"author":"谢肃","content":"震泽烟霞失钓槎，龙门风雪阻行车。别来远道惊蓬鬓，梦里清樽对棣花。万里移书方占籍，九秋看月定思家。卧谈往事知何夕，注目沅湘雁影斜。","dynasty":"明代","title":"寄舍弟忠原臣二首其一"}
{"author":"谢肃","content":"读书也自硕为官，不道驱车值路难。今日时清身拓落，何人喜极涕汍澜。未从玄圃安丹鼎，终倚扶桑把钓竿。兰岳夜来秋雨急，松云深护鹤巢寒。","dynasty":"明代","title":"寄舍弟忠原臣二首其二"}
{"author":"谢肃","content":"芳荪溪上度横桥，一径缘山廿里遥。悬溜百寻穿石罅，晴暾五色上林标。振衣兰岳乘云气，𣪚发萝岩看海潮。晚酌隐君湖墅好，白鸥波阔树䔥䔥。","dynasty":"明代","title":"自荪溪上湖顶至查湖唐志道别墅"}
{"author":"谢肃","content":"大查湖曲路逶迤，北转萝岩万石奇。返照弄霞姜女峤，泠风激树雁门祠。水犍稳载芦箫响，山鸟惊看席帽欹。黄叶满林茅屋近，不妨吟啸过溪迟。","dynasty":"明代","title":"自查湖下湖顶还荪溪"}
{"author":"谢肃","content":"皂李湖东杖屦游，青山碧水共夷犹。菱荷风急归舟晚，松柏云深古墓秋。巳得穷源书白石，更应垂钓坐沧洲。闲身随处堪行乐，莫问谁封万户侯。","dynasty":"明代","title":"同朱伯贤先生刘茂之处士王廷玉氏游皂李湖山观赵府判墓"}
{"author":"谢肃","content":"槐树生阴昼满庭，风流儒雅想仪刑。养亲固巳营三釜，教子还能受一经。四海交游如昨日，百年耆旧见晨星。东风忽断人间梦，愁绝西原草色青。","dynasty":"明代","title":"挽王豫斋先生"}
{"author":"谢肃","content":"帝念苍生望治安，诏令多士起为官。壮心休道分苻易，好手当知补衮难。秋水江湖浮去舸，晓云宫阙戴朝冠。会承天语询时政，应有嘉言沥寸丹。","dynasty":"明代","title":"送薛文举赴京师"}
{"author":"谢肃","content":"再见东风草木蕃，老亲犹自隔淮村。关山千里不能觐，天地一身何可存。梦蝶坊深趋晓寝，乘龙洲近侍春尊。为言别后长相忆，愁听啼莺倚碧轩。","dynasty":"明代","title":"壬子三月二十日送徐𪫬恭往濠州省觐乃翁季子先生"}
{"author":"谢肃","content":"生意垣成舜水东，隐居之子有仙风。露凝晓圃三芝秀，日炫春林万杏红。玉诀致身跻寿域，禁方随俗施神功。何时与论环中妙，一理周流六合通。","dynasty":"明代","title":"生意垣为馀姚张与权赋"}
{"author":"谢肃","content":"罗刹江东宝地幽，袈裟独上木兰舟。青山玄度同深隐，采笔文通结胜游。双树吹香连竺国，杂花飞雨洒皇州。道心何处非清净，雪里芭蕉海上鸥。","dynasty":"明代","title":"送翱天碧住萧山净土寺"}
{"author":"谢肃","content":"朝来徍气满湖堂，唤妇升堂奉寿觞。八帙慈亲颜色好，中年季子鬓毛苍。乌怜梅熟啼高树，龟爱荷新跃小塘。愿得日长如化国，永宜孙子乐无央。","dynasty":"明代","title":"老母生朝"}
{"author":"谢肃","content":"善政作州临舜水，深心爱日在慈闱。瑶池宴罢迷仙佩，画戟香残卷綵衣。万里风霜乔木尽，故乡丘陇几人归。莫忌圣治隆仁孝，生死沾恩古所稀。","dynasty":"明代","title":"美前馀姚知州董伯贤以洪武五年夏五月奉母夫人之丧归葬崇德遵诏旨也"}
{"author":"谢肃","content":"招提城里俯崔嵬，金策争看步绿苔。龙影晓随崖雨过，鲸音夜送海潮来。茶烟飏鬓欹禅榻，莲社违盟把酒杯。早晚相寻白云老，雄文奇句与同裁。","dynasty":"明代","title":"寄龙泉长老岱宗兼简白云禅师"}
{"author":"谢肃","content":"云气阴沉日色微，泣亲孤子血霏霏。古来虽有招䰟葬，此去应须抱骨归。越甸江山凋木叶，淮屯风雨湿麻衣。苍天岂不怜纯孝，看汝舟车驶若飞。","dynasty":"明代","title":"送侄太五往临濠迎父丧归葬"}
{"author":"谢肃","content":"玉节霓旌到处游，右登玄圃左瀛洲。安期大枣亲曾吃，西母蟠桃屡得偷。要眇吹笙缑氏馆，留连醉酒碧云楼。还怜误读黄庭字，一落人间五百秋。","dynasty":"明代","title":"赋小游仙"}
{"author":"谢肃","content":"浮世何人不学仙，仙成高举定何年。一神变化非无地，万息周流自有天。霜海波澄红日丽，秋旻云尽玉蟾悬。谁能问我金丹诀，大笑无言在目前。","dynasty":"明代","title":"赋大丹"}
{"author":"谢肃","content":"舍南舍北飞花急，故故随风拂画屏。落日梦回伤别离，少年心在惜娉婷。醉骑宛马穿金谷，笑听吴娃唱后庭。转首繁华不可见，黄鹂空解语丁宁。","dynasty":"明代","title":"惜花"}
{"author":"谢肃","content":"石阑垂柳向春生，生态于人若有情。绮席低佪凝黛近，青楼纤细舞腰轻。荡月渌水沿吴苑，把酒东风唱渭城。无赖故交零落尽，为谁欹枕听流莺。","dynasty":"明代","title":"赋柳"}
{"author":"谢肃","content":"绿阴深巷堕香泥，燕子双飞日又西。金屋䌓华虽惯入，茅齐低小谩安栖。风埃捲地轻身在，海浪兼天故国迷。莫向百花洲上去，恐令生别恨幽闺。","dynasty":"明代","title":"感燕"}
{"author":"谢肃","content":"五叠山阴坐石房，爱听黄鸟韵笙簧。东风急处野花落，小雨乾时绿树凉。伐木敢忘求益友，携柑长忆醉华觞。秪今发白风流在，细咏绵蛮重慨慷。","dynasty":"明代","title":"过刘则敬五叠山房闻莺"}
{"author":"安志文","content":"一雨涤烦暑，凉风觉病苏。坐犹需几隐，行辄藉人扶。意共溪云淡，身怜野鹤癯。聪明随日减，旧学转荒芜。","dynasty":"清代","title":"秋日卧病五首其一"}
{"author":"安志文","content":"卧病兼旬久，心空百虑遗。有诗吟绝妙，无药补情羸。帘影侵书案，炉烟绕鬓丝。百年强过半，身世笑支离。","dynasty":"清代","title":"秋日卧病五首其二"}
{"author":"安志文","content":"贫病欺人老，衰残只自怜。耳聋频废听，发白岂重玄。落日孤村暝，凉风几树蝉。秋堂静无事，打坐结闲缘。","dynasty":"清代","title":"秋日卧病五首其三"}
{"author":"安志文","content":"自爱溪云僻，翛然环堵中。千山松叶雨，一径稻花风。文墨知何补，箪瓢笑屡空。病余亲友绝，相顾愧邻翁。","dynasty":"清代","title":"秋日卧病五首其四"}
{"author":"安志文","content":"清秋孤月明，永夜百虫声。不为愁人计，偏令病客惊。临川怀谢老，漳浦忆卢生。寂寞千秋后，萧然共此情。","dynasty":"清代","title":"秋日卧病五首其五"}
{"author":"安志文","content":"客舍惟高枕，秋城雨闭门。阴晴催白发，砧杵送黄昏。调古谁能和，吟穷欲断魂。细思身外事，不忍负青尊。","dynasty":"清代","title":"旅舍雨中"}
{"author":"安志文","content":"树杪束残书，归兴掩旧庐。老妻携榼饷，稚子挟轻锄。嗜酒陶彭泽，狂歌楚接舆。清风北窗梦，时复到华胥。","dynasty":"清代","title":"还家"}
{"author":"安志文","content":"寄迹画茅下，深山树绕村。清风来竹榻，明月顾柴门。志业千秋远，书香一履存。鸟啼花落处，随意蹑云根。","dynasty":"清代","title":"村居"}
{"author":"安志文","content":"临居不觉岁云徂，野色凝寒人画图。残雪峰峦俱寂寞，晚烟村落半模糊。他生万颗山前甫，此日大桥湖上逋。诗到苦吟人不爱，绝骎一笑口乌乌。","dynasty":"清代","title":"岁暮林居杂咏三首其一"}
{"author":"安志文","content":"数椽茅屋著衰翁，枯竹荒烟日夜风。冻雀打团霜拂树，饥乌吊影月横空。只将疏懒求安乐，那有文章学送穷。笑看儿童喧里巷，击□傩鼓隔墙东。","dynasty":"清代","title":"岁暮林居杂咏三首其二"}
{"author":"安志文","content":"壑赴蛇惊一岁穷，茫然搔首送飞鸿。文章自古多遭厄，舆论随时恐未公。驷马高车飞富贵，一瓢陋巷是豪雄。云山韶濩无边趣，欸乃渔歌夕照中。","dynasty":"清代","title":"岁暮林居杂咏三首其三"}
{"author":"安志文","content":"才知春信到梅间，不觉花期事已删。处处成阴千树绿，频频唤雨两鸠斑。农夫播谷休嫌早，蚕妇求桑且莫闲。过隙光阴宁有几，青春倏忽幻衰颜。","dynasty":"清代","title":"暮春"}
{"author":"安志文","content":"年年九日家山好，此日凄凉客里过。白首频搔嗟老矣，黄花未发奈迟何。登临有景身难接，会遇无缘恨转多。安得白衣来送酒，暂开怀抱一高歌。","dynasty":"清代","title":"客中九日"}
{"author":"安志文","content":"春雨春风日日多，柴扉深掩断人过。偏宜谢客常高卧，惟有敲诗久费哦。世事悠悠身且老，流光冉冉鬓先皤。江边水满鱼矶石，晓出持竿试钓蓑。","dynasty":"清代","title":"春雨二首其一"}
{"author":"安志文","content":"寒窗挟策口珊珊，老眼风前泪不干。略与古人相印可，少容童子问更端。久甘林壑沈声迹，敢望云霄纵羽翰。几事到头忙不得，且教心事放须宽。","dynasty":"清代","title":"春雨二首其二"}
{"author":"安志文","content":"酒熟共谁饮，所招在比邻。彼此互往来，情如骨肉亲。上交易流谄，勿宜邀贵宾。虽与暂殷勤，反面终路人。何如东家翁，朴实乃天民。所言易轮胆，开口见天真。痛饮不辞醉，笑落头上巾。老死在醉乡，安知贱与贫。不随草木腐，岂必绩麒麟。","dynasty":"清代","title":"酒熟"}
{"author":"安志文","content":"相见杳无期，相思情若何。会日苦何少，别日苦何多。青松与女萝，本不同根生。弱蔓附乔柯，经绵有余情。结发为夫妇，以子托终身。君今事远役，念妾独谁亲。仰顾梁上燕，春来及秋去。雄雌相哺雏，同飞复同住。千愁起无端，万恨消何处。幽怀复有感，潸然泪如雨。","dynasty":"清代","title":"别怨"}
{"author":"宫婉兰","content":"汝来恰值传柑节，我老惊看两鬓银。回首弟兄多隔别，相逢子侄独情亲。梅残正好迎新月，柳放何堪又暮春。带水家乡原不远，衰年惟有泪沾巾。","dynasty":"清代","title":"元宵喜晤十六侄如冈"}
{"author":"宫婉兰","content":"数月相依情更深，殷勤棋局记知音。黄花绿酒难为别，万斛愁堆一寸心。","dynasty":"清代","title":"海陵留别二嫂卞夫人"}
{"author":"王沂孙","content":"高寒户牖，虚白尊罍，千山尽入孤光。玉影如空，天葩暗落清香。平生此兴不浅，记当年、独据胡床。怎知道，是岁华换却，处处堪伤。已是南楼曲断，纵疏花淡月，也只凄凉。冷雨斜风，何况独掩西窗。天涯故人总老，谩相思、永夜相望。断梦远，趁秋声、一片渡江。","dynasty":"宋代","title":"声声慢"}
{"author":"王沂孙","content":"一襟余恨宫魂断，年年翠阴庭树。乍咽凉柯，还移暗叶，重把离愁深诉。西窗过雨。怪瑶佩流空，玉筝调柱。镜暗妆残，为谁娇鬓尚如许。铜仙铅泪似洗，叹携盘去远，难贮零露。病翼惊秋，枯形阅世，消得斜阳几度？馀音更苦。甚独抱清高，顿成凄楚？谩想熏风，柳丝千万缕。","dynasty":"宋代","tags":"婉约，咏物，寓人，抒情","title":"齐天乐·蝉"}
{"author":"王沂孙","content":"晓霜初著青林，望中故国凄凉早。萧萧渐积，纷纷犹坠，门荒径悄。渭水风生，洞庭波起，几番秋杪。想重涯半没，千峰尽出，山中路、无人到。前度题红杳杳。溯宫沟、暗流空绕。啼螀未歇，飞鸿欲过，此时怀抱。乱影翻窗，碎声敲砌，愁人多少。望吾庐甚处，只应今夜，满庭谁扫。","dynasty":"宋代","tags":"写景，抒情","title":"水龙吟·落叶"}
{"author":"王沂孙","content":"渐新痕悬柳，淡彩穿花，依约破初暝。便有团圆意，深深拜，相逢谁在香径。画眉未稳，料素娥、犹带离恨。最堪爱、一曲银钩小，宝帘挂秋冷。千古盈亏休问。叹慢磨玉斧，难补金镜。太液池犹在，凄凉处、何人重赋清景。故山夜永。试待他、窥户端正。看云外山河，还老尽、桂花影。","dynasty":"宋代","title":"眉妩·新月"}
{"author":"王沂孙","content":"迎门高髻，倚扇清吭，娉婷未数西州。浅拂朱铅，春风二月梢头。相逢靓妆俊语，有旧家、京洛风流。断肠句，试重拈彩笔，与赋闲愁。犹记凌波欲去，问明榼罗袜，却为谁留。枉梦相思，几回南浦行舟。莫辞玉樽起舞，怕重来、燕子空楼。谩惆怅，抱琵琶、闲过此秋。","dynasty":"宋代","title":"声声慢"}
{"author":"王沂孙","content":"泛孤艇、东皋过遍。尚记当日，绿阴门掩。屐齿莓阶，酒痕罗袖事何限。欲寻前迹，空惆怅、成秋苑。自约赏花人，别后总、风流云散。水远。怎知流水外，却是乱山尤远。天涯梦短。想忘了，绮疏雕槛。望不尽，冉冉斜阳，抚乔木、年华将晚。但数点红英，犹记西园凄婉。","dynasty":"宋代","tags":"记事，感怀","title":"长亭怨慢·重过中庵故园"}
{"author":"王沂孙","content":"孤峤蟠烟，层涛蜕月，骊宫夜采铅水。讯远槎风，梦深薇露，化作断魂心字。红瓷候火，还乍识、冰环玉指。一缕萦帘翠影，依稀海天云气。几回殢娇半醉。翦春灯、夜寒花碎。更好故溪飞雪，小窗深闭。荀令如今顿老，总忘却、樽前旧风味。谩惜余熏，空篝素被。","dynasty":"宋代","tags":"咏物，怀念","title":"天香·咏龙涎香"}
{"author":"王沂孙","content":"残雪庭阴，轻寒帘影，霏霏玉管春葭。小帖金泥，不知春在谁家。相思一夜窗前梦，奈个人、水隔天遮。但凄然，满树幽香，满地横斜。江南自是离愁苦，况游骢古道，归雁平沙。怎得银笺，殷勤与说年华。如今处处生芳草，纵凭高、不见天涯。更消他，几度东风，几度飞花。","dynasty":"宋代","tags":"婉约，离别，相思","title":"高阳台·和周草窗寄越中诸友韵"}
{"author":"王沂孙","content":"层绿峨峨，纤琼皎皎，倒压波痕清浅。过眼年华，动人幽意，相逢几番春换。记唤酒寻芳处，盈盈褪妆晚。已销黯。况凄凉、近来离思，应忘却、明月夜深归辇。荏苒一枝春，恨东风、人似天远。纵有残花，洒征衣、铅泪都满。但殷勤折取，自遣一襟幽怨。","dynasty":"宋代","tags":"追忆，赏花，梅花，怀友","title":"法曲献仙音·聚景亭梅次草窗韵"}
{"author":"王沂孙","content":"商飙乍发，渐淅淅初闻，萧萧还住。顿惊倦旅。背青灯吊影，起吟愁赋。断续无凭，试立荒庭听取。在何许？但落叶满阶，惟有高树。迢递归梦阻。正老耳难禁，病怀凄楚。故山院宇。想边鸿孤唳，砌蛩私语。数点相和，更著芭蕉细雨。避无处。这闲愁，夜深尤苦。","dynasty":"宋代","tags":"咏物，秋天，声音，写风，思乡","title":"扫花游·秋声"}
{"author":"王沂孙","content":"残萼梅酸，新沟水绿，初晴节序暄妍。独立雕栏，谁怜枉度华年。朝朝准拟清明近，料燕翎、须寄银笺。又争知、一字相思，不到吟边。双蛾不拂青鸾冷，任花阴寂寂，掩户闲眠。屡卜佳期，无凭却恨金钱。何人寄与天涯信，趁东风、急整归船。纵飘零，满院杨花，犹是春前。","dynasty":"宋代","tags":"写景，女子，相思","title":"高阳台·残萼梅酸"}
{"author":"王沂孙","content":"扫西风门径，黄叶凋零，白云萧散。柳换枯阴，赋归来何晚。爽气霏霏，翠蛾眉妩，聊慰登临眼。故国如尘，故人如梦，登高还懒。数点寒英，为谁零落，楚魄难招，暮寒堪揽。步屧荒篱，谁念幽芳远。一室秋灯，一庭秋雨，更一声秋雁。试引芳樽，不知消得，几多依黯。","dynasty":"宋代","tags":"归乡，抒情","title":"醉蓬莱·归故山"}
{"author":"王沂孙","content":"古婵娟，苍鬟素靥，盈盈瞰流水。断魂十里。叹绀缕飘零，难系离思。故山岁晚谁堪寄。琅玕聊自倚。谩记我、绿蓑冲雪，孤舟寒浪里。三花两蕊破蒙茸，依依似有恨，明珠轻委。云卧稳，蓝衣正、护春憔悴。罗浮梦、半蟾挂晓，幺凤冷、山中人乍起。又唤取、玉奴归去，余香空翠被。","dynasty":"宋代","tags":"咏物，梅花，抒怀","title":"花犯·苔梅"}
{"author":"王沂孙","content":"玉局歌残，金陵句绝，年年负却熏风。西邻窈窕，独怜入户飞红。前度绿阴载酒，枝头色比舞裙同。何须拟，蜡珠作蒂，缃彩成丛。谁在旧家殿阁？自太真仙去，扫地春空。朱幡护取，如今应误花工。颠倒绛英满径，想无车马到山中。西风后，尚余数点，犹胜春浓。","dynasty":"宋代","tags":"咏物，写花","title":"庆清朝·榴花"}
{"author":"王沂孙","content":"柳下碧粼粼，认曲尘乍生，色嫩如染。清溜满银塘，东风细、参差谷纹初遍。别君南浦，翠眉曾照波痕浅。再来涨绿迷旧处，添却残红几片。葡萄过雨新痕，正拍拍轻鸥，翩翩小燕。帘影蘸楼阴，芳流去，应有泪珠千点。沧浪一舸，断魂重唱苹花怨。采香幽径鸳鸯睡，谁道湔裙人远。","dynasty":"宋代","title":"南浦（春水）"}
{"author":"王沂孙","content":"晓寒慵揭珠帘，牡丹院落花开未。玉栏干畔，柳丝一把，和风半倚。国色微酣，天香乍染，扶春不起。自真妃舞罢，谪仙赋后，繁华梦、如流水。池馆家家芳事。记当时、买栽无地。争如一朵，幽人独对，水边竹际。把酒花前，剩拚醉了，醒来还醉。怕洛中、春色匆匆，又入杜鹃声里。","dynasty":"宋代","title":"水龙吟（牡丹）"}
{"author":"王沂孙","content":"啼螀门静，落叶阶深，秋声又入吾庐。一枕新凉，西窗晚雨疏疏。旧香旧色换却，但满川、残柳荒蒲。茂陵远，任岁华苒苒，老尽相如。昨夜西风初起，想莼边呼棹，橘后思书。短景凄然，残歌空叩铜壶。当时送行共约，雁归时、人赋归欤。雁归也，问人归、如雁也无。","dynasty":"宋代","title":"声声慢"}
{"author":"王沂孙","content":"妾似春蚕抽缕。君似筝弦移柱。无语结同心，满地落花飞絮。归去。归去。遥指乱云遮处。","dynasty":"宋代","title":"如梦令"}
{"author":"王沂孙","content":"洗芳林、夜来风雨。匆匆还送春去。方才送得春归了，那又送君南浦。君听取。怕此承、春归也过吴中路。君行到处。便快折湖边，千条翠柳，为我系春住。春还住。休索吟春伴侣。残花今已尘土。姑苏台下烟波远，西子近来何许。能唤否。又恐怕、残春到了无凭据。烦君妙语。更为我将春，连花带柳，写入翠笺句。","dynasty":"宋代","title":"摸鱼儿"}
{"author":"王沂孙","content":"玉帘寒、翠痕微断，浮空清影零碎。碧芽也抱春洲怨，双卷小缄芳字。还又似。系罗带相思，几点青钿缀。吴中旧事。怅酪乳争奇，鲈鱼谩好，谁与共秋醉。江湖兴，昨夜西风又起。年年轻误归计。如今不怕归无准，却怕故人千里。何况是。正落日垂虹，怎赋登临意。沧浪梦里。纵一舸重游，孤怀暗老，余恨渺烟水。","dynasty":"宋代","title":"摸鱼儿（莼）"}
{"author":"王沂孙","content":"世间无此娉婷，玉环未破东风睡。将开半敛，似红还白，余花怎比。偏占年华，禁烟才过，夹衣初试。叹黄州一梦，燕宫绝笔，无人解、看花意。犹记花阴同醉。小阑干、月高人起。千枝媚色，一庭芳景，清寒似水。银烛延娇，绿房留艳，夜深花底。怕明朝、小雨濛濛，便化作燕支泪。","dynasty":"宋代","title":"水龙吟（海棠）"}
{"author":"王沂孙","content":"淡妆不扫蛾眉，为谁伫立羞明镜。真妃解语，西施净洗，娉婷顾影。薄露初匀，纤尘不染，移根玉井。想飘然一叶，飕飕短发，中流卧、浮烟艇。可惜瑶台路迥。抱凄凉、月中难认。相逢还是，冰壶浴罢，牙床酒醒。步袜空留，舞裳微褪，粉残香冷。望海山依约，时时梦想，素波千顷。","dynasty":"宋代","title":"水龙吟（白莲）"}
{"author":"王沂孙","content":"冷烟残水山阴道，家家拥门黄叶。故里鱼肥，初寒雁落，孤艇将归时节。江南恨节。问还与何人，共歌新阕。换尽秋芳，想渠西子更愁绝。当时无限旧事，叹繁华似梦，如今休说。短褐临流，幽怀倚石，山色重逢都别。江云冻结。算只有梅花，尚堪攀折。寄取相思，一枝和夜雪。","dynasty":"宋代","title":"齐天乐（赠秋崖道人西归）"}
{"author":"王沂孙","content":"明玉擎金，纤罗飘带，为君起舞回雪。柔影参差，幽芳零乱，翠围腰瘦一捻。岁华相误，记前度、湘皋怨别。哀弦重听，都是凄凉，未须弹彻。国香到此谁怜，烟冷沙昏，顿成愁绝。花恼难禁，酒销欲尽，门外冰澌初结。试招仙魄，怕今夜、瑶簪冻折。携盘独出，空想咸阳，故宫落月。","dynasty":"宋代","title":"庆宫春（水仙花）"}
{"author":"王沂孙","content":"扫芳林。几番风雨，匆匆老尽春禽。渐薄润侵衣不断，嫩凉随扇初生。晚窗自吟。沈沈。幽径芳寻。晻霭苔香帘净，萧疏竹影庭深。谩淡却蛾眉，晨妆慵扫，宝钗虫散，绣屏鸾破，当时暗水和云泛酒，空山留月听琴。料如今。门前数重翠阴。","dynasty":"宋代","title":"八六子·扫芳林"}
{"author":"王沂孙","content":"驼褐轻装，狨鞯小队，冰河夜渡流澌。朔雪平沙，飞花乱拂蛾眉。琵琶已是凄凉调，更赋情、不比当时。想如今，人在龙庭，初劝金卮。一枝芳信应难寄，向山边水际，独抱相思。江雁孤回，天涯人自归迟。归来依旧秦淮碧，问此愁、还有谁知。对东风，空似垂杨，零乱千丝。","dynasty":"宋代","title":"高阳台（陈君衡游未还，周公谨有怀人之赋，倚歌和之）"}
{"author":"王沂孙","content":"屋角疏星，庭阴暗水，犹记藏鸦新树。试折梨花，行入小阑深处。听粉片、簌簌飘阶，有人在、夜窗无语。料如今，门掩孤灯，画屏尘满断肠句。佳期浑似流水，还见梧桐几叶，轻敲朱户。一片秋声，应做两边愁绪。江路远、归雁无凭，写绣笺、倩谁将去。谩无聊，犹掩芳樽，醉听深夜雨。","dynasty":"宋代","title":"绮罗香（秋思）"}
{"author":"王沂孙","content":"玉杵余丹，金刀剩彩，重染吴江孤树。几点朱铅，几度怨啼秋暮。惊旧梦、绿鬓轻凋，诉新恨、绛唇微注。最堪怜，同拂新霜，绣蓉一镜晚妆妒。千林摇落渐少，何事西风老色，争妍如许。二月残花，空误小车山路。重认取，流水荒沟，怕犹有、寄情芳语。但凄凉、秋苑斜阳，冷枝留醉舞。","dynasty":"宋代","title":"绮罗香（红叶）"}
{"author":"王沂孙","content":"兰缸花半绽。正西窗凄凄，断萤新雁。别久逢稀，谩相看华发，共成销黯。总是飘零，更休赋、梨花秋苑。何况如今，离思难禁，俊才都减。今夜山高江浅。又月落帆空，酒醒人远。彩袖乌纱，解愁人、惟有断歌幽婉。一信东风，再约看、红腮青眼。只恐扁舟西去，苹花弄晚。","dynasty":"宋代","title":"三姝媚（次周公谨故京送别韵）"}
{"author":"王沂孙","content":"红缨悬翠葆。渐金铃枝深，瑶阶花少。万颗燕支，赠旧情、争奈武珠人老。扇底清歌，还记得、樊姬娇小。几度相思，红豆都销，碧丝空袅。芳意荼コ开早。正夜色瑛盘，素蟾低照。荐笋同时，叹故园春事，已无多了。赠满筠笼，偏暗触、天涯怀抱。谩想青衣初见，花阴梦好。","dynasty":"宋代","title":"三姝媚（樱桃）"}
{"author":"王沂孙","content":"琼妃卧月。任素裳瘦损，罗带重结。石径春寒，碧藓参差，相思曾步芳屧。离魂分破东风恨，又梦入、水孤云阔。算如今，也厌娉婷，带了一痕残雪。犹记冰奁半掩，冷枝画未就，归棹轻折。几度黄昏，忽到窗前，重想故人初别。苍虬欲卷涟漪去，慢蜕却、连环香骨。早又是，翠荫蒙茸，不似一枝清绝。","dynasty":"宋代","title":"疏影（咏梅影）"}
{"author":"王沂孙","content":"绀葩乍坼。笑烂漫娇红，不是春色。换了素妆，重把青螺轻拂。旧歌共渡烟江，却占玉奴标格。风霜峭、瑶台种时，付与仙骨。闲门昼掩凄恻。似淡月梨花，重化清魄。尚带唾痕香凝，怎忍攀摘。嫩绿渐满溪阴，蔌蔌粉云飞出。芳艳冷、刘郎未应认得。","dynasty":"宋代","title":"露华（碧桃）"}
{"author":"王沂孙","content":"晚寒伫立，记铅轻黛浅，初认冰魂。绀罗衬玉，犹凝茸唾香痕。净洗妒春颜色，胜小红、临水湔裙。烟渡远，应怜旧曲，换叶移根。山中去年人到，怪月悄风轻，闲掩重门。琼肌瘦损，那堪燕子黄昏。几片故溪浮玉，似夜归、深雪前村。芳梦冷，双禽误宿粉云。","dynasty":"宋代","title":"露华"}
{"author":"王沂孙","content":"阴积龙荒，寒度雁门，西北高楼独倚。怅短景无多，乱山如此。欲唤飞琼起舞，怕搅碎、纷纷银河水。冻云一片，藏花护玉，未教轻坠。清致。悄无似。有照水一枝，已搀春意。误几度凭栏，莫愁凝睇。应是梨花梦好，未肯放、东风来人世。待翠管、吹破苍茫，看取玉壶天地。","dynasty":"宋代","title":"无闷（雪意）"}
{"author":"王沂孙","content":"柳外碧连天，漾翠纹渐平，低蘸云影。应是雪初消，巴山路、蛾眉乍窥清镜。绿痕无际，几番漂荡江南恨。弄波素袜知甚处，空把落红流尽。何时橘里莼乡，泛一舸翩翩，东风归兴。孤梦绕沧浪，苹花岸、漠漠雨昏烟暝。连筒接缕，故溪深掩柴门静。只愁双燕衔芳去，拂破蓝光千顷。","dynasty":"宋代","title":"南浦（前题）"}
{"author":"王沂孙","content":"风声从臾，云意商量，连朝滕六迟疑。茸帽貂裘，兔园准拟吟诗。红炉旋添兽炭，办金船、羔酒镕脂。问翦水，恁工夫犹未，还待何时。休被梅花争白，好夸奇斗巧，早遍琼枝。彩索金铃，佳人等塑狮儿。怕寒绣帏慵起，梦梨云、说与春知。莫误了，约生猷、船过剡溪。","dynasty":"宋代","title":"声声慢（催雪）"}
{"author":"王沂孙","content":"思飘飘。拥仙姝独步，明月照苍翘。花候犹迟，庭阴不扫，门掩山意萧条。抱芳恨、佳人分薄，似未许、芳魄化春娇。雨涩风慳，雾轻波细，湘梦迢迢。谁伴碧樽雕俎，笑琼肌皎皎，绿鬓萧萧。青凤啼空，玉龙舞夜，遥睇河叹光摇。未须赋、疏香淡影，且同倚、枯藓听吹箫。听久余音欲绝，寒透鲛绡。","dynasty":"宋代","title":"一萼红（石屋探梅）"}
{"author":"王沂孙","content":"玉婵娟。甚春余雪尽，犹未跨青鸾。疏萼无香，柔条独秀，应恨流落人间。记曾照、黄昏淡月，渐瘦影、移上小栏干。一点清魂，半枝空色，芳意班班。重省嫩寒清晓，过断桥流水，问信孤山。冰粟微销，尘衣不浣，相见还误轻攀。未须讶、东南倦客，掩铅泪、看了又重看。故国吴天树老，雨过风残。","dynasty":"宋代","title":"一萼红（丙午春赤城山中题花光卷）"}
{"author":"王沂孙","content":"占芳菲。趁东风妩媚，重拂淡燕支。青凤衔丹，琼奴试酒，惊换玉质冰姿。甚春色、江南太早，有人怪、和雪杏花飞。藓珮萧疏，茜裙零乱，山意霏霏。空惹别愁无数，照珊瑚海影，冷月枯枝。吴艳离魂，蜀妖浥泪，孤负多少心期。岁寒事、无人共省，破丹雾、应有鹤归时。可惜鲛绡碎翦，不寄相思。","dynasty":"宋代","title":"一萼红（红梅）"}
{"author":"王沂孙","content":"翦丹云。怕江皋路冷，千叠护清芬。弹泪绡单，凝妆枕重，惊认消瘦冰魂。为谁趁、东风换色，任绛雪、飞满绿罗裙。吴苑双身，蜀城高髻，忽到柴门。欲寄故人千里，恨燕支太薄，寂寞春痕。玉管难留，金樽易泣，几度残醉纷纷。谩重记、罗浮梦觉，步芳影、如宿杏花村。一树珊瑚淡月，独照黄昏。","dynasty":"宋代","title":"一萼红（前题）"}
{"author":"王沂孙","content":"小庭深。有苍苔老树，风物似山林。侵户清寒，捎池急雨，时听飞过啼禽。扫荒径、残梅似雪，甚过了、人日更多阴。靥酒人家，试灯天气，相次登临。犹记旧游亭馆，正垂杨引缕，嫩草抽簪。罗带同心，泥金半臂，花畔低唱轻斟。又争信、风流一别，念前事、空惹恨沈沈。野服山筇醉赏，不似如今。","dynasty":"宋代","title":"一萼红（初春怀旧）"}
{"author":"王沂孙","content":"翠云遥拥环妃，夜深按彻霓裳舞。铅华净洗，涓涓出浴，盈盈解语。太液荒寒，海山依约，断魂何许。甚人间、别有冰肌雪艳，娇无奈、频相顾。三十六陂烟雨。旧凄凉、向谁堪诉。如今谩说，仙姿自洁，芳心更苦。罗袜初停，玉榼还解，早凌波去。试乘风一叶，重来月底，与修花谱。","dynasty":"宋代","title":"水龙吟（前题）"}
{"author":"王沂孙","content":"夜滴研朱，晨妆试酒，寒树偷分春艳。赋冷吴江，一片试霜犹浅。惊汉殿、绛点初凝，认隋苑、彩枝重翦。问仙丹，炼熟何迟，少年色换已秋晚。疏枝频撼暮雨，消得西风几度，舞衣吹断。绿水荒沟，终是赋情人远。空一似、零落桃花，又等闲、误他刘阮。且留取，闲写幽情，石阑三四片。","dynasty":"宋代","title":"绮罗香（前题）"}
{"author":"王沂孙","content":"小庭荫碧，遇骤雨疏风，剩红如扫。翠交径小。问攀条弄蕊，有谁重到。谩说青青，比似花时更好。怎知道。□一别汉南，遗恨多少。清昼人悄悄。任密护帘寒，暗迷窗晓。旧盟误了。又新枝嫩子，总随春老。渐隔相思，极目长亭路杳。搅怀抱。听蒙茸、数声啼鸟。","dynasty":"宋代","title":"扫花游（绿阴）"}
{"author":"王沂孙","content":"卷帘翠湿，过几阵残寒，几番风雨。问春住否。但匆匆暗里，换将花去。乱碧迷人，总是江南旧树。谩凝伫。念昔日采香，今更何许。芳径携酒处。又荫得青青，嫩苔无数。故林晚步。想参差渐满，野塘山路。倦枕闲床，正好微曛院宇。送凄楚。怕凉声、又催秋暮。","dynasty":"宋代","title":"扫花游（前题）"}
{"author":"王沂孙","content":"满庭嫩碧，渐密叶迷窗，乱枝交路。断红甚处。但匆匆换得，翠痕无数。暗影沈沈，静锁清和院宇。试凝伫。怕一点旧香，犹在幽树。浓阴知几许。且拂簟清眠，引筇闲步。杜郎老去。算寻芳较晚，倦怀难赋。纵胜花时，到了愁风怨雨。短亭暮。谩青青、怎遮春去。","dynasty":"宋代","title":"扫花游（前题）"}
{"author":"王沂孙","content":"趁酒梨花，催诗柳絮，一窗春怨。疏疏过雨，洗尽满阶芳片。数东风、二十四番，几番误了西园宴。认小帘朱户，不如飞去，旧巢双燕。曾见。双蛾浅。自别后，多应黛痕不展。扑蝶花阴，怕看题诗团扇。试凭他、流水寄情，溯红不到春更远。但无聊、病酒厌厌，夜月荼コ院。","dynasty":"宋代","title":"锁窗寒（春思）"}
{"author":"王沂孙","content":"料峭东风，廉纤细雨，落梅飞尽。单衣恻恻，再整金猊香烬。误千红、试妆较迟，故园不似清明近。但满庭柳色，柔丝羞舞，淡黄犹凝。芳景。还重省。向薄晓窥帘，嫩阴欹枕。桐花渐老，已做一番风信。又看看、绿遍西湖，早催塞北归雁影。等归时、为带将归，并带江南恨。","dynasty":"宋代","title":"锁窗寒（春寒）"}
{"author":"王沂孙","content":"出谷莺迟，踏沙雁少，殢阴庭宇。东风似水，尚掩沈香双户。恁莓阶、雪痕乍铺，那回已趁飞梅去。奈柳边占得，一庭新暝，又还留住。前度。西园路。记半袖争持，斗娇眉妩。琼肌暗怯，醉立千红深处。问如今、山馆水村，共谁翠幄熏蕙炷。最难禁、向晚凄凉，化作梨花雨。","dynasty":"宋代","title":"锁窗寒"}
{"author":"王沂孙","content":"疏帘蝶粉，幽径燕泥，花间小雨初足。又是禁城寒食，轻舟泛晴渌。寻芳地，来去熟。尚仿佛、大堤南北。望杨柳、一片阴阴，摇曳新绿。重访艳歌人，听取春声，犹是杜郎曲。荡漾去年春色，深深杏花屋。东风曾共宿。记小刻、近窗新竹。旧游远，沈醉归来，满院银烛。","dynasty":"宋代","title":"应天长"}
{"author":"王沂孙","content":"霜楮刳皮，冰花擘茧，满腔絮湿湘帘。抱瓮工夫，何须待吐吴蚕。水香玉色难裁翦，更绣针、茸线休拈。伴梅花，暗卷春风，斗帐孤眠。篝熏鹊锦熊毡。任粉融脂涴，犹怯痴寒。我睡方浓，笑他欠此清缘。揉来细软烘烘暖，尽何妨、挟纩装锦。酒魂醒，半榻梨云，起坐诗禅。","dynasty":"宋代","title":"高阳台·霜楮刳皮"}
{"author":"王沂孙","content":"晓寒慵揭珠帘，牡丹院落花开未。玉栏干畔，柳丝一把，和风半倚。国色微酣，天香乍染，扶春不起。自真妃舞罢，谪仙赋後，繁华梦、如流水。池馆家家芳事。记当时、买栽无地。争如一朵，幽人独对，水边竹际。把酒花前，剩拚醉了，醒来还醉。怕洛中、春色匆匆，又入杜鹃声里。","dynasty":"宋代","title":"水龙吟·晓寒慵揭珠帘"}
{"author":"王沂孙","content":"淡妆不扫蛾眉，为谁伫立羞明镜。真妃解语，西施净洗，娉婷顾影。薄露初匀，纤尘不染，移根玉井。想飘然一叶，飕飕短发，中流卧、浮烟艇。可惜瑶台路迥。抱凄凉、月中难认。相逢还是，冰壶浴罢，牙床酒醒。步袜空留，舞裳微褪，粉残香冷。望海山依约，时时梦想，素波千顷。","dynasty":"宋代","title":"水龙吟·淡妆不扫蛾眉"}
{"author":"王沂孙","content":"碧痕初化池塘草，荧荧野光相趁。扇薄星流，盘明露滴，零落秋原飞磷。练裳暗近。记穿柳生凉，度荷分暝。误我残编，翠囊空叹梦无准。楼阴时过数点，倚阑人未睡，曾赋幽恨。汉苑飘苔，秦陵坠叶，千古凄凉不尽。何人为省。但隔水馀晖，傍林残影。已觉萧疏，更堪秋夜永。","dynasty":"宋代","title":"齐天乐萤"}
{"author":"王沂孙","content":"绿槐千树西窗悄，厌厌昼眠惊起。饮露身轻，吟风翅薄，半翦冰笺谁寄。凄凉倦耳。漫重拂琴丝，怕寻冠珥。短梦深宫，向人犹自诉憔悴。残虹收尽过雨，晚来频断续，都是秋意。病叶难留，纤柯易老，空忆斜阳身世。窗明月碎。甚已绝馀音，尚遗枯蜕。鬓影参差，断魂青镜里。","dynasty":"宋代","title":"齐天乐·绿槐千树西窗悄"}
{"author":"王沂孙","content":"一襟馀恨宫魂断，年年翠阴庭树。乍咽凉柯，还移暗叶，重把离愁深诉。西窗过雨。怪瑶佩流空，玉筝调柱。镜暗妆残，为谁娇鬓尚如许。铜仙铅泪似洗，叹携盘去远，难贮零露。病翼惊秋，枯形阅世，消得斜阳几度。馀音更苦。甚独抱清高，顿成凄楚。谩想薰风，柳丝千万缕。","dynasty":"宋代","title":"齐天乐蝉"}
{"author":"王沂孙","content":"十洲三岛曾行处，离情几番凄惋。坠叶重题，枯条旧折，萧飒那逢秋半。登临顿懒。更葵箑难留，苎衣将换。试语孤怀，岂无人与共幽怨。迟迟终是也别，算何如趁取，凉生江满。挂月催程，收风借泊，休忆征帆已远。山阴路畔。纵鸣壁犹蛩，过楼初雁。政恐黄花，笑人归较晚。","dynasty":"宋代","title":"齐天乐·十洲三岛曾行处"}
{"author":"王沂孙","content":"玉婵娟。甚春馀雪尽，犹未跨青鸾。疏萼无香，柔条独秀，应恨流落人间。记曾照、黄昏淡月，渐瘦影、移上小阑干。一点清魂，半枝空色，芳意班班。重省嫩寒清晓，过断桥流水，问信孤山。冰粟微销，尘衣不浣，相见还误轻攀。未须讶、东南倦客，掩铅泪、看了又重看。故国吴天树老，雨过风残。","dynasty":"宋代","title":"一萼红·玉婵娟"}
{"author":"王沂孙","content":"万珠悬碧。想炎荒树密，□□□□。恨绛娣、先整吴帆，政鬟翠逞娇，故林难别。岁晚相逢，荐青子、独夸冰颊。点红盐乱落，最是夜寒，酒醒时节。霜槎猬芒冻裂。把孤花细嚼，时咽芳冽。断味惜、回涩馀甘，似重省家山，旧游风月。崖蜜重尝，到了输他清绝。更留人、绀丸半颗，素瓯泛雪。","dynasty":"宋代","title":"解连环·万珠悬碧"}
{"author":"王沂孙","content":"蓝缸花半绽。正西窗凄凄，断萤新雁。别久逢稀，谩相看华发，共成销黯。总是飘零，更休赋、梨花秋苑。何况如今，离思难禁，俊才都减。今日山高江浅。又月落帆空，酒醒人远。彩袖乌纱，解愁人、惟有断歌幽婉。一信东风，再约看、红腮青眼。只恐扁舟西去，苹花弄晚。","dynasty":"宋代","title":"三姝媚"}
{"author":"王沂孙","content":"洗芳林、夜来风雨。匆匆还送春去。方才送得春归了，那又送君南浦。君听取。怕此承、春归也过吴中路。君行到处。便快折湖边，千条翠柳，为我系春住。春还住。休索吟春伴侣。残花今已尘土。姑苏台下烟波远，西子近来何许。能唤否。又恐怕、残春到了无凭据。烦君妙语。更为我将春，连花带柳，写入翠笺句。","dynasty":"宋代","title":"摸鱼儿·洗芳林"}
{"author":"王沂孙","content":"裉粉轻盈琼靥，护香重叠冰绡。数枝谁带玉痕描。夜夜东风不扫。溪上横斜影淡，梦中落莫魂销。峭寒未肯放春娇。素被独眠清晓。","dynasty":"宋代","title":"西江月·褪粉轻盈琼靥"}
{"author":"王沂孙","content":"揉碎花心，吟碎淡黄雪。","dynasty":"宋代","title":"醉落魄/一斛珠"}
{"author":"王沂孙","content":"翠簟一池秋水，半床露、半床月。","dynasty":"宋代","title":"霜天晓角·翠簟一池秋水"}
{"author":"王沂孙","content":"恰似断魂江上柳，越春深越瘦。","dynasty":"宋代","title":"谒金门·恰似断魂江上柳"}
{"author":"王沂孙","content":"挑云研雪。","dynasty":"宋代","title":"失调名"}
{"author":"王沂孙","content":"脱落黄祊帖，按辞大令书。稍作兰亭面，七美谅非虚。或讶缺勿毁，或疑集悲夫。考真固云癖，订伪亦以愚。第观竁中藏，清玩唯研壶。晋人擅风流，宜与后世殊。所惜尚言数，卜年八百馀。贞石久且泐，双松当几枯。片砖曷未化，逮兹厄耕锄。方其内幽镌，要以托荒墟。孰知坐此故，反能误意如。传世岂所幸，况遭孽韩污。辨端更为累，但资文字娱。陶土或若此，何为殉玉鱼。","dynasty":"宋代","title":"晋王大令保母帖"}
{"author":"王沂孙","content":"古婵娟，苍鬟素靥，盈盈瞰流水。断魂十里。叹绀缕飘零，难系离思。故山岁晚谁堪寄。琅玕聊自倚。谩记我、绿蓑冲雪，孤舟寒浪里。三花两蕊破蒙茸，依依似有恨，明珠轻委。云卧稳，蓝衣正、护春憔悴。罗浮梦、半蟾挂晓，么凤冷、山中人乍起。又唤取、玉奴归去，馀香空翠被。","dynasty":"宋代","title":"花犯苔梅"}
{"author":"王沂孙","content":"晓寒慵揭珠帘，牡丹院落花开未。玉栏干畔，柳丝一把，和风半倚。国色微酣，天香乍染，扶春不起。自真妃舞罢，谪仙赋后，繁华梦、如流水。池馆家家芳事。记当时、买栽无地。争如一朵，幽人独对，水边竹际。把酒花前，剩拚醉了，醒来还醉。怕洛中、春色匆匆，又入杜鹃声里。","dynasty":"宋代","title":"水龙吟其一牡丹"}
{"author":"王沂孙","content":"晓霜初著青林，望中故国凄凉早。萧萧渐积，纷纷犹坠，门荒径悄。渭水风生，洞庭波起，几番秋杪。想重涯半没，千峰尽出，山中路、无人到。前度题红杳杳。溯宫沟、暗流空绕。啼螀未歇，飞鸿欲过，此时怀抱。乱影翻窗，碎声敲砌，愁人多少。望吾庐甚处，只应今夜，满庭谁扫。","dynasty":"宋代","title":"水龙吟其三落叶"}
{"author":"王沂孙","content":"淡妆不扫蛾眉，为谁伫立羞明镜。真妃解语，西施净洗，娉婷顾影。薄露初匀，纤尘不染，移根玉井。想飘然一叶，飕飕短发，中流卧、浮烟艇。可惜瑶台路迥。抱凄凉、月中难认。相逢还是，冰壶浴罢，牙床酒醒。步袜空留，舞裳微褪，粉残香冷。望海山依约，时时梦想，素波千顷。","dynasty":"宋代","title":"水龙吟其四白莲"}
{"author":"王沂孙","content":"玉杵馀丹，金刀剩彩，重染吴江孤树。几点朱铅，几度怨啼秋暮。惊旧梦、绿鬓轻凋，诉新恨、绛唇微注。最堪怜，同拂新霜，绣蓉一镜晚妆妒。千林摇落渐少，何事西风老色，争妍如许。二月残花，空误小车山路。重认取，流水荒沟，怕犹有、寄情芳语。但凄凉、秋苑斜阳，冷枝留醉舞。","dynasty":"宋代","title":"绮罗香其二红叶"}
{"author":"王沂孙","content":"剪丹云。怕江皋路冷，千叠护清芬。弹泪绡单，凝妆枕重，惊认消瘦冰魂。为谁趁、东风换色，任绛雪、飞满绿罗裙。吴苑双身，蜀城高髻，忽到柴门。欲寄故人千里，恨燕支太薄，寂寞春痕。玉管难留，金樽易泣，几度残醉纷纷。谩重记、罗浮梦觉，步芳影、如宿杏花村。一树珊瑚淡月，独照黄昏。","dynasty":"宋代","title":"一萼红其四红梅"}
{"author":"王沂孙","content":"兰缸花半绽。正西窗凄凄，断萤新雁。别久逢稀，谩相看华发，共成销黯。总是飘零，更休赋、梨花秋苑。何况如今，离思难禁，俊才都减。今夜山高江浅。又月落帆空，酒醒人远。彩袖乌纱，解愁人、惟有断歌幽婉。一信东风，再约看、红腮青眼。只恐扁舟西去，苹花弄晚。","dynasty":"宋代","title":"三姝媚其一次周公谨故京送别韵"}
{"author":"王沂孙","content":"扫芳林。几番风雨，匆匆老尽春禽。渐薄润侵衣不断，嫩凉随扇初生。晚窗自吟。沈沈。幽径芳寻。晻霭苔香帘净，萧疏竹影庭深。谩淡却蛾眉，晨妆慵扫，宝钗虫散，绣屏鸾破，当时暗水和云泛酒，空山留月听琴。料如今。门前数重翠阴。","dynasty":"宋代","title":"八六子"}
{"author":"王沂孙","content":"洗芳林、夜来风雨。匆匆还送春去。方才送得春归了，那又送君南浦。君听取。怕此际、春归也过吴中路。君行到处。便快折湖边，千条翠柳，为我系春住。春还住。休索吟春伴侣。残花今已尘土。姑苏台下烟波远，西子近来何许。能唤否。又恐怕、残春到了无凭据。烦君妙语。更为我将春，连花带柳，写入翠笺句。","dynasty":"宋代","title":"摸鱼儿其一"}
{"author":"王沂孙","content":"花边短笛。初结孤山约。雨悄风轻寒漠漠。翠镜秦鬟钗别，同折幽芳怨摇落。素裳薄。重拈旧红萼。叹携手、转离索。料青禽、一梦春无几，后夜相思，素蟾低照，谁扫花阴共酌。","dynasty":"宋代","title":"淡黄柳"}
{"author":"王沂孙","content":"褪粉轻盈琼靥，护香重叠冰绡。数枝谁带玉痕描。夜夜东风不扫。溪上横斜影淡，梦中落莫魂销。峭寒未肯放春娇。素被独眠清晓。","dynasty":"宋代","title":"西江月为赵元父赋雪梅图"}
{"author":"本照","content":"商阁层轩尽日开，秋风秋雨入帘来。仙家自有胡麻饭，公子何须竹叶杯。对局无心闻鼓吹，看花随意破莓苔。共知良会诚难得，更上吴山第几回。","dynasty":"清代","title":"震居山访姚氏隐居喜晤苍碧陈山人"}
{"author":"傅范淑","content":"回首玉泉下，白莲十里花。扁舟载落日，欹柳锁流霞。断续蝉声噪，参差鹭影斜。堤边诸钓叟，艳说驻龙车。","dynasty":"清代","title":"忆览昆明湖"}
{"author":"傅范淑","content":"江南草长六朝地，蓟北春寒二月天。花睡红犹云影护，柳迟青未雨丝牵。沁脾新汲烹茶水，买醉不抛沽酒钱。裁报东风生浅渚，小园争擘衍波笺。","dynasty":"清代","title":"小园"}
{"author":"傅范淑","content":"客里秋光又一年，拈题分韵坐镫前。风敲霜叶漏初永，月上窗纱夜未眠。骂鬼诗成删草稿，惊人句欲写花笺。谁家砧杵惊寒起，况是南楼雁过天。","dynasty":"清代","title":"秋"}
{"author":"傅范淑","content":"丝丝绿柳绾朝烟，燕子衔泥去复还。花外白云呼不起，日高犹抱石根眠。","dynasty":"清代","title":"晓起"}
{"author":"傅范淑","content":"海棠渍露杨搓烟，何似霜叶红秋边。仓庚紫乙花中天，啁啾声来圆复圆。如歌互答如管弦，妙手偶得诗自然。","dynasty":"清代","title":"春日行"}
{"author":"傅范淑","content":"千柳万柳风丝柔，五月六月荷塘秋。雷声僻地醒睡鹿，月影一天凉眠鸥。池蛙夜静鼓吹起，十二栏干花雨收。","dynasty":"清代","title":"夏凉"}
{"author":"陈彦才","content":"赋命安能比钜公，偶然年月与时同。只因日上争些子，笑向连江作醉翁。","dynasty":"宋代","title":"戏作"}
{"author":"传正","content":"五十馀年似梦中，今朝四大各西东。了明性海无生法，更有何言说苦空。","dynasty":"清代","title":"辞世偈"}
{"author":"萧泰来","content":"千霜万雪。受尽寒磨折。赖是生来瘦硬，浑不怕、角吹彻。清绝。影也别。知心惟有月。原没春风情性，如何共、海棠说。","dynasty":"宋代","title":"霜天晓月（梅）"}
{"author":"萧泰来","content":"七十人稀，尝记得、少陵旧语。谁知道、五园庵主，寿今如许。书底青瞳如月样，镜中黑鬓无双处。与人间、世味不相投，神仙侣。文汉史，诗唐句。字晋帖，碑周鼓。这千年勋业，一年一部。晔晔紫芝商隐皓，猗猗绿竹淇瞻武。问先生、何处更高歌，凭椿树。","dynasty":"宋代","title":"满江红（寿大山兄）"}
{"author":"萧泰来","content":"昨宵雨过水平平，自不归耕却劝耕。犊卧草根黄蕴藉，鹭飞山脚白分明。瀹茶僻寺同僧话，送酒芳园见主情。父老欢呼官长醉，归鞭止信马蹄行。","dynasty":"宋代","title":"和崔丞劝农"}
{"author":"萧泰来","content":"词腊纷纷受誓忙，病夫药鼎对书床。官卑岂原乘肥马，食俭惟知取瘦羊。贫见客来偏快活，老逢岁尽却悲伤。雪寒一事关心切，痴女奔波道路长。","dynasty":"宋代","title":"腊祭谒告"}
{"author":"萧泰来","content":"一日非吾不可无，当邻乞得种鱼都。珠连呈舍排成次，玉立云台画出图。淇奥每思文章业，渭川肯作富规模。自锄月地分行列，准拟清风十万夫。","dynasty":"宋代","title":"觅竹栽谢"}
{"author":"萧泰来","content":"休运珍符应半千，崧高维岳再生贤。子孙已见种三秀，富贵端应擅两全。日月休惊双转毂，甲庚从喜一周天。不须更把庄椿祝，镇和蓬壶不老仙。","dynasty":"宋代","title":"寿友人"}
{"author":"萧泰来","content":"楼立梅峰最上头，日随元气与浮游。道心快活云心似，飞去飞来得自由。","dynasty":"宋代","title":"题梅坛毛庆甫云悦楼二首"}
{"author":"萧泰来","content":"一收二百里间云，诗几琴窗总向君。独乐何如同乐好，阑子欠著老夫分。","dynasty":"宋代","title":"题梅坛毛庆甫云悦楼二首"}
{"author":"萧泰来","content":"地号古柴桑，荒祠驿道傍。松含义熙节，菊带晋时香。拂石看碑记，斟泉当酒觞。无由归未得，稽首意皇皇。","dynasty":"宋代","title":"题渊明祠"}
{"author":"萧泰来","content":"公余终日坐疎亭，看得梅开梅叶青。可是近来疎酒盏，酒瓶今已作花瓶。","dynasty":"宋代","title":"亭坐"}
{"author":"萧泰来","content":"富与贵在天，君子不谓性。贤不肖在人，君子不谓命。是以张月台，可疑亦可信。修身以俟之，人定天亦定。","dynasty":"宋代","title":"赠星学张月台"}
{"author":"萧泰来","content":"祠腊纷纷受誓忙，病夫药鼎对书床。官卑岂愿乘肥马，食俭惟知取瘦羊。贫见客来偏快活，老逢岁尽却悲伤。雪寒一事关心切，痴女奔波道路长。","dynasty":"宋代","title":"腊祭谒告"}
{"author":"萧泰来","content":"一日非君不可无，当邻乞得种鱼都。珠连呈舍排成次，玉立云台画出图。淇奥每思文事业，渭川肯作富规模。自锄月地分行列，准拟清风十万夫。","dynasty":"宋代","title":"觅竹栽谢"}
{"author":"萧泰来","content":"公馀终日坐閒亭，看得梅开梅叶青。可是近来疏酒盏，酒瓶今已作花瓶。","dynasty":"宋代","title":"亭坐"}
{"author":"刘秀","content":"　　车驾至临溜自劳军，群臣大会。帝谓弇曰：“昔韩信破历下以开基，今将军攻祝阿以发迹，此皆齐之西界，功足相方。而韩信袭击已降，将军独拔勍敌，其功乃难于信也。又田横烹郦生，及田横降，高帝诏卫尉，不听为仇。张步前亦杀伏隆，若步来归命，吾当诏大司徒释其怨。又事尤相类也。将军前在南阳，建此大策，常以为落落难合，有志者事竟成也。”","dynasty":"两汉","tags":"古文观止，赞美","title":"光武帝临淄劳耿弇"}
{"author":"唐廪","content":"逗竹穿花越几村，还从旧路入云门。翠微不闭楼台出，清吹频回水石喧。天外鹤归松自老，岩间僧逝塔空存。重来白首良堪喜，朝露浮生不足言。","dynasty":"唐代","title":"杨岐山"}
{"author":"王举之","content":"过长春宫壶中霞养丹砂，窗前云覆桃花，尘外谁分岁华？客来闲话，呼童扫叶烹茶。","dynasty":"元代","title":"【越调】天净沙_过长春宫壶"}
{"author":"王举之","content":"鹤骨笛洗闲愁一曲桓伊，琼管高闲，锦字精奇。松露玲珑，高魂缥缈，夜气依微。九皋梦声中唤起，一天霜月下惊飞。妙趣谁知？零落秋云，污我仙衣。虎顶杯宴穹庐月暗西村，剑舞青蛇，角奏黄昏。玛瑙盘呈，琼瑶液暖，狐兔愁闻。猩血冷犹凝旧痕,玉纤寒似怯英魂。豪士云屯，一曲琵琶，少个昭君。羊羔酒杜康亡肘后遗方，自堕甘泉，紫府仙浆。味胜醍醐，醲欺琥珀，价重西凉。凝碎玉金怀泛香，点浮酥凤盏熔光。锦帐高张，党氏风流，低唱新腔。虾须帘隔花阴轻护朱门，水影藏娇，海气笼春。月晃纤波，风摇细浪，迹远凡尘。翡翠亭低垂燕嗔，水精寒深秘龙珍。云雨难亲，咫尺天涯，别是乾坤。闺怨叹窗前干鹊无灵，殢定代梢，诉尽春情。风枕慵抬，鸳衾倦理，鸾鉴空明。唤上玉休开翠屏，减香肌羞见金莺。欲睡难成，待寄谁凭，何处卿卿？蹭胡存善问蛤蜊风致何如？秀出乾坤，功在诗书。云叶轻盈，灵华纤腻，人物清癯。采燕赵天然丽语，拾姚卢肘后明珠。绝妙功大，家住西湖，名括东都。读史有感北邙山多少英雉，青史南柯，白骨西风！八阵图成，《六韬》书在，百战尘空。辅汉室功成卧龙，钓磻溪兆入飞熊。世事秋蓬，惟有鱼樵，跳出樊笼。三茅山行紫芝香石室清幽，不老乾坤，自在春秋。古桂寒香，枯梅瘦影，曲涧清流、飞膏雨龙归洞口，弄晴云鹤舞山头。小小瀛洲，翠户金扃，玉宇琼楼。七夕鹊桥横低蘸银河，鸾帐飞香，风辇凌波。两意绸缪，一宵恩爱，万古蹉跎。剖犬牙瓜分玉果，吐蛛丝巧在银盒。良夜无多，今夜欢娱，明夜如何？二乔观书图玉肌肤纨扇风流，一榻春情，两国仇雠。机密胸中，姻缘梦里，往事眉头。铜雀台烟愁绿柳，石头城月冷荒沟。巧计深谋，妙策良筹。睡煞东吴，恋煞南州。送友赴都簿书中暂驻行车，白也无敌，赤尔何如？万法依公，片言折狱。千里携书，赋温润荆山进玉，吐宫商合浦还珠。天口口口，口口口口，口口口口。怀钱塘记湖山堂上春行：花港观鱼，柳巷闻莺。一派湖光，四围山色，九里松声。五花马金鞭弄影，七步才锦字传情。写人丹青，雨醉云醒，柳暗花明。春暮点纱窗翠簇残红，归路悠悠，情思匆匆。怕启朱扉，情拈翠靥，倦地香绒。榆钱小难酬化工，柳丝长不系东风。减尽芳容，翠草蒙茸，绿树玲珑。访道士不遇鹤飞踏破秋阴，经尽《南华》，月落西岑。炼汞为银，炊烟煮石，点铁成金。芦花被藤床竹枕，芰荷衣梅杖桐琴。凤舞鸾吟．尔不知音，谁是知音？","dynasty":"元代","title":"【双调】折桂令_鹤骨笛洗闲"}
{"author":"王举之","content":"手帕藕丝纤腻织春愁，粉线轻盈惹暮秋，银叶拭残香脸羞。玉温柔，一半儿啼痕一半儿酒。开书泪痕香沁污鲛，墨迹淋漓损兔毫，心渺茫云路遥。念奴娇，一半儿行书一半儿草。","dynasty":"元代","title":"【仙吕】一半儿_手帕藕丝纤"}
{"author":"王举之","content":"春日即事鱼鳞玉尺戏睛波，燕嘴芹泥补旧窝，兔毫香墨闲工课。饮琼浆卷玉螺，柳丝长忙煞莺梭。云娥低和，娇羞谩歌，不醉如何？","dynasty":"元代","title":"【双调】水仙子_春日即事鱼"}
{"author":"王举之","content":"春日湖上山色涂青黛，波光漾画舸，小小仙鬟金缕歌。他，宝钗轻翠娥。花阴过，暖香吹绮罗。","dynasty":"元代","title":"【南吕】金字经_春日湖上山"}
{"author":"王举之","content":"秋日湖上红叶荒林酒兴，黄花老圃诗情，柳塘新雁两三声。湖光扶不定，山色画难成。六桥风露冷。栖云吊贯酸斋芦花被西香梦，玉楼才夜月人空。栖云山小崆峒。蟠桃仙露种，诗句古苔封。教清名天地中。","dynasty":"元代","title":"【中吕】红绣鞋_秋日湖上红"}
{"author":"王举之","content":"戏题双解元，恶姻缘，豫章城月明秋满天。贩茶船，买命钱。占得春先，到称了冯魁愿。","dynasty":"元代","title":"【中吕】迎仙客_戏题双解元"}
{"author":"王举之","content":"春夜梨花月明，秋千露冷，杨柳烟澄。海棠病酒风吹醒，不有银灯。阑干外闲花有影，柳梢头鸟无声。罗帏静，香销玉鼎，禁鼓报初更。","dynasty":"元代","title":"【中吕】满庭芳_春夜梨花月"}
{"author":"贝翱","content":"赤龙西飞入咸阳，乌骓喷火焚阿房。阿房已灰骓亦逝，渭水参差开未央。未央宫殿中天起，乃公见之怒仍喜。壮丽方推相国能，万户千门从此始。南山相对双阙开，函关夜启候王来。奉觞殿上呼万岁，拔剑砍柱何雄哉。玉阶一污新都履，旧宅重开洛阳水。东西照耀四百秋，汉基半与周基似。长杨昨夜西风早，锦幔椒涂迹如扫。谁言长乐殊未央，回首青青千里草。可怜遗瓦至今存，古今不剥莓苔痕。铜雀有歌哀白日，鸳鸯无梦到黄昏。梁园老人爱奇雅，锦囊得之百金价。茅斋风雨伍陈玄，犹作金人泪□泻。朝来拓得寄江城，旧物相看无限情。白发张衡足愁思，何人相与话西京。","dynasty":"明代","title":"未央宫瓦头歌"}
{"author":"贝翱","content":"妾有绿绮琴，中含凤凰音。不为《黄鹄操》，试作《白头吟》。河中锦鸳鸯，比翼相因依。落花随飘风，各自东西飞。物情有不同，贞心以为保。春葩折秋霜，容华岂常好。芙蓉出绿水，见别污池中。白壁荐泥涂，乃与瓦砾同。妾有五色丝，为君制衣裳。朝朝勤拂拭，夜夜为薰香。将心置君腹，知君忘不忘。","dynasty":"明代","title":"拟古"}
{"author":"贝翱","content":"鸡鸣双阙曙，山翠渐霏微。日映金宫上，云依玉殿飞。万方秋贡入，千骑早朝归。自笑何为者，缁尘满素衣。","dynasty":"明代","title":"晓望"}
{"author":"贝翱","content":"闲居不是为逃名，野性从来少宦情。况有林塘供笑咏，且无冠盖费逢迎。夕阳山好楼中见，春水船高树杪行。何处飞来如雪鸟，相亲相近不相惊。","dynasty":"明代","title":"闲居"}
{"author":"贝翱","content":"忆曾相识自儿童，二载云间笔砚同。深院抄书桐叶雨，曲栏联句藕花风。当时壮气凌诸子，今日衰颜对两翁。高卧田园真自乐，宦游愧我尚西东。","dynasty":"明代","title":"吴门会故人楼文渊"}
{"author":"张九龄","content":"海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。","dynasty":"唐代","tags":"唐诗三百首，月亮，中秋节，思乡，思念，早教古诗100首","title":"望月怀远/望月怀古"}
{"author":"张九龄","content":"遥夜人何在，澄潭月里行。悠悠天宇旷，切切故乡情。外物寂无扰，中流澹自清。念归林叶换，愁坐露华生。犹有汀洲鹤，宵分乍一鸣。","dynasty":"唐代","tags":"思念","title":"西江夜行"}
{"author":"张九龄","content":"兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折！","dynasty":"唐代","tags":"唐诗三百首，植物，抒志，生活，哲理","title":"感遇十二首·其一"}
{"author":"张九龄","content":"江南有丹橘，经冬犹绿林。岂伊地气暖？自有岁寒心。可以荐嘉客，奈何阻重深。运命惟所遇，循环不可寻。徒言树桃李，此木岂无阴？","dynasty":"唐代","tags":"唐诗三百首，咏物，写树，寓人，人格","title":"感遇·江南有丹橘"}
{"author":"张九龄","content":"松叶堪为酒，春来酿几多。不辞山路远，踏雪也相过。","dynasty":"唐代","tags":"田园","title":"答陆澧"}
{"author":"张九龄","content":"自君之出矣，不复理残机。思君如满月，夜夜减清辉。","dynasty":"唐代","tags":"乐府，闺怨，妇女，相思","title":"赋得自君之出矣"}
{"author":"张九龄","content":"江林多秀发，云日复相鲜。征路那逢此，春心益渺然。兴来只自得，佳处莫能传。薄暮津亭下，余花满客船。","dynasty":"唐代","tags":"春江，景色","title":"春江晚景"}
{"author":"张九龄","content":"万丈红泉落，迢迢半紫氛。奔流下杂树，洒落出重云。日照虹霓似，天清风雨闻。灵山多秀色，空水共氤氲。","dynasty":"唐代","tags":"山水，瀑布","title":"湖口望庐山瀑布泉/湖口望庐山瀑布水"}
{"author":"张九龄","content":"兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折。幽人归独卧，滞虑洗孤清。持此谢高鸟，因之传远情。日夕怀空意，人谁感至精？飞沉理自隔，何所慰吾诚？鱼游乐深池，鸟栖欲高枝。嗟尔蜉蝣羽，薨薨亦何为。有生岂不化，所感奚若斯。神理日微灭，吾心安得知。浩叹杨朱子，徒然泣路岐。孤鸿海上来，池潢不敢顾。侧见双翠鸟，巢在三珠树。矫矫珍木巅，得无金丸惧？美服患人指，高明逼神恶？今我游冥冥，弋者何所慕！吴越数千里，梦寐今夕见。形骸非我亲，衾枕即乡县。化蝶犹不识，川鱼安可羡。海上有仙山，归期觉神变。西日下山隐，北风乘夕流。燕雀感昏旦，檐楹呼匹俦。鸿鹄虽自远，哀音非所求。贵人弃疵贱，下士尝殷忧。众情累外物，恕己忘内修。感叹长如此，使我心悠悠。江南有丹橘，经冬犹绿林。岂伊地气暖，自有岁寒心⑿。可以荐嘉客⒀，奈何阻重深。运命唯所遇，循环不可寻。徒言树桃李，此木岂无阴。永日徒离忧，临风怀蹇修。美人何处所，孤客空悠悠。青鸟跂不至，朱鳖谁云浮。夜分起踯躅，时逝曷淹留。抱影吟中夜，谁闻此叹息。美人适异方，庭树含幽色。白云愁不见，沧海飞无翼。凤凰一朝来，竹花斯可食。汉上有游女，求思安可得。袖中一札书，欲寄双飞翼。冥冥愁不见，耿耿徒缄忆。紫兰秀空蹊，皓露夺幽色。馨香岁欲晚，感叹情何极。白云在南山，日暮长太息。我有异乡忆，宛在云溶溶。凭此目不觏，要之心所钟。但欲附高鸟，安敢攀飞龙。至精无感遇，悲惋填心胸。归来扣寂寞，人愿天岂从？闭门迹群化，凭林结所思。啸叹此寒木，畴昔乃芳蕤。朝阳凤安在，日暮蝉独悲。浩思极中夜，深嗟欲待谁。所怀诚已矣，既往不可追。鼎食非吾事，云仙尝我期。胡越方杳杳，车马何迟迟。天壤一何异，幽嘿卧帘帷。","dynasty":"唐代","tags":"咏物，寓理","title":"感遇十二首"}
{"author":"张九龄","content":"海燕岁微渺，乘春亦暂来。岂知泥滓贱，只见玉堂开。绣户时双入，华堂日几回。无心与物竞，鹰隼莫相猜。","dynasty":"唐代","tags":"咏物，写鸟，寓人，讽刺","title":"归燕诗"}
{"author":"张九龄","content":"香阁起崔嵬，高高沙版开。攀跻千仞上，纷诡万形来。草间商君陌，云重汉后台。山从函谷断，川向斗城回。林里春容变，天边客思催。登临信为美，怀远独悠哉。","dynasty":"唐代","title":"登总持寺阁"}
{"author":"张九龄","content":"披轩肆流览，云壑见深重。空水秋弥净，林烟晚更浓。坐隅分洞府，檐际列群峰。窈窕生幽意，参差多异容。还惭大隐迹，空想列仙踪。赖此升攀处，萧条得所从。","dynasty":"唐代","title":"晚憩王少府东阁"}
{"author":"张九龄","content":"记言闻直史，筑室面层阿。岂不承明入，终云幽意多。沉冥高士致，休浣故人过。前岭游氛灭，中林芳气和。兹辰阻佳趣，望美独如何。","dynasty":"唐代","title":"贺给事尝诣蔡起居郊馆有诗因命同作"}
{"author":"张九龄","content":"指途跻楚望，策马傍荆岑。稍稍松篁入，泠泠涧谷深。观奇逐幽映，历险忘岖嶔。上界投佛影，中天扬梵音。焚香忏在昔，礼足誓来今。灵异若有对，神仙真可寻。高僧闻逝者，远俗是初心。藓驳经行处，猿啼燕坐林。归真已寂灭，留迹岂湮沉。法地自兹广，何云千万金。","dynasty":"唐代","title":"祠紫盖山经玉泉山寺"}
{"author":"张九龄","content":"兹山蕴灵异，走望良有归。丘祷虽已久，甿心难重违。迟明申藻荐，先夕旅岩扉。独宿云峰下，萧条人吏稀。我来不外适，幽抱自中微。静入风泉奏，凉生松栝围。穷年滞远想，寸晷阅清晖。虚美怅无属，素情缄所依。诡随嫌弱操，羁束谢贞肥。义济亦吾道，诚存为物祈。灵心倏已应，甘液幸而飞。闭阁且无责，随车安敢希。多惭德不感，知复是耶非。","dynasty":"唐代","title":"洪州西山祈雨，是日辄应，因赋诗言事"}
{"author":"张九龄","content":"天宇何其旷，江城坐自拘。层楼百馀尺，迢递在西隅。暇日时登眺，荒郊临故都。累累见陈迹，寂寂想雄图。古往山川在，今来郡邑殊。北疆虽入郑，东距岂防吴。几代传荆国，当时敌陕郛。上流空有处，中土复何虞。枕席夷三峡，关梁豁五湖。承平无异境，守隘莫论夫。自罢金门籍，来参竹使符。端居向林薮，微尚在桑榆。直似王陵戆，非如宁武愚。今兹对南浦，乘雁与双凫。","dynasty":"唐代","title":"登荆州城楼"}
{"author":"张九龄","content":"方驾与吾友，同怀不异寻。偶逢池竹处，便会江湖心。夏近林方密，春馀水更深。清华两辉映，闲步亦窥临。蘋藻复佳色，凫鹥亦好音。韶芳媚洲渚，蕙气袭衣襟。萧散皆为乐，裴回从所钦。谓予成夙志，岁晚共抽簪。","dynasty":"唐代","title":"尝与大理丞袁公太府丞田公偶诣一所林沼尤胜…以咏其事"}
{"author":"张九龄","content":"定省荣君赐，来归是昼游。林乌飞旧里，园果让新秋。枝长南庭树，池临北涧流。星霜屡尔别，兰麝为谁幽。善积家方庆，恩深国未酬。栖栖将义动，安得久情留。","dynasty":"唐代","title":"与弟游家园"}
{"author":"张九龄","content":"郡阁昼常掩，庭芜日复滋。檐风落鸟毳，窗叶挂虫丝。拙病宦情少，羁闲秋气悲。理人无异绩，为郡但经时。唯有江湖意，沉冥空在兹。","dynasty":"唐代","title":"郡内闲斋"}
{"author":"张九龄","content":"忆昨闻佳境，驾言寻昔蹊。非惟初物变，亦与旧游暌。幽渚为君说，清晨即我携。途深独睥睨，历险共攀跻。林笋苞青箨，津杨委绿荑。荷香初出浦，草色复缘堤。乐处将鸥狎，谭端用马齐。且言临海郡，兼话武陵溪。异壤风烟绝，空山岩径迷。如何际朝野，从此待金闺。","dynasty":"唐代","title":"城南隅山池春中田袁二公盛称其美夏首获赏果…故有此咏"}
{"author":"张九龄","content":"拙宦今何有，劳歌念不成。十年乖夙志，一别悔前行。归去田园老，倘来轩冕轻。江间稻正熟，林里桂初荣。鱼意思在藻，鹿心怀食苹。时哉苟不达，取乐遂吾情。","dynasty":"唐代","title":"南还湘水言怀"}
{"author":"张九龄","content":"园绮值秦末，嘉遁此山阿。陈迹向千古，荒途始一过。硕人久沦谢，乔木自森罗。故事昔尝览，遗风今岂讹。泌泉空活活，樵臾独皤皤。是处清晖满，从中幽兴多。长怀赤松意，复忆紫芝歌。避世辞轩冕，逢时解薜萝。盛明今在运，吾道竟如何。","dynasty":"唐代","title":"商洛山行怀古"}
{"author":"张九龄","content":"薄宦晨昏阙，尊尊义取斯。穷愁年貌改，寂历尔胡为。不谄词多忤，无容礼益卑。微生尚何有，远迹固其宜。思扰梁山曲，情遥越鸟枝。故园从海上，良友邈天涯。云雨叹一别，川原劳载驰。上惭伯乐顾，中负叔牙知。去国诚寥落，经途弊险巇.岁逢霜雪苦，林属蕙兰萎。欲赠幽芳歇，行悲旧赏移。一从关作限，两见月成规。苒苒穷年籥，行行尽路岐。征鞍税北渚，归帆指南垂。树晚犹葱蒨，江寒尚渺瀰。土风从楚别，山水入湘奇。石濑相奔触，烟林更蔽亏。层崖夹洞浦，轻舸泛澄漪。松筱行皆傍，禽鱼动辄随。惜哉边地隔，不与故人窥。畴昔陪鹓鹭，朝阳振羽仪。来音虽寂寞，接景每逶迤。朝罢冥尘事，宾来话酒卮。邀欢逐芳草，结兴选华池。及此风成叹，何时雾可披。自怜无用者，谁念有情离。望美音容阔，怀贤梦想疲。因声达霄汉，持拙守东陂。","dynasty":"唐代","title":"南还以诗代书赠京师旧僚"}
{"author":"张九龄","content":"昔岁尝陈力，中年退屏居。承颜方弄鸟，放性或观鱼。曾是安疵拙，诚非议卷舒。林园事益简，烟月赏恒馀。不意栖愚谷，无阶奉诏书。湛恩均大造，弱植愧空虚。肃命趋仙阙，侨装抚传车。念行开祖帐，怜别降题舆。谁谓风期许，叨延礼数殊。义沾投分末，情及解携初。追饯扶江介，光辉烛里闾。子云应寂寞，公叔为吹嘘。景物春来异，音容日向疏。川原行稍稳，钟鼓听犹徐。林隔王公舆，云迷班氏庐。恋亲唯委咽，思德更踌躇。徇义当由此，怀安乃阙如。愿酬明主惠，行矣岂徒欤。","dynasty":"唐代","title":"初发道中赠王司马兼寄诸公"}
{"author":"张九龄","content":"故人宣城守，亦在江南偏。如何分虎竹，相与间山川。章绶胡为者，形骸非自然。含情津渡阔，倚望脰空延。远近闻佳政，平生仰大贤。推心徒有属，会面良无缘。目夕遵前渚，江村投暮烟。念行祗意默，怀远岂言宣。委曲风波事，难为尺素传。","dynasty":"唐代","title":"当涂界寄裴宣州"}
{"author":"张九龄","content":"山槛凭南望，川途眇北流。远林天翠合，前浦日华浮。万井缘津渚，千艘咽渡头。渔商多末事，耕稼少良畴。自守陈蕃榻，尝登王粲楼。徒然骋目处，岂是获心游。向迹虽愚谷，求名异盗丘。息阴芳木所，空复越乡忧。","dynasty":"唐代","title":"候使登石头驿楼作"}
{"author":"张九龄","content":"高深不可厌，巡属复来过。本与众山绝，况兹韶景和。危楼入水倒，飞槛向空摩。杂树缘青壁，樛枝挂绿萝。潭清能彻底，鱼乐好跳波。有象言虽具，无端思转多。同怀不在此，孤赏欲如何。","dynasty":"唐代","title":"登临沮楼"}
{"author":"张九龄","content":"上苑春先入，中园花尽开。唯馀幽径草，尚待日光催。","dynasty":"唐代","title":"答太常靳博士见赠一绝"}
{"author":"张九龄","content":"滔滔大江水，天地相终始。经阅几世人，复叹谁家子。东望何悠悠，西来昼夜流。岁月既如此，为心那不愁。","dynasty":"唐代","title":"登荆州城望江二首"}
{"author":"张九龄","content":"出处各有在，何者为陆沉。幸无迫贱事，聊可祛迷襟。世路少夷坦，孟门未岖嶔。多惭入火术，常惕履冰心。一跌不自保，万全焉可寻。行行念归路，眇眇惜光阴。浮生如过隙，先达已吾箴。敢忘丘山施，亦云年病侵。力衰在所养，时谢良不任。但忆旧栖息，愿言遂窥临。云间日孤秀，山下面清深。萝鸢自为幄，风泉何必琴。归此老吾老，还当日千金。","dynasty":"唐代","title":"怀此地"}
{"author":"张九龄","content":"场藿已成岁，园葵亦向阳。兰时独不偶，露节渐无芳。旨异菁为蓄，甘非蔗有浆。人多利一饱，谁复惜馨香。幸得不锄去，孤苗守旧根。无心羡旨蓄，岂欲近名园。遇赏宁充佩，为生莫碍门。幽林芳意在，非是为人论。","dynasty":"唐代","title":"物，有足悲者，遂赋二章"}
{"author":"张九龄","content":"万丈洪泉落，迢迢半紫氛。奔飞流杂树，洒落出重云。日照虹蜺似，天清风雨闻。灵山多秀色，空水共氤氲。","dynasty":"唐代","title":"湖口望庐山瀑布泉"}
{"author":"张九龄","content":"海燕何微眇，乘春亦暂来。岂知泥滓贱，祗见玉堂开。绣户时双入，华轩日几回。无心与物竞，鹰隼莫相猜。","dynasty":"唐代","title":"咏燕"}
{"author":"张九龄","content":"山祗亦望幸，云雨见灵心。岳馆逢朝霁，关门解宿阴。咸京天上近，清渭日边临。我武因冬狩，何言是即禽。","dynasty":"唐代","title":"奉和圣制次琼岳韵"}
{"author":"张九龄","content":"君有百鍊刃，堪断七重犀。谁开太阿匣，持割武城鸡。竟与尚书佩，遥应天子提。何时遇操宰，当使玉如泥。","dynasty":"唐代","title":"赠澧阳韦明府"}
{"author":"张九龄","content":"场藿已成岁，园葵亦向阳。兰时独不偶，露节渐无芳。旨异菁为蓄，甘非蔗有浆。人多利一饱，谁复惜馨香。","dynasty":"唐代","title":"园中时蔬尽皆锄理唯秋兰数本委而不顾彼虽一物有足悲者遂赋二章其一"}
{"author":"张九龄","content":"幸得不锄去，孤苗守旧根。无心羡旨蓄，岂欲近名园。遇赏宁充佩，为生莫碍门。幽林芳意在，非是为人论。","dynasty":"唐代","title":"园中时蔬尽皆锄理唯秋兰数本委而不顾彼虽一物有足悲者遂赋二章其二"}
{"author":"张九龄","content":"落日摧行舫，逶迤洲渚间。虽云有物役，乘此更休闲。暝色生前浦，清晖发近山。中流澹容与，唯爱鸟飞还。","dynasty":"唐代","title":"自湘水南行"}
{"author":"张九龄","content":"仙宗出赵北，相业起山东。明德尝为礼，嘉谋屡作忠。论经白虎殿，献赋甘泉宫。与善今何在？苍生望已空。","dynasty":"唐代","title":"故刑部李尚书挽词三首其一"}
{"author":"张九龄","content":"宿昔三台践，荣华驷马归。印从青琐拜，翰入紫宸挥。题剑恩方重，藏舟事已非。龙门不可望，感激涕沾衣。","dynasty":"唐代","title":"故刑部李尚书挽词三首其二"}
{"author":"张九龄","content":"永叹常山宝，沈埋京兆阡。同盟会五月，华表记千年。渺漫野中草，微茫空里烟。共悲人事绝，唯对杜陵田。","dynasty":"唐代","title":"故刑部李尚书挽词三首其三"}
{"author":"张九龄","content":"韦玄方继相，荀爽复齐名。在贵兼天爵，能贤出世卿。学闻金马诏，神见玉人清。藏壑今如此，为山遂不成。","dynasty":"唐代","title":"故徐州刺史赠吏部侍郎苏公挽歌词三首其一"}
{"author":"张九龄","content":"相如只谢病，子敬忽云亡。岂悟瑶台雪，分彫玉树行。清规留草议，故事在封章。本谓山公启，而今殁始扬。","dynasty":"唐代","title":"故徐州刺史赠吏部侍郎苏公挽歌词三首其二"}
{"author":"张九龄","content":"返葬长安陌，秋风箫鼓悲。奈何相送者，不是平生时。寒影催年急，哀歌助晚迟。宁知建旟罢，丹旐向京师。","dynasty":"唐代","title":"故徐州刺史赠吏部侍郎苏公挽歌词三首其三"}
{"author":"张九龄","content":"东望何悠悠，西来昼夜流。岁月既如此，为心那不愁。","dynasty":"唐代","title":"登荆州城望江二首其二"}
{"author":"张九龄","content":"鸡头西畔洞门开，陈氏丹升劫仞台。魅鬼昔年诚誓否？至今犹说鬼肩栽。","dynasty":"唐代","title":"游洞门题陈氏丹台诗"}
{"author":"张九龄","content":"江南有丹橘，经冬犹绿林。岂伊地气暖，自有岁寒心。可以荐嘉客，奈何阻重深。运命唯所遇，循环不可寻。徒言树桃李，此木岂无阴。","dynasty":"唐代","title":"感遇十二首其三"}
{"author":"张九龄","content":"秪役已云久，乘闲返服初。块然屏尘事，幽独坐林闾。清旷前山远，纷喧此地疏。乔木凌青霭，修篁媚绿渠。耳和绣翼鸟，目畅锦鳞鱼。寂寞心还间，飘飖体自虚。兴来命旨酒，临罢阅仙书。但乐多幽意，宁知有毁誉。尚想争名者，谁云要路居。都忘下流叹，倾夺竟何如。","dynasty":"唐代","title":"南山下旧居闲放"}
{"author":"张九龄","content":"指涂跻楚望，策马傍荆岑。稍稍松篁入，泠泠涧谷深。观奇逐幽映，历险忘岖嵚。上界投佛影，中天扬梵音。焚香忏在昔，礼足誓来今。灵异若有对，神仙真可寻。高僧闻逝者，远俗是初心。藓驳经行处，猿啼燕坐林。归真已寂灭，留迹岂湮沈。法地自兹广，何云千万金。","dynasty":"唐代","title":"祠紫盖山经玉泉山寺"}
{"author":"张九龄","content":"谁断巨鳌足？连山分一股。谁跨海上鹏？压作参差羽。应是女娲辈，化工挥巧斧。掀翻煮石云，大块将天补。渣滓至今在，县瓴分注乳。磊落掷遐荒，龃龉不合土。忙惊日月过，晃漾空中舞。裒益问巨灵，谽谺碍臂武。塞罅制逆流，努力迹骈拇。神禹四载仆，九年梗作雨。纡回杀拗区，澎湃乱飞鼓。漫下祖龙鞭，六丁擭舟府。漫发熊绎矢，非石又非虎。数狭不能制，伊谁可再侮。曾把蓬莱轮，难将此物赌。罗浮亦可移，此物不可取。肋斗出盘山，粗能踞地主。芝田第九层，最上蕙生圃。","dynasty":"唐代","title":"九度仙楼"}
{"author":"张九龄","content":"出处各有在，何者为陆沈。幸无迫贱事，聊可祛迷襟。世路少夷坦，孟门未岖嵚。多惭入火术，常惕履冰心。一跌不自保，万全焉可寻。行行念归路，眇眇惜光阴。浮生如过隙，先达已吾箴。敢忘丘山施，亦云年病侵。力衰在所养，时谢良不任。但忆旧栖息，愿言遂窥临。云间日孤秀，山下面清深。萝茑自为幄，风泉何必琴。归此老吾老，还当日千金。","dynasty":"唐代","title":"始兴南山下有林泉尝卜居焉荆州卧病有怀此地"}
{"author":"张九龄","content":"萝茑必有托，风霜不能落。酷在兰将蕙，甘从葵与藿。运命虽为宰，寒暑自回薄。悠悠天地间，委顺无不乐。","dynasty":"唐代","title":"杂诗五首其二"}
{"author":"张九龄","content":"良辰不可遇，心赏更蹉跎。终日块然坐，有时劳者歌。庭前揽芳蕙，江上托微波。路远无能达，忧情空复多。","dynasty":"唐代","title":"杂诗五首其三"}
{"author":"张九龄","content":"湘水吊灵妃，斑竹为情绪。汉水访游女，解佩欲谁与。同心不可见，异路空延伫。浦上青枫林，津傍白沙渚。行吟至落日，坐望秖愁予。神物亦岂孤，佳期竟何许。","dynasty":"唐代","title":"杂诗五首其四"}
{"author":"张九龄","content":"木直几自寇，石坚亦他攻。何言为用薄，而与火膏同。物类有固然，谁能取径通。纤纤良田草，靡靡唯从风。日夜沐甘泽，春秋等芳丛。生性苟不夭，香臭谁为中。道家贵至柔，儒生何固穷。终始行一意，无乃过愚公。","dynasty":"唐代","title":"杂诗五首其五"}
{"author":"张九龄","content":"永日徒离忧，临风怀蹇修。美人何处所？孤客空悠悠。青鸟跂不至，朱鳖谁云浮。夜分起踯躅，时逝曷淹留。","dynasty":"唐代","title":"感遇十二首其二"}
{"author":"张九龄","content":"兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折。","dynasty":"唐代","title":"感遇十二首其四"}
{"author":"张九龄","content":"鱼游乐深池，鸟栖欲高枝。嗟尔蜉蝣羽，薨薨亦何为。有生岂不化，所感奚若斯。神理日微灭，吾心安得知。浩叹杨朱子，徒然泣路岐。","dynasty":"唐代","title":"感遇十二首其五"}
{"author":"张九龄","content":"吴越数千里，梦寐今夕见。形骸非我亲，衾枕即乡县。化蝶犹不识，川鱼安可羡。海上有仙山，归期觉神变。","dynasty":"唐代","title":"感遇十二首其七"}
{"author":"张九龄","content":"西日下山隐，北风乘夕流。燕雀感昏旦，檐楹呼匹俦。鸿鹄虽自远，哀音非所求。贵人弃疵贱，下士尝殷忧。众情累外物，恕己忘内修。感叹长如此，使我心悠悠。","dynasty":"唐代","title":"感遇十二首其八"}
{"author":"张九龄","content":"抱影吟中夜，谁闻此叹息。美人适异方，庭树含幽色。白云愁不见，沧海飞无翼。凤皇一朝来，竹花斯可食。","dynasty":"唐代","title":"感遇十二首其九"}
{"author":"张九龄","content":"汉上有游女，求思安可得。袖中一札书，欲寄双飞翼。冥冥愁不见，耿耿徒缄忆。紫兰秀空蹊，皓露夺幽色。馨香岁欲晚，感叹情何极。白云在南山，日暮长太息。","dynasty":"唐代","title":"感遇十二首其十"}
{"author":"张九龄","content":"我有异乡忆，宛在云溶溶。凭此目不觏，要之心所钟。但欲附高鸟，安敢攀飞龙。至精无感遇，悲惋填心胸。归来扣寂寞，人愿天岂从。","dynasty":"唐代","title":"感遇十二首其十一"}
{"author":"张九龄","content":"闭门迹群化，凭林结所思。啸叹此寒木，畴昔乃芳蕤。朝阳凤安在，日暮蝉独悲。浩思极中夜，深嗟欲待谁。所怀诚已矣，既往不可追。鼎食非吾事，云仙尝我期。胡越方杳杳，车马何迟迟。天壤一何异，幽嘿卧帘帷。","dynasty":"唐代","title":"感遇十二首其十二"}
{"author":"张九龄","content":"缅然万里露，赫曦三伏时。飞走逃深林，流烁恐生疵。行李岂无苦，而我方自怡。肃事诚在公，拜庆遂及私。展力惭浅效，衔恩感深慈。且欲汤火蹈，况无鬼神欺。朝发高山阿，夕济长江湄。秋瘴宁我毒，夏水胡不夷。信知道存者，但问心所之。吕梁有出入，乃觉非虚词。","dynasty":"唐代","title":"夏日奉使南海在道中作"}
{"author":"张九龄","content":"千载一遭遇，往贤所至难。问余奚为者，无阶忽上抟。明圣不世出，翼亮非苟安。崇高自有配，孤陋何足干。遇恩一时来，窃位三岁寒。谁谓诚不尽，知穷力亦殚。虽至负乘寇，初无挟术钻。浩荡出江湖，翻覆如波澜。心伤不材树，自念独飞翰。徇义在匹夫，报恩犹一餐。况乃山海泽，效无毫发端。内讼已惭沮，积毁今摧残。胡为复惕息，伤鸟畏虚弹。","dynasty":"唐代","title":"荆州作二首其二"}
{"author":"张九龄","content":"秋风入前林，萧瑟鸣高枝。寂寞游子思，寤叹何人知。宦成名不立，志存岁已驰。五十而无闻，古人深所疵。平生去外饰，直道如不羁。未得操割效，忽复寒暑移。物情自古然，身退毁亦随。悠悠沧江渚，望望白云涯。露下霜且降，泽中草离披。兰艾若不分，安用馨香为。","dynasty":"唐代","title":"在郡秋怀二首其一"}
{"author":"张九龄","content":"庭芜生白露，岁候感遐心。策蹇惭远途，巢枝思故林。小人恐致寇，终日如临深。鱼鸟好自逸，池笼安所钦。挂冠东都门，采蕨南山岑。议道诚愧昔，览分还惬今。怃然忧成老，空尔白头吟。","dynasty":"唐代","title":"在郡秋怀二首其二"}
{"author":"张九龄","content":"鸿雁自北来，嗷嗷度烟景。常怀稻粱惠，岂惮江山永。小大每相从，羽毛当自整。双凫侣晨泛，独鹤参宵警。为我更南飞，因书至梅岭。","dynasty":"唐代","title":"二弟宰邑南海见群雁南飞因成咏以寄"}
{"author":"张九龄","content":"弱岁读群史，抗迹追古人。被褐有怀玉，佩印从负薪。志合岂兄弟，道行无贱贫。孤根亦何赖，感激此为邻。","dynasty":"唐代","title":"叙怀二首其一"}
{"author":"张九龄","content":"晚节从卑秩，岐路良非一。既闻持两端，复见挟三术。木瓜诚有报，玉楮论无实。已矣直躬者，平生壮图失。去去勿重陈，归来茹芝朮。","dynasty":"唐代","title":"叙怀二首其二"}
{"author":"张九龄","content":"永叹芳魂断，行看草露滋。二宗荣盛日，千古别离时。竟罢生刍赠，空留画扇悲。容车候晓发，何岁是归期。","dynasty":"唐代","title":"故荥阳君苏氏挽歌词三首其二"}
{"author":"张九龄","content":"缟服纷相送，玄扃翳不开。更悲泉火灭，徒见柳车回。旧室容衣奠，新茔拱树栽。唯应月照簟，潘岳此时哀。","dynasty":"唐代","title":"故荥阳君苏氏挽歌词三首其三"}
{"author":"张九龄","content":"登郢属岁阴，及宛懵所适。复闻东汉主，遗此南都迹。佳气蔼厥初，霸图纷在昔。兹邦称贵近，与世尝薰赫。遭遇感风云，变衰空草泽。不识邓公树，犹传阴后石。驱马历闉闍，荆榛翳阡陌。事去物无象，感来心不怿。怀古对穷秋，兴言伤远客。眇默遵岐路，辛勤弊行役。云雁号相呼，林麇走自索。顾忆徇书剑，未尝安枕席。岂暇墨突黔，空持辽豕白。迷复期非远，归欤赏农隙。","dynasty":"唐代","title":"南阳道中作"}
{"author":"张九龄","content":"湘流绕南岳，绝目转青青。怀禄未能已，瞻途屡所经。烟屿宜春望，林猿莫夜听。永路日多绪，孤舟天复冥。浮没从此去，嗟嗟劳我形。","dynasty":"唐代","tags":"写景，抒情，喜悦","title":"湘中作"}
{"author":"张九龄","content":"沿涉经大湖，湖流多行泆.决晨趋北渚，逗浦已西日。所适虽淹旷，中流且闲逸。瑰诡良复多，感见乃非一。庐山直阳浒，孤石当阴术。一水云际飞，数峰湖心出。象类何交纠，形言岂深悉。且知皆自然，高下无相恤。","dynasty":"唐代","title":"彭蠡湖上"}
{"author":"张九龄","content":"仓庚昨归候，阳鸟今去时。感物遽如此，劳生安可思。养真无上格，图进岂前期。清节往来苦，壮容离别衰。盛明非不遇，弱操自云私。孤楫清川泊，征衣寒露滋。风朝津树落，日夕岭猿悲。牵役而无悔，坐愁只自怡。当须报恩已，终尔谢尘缁。","dynasty":"唐代","title":"使还都湘东作"}
{"author":"张九龄","content":"灵境信幽绝，芳时重暄妍。再来及兹胜，一遇非无缘。万木柔可结，千花敷欲然。松间鸣好鸟，竹下流清泉。石壁开精舍，金光照法筵。真空本自寂，假有聊相宣。复此灰心者，仍追巢顶禅。简书虽有畏，身世亦相捐。","dynasty":"唐代","title":"冬中至玉泉山寺属穷阴冰闭崖谷无色及仲春行县…有此作"}
{"author":"张九龄","content":"蘋藻生南涧，蕙兰秀中林。嘉名有所在，芳气无幽深。楚子初逞志，樊妃尝献箴。能令更择士，非直罢从禽。旧国皆湮灭，先王亦莫寻。唯传贤媛陇，犹结后人心。牢落山川意，萧疏松柏阴。破墙时直上，荒径或斜侵。惠问终不绝，风流独至今。千春思窈窕，黄鸟复哀音。","dynasty":"唐代","title":"郢城西北有大古冢数十观其封域多是楚时诸王…尽知之"}
{"author":"张九龄","content":"先达志其大，求意不约文。士伸在知己，已况仕于君。微诚夙所尚，细故不足云。时来忽易失，事往良难分。顾念凡近姿，焉欲殊常勋。亦以行则是，岂必素有闻。千虑且犹失，万绪何其纷。进士苟非党，免相安得群。众口金可铄，孤心丝共棼。意忠仗朋信，语勇同败军。古剑徒有气，幽兰只自薰。高秩向所忝，于义如浮云。千载一遭遇，往贤所至难。问余奚为者，无阶忽上抟。明圣不世出，翼亮非苟安。崇高自有配，孤陋何足干。遇恩一时来，窃位三岁寒。谁谓诚不尽，知穷力亦殚。虽至负乘寇，初无挟术钻。浩荡出江湖，翻覆如波澜。心伤不材树，自念独飞翰。徇义在匹夫，报恩犹一餐。况乃山海泽，效无毫发端。内讼已惭沮，积毁今摧残。胡为复惕息，伤鸟畏虚弹。","dynasty":"唐代","title":"荆州作二首"}
{"author":"张九龄","content":"春令夙所奉，驾言遵此行。途中却郡掾，林下招村氓。至邑无纷剧，来人但欢迎。岂伊念邦政，尔实在时清。短才滥符竹，弱岁起柴荆。再入江村道，永怀山薮情。矧逢阳节献，默听时禽鸣。迹与素心别，感从幽思盈。流芳日不待，夙志蹇无成。知命且何欲，所图唯退耕。华簪极身泰，衰鬓惭木荣。苟得不可遂，吾其谢世婴。","dynasty":"唐代","title":"巡属县道中作"}
{"author":"张九龄","content":"缅然万里路，赫曦三伏时。飞走逃深林，流烁恐生疵。行李岂无苦，而我方自怡。肃事诚在公，拜庆遂及私。展力惭浅效，衔恩感深慈。且欲汤火蹈，况无鬼神欺。朝发高山阿，夕济长江湄。秋瘴宁我毒，夏水胡不夷。信知道存者，但问心所之。吕梁有出入，乃觉非虚词。","dynasty":"唐代","title":"夏日奉使南海在道中作"}
{"author":"张九龄","content":"天命诚有集，王业初惟艰。翦商自文祖，夷项在兹山。地识斩蛇处，河临饮马间。威加昔运往，泽流今圣还。尊祖颂先烈，赓歌安用攀。绍成即我后，封岱出天关。","dynasty":"唐代","title":"奉和圣制次成皋先圣擒建德之所"}
{"author":"张九龄","content":"圣人合天德，洪覆在元元。每劳苍生念，不以黄屋尊。兴化俟群辟，择贤守列藩。得人此为盛，咨岳今复存。降鉴引君道，殷勤启政门。容光无不照，有象必为言。成宪知所奉，致理归其根。肃肃禀玄猷，煌煌戒朱轩。岂徒任遇重，兼尔宴锡繁。载闻励臣节，持答明主恩。","dynasty":"唐代","title":"奉和圣制赐诸州刺史以题座右"}
{"author":"张九龄","content":"三年一上计，万国趋河洛。课最力已陈，赏延恩复博。垂衣深共理，改瑟其咸若。首路回竹符，分镳扬木铎。戒程有攸往，诏饯无淹泊。昭晰动天文，殷勤在人瘼。持久望兹念，克终期所托。行矣当自强，春耕庶秋获。","dynasty":"唐代","title":"奉和圣制送十道采访使及朝集使"}
{"author":"张九龄","content":"兴运昔有感，建祠北山巅。云雷初缔构，日月今悠然。紫气尚蓊郁，玄元如在焉。迨兹事追远，轮奂复增鲜。洞府香林处，斋坛清汉边。吾君乃尊祖，夙驾此留连。乐动人神会，钟成律度圆。笙歌下鸾鹤，芝朮萃灵仙。曾是福黎庶，岂唯味虚玄。赓歌徒有作，微薄谢昭宣。","dynasty":"唐代","title":"奉和圣制谒玄元皇帝庙斋"}
{"author":"张九龄","content":"惟昔迁乐土，迨今已重世。阴庆荷先德，素风惭后裔。唯益梓桑恭，岂禀山川丽。于时初自勉，揆己无兼济。瘠土资劳力，良书启蒙蔽。一探石室文，再擢金门第。既起南宫草，复掌西掖制。过举及小人，便蕃在中岁。亚司河海秩，转牧江湖澨。勿谓符竹轻，但觉涓尘细。一麾尚云忝，十驾宜求税。心息已如灰，迹牵且为赘。忽捧天书委，将革海隅弊。朝闻循诚节，夕饮蒙瘴疠。义疾耻无勇，盗憎攻亦锐。葵藿是倾心，豺狼何反噬。履险甘所受，劳贤恧相曳。揽辔但荒服，循陔便私第。嘉庆始获申，恩华复相继。无庸我先举，同事君犹滞。当推奉使绩，且结拜亲契。更延怀安旨，曾是虑危际。善谋虽若兹，至理焉可替。所仗有神道，况承明主惠。","dynasty":"唐代","title":"酬周判官巡至始兴会改秘书少监见贻之作兼呈耿广州"}
{"author":"张九龄","content":"上帝临下，鉴亦有光。孰云阴骘，惟圣克彰。六月徂暑，四郊愆阳。我后其勤，告于坛场。精意允溢，群灵鼓舞。蔚兮朝云，沛然时雨。雨我原田，亦既有年。烛龙煌煌，明宗报祀。于以助之，天人帝子。闻诗有训，国风兹始。","dynasty":"唐代","title":"奉和圣制烛龙斋祭"}
{"author":"张九龄","content":"艰我稼穑，载育载亭。随物应之，曷圣与灵。谓我何凭，惟德之馨。谁云天远，以诚必至。太清无云，羲和顿辔。于斯烝人，瞻彼非觊。阴冥倏忽，沛泽咸洎。何以致之。我后之感。无皋无隰，黍稷黯黯。无卉无木，敷芬黮黤.黄龙勿来，鸣鸟不思。人和年丰，皇心则怡。岂与周宣，云汉徒诗。","dynasty":"唐代","title":"奉和圣制喜雨"}
{"author":"张九龄","content":"郡庭常窘束，凉野求昭旷。楚客凛秋时，桓公旧台上。清明风日好，历落江山望。极远何萧条，中留坐惆怅。东弥夏首阔，西拒荆门壮。夷险虽异时，古今岂殊状。先贤杳不接，故老犹可访。投吊伤昔人，挥斤感前匠。自为本疏散，未始忘幽尚。际会非有欲，往来是无妄。为邦复多幸，去国殊迁放。且泛篱下菊，还聆郢中唱。灌园亦何为，於陵乃逃相。","dynasty":"唐代","title":"九月九日登龙山"}
{"author":"张九龄","content":"闭阁幸无事，登楼聊永日。云霞千里开，洲渚万形出。澹澹澄江漫，飞飞度鸟疾。邑人半舻舰，津树多枫橘。感别时已屡，凭眺情非一。远怀不我同，孤兴与谁悉。平生本单绪，邂逅承优秩。谬忝为邦寄，多惭理人术。驽铅虽自勉，仓廪素非实。陈力倘无效，谢病从芝朮.","dynasty":"唐代","title":"登郡城南楼"}
{"author":"张九龄","content":"山城本孤峻，凭高结层轩。江气偏宜早，林英粲已繁。馀滋含宿霁，众妍在朝暾。拂衣释簿领，伏槛遗纷喧。深俯东溪澳，远延南山樊。归云纳前岭，去鸟投遥村。目尽有馀意，心恻不可谖。朅来彭蠡泽，载经敷浅原。春及但生思，时哉无与言。不才叨过举，唯力酬明恩。美化犹寂蔑，迅节徒飞奔。虽无成立效，庶以去思论。行复徇孤迹，亦云吾道存。","dynasty":"唐代","title":"岁初巡属县，登高安南楼言怀"}
{"author":"张九龄","content":"庭树日衰飒，风霜未云已。驾言遣忧思，乘兴求相似。楚国兹故都，兰台有馀址。传闻襄王世，仍立巫山祀。方此全盛时，岂无婵娟子。色荒神女至，魂荡宫观启。蔓草今如积，朝云为谁起。","dynasty":"唐代","title":"登古阳云台"}
{"author":"张九龄","content":"同方久厌俗，相与事遐讨。及此云山去，窅然岩径好。疑入武陵源，如逢汉阴老。清谐欣有得，幽闲欻盈抱。我本玉阶侍，偶访金仙道。兹焉求卜筑，所过皆神造。岁晚林始敷，日晏崖方杲。不种缘岭竹，岂植临潭草。即途可淹留，随日成黼藻。期为静者说，曾是终焉保。今为简书畏，只令归思浩。","dynasty":"唐代","title":"与生公寻幽居处"}
{"author":"张九龄","content":"探秘孰云远，忘怀复尔同。日寻高深意，宛是神仙中。跻险构灵室，诡制非人功。潜洞黝无底，殊庭忽似梦。岂如武安凿，自若茅山通。造物良有寄，嬉游乃惬衷。犹希咽玉液，从此升云空。咄咄共携手，泠然且驭风。","dynasty":"唐代","title":"与生公游石窟山"}
{"author":"张九龄","content":"为郡久无补，越乡空复深。苟能秉素节，安用叨华簪。却步园畦里，追吾野逸心。形骸拘俗吏，光景赖闲林。内讼诚知止，外言犹匪忱。成蹊谢李径，卫足感葵阴。荣达岂不伟，孤生非所任。江城何寂历，秋树亦萧森。下有北流水，上有南飞禽。我愿从归翼，无然坐自沉。","dynasty":"唐代","title":"郡舍南有园畦杂树聊以永日"}
{"author":"张九龄","content":"郡庭日休暇，湖曲邀胜践。乐职在中和，灵心挹上善。乘流坐清旷，举目眺悠缅。林与西山重，云因北风卷。晶明画不逮，阴影镜无辨。晚秀复芬敷，秋光更遥衍。万族纷可佳，一游岂能展。羁孤忝邦牧，顾己非时选。梁公世不容，长孺心亦褊。永念出笼絷，常思退疲蹇。岁徂风露严，日恐兰苕剪。佳辰不可得，良会何其鲜。罢兴还江城，闭关聊自遣。","dynasty":"唐代","title":"临泛东湖（时任洪州）"}
{"author":"张九龄","content":"出处各有在，何者为陆沉。幸无迫贱事，聊可祛迷襟。世路少夷坦，孟门未岖嶔。多惭入火术，常惕履冰心。一跌不自保，万全焉可寻。行行念归路，眇眇惜光阴。浮生如过隙，先达已吾箴。敢忘丘山施，亦云年病侵。力衰在所养，时谢良不任。但忆旧栖息，愿言遂窥临。云间日孤秀，山下面清深。萝茑自为幄，风泉何必琴。归此老吾老，还当日千金。","dynasty":"唐代","title":"始兴南山下有林泉，尝卜居焉，荆州卧病有怀此地"}
{"author":"张九龄","content":"穿筑非求丽，幽闲欲寄情。偶怀因壤石，真意在蓬瀛。苔益山文古，池添竹气清。从兹果萧散，无事亦无营。","dynasty":"唐代","title":"林亭咏"}
{"author":"张九龄","content":"仙禁生红药，微芳不自持。幸因清切地，还遇艳阳时。名见桐君箓，香闻郑国诗。孤根若可用，非直爱华滋。","dynasty":"唐代","title":"苏侍郎紫薇庭各赋一物得芍药"}
{"author":"张九龄","content":"场藿已成岁，园葵亦向阳。兰时独不偶，露节渐无芳。旨异菁为蓄，甘非蔗有浆。人多利一饱，谁复惜馨香。幸得不锄去，孤苗守旧根。无心羡旨蓄，岂欲近名园。遇赏宁充佩，为生莫碍门。幽林芳意在，非是为人论。","dynasty":"唐代","title":"园中时蔬尽皆锄理唯秋兰数本委而不顾彼虽…遂赋二章"}
{"author":"张九龄","content":"林居逢岁晏，遇物使情多。蘅茝不时与，芬荣奈汝何。更怜篱下菊，无如松上萝。因依自有命，非是隔阳和。","dynasty":"唐代","title":"林亭寓言"}
{"author":"张九龄","content":"家在湘源住，君今海峤行。经过正中道，相送倍为情。心逐书邮去，形随世网婴。因声谢远别，缘义不缘名。","dynasty":"唐代","title":"送使广州"}
{"author":"张九龄","content":"蜀严化已久，沉冥空所思。尝闻卖卜处，犹忆下帘时。驱传应经此，怀贤倘问之。归来说往事，历历偶心期。","dynasty":"唐代","title":"送姚评事入蜀各赋一物得卜肆"}
{"author":"张九龄","content":"江水天连色，无涯净野氛。微明岸傍树，凌乱渚前云。举棹形徐转，登舻意渐分。渺茫从此去，空复惜离群。","dynasty":"唐代","title":"送窦校书见饯得云中辨江树"}
{"author":"张九龄","content":"旬雨不愆期，由来自若时。尔无言郡政，吾岂欲天欺。常念涓尘益，惟欢草树滋。课成非所拟，人望在东菑。","dynasty":"唐代","title":"在洪州答綦毋学士"}
{"author":"张九龄","content":"云雨俱行罢，江天已洞开。炎氛霁后灭，边绪望中来。作骥君垂耳，为鱼我曝鳃。更怜湘水赋，还是洛阳才。","dynasty":"唐代","title":"酬王六霁后书怀见示"}
{"author":"张九龄","content":"万乘飞黄马，千金狐白裘。正逢银霰积，如向玉京游。瑞色铺驰道，花文拂彩旒。还闻吉甫颂，不共郢歌俦。","dynasty":"唐代","title":"和姚令公从幸温汤喜雪"}
{"author":"张九龄","content":"忽对林亭雪，瑶华处处开。今年迎气始，昨夜伴春回。玉润窗前竹，花繁院里梅。东郊斋祭所，应见五神来。","dynasty":"唐代","title":"立春日晨起对积雪"}
{"author":"张九龄","content":"伊川与灞津，今日祓除人。岂似龙山上，还同湘水滨。衰颜忧更老，淑景望非春。禊饮岂吾事，聊将偶俗尘。","dynasty":"唐代","title":"三月三日登龙山"}
{"author":"张九龄","content":"孤鸿海上来，池潢不敢顾。侧见双翠鸟，巢在三珠树。矫矫珍木巅，得无金丸惧？美服患人指，高明逼神恶。今我游冥冥，弋者何所慕！","dynasty":"唐代","tags":"唐诗三百首，写鸟，寓人，抒怀，生活，哲理","title":"感遇十二首·其四"}
{"author":"张九龄","content":"送客南昌尉，离亭西候春。野花看欲尽，林鸟听犹新。别酒青门路，归轩白马津。相知无远近，万里尚为邻。","dynasty":"唐代","tags":"写景，送别，友人，抒情","title":"送韦城李少府"}
{"author":"张九龄","content":"幽人归独卧，滞虑洗孤清。持此谢高鸟，因之传远情。日夕怀空意，人谁感至精？飞沈理自隔，何所慰吾诚?","dynasty":"唐代","tags":"唐诗三百首，寓言，写鸟，寓人，哲理","title":"感遇十二首·其二"}
{"author":"张九龄","content":"宿昔青云志，蹉跎白发年。谁知明镜里，形影自相怜。","dynasty":"唐代","tags":"感慨，抒怀，言志","title":"照镜见白发"}
{"author":"张九龄","content":"乘夕棹归舟，缘源路转幽。月明看岭树，风静听溪流。岚气船间入，霜华衣上浮。猿声虽此夜，不是别家愁。","dynasty":"唐代","tags":"写景，旅途，愁绪","title":"耒阳溪夜行"}
{"author":"张九龄","content":"纤纤折杨柳，持此寄情人。一枝何足贵，怜是故园春。迟景那能久，芳菲不及新。更愁征戍客，容鬓老边尘。","dynasty":"唐代","title":"折杨柳"}
{"author":"张九龄","content":"海燕虽微渺，乘春亦暂来。岂知泥滓贱，只见玉堂开。绣户时双入，华堂日几回。无心与物竞，鹰隼莫相猜。","dynasty":"唐代","tags":"托物言志","title":"咏燕/归燕诗"}
{"author":"张九龄","content":"潦收沙衍出，霜降天宇晶。伏槛一长眺，津途多远情。思来江山外，望尽烟云生。滔滔不自辨，役役且何成。我来飒衰鬓，孰云飘华缨。枥马苦踡跼，笼禽念遐征。岁阴向晼晚，日夕空屏营。物生贵得性，身累由近名。内顾觉今是，追叹何时平。","dynasty":"唐代","tags":"秋天，伤怀","title":"秋晚登楼望南江入始兴郡路"}
{"author":"张九龄","content":"宗臣事有征，庙算在休兵。天与三台座，人当万里城。朔南方偃革，河右暂扬旌。宠锡从仙禁，光华出汉京。山川勤远略，原隰轸皇情。为奏薰琴唱，仍题宝剑名。闻风六郡伏，计日五戎平。山甫归应疾，留侯功复成。歌钟旋可望，衽席岂难行。四牡何时入，吾君忆履声。","dynasty":"唐代","tags":"离别，写人","title":"奉和圣制送尚书燕国公赴朔方"}
{"author":"张九龄","content":"端居正无绪，那复发秦筝。纤指传新意，繁弦起怨情。悠扬思欲绝，掩抑态还生。岂是声能感，人心自不平。","dynasty":"唐代","title":"听筝"}
{"author":"张九龄","content":"离别念同嬉，芬荣欲共持。独攀南国树，遥寄北风时。林惜迎春早，花愁去日迟。还闻折梅处，更有棣华诗。","dynasty":"唐代","title":"和王司马折梅寄京邑昆弟"}
{"author":"张九龄","content":"万年春，三朝日，上御明台旅庭实。初瑞雪兮霏微，俄同云兮蒙密。此时骚切阴风生，先过金殿有馀清。信宿婵娟飞雪度，能使玉人俱掩嫭。皓皓楼前月初白，纷纷陌上尘皆素。昨讶骄阳积数旬，始知和气待迎新。匪惟在人利，曾是扶天意。天意岂云遥，雪下不崇朝。皇情玩无斁，雪委方盈尺。草树纷早荣，京坻宛先积。君恩诚谓何，岁稔复人和。预数斯箱庆，应如此雪多。朝冕旒兮载悦，想笞笠兮农节。倚瑶琴兮或歌，续薰风兮瑞雪。福浸昌，应尤盛，瑞雪年年常感圣。愿以柏梁作，长为柳花咏。","dynasty":"唐代","title":"奉和圣制瑞雪篇"}
{"author":"张九龄","content":"有时神物待圣人，去后汤还冷，来时树亦春。今兹十月自东归，羽旆逶迤上翠微。温谷葱葱佳气色，离宫奕奕叶光辉。临渭川，近天邑，浴日温泉复在兹，群仙洞府那相及。吾君利物心，玄泽浸苍黔。渐渍神汤无疾苦，薰歌一曲感人深。","dynasty":"唐代","title":"奉和圣制温泉歌"}
{"author":"张九龄","content":"孔门太山下，不见登封时。徒有先王法，今为明主思。恩加万乘幸，礼致一牢祠。旧宅千年外，光华空在兹。","dynasty":"唐代","title":"奉和圣制经孔子旧宅"}
{"author":"张九龄","content":"山祇亦望幸，云雨见灵心。岳馆逢朝霁，关门解宿阴。咸京天上近，清渭日边临。我武因冬狩，何言是即禽。","dynasty":"唐代","title":"奉和圣制次琼岳韵"}
{"author":"张九龄","content":"眷言感忠义，何有间山川。徇节今如此，离情空复然。皇心在勤恤，德泽委昭宣。周月成功后，明年或劳还。","dynasty":"唐代","title":"奉和圣制送李尚书入蜀"}
{"author":"张九龄","content":"东土淹龙驾，西人望翠华。山川只询物，宫观岂为家。十月回星斗，千官捧日车。洛阳无怨思，巡幸更非赊。","dynasty":"唐代","title":"奉和圣制初出洛城"}
{"author":"张九龄","content":"驰道当河陕，陈诗问国风。川原三晋别，襟带两京同。后殿函关尽，前旌阙塞通。行看洛阳陌，光景丽天中。","dynasty":"唐代","title":"奉和圣制途次陕州作"}
{"author":"张九龄","content":"贤王有池馆，明主赐春游。淑气林间发，恩光水上浮。徒惭和鼎地，终谢巨川舟。皇泽空如此，轻生莫可酬。","dynasty":"唐代","title":"敕赐宁王池宴"}
{"author":"张九龄","content":"清洛象天河，东流形胜多。朝来逢宴喜，春尽却妍和。泉鲔欢时跃，林莺醉里歌。赐恩频若此，为乐奈人何。","dynasty":"唐代","title":"天津桥东旬宴得歌字韵"}
{"author":"张九龄","content":"门绪公侯列，嫔风诗礼行。松萝方有寄，桃李忽无成。剑去双龙别，雏哀九凤鸣。何言峄山树，还似半心生。永叹芳魂断，行看草露滋。二宗荣盛日，千古别离时。竟罢生刍赠，空留画扇悲。容车候晓发，何岁是归期。缟服纷相送，玄扃翳不开。更悲泉火灭，徒见柳车回。旧室容衣奠，新茔拱树栽。唯应月照簟，潘岳此时哀。","dynasty":"唐代","title":"故荥阳君苏氏挽歌词三首"}
{"author":"张九龄","content":"昔者河边叟，谁知隐与仙。姓名终不识，章句此空传。迹为坐忘晦，言犹强著诠。精灵竟何所，祠宇独依然。道在纡宸眷，风行动睿篇。从兹化天下，清净复何先。","dynasty":"唐代","title":"奉和圣制经河上公庙"}
{"author":"张九龄","content":"兹山蕴灵异，走望良有归。丘祷虽已久，甿心难重违。迟明申藻荐，先夕旅岩扉。独宿云峰下，萧条人吏稀。我来不外适，幽抱自中微。静入风泉奏，凉生松栝围。穷年滞远想，寸晷阅清晖。虚美怅无属，素情缄所依。诡随嫌弱操，羁束谢贞肥。义济亦吾道，诚存为物祈。灵心倏已应，甘液幸而飞。闭阁且无责，随车安敢希。多惭德不感，知复是耶非。","dynasty":"唐代","title":"洪州西山祈雨，是日辄应，因赋诗言事"}
{"author":"张九龄","content":"郡阁昼常掩，庭芜日复滋。檐风落鸟毳，窗叶挂虫丝。拙病宦情少，羁闲秋气悲。理人无异绩，为郡但经时。唯有江湖意，沉冥空在兹。","dynasty":"唐代","title":"郡内闲斋"}
{"author":"张九龄","content":"鸡头西畔洞门开，陈氏丹升劫仞台。魅鬼昔年诚誓否？至今犹说鬼肩栽。","dynasty":"唐代","title":"游洞门题陈氏丹台诗"}
{"author":"张九龄","content":"一作江南守，江林三四春。相鸣不及鸟，相乐喜关人。日守朱丝直，年催华发新。淮阳只有卧，持此度芳辰。","dynasty":"唐代","title":"戏题春意"}
{"author":"张九龄","content":"山城本孤峻，凭高结层轩。江气偏宜早，林英粲已繁。馀滋含宿霁，众妍在朝暾。拂衣释簿领，伏槛遗纷喧。深俯东溪澳，远延南山樊。归云纳前岭，去鸟投遥村。目尽有馀意，心恻不可谖。朅来彭蠡泽，载经敷浅原。春及但生思，时哉无与言。不才叨过举，唯力酬明恩。美化犹寂蔑，迅节徒飞奔。虽无成立效，庶以去思论。行复徇孤迹，亦云吾道存。","dynasty":"唐代","title":"岁初巡属县，登高安南楼言怀"}
{"author":"张九龄","content":"湘流绕南岳，绝目转青青。怀禄未能已，瞻途屡所经。烟屿宜春望，林猿莫夜听。永路日多绪，孤舟天复冥。浮没从此去，嗟嗟劳我形。","dynasty":"唐代","tags":"写景，抒情，喜悦","title":"湘中作"}
{"author":"张九龄","content":"上帝临下，鉴亦有光。孰云阴骘，惟圣克彰。六月徂暑，四郊愆阳。我后其勤，告于坛场。精意允溢，群灵鼓舞。蔚兮朝云，沛然时雨。雨我原田，亦既有年。烛龙煌煌，明宗报祀。于以助之，天人帝子。闻诗有训，国风兹始。","dynasty":"唐代","title":"奉和圣制烛龙斋祭"}
{"author":"张九龄","content":"昔年亟攀践，征马复来过。信若山川旧，谁如岁月何。蜀相吟安在，羊公碣已磨。令图犹寂寞，嘉会亦蹉跎。宛宛樊城岸，悠悠汉水波。逶迤春日远，感寄客情多。地本原林秀，朝来烟景和。同心不同赏，留叹此岩阿。","dynasty":"唐代","title":"登襄阳岘山"}
{"author":"张九龄","content":"家受专门学，人称入室贤。刘桢徒有气，管辂独无年。谪去长沙国，魂归京兆阡。从兹匣中剑，埋没罢冲天。","dynasty":"唐代","title":"眉州康司马挽歌词"}
{"author":"张九龄","content":"西日下山隐，北风乘夕流。燕雀感昏旦，檐楹呼匹俦。鸿鹄虽自远，哀音非所求。贵人弃疵贱，下士尝殷忧。众情累外物，恕己忘内修。感叹长如此，使我心悠悠。","dynasty":"唐代","title":"感遇十二首其八"}
{"author":"张九龄","content":"宿昔三台践，荣华驷马归。印从青琐拜，翰入紫宸挥。题剑恩方重，藏舟事已非。龙门不可望，感激涕沾衣。","dynasty":"唐代","title":"故刑部李尚书挽词三首其二"}
{"author":"张九龄","content":"将相有更践，简心良独难。远图尝画地，超拜乃登坛。戎即昆山序，车同渤海单。义无中国费，情必远人安。他日文兼武，而今栗且宽。自然来月窟，何用刺楼兰。南至三冬晚，西驰万里寒。封侯自有处，征马去啴啴。","dynasty":"唐代","title":"送赵都护赴安西"}
{"author":"张九龄","content":"昔年尝不调，兹地亦邅回。本谓双凫少，何知驷马来。人非汉使橐，郡是越王台。去去虽殊事，山川长在哉。","dynasty":"唐代","title":"使至广州"}
{"author":"张九龄","content":"抱影吟中夜，谁闻此叹息。美人适异方，庭树含幽色。白云愁不见，沧海飞无翼。凤皇一朝来，竹花斯可食。","dynasty":"唐代","title":"感遇十二首其九"}
{"author":"张九龄","content":"山气朝来爽，溪流日向清。远心何处惬，闲棹此中行。丛桂林间待，群鸥水上迎。徒然适我愿，幽独为谁情。","dynasty":"唐代","title":"溪行寄王震"}
{"author":"张九龄","content":"理棹虽云远，饮冰宁有惜。况乃佳山川，怡然傲潭石。奇峰岌前转，茂树隈中积。猿鸟声自呼，风泉气相激。目因诡容逆，心与清晖涤。纷吾谬执简，行郡将移檄。即事聊独欢，素怀岂兼适。悠悠咏靡盬，庶以穷日夕。","dynasty":"唐代","title":"巡按自漓水南行"}
{"author":"张九龄","content":"极望涔阳浦，江天渺不分。扁舟从此去，鸥鸟自为群。他日怀真赏，中年负俗纷。适来果微尚，倏尔会斯文。复想金闺籍，何如梦渚云。我行多胜寄，浩思独氛氲。","dynasty":"唐代","title":"初发江陵有怀"}
{"author":"张九龄","content":"弱岁读群史，抗迹追古人。被褐有怀玉，佩印从负薪。志合岂兄弟，道行无贱贫。孤根亦何赖，感激此为邻。","dynasty":"唐代","title":"叙怀二首其一"}
{"author":"张九龄","content":"披轩肆流览，云壑见深重。空水秋弥净，林烟晚更浓。坐隅分洞府，檐际列群峰。窈窕生幽意，参差多异容。还惭大隐迹，空想列仙踪。赖此升攀处，萧条得所从。","dynasty":"唐代","title":"晚憩王少府东阁"}
{"author":"张九龄","content":"行舟傍越岑，窈窕越溪深。水暗先秋冷，山晴当昼阴。重林间五色，对壁耸千寻。惜此生遐远，谁知造化心。","dynasty":"唐代","title":"浈阳峡"}
{"author":"张九龄","content":"缟服纷相送，玄扃翳不开。更悲泉火灭，徒见柳车回。旧室容衣奠，新茔拱树栽。唯应月照簟，潘岳此时哀。","dynasty":"唐代","title":"故荥阳君苏氏挽歌词三首其三"}
{"author":"张九龄","content":"清洛象天河，东流形胜多。朝来逢宴喜，春尽却妍和。泉鲔欢时跃，林莺醉里歌。赐恩频若此，为乐奈人何。","dynasty":"唐代","title":"天津桥东旬宴得歌字韵"}
{"author":"张九龄","content":"君有百鍊刃，堪断七重犀。谁开太阿匣，持割武城鸡。竟与尚书佩，遥应天子提。何时遇操宰，当使玉如泥。","dynasty":"唐代","title":"赠澧阳韦明府"}
{"author":"张九龄","content":"有时神物待圣人，去后汤还冷，来时树亦春。今兹十月自东归，羽旆逶迤上翠微。温谷葱葱佳气色，离宫奕奕叶光辉。临渭川，近天邑，浴日温泉复在兹，群仙洞府那相及。吾君利物心，玄泽浸苍黔。渐渍神汤无疾苦，薰歌一曲感人深。","dynasty":"唐代","title":"奉和圣制温泉歌"}
{"author":"张九龄","content":"兹山镇何所，乃在澄湖阴。下有蛟螭伏，上与虹蜺寻。灵仙未始旷，窟宅何其深。双阙出云峙，三宫入烟沉。攀崖犹昔境，种杏非旧林。想像终古迹，惆怅独往心。纷吾婴世网，数载忝朝簪。孤根自靡托，量力况不任。多谢周身防，常恐横议侵。岂匪鹓鸿列，惕如泉壑临。迨兹刺江郡，来此涤尘襟。有趣逢樵客，忘怀狎野禽。栖闲义未果，用拙欢在今。愿言答休命，归事丘中琴。","dynasty":"唐代","title":"出为豫章郡途次庐山东岩下"}
{"author":"张九龄","content":"感惜芳时换，谁知客思悬。忆随鸿向暖，愁学马思边。留滞机还息，纷拏网自牵。东南起归望，何处是江天。","dynasty":"唐代","title":"秋怀"}
{"author":"张九龄","content":"庭芜生白露，岁候感遐心。策蹇惭远途，巢枝思故林。小人恐致寇，终日如临深。鱼鸟好自逸，池笼安所钦。挂冠东都门，采蕨南山岑。议道诚愧昔，览分还惬今。怃然忧成老，空尔白头吟。","dynasty":"唐代","title":"在郡秋怀二首其二"}
{"author":"张九龄","content":"岁阳亦颓止，林意日萧摵。云胡当此时，缅迈复为客。至爱孰能舍，名义来相迫。负德良不赀，输诚靡所惜。一木逢厦构，纤尘愿山益。无力主君恩，宁利客卿璧。去去荣归养，怃然叹行役。","dynasty":"唐代","title":"将发还乡示诸弟"}
{"author":"张九龄","content":"仙宗出赵北，相业起山东。明德尝为礼，嘉谋屡作忠。论经白虎殿，献赋甘泉宫。与善今何在，苍生望已空。宿昔三台践，荣华驷马归。印从青琐拜，翰入紫宸挥。题剑恩方重，藏舟事已非。龙门不可望，感激涕沾衣。永叹常山宝，沉埋京兆阡。同盟会五月，华表记千年。渺漫野中草，微茫空里烟。共悲人事绝，唯对杜陵田。","dynasty":"唐代","title":"故刑部李尚书挽词三首"}
{"author":"张九龄","content":"抱影吟中夜，谁闻此叹息。美人适异方，庭树含幽色。白云愁不见，沧海飞无翼。凤皇一朝来，竹花斯可食。","dynasty":"唐代","title":"感遇十二首其九"}
{"author":"张九龄","content":"故人宣城守，亦在江南偏。如何分虎竹，相与间山川。章绶胡为者，形骸非自然。含情津渡阔，倚望脰空延。远近闻佳政，平生仰大贤。推心徒有属，会面良无缘。目夕遵前渚，江村投暮烟。念行祗意默，怀远岂言宣。委曲风波事，难为尺素传。","dynasty":"唐代","title":"当涂界寄裴宣州"}
{"author":"张九龄","content":"幽人归独卧，滞虑洗孤清。持此谢高鸟，因之传远情。日夕怀空意，人谁感至精？飞沈理自隔，何所慰吾诚?","dynasty":"唐代","tags":"唐诗三百首，寓言，写鸟，寓人，哲理","title":"感遇十二首·其二"}
{"author":"张九龄","content":"山城本孤峻，凭高结层轩。江气偏宜早，林英粲已繁。馀滋含宿霁，众妍在朝暾。拂衣释簿领，伏槛遗纷喧。深俯东溪澳，远延南山樊。归云纳前岭，去鸟投遥村。目尽有馀意，心恻不可谖。朅来彭蠡泽，载经敷浅原。春及但生思，时哉无与言。不才叨过举，唯力酬明恩。美化犹寂蔑，迅节徒飞奔。虽无成立效，庶以去思论。行复徇孤迹，亦云吾道存。","dynasty":"唐代","title":"岁初巡属县，登高安南楼言怀"}
{"author":"张九龄","content":"归去南江水，磷磷见底清。转逢空阔处，聊洗滞留情。浦树遥如待，江鸥近若迎。津途别有趣，况乃濯吾缨。","dynasty":"唐代","title":"自豫章南还江上作"}
{"author":"张九龄","content":"家在湘源住，君今海峤行。经过正中道，相送倍为情。心逐书邮去，形随世网婴。因声谢远别，缘义不缘名。","dynasty":"唐代","title":"送使广州"}
{"author":"张九龄","content":"同方久厌俗，相与事遐讨。及此云山去，窅然岩径好。疑入武陵源，如逢汉阴老。清谐欣有得，幽闲欻盈抱。我本玉阶侍，偶访金仙道。兹焉求卜筑，所过皆神造。岁晚林始敷，日晏崖方杲。不种缘岭竹，岂植临潭草。即途可淹留，随日成黼藻。期为静者说，曾是终焉保。今为简书畏，只令归思浩。","dynasty":"唐代","title":"与生公寻幽居处"}
{"author":"张九龄","content":"城楼枕南浦，日夕顾西山。宛宛鸾鹤处，高高烟雾间。仙井今犹在，洪厓久不还。金编莫我授，羽驾亦难攀。檐际千峰出，云中一鸟闲。纵观穷水国，游思遍人寰。勿复尘埃事，归来且闭关。","dynasty":"唐代","title":"登城楼望西山作"}
{"author":"张九龄","content":"配天昭圣业，率土庆辉光。春发三条路，酺开百戏场。流恩均庶品，纵观聚康庄。妙舞来平乐，新声出建章。分曹日抱戴，赴节凤归昌。幸奏承云乐，同晞湛露阳。气和皆有感，泽厚自无疆。饱德君臣醉，连歌奉柏梁。","dynasty":"唐代","title":"奉和圣制南郊礼毕酺宴"}
{"author":"张九龄","content":"江水天连色，无涯净野氛。微明岸傍树，凌乱渚前云。举棹形徐转，登舻意渐分。渺茫从此去，空复惜离群。","dynasty":"唐代","title":"送窦校书见饯得云中辨江树"}
{"author":"张九龄","content":"山气朝来爽，溪流日向清。远心何处惬，闲棹此中行。丛桂林间待，群鸥水上迎。徒然适我愿，幽独为谁情。","dynasty":"唐代","title":"溪行寄王震"}
{"author":"张九龄","content":"迢递终南顶，朝朝阊阖前。朅来青绮外，高在翠微先。双凤褰为阙，群龙俨若仙。还知到玄圃，更是谒甘泉。夜雨尘初灭，秋空月正悬。诡容纷入望，霁色宛成妍。东极华阴践，西弥嶓冢连。奔峰出岭外，瀑水落云边。汉帝宫将苑，商君陌与阡。林华铺近甸，烟霭绕晴川。既庶仁斯及，分忧政已宣。山公启事罢，吉甫颂声传。济济金门步，洋洋玉树篇。徒歌虽有属，清越岂同年。","dynasty":"唐代","title":"奉和吏部崔尚书雨后大明朝堂望南山"}
{"author":"张九龄","content":"大德始无颇，中智是所是。居然已不一，况乃务相诡。小道致泥难，巧言因萋毁。穰侯或见迟，苏生得阴揣。轻既长沙傅，重亦边郡徙。势倾不幸然，迹在胡宁尔。沧溟所为大，江汉日来委。沣水虽复清，鱼鳖岂游此。贤哉有小白，仇中有管氏。若人不世生，悠悠多如彼。","dynasty":"唐代","title":"咏史"}
{"author":"张九龄","content":"晨兴步北林，萧散一开襟。复见林上月，娟娟犹未沉。片云自孤远，丛筱亦清深。无事由来贵，方知物外心。","dynasty":"唐代","title":"晨出郡舍林下"}
{"author":"张九龄","content":"有时神物待圣人，去后汤还冷，来时树亦春。今兹十月自东归，羽旆逶迤上翠微。温谷葱葱佳气色，离宫奕奕叶光辉。临渭川，近天邑，浴日温泉复在兹，群仙洞府那相及。吾君利物心，玄泽浸苍黔。渐渍神汤无疾苦，薰歌一曲感人深。","dynasty":"唐代","title":"奉和圣制温泉歌"}
{"author":"张九龄","content":"萝茑必有托，风霜不能落。酷在兰将蕙，甘从葵与藿。运命虽为宰，寒暑自回薄。悠悠天地间，委顺无不乐。","dynasty":"唐代","title":"杂诗五首其二"}
{"author":"张九龄","content":"鸿雁自北来，嗷嗷度烟景。常怀稻粱惠，岂惮江山永。小大每相从，羽毛当自整。双凫侣晨泛，独鹤参宵警。为我更南飞，因书至梅岭。","dynasty":"唐代","title":"二弟宰邑南海见群雁南飞因成咏以寄"}
{"author":"张九龄","content":"江南有丹橘，经冬犹绿林。岂伊地气暖，自有岁寒心。可以荐嘉客，奈何阻重深。运命唯所遇，循环不可寻。徒言树桃李，此木岂无阴。","dynasty":"唐代","title":"感遇十二首其三"}
{"author":"张九龄","content":"返葬长安陌，秋风箫鼓悲。奈何相送者，不是平生时。寒影催年急，哀歌助晚迟。宁知建旟罢，丹旐向京师。","dynasty":"唐代","title":"故徐州刺史赠吏部侍郎苏公挽歌词三首其三"}
{"author":"张九龄","content":"清迥江城月，流光万里同。所思如梦里，相望在庭中。皎洁青苔露，萧条黄叶风。含情不得语，频使桂华空。","dynasty":"唐代","title":"秋夕望月"}
{"author":"张九龄","content":"秦帝始求仙，骊山何遽卜。中年既无效，兹地所宜复。徒役如雷奔，珍怪亦云蓄。黔首无寄命，赭衣相追逐。人怨神亦怒，身死宗遂覆。土崩失天下，龙斗入函谷。国为项籍屠，君同华元戮。始掘既由楚，终焚乃因牧。上宰议扬贤，中阿感桓速。一闻过秦论，载怀空杼轴。","dynasty":"唐代","title":"和黄门卢监望秦始皇陵"}
{"author":"张九龄","content":"城隅有乐游，表里见皇州。策马既长远，云山亦悠悠。万壑清光满，千门喜气浮。花间直城路，草际曲江流。凭眺兹为美，离居方独愁。已惊玄发换，空度绿荑柔。奋翼笼中鸟，归心海上鸥。既伤日月逝，且欲桑榆收。豹变焉能及，莺鸣非可求。愿言从所好，初服返林丘。","dynasty":"唐代","title":"登乐游原春望书怀"}
{"author":"张九龄","content":"嶙嶙故城垒，荒凉空戍楼。在德不在险，方知王道休。","dynasty":"唐代","title":"奉和圣制度潼关口号"}
{"author":"张九龄","content":"昔年亟攀践，征马复来过。信若山川旧，谁如岁月何。蜀相吟安在，羊公碣已磨。令图犹寂寞，嘉会亦蹉跎。宛宛樊城岸，悠悠汉水波。逶迤春日远，感寄客情多。地本原林秀，朝来烟景和。同心不同赏，留叹此岩阿。","dynasty":"唐代","title":"登襄阳岘山"}
{"author":"张九龄","content":"元僚行上计，举饯出林丘。忽望题舆远，空思解榻游。别筵铺柳岸，征棹倚芦洲。独叹湘江水，朝宗向北流。","dynasty":"唐代","title":"饯王司马入计同用洲字"}
{"author":"张九龄","content":"平生属良友，结绶望光辉。何知人事拙，相与宦情非。别路穿林尽，征帆际海归。居然已多意，况复两乡违。","dynasty":"唐代","title":"送杨府李功曹"}
{"author":"张九龄","content":"南国更数世，北湖方十洲。天清华林苑，日晏景阳楼。果下回仙骑，津傍驻彩斿。凫鹥喧凤管，荷芰斗龙舟。七子陪诗赋，千人和棹讴。应言在镐乐，不让横汾秋。风俗因纾慢，江山成易由。驹王信不武，孙叔是无谋。佳气日将歇，霸功谁与修。桑田东海变，麋鹿姑苏游。否运争三国，康时劣九州。山虽幕府在，馆岂豫章留。水淀还相阅，菱歌亦故遒。雄图不足问，唯想事风流。","dynasty":"唐代","title":"经江宁览旧迹至玄武湖"}
{"author":"张九龄","content":"栖宿岂无意，飞飞更远寻。长途未及半，中夜有遗音。月思关山笛，风号流水琴。空声两相应，幽感一何深。避缴归南浦，离群叫北林。联翩俱不定，怜尔越乡心。","dynasty":"唐代","title":"同綦毋学士月夜闻雁"}
{"author":"张九龄","content":"尝闻薛公泪，非直雍门琴。窜逐留遗迹，悲凉见此心。府中因暇豫，江上幸招寻。人事已成古，风流独至今。闲情多感叹，清景暂登临。无复甘棠在，空馀蔓草深。晴光送远目，胜气入幽襟。水去朝沧海，春来换碧林。赋怀湘浦吊，碑想汉川沉。曾是陪游日，徒为梁父吟。","dynasty":"唐代","title":"陪王司马登薛公逍遥台"}
{"author":"张九龄","content":"函谷虽云险，黄河已复清。圣心无所隔，空此置关城。","dynasty":"唐代","title":"奉和圣制经函谷关作"}
{"author":"张九龄","content":"屡别容华改，长愁意绪微。义将私爱隔，情与故人归。薄宦无时赏，劳生有事机。离魂今夕梦，先绕旧林飞。","dynasty":"唐代","title":"通化门外送别"}
{"author":"张九龄","content":"孤桐亦胡为，百尺傍无枝。疏阴不自覆，修干欲何施。高冈地复迥，弱植风屡吹。凡鸟已相噪，凤凰安得知。萝茑必有托，风霜不能落。酷在兰将蕙，甘从葵与藿。运命虽为宰，寒暑自回薄。悠悠天地间，委顺无不乐。良辰不可遇，心赏更蹉跎。终日块然坐，有时劳者歌。庭前揽芳蕙，江上托微波。路远无能达，忧情空复多。湘水吊灵妃，斑竹为情绪。汉水访游女，解佩欲谁与。同心不可见，异路空延伫。浦上青枫林，津傍白沙渚。行吟至落日，坐望只愁予。神物亦岂孤，佳期竟何许。木直几自寇，石坚亦他攻。何言为用薄，而与火膏同。物类有固然，谁能取径通。纤纤良田草，靡靡唯从风。日夜沐甘泽，春秋等芳丛。生性苟不夭，香臭谁为中。道家贵至柔，儒生何固穷。终始行一意，无乃过愚公。","dynasty":"唐代","title":"杂诗五首"}
{"author":"张九龄","content":"溪流清且深，松石复阴临。正尔可嘉处，胡为无赏心。我由不忍别，物亦有缘侵。自匪常行迈，谁能知此音。","dynasty":"唐代","title":"初发曲江溪中"}
{"author":"张九龄","content":"长林何缭绕，远水复悠悠。尽日馀无见，为心那不愁。忆将亲爱别，行为主恩酬。感激空如此，芳时屡已遒。","dynasty":"唐代","title":"江上"}
{"author":"张九龄","content":"江渚秋风至，他乡离别心。孤云愁自远，一叶感何深。忧喜尝同域，飞鸣忽异林。青山西北望，堪作白头吟。","dynasty":"唐代","title":"初秋忆金均两弟"}
{"author":"张九龄","content":"祝史辞正，人神庆叶。福以德昭，享以诚接。六变云备，百礼斯浃。祀事孔明，祚流万叶。","dynasty":"唐代","title":"南郊文武出入舒和之乐"}
{"author":"张九龄","content":"弱岁读群史，抗迹追古人。被褐有怀玉，佩印从负薪。志合岂兄弟，道行无贱贫。孤根亦何赖，感激此为邻。晚节从卑秩，岐路良非一。既闻持两端，复见挟三术。木瓜诚有报，玉楮论无实。已矣直躬者，平生壮图失。去去勿重陈，归来茹芝朮.","dynasty":"唐代","title":"叙怀二首"}
{"author":"张九龄","content":"晨兴步北林，萧散一开襟。复见林上月，娟娟犹未沉。片云自孤远，丛筱亦清深。无事由来贵，方知物外心。","dynasty":"唐代","title":"晨出郡舍林下"}
{"author":"张九龄","content":"寒露洁秋空，遥山纷在瞩。孤顶乍修耸，微云复相续。人兹赏地偏，鸟亦爱林旭。结念凭幽远，抚躬曷羁束。仰霄谢逸翰，临路嗟疲足。徂岁方暌携，归心亟踯躅。休闲倘有素，岂负南山曲。","dynasty":"唐代","title":"晨坐斋中偶而成咏"}
{"author":"张九龄","content":"征骖入云壑，始忆步金门。通籍微躯幸，归途明主恩。匪唯徇行役，兼得慰晨昏。是节暑云炽，纷吾心所尊。海县且悠缅，山邮日骏奔。徒知恶嚣事，未暇息阴论。峣武经陈迹，衡湘指故园。水闻南涧险，烟望北林繁。远霭千岩合，幽声百籁喧。阴泉夏犹冻，阳景昼方暾。懿此高深极，徒令梦想存。盛明期有报，长往复奚言。","dynasty":"唐代","title":"奉使自蓝田玉山南行"}
{"author":"张九龄","content":"城楼枕南浦，日夕顾西山。宛宛鸾鹤处，高高烟雾间。仙井今犹在，洪厓久不还。金编莫我授，羽驾亦难攀。檐际千峰出，云中一鸟闲。纵观穷水国，游思遍人寰。勿复尘埃事，归来且闭关。","dynasty":"唐代","title":"登城楼望西山作"}
{"author":"张九龄","content":"贵贱虽殊等，平生窃下风。云泥势已绝，山海纳还通。忽叹登龙者，翻将吊鹤同。琴诗犹可托，剑履独成空。畴昔尝论礼，兴言每匪躬。人思崔琰议，朝掩祭遵公。作善神何酷，依仁命不融。天文虚北斗，人事罢南宫。上宰既伤旧，下流弥感衷。无恩报国士，徒欲问玄穹。","dynasty":"唐代","title":"和姚令公哭李尚书乂"}
{"author":"张九龄","content":"绝顶有悬泉，喧喧出烟杪。不知几时岁，但见无昏晓。闪闪青崖落，鲜鲜白日皎。洒流湿行云，溅沫惊飞鸟。雷吼何喷薄，箭驰入窈窕。昔闻山下蒙，今乃林峦表。物情有诡激，坤元曷纷矫。默然置此去，变化谁能了。","dynasty":"唐代","title":"入庐山仰望瀑布水"}
{"author":"张九龄","content":"兹山镇何所，乃在澄湖阴。下有蛟螭伏，上与虹蜺寻。灵仙未始旷，窟宅何其深。双阙出云峙，三宫入烟沉。攀崖犹昔境，种杏非旧林。想像终古迹，惆怅独往心。纷吾婴世网，数载忝朝簪。孤根自靡托，量力况不任。多谢周身防，常恐横议侵。岂匪鹓鸿列，惕如泉壑临。迨兹刺江郡，来此涤尘襟。有趣逢樵客，忘怀狎野禽。栖闲义未果，用拙欢在今。愿言答休命，归事丘中琴。","dynasty":"唐代","title":"出为豫章郡途次庐山东岩下"}
{"author":"张九龄","content":"理棹虽云远，饮冰宁有惜。况乃佳山川，怡然傲潭石。奇峰岌前转，茂树隈中积。猿鸟声自呼，风泉气相激。目因诡容逆，心与清晖涤。纷吾谬执简，行郡将移檄。即事聊独欢，素怀岂兼适。悠悠咏靡盬，庶以穷日夕。","dynasty":"唐代","title":"巡按自漓水南行"}
{"author":"张九龄","content":"将命祈灵岳，回策诣真士。绝迹寻一径，异香闻数里。分庭八桂树，肃容两童子。入室希把袖，登床愿启齿。诱我弃智诀，迨兹长生理。吸精反自然，炼药求不死。斯言眇霄汉，顾余婴纷滓。相去九牛毛，惭叹知何已。","dynasty":"唐代","title":"登南岳事毕谒司马道士"}
{"author":"张九龄","content":"试上江楼望，初逢山雨晴。连空青嶂合，向晚白云生。彼美要殊观，萧条见远情。情来不可极，日暮水流清。","dynasty":"唐代","title":"晚霁登王六东阁"}
{"author":"张九龄","content":"稽亭追往事，睢苑胜前闻。飞阁凌芳树，华池落彩云。藉草人留酌，衔花鸟赴群。向来同赏处，惟恨碧林曛。","dynasty":"唐代","title":"三月三日申王园亭宴集"}
{"author":"张九龄","content":"巫山与天近，烟景长青荧。此中楚王梦，梦得神女灵。神女去已久，云雨空冥冥。唯有巴猿啸，哀音不可听。","dynasty":"唐代","title":"巫山高"}
{"author":"张九龄","content":"日夜乡山远，秋风复此时。旧闻胡马思，今听楚猿悲。念别朝昏苦，怀归岁月迟。壮图空不息，常恐发如丝。","dynasty":"唐代","title":"初发道中寄远"}
{"author":"张九龄","content":"山气朝来爽，溪流日向清。远心何处惬，闲棹此中行。丛桂林间待，群鸥水上迎。徒然适我愿，幽独为谁情。","dynasty":"唐代","title":"溪行寄王震"}
{"author":"张九龄","content":"我与文雄别，胡然邑吏归。贤人安下位，鸷鸟欲卑飞。激节轻华冕，移官殉彩衣。羡君行乐处，从此拜庭闱。","dynasty":"唐代","title":"送苏主簿赴偃师"}
{"author":"张九龄","content":"海郡雄蛮落，津亭壮越台。城隅百雉映，水曲万家开。里树桄榔出，时禽翡翠来。观风犹未尽，早晚使车回。","dynasty":"唐代","title":"送广州周判官"}
{"author":"张九龄","content":"鬼谷还成道，天台去学仙。行应松子化，留与世人传。此地烟波远，何时羽驾旋。当须一把袂，城郭共依然。","dynasty":"唐代","title":"送杨道士往天台"}
{"author":"张九龄","content":"解巾行作吏，尊酒谢离居。修竹含清景，华池澹碧虚。地将幽兴惬，人与旧游疏。林下纷相送，多逢长者车。","dynasty":"唐代","title":"送宛句赵少府"}
{"author":"张九龄","content":"云嶂天涯尽，川途海县穷。何言此地僻，忽与故人同。身负邦君弩，情纡御史骢。王程不我驻，离思逐秋风。","dynasty":"唐代","title":"郡江南上别孙侍御"}
{"author":"张九龄","content":"征骖稍靡靡，去国方迟迟。路绕南登岸，情摇北上旗。故人怜别日，旅雁逐归时。岁晏无芳草，将何寄所思。","dynasty":"唐代","title":"道逢北使题赠京邑亲知"}
{"author":"张九龄","content":"归去南江水，磷磷见底清。转逢空阔处，聊洗滞留情。浦树遥如待，江鸥近若迎。津途别有趣，况乃濯吾缨。","dynasty":"唐代","title":"自豫章南还江上作"}
{"author":"张九龄","content":"归舟宛何处，正值楚江平。夕逗烟村宿，朝缘浦树行。于役已弥岁，言旋今惬情。乡郊尚千里，流目夏云生。","dynasty":"唐代","title":"使还湘水"}
{"author":"张九龄","content":"行舟傍越岑，窈窕越溪深。水暗先秋冷，山晴当昼阴。重林间五色，对壁耸千寻。惜此生遐远，谁知造化心。","dynasty":"唐代","title":"浈阳峡"}
{"author":"张九龄","content":"江岫殊空阔，云烟处处浮。上来群噪鸟，中去独行舟。牢落谁相顾，逶迤日自愁。更将心问影，于役复何求。","dynasty":"唐代","title":"自彭蠡湖初入江"}
{"author":"张九龄","content":"明发临前渚，寒来净远空。水纹天上碧，日气海边红。景物纷为异，人情赖此同。乘槎自有适，非欲破长风。","dynasty":"唐代","title":"与王六履震广州津亭晓望"}
{"author":"张九龄","content":"感惜芳时换，谁知客思悬。忆随鸿向暖，愁学马思边。留滞机还息，纷拏网自牵。东南起归望，何处是江天。","dynasty":"唐代","title":"秋怀"}
{"author":"张九龄","content":"万乘华山下，千岩云汉中。灵居虽窅密，睿览忽玄同。日月临高掌，神仙仰大风。攒峰势岌岌，翊辇气雄雄。揆物知幽赞，铭勋表圣衷。会应陪玉检，来此告成功。","dynasty":"唐代","title":"奉和圣制途经华山"}
{"author":"张九龄","content":"孟月摄提贞，乘时我后征。晨严九折度，暮戒六军行。日御驰中道，风师卷太清。戈鋋林表出，组练雪间明。动植希皇豫，高深奉睿情。陪游七圣列，望幸百神迎。气色烟犹喜，恩光草尚荣。之罘称万岁，今此复同声。","dynasty":"唐代","title":"奉和圣制早登太行山率尔言志"}
{"author":"张九龄","content":"大君毕能事，端扆乐成功。运与千龄合，欢将万国同。汉酺歌圣酒，韶乐舞薰风。河洛荣光遍，云烟喜气通。春华顿觉早，天泽倍知崇。草木皆沾被，犹言不在躬。","dynasty":"唐代","title":"奉和圣制登封礼毕洛城酺宴"}
{"author":"张九龄","content":"魏武中流处，轩皇问道回。长堤春树发，高掌曙云开。龙负王舟渡，人占仙气来。河津会日月，天仗役风雷。东顾重关尽，西驰万国陪。还闻股肱郡，元首咏康哉。","dynasty":"唐代","title":"奉和圣制早渡蒲津关"}
{"author":"张九龄","content":"清风阊阖至，轩盖承明归。云月爱秋景，林堂开夜扉。何言兼济日，尚与宴私违。兴逐蒹葭变，文因棠棣飞。人伦用忠孝，帝德已光辉。赠弟今为贵，方知陆氏微。","dynasty":"唐代","title":"和苏侍郎小园夕霁寄诸弟"}
{"author":"张九龄","content":"芳月尽离居，幽怀重起予。虽言春事晚，尚想物华初。迟日皦方照，高斋澹复虚。笋成林向密，花落树应疏。赠鲤情无间，求莺思有馀。暄妍不相待，含叹欲焉如。","dynasty":"唐代","title":"武司功初有幽庭春暄见贻夏首获见以诗报焉"}
{"author":"张九龄","content":"祗役已云久，乘闲返服初。块然屏尘事，幽独坐林闾。清旷前山远，纷喧此地疏。乔木凌青霭，修篁媚绿渠。耳和绣翼鸟，目畅锦鳞鱼。寂寞心还间，飘飖体自虚。兴来命旨酒，临罢阅仙书。但乐多幽意，宁知有毁誉。尚想争名者，谁云要路居。都忘下流叹，倾夺竟何如。","dynasty":"唐代","title":"南山下旧居闲放"}
{"author":"张九龄","content":"高斋复晴景，延眺属清秋。风物动归思，烟林生远愁。纷吾自穷海，薄宦此中州。取路无高足，随波适下流。岁华空冉冉，心曲且悠悠。坐惜芳时歇，胡然久滞留。","dynasty":"唐代","title":"高斋闲望言怀"}
{"author":"张九龄","content":"清秋发高兴，凉月复闲宵。光逐露华满，情因水镜摇。同时亦所见，异路无相招。美景向空尽，欢言随事销。忽听金华作，诚如玉律调。南宫尚为后，东观何其辽。名数虽云隔，风期幸未遥。今来重馀论，怀此更终朝。","dynasty":"唐代","title":"和吏部李侍郎见示秋夜望月忆诸侍郎之什…因命仆继作"}
{"author":"张九龄","content":"秋风入前林，萧瑟鸣高枝。寂寞游子思，寤叹何人知。宦成名不立，志存岁已驰。五十而无闻，古人深所疵。平生去外饰，直道如不羁。未得操割效，忽复寒暑移。物情自古然，身退毁亦随。悠悠沧江渚，望望白云涯。露下霜且降，泽中草离披。兰艾若不分，安用馨香为。庭芜生白露，岁候感遐心。策蹇惭远途，巢枝思故林。小人恐致寇，终日如临深。鱼鸟好自逸，池笼安所钦。挂冠东都门，采蕨南山岑。议道诚愧昔，览分还惬今。怃然忧成老，空尔白头吟。","dynasty":"唐代","title":"在郡秋怀二首"}
{"author":"张九龄","content":"鸿雁自北来，嗷嗷度烟景。常怀稻粱惠，岂惮江山永。小大每相从，羽毛当自整。双凫侣晨泛，独鹤参宵警。为我更南飞，因书至梅岭。","dynasty":"唐代","title":"二弟宰邑南海，见群雁南飞，因成咏以寄"}
{"author":"张九龄","content":"心累犹不尽，果为物外牵。偶因耳目好，复假丹青妍。尝抱野间意，而迫区中缘。尘事固已矣，秉意终不迁。良工适我愿，妙墨挥岩泉。变化合群有，高深侔自然。置陈北堂上，仿像南山前。静无户庭出，行已兹地偏。萱草忧可树，合欢忿益蠲。所因本微物，况乃凭幽筌。言象会自泯，意色聊自宣。对玩有佳趣，使我心渺绵。","dynasty":"唐代","title":"题画山水障"}
{"author":"张九龄","content":"蝉嘶玉树枝，向夕惠风吹。幸入连宵听，应缘饮露知。思深秋欲近，声静夜相宜。不是黄金饰，清香徒尔为。","dynasty":"唐代","title":"和崔黄门寓直夜听蝉之作"}
{"author":"张九龄","content":"清切紫庭垂，葳蕤防露枝。色无玄月变，声有惠风吹。高节人相重，虚心世所知。凤凰佳可食，一去一来仪。","dynasty":"唐代","title":"和黄门卢侍御咏竹"}
{"author":"张九龄","content":"棠棣闻馀兴，乌衣有旧游。门前杜城陌，池上曲江流。暇日尝繁会，清风咏阻修。始知西峙岳，同气此相求。","dynasty":"唐代","title":"和韦尚书答梓州兄南亭宴集"}
{"author":"张九龄","content":"与君尝此志，因物复知心。遗我龙钟节，非无玳瑁簪。幽素宜相重，雕华岂所任。为君安首饰，怀此代兼金。","dynasty":"唐代","title":"答陈拾遗赠竹簪"}
{"author":"张九龄","content":"君有百炼刃，堪断七重犀。谁开太阿匣，持割武城鸡。竟与尚书佩，遥应天子提。何时遇操宰，当使玉如泥。","dynasty":"唐代","title":"赠澧阳韦明府"}
{"author":"张九龄","content":"贾生流寓日，扬子寂寥时。在物多相背，唯君独见思。渔为江上曲，雪作郢中词。忽枉兼金讯，长怀伐木诗。","dynasty":"唐代","title":"酬王六寒朝见诒"}
{"author":"张九龄","content":"隋季失天策，万方罹凶残。皇祖称义旗，三灵皆获安。圣期将申锡，王业成艰难。盗移未改命，历在终履端。彼汾惟帝乡，雄都信郁盘。一月朔巡狩，群后陪清銮。霸迹在沛庭，旧仪睹汉官。唐风思何深，舜典敷更宽。户蒙枌榆复，邑争牛酒欢。缅惟翦商后，岂独微禹叹。三后既在天，万年斯不刊。尊祖实我皇，天文皆仰观。","dynasty":"唐代","title":"奉和圣制幸晋阳宫"}
{"author":"张九龄","content":"大德始无颇，中智是所是。居然已不一，况乃务相诡。小道致泥难，巧言因萋毁。穰侯或见迟，苏生得阴揣。轻既长沙傅，重亦边郡徙。势倾不幸然，迹在胡宁尔。沧溟所为大，江汉日来委。沣水虽复清，鱼鳖岂游此。贤哉有小白，仇中有管氏。若人不世生，悠悠多如彼。","dynasty":"唐代","title":"咏史"}
{"author":"张九龄","content":"恩华逐芳岁，形胜兼韶月。中席傍鱼潭，前山倚龙阙。花迎妙妓至，鸟避仙舟发。宴赏良在兹，再来情不歇。","dynasty":"唐代","title":"龙门旬宴得月字韵"}
{"author":"张九龄","content":"君子体清尚，归处有兼资。虽然经济日，无忘幽栖时。卜居旧何所，休浣尝来兹。岑寂罕人至，幽深获我思。松涧聆遗风，兰林览馀滋。往事诚已矣，道存犹可追。遗子后黄金，作歌先紫芝。明德有自来，奕世皆秉彝。岂与磻溪老，崛起周太师。我心希硕人，逮此问元龟。怊怅既怀远，沉吟亦省私。已云宠禄过，况在华发衰。轩盖有迷复，丘壑无磷缁。感物重所怀，何但止足斯。","dynasty":"唐代","title":"骊山下逍遥公旧居游集"}
{"author":"张九龄","content":"疾风江上起，鼓怒扬烟埃。白昼晦如夕，洪涛声若雷。投林鸟铩羽，入浦鱼曝鳃。瓦飞屋且发，帆快樯已摧。不知天地气，何为此喧豗.","dynasty":"唐代","title":"江上遇疾风"}
{"author":"张九龄","content":"云间有数鹤，抚翼意无违。晓日东田去，烟霄北渚归。欢呼良自适，罗列好相依。远集长江静，高翔众鸟稀。岂烦仙子驭，何畏野人机。却念乘轩者，拘留不得飞。","dynasty":"唐代","title":"郡中每晨兴辄见群鹤东飞至暮又行列而返…所羡遂赋以诗"}
{"author":"张九龄","content":"嵩岳神惟降，汾川鼎气雄。生才作霖雨，继代有清通。天下称贤相，朝端挹至公。自家来佐国，移孝入为忠。霜露多前感，丘园想旧风。扈巡过晋北，问俗到河东。便道恩华降，还乡礼教崇。野尊延故老，朝服见儿童。","dynasty":"唐代","title":"和裴侍中承恩拜扫旋辔途中有怀…官僚乡国亲故（后缺）"}
{"author":"张九龄","content":"尝蓄名山意，兹为世网牵。征途屡及此，初服已非然。日落青岩际，溪行绿筱边。去舟乘月后，归鸟息人前。数曲迷幽嶂，连圻触暗泉。深林风绪结，遥夜客情悬。非梗胡为泛，无膏亦自煎。不知于役者，相乐在何年。","dynasty":"唐代","title":"自始兴溪夜上赴岭"}
{"author":"崔澂","content":"行舟少住更听歌，江上东风吹绿波。折桃华，赠离别，却怜春色已无多。","dynasty":"明代","title":"偶题"}
{"author":"范晔","content":"　　河南乐羊子之妻者，不知何氏之女也。　　羊子尝行路，得遗金一饼，还以与妻。妻曰：“妾闻志士不饮‘盗泉’之水，廉者不受嗟来之食，况拾遗求利,以污其行乎！”羊子大惭，乃捐金于野，而远寻师学。　　一年来归，妻跪问其故，羊子曰：“久行怀思，无它异也。”妻乃引刀趋机而言曰：“此织生自蚕茧，成于机杼。一丝而累，以至于寸，累寸不已，遂成丈匹。今若断斯织也，则捐失成功，稽废时日。夫子积学，当‘日知其所亡’，以就懿德；若中道而归，何异断斯织乎？”羊子感其言，复还终业，遂七年不返。　　尝有它舍鸡谬入园中，姑盗杀而食之，妻对鸡不餐而泣。姑怪问其故。妻曰：“自伤居贫，使食有它肉。”姑竟弃之。后盗欲有犯妻者，乃先劫其姑。妻闻，操刀而出。盗人曰：“释汝刀从我者可全，不从我者，则杀汝姑。”妻仰天而叹，举刀刎颈而死。盗亦不杀其姑。太守闻之，即捕杀贼盗，而赐妻缣帛，以礼葬之，号曰“贞义”。","dynasty":"南北朝","tags":"初中文言文，赞颂，女子，传记","title":"乐羊子妻"}
{"author":"范晔","content":"　　张衡字平子，南阳西鄂人也。衡少善属文，游于三辅，因入京师，观太学，遂通五经，贯六艺。虽才高于世，而无骄尚之情。常从容淡静，不好交接俗人。永元中，举孝廉不行，连辟公府不就。时天下承平日久，自王侯以下，莫不逾侈。衡乃拟班固《两都》作《二京赋》，因以讽谏。精思傅会，十年乃成。大将军邓骘奇其才，累召不应。　　衡善机巧，尤致思于天文、阴阳、历算。安帝雅闻衡善术学，公车特征拜郎中，再迁为太史令。遂乃研核阴阳，妙尽璇玑之正，作浑天仪，著《灵宪》、《算罔论》，言甚详明。　　顺帝初，再转，复为太史令。衡不慕当世，所居之官辄积年不徙。自去史职，五载复还。　　阳嘉元年，复造候风地动仪。以精铜铸成，员径八尺，合盖隆起，形似酒尊，饰以篆文山龟鸟兽之形。中有都柱，傍行八道，施关发机。外有八龙，首衔铜丸，下有蟾蜍，张口承之。其牙机巧制，皆隐在尊中，覆盖周密无际。如有地动，尊则振龙，机发吐丸，而蟾蜍衔之。振声激扬，伺者因此觉知。虽一龙发机，而七首不动，寻其方面，乃知震之所在。验之以事，合契若神。自书典所记，未之有也。尝一龙机发而地不觉动，京师学者咸怪其无征。后数日驿至，果地震陇西，于是皆服其妙。自此以后，乃令史官记地动所从方起。　　时政事渐损，权移于下，衡因上疏陈事。后迁侍中，帝引在帷幄，讽议左右。尝问天下所疾恶者。宦官惧其毁己，皆共目之，衡乃诡对而出。阉竖恐终为其患，遂共谗之。衡常思图身之事，以为吉凶倚仗，幽微难明。乃作《思玄赋》以宣寄情志。　　永和初，出为河间相。时国王骄奢，不遵典宪；又多豪右，共为不轨。衡下车，治威严，整法度，阴知奸党名姓，一时收禽，上下肃然，称为政理。视事三年，上书乞骸骨，征拜尚书。年六十二，永和四年卒。","dynasty":"南北朝","tags":"高中文言文，赞美，写人，传记","title":"张衡传"}
{"author":"范晔","content":"　　（梁鸿）家贫而尚节，博览无不通。而不为章句。学毕，乃牧豕于上林苑中，曾误遗火，延及他舍。鸿乃寻访烧者，问所去失，悉以豕偿之。其主犹以为少。鸿曰：“无他财，愿以身居作。”主人许之。因为执勤，不懈朝夕。邻家耆老见鸿非恒人，乃共责让主人，而称鸿长者。于是，始敬鸿，悉还其豕。鸿不受而去。　　（选自南宋·范晔《后汉书.卷八十三》","dynasty":"南北朝","tags":"初中文言文，赞颂，写人，故事","title":"梁鸿尚节"}
{"author":"范晔","content":"　　鲁恭为中牢令，重德化，不任刑罚。袁安闻之，疑其不实，阴使人往视之。随恭行阡陌，俱坐桑下。有雉过，止其旁，旁有儿童。其人曰：“儿何不捕之？”儿言雉方雏，不得捕。其人讶而起，与恭决曰：“所以来者，欲察君之政绩也。今蝗不犯境，此一异也；爱及鸟兽，此二异也；童有仁心，此三异也。久留徒扰贤者耳，吾将速反，以状白安。”","dynasty":"南北朝","tags":"初中文言文，寓理，故事，赞颂，写人","title":"鲁恭治中牟"}
{"author":"范晔","content":"祸福本无兆，性命归有极。必至定前期，谁能延一息。在生已可知，来缘𢛯无识。好丑共一丘，何中异枉直。岂论江陵上，宁辨首山侧。虽无嵇生琴，庶同夏侯色。寄言生存子，此路行复即。","dynasty":"南北朝","title":"临终诗"}
{"author":"范晔","content":"崇盛归朝阙，虚寂在川岑。山梁协孔性，黄屋非尧心。轩驾时未肃，文囿降照临。流云起行盖，晨风引銮音。原薄信平蔚，台涧备曾深。兰池清夏气，修帐含秋阴。遵渚攀蒙密，随山上岖嵚。睇目有极览，游情无近寻。闻道虽已积，年力互颓侵。探已谢丹黻，感事怀长林。","dynasty":"南北朝","title":"乐游应诏诗"}
{"author":"利登","content":"断芜幽树际烟平。山外又山青。天南海北知何极，年年是、匹马孤征。看尽好花成子，暗惊新笋抽林。岁华情事苦相寻。弱雪鬓毛侵。十千斗酒悠悠醉，斜河界、白日云心。孤鹤尽边天阔，清猿咽处山深。","dynasty":"宋代","title":"风入松"}
{"author":"利登","content":"相聚不知好，相别始知愁。笋与伊轧，穿尽斜照古平州。今夜荒风脱木，明夜山长水远，后夜已他州。转觉家山远，何计去来休。酒堪沽，花可买，月能留。相思酒醒，花落五更头。长记疏梅影底，一笛紫飞动，相对大江流。此别无一月，一月一千秋。","dynasty":"宋代","title":"水调歌头"}
{"author":"利登","content":"花外潮回，剑边虹去，抚寒江千里。","dynasty":"宋代","title":"失调名"}
{"author":"利登","content":"当时养士知何许。总把降幡去。汉家王气塞乾坤。一树盈盈、不为汉家春。","dynasty":"宋代","title":"虞美人·当时养士知何许"}
{"author":"利登","content":"缓作行程早作归，倚门亲语苦相思。白头亲老今多病，不似当初别汝时。","dynasty":"宋代","title":"次琬妹月夕思亲之什追录"}
{"author":"利登","content":"小雨初晴岁事新，一犁江上趁初春。豆畦种罢无人守，缚得黄茅更似人。","dynasty":"宋代","title":"田家即事"}
{"author":"利登","content":"去年阳春二月中，守令出郊亲劝农。红云一道拥归骑，村村镂榜粘春风。行行蛇蚓字相续，野农不识何由读。唯闻是年秋，粒颗民不收。上堂对妻子，炊多糴少饥号啾。下堂见官吏，税多输少喧征求。呼官视田吏视釜，官去掉头吏不顾。内煎外迫两无计，更以饥躯受笞箠。古来丘垅几多人，此日孱生岂难弃。今年二月春，重见劝农文。我勤自钟惰自釜，保用官司劝我氓。农亦不必劝，文亦不必述。但愿官民通有无，莫令租吏打门叫呼疾。或言州家一年三百六十日，念及我农惟此日。","dynasty":"宋代","title":"野农谣"}
{"author":"利登","content":"宝陀十里路，此日想同游。万古不收雨，四时长是秋。树寒烟半拥，山湿雾长流。独我思归苦，无因到上头。","dynasty":"宋代","title":"宝陀清赏夙慕展游愿不从心因成小咏"}
{"author":"利登","content":"忆我昨选胜，瓶锡来苍山。上岩豁万里，下峡穷重玄。谓此已胜绝，可以无梅川。后同北溪游，青阳税尘鞍。险流贯地轴，危瀑垂天关。云气夜结构，如有飞来仙。迥然幽且深，直可无尘寰。乃知天壤宽，浅目非所沿。亦岂无胜此，天不丐我闲。豺虎白日行，俘掠无崖巅。此境亦莫保，惜此时运艰。二君皆骏人，铨时洞遐观。考槃择涧谷，取数良已悭。天尚不子与，而遣缠世患。十月崆峒路，霜风吹羁单。回首旧游处，野孤嗥暮烟。天地岂不宽，我身靡所安。思古英达士，岂皆薄龙盘。求隐有不可，勋名乃穷年。困衡心虑閒，庸非大任缘。勉哉慎所从，致主或不难。逃死复诵此，自笑还自怜。念我昔时语，梦惊老云间。兹事今已晚，谁能复长叹。","dynasty":"宋代","title":"北溪苍山谋避寇念青阳苍山徘徊不忍作古调开"}
{"author":"利登","content":"半月陪杖屨，此别情讵忘。平生两知心，踪迹长相望。兹游天相之，檐雨对夜床。旅行得心朋，在客如家乡。如何遽此去，泛彼天台航。知君爱奇观，赤城有霞光。傥逢五百尊，问我今行藏。诗骨瘦未改，双鬓尘已苍。","dynasty":"宋代","title":"别游天台云卧往"}
{"author":"利登","content":"玉阑干外重帘晚。流云欲度长天远。花草不知名。春来各自春。绿鞍游冶客。何处垂杨陌。不信不归来。海棠花又开。","dynasty":"宋代","title":"菩萨蛮"}
{"author":"利登","content":"夹帘不卷重堂暮。白骑少年何处去。云根稚藕已胜花，烟外子松今作树。金月涩知无与。宝瑟风惊犹自语。斜河一道界相思，横隔天心寒似雾。","dynasty":"宋代","title":"玉楼春"}
{"author":"利登","content":"日月换飞涧，风雨老孤松。千岩万壑秋重，白气接长空。一笑掀髯徐起，苍珮腰间相照，犹自涌晴虹。桑海几番覆，人尚醉春风。横白石，结绿绮，送飞鸿。十年梦事消歇，长剑吼青龙。却笑人间多事，一殼蜗涎光景，颠倒死英雄。云日空蒙里，玉鹤任西东。","dynasty":"宋代","title":"水调歌头"}
{"author":"利登","content":"弄香吹粉，记前回酒困。绿露沈沈转花影。翠帘深，隐隐红雾依人，荷月静，新样双鸾交映。如今谁念省。短雨长云，曾托琵琶再三问。最苦绿屏孤，夜久星寒，无处顿、风流心性。又莫是偷香寄韩郎，到漏泄春风，一枝花信。","dynasty":"宋代","title":"洞仙歌"}
{"author":"利登","content":"眉黛山分，索取靥合，郁郁夜堂初见。芙蓉寄隐，豆蔻传香，便许翠鬟偷剪。迎夜易羞，欲晨先怯，风流楚楚未惯。正流苏帐掩，绿玉屏深，红香自暖。谁信道、媚月难留，惊云易散，从此三桥路远。巢燕春归，剪花词在，难寄红题一片。料想伊家，如今羞傍琴窗，慵题花院。但碧桃影下，应对流红自欢。","dynasty":"宋代","title":"过秦楼"}
{"author":"利登","content":"淡云荒草秋汀暮，归心又寒烟水。论槛移花，量船载酒，寂寞当年情味。孤蓬夜闭。听四壁松声，欲高还细。似近如遥，露鸿声乱楚天外。蓝桥人断岁久，旧家曾共赏，九华花事。艳雪初融，生香自暖，消得金莲贴地。相思破睡。谩一点琴心，暗关千里。愁怯潮生，晓帆风又起。","dynasty":"宋代","title":"齐天乐"}
{"author":"利登","content":"凤尾鬟香再叠梳。藕丝衫嫩蹙双鱼。间收末利熏藤枕，自插芙蓉绕翠厨。新浴后，浅妆初。衙夫人帖学行书。西窗一霎黄昏雨，笑问新凉饮酒无。","dynasty":"宋代","title":"鹧鸪天"}
{"author":"利登","content":"梨园花柳地，扶残醉、曾记问妖娆。欢惹住轻烟，柔丝未改，霏零疏雨，腻粉先飘。更低道，花无三日艳，柳有一年娇。卷翠未迟，醉红易失，共偎香影，同赏良宵。如今知何处，三山远，云水一望迢迢。傍砌青鸾好在，谁送归飙。但花下红云，尚通夕照，柳边白月，自落寒潮。最是无端，子规啼破寒梢。","dynasty":"宋代","title":"风流子"}
{"author":"利登","content":"山斋无一事，步到白蘋洲。滩近溪声夜，云寒石气秋。烟尘深冉冉，天地入悠悠。回首东南路，干戈半白头。","dynasty":"宋代","title":"苍次山晚出闻汀寇之什"}
{"author":"利登","content":"幽偏无一事，终日白长哦。课仆锄荒圃，邀人补断蓑。为贫沽酒少，因病着衣多。昨夜冈头雨，春风生绿波。","dynasty":"宋代","title":"春日"}
{"author":"利登","content":"雨过苔犹湿，风来户半开。闲花忽落尽，啼鸟自飞来。","dynasty":"宋代","title":"春日"}
{"author":"利登","content":"缓作地程早作归，倚门亲语苦相思。白头亲老今多病，不似当初别汝时。","dynasty":"宋代","title":"次琬妹月夕思亲之什"}
{"author":"利登","content":"歉岁古多盗，于今起丰年。村村递迁偪，旗鼓莽相联。蚍蝣信有力，复此走兴安。淋漓雨万壑，骇浪惊前山。携持母妹孤，寄此一叶寒。犹胜去年冬，我身落梅川。母子各一方，而中隔妖躔。呼酒相劳苦，兹犹幸团栾。百年几星霜，十九落忧患。人生亦何乐，四顾愁我颜。平生百事贫，所得惟林泉。亦复不过取，溢量常恐颠。天公尚不与，谓我取伤廉。前登马岗云，回首东南天。恻恻不得语，萧然泪潺湲。","dynasty":"宋代","title":"盗犯金川境扶侍母妹复走兴安有怀"}
{"author":"利登","content":"藤果累累熟，山晴自绕檐。断薪经雨湿，野菜着霜甜。诗秒客相笑，家贫鹤不嫌。谁能更惆怅，痴坐卷疎帘。","dynasty":"宋代","title":"冬日"}
{"author":"利登","content":"一涧潺潺泻烟树，流到溪庄平不度。竹风凄瑟夏犹寒，石气萧森朝自雾。时平古寨尚留名，世否谁人此逃数。乾坤一转地有灵，日月无边江又暮。幽潭闻说尚龙宫，石屋安知非洞府。愿君半天更高楼，送此到海长溪去。","dynasty":"宋代","title":"董叔宏为予道溪庄胜趣赋古调"}
{"author":"利登","content":"圣哉久芜漫，功利时竞趋。管晏苟有帝，安必世唐虞。开明周孔心，赖有伊洛儒。古来正其心，平治信有余。彼哉典午时，相师谈清虚。未知千载人，视今又何如。","dynasty":"宋代","title":"感兴"}
{"author":"利登","content":"寂寂卧空昼，忧怀忽无端。揽衣乱西涧，复此凌西山。春事已无多，半消霜霰间。狂风更甚雨，时蔽江南天。寒草昔衰靡，及北秀平阡。日晚幽阳生，余光草中妍。徘徊桃李花，瑟瑟飘寒烟。","dynasty":"宋代","title":"感兴"}
{"author":"利登","content":"有钱但沽酒，莫买南山田。勾引催租人，惊散青松烟。","dynasty":"宋代","title":"沽酒"}
{"author":"利登","content":"西山连夕雨，涨此百尺浑。怒涛响半空，气可飘昆仑。一朝势力尽，枯苇有不能。洋洋溟渤宽，终古无亏盈。","dynasty":"宋代","title":"观溪流"}
{"author":"利登","content":"平昔起常晚，兹晨独不眠。乍惊花绕院，顿觉树连天。竹压溪头路，冰垂岩下泉。四时长似此，未必有人怜。","dynasty":"宋代","title":"观雪溪傍"}
{"author":"利登","content":"爱雪不能寐，凌晨步水滨。断梢惊宿鸟，倒竹碍行人。叠叠畲堪数，层层屋顿匀。梅花无处认，唯觉暗香春。","dynasty":"宋代","title":"观雪溪傍"}
{"author":"利登","content":"山斋坐不隐，复此出衡门。溜涩冰还结，风高竹自翻。冻流看欲浊，饥鸟啄仍喧。好是今风景，令人忆故园。","dynasty":"宋代","title":"观雪溪傍"}
{"author":"利登","content":"密雪飞零乱，开窗坐小轩。鸟寒飞不去，鸦啄俛仍翻。稚子争团塔，山翁半掩门。那堪长皓色，终古照乾坤。","dynasty":"宋代","title":"观雪溪傍"}
{"author":"利登","content":"岁暮游子归，余始为行客。朔风万里长，吹雪犯巾帻。临行不言苦，不忍母心恻。乾坤迫短景，寒日易倾仄。冰池绿骨巉，冻车琼网涩。一寒忍已熟，浪出还自责。抚剑睨前冈，云重楚天黑。","dynasty":"宋代","title":"癸巳十一月二十五辞家雪甚作怆然有怀"}
{"author":"利登","content":"双石巑屼倚云瘦，背立苍苍两成丑。不知底事忤夫君，千载春风不回首。妾身虽弃妾不冤，混沌初开已相守。君兴蟠天云，妾亦助君去。终当为霖九地回，白日昭昭此情傃。","dynasty":"宋代","title":"贵豀有石相背而生俗名之背夫石余谓妻安背夫"}
{"author":"利登","content":"芦溪之山高插天，莲峰更压芦溪山。峰头青壁几千年，谁知玉阙藏神仙。平明采樵陈氏子，五云深处楼台起。中有攻仙白玉冠，方瞳射人秋自寒。台前一道白莲泉，七始花开一成莲。固知此子无仙骨，只以{左彳右空}{左彳右同}入仙室。低头乞命却走回，尚复褰裳取莲实。归来疑信互相传，朴哉此子非妄言。安知琼楼玉室峭千尺，即非面前崔嵬一片石。安知世人俗气厚如山，翻把琼楼玉室作石看。亦非仙人幻作石，世人俗眼自不识。安得鸿都道士白玉簪，持我此诗扣青壁。","dynasty":"宋代","title":"和希声莲华樵人遇仙行"}
{"author":"利登","content":"半世择交友，深知仅数人。情亲无语忌，岁久转心真。世乱身难定，话长天易晨。相逢无不料，一笑雁峰春。","dynasty":"宋代","title":"衡阳赠定父咏常"}
{"author":"利登","content":"松风飒飒绕回豀，遥带居人竹一篱。想自不知云水好，却令行客立多时。","dynasty":"宋代","title":"后坑茅舍"}
{"author":"利登","content":"相会不几日，相别又经时。居然感我怀，何以写所思。举目皆我友，我心知者谁。知心而久离，此情悲不悲。","dynasty":"宋代","title":"寄黄希声"}
{"author":"利登","content":"八月寒气高，芳莲谢幽池。时运迅不留，俛仰黄华晖。少年不再得，而人从以嬉。萧条旅馆秋，满耳寒螀啼。","dynasty":"宋代","title":"寄黄希声"}
{"author":"利登","content":"江亭凭望久，野色暝苍苍。古木浮寒雾，空山入夕阳。水流前夜月，风作早来霜。却笑垂纶者，因渔亦自忙。","dynasty":"宋代","title":"江亭"}
{"author":"利登","content":"春色到江断，野香涵日娇。鸟穿芳树语，人隔远山樵。","dynasty":"宋代","title":"郊外"}
{"author":"利登","content":"著野霜方新，照天日未出。苍茫雾气昏，惨淡一片白。吾疑九天外，与此同一色。","dynasty":"宋代","title":"金川早行"}
{"author":"利登","content":"两过安禅寺，皆言尚未归。情知相见近，犹欲复来辞。滩浅舟行涩，风轻雨下微。白云回首地，天阔柳丝丝。","dynasty":"宋代","title":"两过黄伯厚皆不遇留诗别之"}
{"author":"利登","content":"晚觉儒冠误，力耕已不任。风云入书史，日月送烟林。古来一日养，人子百年心。清风满天下，欲栖无寸阴。太息复太息，孤云生暮岑。","dynasty":"宋代","title":"临川道士"}
{"author":"利登","content":"少年贱生理，嗜书强解事。长怀希南负，趋数惭北鄙。乾坤双鬓改，日月寸心死。誓从鹿豕游，乃复叨一第。两年三作别，云雾生马耳。临平二月春，花事归桃李。独寻处士梅，三萧湖边水。一官未得仕，畏首复畏尾。旁观未知羞，自愧已无地。悬知簪绂禽，扰扰事万起。终当绿雾中，友彼乘龟子。南柯不世勋，仅足雄众蚁。","dynasty":"宋代","title":"临平春日有怀"}
{"author":"利登","content":"此行为山来，至此事已非。云火四地动，御风谁与期。剥床渐及肤，欲去迷所之。苍黄走涧谷，胜游翻在斯。石梯盘七折，顿豁万里奇。拥岩千修篁，中著守泉飞。天壤有此景，惜我前不知。逃难乃邂逅，自愧还自悲。山见送万古，开闢知谁知为。亦有如我徒，慷慨来登兹。罹难本因此，不悔仍攀窥。天亦无如顽，更供爱日晖。平生江海眼，此志良未痴。忽忆家山远，寒马鸣相依。母子各一方，而皆窘贼围。欲归莽无从，痛毒沾我衣。","dynasty":"宋代","title":"梅川莫令君拉苍山诸葛亮诗友用予松风首句为"}
{"author":"利登","content":"我来苍山未一日，平固弄抹剽宁邑。此时乌合犹惧官，风鹤入耳心早寒。来无与角去无捕，堂堂墟邑自来去。堕军长寇那可言，初时数百俄数千。受旗翕忽亘千里，聚落一烬如卷水。就中闺女尤可愁，肩缗背箧步牵牛。重重阙地搜伏窖，谓无白日再天晓。我时避盗逃佛岩，亲眼见盗循山南。红葛蒙头履躔顶，萦身铁被翻红浪。招贤三尺刃如霜，夹以巨盾张朱钥。皇皇我寨神呵护，山上澄明山下雾。路边踯躅不敢前，依依遂犯连湖去。六盗飞红登其巅，环山叫呼声连天。纷纷扑雪半空落，赤子甘心自投壑。州忘县邑县忘乡，我实自弱非贼强。捐金买静恐不售，尸祝鼠辈拖朱黄。何人此日不为盗，已矣独叹吾生忙。已矣独嗟吾生忙，乾坤回首空斜阳。","dynasty":"宋代","title":"梅川行"}
{"author":"利登","content":"落日孤烟寒不度，梅花忽见桥西树。疎影犹含涧外云，暗香欲薄山前雾。寒死不作女儿面，幽绝却怀廊庙具。但知殿后压年度，谁识搀先启春路。初开宁无仙子来，已落尚恐神明护。后来红紫竞春风，此已成功鼎鼐去。","dynasty":"宋代","title":"梅花吟"}
{"author":"利登","content":"两崖他苍峭天柱，停策崖边唤舟渡。青巾羽客打舟来，惊起灵蛇绝溪去。千年神浆不自惜，万里晴天安得雨。但见飞流落半空，空中此水来何处。岩下犹涵太古泉，安知上不通银浦。苍藤半湿苔藓昏，石罅无根迸孤树。洞门一隙仅通人，可惜凿空开洞府。乾坤明晦自有时，突然栋宇那非数。开闢岂无人到来，岩崖尚绝猿猱路。先生朝昏息丹岩，万壑归心心不语。瑶磬一声天壁寒，白云紫雾惊相顾。","dynasty":"宋代","title":"青阳洞天呈青阳主人曾少裕"}
{"author":"利登","content":"趁晴收断薪，破晓循幽浦。山寒树欲风，云重天将雨。兔奔初种畦，鸡拾获残亩。叶深樵无踪，水落鱼可数。","dynasty":"宋代","title":"秋步述所见"}
{"author":"利登","content":"黄云百亩割还空，垂老禾堂泣晚舂。偿却公私能几许，贩山烧炭过残冬。","dynasty":"宋代","title":"田父怨"}
{"author":"利登","content":"住在山塘深更深，门前落叶与阶平。高人听鹤来相过，野老因樵熟识名。一水欲流山影去，断云时伴烧痕生。翛然独步莲峰夕，十里松风秋月明。","dynasty":"宋代","title":"晚步"}
{"author":"利登","content":"一椽自著此山幽，芦苇萧萧绕屋头。野老屡来询姓字，社人相约赛春秋。寒山此去无飞燕，白水初传有远鸥。病起偶然成独往，冷烟斜照使人愁。","dynasty":"宋代","title":"仙塘"}
{"author":"利登","content":"山斋临薄雾，徙倚杏花枝。猎客惊熊馆，行人指鹳池。为贫耡药卖，因懒上陂迟。林外孤烟起，遥知日午时。","dynasty":"宋代","title":"仙塘即事"}
{"author":"利登","content":"住在山深处，门前数曲滩。近村烟势阔，傍水树阴寒。钓客嗔棋僻，高人借鹤看。只愁山水怪，嫌我着儒冠。","dynasty":"宋代","title":"仙塘茅舍"}
{"author":"利登","content":"门对平芜阔，荒田带水声。牧童兼鸭养，野老叱牛耕。山暖松花重，园春菜子生。杖藜斜日里，篱外白云横。","dynasty":"宋代","title":"仙塘茅舍"}
{"author":"利登","content":"莫言宾客少，幽僻长莓苔。也有樵人到，唯无诗士来。山风花落尽，溪雨燕飞回。又觉年光暮，庭阴满绿槐。","dynasty":"宋代","title":"仙塘茅舍"}
{"author":"利登","content":"初如萤灯一点明，须臾数点如疎星。忽然联亘势不断，俨如金蛇破夜惊纵横。又如长虹百尺渴奔饮江罢，蜿蜒夭矫势欲凌青冥。奇光异色不可以正视，倒影茅屋但觉烨弈光荧荧。我闻昔者王家有宝镜，镜横八寸名紫珍。涂以金膏傅珠粉，碧光绛气连属日月含天庭。又闻西方圣者释迦子，只林演法导群生。祥光自顶涌不尽，三千世界合作一色白月明。今之奇光异色无乃是，不然安得有此瑞彩突兀来峥嵘。天公有妙手，变化谁能名。忽从青青现有象，还复槁灭归无形。遗烬尚足泽万物，生意行又盈乾坤。乃知元气本不死，不逐火化常存存。君看余泽滋萌达，岂彼死灰能神灵。秋风治荡吹万宝，拭目千室仓箱盈。","dynasty":"宋代","title":"野烧"}
{"author":"利登","content":"冉冉螺川路，兹行本不期。地平风到疾，山僻雪消迟。渐远乡人少，初行岐路疑。断云无意绪，直欲上梅枝。","dynasty":"宋代","title":"永新道中"}
{"author":"利登","content":"长天漠漠升虬龙，龙光鳞鳞涵紫空。黑云忽起瀛海上，白日不照寒郊蓬。九野茫茫路如织，我自路绝非途穷。缓商同宫琴同抚，四顾欲驾班麟风。","dynasty":"宋代","title":"用赵南塘赠黄希声韵呈南塘"}
{"author":"利登","content":"凤凰一翥千里论，营营燕蝠争朝昏。黄河波清纵可待，失计已落千年浑。蹇予生居百代后，上究笙典穷珠坟。绿图丹书竟杳寞，嗷嗷宋玉徒招魂。","dynasty":"宋代","title":"用赵南塘赠黄希声韵呈南塘"}
{"author":"利登","content":"谢游半天下，晚岁来兹山。平生朱识见，惊此红玉泉。散珠流芳词，策琼想遗贤。上探霞生岩，下历云度阡。名存有瑶刻，事往如金烟。世有好奇士，剪茨阐绳筌。希此红泉名，欲作疑信传。胜境会即是，何必户牖前。洗耳天河边，听之流潺湲。语发谤已兆，况复然不然。","dynasty":"宋代","title":"友人自临川来携庾台赵先生与曾丈诸葛帐干丈"}
{"author":"利登","content":"先生学者师，文笔峭如山。有时骋奇怪，倒引天上泉。达观古有作，奇探今孰贤。我亦颇自我，种芝东来阡。笑倚央境月，冷歌松下烟。陆耘秀新插，水捕排旧筌。闻师有紫书，愿启黄笈传。三月下汝江，支离拜师前。归来凤冈上，藉兰潄潺湲。服师双麟芝，至今腹果然。","dynasty":"宋代","title":"友人自临川来携庾台赵先生与曾丈诸葛帐干丈"}
{"author":"利登","content":"吾闻烟霞外，粤有天桂山。其中多仙子，傲睨游乳泉。三仇久已绝，七试嗟独贤。愿持琅玕树，种之琼瑶阡。从此仙子游，上下陵祥烟。羽玄师华存，灵变师道筌。涌龙出宝台，绍彼真一传。肯如幽求痴，仙景愕不前。亦不画肉芝，平地生潺湲。所求圣胎凝，视世蝉蜕然。","dynasty":"宋代","title":"友人自临川来携庾台赵先生与曾丈诸葛帐干丈"}
{"author":"利登","content":"家住姑山下，朝暮游姑山。澄潭贯地脉，飞流接天泉。永栖无昔老，暂游谩时贤。古藤蔓直木，苍桧随曲阡。犹存万古月，尚照千年烟。谁其录青华，嘿然语玄筌。紫锋变窗尘，重此炉简传。九障傥不存，五灵森在前。昨者携友朋，攀萝掬潺湲。神交善爽徒，宇宙空茫然。","dynasty":"宋代","title":"友人自临川来携庾台赵先生与曾丈诸葛帐干丈"}
{"author":"利登","content":"闻君归梅水，经我凤凰山。走马来相会，匆匆具杯盘。君行今已反，我归梦尚寒。回首旧游处，白骨犹荒烟。昔年崆峒别，心已死生看。今日寒林霜，收悲暂欣懽。善还已不期，恶别似不难。世事未可极，临分更盘桓。","dynasty":"宋代","title":"予与子寔避盗同走崆峒予以其年十一月归侍金"}
{"author":"利登","content":"两弯弓月眉端照，一朵忪云鬓畔归。欲默不能言不可，娇心无著凭青衣。","dynasty":"宋代","title":"玉台体"}
{"author":"利登","content":"羸马前山东复东，沈沈窗户锁愁红。春风一把相思骨，又落江南烟雨中。","dynasty":"宋代","title":"玉台体"}
{"author":"利登","content":"六曲鸳屏紫玉环，寐衣红地绣双鸾。相思未必君如我，一夜芙蓉翟露寒。","dynasty":"宋代","title":"玉台体"}
{"author":"利登","content":"浓绿千竿湑欲流，春风疑只在池头。相思一夕天相似，望断西南四百州。","dynasty":"宋代","title":"玉台体"}
{"author":"利登","content":"行云一梦去无踪，凤尾罗衾翠谩重。人寿几何禁此别，海棠花下悔相逢。","dynasty":"宋代","title":"玉台体"}
{"author":"利登","content":"朱杨冉冉四垂春，绿雾低迷惨去程。斜日半山烟半岭，人生不合遇倾城。","dynasty":"宋代","title":"玉台体"}
{"author":"利登","content":"哀哀半规月，前日犹盈轮。冉冉几何间，光彩倏已沦。至精孰如斯，犹不逃亏盈。天地亦无根，万化无长存。矧兹寄一形，随天运浑冥。若无重素规，谁信天地精。","dynasty":"宋代","title":"月"}
{"author":"利登","content":"渺渺江河流，蛟龙所为沼。高山苟无松，不如低平阜。洁身服休美，荣辱非所囿。孤航何翩翩，独往不我觏。眷言友仙乔，寤寐耿长抱。安得翔风鸾，栖神此蓬岛。","dynasty":"宋代","title":"杂兴"}
{"author":"利登","content":"我昔游蓬莱，道过昆仓山。青壁峭千仞，中分两径前。上迳险且难，行可求神仙。下迳极夷易，蛇{尴监换虫}交蜿蜒。毫釐一殊轨，安危异千年。弃之从上征，高步追飞鸾。勿谓下途易，下途前更艰。","dynasty":"宋代","title":"杂兴"}
{"author":"利登","content":"滞并释阳渊，嫩和改阴囿。草色谁与媒，青青一何骤。美人振长袖，伫立伤年少。芳红不少留，况乃飘残照。飘零可柰何，四气如环珂。白云虽有反，不反亦已多。曲流伤直水，远荫无近柯。谁令天有汉，杳杳隔秋娥。桂林有秋色，洞庭有秋波。濯衣千仞溪，涤垢非悦眼。涓辰万里游，宁以霖雨缓。丈夫秉道心，摧挫志逾勉。岂如甘与橙，南北随所变。大鹏击逍遥，鹪粒有余羡。嗜好非固殊，夫亦各所愿。","dynasty":"宋代","title":"杂兴"}
{"author":"利登","content":"朝吾出东门，回首瞻长坂。凄然数根松，枯华困凌践。时春百卉肥，绿苔亦青婉。如何虬凤姿，独尔失崭岸。伐明根下摧，樵炊枝上剪。忍此棘荆蕃，宁此栋梁爨。栋梁君自遗，文木固不贱。","dynasty":"宋代","title":"杂兴"}
{"author":"利登","content":"西登巫阳峰，怅望高唐女。灵顾不须叟，而自亏澄素。伫叹为君怀，惜此兰台赋。不惜兰台赋，惜此天下云。茫茫八纮中，是非谁得论。","dynasty":"宋代","title":"杂兴"}
{"author":"利登","content":"松柏托茂林，高不寻太至。寸乔附太山，未长已千里。置身患不高，余事安足拟。游必蓬莱游，栖必昆仓栖。仙游必祥云，仙茹必灵芝。凤凰虽自饥，妄食固不回。痴鸢嚇腐鼠，可笑空自疑。","dynasty":"宋代","title":"杂兴"}
{"author":"利登","content":"我昔此园游，寒梅吐孤艳。重来几何间，丛青倏以遍。谁云花与叶，同树不相见。","dynasty":"宋代","title":"杂兴"}
{"author":"利登","content":"昨宵狂风起，折我桑树枝。徘徊履桑园，贱妾当何依。岂无薜萝生，亦有柔苧肥。素情在君子，绮帛良重斯。无桑蚕安食，无蚕我安衣。长叹反初路，渺渺天四垂。","dynasty":"宋代","title":"杂兴"}
{"author":"利登","content":"折竹声高晓梦惊，寒鸦一陈噪冬青。起来檐外无行处，昨夜三更犹有星。","dynasty":"宋代","title":"早起见雪"}
{"author":"利登","content":"芳鲜桃李花，烨弈春风道。春风不可名，桃李花自笑。人闲双睫净，玉立军峰峭。","dynasty":"宋代","title":"赠南丰宰赵虚斋二章"}
{"author":"利登","content":"明时射策难为合，尘世求名本是浮。整顿书签还夜课，增添酒翁与寒谋。羞逢山友长低面，悔把渔竽不到头。尽日小楼凝远望，白云黄菊十分秋。","dynasty":"宋代","title":"至家"}
{"author":"利登","content":"双双稚子戏柴关，抟土为人半印钱。更过十年那有此，短蓑篷笠种荒田。","dynasty":"宋代","title":"稚子"}
{"author":"利登","content":"避乱走佛岩，依依绝溪水。有客六弟昆，遮予访行事。一云分路亡，庶或一不死。一云相为命，生死同所值。远逝宿无舂，近逃寇能至。垂涕赠之言，此身苦难避。山剽无崖巅，兵骄有城市。共宋固已非，分光岂云是。风闻宜邑郛，聚落复烟燬。沸鼎无清鳞，四瞻谁善地。不辰自至斯，乾坤古无际。","dynasty":"宋代","title":"走佛岩道中"}
{"author":"利登","content":"爱雪不能寐，凌晨步水滨。断梢惊宿鸟，倒竹碍行人。叠叠畬堪数，层层屋顿匀。梅花无处认，唯觉暗香春。","dynasty":"宋代","title":"观雪溪傍其二"}
{"author":"利登","content":"两崖苍苍峭天柱，停策崖边唤舟渡。青巾羽客打舟来，惊起灵蛇绝溪去。千年神浆不自惜，万里晴天安得雨。但见飞流落半空，空中此水来何处。岩下犹涵太古泉，安知上不通银浦。苍藤半湿苔藓昏，石罅无根迸孤树。洞门一隙仅通人，可惜凿空开洞府。乾坤明晦自有时，突然栋宇那非数。开辟岂无人到来，岩崖尚绝猿猱路。先生朝昏息丹岩，万壑归心心不语。瑶磬一声天壁寒，白云紫雾惊相顾。","dynasty":"宋代","title":"青阳洞天呈青阳主人曾少裕"}
{"author":"利登","content":"我昔游蓬莱，道过昆崙山。青壁峭千仞，中分两径前。上径险且难，行可求神仙。下径极夷易，蛇虺交蜿蜒。毫釐一殊轨，安危异千年。弃之从上征，高步追飞鸾。勿谓下途易，下途前更艰。","dynasty":"宋代","title":"杂兴其二"}
{"author":"利登","content":"松柏托茂林，高不寻丈至。寸乔附太山，未长已千里。置身患不高，馀事安足拟。游必蓬莱游，栖必昆崙栖。仙游必祥云，仙茹必灵芝。凤凰虽自饥，妄食固不回。痴鸢嚇腐鼠，可笑空自疑。","dynasty":"宋代","title":"杂兴其六"}
{"author":"利登","content":"忆我昨选胜，瓶锡来苍山。上岩豁万里，下峡穷重玄。谓此已胜绝，可以无梅川。后同北溪游，青阳税尘鞍。险流贯地轴，危瀑垂天关。云气夜结构，如有飞来仙。迥然幽且深，直可无尘寰。乃知天壤宽，浅目非所沿。亦岂无胜此，天不丐我闲。豺虎白日行，俘掠无崖巅。此境亦莫保，惜此时运艰。二君皆骏人，铨时洞遐观。考槃择涧谷，取数良已悭。天尚不子与，而遣缠世患。十月崆峒路，霜风吹羁单。回首旧游处，野狐嘷暮烟。天地岂不宽，我身靡所安。思古英达士，岂皆薄龙盘。求隐有不可，勋名乃穷年。困衡心虑閒，庸非大任缘。勉哉慎所从，致主或不难。逃死复诵此，自笑还自怜。念我昔时语，梦惊老云间。兹事今已晚，谁能复长叹。","dynasty":"宋代","title":"北溪苍山谋避寇念青阳苍山徘徊不忍作古调开之"}
{"author":"利登","content":"有口宁食薇，有身宁衣褐。居然观八荒，独立招皓月。清风亦知人，萧萧动幽樾。","dynasty":"宋代","title":"赠南丰宰赵虚斋二章其二"}
{"author":"利登","content":"双石巑岏倚云瘦，背立苍苍两成丑。不知底事忤夫君，千载春风不回首。妾身虽弃妾不冤，混沌初开已相守。君兴蟠天云，妾亦助君去。终当为霖九地回，白日昭昭此情傃。","dynasty":"宋代","title":"贵溪有石相背而生俗名之背夫石余谓妻安背夫抑夫弃之耳易之曰夫弃石"}
{"author":"利登","content":"圣域久芜漫，功利时竞趋。管晏苟有实，安必世唐虞。开明周孔心，赖有伊洛儒。古来正其心，平治信有馀。彼哉典午时，相师谈清虚。未知千载人，视今又何如。","dynasty":"宋代","title":"感兴其一"}
{"author":"利登","content":"半月陪杖屦，此别情讵忘。平生两知心，踪迹长相望。兹游天相之，檐雨对夜床。旅行得心朋，在客如家乡。如何遽此去，泛彼天台航。知君爱奇观，赤城有霞光。傥逢五百尊，问我今行藏。诗骨瘦未改，双鬓尘已苍。","dynasty":"宋代","title":"别游天台云卧往"}
{"author":"利登","content":"眉黛山分，靥朱星合，郁郁夜堂初见。芙蓉寄隐，豆蔻传香，便许翠鬟偷剪。迎夜易羞，欲晨先怯，风流楚楚未惯。正流苏帐掩，绿玉屏深，红香自暖。谁信道、媚月难留，惊云易散，从此三桥路远。巢燕春归，剪花词在，难寄红题一片。料想伊家，如今羞傍琴窗，慵题花院。但碧桃影下，应对流红自叹。","dynasty":"宋代","title":"选冠子"}
{"author":"利登","content":"晚春天。柳丝初透晴烟。黯离怀、绿房深处，艳游曾记当年。衬龙绡、亭亭玉树，步鸳褥、窄窄金莲。烧蜜调蜂，剪花挑蝶，香云微湿绿弯鬟。嬉游困，倚郎私语，还爱抚郎肩。共携手，海棠院左，翡翠帘边。恨无情、锦笼鹦鹉，等间轻语花前。昔相怜、关山咫尺，今相望、咫尺关山。是妾心阑，是郎意懒，是郎无分妾无缘。都休问、金枝云里，何日跨金鸾。深盟在，香囊暗解，终值双鸳。","dynasty":"宋代","title":"绿头鸭"}
{"author":"李冠","content":"凄凉绣岭，宫殿倚山阿。明皇帝。曾游地。锁烟萝。郁嵯峨。忆昔真妃子。艳倾国，方姝丽。朝复暮。嫔嫱妒。宠偏颇。三尺玉泉新浴，莲羞吐、红浸秋波。听花奴，敲羯鼓，酣奏鸣龟。体不胜罗。舞婆娑。正霓裳曳。惊烽燧。千万骑。拥雕戈。情宛转。魂空乱。蹙双蛾。奈兵何。痛惜三春暮，委妖丽，马嵬坡。平寇乱。回宸辇。忍重过。香痉紫囊犹有，鸿都客、钿合应讹。使行人到此，千古只伤歌。事往愁多。","dynasty":"宋代","title":"六州歌头（骊山）"}
{"author":"李冠","content":"贴鬓香云双绾绿。柳弱花娇，一点春心足。不肯玉箫闲度曲。恼人特把青蛾蹙。静夜溪桥霜薄屋。独影行歌，惊起双鸾宿。愁破酒阑闺梦熟。月斜窗外风敲竹。","dynasty":"宋代","title":"蝶恋花（佳人）"}
{"author":"李冠","content":"杏花好、子细君须辨。比早梅深、夭桃浅。把鲛绡、淡拂鲜红面。蜡融紫萼重重现。烟外悄，风中笑，香满院。欲绽全开俱可羡。粹美妖娆无处选。除卿卿似寻常见。倚天真、艳冶轻朱粉，分明洗出胭脂面。追往事，绕芳榭，千千遍。","dynasty":"宋代","title":"千秋万岁"}
{"author":"李冠","content":"霜台御史新为郡，棘手廷评继下车。首谒梓桐王处士，教风从此重诗书。","dynasty":"宋代","title":"寄王樵"}
{"author":"李冠","content":"叠翠围僧国，幽栖孰有才。名高仍可隐，骨俗岂宜来。花发松香没，云销石色回。何年脱身去，心委像前灰。","dynasty":"宋代","title":"宿灵岩寺"}
{"author":"戴溪","content":"龙飞乙科郎，白面如琢玉，去作幕下士，年少二十六。壮心直如弦，不而公事曲。宁知太守尊，棰吏惊群目。太守岂不贤，去郡秉钧轴。铨曹有格法，那肯烦荐牍。依然旧官职，再傍天这麓。六考未作县，冷官到淮服。向来豪气举。斟酒能半斛。只今长说病，伏饮在胸腹。皇皇一世忧，隐隐两眉蹙。中年革节省，未必下为福。我生更迂阔，立意要违俗。误使尘纲缨，同君被缠束。两家各生子，丁壬合天禄，但得佳儿妇，两翁志愿足。岷山有旧约，相从结□□。明朝江上馆，持被共君宿。","dynasty":"宋代","title":"送王木叔黄州教职"}
{"author":"陈启佑","content":"西风吹短鬓，独上越王台。割据今已矣，英雄安在哉。笳声边宇急，帆影海门开。歌舞冈何处，寒鸦日去来。","dynasty":"清代","title":"登越王台"}
{"author":"陈启佑","content":"千仞雄关矗，秋风匹马过。天梯蹑云雾，古寺锁烟萝。相业高山仰，劳人终古多。愿将万梅树，补种遍岩阿。","dynasty":"清代","title":"度大庾岭"}
{"author":"陈启佑","content":"驻马寻遗迹，愀然共远征。黄沙迷旷野，白日暗荒城。旧国猿声杳，新村戍鼓平。故园回首处，烟树万鸦鸣。","dynasty":"清代","title":"乐乡次唐陈伯玉韵"}
{"author":"陈启佑","content":"四围山色里，天气半阴晴。野草有生意，幽禽多好声。炊烟茅屋接，流水小桥平。最喜民风古，机丝轧轧鸣。","dynasty":"清代","title":"松滋道中"}
{"author":"陈启佑","content":"楚蜀交关处，危崖一径分。滩声疑作雨，石气宛成云。溪市沽新酒，山楼挂夕曛。布帆烟外去，猿啸寂无闻。","dynasty":"清代","title":"界石"}
{"author":"陈启佑","content":"十二长虹碧汉通，鞭丝帽影借匆匆。好风为扫尘沙去，收拾湖光到眼中。","dynasty":"清代","title":"十二连桥其一"}
{"author":"陈启佑","content":"柳丝斜挂碧毵毵，堤畔人家住两三。竿立鸬鹚门晒网，卖鱼风景似江南。","dynasty":"清代","title":"十二连桥其三"}
{"author":"陈启佑","content":"蛙声阁阁送轮蹄，喜见新秧出水齐。十二红栏都倚遍，此身疑在洞庭西。","dynasty":"清代","title":"十二连桥其四"}
{"author":"陈启佑","content":"一镜平开映远天，草荔青共麦苗妍。若非帆影来烟外，错认沙湖作水田。","dynasty":"清代","title":"十二连桥其二"}
{"author":"陈启佑","content":"西风动山郭，飒然秋气深。散步出郭门，山光青上襟。蝉声咽远树，樵语归平林。黄云卷四野，篝车娱苍黔。俯仰殊各得，大哉天地心。闻道五年前，孤城边骑临。登陴不遑食，干戈苦相寻。我来幸无事，弦诵有余音。人偿室家乐，边乏桴鼓侵。藉此足高枕，怀抱宽古今。林壑开图画，曳杖恣行吟。薄暮独归去，墟烟苍翠沈。","dynasty":"清代","title":"西郊散步"}
{"author":"陈梦庚","content":"日月孔兼孟，尘埃申与韩。合于三尺法，行矣一分宽。火伞不遮热，冰壶独枕寒。平反了无几，足迹略高安。","dynasty":"宋代","title":"心耻奉檄"}
{"author":"陈梦庚","content":"自一而三散万殊，学惟定力是功夫。十分谨处持槃水，万理紬来似辘轳。痴叔床空唯易在，濂溪阁冷有图无。希天穷到渊渊地，子肯闲来拥地炉。","dynasty":"宋代","title":"题钱明仲汲古堂"}
{"author":"陈梦庚","content":"越舄长吟有所思，生空照社老空痴。一千馀尺拔文笔，三十六湾深墨池。人物要当天地意，溪山不欠晋唐诗。渊明子美成何事，牢落生涯寄酒卮。","dynasty":"宋代","title":"初度客中有感"}
{"author":"陈梦庚","content":"人生能看几番灯，强倚灯花听竹声。玉管吹残梅外雪，星毬撰出雨边晴。人行香雾不知夜，儿傲饥雷看到明。梦破春风感留滞，老书移就短长檠。","dynasty":"宋代","title":"灯夕"}
{"author":"陈梦庚","content":"列仙坛上碧鸡鸣，布袜青鞋取次行。上界烟霞疑可到，东方草木渐知名。一泓沧海杯浮景，万点青山棋落枰。脚底云飞寒带雨，此身知是在蓬瀛。","dynasty":"宋代","title":"自刘真人庵上登飞云"}
{"author":"陈梦庚","content":"苔老坛荒扫不开，汉皇多欲岂仙才。乘龙人去真图失，万里空劳一使来。","dynasty":"宋代","title":"汉祀坛"}
{"author":"陈梦庚","content":"尽夸六椀便仙灵，得似仙山石乳清。此水此茶须是灶，无人肯说与端明。","dynasty":"宋代","title":"仙茶灶"}
{"author":"陈梦庚","content":"看了图经看旧碑，怪奇多是说秦时。当时人会秦王意，可是建山称武夷。","dynasty":"宋代","title":"武夷山"}
{"author":"陈梦庚","content":"长忆唐从天宝初，开元气象了无馀。宫中已制霓裳曲，刻石山灵失笑渠。","dynasty":"宋代","title":"唐刻石"}
{"author":"陈梦庚","content":"大隐屏前风月闲，何人手种万琅玕。深深五曲东流水，合作千年洙泗看。","dynasty":"宋代","title":"武夷大隐屏"}
{"author":"陈梦庚","content":"神仙无垢骨犹香，底用山间开浴堂。我欲从之三洗髓，骑鲸散发水云乡。","dynasty":"宋代","title":"武夷仙浴堂"}
{"author":"陈梦庚","content":"白石青霞为岁计，佳殽旨酒出仙壶。侵天有廪无支遣，岁恶还能赈贷无。","dynasty":"宋代","title":"武夷大小廪石"}
{"author":"陈梦庚","content":"此船何事架岩隈，不遂浮槎八月来。莫是飞仙无所用，乘风有路到蓬莱。","dynasty":"宋代","title":"仙船"}
{"author":"陈梦庚","content":"山中别是一桃源，綵屋虹桥影不存。山下人痴犹自说，排檐元是武夷孙。","dynasty":"宋代","title":"幔亭峰"}
{"author":"陈梦庚","content":"求仙曾误几英雄，祇为沉迷利欲中。安得楼头一声鼓，顿教凡世醒盲聋。","dynasty":"宋代","title":"仙鼓楼"}
{"author":"陈以豫","content":"白首人千里，青灯酒一尊。偶携云外屐，来宿水边村。秋老霜飞叶，宵深月叩门。田翁多性朴，□□□□□。","dynasty":"清代","title":"拟游北山海蝉宫道经西水寨夜宿"}
{"author":"陈以豫","content":"病卧山阳馆，惊心一岁残。家贫为客久，时乱寄身难。归雁书空递，思亲泪未乾。灯前妻子共，联与话团圞。","dynasty":"清代","title":"宁城除夕二首其一"}
{"author":"陈以豫","content":"饮罢屠苏酒，听残爆竹声。一年空过尽，百事了无成。贫贱谁相识，蹉跎已半生。不堪追往昔，儿女最伤情。","dynasty":"清代","title":"宁城除夕二首其二"}
{"author":"陈以豫","content":"落月忽堕水，疏星犹在天。鸡声乱残梦，鞭影破寒烟。霜重悔衣薄，日初如斗悬。田翁正无事，闭户畅高眠。","dynasty":"清代","title":"晓行"}
{"author":"陈以豫","content":"夹路阴垂柳线长，流莺送客出山庄。惜无好梦留春住，愧有閒云笑我忙。斜日渐描人影瘦，落花轻衬马蹄香。回头欲认停车处，谷口烟横暮色苍。","dynasty":"清代","title":"春暮过荥泽山下"}
{"author":"陈以豫","content":"偷閒微步到城东，路绕长堤曲复通。河上波涛吞夕照，营门鼓角响西风。四围野色炊烟外，万点秋声落叶中。兴尽归来天已暮，酒楼灯影渐分红。","dynasty":"清代","title":"城东晚眺"}
{"author":"陈以豫","content":"问夜如何夜未央，重门深锁漏声长。梦回隔院笙歌歇，风过疏棂枕簟凉。四壁草虫灯似豆，一帘花气月如霜。朦胧正欲重眠着，又听荒鸡报晓忙。","dynasty":"清代","title":"秋夜有感"}
{"author":"陈以豫","content":"王谢堂前话别离，分明咫尺即天涯。半生辛苦春如梦，一样星霜雁或知。此去莫栖危幕上，重来要趁卷帘时。傍人门户终非计，待到秋风往已迟。","dynasty":"清代","title":"秋燕"}
{"author":"陈以豫","content":"夕阳芳草古邮亭，十载京华路几经。良夜正当秋月白，离情遥指远山青。文章知己为难别，俗累牵人且暂停。倘得乘风行亦好，只愁鬓发渐零星。","dynasty":"清代","title":"拟赴都门，承王雅伯赋诗赠行，即步韵谢之"}
{"author":"陈以豫","content":"听鼓梁园十载馀，官休犹恋客中居。山河已改家何在，风雪无边岁又除。病起忽惊腰带减，年来只觉鬓丝疏。山阳幸遇同乡友，时共衔杯醉草庐。","dynasty":"清代","title":"自彰德卸任，侨寓修武，欲归未得，倏又岁阑"}
{"author":"陈以豫","content":"平生豪气渐销除，深悔当年少读书。壮不成名今已矣，身还多病欲何如。相看灯下妻儿共，每忆山中父老疏。白饭青蔬能一饱，人生最好是家居。","dynasty":"清代","title":"寄章仰苏"}
{"author":"陈以豫","content":"莼鲈乡味忆秋风，君约归期与我同。壮岁未能成事业，依人自信不英雄。苦游梁苑为羁客，愿向江村作钓翁。迢递故山数千里，那堪回首夕阳中。","dynasty":"清代","title":"和吴少尹醉亭原韵"}
{"author":"陈以豫","content":"阅尽沧桑两鬓皤，佯狂欲效接舆歌。时逢乱世功名贱，人到中年感慨多。山草昔曾经雨露，海疆今未息风波。小民已觉流离苦，况值凶荒更奈何。","dynasty":"清代","title":"感怀"}
{"author":"陈以豫","content":"一枝暂借此栖身，为爱园亭少俗尘。对客嵇康生性懒，去官陶令不嫌贫。君能知我应规我，才本低人敢傲人。且脱貂裘来换酒，主宾同醉玉壶春。","dynasty":"清代","title":"吴醉亭谓余懒慢如嵇康以诗规劝叠韵为报"}
{"author":"陈以豫","content":"相见一何难，相别又何易。愿君鉴此心，他日莫轻弃。","dynasty":"清代","title":"别意"}
{"author":"陈以豫","content":"五尺湘帘卷未齐，抛书人倦日初西。朦胧正作思乡梦，何处流莺不住啼。","dynasty":"清代","title":"午眠"}
{"author":"陈以豫","content":"万籁沈沈户不开，一帘花影月分来。鸡声且莫勤催晓，恐有辽西梦未回。","dynasty":"清代","title":"梦醒闻鸡"}
{"author":"陈以豫","content":"买得村醪醉欲狂，东风吹袂不知凉。落花一路无人扫，赢得归来屐齿香。","dynasty":"清代","title":"醉归"}
{"author":"陈以豫","content":"夜凉如水拥衾眠，吟得新诗懒上笺。帘外风多疑有雨，替花愁到五更天。","dynasty":"清代","title":"夜寐不成，风声渐紧，益令心烦。口占一绝，晨起录之"}
{"author":"陈以豫","content":"停车茅屋小于盦，倦倒匡床睡易酣。一样疏灯羁旅夜，知谁先梦到江南。","dynasty":"清代","title":"庚子遇拳匪之变，由北回南。海道不通，过山东宿泰山下，与公坦从弟挑灯感咏"}
{"author":"安稹","content":"升山游罢到贤沙，松桧阴中一境赊。自愧簪缨趋仕路，翻怜泉石属僧家。寻穷越国真仙迹，见尽闽封好物华。幸接凭熊拥千骑，红旌归去照残霞。","dynasty":"宋代","title":"飞来山"}
{"author":"狄仁杰","content":"宸晖降望金舆转，仙路峥嵘碧涧幽。羽仗遥临鸾鹤驾，帷宫直坐凤麟洲。飞泉洒液恒疑雨，密树含凉镇似秋。老臣预陪悬圃宴，馀年方共赤松游。","dynasty":"唐代","title":"奉和圣制夏日游石淙山"}
{"author":"程弥纶","content":"曲阜国，尼丘山。周公邈难问，夫子犹启关。履风雩兮若见，游夏兴兮鲁颜。天孙天孙，何为今兮学且难，负星明而东游闲闲。","dynasty":"唐代","title":"怀鲁"}
{"author":"陈暻雯","content":"晴川曲曲抱沙堤，岸柳依依远近齐。山色欲开疏雨外，夕阳多在乱峰西。舟前波浪河流驶，望里烟岚鲁树低。作客乘春何处往，故乡曾否息征鼙。","dynasty":"清代","title":"舟行"}
{"author":"崔子忠","content":"石似当空立，岩疑急就成。雨花山庙湿，雷树羽宫晴。绝壁洪荒在，阴畴晦朔并。古潭龙夜语，徐戛应泉声。","dynasty":"明代","title":"西山滴水岩二首"}
{"author":"崔子忠","content":"入不知高下，山春水似秋。星河平地看，鸡犬半天游。洞腹藏元气，山根养洑流。白云朝出宿，知是绕神州。","dynasty":"明代","title":"西山滴水岩二首其一"}
{"author":"苑咸","content":"莲花梵字本从天，华省仙郎早悟禅。三点成伊犹有想，一观如幻自忘筌。为文已变当时体，入用还推间气贤。应同罗汉无名欲，故作冯唐老岁年。","dynasty":"唐代","title":"酬王维"}
{"author":"苑咸","content":"天子念西疆，咨君去不遑。垂银棘庭印，持斧柏台纲。雪下天山白，泉枯塞草黄。伫闻河陇外，还继海沂康。","dynasty":"唐代","title":"送大理正摄御史判凉州别驾"}
{"author":"初炜","content":"闲倚天台看曙霞，自然龙汉度无涯。暂来演道明光殿，归去乘跷太上家。帝简赐歌旌火枣，世人何处访桃花。到山若赴昆崙会，还控青鸾白凤车。","dynasty":"宋代","title":"送张无梦归天台山其一"}
{"author":"初炜","content":"紫皇宫阙罗高清，花虬玉凤围墉城。长生曲奏升天行，神仙缥缈喧相迎。栖真何必抛尘网，飙轮万里时来往。张公结庐天台山，赤城霞起三千丈。天子好道思崆峒，欲使亿兆归庬鸿。凤台峨峨十二重，先生忽造明光宫。无为清净化可守，能助羲轩致仁寿。共羡乘蹻归洞宫，他日骑龙却来否。","dynasty":"宋代","title":"送张无梦归天台山其二"}
{"author":"陈文孙","content":"林木自春兰自芽，游山过我兴何赊。铁桥问径最高顶，石洞开云随处家。人讶长年能绿发，我知真性即丹砂。谈锋未了归途速，一雨洗尘清可涯。","dynasty":"宋代","title":"寄莫道人"}
{"author":"陈文孙","content":"暂闲吏债访仙居，云亦随人为卷舒。桑下忽逢三度宿，腹中如饱十年书。哦诗对酒谁知我，食柏餐霞一任渠。底事若难能障碍，不愁无地着吾庐。","dynasty":"宋代","title":"寄莫道人"}
{"author":"罗椿","content":"郎星锦帐，忽翩然归访，南溪孤鹜。前日登高谁信道，寿酒重浮茱萸。风露杯寒，芙蓉帐冷，笑受长生箓。广寒宫殿，桂华应已新续。不用翠倚红围，舞裙歌袖，共理称觞曲。只把文章千古事，留伴平生幽独。但使明年，鬓青长在，萱草春风绿。诸郎如许，转头百事都足。","dynasty":"宋代","title":"酹江月（贺杨诚斋）"}
{"author":"罗椿","content":"不愁风月只忧时，发为君王寸寸丝。司马要为元佑起，西枢政坐寿皇知。苦辞君命惊凡子，清对梅花更与谁。梦绕师门三稽首，起敲冰砚诉相思。","dynasty":"宋代","title":"寄杨诚斋"}
{"author":"罗椿","content":"露湿看花脚，莺啼欲晓山。","dynasty":"宋代","title":"句"}
{"author":"罗椿","content":"春消千嶂雪，清逼五湖秋。","dynasty":"宋代","title":"句"}
{"author":"罗椿","content":"锦缆梅花浦，江南作县归。新来荐鹗牍，惊动衮龙衣。岁晚情难别，心亲事却违。恐君天上去，扶病出烟霏。","dynasty":"宋代","title":"送永丰汪令"}
{"author":"曹冷泉","content":"四野喜春归，燕子独先到。杨柳枝头任呢喃，为把春光报。趁得好春光，辛苦理新巢。更喜主人乐新生，大地带花笑。","dynasty":"当代","title":"卜算子咏燕子"}
{"author":"曹冷泉","content":"义愤填膺，望边陲、烽烟未歇。叹中原、涵涵鼎沸，战潮又烈。锦绣河山将憔悴，神明华胄无宁月。莫徘徊、断送报国魂，空悲切。五三耻，犹未雪。壮士恨，何时灭。愿单刀匹马，冲破秣陵山缺。怒时饥食中正肉，谈笑渴饮精卫血。待那时、洗净了六朝，旧宫阙。","dynasty":"当代","title":"满江红讨蒋战歌，用岳武穆韵"}
{"author":"曹冷泉","content":"碧云天外，一行雁唳，接得瑶笺朵朵。三千学子齐欢腾，喜春风、杏坛同坐。长安春早，西来杖履，莫与春光相左。故都今日换新装，看四郊、烟囱个个。","dynasty":"当代","title":"鹊桥仙和夏承焘同志"}
{"author":"樊绂","content":"残月犹悬夜，开帆风若何。鸣鸡催晓色，舟子起吴歌。一曲清江上，三春别兴多。野鸥无意绪，閒卧对沧波。","dynasty":"宋代","title":"维扬晓发"}
{"author":"毕自严","content":"腊夜邀明月，衔杯祛暮寒。高谭霏玉屑，胜友傍芝兰。生意涵枯干，惊飞见羽翰。漏更何必问，徙倚遍雕栏。","dynasty":"明代","title":"腊夜侍家大人与陈明轩陈荆泉待月清晖亭"}
{"author":"毕自严","content":"彦士吾宗少，才名逊尔先。胜情酣一石，雄藻洒千篇。幽谷须腾翼，青云蚤著鞭。无为抱楚璞，沦落怨流年。","dynasty":"明代","title":"六弟有美才恐其荒于嬉也漫赋相勖"}
{"author":"毕自严","content":"孤城沾宿雨，旅客困征蹄。冀北音难至，齐东望转迷。金风入夜肃，蛩韵趁人低。留滞中山道，式微吊古黎。","dynasty":"明代","title":"河东请告归次黎城阻雨"}
{"author":"毕自严","content":"春日探奇胜，晴峦入望来。翠屏千丈列，石窦一泓开。促坐争长技，分曹命巨杯。山灵应自喜，桃李映莓苔。","dynasty":"明代","title":"游范公泉"}
{"author":"毕自严","content":"崒嵂深山里，青云傍紫霞。如来禅土净，释子梵音嘉。缺月孤峰影，堆金满岸花。平台当落照，转觉兴无涯。","dynasty":"明代","title":"游青云寺"}
{"author":"毕自严","content":"埙篪集令节，信步过桥头。涧水潺湲泻，杯醪次第浮。媚人花欲语，唤友鸟相求。行乐须乘兴，悠悠看水流。","dynasty":"明代","title":"清明邀诸兄弟过南村因至桥畔流觞"}
{"author":"毕自严","content":"沦没封疆痛，凋残战士悲。出车廑庙略，空杼罄民脂。纤啬宁甘谤，勋名敢冀垂。何年烽燧息，衡泌任栖迟。","dynasty":"明代","title":"小疏条陈饷务有感"}
{"author":"毕自严","content":"风波尝注目，戆性奈余何。持议逢时少，抗章忤旨多。金鸡欣在宥，巢燕喜仍过。高义戢良友，殷勤白雪歌。","dynasty":"明代","title":"戴罪蒙恩张华东年兄赠诗答和二首其一"}
{"author":"毕自严","content":"持筹嗟太拙，贾祸竟如何。臣罪丘山重，君恩浩荡多。罢牛丹陛念，蹇卫故园过。食力惟耕凿，妻孥共啸歌。","dynasty":"明代","title":"戴罪蒙恩张华东年兄赠诗答和二首其二"}
{"author":"毕自严","content":"柏府森森五夜寒，当年直气震长安。雄心欲扫豺狼道，壮发时冲獬豸冠。濒死不言臣节苦，馀生惟戴主恩宽。悲今吊古情何极，遗草令人掩泪看。","dynasty":"明代","title":"濮州张侍御在嘉靖中弹劾不避权贵廷杖足跛后晋符卿致仕殁数十年而子沧西登第具册索诗因赠"}
{"author":"毕自严","content":"四围崒嵂插苍穹，路入青云一线通。石隙泉流疑漱玉，松盘涧曲漫吟风。骄嘶金络惊群稚，飞瀑雷轰震梵宫。游兴正赊山色暝，归鞭遥盼月朦胧。","dynasty":"明代","title":"清明偕诸兄弟拉友游青云寺"}
{"author":"毕自严","content":"曲槛疏篱结草亭，醉吟相伴昼还冥。烟笼晓树供诗料，露浥春风映酒馨。七字喜从酩酊得，百瓢偏为浩歌醒。竹林高况今何似，爱女新书座右铭。","dynasty":"明代","title":"六弟寅新搆醉吟亭"}
{"author":"毕自严","content":"春花片片蚤飞飏，国色独留殿众芳。红丽丹砂争炫彩，白逾琼玉暗生香。喜随豪士开芳宴，懒逐佳人上艳妆。把酒相看无限意，好收风味付奚囊。","dynasty":"明代","title":"八弟肃西园芍药"}
{"author":"毕自严","content":"蚤谢青袍餐紫霞，春风到处即为家。经翻贝叶禅心寂，鼎煮黄芽仙气赊。百斗陶陶天作幕，千言纚纚笔生花。情深把臂怜同调，惭负琼瑶报木瓜。","dynasty":"明代","title":"赠曹逸人长庚"}
{"author":"毕自严","content":"灵气遥分泰岳来，篮舆登眺信奇哉。千寻峭壁撑云出，万壑夭桃映日开。仙洞翛翛常欲雨，古碑矗矗半封苔。相携赖有安仁在，选胜题诗共举杯。","dynasty":"明代","title":"丁未清明后一日偕潘茂昆郡伯登峄山"}
{"author":"毕自严","content":"碧海高飞白玉盘，危楼永夜许同看。谭分贝叶尘心净，人在冰壶慧眼看。千顷玻璃浮桂影，一杯沆瀣傲霜寒。殷勤为祝多才出，疑有奎光照画栏。","dynasty":"明代","title":"壬子晋闱中秋陪苏云浦直指明远楼玩月"}
{"author":"毕自严","content":"乌岭苍茫滞远林，使君骢马晓骎骎。披衷浃岁堪回首，极目穷途迥系心。楚岫云飞迎藻思，江干潮落祛烦襟。清时未许潜威凤，终向枫宸献六箴。","dynasty":"明代","title":"赠别苏直指"}
{"author":"毕自严","content":"忆从春日束归装，梧叶惊飘逗晚凉。尘世已知多缺陷，微生转觉更苍黄。寸心一夜飞千里，削牍终朝奏八行。何用名缰牵懒吏，梦分蕉鹿笑亡羊。","dynasty":"明代","title":"河东请告"}
{"author":"毕自严","content":"把袂河东岁月遄，论心千里托飞翰。山惟长白青青见，路自中条隐隐看。翠捧五云金案篆，花飘双佩玉琅玕。圣朝侧席期名世，国士还摅一寸丹。","dynasty":"明代","title":"贺许绳斋宪副擢符卿"}
{"author":"毕自严","content":"咫尺仙岩愧未登，使君携我上崚嶒。深潭隐见龙鳞跃，古洞硿砻鬼斧凝。酾酒烦襟浑欲脱，倚栏尘虑若为澄。浮名已断人间锁，从此山阴兴可乘。","dynasty":"明代","title":"王邑侯招同高东溟中丞游苍龙峡即事"}
{"author":"毕自严","content":"对峙双峰云际巍，洪波滚滚日边回。桥无根蒂仙为造，阁在虚悬佛自来。日暮云烟迷岫霭，夜深风雨落江埃。几番叱驭勤王事，辙迹逡巡遍草莱。","dynasty":"明代","title":"西固道中"}
{"author":"毕自严","content":"何幸功成奏紫微，庙廊从此慰宵衣。侍臣鹄立閒绵蕞，宿将龙骧拥佽飞。况际呼嵩纷辑瑞，更逢吹律启阳晖。鹓行拜舞欢声沸，侧耳铙歌傍彩旂。","dynasty":"明代","title":"壬戌长至后值万寿节时齐蜀同月献俘"}
{"author":"毕自严","content":"衔尾艅艎出淼茫，酸心玄菟旧封疆。征徒欲饱千仓粟，息飓还资一瓣香。转盼鲸波皆顺轨，须臾鹢首竞张樯。圣明自是如天福，海若而今亦肃将。","dynasty":"明代","title":"癸亥夏五祷海祈风有应郭赞司以诗投赠倚和"}
{"author":"毕自严","content":"六珈屡下净光天，翠节琼章鹤背鲜。舞袖生云多异色，宫袍挂月不知年。绛趺欲照轩辕鼎，青鸟争看太乙莲。别有仙家金镂管，歌成燕喜倩人传。","dynasty":"明代","title":"丙寅春祝东宁伯焦太夫人"}
{"author":"毕自严","content":"蒿目风尘赋倦游，恩深赐玦拜宸旒。人生若梦老方悟，世事如麻病亦休。华发羞为丹毂恋，旷怀好共赤松谋。堂开姱节书千卷，枕漱閒閒伴海鸥。","dynasty":"明代","title":"留计移疾东归途次咏怀"}
{"author":"毕自严","content":"畿南建节羡中丞，入典枢机骏誉腾。瀚海烽烟看昼息，潢池氛祲见宵澄。位居北斗司喉舌，官自西台任股肱。糠秕更兼砂砾质，怜余疏拙巧相承。","dynasty":"明代","title":"送李懋明中丞擢少司马兼归省亲二律其一"}
{"author":"毕自严","content":"海上寒云护帅旌，滹沱冰合马嘶鸣。燕山未拥趋朝节，兰渚先分曳履声。落日片帆彭蠡泽，倚天长剑豫章城。悬知到日春偏丽，何限莱阶娱彩情。","dynasty":"明代","title":"送李懋明中丞擢少司马兼归省亲二律其二"}
{"author":"毕自严","content":"嘉客遥临暂启关，相将别墅眺春山。溪流似鉴宜供漱，村酒如渑解驻颜。霭霭峰峦形倏幻，鳞鳞墟落望中斑。不缘衰足妨游兴，藉草盘旋薄暮还。","dynasty":"明代","title":"丁夘三月望前一日邀于𩾐先登冲山分赋"}
{"author":"毕自严","content":"夏届春归花尚红，披襟更喜故人同。烟霞秀色山堪饱，松竹浓阴圃可宫。盘荐畦蔬无异味，堂开瓮牖有薰风。栖迟自笑真疏放，惭负清时奏最功。","dynasty":"明代","title":"四月朔石隐园小酌用𩾐先韵"}
{"author":"毕自严","content":"榴红行色映恢台，折柳缤纷荫水隈。夙羡掷金孙绰赋，今看前席贾生才。蓬池日近频颁鲙，鳌禁云深半覆槐。次第丝纶劳启沃，三篇说命补天裁。","dynasty":"明代","title":"送孙龙拂太史还朝"}
{"author":"毕自严","content":"追随赢得步趋宽，千里修途百尺竿。曳杖应随野老后，弹冠犹续少年欢。漫言岁月惊非故，却羡须眉未改观。一幅丹青传妙手，松筠遥映在云端。","dynasty":"明代","title":"题清朝四友图"}
{"author":"毕自严","content":"秋叶如蓬清露盘，遥闻莼鲙倍加餐。东山岂为苍生卧，北斗长悬法曜丹。竹马有缘白发旧，西湖无恙海鸥宽。看君仪羽云霄上，愧我陈情墨已残。","dynasty":"明代","title":"送南大司寇沈何山年兄予告归里"}
{"author":"毕自严","content":"封章十上乞閒身，天语春温动路人。乐圣堪倾乌氏酿，投簪欲饱太湖莼。青门竞羡新疏傅，紫阁仍传旧统均。多少人伦思玉尺，东山宁久卧璘珣。","dynasty":"明代","title":"送冢宰闵曾泉予告驰驿旋里二首其一"}
{"author":"毕自严","content":"风月平分入锦堂，罥云老树郁苍苍。杖藜数点孤峰晓，蜡屐一生几两忙。龙隐具区犹带雨，葵悬魏阙故倾阳。相看剩有烟霞骨，寤寐淄黉未可忘。","dynasty":"明代","title":"送冢宰闵曾泉予告驰驿旋里二首其二"}
{"author":"毕自严","content":"西风拂拂起燕尘，一策垂杨影外身。茹檗芳名犹在蓟，凌霜客梦已先秦。当年筹国惭分席，此日临岐倍惨神。闻道崤函烽火息，但逢征雁即怀人。","dynasty":"明代","title":"送孙瞻园兵宪还秦"}
{"author":"毕自严","content":"桃花潭水怅分襟，宦海谁能不陆沈。老我秋风徒忆鲙，多君逸兴蚤抽簪。玄圭正听星辰履，白社俄分烟月心。万古青齐青未了，几时把臂共探寻。","dynasty":"明代","title":"送大司空曹葆素予告驰驿还里二首其一"}
{"author":"毕自严","content":"深入白云莫算程，临风相送几驰情。山含远意迟轻屐，水约回波问旧盟。春醉人推新社宰，道装谁识故冬卿。只今圣主方宵旰，纵卜东山卧未成。","dynasty":"明代","title":"送大司空曹葆素予告驰驿还里二首其二"}
{"author":"毕自严","content":"相看一策出都门，此际离情未可论。似我衰颜应草野，如君英茂亦丘樊。故人意惨秋云澹，逐客神悽夜月昏。白岳黄山高卧处，须知盛世有馀恩。","dynasty":"明代","title":"送江岱宗民部归新安"}
{"author":"毕自严","content":"北地风高旅雁哀，故乡千里讣音来。百年文武协三德，念载行藏付一坏。魏阙羁臣残骨在，天涯姻友梦魂回。怅余凭吊知何日，极目乡关漫自猜。","dynasty":"明代","title":"挽南铨正郎王文水"}
{"author":"毕自严","content":"亚相勋名斗极悬，功成身退领云烟。古来龙马神元王，世外鸾骖兴自便。径转月萝青嶂晓，樽浮露桂紫霞鲜。仙人白兔前身是，甲子何须数绛年。","dynasty":"明代","title":"乙亥正月祝张华东年兄七帙"}
{"author":"毕自严","content":"榻下茅斋骢驭巡，烹蔬设醴意殊真。韶年共躐云霄路，晚岁相将丘壑身。胶漆情殷浓似澹，埙篪谊重久如新。向平未了何须问，蹑屐登临觅友人。","dynasty":"明代","title":"和张华东年兄淄城夜饮"}
{"author":"毕自严","content":"蓬弧六十八回春，潦倒颓龄愧此身。学圃祇期松菊茂，传家岂虑子孙贫。喜闻翔骑初奔北，愁听长鲸未息尘。但愿太平调玉烛，烟霞高卧庆芳辰。","dynasty":"明代","title":"丙子初度感怀"}
{"author":"毕自严","content":"排云直上叩天阍，石磴嵯峨杖履存。汉畤几经藏玉简，秦松曾此驻金根。俯窥遍瞩获麟野，远眺空疑系马门。夜宿峰头寒彻骨，同人虚约探朝暾。","dynasty":"明代","title":"偕杨张两年兄登岱"}
{"author":"毕自严","content":"境入阶州势转雄，高山流水祛心蓬。迎风稻稚鳞鳞翠，映日椒馨晔晔红。万像仙灵垂幻迹，朝阳禅脱證真空。岷江一派流初远，裘葛迭思迥不同。","dynasty":"明代","title":"阶州道中"}
{"author":"毕自严","content":"提瓮汲新水，阶前著意浇。好花初烂漫，底事苦飘飖。","dynasty":"明代","title":"惜庭花"}
{"author":"毕自严","content":"咫尺困罡风，黄华不可见。山灵解妒人，藏却本来面。","dynasty":"明代","title":"拟游黄华洞以大风不果"}
{"author":"毕自严","content":"屈指归来日，中秋桂影圆。赏心无个事，棠棣倍相怜。","dynasty":"明代","title":"屈指归来日效白体七首其一"}
{"author":"毕自严","content":"屈指归来日，东篱花正开。寒香三四种，斗室共徘徊。","dynasty":"明代","title":"屈指归来日效白体七首其二"}
{"author":"毕自严","content":"屈指归来日，悬弧逼贱辰。蓼莪空洒泪，茅茨却无春。","dynasty":"明代","title":"屈指归来日效白体七首其三"}
{"author":"毕自严","content":"屈指归来日，依然韦素看。杜门甘养晦，当路耻相干。","dynasty":"明代","title":"屈指归来日效白体七首其四"}
{"author":"毕自严","content":"屈指归来日，清贫守故常。缊袍体自暖，藜藿味偏长。","dynasty":"明代","title":"屈指归来日效白体七首其五"}
{"author":"毕自严","content":"屈指归来日，荒园满绿苔。夷犹堪得句，放浪可衔杯。","dynasty":"明代","title":"屈指归来日效白体七首其六"}
{"author":"毕自严","content":"屈指归来日，竹桃正著花。还应识故主，烂漫吐红霞。","dynasty":"明代","title":"屈指归来日效白体七首其七"}
{"author":"毕自严","content":"凌霜心事许谁知，书付萧萧竹两枝。秘意当年浑未解，丹青千载绘新诗。","dynasty":"明代","title":"汉寿亭侯墨竹"}
{"author":"毕自严","content":"为问东村曹长庚，匡床何事负春风。药炉初沸参苓饮，好泻纤纤玉手中。","dynasty":"明代","title":"戏东曹长庚问病"}
{"author":"毕自严","content":"世情洗尽直如弦，耽酒工诗妙悟禅。莫道曹丘空四壁，满囊珠玉总娟娟。","dynasty":"明代","title":"赠曹长庚二首其一"}
{"author":"毕自严","content":"蜡屐行吟逸兴多，墨花飞洒遍山阿。道经写罢无他羡，翻笑羲之欲换鹅。","dynasty":"明代","title":"赠曹长庚二首其二"}
{"author":"毕自严","content":"荏苒春光去不还，朝来白发镜中斑。簿书扰扰成何事，返我山中学驻颜。","dynasty":"明代","title":"壬子初春有感"}
{"author":"毕自严","content":"阳生缇室初惊序，斗灿奎光已映身。三十年前铅椠友，于今重作论文人。","dynasty":"明代","title":"于𩾐先天才隽逸久别乍晤感喜交集长至有诗倚和二首其一"}
{"author":"毕自严","content":"但著千秋不朽业，无劳深羡宰官身。若教科制仍词赋，君是龙头第一人。","dynasty":"明代","title":"于𩾐先天才隽逸久别乍晤感喜交集长至有诗倚和二首其二"}
{"author":"毕自严","content":"雷电惊心夜不眠，一朝浩荡九霄传。初衣已遂无他愿，但乞时丰供税钱。","dynasty":"明代","title":"和张华东年翁斋居祈雨韵"}
{"author":"毕自严","content":"一灰葭动新吹律，五夜香焚旧检身。笑我硁硁还碌碌，圆通常是不如人。","dynasty":"明代","title":"壬戌长至有感时事漫赋二绝用白苏韵其一"}
{"author":"毕自严","content":"泰道将亨尚未回，侧身天地一孤荄。故园松菊今相待，屈指春和归去来。","dynasty":"明代","title":"壬戌长至有感时事漫赋二绝用白苏韵其二"}
{"author":"毕自严","content":"绿杨春树荫芳邻，中有夭桃别样新。马上不烦频指点，好花应笑白头人。","dynasty":"明代","title":"途次和张年翁咏桃花"}
{"author":"毕自严","content":"籍田旷典萃鹓斑，萧寺孤臣抱膝眠。戆骨自嗟还自艾，梦魂空绕御炉烟。","dynasty":"明代","title":"真如寺春日杂咏二首其一"}
{"author":"毕自严","content":"家音读罢暗销魂，季子疾侵仲议婚。堪叹此身同桎梏，爱缘抛却任乾坤。","dynasty":"明代","title":"真如寺春日杂咏二首其二"}
{"author":"毕自严","content":"青騣谁驾代天工，一夜甘霖万井同。岐麦共欣沾化雨，虞弦还喜奏薰风。","dynasty":"明代","title":"丁丑夏月和韩邑侯喜雨二绝句其一"}
{"author":"毕自严","content":"夕曛洒润抵朝阳，悔祸天心忽降康。试向翳桑阴里听，声声布谷唤人忙。","dynasty":"明代","title":"丁丑夏月和韩邑侯喜雨二绝句其二"}
{"author":"毕自严","content":"宦海同游五十年，归来衰鬓各皤然。于今抛却人间事，共向王乔问大还。","dynasty":"明代","title":"戊寅正月寿张华东年兄七十三初度兼订观海之约其一"}
{"author":"毕自严","content":"传闻海蜃幻楼台，仙屋筹添瑞气开。岱岳孔林游屐遍，何当把臂向蓬莱。","dynasty":"明代","title":"戊寅正月寿张华东年兄七十三初度兼订观海之约其二"}
{"author":"毕自严","content":"齐鲁归先进，枌榆诵得全。灵根元不染，粹质自逾妍。植操松筠厉，推诚金石坚。更饶侠气古，剩有素风偏。博雅同高允，冲和类偓佺。清时轻拾紫，华发重思玄。喜约寻真侣，閒移载酒船。临淄五亩宅，傍柳一溪烟。经术趋庭授，文章染翰传。恩纶来舜殿，褒衮戴尧天。八帙逢初度，三朋敞寿筵。花魁纷艳发，月色倍规圆。奏曲咸翘颈，称觞共比肩。济南充道路，蓟北溢郊躔。玉斝摇琼液，雕轮控锦鞯。婆娑惊皓首，矍铄羡长年。令子鹓雏美，中朝骢马贤。谏书开睿思，簪笔肃官联。泽洽千山润，风行万国宣。秩加卿贰上，勋在锁闱前。况有芝兰长，而兼雨露鲜。醉歌声缅缈，戏舞彩蹁跹。愿保乔松算，常看沧海涓。遥瞻园绮伴，时寄九如篇。","dynasty":"明代","title":"寿高柳溪封翁八十"}
{"author":"毕自严","content":"副岳临玄圃，高梧隐绛房。几拳凝翠霭，一勺聚沧浪。恰遇清和日，欣逢正觉场。灵椿推总宪，丹桂羡诸郎。谱牒招曹偶，姻联萃绣裳。阳丘三璧玉，桓邑两琳琅。邂逅及参佐，丰标俱激昂。嗟余惭朽质，亦幸齿班行。野旷容疏放，时暄荫晚凉。雄风多岸帻，霁月在雕梁。歌啭雪儿艳，屏开云母光。呼卢情愈浃，下榻兴弥长。高论窥今古，清言洒肺肠。凌晨瞻法座，孤峭礼空王。兔柴峰峦秀，仙踪石印彰。青精煮作饭，松蕊啖生香。金谷堪同咏，兰亭可媲芳。驱车薄暮去，寤寐忍相忘。","dynasty":"明代","title":"初夏宴集张华东年兄黄山会景园"}
{"author":"毕自严","content":"开府归与乐事赊，名园飞阁枕沣涯。桥通芳沼横朱槛，泉激回湍瀁雪花。缥缈峰头鸾鼓翼，嶙峋石窦笋抽芽。扁舟晚钓一轮月，曲洞晴分万缕霞。棋局共弹松影静，金尊长趁竹阴斜。溪翁雨过呈芝菌，仙子云临寄枣瓜。三岛疑从尘世觅，十洲堪向个中誇。已知在涧吟梁父，更取临流砺莫邪。绝塞烽烟犹未息，穷檐榷采正含嗟。谢公夙系苍生望，宁许东山恋物华。","dynasty":"明代","title":"韩中丞仙洲图"}
{"author":"毕自严","content":"长安为觅壬辰谱，纫佩相看几故人。共荷清时联八座，每逢雅集拚兼旬。低徊素发三千丈，颉颃青霄四十春。松柏岁寒终不改，波澜世事莫重陈。诗缘兴会旋成韵，酒对心期讵问巡。醉后披图从指点，商山吾欲卜芳邻。","dynasty":"明代","title":"题四友图用香山体"}
{"author":"毕自严","content":"微风起青蘋，吹入芙渠畔。翠盖相招摇，红妆争历乱。伫观绰约姿，忽讶天香荐。中有鹓鹭群，唼喋时隐见。高怀忆茂叔，昕夕起留恋。","dynasty":"明代","title":"赋得薰风入菡萏"}
{"author":"毕自严","content":"竹操一何坚，青青冬不渝。桃夭一何艳，灼灼春华敷。尔且兼得之，绿葩间红跗。三岐依彩槛，五出曜琅玕。竹兮饶媚态，桃兮耐岁寒。回风聊萧瑟，朱翠舞珊珊。余本素心人，常作嘉卉想。兀坐手一编，长日恣欣赏。夜月照前除，对尔更神爽。","dynasty":"明代","title":"夹竹桃"}
{"author":"毕自严","content":"花开惟一度，尔独占四时。几番新雨后，绿叶发华滋。春明伴桃李，夏至映榴葵。秋争霜菊艳，冬斗雪梅姿。高低互隐见，深浅总葳蕤。节序暗中递，红颜无老期。灿灿夺朝霞，而堪荐玉卮。聊植中庭畔，悠然慰我思。安得骚人笔，烂漫写新辞。","dynasty":"明代","title":"月季花"}
{"author":"毕自严","content":"行年四十六，通籍念复三。自揣无寸补，滥竽至藩参。驰驱南北遍，世味短长谙。况兼愁病侵，久已万虑澹。双九不我待，五斗安足淹。盛名难副实，造化忌取贪。一朝仗慧剑，抉破蚤抽簪。从兹事南亩，优游老岩嵁。积书富万卷，俯仰恣幽探。此身轻蝉翼，苦去乃得甘。止足远殆辱，汉代有高谈。进退当自决，任人笑予憨。","dynasty":"明代","title":"河东请告归涂咏怀"}
{"author":"毕自严","content":"老氏育先天，发皤颜若童。驾言西极游，紫气满关中。绪出五千言，著名河上公。犹龙仙驭远，谁复叩玄风。畔援汨天真，优游伏鸩戎。妍媸浑莫辨，五色令人懵。所以羡长年，而无久视翁。中丞蚤闻道，泥滓起冥鸿。中外勋名满，飘然晦厥躬。辞荣赋考槃，问道慕崆峒。避俗营真境，楼居焕以崇。社中同志侣，杖履镇相从。卉态看皆幻，心柔气亦融。灵光葆太和，返照见真空。澹漠神愈王，希夷体自充。机缘日以啬，性命日以丰。朝彻澄如水，谷神寿比嵩。我来登此楼，俨入清虚宫。快聆长生秘，欣承鍊性功。俯瞰名利客，撩乱扑春虫。松柏与龟鹤，会极数有终。独兹久视诀，历劫将安穷。","dynasty":"明代","title":"题韩惺庵中丞久视楼"}
{"author":"毕自严","content":"观光忝昔幸，解组嫌今迟。自嗟姜桂性，兼之蒲柳姿。七尺猥承匮，四牡几载驰。晚荷储糈寄，寻缀纪纲司。未几叨敷扰，奚以报鸿慈。禄厚责弥重，汲深绠莫支。筋力空殚竭，膏肓悲暗滋。匡弼况未效，其如青史嗤。坐是乞鉴湖，烟水聊自怡。窃庆拜明纶，从此免素尸。贝丘宵梦绕，岱麓春云垂。华膴非所愿，衡泌可乐饥。永矢南郭隐，长谢北山移。","dynasty":"明代","title":"留计移疾获请咏怀"}
{"author":"毕自严","content":"知君莫如我，送君难为别。岂无阳关情，未语喉先咽。念我发云短，持筹担莫辍。物力值寒俭，欲舞肘已掣。天幸假我公，埙篪如夙结。夷险与同舟，浅深共厉揭。谈笑亦先忧，念兹在涸辙。肝胆照松筠，金石镌齿舌。朝对巫山云，暮见峨眉雪。元气浑浩溟，风韵自爽洁。法曜忽南移，帝简在名杰。旧都繁华地，雅镇惟素节。谁谓汤网疏，明允可立折。九府泉流清，三章约法晰。惟此有本人，纲整而目截。天阙山最高，秦淮水更冽。山水有知音，声价为君设。北指是斗杓，袖然冠九列。钧衡岂相私，霖雨待手挈。惟祝君此行，得情慎勿悦。","dynasty":"明代","title":"送康庄衢少司农擢南大司寇"}
{"author":"毕自严","content":"天地为蘧庐，光阴成驹隙。名誉等浮沤，冠簪亦陈迹。世网空劳劳，礼法殊役役。所以贤达士，雅有烟霞癖。山简迷目花，赞皇醒酒石。李白桃李园，谢朓青山宅。缔思古人风，堪作今人格。余今凋朱颜，何须恋赤舄。抗疏谢轩冕，跣足践蓬藋。筑屋治场圃，宾云友泉石。赋性本清真，秉心矢皓白。阶前饶葱茜，架上富坟籍。黄鸟鸣林皋，蠹鱼侵几席。醴酒恣欢娱，山蔬供烹炙。焚香理素书，悬榻迎山客。维石性最坚，从不受磨折。余隐誓效之，腐鼠安能嚇。不羡公与侯，何心仙与释。宁知春与秋，并忘朝与夕。斯为石隐园，吾以适吾适。","dynasty":"明代","title":"石隐园怀古"}
{"author":"毕自严","content":"大夫矫矫龙鹄姿，才华气节倾当时。惠文柱后豪右避，埋轮都下豺狼悲。一朝南巡持绣斧，风凛霜冽和甘雨。明有法度幽鬼神，宁能希指滥网罟。浮云蔽日天听高，江干泽畔空牢骚。仁人放麑诚不忍，独秉三尺障洪涛。论定司徒还上书，贤奸皎皎列前除。炙手气燄有时尽，保全忠谠论非虚。况看哲嗣绍前修，慰藉虞渊援鲁矛。啬前丰后较孰胜，且有竹帛光千秋。","dynasty":"明代","title":"追赞耿侍御年伯"}
{"author":"毕自严","content":"往岁晋国逢阳九，蕴隆虫虫戌连酉。蹲鸱乌昧何处寻，壑转老羸壮者走。柱后惠文此时虚，萑苻潢池啸聚有。弹压咸思暴胜之，绣衣持斧频回首。有命一朝畀苏天，孺文风采已先传。国人望君如望岁，蚤见河汾春色妍。累疏乞休休未得，幡然受赠绕朝鞭。西来马首澄清始，惠露仁风溥大千。乱民乱绳理不急，卖剑买牛旋自戢。去甚亡何害马驱，劳来未久蜚鸿集。得情惟念孑遗馀，谳狱每为累囚泣。一意平反挽太和，雨旸时若蒸民粒。鼠牙雀角牵姝嫠，大书严禁示转移。头会茧丝清解绶，根株薤本拔褰帷。撤除驺从乘传日，大简车徒阅塞时。数年官事浃旬了，到处登临有所思。风味眉山自潇洒，情澜性海何如者。文章三昧属家传，游戏霜毫总大雅。怪底风霾撼并州，离思歘忽嘶骢马。浮云聚散公不惊，满腔温厚凭诗写。天王原不负直臣，豸绣如故金紫新。热闹场中谁是主，繁华梦里未为真。读公新诗见公意，片语咽喉每逡巡。只今典刑将渐远，临岐那不泪沾巾。","dynasty":"明代","title":"送苏直指云浦由三晋移节濩泽"}
{"author":"毕自严","content":"君不见沈氏母，半世心如熊胆苦。良人蚤背二孤稚，课读灯前数夜鼓。凤毛五色一朝成，九万飞如大鹏怒。衔来阁下紫泥书，婉转双龙护天语。旁人羡母母反悲，曲房掩袂泪如丝。夫君墓树堪作柱，那得见儿身贵时。","dynasty":"明代","title":"寿金陵沈年伯母"}
{"author":"毕自严","content":"南极老人星不孤，轻风洒洒披佳图。青城何来紫烟气，羡门园客无时无，我亦颓焉自放思蓬壶。年来鹿鹿造物驱，拮据职业形神枯。閒窗展对快硕肤，须眉欲语欣吾徒。一掌留禁释不辜，一总陪宪饬廉隅。载读高谈稷下与吴歈，滴滴灌顶甘醍醐。曹刘可役屈宋奴，酒后耳热歌乌乌。翩跹曳履钟山趋，不让当年九老在东都。道能随物化，身肯要人扶。仆本淄黉一耄夫，蒲姿亦与名贤俱。五载艰辛东野御，居然滥吹齐之竽。夜行秉烛胡为乎，菊荒三径真为愚。咄哉二老皆通儒，寿身寿国道味腴。君不见齯齿重生鬓欲角，增筹赐卣良非迂。","dynasty":"明代","title":"南中二老图诗"}
{"author":"毕自严","content":"自昔中原歌有菽，教诲尔子期式谷。元亮虽有五男儿，衔杯委运拟恸哭。余初鞠子苦艰辛，年近半百始诞育。壮儿孱弱且多疾，爱养娇痴徒碌碌。目今年垂十九龄，胸次茫然真朴𣙙。有儿生晚又八祀，宦邸嬉戏相追逐。诗书诵时转眼忘，督责才加便嚬蹙。孚儿襁褓尚未离，贤愚优劣应难卜。吾今罪废且衰迟，一声长啸入幽谷。箕裘绍述赖尔曹，安得文行常郁郁。立身孝友植本根，当效汝父与伯叔。任子官薄不足为，局蹐辕下空匍匐。人生不学止滥竽，何异冠裳被禽犊。式谷回首成绝响，陶诗歔欷不堪读。尔曹从此须努力，荏苒光阴如转毂。勿甘暴弃堕尘埃，人为刀俎己鱼肉。","dynasty":"明代","title":"式谷歌"}
{"author":"毕自严","content":"淄黉老叟鲜机心，四十二载点朝簪。中外南北频拮据，度支承乏惕影衾。六年持筹嗟仰屋，华发种种类临深。匪朝匪夕躬尽瘁，畏首畏尾力难任。黔驴技穷驽马殚，倦鸟回首思高林。屡疏乞骸玦未赐，一言忤旨狱吏侵。只身狼狈困缧绁，十龄稚子相追寻。俯仰天地等逆旅，依依将雏祛烦襟。忆昔夏侯与黄霸，异姓授书传古今。况尔年少方趋庭，好惜寸阴如寸金。君子患难行素位，经史乔梓足哦吟。天王神圣公论皎，浊醑逡巡对月斟。","dynasty":"明代","title":"请室课子歌"}
{"author":"毕自严","content":"曩辞藩臬守衡门，卜筑先开泌水园。名缰牵人苦不解，荏苒念载托空言。羲爻倏踰亲鱼鸟，此地初搆亭与沼。亭对青山绕翠微，沼涵碧水通深窈。乘风坐月景偏奇，柳色莲香竞陆离。有时独步或揖客，一觞一咏足栖迟。更忆孔门各言志，惟有点也契圣意。兹园可浴亦可风，依稀似得狂客致。老态龙钟厌世纷，何殊野鹤与閒云。科头跣足聊自适，门外阴晴付罔闻。","dynasty":"明代","title":"戊寅夏日题泌水园"}
{"author":"禅一","content":"七代传衣翰墨缘，新标斋榜有高贤。文如北斗珍韩子，集少红楼愧广宣。新涨拍堤初过雨，妙香浮槛乍开莲。万峰深处光华甚，不让题梁玉局仙。","dynasty":"清代","title":"中丞阮公书七代诗僧额为赠拈此奉谢"}
{"author":"禅一","content":"秋晚空山冷闭门，湿云时复起岩根。大都诗思因禅悟，一半钟声带雨昏。短榻横眠聊自适，孤镫枯坐向谁论。毕生消受清閒福，惭愧难酬出世恩。","dynasty":"清代","title":"夜雨不寐"}
{"author":"禅一","content":"云山望里半模糊，夜气迷濛尚有湖。事去徒劳千日亿，老来为惜一身孤。竟无旧雨能分供，剩有荒田畏索租。看取淡妆浓抹态，米家难自泼成图。","dynasty":"清代","title":"秋雨写怀"}
{"author":"禅一","content":"五季纷纷首朱梁，乘时割据钱镠王。此塔肇建自忠懿，依稀记得妃子黄。去今八百有馀载，中遭劫火烧颓唐。剧中靓妆妖蛇出，众目争看窈窕娘。法胜有如鬼子母，战退揭谛走金刚。金山高擎一盏罩，不能跋扈恣飞扬。此妖亦是有情种，轻身失志为高阳。黄乃对白是寄托，以伪作真骇众盲。乡愚不喻窃砖去，将去磨刀切柔桑。妄言此砖镇妖孽，蛇蝎永不来蚕房。从此剔出有万万，古塔势欲倒高冈。十景之中少一景，于是山僧为主张。若云鼎新工浩大，且围八尺黄泥墙。斯举傍人皆赞叹，保护塔身计最良。我闻兴修也生喜，作诗记美助宣扬。","dynasty":"清代","title":"筑墙围雷峰塔诗以纪之"}
{"author":"张鎡","content":"风流不把花为主。多情管定烟和雨。潇洒绿衣长。满身无限凉。文笺舒卷处。似索题诗句。莫凭小阑干。月明生夜寒。","dynasty":"宋代","tags":"咏物，植物，离别","title":"菩萨蛮·芭蕉"}
{"author":"张鎡","content":"飞梦去，闲到玉京游。尘隔天高那得暑，月明云薄淡於秋。宫殿锁金虬。冰佩冷，风扬紫绡裘。五色光中瞻帝所，方知碧落胜炎洲。香雾湿帘钩。","dynasty":"宋代","title":"梦游仙/戚氏"}
{"author":"张鎡","content":"归兴动，骑鹤下青冥。几点山河浮色界，一簪风露拂寒星。银汉悄无声。鸾啸舞，仙乐送霓旌。摘得琪花飞散了，却将何物送仙卿。衣上彩云轻。","dynasty":"宋代","title":"梦游仙/戚氏"}
{"author":"张鎡","content":"拂晓拿舟东去。细看荷花垂露。红绿总吹香。一般凉。会享人天清福。休把两眉轻蹙。谁道做神仙。戴貂蝉。","dynasty":"宋代","title":"昭君怨·拂晓拿舟东去"}
{"author":"张鎡","content":"藤床巧织波文小。翻书欲睡莺惊觉。绕舍灿明霞。短长旌节花。此身无系著。南北东西乐。碧宇朗吟归。天风香染衣。","dynasty":"宋代","title":"菩萨蛮·藤床巧织波文小"}
{"author":"张鎡","content":"苍涯叠嶂。有路梯云上。忽见地平方数丈。坐石风林相向。凤膺时作龙声。夜深惊动寒星。几点光芒欲下，傍人头上来听。","dynasty":"宋代","title":"清平乐·苍涯叠嶂"}
{"author":"张鎡","content":"猬房秋熟。紫实包黄玉。吹叶风高销旧绿。疏影半遮茅屋。山居未觉全贫。园收今岁盈囷。自拨砖炉松火，细煨分饷幽人。","dynasty":"宋代","title":"清平乐·猬房秋熟"}
{"author":"张鎡","content":"手种满阑花，瑞露一枝先坼。拄个杖儿来看，两三人门客。今朝欢笑且衔杯，休更问明日。此意悠然谁会，有湖边风月。","dynasty":"宋代","title":"好事近·手种满阑花"}
{"author":"张鎡","content":"晓来一阵金风劣。把阆海、檀霞细屑。依就花儿，深藏叶底，不教人折。初开数朵谁知得。却又是、金风漏泄。吹起清芬，露成香露，月成香月。","dynasty":"宋代","title":"玉团儿·晓来一阵金风劣"}
{"author":"张鎡","content":"鹊相庞儿谁有。兀底便、笔描不就。小邈如何敢出手。细端相，甚精神、甚洗漱。到老长厮守。不吃饭、也须唧?。你待包弹怎开口。暖底雪，活底花，嫩底柳。","dynasty":"宋代","title":"夜游宫·鹊相庞儿谁有"}
{"author":"张鎡","content":"浮云散，天似碧琉璃。月正是、上弦时。姮娥蟾兔俱何在，广寒宫殿不应亏。这神功，千万世，有谁知。甚知解、催人须鬓老。更不算、将人情绪恼。撺掇酒，撼摇诗。山头望伴疏星落，庭前看照好花移。夜无眠，应笑我，怎如痴。","dynasty":"宋代","title":"醉高楼"}
{"author":"张鎡","content":"门外沧洲山色近。鸥鹭双双，恼乱行云影。翠拥高筠阴满径。帘垂尽日林堂静。明月飞来烟欲暝。水面天心，两个黄金镜。慢颭轻摇风不定。渔歌欸乃谁同听。","dynasty":"宋代","title":"蝶恋花·门外沧洲山色近"}
{"author":"张鎡","content":"忠肝贯日月，浩气抉云霓。诗书名帅，谈笑果胜棘门儿。牛弩旁穿七札，虎将分行十道，先解近城围。一骑夜飞火，捷奏上天墀。畅皇威，宣使指，领全师。襄阳耆旧，请公直过洛之西。箪食欢呼迎处，已脱毡裘左衽，还著旧藏衣。笳鼓返京阙，风采震华夷。","dynasty":"宋代","title":"水调歌头·忠肝贯日月"}
{"author":"张鎡","content":"喜秋回霁宇，倩凉露、洗炎飙。被鹊误仙盟，经年恨阻，银汉迢迢。牛闲更停弄杼，趁佳期、华幄傍星桥。授玉鸾骞雾霭，赠绡龙戏花娇。欢娱回首是明朝。未别已魂销。想翠轭珠轮，归途望断，斗转斜勺。人间易离易遇，尽胜如、天上各云霄。携去一梳水月，巧楼犹醉笙箫。","dynasty":"宋代","title":"木兰花慢·喜秋回霁宇"}
{"author":"张鎡","content":"年年三月二，是居士、始生朝。念绿鬓功名，初心已负，难报劬劳。天留帝城胜处，汇平湖、远岫碧岧嶢。竹色诗书燕几，柳阴桃杏横桥。西邻东舍不难招。大半是渔樵。任翁媪欢呼，儿孙歌笑，野具村醪。醉来便随鹤舞，看清风、送月过松梢。百岁因何快乐，尽从心底逍遥。","dynasty":"宋代","title":"木兰花慢·年年三月二"}
{"author":"张鎡","content":"暖风回，芳意动，吹破冻云凝。春到南湖，检校旧花径。手栽一色红梅，香笼十亩，忍轻负、酒肠诗兴。小亭凭。几多月魄□□，重重乱林影。却忆年时，同醉正同咏。问公白玉堂前，何如来听，玉龙喷、碧溪烟冷。","dynasty":"宋代","title":"祝英台近·暖风回"}
{"author":"张鎡","content":"宿雨初乾，舞梢烟瘦金丝袅。嫩云扶日破新晴，旧碧寻芳草。幽径兰芽尚小。怪今年、春归太早。柳塘花院，万朵红莲，一宵开了。梅雪翻空，忍教轻趁东风老。粉围香阵拥诗仙，战退春寒峭。现乐歌弹闹晓。宴亲宝、团圞同笑。醉归时候，月过珠楼，参横蓬岛。","dynasty":"宋代","title":"烛影摇红·宿雨初乾"}
{"author":"张鎡","content":"喜浓寒乍退。风共日、已作深春天气。轻车载歌吹。选名坊闲玩，落梅秾李。无端雨细。动清愁、聊成浅醉。怅年时、携手同来，笑里绣帘斜倚。佳节匆匆又至。抚事惊心，忍堪重记。阑情倦意。行不是，坐不是。闷归来，已早游人回尽，灯暗重门欲闭。念欢娱、最是今宵，怎知恁地。","dynasty":"宋代","title":"瑞鹤仙·喜浓寒乍退"}
{"author":"张鎡","content":"飞来冰雪冷无声。可中庭。骨毛清。卧看东南，和露两三星。蓦地神游天上去，呼彩凤，驾云軿。望舒宫殿玉峥嵘。桂千层。宝香凝。捣药仙童，邀我论长生。一笑归来人未睡，花送影，上窗棂。","dynasty":"宋代","title":"江城子·飞来冰雪冷无声"}
{"author":"张鎡","content":"拂拂春风生草际。新晴万景供游戏。鸥鹭飞来斜照里。金和翠。分明画出真山水。遮个渔翁无愠喜。乾坤都在乌蓬底。一曲高歌千古意。闲来睡。从教月到花汀外。","dynasty":"宋代","title":"渔家傲·拂拂春风生草际"}
{"author":"张鎡","content":"清明初过後，正空翠、霭晴鲜。念水际楼台，城隅花柳，春意无边。清时自多暇日，看连镳、飞盖拥群贤。朱邸横经满坐，紫微渊思如泉。高情那更属云天。语笑杂歌弦。向啼鴂声中，落红影里，忍负芳年。浮生转头是梦，恐他时、高会却难全。快意淋浪醉墨，要令海内喧传。","dynasty":"宋代","title":"木兰花慢·清明初过後"}
{"author":"张鎡","content":"东吴名胜，有高楼直在，浮云齐处。十二阑干邀远望，历历斜阳烟树。香径人稀，屧廊山绕，往事今何许。一天和气，为谁吹散疏雨。知是兰省星郎，朱轮森戟，与风光为主。暇日登携多雅致，容我追随临赋。小宴重开，晚寒初劲，还下危梯去。烛花红坠，瑞堂犹按歌舞。","dynasty":"宋代","title":"念奴娇·东吴名胜"}
{"author":"张鎡","content":"蓼汀侧。朝霭依依弄色。知何许、湘女淡妆，羽节飞来带秋碧。轻裙素绡织。谁与明珰竞饰。无言处、相与溯回，应有柔情正堆积。当年驻香鷁。记草媚罗裙，波映文席。□□□□□□摘。□□□□□，□□□□，斜阳返照暮雨湿。爱天际凉入。愁寂。念畴昔。谩太华峰顶，幽梦寻觅。尔今两鬓如花白。但一线才思，半星心力。新词奇句，便做有，怎道得。","dynasty":"宋代","title":"兰陵王·蓼汀侧"}
{"author":"张鎡","content":"翠鬓佩明珂。度纹波。亲到曾入梦，听云和。洞庭香、随月影来过。无尘土、敢涴弓罗。正似梦时风韵、更娇多。","dynasty":"宋代","title":"失调名"}
{"author":"张鎡","content":"桂隐传杯处。有风流、千岩韵胜，太丘遗绪。玉季金昆霄汉侣，平步鸾坡挥麈。莫便驾、飞帆烟渚。云动精神衡岳去，向君山、帝乐锵韶濩。兰艺畹，吊湘楚。南湖老矣无襟度。但尊前、踉跄醉影，帽花颠仆。只恐清时专文教，犹贷阴山狂虏。卧锦帐、貔貅钲鼓。忠烈前勋赍万恨，望神都、魏阙奔狐兔。呼翠袖，为君舞。","dynasty":"宋代","title":"贺新郎·桂隐传杯处"}
{"author":"李都","content":"华缄千里到荆门，章草纵横任意论。应笑钟张虚用力，却教羲献枉劳魂。惟堪爱惜为珍宝，不敢传留误子孙。深荷故人相厚处，天行时气许教吞。","dynasty":"唐代","title":"戏答朝士"}
{"author":"李都","content":"华缄千里到荆门，章草纵横任意论。应笑钟张虚用力，却教羲献枉劳魂。惟堪爱惜为珍宝，不敢传留误子孙。深荷故人相厚处，天行时气许教吞。","dynasty":"唐代","title":"戏荅朝士"}
{"author":"冯兰","content":"湖水清，湖月明，长虹耿耿从中横。下有十八洞天在，牟尼一串光晶莹。底事天公弄狡狯，明珠十斛波心倾。琼楼玉宇纷无数，三千世界琉璃成。天开异境谁消受，历劫共仰诗人名。诗人小筑烟霞窟，珊珊别具神仙骨。个中意味谁解得，为爱湖光兼爱月。君不见，百东坡，三李白，诗人化境何活泼。余生素有耽诗痴，瓣香拟向崇祠谒。","dynasty":"清代","title":"行春桥串月歌"}
{"author":"道恭","content":"福田资象德，圣种理幽薰。不持金作缕，还用彩成文。朱青自掩映，翠绮相氤氲。独有离离叶，恒向稻畦分。","dynasty":"唐代","title":"出赐玄奘衲、袈裟衣应制"}
{"author":"陈本直","content":"横江雾散一舟轻，倚棹中流雨乍晴。岛屿有时全在目，峰峦多半不知名。荒洲芦荻秋烟晚，野岸村墟夕照明。愧逐风波空碌碌，何年散发遂平生。","dynasty":"清代","title":"江行雨霁"}
{"author":"陈本直","content":"祇因重负登临约，冒雨来过金镜湖。浪合乱流双桨急，风回断岸一帆孤。群山入暮青深浅，远树含烟绿有无。世路险夷真转眴，横塘塘上且提壶。","dynasty":"清代","title":"大风雨渡金镜湖暮抵横塘雨止"}
{"author":"斌良","content":"蒲海沿边郡，峥嵘磴道盘。河冰连地结，岭雪极天寒。属国秋持节，将军老据鞍。西戌今底定，何事剪楼兰。","dynasty":"清代","title":"碾伯县"}
{"author":"斌良","content":"北郭崦嵫接，支筇访道林。潭空千月印，寺辟万松深。藓碣通禅悟，风幡见佛心。悠然攒玉槊，天半凤鸾音。","dynasty":"清代","title":"游破山寺用常少府韵"}
{"author":"斌良","content":"问俗丁沽近，沧醪贱可斟。云光添壮色，蝉语亦乡音。土沃林阴重，沙流河套深。谁家小层构，蹑屐试登临。","dynasty":"清代","title":"流河"}
{"author":"斌良","content":"蜗壳三间屋，牛阑半亩宫。墙隅红枣日，场圃白榆风。乞米欣邻富，扶衰望岁丰。有田空负郭，对此思无穷。","dynasty":"清代","title":"蔡村即目"}
{"author":"斌良","content":"一片空明影，樯灯照水光。蛩喧官渡寂，雨歇夜船凉。客子看衣线，家童裹糗粮。归期知己近，喜色上眉黄。","dynasty":"清代","title":"青县雨夜维舟"}
{"author":"斌良","content":"圣王怀远略，使者涉湟津。鹿塞毡裘萃，龙庭俎豆陈。风高青海静，云锁雪山春。归觐宸衷悦，恩敷万里臣。","dynasty":"清代","title":"九月七日行抵丹噶尔前诣札木巴拉多尔济贝勒弩克图大藏寺祭毕敬成"}
{"author":"斌良","content":"山势东趋压广宁，芙蓉几朵列围屏。云迷雉堞千重白，雪冷虬松万古青。浩荡雕盘低朔漠，扶摇鹏奋接南溟。时清早彻防边骑，觱栗吹寒对曙星。","dynasty":"清代","title":"北镇庙"}
{"author":"斌良","content":"钟山王气黯消亡，台殿全芜草树荒。牙将射雕驰阁道，牧儿挑菜傍宫墙。嵯峨华表临秋渚，零落铜驼卧夕阳。殷鉴胜朝遗炯戒，漫夸天堑锁江长。","dynasty":"清代","title":"金陵过朝阳作"}
{"author":"斌良","content":"有元拓跋旧宫庭，消尽头鹅诈马名。满目丘墟少禾黍，微茫草色接开平。","dynasty":"清代","title":"商都杂兴其一"}
{"author":"斌良","content":"明昌捺钵似坻平，水草丰时骆橐生。一抹微云山翠外，舂锄依旧劝春耕。","dynasty":"清代","title":"商都杂兴其二"}
{"author":"斌良","content":"戈壁苍茫万里途，盘车北上塞云孤。海龙江獭鱼油锦，留易新通恰克图。","dynasty":"清代","title":"商都杂兴其三"}
{"author":"斌良","content":"滑笏波流克蚌河，滥吹钢冻舞婆娑。插竿累甓当兰若，雅岱山巅鄂博多。","dynasty":"清代","title":"商都杂兴其四"}
{"author":"斌良","content":"鸳鸯城畔草萌芽，毳幕毡房著处家。风卷驼茸铺白氎，错疑边塞落杨花。","dynasty":"清代","title":"商都杂兴其五"}
{"author":"斌良","content":"丹栱凌霄梵唱圆，驼酥镫照九枝莲。西方兜率多欢喜，姽婳花鬘色界天。","dynasty":"清代","title":"商都杂兴其六"}
{"author":"斌良","content":"林阴层构矗飞甍，概栗曾拖步晚晴。瞥眼鹅黄染疏柳，湿花依旧水风声。","dynasty":"清代","title":"流河驿农家林亭颇得幽趣，来时曾舣舟散步，归舟复经其地，溪柳摇落、秋风送凉，感时纪行、复题二绝其一"}
{"author":"斌良","content":"瓜庐掩映带坡陀，燕燕差池尾掠波。稻刈葵烹场圃净，柴门云水较前多。","dynasty":"清代","title":"流河驿农家林亭颇得幽趣，来时曾舣舟散步，归舟复经其地，溪柳摇落、秋风送凉，感时纪行、复题二绝其二"}
{"author":"斌良","content":"天连雪岭峰峰白，路出冰沟步步平。持节东归五千里，停鞭爱听唤船声。","dynasty":"清代","title":"渡大通河"}
{"author":"斌良","content":"青帝所宅震位崇，岩岩气象凌华嵩。阴阳阖辟割昏晓，富媪孕碧延嵱嵷。雕镌造化青未了，紫翠变灭东海东。博平楼观屹然向，妙构不数般倕工。枌橑高矗碝磩镂，琼榱丹栱真珠栊。扶桑鸡唱灵景曜，瀛壖烛照炮朣胧。扉明玉女望窈窕，榜题韦诞惊心忡。不闻华鲸吼午夜，仰见铁凤骞晨风。想象俯瞰烟九点，徂徕凫绎培塿封。讵知坤轴郁灵脉，岱宗一气开鸿濛。泬寥穹宇睇莫极，我来正值鹑火中。鱼鳞扫尽鸟革现，苦思楖栗梯长空。艨艟遮道吏卒守，可望难即壶峤同。蕊珠阆苑岂易到，声闻咳唾金天通。几年奔走困尘壒，襟怀茅塞嗤吴蒙。会须振袂蹑绝顶，屏除六凿吞长虹。昨者防秋驻河上，吕梁直下惊涛洪。其鱼虽免洒沈叹，寘薪湛璧终无功。量移江左督输转，岂有筹策追牟融。垂鱼依旧窈光宠，天之施我禄已丰。蚁臣虱处愧无状，欲排阊阖舒深衷。长风引去又解缆，梦魂常绕清虚宫。","dynasty":"清代","title":"舟泊东昌望光岳楼欲登未果"}
{"author":"蔡延庆","content":"灵岩川上白云深，十里青松昼自阴。远寺幽佳传已古，名山绝胜冠于今。群峰环翠凝秋色，危壁飞泉泻暮音。此景去为风月主，五湖应不起归心。","dynasty":"宋代","title":"送详禅师往灵岩"}
{"author":"王炎","content":"山冥云阴重，天寒雨意浓。数枝幽艳湿啼红。莫为惜花惆怅对东风。蓑笠朝朝出，沟塍处处通。人间辛苦是三农。要得一犁水足望年丰。","dynasty":"宋代","tags":"宋词三百首，农民，生活，祈雨","title":"南柯子·山冥云阴重"}
{"author":"王炎","content":"清波渺渺日晖晖，柳依依，草离离。老大逢春，情绪有谁知？帘箔四垂庭院静，人独处，燕双飞。怯寒未敢试春衣。踏青时，懒追随。野蔌山肴，村酿可从宜。不向花边拚一醉，花不语，笑人痴。","dynasty":"宋代","tags":"春社","title":"江城子·癸酉春社"}
{"author":"王炎","content":"儿曹耳语。借问何处去。家在翠微深处住。生计一犁春雨。客中且恁浮游。莫将事挂心头。纵使人生满百，算来更几春秋。","dynasty":"宋代","title":"清平乐"}
{"author":"王炎","content":"淡淡疏疏不惹尘。暗香一点静中闻。人间怪有晴时雪，天上偷回腊里春。疑浅笑，又轻颦。虽然无语意相亲。老来尚可花边饮，惆怅相携失玉人。","dynasty":"宋代","title":"鹧鸪天（梅）"}
{"author":"王炎","content":"江月冷如水，江水碧於空。晚来一霎过雨，为我洗秋容。悄悄四山人静，凛凛三更露下，天阔叫孤鸿。唤醒蓬窗梦，身在水晶宫。揖湘妃，招月娣，御清风。素琴韵远。不觉醉眼杏花红。禹穴骑鲸仙去，东海钓鳌人远，此意与谁同。倚柁一长啸，出壑舞鱼龙。","dynasty":"宋代","title":"水调歌头（夜泛湘江）"}
{"author":"王炎","content":"思忆故园花又发，等闲过了流年。休论升擢与平迁。拂衣归去好，无事即神仙。况是老人头雪白，羞看红粉婵娟。鸾孤凤只且随缘。莫将桃叶曲，留与世人传。","dynasty":"宋代","title":"临江仙"}
{"author":"王炎","content":"天末家何许，津头客未归。柳梢绿暗早莺啼。蝴蝶不知春去、绕园飞。选胜多游冶，当垆有丽姝。青翰载酒泛晴晖。不忍十分寥落、负花时。","dynasty":"宋代","title":"南柯子"}
{"author":"王炎","content":"缃桃花树下，记罗袜、昔经行。至今日重来，人惟独自，花亦凋零。青鸟杳无信息，遍人间、何处觅云軿。红锦织残旧字，玉箫吹断余声。销凝。衣故几时更。又谁复卿卿。念镜里琴中，离鸾有恨，别鹄无情。齐眉处同笑语，但有时、梦见似平生。愁对婵娟三五，素光暂缺还盈。","dynasty":"宋代","title":"木兰花慢"}
{"author":"王炎","content":"雨湿东风，谁家燕子穿庭户。孤村薄暮。花落春归去。浪走天涯，归思萦心绪。家何处。乱山无数。不记来时路。","dynasty":"宋代","title":"点绛唇（崇阳野次）"}
{"author":"王炎","content":"远风江急潮来晚。晚来潮急江风远。横岸断山青。青山断岸横。寄书无雁系。系雁无书寄。归梦只江西。西江只梦归。","dynasty":"宋代","title":"菩萨蛮（江干）"}
{"author":"王炎","content":"李侯人物极清真，气似灵犀可辟尘。平日论心思益友，而今刮眼见诗人。有民堕在蒹葭境，为政恐无桃李春。抚字要须宽猛济，诵公佳句合书绅。","dynasty":"宋代","title":"次韵李仲永携诗相别"}
{"author":"王炎","content":"着鞭欲为功名起，椎钝不堪加砺砥。感君雅意重金玉，饯我新诗粲桃李。我于吏事非清通，向来妄意图民功。本无仁心致三异，岂有遗爱留一同。鬓毛斑白眼昏黑，身外荣枯从造物。耻携奏牍到公车，千虑县知无一得。","dynasty":"宋代","title":"次韵孙居易送行"}
{"author":"王炎","content":"曲肱幽梦午风凉，销尽熏炉一穗香。急雨萧萧犹未觉，浮尘熠熠更相忘。自非静处心神定，谁识閒中气味长。隐几岂容无一事，愿将奇字问偏旁。","dynasty":"宋代","title":"次韵午睡不知雨作"}
{"author":"王炎","content":"殷勤访我到山中，一笑依然尚讳穷。气老绝非年少锐，诗新殊胜旧时工。剧谈不惜麈尾落，归路难淹马首东。若遇故人相借问，为言衰朽学农功。","dynasty":"宋代","title":"次韵谢胡清卿"}
{"author":"王炎","content":"帘箔风清乳燕飞，绿阴绕殿覆铜池。九衢达宦争驰毂，群玉诗翁独下帷。凤饼正当分赐后，牙签又近曝书时。管城写出琳琅句，付与神灵为护持。","dynasty":"宋代","title":"次韵杨秘监馆中即事"}
{"author":"王炎","content":"把杯方喜挹流霞，照眼骊珠重拜嘉。庭下满生书带草，胸中宜吐笔头花。敢言策足樊贤躅，独幸游心泳圣涯。谁谓蓬莱云气远，此中清閟即仙家。红尘飞不到壶天，风月幽怀属老仙。自笑枯肠无好语，且呼黄奶曲肱眠。","dynasty":"宋代","title":"次韵杨秘监馆中留题"}
{"author":"王炎","content":"岂无和靖诗，亦有广平赋。多为花写真，终难尽佳处。","dynasty":"宋代","title":"次韵朱晦翁十梅·赋梅"}
{"author":"王炎","content":"花开有底急，迫此岁律残。捷报春信来，不知冰雪寒。","dynasty":"宋代","title":"次韵朱晦翁十梅·寒梅"}
{"author":"王炎","content":"玉色不受垢，照影清江滨。江雪岂不寒，枝头浑似春。","dynasty":"宋代","title":"次韵朱晦翁十梅·江梅"}
{"author":"王炎","content":"虬根蚀土石，老干饱霜雪。孙枝吐春妍，靳惜那忍折。","dynasty":"宋代","title":"次韵朱晦翁十梅·枯梅"}
{"author":"王炎","content":"北枝未春风，南枝先暖雪。吹香只自怜，驿使音尘绝。","dynasty":"宋代","title":"次韵朱晦翁十梅·岭梅"}
{"author":"王炎","content":"幽人自爱花，花落恨岑寂。岂悟化工意，褪花方着实。","dynasty":"宋代","title":"次韵朱晦翁十梅·落梅"}
{"author":"王炎","content":"诗人自情亲，俗子极交浅。所以疏着花，即之风韵远。","dynasty":"宋代","title":"次韵朱晦翁十梅·疏梅"}
{"author":"王炎","content":"点缀鹤膝枝，无谓花萼小。亦有鼎实存，相期春事了。","dynasty":"宋代","title":"次韵朱晦翁十梅·小梅"}
{"author":"王炎","content":"迥野殊寂寥，孤芳太清绝。暗香疑有无，似亦畏攀折。","dynasty":"宋代","title":"次韵朱晦翁十梅·野梅"}
{"author":"王炎","content":"皎皎姑射仙，缟衣而黄里。一别如许时，见之先失喜。","dynasty":"宋代","title":"次韵朱晦翁十梅·早梅"}
{"author":"王炎","content":"世路羊肠久惮行，归来自喜一身轻。故人零落今无几，独幸相逢底里倾。","dynasty":"宋代","title":"次韵子大四绝"}
{"author":"王炎","content":"一榻尘埃书满前，愧无丝竹宴彭宣。而今又断功名念，只拟躬耕郭外田。","dynasty":"宋代","title":"次韵子大四绝"}
{"author":"王炎","content":"抽身幸免坐毡针，镜里休怜白发新。杖屦消摇共来往，更添林下一閒人。","dynasty":"宋代","title":"次韵子大四绝"}
{"author":"王炎","content":"客来挥麈对觥船，客去焚香阅简编。车马软红尘里走，不知委巷有壶天。","dynasty":"宋代","title":"从范秘监过城南陈亦颜读书楼"}
{"author":"王炎","content":"轩冕浮夸不系情，山林清奥可逃名。如何结屋依庐阜，又却移家近玉京。","dynasty":"宋代","title":"从范秘监过城南陈亦颜读书楼"}
{"author":"王炎","content":"春山布谷劝耕事，秋园络纬催机杼。大家未织吏索租，小家欲织无丝缕。无丝可织寒无衣，输租后期罪当笞。悲鸣终夜不能已，嗟尔候虫何自苦。","dynasty":"宋代","title":"促织"}
{"author":"王炎","content":"青山护村落，暗水通沟渠。人行禾黍间，漫漫迷所之。里社压新醪，击鲜赛丛祠。田父相劳苦，雨暘无失时。龙骨挂屋敖，秋熟可预期。行行度冈涧，泉石多幽奇。微风发清籁，好鸟吟高枝。此中有佳趣，岂无幽人知。","dynasty":"宋代","title":"村行"}
{"author":"王炎","content":"为别未一日，思君如三秋。解后孤城中，握手复少留。士方未遇时，鲜不困宦游。君独刍拳色，胸次回尤牛。自愧得之浅，误欲代君忧。白璧识者稀，驽马市者稠。莫作分外虑，轻重终不侔。诸公竞推轂，失士固所羞。","dynasty":"宋代","title":"答韩毅伯五首"}
{"author":"王炎","content":"忆君初至时，投宿村店莫。门巷冷如冰，漫刺来一顾。升堂方下榻，出户复就屦。绨袍寒不温，北风搅庭户。念君何以堪，此意推不去。强饭登前涂，为亲善调议。","dynasty":"宋代","title":"答韩毅伯五首"}
{"author":"王炎","content":"老松寒不凋，古井风无波。斯人阅千古，所得亦已多。句法余事尔，高处凌阴何。宁为拥膝吟，无作扣角歌。","dynasty":"宋代","title":"答韩毅伯五首"}
{"author":"王炎","content":"三书上诗宰，我常疑退之。士穷见素守，躁求亦何为。罗客闻此语，为我一解颐。岁晚归未得，且过江之西。未到意先喜，主人贤足依。江西鱼稻乡，米熟蟹鳌肥。","dynasty":"宋代","title":"答韩毅伯五首"}
{"author":"王炎","content":"屯云墨色日将暮，晦明挥霍雨如注。水声夜半摇匡床，平旦出门吁可畏。盘涡溔瀁吞边旁，悍流汹涌行中央。日中雨复绠縻下，沟塍水跃皆浑黄。黑风拗怒雷击地，浪头起立三丈强。杈枒老木根株拔，崚嶒古屋椽桷裂。快马万蹄迸突而凭凌，灵鼍百面澒洞而砅砰。锐兵鏖战城栅倒，猛虎嗥吼崖谷崩。旁观气夺目力眩，濒流上下俱不宁。升高辟害叫舟楫，篙工倚柂不敢行。寂寥向晚颇衰落，断霞返照回新晴。鸟飞不尽天界阔，苍烟淡淡山青青。衔杯引满幸无恙，收召魂魄犹屏营。往年秋水沈半壁，阖门九死得一生。今日思之痛方定，一见洪波心震惊。吾闻山挟河回冲底柱，峡束江盘投滟澦。鱼龙百怪家其中，风涛暴横无终穷。小溪常时清且浅，漪涟不动平于板。浅津可涉深可梁，一旦沸腾能漭茫。传闻溃渱山裂破，黑蛟夜出作奇祸。抉崖走石势力粗，十家六七无室庐。百年枯冢尚漂泊，变生仓卒人为鱼。君不见去年四月不雨至七月，涧谿一线断绝。川居人曾死于暍，山居人今死于溺。下田黄尘曾蓬勃，高田白沙今障没。呜呼灾害何其频，勦民之命谁肯任。勦民之命谁肯任，苍天苍天实照临。","dynasty":"宋代","title":"大水行"}
{"author":"王炎","content":"泪滴松楸意转哀，欲归小立更徘徊。春风不管人间恨，溪上樱桃花自开。","dynasty":"宋代","title":"到白石先妣新茔"}
{"author":"王炎","content":"扣关解后老支郎，见我丁宁问故乡。自说病身归不得，花开叶落几凄凉。","dynasty":"宋代","title":"到常清寺予哲师三绝"}
{"author":"王炎","content":"寂寂松门古道场，暂容倦客拂横床。老僧欲尽殷勤意，林下春风茗椀香。","dynasty":"宋代","title":"到常清寺予哲师三绝"}
{"author":"王炎","content":"古井寒泉久不波，岂贪好梦到南柯。夜来雨过岩花落，好鸟留春自啸歌。","dynasty":"宋代","title":"到常清寺予哲师三绝"}
{"author":"王炎","content":"入门荷香净，步屧柳阴湿。欲写情郁陶，翻引兴萧瑟。瞻望堂中人，玉色而山立。六学妙经纶，未试百之一。身存天下望，身没海内惜。此道会谁传，丹青但陈迹。楼边好山近，竹底凉风入。两鹤韵亦高，导我转湖侧。独游何太清，滞念亦可释。门关莫返锁，愿言日散策。","dynasty":"宋代","title":"到城南园瞻南轩先生遗像"}
{"author":"王炎","content":"经年不踏鳙溪路，此日重来访旧游。溪上老人今不见，凉风细雨四山秋。","dynasty":"宋代","title":"到大坂"}
{"author":"王炎","content":"清风飕飕竹万个，白日寂寂茅三间。春深只有鸟呼梦，地僻略无人叩关。岂但壶中堪避世，也胜图上可游山。出门回首不能住，输与道人閒复閒。","dynasty":"宋代","title":"到胡道士草庵二首"}
{"author":"王炎","content":"绿阴啼鸟户庭幽，解带聊为一夕留。行李未知何日了，转蓬方觉此生浮。市朝役役兔三窟，今古悠悠貉一丘。得似黄冠林下住，何须控鹤上瀛洲。","dynasty":"宋代","title":"到胡道士草庵二首"}
{"author":"王炎","content":"佛宇崇崇倚翠微，万株松盖碧相围。崎岖短策频行路，盘薄胡床暂解衣。自笑将身为马走，不妨着眼趁鸿飞。枕流漱石平生事，却为蜗蛮定是非。","dynasty":"宋代","title":"到寿安精舍"}
{"author":"王炎","content":"十年客馆出无车，倦迹归来守敝庐。林下巢倾乌哺断，天边风急雁行疏。欲传消息苦无便，喜报平安今有书。行李何时能缓带，对床风雨且幽居。","dynasty":"宋代","title":"得昭叔弟书"}
{"author":"王炎","content":"春老飞花尽，园林遍绿阴。凭高聊寓目，念远更伤心。剧郡才难称，衰年病易侵。不如休歇去，吾意决投簪。","dynasty":"宋代","title":"登四望亭"}
{"author":"王炎","content":"日光玉洁元子辞，银钩铁画颜公书。百金不惮买墨本，摩挲石刻今见之。猗那清庙久不作，其末变为王黍离。春秋一经事多贬，鲁颂四篇文无讥。渔阳鼙鼓入潼华，公卿徒步从六飞。朔方天子扶九庙，京师父老迎千麾。紫袍再拜谒道左，上皇万里旋銮舆。牝鸡鸣晨有悍妇，孽狐嗥夜有老奴。扶桑杲杲未翳蚀，但歌大业吾何疵。首章义正语未婉，前辈不辨来者疑。正须细读史克颂，未用苦说涪翁诗。许张劲节震金石，李郭壮开如虎貔。断崖苍石有时泐，诸公万古声烈垂。天怀倦客有所恨，雨湿江寒催解维。神州北望三叹息，翰墨是非何议为。","dynasty":"宋代","title":"地浯溪读中兴碑"}
{"author":"王炎","content":"曹瞒忍杀杨德祖，不敢复害祢正平。区区黄祖雀鼠辈，乃以嬉笑生五兵。才虽可爱亦可忌，人间险过羊肠路。不锄骄气祸之媒，祖也不仁衡未智。黄鹤楼前江水平，鹦鹉洲边春草青。凭君酹酒吊孤冢，古来贤哲非贪生。","dynasty":"宋代","title":"吊祢正平"}
{"author":"王炎","content":"曝背茅檐下，驱寒得晓晴。杜门来客少，开卷此心清。晦迹存吾道，端居阅世情。南山无改色，相对免将迎。","dynasty":"宋代","title":"冬日即事"}
{"author":"王炎","content":"治身如治玉，所贵无瑕疵。玉美不愿市，身修岂求知。人生为糊口，乃尔敛板趋。渐失两鬓青，莫浣双袖缁。勿用怀不平，弦急声易悲。","dynasty":"宋代","title":"冬日书怀四首"}
{"author":"王炎","content":"齏盐虽淡泊，义理极隽永。士唯知此味，未语已相领。同流有淄渑，何用勤造晴。不敢眼青白，口诺心未肯。平生环堵中，三径自冰冷。","dynasty":"宋代","title":"冬日书怀四首"}
{"author":"王炎","content":"客来倦捉麈，客去徐挟书。儿曹厌官冷，数问何时归。岂知庇风雨，未办蜗牛庐。老我怀百忧，又自一解颐。雨流木偶行，久矣无定居。","dynasty":"宋代","title":"冬日书怀四首"}
{"author":"王炎","content":"结茅绿阴下，四壁但图史。时亦有好事，相过款名理。舍之学宦游，蓬转不自已。岂无山水音，尘埃被绿绮。幽梦绕云溪，拿舟弄清泚。","dynasty":"宋代","title":"冬日书怀四首"}
{"author":"王炎","content":"拥衾展转夜不眠，细数更筹知苦寒。角声未动纸窗白，儿曹报我雪满檐。玉妃剪水出天巧，飞花万点争清妍。朱门贵人对之笑，初见一白来丰年。金甖玉爵杂蔬笋，饮罢敲冰煮新茗。县官要籴十万斛，天上符移星火速。去年秋旱粜陈腐，今年秋熟米如玉。且愿扶桑枝上红，日毂东来却滕六。今年冬雪民已臞，明年春雪民更饥。九关有路虎豹守，欲语不敢空长吁。","dynasty":"宋代","title":"冬雪行"}
{"author":"王炎","content":"日脚初添一线长，飞花撩乱压微阳。朱门满酌羊羔酒，谁念茅茨有绝粮。","dynasty":"宋代","title":"冬至日雪"}
{"author":"王炎","content":"有客有客字晦叔，东皋岁收可饘粥。何为得饱尚多忧，岂是老穷无止足。十日之中九日病，以杖扶行惧颠覆。呜呼一歌兮意长，风林助我鸣悲商。","dynasty":"宋代","title":"杜工部有同谷七歌其辞高古难及而音节悲壮可"}
{"author":"王炎","content":"有母有母年七十，一室枵然徒壁立。茹蔬啜粥不怨尤，卧病在床无药物。我为举子得一官，南陔之养嗟何及。呜呼二歌兮歌转悲，羞见慈乌随母飞。","dynasty":"宋代","title":"杜工部有同谷七歌其辞高古难及而音节悲壮可"}
{"author":"王炎","content":"有弟有弟手足亲，与我鼎立成三人。叔氏鳏居苦多病，季了宦游依旧贫。吾兄既终弟亦逝，岁晚惸惸惟一身。呜呼三歌兮意放，歌罢无言坐惆怅。","dynasty":"宋代","title":"杜工部有同谷七歌其辞高古难及而音节悲壮可"}
{"author":"王炎","content":"有妹有妹家苦贫，补纫组织多辛勤。二男三女未婚嫁，已见宿草生孤坟。问疾吊丧俱不及，念此不置长酸辛。呜呼四歌兮更苦，往事关心谁可语。","dynasty":"宋代","title":"杜工部有同谷七歌其辞高古难及而音节悲壮可"}
{"author":"王炎","content":"有子有子共七人，六子短命一子存。后固无穷前万古，浮生修短何足论。天属情钟在我辈，岁月虽久哀如新。呜呼五歌三叹息，理不胜情难自释。","dynasty":"宋代","title":"杜工部有同谷七歌其辞高古难及而音节悲壮可"}
{"author":"王炎","content":"有孙有孙未冠巾，颀颀状貌如成人。谓其长大习诗礼，他年可望高吾门。岂期一旦舍我去，白首老翁徒痛心。呜呼六歌音调急，独坐吞声襟袖湿。","dynasty":"宋代","title":"杜工部有同谷七歌其辞高古难及而音节悲壮可"}
{"author":"王炎","content":"有妇有妇嫔吾孙，仅能朞月问晨昏。吉凶自古不可定，所以贺吊更在门。人言贫家女难嫁，岂料既嫁俄不存。呜呼七歌意不尽，频年多难天难问。","dynasty":"宋代","title":"杜工部有同谷七歌其辞高古难及而音节悲壮可"}
{"author":"王炎","content":"我以官为累，君因病得衰。岂知成永诀，不及待归期。遣至书来疾，赍回药去迟。余生来日短，终不免深悲。","dynasty":"宋代","title":"二十五日闻德莹弟讣音越三日悲不能禁以小诗"}
{"author":"王炎","content":"摆脱轩裳累，此身今自由。余生能有几，外物已无求。婺水自堪隐，稽山姑少留。千岩并万壑，春暖一遨游。","dynasty":"宋代","title":"二月望日留越上偶成"}
{"author":"王炎","content":"翚飞栋宇压危峰，面面风光入座中。湖汐近通天阙下，蓬瀛疑在海门东。巡行谁说秦皇事，疏凿今余夏后功。空阔无边惟此地，君侯心与境相同。","dynasty":"宋代","title":"二月中休日黄帅领客登望海亭有诗因次其韵"}
{"author":"王炎","content":"不问鸾骖鹤贺仙，且游无色界中天。更烦办取诗各首，一岁从公索一联。","dynasty":"宋代","title":"梵老以小诗为寿和韵答之"}
{"author":"王炎","content":"行跸留吴会，神州久陆沉。君王经远志，臣子复讐心。慷慨披丹悃，褒嘉拜玉音。骑箕何太速，有识共沾襟。","dynasty":"宋代","title":"方漕躬明挽诗三首"}
{"author":"王炎","content":"吴蜀蜂腰势，荆襄控上游。群公无远虑，天子有深忧。此事须成算，何人更熟筹。黄图三辅近，北望不禁愁。","dynasty":"宋代","title":"方漕躬明挽诗三首"}
{"author":"王炎","content":"一节方将指，千兵竞力耕。江淮如富实，河洛可经营。许国忠诚切，谋身宠辱轻。空遗今日恨，公论付台评。","dynasty":"宋代","title":"方漕躬明挽诗三首"}
{"author":"王炎","content":"满箔春蚕得茧丝，家家机杼换新衣。五风十雨天时好，又见西郊稻秫肥。","dynasty":"宋代","title":"丰年谣五首"}
{"author":"王炎","content":"纵横南陌接东阡，妇饷夫耕望有年。前此丁黄饥欲死，今年米贱不论钱。","dynasty":"宋代","title":"丰年谣五首"}
{"author":"王炎","content":"洞丁徭户尽归耕，篁竹无人弄寸兵。要识二天恩德广，黄云千里见秋成。","dynasty":"宋代","title":"丰年谣五首"}
{"author":"王炎","content":"睡鸭陂塘水慢流，离离禾稼满平畴。共言官府催科缓，饱饭浑家百不忧。","dynasty":"宋代","title":"丰年谣五首"}
{"author":"王炎","content":"稻如马尾履沟塍，桑柘阴中鸡犬鸣。收获登场便无事，输租人不入州城。","dynasty":"宋代","title":"丰年谣五首"}
{"author":"王炎","content":"凫舄飞来空翠间，万家联络拥风烟。个中杖屦宜频到，此外楼台总浪传。山似蓬莱差可近，水疑渤澥欲无边。湘妃度曲冯夷舞，招我骑鲸意亦仙。","dynasty":"宋代","title":"浮碧亭"}
{"author":"王炎","content":"岁事已告毕，客行殊未归。蒌蒿穿雪长，水鸟背人飞。沮洳蒹葭远，村墟烟火稀。边风吹莫色，短策度斜晖。","dynasty":"宋代","title":"复州道中二首"}
{"author":"王炎","content":"私喜归期近，天边更远游。士须尝险阻，吾敢恨淹留。尘事蚁旋磨，浮名鱼中钩。春风桃李月，倚柂看东流。","dynasty":"宋代","title":"复州道中二首"}
{"author":"王炎","content":"九陌欢声合，三宫瑞气开。阴云催岁换，霁日迓春回。郁垒还当户，屠苏强举杯。二雏无返日，羸老不胜哀。","dynasty":"宋代","title":"庚申元日"}
{"author":"王炎","content":"黄河浩浩不可航，腰壶欲渡何其狂。妪挽翁衣愿无渡，忠爱深言反逢怒。河流滔滔翁溺死，老妪搏膺泪如雨。行人劝妪莫痛作，痛伤之极能断肠。古来复谏多不祥，鸱夷浮江吴国灭，老臣疽背霸王歇。","dynasty":"宋代","title":"公无渡河"}
{"author":"王炎","content":"花气浓于百和香，郊行缓臂聊翱翔。壶中春色自不老，小白浅红蒙短墙。平畴翠浪麦秋近，老农之意方扬扬。吾侪饱饭幸无事，日繙芸简寻遗芳。閒中更觉春昼长，酒酣耳热如清狂。自怜藿食徒过计，袖手看人能蹶张。","dynasty":"宋代","title":"谷雨后一日子大再有诗次其韵"}
{"author":"王炎","content":"阴山萧萧木叶黄，胡儿马健弓力强。铁衣万骑向北去，仰看鸿雁皆南翔。身在边头家万里，鸣咽悲笳壮心死。功成归取汉爵侯，战败没为边地鬼。团团霜月悬中天，闺中少妇私自怜。捐躯许国丈夫事，莫恨不如霜月圆。","dynasty":"宋代","title":"关山月"}
{"author":"王炎","content":"落日孤村静，青松一径斜。问程愁客路，托宿到僧家。香鼎生云穗，茶瓯涌雪花。胸襟添道气，隐几息喧哗。","dynasty":"宋代","title":"过凤隐山"}
{"author":"王炎","content":"千古诗中老斫轮，久埋玉树去修文。野人指点青山下，此是黄家鲁直坟。","dynasty":"宋代","title":"过涪翁墓二首"}
{"author":"王炎","content":"水行双井陆沉沉，洗我胸中三斗尘。人物只今虽寂寞，溪山依旧自清新。","dynasty":"宋代","title":"过涪翁墓二首"}
{"author":"王炎","content":"萧寺经新雨，山间六月清。松梢凝翠滴，蕉叶自风生。古塔岿然在，僧鱼冷不鸣。旅怀多感激，高树又蝉声。","dynasty":"宋代","title":"过灵塔寺"}
{"author":"王炎","content":"昔闻幕阜古洞天，偶驰瘦马行山前。诸峰却立一峰出，苍龙堕走走复蟠。谁烧丹灶汲丹井，绝顶万丈巢飞仙。扪萝攀磴敢惮险，欲往未有一日閒。仙翁见我定拍手，笑我诘曲来人间。寸淋日炙行路难，何如鸾鹤游云端。人生不比金石坚，向来青鬓今苍颜。百年富贵草头露，何乃自苦縻一官。虽无道骨可不死，亦欲早挂头上冠。南山之南北山北，筑屋翠微高枕眠。","dynasty":"宋代","title":"过幕阜山"}
{"author":"王炎","content":"南首巴陵道，篮舆小作程。欲随王事去，颇恋佛庐清。一雨暑欲退，四山秋有声。流年欺鬓发，摇落又关情。","dynasty":"宋代","title":"过西仑庄一宿"}
{"author":"王炎","content":"寥寥鹤驾人安在，洒洒骊珠迹已陈。见说仙家能拔宅，何妨乘此上天津。","dynasty":"宋代","title":"和壁间谢艮斋留题"}
{"author":"王炎","content":"东山林壑自盘旋，健步翩翩似壮年。退不求名如避世，清而寡欲可成仙。悬知身外浑无事，不羡壶中别有天。珍重与君频问信，二松遗爱满修川。","dynasty":"宋代","title":"和陈丞彦能韵"}
{"author":"王炎","content":"换却人间色界尘，千林别作一家春。风姨寒重吹飞絮，月姊光凝映烂银。曳履独游无此士，闭门高卧有何人。试从群玉山头看，似与瑶台贝阙邻。","dynasty":"宋代","title":"和陈右司春雪"}
{"author":"王炎","content":"老南蜕骨几何年，揖客支筇谩曲拳。本自心清无染着，岂因境静息攀缘。我行不值挥犀语，公到惟堪扫榻眠。尚有诗魔降未得，不禁物色巧勾牵。","dynasty":"宋代","title":"和程丞游清水岩黄龙山韵·黄龙山"}
{"author":"王炎","content":"未闻衲子着深功，但见龙孙送好风。尊宿尚留双塔在，众丘皆让一山雄。禅关暂到何须住，法窟虽深岂用穷。若问如如心自在，梦魂不入大槐宫。","dynasty":"宋代","title":"和程丞游清水岩黄龙山韵·黄龙山"}
{"author":"王炎","content":"岚光野色共扶舆，见说壶天气象殊。叠巘吞云圭角露，寒泉触石篆文纡。荒凉佛屋存遗像，窈窕仙岩有别区。何日青鞋亲扣历，细评佳致染权腴。","dynasty":"宋代","title":"和程丞游清水岩黄龙山韵·清水岩"}
{"author":"王炎","content":"臞仙窟宅献幽奇，付与蓝田煅链诗。佳处尽从公指出，胜游应笑我来迟。品题泉石非无意，依约烟霞未有朋。独幸胸中丘壑在，不须目击始心知。","dynasty":"宋代","title":"和程丞游清水岩黄龙山韵·清水岩"}
{"author":"王炎","content":"秀色惊老眼，见此千丈松。门如翟廷尉，人愧王沂公。骊珠损佳惠，衰迟岂宜蒙。三复不能已，一室生清风。","dynasty":"宋代","title":"和董叔重韵"}
{"author":"王炎","content":"踉蹡揖客客为谁，依旧骊珠色陆离。不谓远游来此地，未能小隐待何时。惯看覆手仍翻手，休问开眉与皱眉。归去淮山访猿鹤，清风满袖自披披。","dynasty":"宋代","title":"和韩毅伯拟别"}
{"author":"王炎","content":"文豹以皮豜以肉，鹿兼坐此命难赎。梅花肤革充靴材，人恰跣行畏伤足。","dynasty":"宋代","title":"和韩毅伯求鹿皮韵"}
{"author":"王炎","content":"洗琖从容对圣贤，笑谈未了意凄然。折腰我既惭陶令，肆志公宜学仲连。三沐三熏嗟已晚，一觞一咏乐余年。人穷愈甚诗方好，留取珠玑向后传。","dynasty":"宋代","title":"和韩毅伯述怀"}
{"author":"王炎","content":"孤飞欲作上林游，塞北来时天始秋。世路岂无矰缴虑，水乡聊作稻粱谋。摩云不惮关山远，刷羽定非鸡鹜俦。待看草青烟浪暖，带将春色离南州。","dynasty":"宋代","title":"和韩毅伯咏雁"}
{"author":"王炎","content":"鹊寄先声到敝庐，故人回首意何如。我方无事能高枕，子亦徐行可当车。小瓮床头新注酒，青灯窗下静观书。虀盐冷淡商今古，恐胜朱门食有鱼。","dynasty":"宋代","title":"和韩毅伯韵三首"}
{"author":"王炎","content":"有客回车肯再过，天寒冰雪满关河。家贫草具惟鸡黍，地僻柴门但雀罗。人固刚肠穷已甚，天无老眼命如何。男儿自许功名事，相对肯悲弹剑歌。","dynasty":"宋代","title":"和韩毅伯韵三首"}
{"author":"王炎","content":"万里乾坤尚侧身，诸公青眼拂埃尘。平生毛颍义相许，今日方兄情稍亲。信有朱弦能使鬼，肯将拱璧暗投人。不妨岁晚留行色，梅柳梢头已报春。","dynasty":"宋代","title":"和韩毅伯韵三首"}
{"author":"王炎","content":"春风盎盎杯中酒，流水潺潺膝上琴。个里有人真得趣，槐安一梦莫关心。","dynasty":"宋代","title":"和韩毅伯知命"}
{"author":"王炎","content":"何年马鬣埋玉树，上有乔木清风寒。琳瑯金薤落四海，万象顿挫随毫端。追攀前辈岂无意，偶来弛担鸣珂里。生恨与公相后先，临风三叹不能已。论诗谁解针膏盲，人间今日无黄香。经过一酹尊中碧，明月湾头山{阗真换具}寂。","dynasty":"宋代","title":"和何应辰过山谷墓韵"}
{"author":"王炎","content":"春深绕屋绿阴稠，却扫无人识冗侯。独肯叩关相劳问，不妨挟册共藏修。","dynasty":"宋代","title":"和何元清韵九绝"}
{"author":"王炎","content":"丝竹无缘在后堂，肉羞不辨出东房。金徽弹罢惟清坐，共挹熏炉一穗香。","dynasty":"宋代","title":"和何元清韵九绝"}
{"author":"王炎","content":"屋边花萼自离披，屋底臞儒但著书。游冶郎君应冷笑，不能暇逸独可欤。","dynasty":"宋代","title":"和何元清韵九绝"}
{"author":"王炎","content":"呢喃燕语。共诉春归去。春去从他留不住。落尽枝头红雨。老翁袖手优游。闲愁不到眉头。过了麦黄椹紫，归期只在新秋。","dynasty":"宋代","title":"清平乐（越上作）"}
{"author":"王炎","content":"秋色满东篱。露滴风吹。凭谁折取泛芳卮。长是年年重九日，苦恨开迟。因记得当时。共捻纤枝。而今寂寞凤孤飞。不似旧来心绪好，惟有花知。","dynasty":"宋代","title":"浪淘沙令（菊）"}
{"author":"王炎","content":"雪片幻成肌骨，月华借与精神。一声羌笛怨黄昏。吹香飘缟袂，脱迹委红裙。枝上青青结子，子中白白藏仁。那时别是一家春。劈泥尝煮酒，拂席卧清阴。","dynasty":"宋代","title":"临江仙（落梅）"}
{"author":"王炎","content":"以小词为贺，因戏之对镜鸾休舞，求凰凤自飞。珠钿翠珥密封题。中有鸾笺细字、没人知。环佩灯前结，辎軿月下归。笑他织女夜鸣机。空与牛郎相望、不相随。","dynasty":"宋代","title":"南柯子（秀叔娶妇不令人知，）"}
{"author":"王炎","content":"蔌蔌落红都尽，依然见此清姝。水沈为骨玉为肤。留得春光少住。鸳帐巧藏翠幔，燕钗斜亸纤枝。休将往事更寻思。且为浓香一醉。","dynasty":"宋代","title":"西江月（用荼＿酿酒饮尽，因成此，谩呈继韩王炎）"}
{"author":"王炎","content":"秦望山光翠欲流，荷花落尽鉴湖秋。不堪衰病归心切，难为湖山更少留。","dynasty":"宋代","title":"病中书怀"}
{"author":"王炎","content":"萧萧华发更何为，元是穷乡一布衣。同产弟兄谁见在，余生父子独相依。我缘多病念家切，汝为爱亲投劾归。出处不齐难逆定，时来还自刺天飞。","dynasty":"宋代","title":"病中恕子投劾同归"}
{"author":"王炎","content":"薄酒可成礼，何必饮上尊。丑妇可成室，何必求丽人。人生有欲皆求得，谁能有得终无失。多藏未免诲穿窬，厚味亦能生疢。疾。青鞋缓步可当车，不用驷马黄金覊。茅檐之下庇风雨，不用丹碧文榱题。緼袍布衾亦自暖，不用狐裘蒙锦衣。菜羹脱粟亦自饱，不用五鼎羞鲜肥。月盈不偿阙，物盛必有衰。逐客可相亦可夷，饿隶为王又为菹。欲从意满神所忌，吉凶反覆相乘除。吾闻猩猩骂人非不智，以醉就禽犹惜屦。鼋鼍窟穴深更深，卒为人得由贪饵。古来达识照其几，外物视之双弊屣。于陵辞聘宁灌畦，御寇辞粟宁忍饥。逃荣无辱二疏去，今是昨非陶令归。请君莫嫌薄酒薄，瓦瓮匏尊任斟酌。请君莫嫌丑妇丑，荆钗布襦与偕老。天宽地大得自由，如此足矣何多求。","dynasty":"宋代","title":"薄薄酒"}
{"author":"王炎","content":"灌木樛枝密叶，南风细细无声。不用蒲葵到手，个中六月秋清。","dynasty":"宋代","title":"陈推官幽居十咏·林下避暑"}
{"author":"王炎","content":"三老樯边尔汝，颇疑居士知津。赖有白鸥无恙，肯来迎棹相亲。","dynasty":"宋代","title":"陈推官幽居十咏·彭蠡归舟"}
{"author":"王炎","content":"老来视听稍精明，休问如何太瘦生。还信閒中安乐否，龟巢莲叶喜身轻。","dynasty":"宋代","title":"和何元清韵九绝"}
{"author":"王炎","content":"觅官安用羡登仙，求富何须愿执鞭。洙泗从游多达者，箪瓢颜子独称贤。","dynasty":"宋代","title":"和何元清韵九绝"}
{"author":"王炎","content":"青眼虽惭阮嗣宗，为君解榻席相重。菜羹蔬食能甘否，自昔人言俭易容。","dynasty":"宋代","title":"和何元清韵九绝"}
{"author":"王炎","content":"莫年筑室北山边，自笑浑无塞屋钱。巾褐翛然穷亦乐，岂曾有梦到金莲。","dynasty":"宋代","title":"和何元清韵九绝"}
{"author":"王炎","content":"一洗平生筝笛耳，极知绿绮有遗音。君臣庆会休三弄，泉石膏肓不可针。","dynasty":"宋代","title":"和何元清韵九绝"}
{"author":"王炎","content":"焦桐为我发哀弹，但觉清风绕指寒。老大虽思闻古调，莫弹别鹄感离鸾。","dynasty":"宋代","title":"和何元清韵九绝"}
{"author":"王炎","content":"见说幽栖地，长年只杜门。谁知双井后，今有此公存。钓月操莲叶，批云卧竹根。静中观物化，画外识乾坤。","dynasty":"宋代","title":"和黄先卿即事五首"}
{"author":"王炎","content":"鸿雁南随暖，玑衡北转杓。忍贫居自隐，得句兴偏饶。藜杖难频出，蒲轮合见招。惜无推毂手，寂寞老渔樵。","dynasty":"宋代","title":"和黄先卿即事五首"}
{"author":"王炎","content":"水落洲争出，天寒日易昏。倦游来异县，小隐住荒村。鹤骨缘诗瘦，鸡肤借酒温。长须烦洒扫，吾欲叩柴门。","dynasty":"宋代","title":"和黄先卿即事五首"}
{"author":"王炎","content":"生理今何似，丰年亦屡空。有愁催发白，无药驻颜红。归计何时决，诗家乃尔穷。悲风吹千军。","dynasty":"宋代","title":"和黄先卿即事五首"}
{"author":"王炎","content":"柳暗西湖春欲暮。无数青丝，不系行人住。一点心情千万绪。落花寂寂风吹雨。唤起声中人独睡。千里明驼，不踏山间路。谩道遣愁除是醉。醉还易醒愁难去。","dynasty":"宋代","title":"蝶恋花"}
{"author":"王炎","content":"山远烟蒙树，汀回水啮沙。云阴初解驳，春色已光华。土润麦争秀，日蒸桃欲花。杜门无可喜，鹊语误楂楂。","dynasty":"宋代","title":"春兴二首"}
{"author":"王炎","content":"会道莫如约，要识胸中真。讲学亦贵博，不废纸上陈。王充与李邕，世岂无若人。中秘未许见，市肆何所闻。童君家多书，乃为我辈虑。安用蓬莱山，万卷皆聚此。又复附益之，秦碑及周鼓。剡溪来楮生，歙穴会石友。持此分雅俗，清渭映浊泾。不贿屋自润，无爵身亦荣。好事时相过，不惮倒屣迎。挥麈言有味，寂如无市声。孰如汉中郎，孰似楚左史。孰能诵亡书，孰解作奇字。是中犹渊海，随取即随有。或问贾几何，还可商度否。掀髯笑谢客，吾非鬻书叟。","dynasty":"宋代","title":"题童寿卿博雅堂"}
{"author":"王炎","content":"东风桃李可招客，吏事尘埃能困人。蘸甲一杯留我醉，知公胸次有阳春。","dynasty":"宋代","title":"陪留宰游灌溪回饮县圃六绝其六"}
{"author":"王炎","content":"玄冬用事秃千林，蓓蕾凌寒瘦不禁。已唤苍头篘腊脚，未逢玉颊吐春心。客居避俗遨游少，老境看花感慨深。属付绿衣歌舞地，吹香一笑慰幽寻。","dynasty":"宋代","title":"溪上寻梅不遇"}
{"author":"王炎","content":"儿曹耳语。借问何处去。家在翠微深处住。生计一犁春雨。客中且恁浮游。莫将事挂心头。纵使人生满百，算来更几春秋。","dynasty":"宋代","title":"清平乐"}
{"author":"王炎","content":"蝉蜕尘埃外，翛然世累轻。开堂聊演说，杖锡遂飞行。画妙人难及，诗豪我亦惊。笔端游戏尔，法忍贵无生。","dynasty":"宋代","title":"和清老韵"}
{"author":"王炎","content":"柳暗大堤曲，梅藏解佩人。","dynasty":"宋代","title":"句"}
{"author":"王炎","content":"臞仙窟宅献幽奇，付与蓝田煅链诗。佳处尽从公指出，胜游应笑我来迟。品题泉石非无意，依约烟霞未有朋。独幸胸中丘壑在，不须目击始心知。","dynasty":"宋代","title":"和程丞游清水岩黄龙山韵·清水岩"}
{"author":"王炎","content":"为我冲寒特地来，扁舟兴尽又须回。相思若要问消息，早寄一枝墙角梅。","dynasty":"宋代","title":"送蓬庵梵老"}
{"author":"王炎","content":"木偶漂漂无定踪，归来依旧叹途穷。与君趋向元相似，涉世行藏略不同。纵使寒松生涧底，也胜泽雉蓄樊中。一丘一壑平生愿，他日俱为桑苧翁。","dynasty":"宋代","title":"和至卿叙述三首"}
{"author":"王炎","content":"不信翳方可活人，但随巫语去迎神。凭谁妙手如和缓，调护江拜万户春。","dynasty":"宋代","title":"居民多疫为散药"}
{"author":"王炎","content":"昔闻幕阜古洞天，偶驰瘦马行山前。诸峰却立一峰出，苍龙堕走走复蟠。谁烧丹灶汲丹井，绝顶万丈巢飞仙。扪萝攀磴敢惮险，欲往未有一日閒。仙翁见我定拍手，笑我诘曲来人间。寸淋日炙行路难，何如鸾鹤游云端。人生不比金石坚，向来青鬓今苍颜。百年富贵草头露，何乃自苦縻一官。虽无道骨可不死，亦欲早挂头上冠。南山之南北山北，筑屋翠微高枕眠。","dynasty":"宋代","title":"过幕阜山"}
{"author":"王炎","content":"春风一路百花开，踏遍空山特地来。莫道沤麻池水浅，千寻飞瀑吼春雷。","dynasty":"宋代","title":"至灌溪予瑰老二首"}
{"author":"王炎","content":"西风拂面饮微酣，小摘茱萸手自簪。极羡酒兼诗共好，正缘人与景相参。杜门不复贪游赏，落帽无由际剧谈。叹息登高兄弟远，目随鸿雁过天南。","dynasty":"宋代","title":"和陆簿九日一首"}
{"author":"王炎","content":"客里岁月晚，春生梅柳枝。弟兄嗟别久，儿女话归迟。拙直将安用，飞腾敢自期。老支刚笑我，底事作痴儿。","dynasty":"宋代","title":"寓江陵能仁僧舍二首"}
{"author":"王炎","content":"权利炙手热，争道俱着鞭。鸡鸣已盥栉，日莫未息肩。中宵一假寐，梦想游钧天。达人袖手观，方寸常超然。冰壶不受暑，凛凛含清寒。消摇北窗下，俯仰宇宙宽。千诗句有眼，一曲琴无弦。开尊对白堕，拂榻饱黑甜。功名不挂念，气定神自閒。渊明亦一出，未倦飞已还。我常疑若人，本不欲闭关。漫仕今墨绶，阅世垂苍颜。卷舒各有时，隐显皆足贤。先正文昌丞，玉立四近班。风流被后昆，世以忠孝传。丹扆新日月，黄图旧山川。故家乔木高，义气许国坚。前贤经济心，不在轩冕间。才猷时所须，何得无里言。高枕恐未稳，鸣珂终小骞。煌煌汉元侯，事业光青编。","dynasty":"宋代","title":"题巴陵宰邓器先北窗"}
{"author":"王炎","content":"雨过千畦{左禾右罢}稏黄，趁晴刈获可登场。田家子妇开眉语，白粲新炊满屋香。","dynasty":"宋代","title":"喜晴"}
{"author":"王炎","content":"交游不厌广，益友未必多。晚乃识斯人，心肃而气和。薄言臭味同，屡枉高轩过。手携绿绮琴，弦以白雪歌。别易会合难，预愁隔关河。老我无所营，岂复忧蹉跎。才高位犹下，君意将如何。有玉不愿献，谁能涕滂沱。自可荐藻藉，政须工琢磨。何以赠君行，圣门睎四科。","dynasty":"宋代","title":"用前韵答李提干"}
{"author":"王炎","content":"笑披鹤氅上坡陀，风籁无声日气和。绝顶琼瑶蒙竹树，上方宫殿隔藤萝。雪花夜堕方如许，天宇晨开岂有他。一点春阳温厚意，积阴消释自无多。","dynasty":"宋代","title":"和王右司游南岳得晴"}
{"author":"王炎","content":"两行松盖遮护，下有苍苔地衣。试我青鞋布袜，支筇却立忘归。","dynasty":"宋代","title":"陈推官幽居十咏·松径閒步"}
{"author":"王炎","content":"乌林赤壁事已陈，黄州赤壁天下闻。东坡居士妙言语，赋到此翁无古人。江流浩浩日东注，老石轮囷饱烟雨。雪堂尚在人不来，黄鹄而今定何许。此赋可歌仍可弦，此画可与俱流传。沙埋折戟洞庭岸，访古壮怀宽黯然。","dynasty":"宋代","title":"题徐参议画轴三首·赤壁图"}
{"author":"王炎","content":"见说幽栖地，长年只杜门。谁知双井后，今有此公存。钓月操莲叶，批云卧竹根。静中观物化，画外识乾坤。","dynasty":"宋代","title":"和黄先卿即事五首"}
{"author":"王炎","content":"岁暮杀气惨，草木华叶萎。寒梅吐新萼，娟娟拥疏枝。清意尘俗远，幽香风露知。孤绝惯守独，晚出甘后时。细推万物理，荣谢相乘除。桃李向来繁，试问今保如。","dynasty":"宋代","title":"梅花"}
{"author":"王炎","content":"小园数树杂花开，零落无声覆绿苔。休恨五更风雨急，明年春色自归来。","dynasty":"宋代","title":"落花"}
{"author":"王炎","content":"湖水无波亦蹴天，君山蟠结独岿然。未须吊古怀骚客，聊复凭虚揖吕仙。霁月光风供笑傲，长篇短句总流传。尊中史有蒲萄绿，试作长鲸饮百川。","dynasty":"宋代","title":"和廖守岳阳楼韵三首"}
{"author":"王炎","content":"猛省香山及辋川，句中摹写共流传。烦公检点遗编看，二老元曾赋几篇。","dynasty":"宋代","title":"子大有游东山之约以诗相趣因次其韵"}
{"author":"王炎","content":"身行宦路固多虞，梦到清都厌积苏。欲返初心观易老，懒开辨口学岩吾。有怀拟作西征赋，无策堪陈北伐图。才具如公宜颍脱，不应空谷老唐衢。","dynasty":"宋代","title":"用元韵答徐幼文"}
{"author":"王炎","content":"溪凉鱼发发，山静鸟飞飞。草笠儿驱犊，荆钗女浣衣。","dynasty":"宋代","title":"自南斋晚归二绝"}
{"author":"王炎","content":"扣关解后老支郎，见我丁宁问故乡。自说病身归不得，花开叶落几凄凉。","dynasty":"宋代","title":"到常清寺予哲师三绝"}
{"author":"王炎","content":"一节方将指，千兵竞力耕。江淮如富实，河洛可经营。许国忠诚切，谋身宠辱轻。空遗今日恨，公论付台评。","dynasty":"宋代","title":"方漕躬明挽诗三首"}
{"author":"王炎","content":"酷似西湖处士诗，虽无半树有横枝。天寒地冷清癯甚，故着缁衣护玉肌。","dynasty":"宋代","title":"题徐参议画轴三首·墨梅"}
{"author":"王炎","content":"老怀易感泪汍澜，尘世分明一梦间。精爽乘鸾云外去，空留玉骨葬青山。","dynasty":"宋代","title":"念旧"}
{"author":"王炎","content":"入眼山花尽笑迎，双凫飞处雨初晴。二年踏遍桃溪路，携酒寻春只此行。","dynasty":"宋代","title":"陪留宰游灌溪回饮县圃六绝"}
{"author":"王炎","content":"结庐稍近樵牧，岂亦甘心陆沈。自古明时难遇，未家长往山林。","dynasty":"宋代","title":"游东山·田舍"}
{"author":"王炎","content":"葭管风微。莱衣香软，歌凤将雏。笑酌流霞，问人何处，别有瑶池。相将月佩霞裾。领凫舄、归朝玉墀。管取长年，进封大国，稳住清都。","dynasty":"宋代","title":"柳梢青（郑宰母生日）"}
{"author":"王炎","content":"震泽黄柑熟，苕溪紫蟹肥。天寒留客舍，岁晚念亲闱。抱负须时用，行藏与志违。临分话情愫，衰谢亦谋归。","dynasty":"宋代","title":"送游大冶归建阳"}
{"author":"王炎","content":"松楸不扫洒，吾甚思江东。七闽在其南，云间无去鸿。关山共明月，何时一尊同。小游忘年友，努力翰墨中。铸金作龙渊，世岂无国工。","dynasty":"宋代","title":"送游尧臣归闽六首其六"}
{"author":"王炎","content":"后学资模楷，先生久里居。两儿联玉筍，三命佩银鱼。米廪无重席，蓬山孰校书。如何遗此老，宰木遽萧疏。","dynasty":"宋代","title":"黄致政挽诗二首"}
{"author":"王炎","content":"练日遵诏条，行春劝耕事。拥旆有传呼，据鞍小驰鹜。儿童竞聚观，父老欢来诣。松径度坡陀，莲宫得清閟。必行非遨游，所职在抚字。示之浅易语，论以丁宁意。扶杖既言归，解衣聊少憇。山中无俗情，物外有幽趣。僧閒众所羡，农困吾甚愧。不敢饱登临，肩舆一山去。","dynasty":"宋代","title":"劝农道场山"}
{"author":"王炎","content":"俗子问寒温，吾侪相尔汝。二年坐穷山，蛛网悬一麈。剥啄谁扣关，欲语不敢吐。有客骑鲸鱼，迎之倒双屣。家声本光融，人物亦英伟。胸次蟠江湖，笔端走风雨。赠我琼瑶章，白虹贯囊褚。我如穿鼻犊，涉世多龃龉。君如侧翅鹰，云路未轩翥。杯酒接殷勤，纵谈倾肺腑。百围饱雪霜，士要尝艰阻。傅说起胥靡，夷吾出囚虏。淮阴有寄食，新丰有逆旅。饥馑必丰年，乘除乃天理。豪杰就功名，但问岁寒尔。相对一掀髯，穷通忘愠喜。","dynasty":"宋代","title":"送张饰之"}
{"author":"王炎","content":"一榻尘埃书满前，愧无丝竹宴彭宣。而今又断功名念，只拟躬耕郭外田。","dynasty":"宋代","title":"次韵子大四绝"}
{"author":"王炎","content":"故园疏竹蔽柴关，手植孤根在竹间。别后疏枝无恙否，寂寥风月冷溪山。","dynasty":"宋代","title":"郊外见梅再用前韵三首"}
{"author":"王炎","content":"幽人自爱花，花落恨岑寂。岂悟化工意，褪花方著实。","dynasty":"宋代","title":"次韵朱晦翁十梅落梅"}
{"author":"王炎","content":"何处东风发春早，先傍梅花试天巧。新阳一点破雪霜，春意将回可前料。天公乞我人日晴，新年屈指将浃旬。老怀不似少时好，对花默默仍循循。坐看流年如许急，叹息浮生驹过隙。与花相见忍相负，洗杯一醉樽中碧。起来索笑巡疏檐，爱渠清绝无中边。君侯肯为花吐句，麝媒洒落生云烟。花开开谢莫深问，物有荣枯付天命。闻道陇头天正寒，驿使不来无远信。可怜桃李品格低，谁似玉肌蒙缟衣。为花着语只如此，更请健笔无停飞。","dynasty":"宋代","title":"和王文州梅花韵"}
{"author":"王炎","content":"雨过千畦{左禾右罢}稏黄，趁晴刈获可登场。田家子妇开眉语，白粲新炊满屋香。","dynasty":"宋代","title":"喜晴"}
{"author":"王炎","content":"儿曹耳语。借问何处去。家在翠微深处住。生计一犁春雨。客中且恁浮游。莫将事挂心头。纵使人生满百，算来更几春秋。","dynasty":"宋代","title":"清平乐"}
{"author":"王炎","content":"凫舄飞来空翠间，万家联络拥风烟。个中杖屦宜频到，此外楼台总浪传。山似蓬莱差可近，水疑渤澥欲无边。湘妃度曲冯夷舞，招我骑鲸意亦仙。","dynasty":"宋代","title":"浮碧亭"}
{"author":"王炎","content":"穷巷曾勤特地过，澜翻舌本落悬河。君方迹未离尘土，我亦身尝堕网罗。幸有吾曹相尔汝，肯教俗子更谁何。诗成骚雅遗风在，压倒南山白石歌。","dynasty":"宋代","title":"再和前韵三首"}
{"author":"王炎","content":"红尘飞不到壶天，风月幽怀属老仙。自笑枯肠无好语，且呼黄奶曲肱眠。","dynasty":"宋代","title":"次韵杨秘监馆中留题其二"}
{"author":"王炎","content":"洞庭秋水望中天，侧目飞鸿断复连。得句信知神入梦，浇愁不惯酒中仙。秋风白发欺来日，夜雨青灯忆往年。用拙不妨消息好，关山明月两茫然。","dynasty":"宋代","title":"寄德莹弟二首"}
{"author":"王炎","content":"月明露冷净娟娟，收入窗间一掬泉。不用亭亭张翠盖，也能细细叠青钱。时因新汲分瓶杓，暗有微香散简编。留待移根栽玉井，开花十丈藕如船。","dynasty":"宋代","title":"石盆荷叶"}
{"author":"王炎","content":"何年马鬣埋玉树，上有乔木清风寒。琳瑯金薤落四海，万象顿挫随毫端。追攀前辈岂无意，偶来弛担鸣珂里。生恨与公相后先，临风三叹不能已。论诗谁解针膏盲，人间今日无黄香。经过一酹尊中碧，明月湾头山{阗真换具}寂。","dynasty":"宋代","title":"和何应辰过山谷墓韵"}
{"author":"王炎","content":"石上洼尊可置杯，石边更可著浯台。旁人不识溪山趣，将谓寻春特地来。","dynasty":"宋代","title":"将使有诗许移厨双溪次其韵其二"}
{"author":"王炎","content":"话旧情非浅，遄归意谓何。杜门元简出，命驾特相过。黄鹄仙翁逝，青衿子姓多。属渠勤肄业，岁月易蹉跎。","dynasty":"宋代","title":"送谢庭玉二首"}
{"author":"王炎","content":"柳暗西湖春欲暮。无数青丝，不系行人住。一点心情千万绪。落花寂寂风吹雨。唤起声中人独睡。千里明驼，不踏山间路。谩道遣愁除是醉。醉还易醒愁难去。","dynasty":"宋代","title":"蝶恋花"}
{"author":"王炎","content":"南山林叶赤，北山木叶黄。秋色日夜变，白露将为霜。玄鸟去已久，候雁方南翔。携壶登高侣，满手萸菊香。佳节不可负，而我病在床。人老自多病，何为苦悲伤。去年重阳日，贵孙在我旁。知我爱敬客，拱立传壶觞。十五未冠巾，总角颀而长。望其有成立，门户生辉光。前楼千卷书，可以识义方。南亩千斛谷，可以充积仓。一旦舍我去，冰炭交中肠。万物皆有尽，死生理之常。修短百的间，何必论彭殇。岂不自开释，念之终难忘。长歌意无尽，歌罢还凄凉。悲风扣林木，为我号清商。","dynasty":"宋代","title":"丙子重阳日有感"}
{"author":"王炎","content":"绿衣随宦牒，綵服侍安车。问齿君方壮，论才我不如。清新哦五字，博洽贯群书。尚肯求龙尾，容交华子鱼。","dynasty":"宋代","title":"用元韵答戴簿"}
{"author":"王炎","content":"篆车创始自稚轮，筦簟从初但蒲稿。诗到晚唐非不佳，少似国风能理到。嗟予耄矣弃颍泓，卧病终年长却扫。客无脱屦一榻悬，人不到门群雀噪。敢意支郎念岑寂，时将妙语起衰老。若人搜句乃余事，虽不雕镌自精好。况于佛祖可呵骂，岂无魔外宜攻讨。早办山居一把茅，为我长歌歌证道。","dynasty":"宋代","title":"用元韵答清老"}
{"author":"王炎","content":"洁己惟清德，撄鳞有格言。位虽居鼎鼐，心已在丘园。身退名增重，年高道愈尊。哀荣无可憾，余庆子孙蕃。","dynasty":"宋代","title":"李少保挽诗"}
{"author":"王炎","content":"隔枝啼鸟唤幽梦，排闼青山无世情。绿树阴阴遮日影，虚窗卧看白云行。","dynasty":"宋代","title":"山间偶成二绝"}
{"author":"王炎","content":"扣头剥啄到吾庐，觉我论才有不如。道在褐衣怀美玉，文成熟路驾轻车。而今谈笑不携手，他日寒温徒寄书。势利之交儿辈事，何须有客佩金鱼。","dynasty":"宋代","title":"再和前韵三首"}
{"author":"王炎","content":"诗人自情亲，俗子极交浅。所以疏着花，即之风韵远。","dynasty":"宋代","title":"次韵朱晦翁十梅·疏梅"}
{"author":"王炎","content":"绿幄阴深数树梅，胡床相对手行杯。茫茫世事愁眉敛，亹亹谈谐笑口开。欲把清风留客至，更呼明月出云来。咄嗟难办厨中具，兴尽翩然命驾回。","dynasty":"宋代","title":"饮阑月上不能留客再成一篇"}
{"author":"王炎","content":"樽中欢伯解人意，乞我桃皮杏眼红。一笑劳生那易得，回鞭落日马嘶风。","dynasty":"宋代","title":"陪留宰游灌溪回饮县圃六绝"}
{"author":"王炎","content":"凉风挟秋回，蒲柳青欲黄。桂树枝相樛，采采含幽芳。清香美无度，坐忧露为霜。志士有所怀，后时多慨慷。","dynasty":"宋代","title":"秋怀五首简陈巽叔徐伯老"}
{"author":"王炎","content":"不临水曲与山隈，却在天台独自开。幽韵可居兰友上，孤标惟许竹君陪。广寒仙子云中下，姑射射人海上来。冰玉皎然清彻骨，南廊亦欲斸根栽。","dynasty":"宋代","title":"和杨郎中北廊梅花"}
{"author":"王炎","content":"材如杞梓总堪论，气压龙媒定蹑云。画戟凝香供张饮，彤墀射策待方闻。月中折桂虽堪喜，马上看花未足云。忧国爱君伸素志，始酬劝驾意殷勤。","dynasty":"宋代","title":"和林宝文鹿鸣宴韵"}
{"author":"王炎","content":"孤飞欲作上林游，塞北来时天始秋。世路岂无矰缴虑，水乡聊作稻粱谋。摩云不惮关山远，刷羽定非鸡鹜俦。待看草青烟浪暖，带将春色离南州。","dynasty":"宋代","title":"和韩毅伯咏雁"}
{"author":"王炎","content":"路回浓绿屡低盖，风定落红时点衣。行李驰驱无暇日，客情乡思两依依。","dynasty":"宋代","title":"山行二绝"}
{"author":"王炎","content":"近来曾与二三子，准拟诛茅紫翠间。老石摩挲堪篆刻，恨无笔力记西山。","dynasty":"宋代","title":"和萧参议游岳麓八绝"}
{"author":"王炎","content":"千古诗中老斫轮，久埋玉树去修文。野人指点青山下，此是黄家鲁直坟。","dynasty":"宋代","title":"过涪翁墓二首"}
{"author":"王炎","content":"江天云暝雨垂垂，日暮移舟口岸时。拈笔欲题还袖手，细搜摩诘画中诗。","dynasty":"宋代","title":"湘中杂咏十绝"}
{"author":"王炎","content":"小屈青云富贵身，翻翻倦脚踏街尘。黑貂久敝岁云晚，鸿雁不来家有亲。客路山川聊缓带，天关虎豹莫憎人。一寒元是功名兆，落笔能回桃李春。","dynasty":"宋代","title":"再和前韵三首"}
{"author":"王炎","content":"莫春天气渐清和，枝上红稀地上多。惟有松筠四时好，风枝雨叶绿婆娑。","dynasty":"宋代","title":"将使有诗许移厨双溪次其韵"}
{"author":"王炎","content":"朝阳岩下莫云冷，冉水矶边秋树深。欲吊元和柳司马，溪山无力挽归心。","dynasty":"宋代","title":"湘中杂咏十绝"}
{"author":"王炎","content":"轻风掠面作微凉，尽日笋舆行涧冈。畦稻欲花新得雨，老农屈指计秋尝。","dynasty":"宋代","title":"如大坂二绝"}
{"author":"王炎","content":"艾之西兮汨之原，山石划断兮穹巅而崭岩。瀑流下注兮，其上绝而为亹。有蛟有龙兮，伏而不怒。雷鸣崖下兮，穷年风雨。谁斧凿此云根兮，遗予以罍洗。松有樛枝兮，屋之深深。苔藓斑斓兮，织缋以为茵。觞酒于上兮听潺湲。西峰衔日半规兮，徘徊犹未忍旋。予欲緪朱丝兮，节清音而度曲。招玄鹤使舞兮，醉予醽醁。有玉韫椟兮幽人之轴。秋兰之佩兮芙蓉之服。瘦石寒泉兮矢其弗告。四墉无隙兮巘崿青青。白云漠漠兮截洞口以为扃。轮鞅莫来兮无伤我清。不执券而兼并兮莫予与争。","dynasty":"宋代","title":"鸣水洞辞"}
{"author":"王炎","content":"不临水曲与山隈，却在天台独自开。幽韵可居兰友上，孤标惟许竹君陪。广寒仙子云中下，姑射射人海上来。冰玉皎然清彻骨，南廊亦欲斸根栽。","dynasty":"宋代","title":"和杨郎中北廊梅花"}
{"author":"王炎","content":"著人春气浓于酒，老眼倦看深浅红。只有睡魔降未得，铜瓶鱼眼沸松风。","dynasty":"宋代","title":"春日即事四绝其三"}
{"author":"王炎","content":"万卷藏书富，千金市义多。斯人今止此，造物意如何。风月空投辖，烟波冷晒蓑。林间谁挂剑，清泪堕悲歌。","dynasty":"宋代","title":"宋可挹挽诗"}
{"author":"王炎","content":"花听油壁隐轻雷，消却冰山不复来。坟土未乾为馁鬼，园花虽好为谁开。","dynasty":"宋代","title":"奏事入都出西湖上成四绝"}
{"author":"王炎","content":"来时花柳未全春，燕子将雏已夏深。破镜望中占远信，扊扅歌里有悲音。青衫得禄犹弹铗，白发欺人欲上簪。筑室买田谋小隐，探囊何日有黄金。","dynasty":"宋代","title":"家仆来丛桂告米粟不继"}
{"author":"王炎","content":"天外青鸾不复归，萧萧短发日成丝。寒梅不管人憔悴，故著新花满旧枝。","dynasty":"宋代","title":"池边梅花一株盛开"}
{"author":"王炎","content":"花气浓于百和香，郊行缓臂聊翱翔。壶中春色自不老，小白浅红蒙短墙。平畴翠浪麦秋近，老农之意方扬扬。吾侪饱饭幸无事，日繙芸简寻遗芳。閒中更觉春昼长，酒酣耳热如清狂。自怜藿食徒过计，袖手看人能蹶张。","dynasty":"宋代","title":"谷雨后一日子大再有诗次其韵"}
{"author":"王炎","content":"泉绕云根玉雪清，苍珉百级可阶升。汲泉煮茗松风起，谁识无尘有发僧。","dynasty":"宋代","title":"和萧参议游岳麓八绝"}
{"author":"王炎","content":"蓬莱云气依海鳌，中有诗仙流品高。子云抄书自点勘，方瞳炯炯分纖毫。仲元公退便燕坐，日涉艺辅当游遨。乌衣裔孙不解此，但摘青蕊斟官醪。壮年落笔无好语，况复衰飒垂霜毛。二豪拔足立尘表，下视流俗徒滔滔。词锋健鬭取一快，往复险韵不惮劳。旁观微之敌白傅，自分司马优枚皋。倡而不和当受罚，丐公酌酒羞二螯。","dynasty":"宋代","title":"用元韵答杨大著李校书"}
{"author":"王炎","content":"老稚缘崖锄草根，炊烟不起自酸辛。东皋春到青青麦，屈指何时可食新。","dynasty":"宋代","title":"田间麦秀因成绝句"}
{"author":"王炎","content":"苍头熟睡唤不应，光射纸窗疑月明。更筹可数夜方半，杙上一鸡先误鸣。晓起飞花堆户外，幻出人间无色界。九街车马不知寒，蹴蹋银杯翻缟带。杲杲日升东海东，须臾光彩蒸霞红。不忧桂玉顿增价，人在冲融和气中。贝阙珠宫五云际，遥知天上龙颜喜。麦畦白白覆青青，农事来年定丰美。","dynasty":"宋代","title":"腊中得雪快晴成古风呈尧章銛老"}
{"author":"王炎","content":"平生言语苦不工，甲乙未能成类稿。曩时陶谢以诗鸣，竭力追随终莫到。上人词锋极痛快，睥睨千人军可扫。长须惊喜见此客，无怪绕枝鳱鹊噪。师言能诗且工画，笔仗须先知嫩老。复言能画亦饱参，亹亹玄谈听更好。吾闻法海深又深，性珠可得不可讨。若除诗画与谈禅，未审云何真悟道。","dynasty":"宋代","title":"用元韵答清老"}
{"author":"王炎","content":"俗物令人眼白，钩帘领略湖山。袖手倚楹独立，孤鸿灭没人间。","dynasty":"宋代","title":"陈推官幽居十咏·山堂旷望"}
{"author":"王炎","content":"两行松盖遮护，下有苍苔地衣。试我青鞋布袜，支筇却立忘归。","dynasty":"宋代","title":"陈推官幽居十咏·松径閒步"}
{"author":"王炎","content":"阅遍岸花汀草，捻髭危坐渔矶。一笑冥搜得句，溪山争吐光辉。","dynasty":"宋代","title":"陈推官幽居十咏·溪上赋诗"}
{"author":"王炎","content":"割据一湾风月，棹行冲破青苹。未有霜鳞贯柳，注心不在垂纶。","dynasty":"宋代","title":"陈推官幽居十咏·星湾晚钓"}
{"author":"王炎","content":"寒气侵凌鹤氅，苍头急打柴门。鹊抱冰枝欲语，山人喜色春温。","dynasty":"宋代","title":"陈推官幽居十咏·雪中访隐"}
{"author":"王炎","content":"银汉倒倾波浪，玉龙怒挟雷霆。雨后遥看更好，斩新泉白山青。","dynasty":"宋代","title":"陈推官幽居十咏·雨后观瀑"}
{"author":"王炎","content":"幽花信美如玉，不愿游人见知。唤取曲生同载，为春物色南枝。","dynasty":"宋代","title":"陈推官幽居十咏·载酒寻梅"}
{"author":"王炎","content":"四顾水光无际，自操一叶轻舟。天阔冰轮欲堕，短桡犹在中流。","dynasty":"宋代","title":"陈推官幽居十咏·重湖泛月"}
{"author":"王炎","content":"花枝点缀深浅红，溪山二月春融融。琴堂清晓气葱郁，蹑凫此日来仙翁。姓名已久书绛阙，骨相元自居纱笼。君王厚下为保障，郎宿垂光临一同。两行吏立薄冰上，四境人行明镜中。三年妙手巧制锦，藉甚治声闻九重。桃李阴边共歌舞，劝君饮尽玻璃钟。着鞭由此登要路，推毂岂必由诸公。未教曳履侍文石，亦合峨豸乘花驄。中堂朱绂映采服，瑶池无日无春风。摩挲铜狄阅人世，何止他年方两瞳。","dynasty":"宋代","title":"陈宰生日"}
{"author":"王炎","content":"疑有幽人是少微，支筇特地叩岩扉。清风度竹邀人住，暗水浮花送客归。鹤在青田违毕弋，琴号白雪绕纹徽。明朝回首云山隔，扑扑红尘又满衣。","dynasty":"宋代","title":"陈张甘三道士和篇继至用元韵并谢之"}
{"author":"王炎","content":"道本无垢净，境自有喧寂。愿闻禅说中，何以得真实。","dynasty":"宋代","title":"用十梅韵签冯簿"}
{"author":"王炎","content":"阛阓深居似林谷，缘坡手种青青玉。市声不向耳根来，蒙密中间深结屋。鹪鹩但愿巢一枝，鸾停鹄峙意何如。青云千级风在下，飞翰稳去摩天衢。","dynasty":"宋代","title":"又题巢林"}
{"author":"王炎","content":"李侯人物极清真，气似灵犀可辟尘。平日论心思益友，而今刮眼见诗人。有民堕在蒹葭境，为政恐无桃李春。抚字要须宽猛济，诵公佳句合书绅。","dynasty":"宋代","title":"次韵李仲永携诗相别"}
{"author":"王炎","content":"洞庭秋水望中天，侧目飞鸿断复连。得句信知神入梦，浇愁不惯酒中仙。秋风白发欺来日，夜雨青灯忆往年。用拙不妨消息好，关山明月两茫然。","dynasty":"宋代","title":"寄德莹弟二首"}
{"author":"王炎","content":"系缆南风直，转柂北风微。轻云载雨来，凉意生綌絺。江神真解事，稳送六幅蒲。篷窗卧胡床，鸥鹭相追随。落帆衡阳岸，新旧迎公归。儿童竞挽袂，父老前捋须。明时有勇退，晚岁善自颐。稍添数髭白，不改两颊朱。松菊对主人，亦自清而腴。门外无车马，室中但琴书。青鞋时出游，不用藜杖扶。翛然万物表，意得乐有余。乃知上要津，不若还幽居。","dynasty":"宋代","title":"送李侍郎归衡州二首"}
{"author":"王炎","content":"良人久在外，想像裁香罗。放下金粟尺，无言颦翠蛾。","dynasty":"宋代","title":"拟古闺怨三首"}
{"author":"王炎","content":"宦游适四方，僚友兄及弟。所恶薰有酒，气味不相似。黄鹄来自南，挽首啄禾黍。意欲摩云霄，石交予与汝。鸡鹜安用喧，短翼无远举。","dynasty":"宋代","title":"送游尧臣归闽六首"}
{"author":"王炎","content":"浃旬不见日，冻云塞天宇。儿童相与言，雪意恐未已。一月见三白，为瑞亦足矣。老夫固畏寒，贫者忧冻死。六出乱飞花，不如晴可喜。","dynasty":"宋代","title":"病中即事三首"}
{"author":"王炎","content":"阳开阴阖四时更，谁解均调玉煜明。画戟香中沛恩泽，祥风甘雨自流行。","dynasty":"宋代","title":"再和林宝文三绝"}
{"author":"王炎","content":"老来裘褐怯风吹，难傍花边把一卮。嚼蕊嗅香清兴在，尚呵冻笔欲题诗。","dynasty":"宋代","title":"池边梅花一株盛开"}
{"author":"王炎","content":"得酒衰怀亦满觞，不禁花气逼人香。醒时忍见风吹尽，玉质温柔是故乡。","dynasty":"宋代","title":"和留宰赏荼釄二绝"}
{"author":"王炎","content":"远风江急潮来晚。晚来潮急江风远。横岸断山青。青山断岸横。寄书无雁系。系雁无书寄。归梦只江西。西江只梦归。","dynasty":"宋代","title":"菩萨蛮（江干）"}
{"author":"王炎","content":"不问鸾骖鹤贺仙，且游无色界中天。更烦办取诗各首，一岁从公索一联。","dynasty":"宋代","title":"梵老以小诗为寿和韵答之"}
{"author":"王炎","content":"龙眠有巧手，幻出汗血驹。老衲或戒之，回向心地初。遂画白依仙，蕲与梵释俱。北方四天王，亦附瞿昙居。杂以马龙像，宿习终未除。四王名字异，且复形状殊。信者谓其有，疑者意其无。荡荡天门高，谁能凌空虚。何以信不疑，取诸贝叶书。子不语怪神，从释恐畔儒。语之且不可，笔之其可乎。因画议及此，于公意何如。","dynasty":"宋代","title":"题徐商叟所藏李伯时四天王图"}
{"author":"王炎","content":"九霄侧目不飞扬，落在荆湖又一霜。寒日无辉溪水冻，春风有信野梅香。少年豪气今揫敛，小隐生涯尚渺茫。叹息衣襟渍朱墨，镜中容易鬓毛苍。","dynasty":"宋代","title":"岁莫官舍书怀二首"}
{"author":"王炎","content":"人物今难得，如君孰比肩。干将锋立断，神骏气无前。官不过为县，天胡啬与年。空闻精爽在，庙食桂江边。","dynasty":"宋代","title":"周仁甫挽诗"}
{"author":"王炎","content":"千里倦游客，老眼厌尘烟。蒸湘平远，他处无此好江山。把酒一听欸乃，过了黄花时节，水国倍生寒。输与沧浪叟，长伴白鸥闲。傍江亭，穷杳霭，踞＿岩。水深石冷，闻道别有洞中天。待倩灵妃调曲，唤起冯夷短舞，从此问群仙。云海渺无际，波涌缓移船。","dynasty":"宋代","title":"水调歌头（登石鼓合江亭）"}
{"author":"王炎","content":"昨日北风频打头，今朝风定却安流。江山如画供诗眼，阴雨无端酿客愁。","dynasty":"宋代","title":"湘中杂咏十绝"}
{"author":"王炎","content":"玄冬用事秃千林，蓓蕾凌寒瘦不禁。已唤苍头篘腊脚，未逢玉颊吐春心。客居避俗遨游少，老境看花感慨深。属付绿衣歌舞地，吹香一笑慰幽寻。","dynasty":"宋代","title":"溪上寻梅不遇"}
{"author":"王炎","content":"学道工夫要汲深，尘生麈尾坐书林。何妨缓步时过我，试共玄谈一洗心。翠岫绕溪双鹭下，绿阴覆屋乱蝉吟。是中别有无声句，莫笑迟迟不嗣音。","dynasty":"宋代","title":"用元韵答徐幼文"}
{"author":"王炎","content":"花听油壁隐轻雷，消却冰山不复来。坟土未乾为馁鬼，园花虽好为谁开。","dynasty":"宋代","title":"奏事入都出西湖上成四绝"}
{"author":"王炎","content":"翩翩贵公子，和气如春温。倾盖一晤语，肯吐胸中真。江头雨新霁，浮鷁波鳞鳞。骑凤吹玉箫，归欤觐慈亲。我老无所营，君方富青春。后会未有期，人来时嗣音。毛颍二十辈，深衷致殷勤。助君赋子虚，高飞到青云。","dynasty":"宋代","title":"送施宣教"}
{"author":"王炎","content":"秀邸多英俊，惟公最有声。君陈兼孝友，子政极忠精。白璧千金价，青云万里程。皇天无老眼，名位止专城。","dynasty":"宋代","title":"赵处州挽诗"}
{"author":"王炎","content":"乔岳雄于楚粤间，众丘迤逦酿高寒。青藜拄到云霄上，见得心如眼界宽。","dynasty":"宋代","title":"和王右司游南岳三绝"}
{"author":"王炎","content":"我来今几时，寒暑已一变。回首望江东，天末雁行远。弧矢四方志，别离讵能免。有怀先君子，生理只铅椠。相忆可相忘，问学当自勉。","dynasty":"宋代","title":"秋怀五首简陈巽叔徐伯老"}
{"author":"王炎","content":"治身如治玉，所贵无瑕疵。玉美不愿市，身修岂求知。人生为糊口，乃尔敛板趋。渐失两鬓青，莫浣双袖缁。勿用怀不平，弦急声易悲。","dynasty":"宋代","title":"冬日书怀四首"}
{"author":"王炎","content":"李侯人物极清真，气似灵犀可辟尘。平日论心思益友，而今刮眼见诗人。有民堕在蒹葭境，为政恐无桃李春。抚字要须宽猛济，诵公佳句合书绅。","dynasty":"宋代","title":"次韵李仲永携诗相别"}
{"author":"王炎","content":"练日遵诏条，行春劝耕事。拥旆有传呼，据鞍小驰鹜。儿童竞聚观，父老欢来诣。松径度坡陀，莲宫得清閟。必行非遨游，所职在抚字。示之浅易语，论以丁宁意。扶杖既言归，解衣聊少憇。山中无俗情，物外有幽趣。僧閒众所羡，农困吾甚愧。不敢饱登临，肩舆一山去。","dynasty":"宋代","title":"劝农道场山"}
{"author":"王炎","content":"闻子能知算，逢予屡索诗。诸公多妙语，老我更何辞。久客丹心苦，修途茧足疲。秋深风露冷，归去莫迟疑。","dynasty":"宋代","title":"赠刘术士"}
{"author":"王炎","content":"雨师云将莫论功，天意元因圣德通。不但水生苗厌厌，也应土润黍芃芃。田间老稚交相语，秋后仓箱定不空。绛帐先生妙言语，请歌嘉定比元丰。","dynasty":"宋代","title":"和项广文喜雨"}
{"author":"王炎","content":"交游大半上青云，可使斯人竟陆沈。寒日乱山皆惨色，北风古木亦悲吟。伤情空拜丹青像，提耳不闻金玉音。舐墨欲书耆旧传，无言三叹我何心。","dynasty":"宋代","title":"追念鳙谿老人"}
{"author":"王炎","content":"频岁仍饥馑，三湘要抚绥。分忧承帝命，遗爱结民思。自有栾公社，何须叔子碑。若书耆旧传，清德不磷缁。","dynasty":"宋代","title":"李阁学挽诗三首"}
{"author":"王炎","content":"山间一径牛羊迹，林下数家鸡犬声。底事居人苦争畔，閒田官正募民耕。","dynasty":"宋代","title":"晚憩田家二绝"}
{"author":"王炎","content":"东府才登用，南园即退藏。不欺身自正，无欲气能刚。士共悲梁坏，朝应惜鉴亡。臧孙宜有后，世出甲科郎。","dynasty":"宋代","title":"萧参政挽诗二首"}
{"author":"王炎","content":"帘箔风清乳燕飞，绿阴绕殿覆铜池。九衢达宦争驰毂，群玉诗翁独下帷。凤饼正当分赐后，牙签又近曝书时。管城写出琳琅句，付与神灵为护持。","dynasty":"宋代","title":"次韵杨秘监馆中即事"}
{"author":"王炎","content":"扣关剥啄到吾庐，觉我论才有不如。道在褐衣怀美玉，文成熟路驾轻车。而今谈笑不携手，他日寒温徒寄书。势利之交儿辈事，何须有客佩金鱼。","dynasty":"宋代","title":"再和前韵三首其一"}
{"author":"王炎","content":"鼓角声悲城上头，沈郎怀古一登楼。下临平楚容回顾，北望神州定欲愁。叫日征鸿云路冷，嘶风战马塞垣秋。人间俯仰更兴废，江汉滔滔万古流。","dynasty":"宋代","title":"和沈粹卿登南楼韵"}
{"author":"王炎","content":"离日升黄道，帘中出玉音。位高逾薄窦，德盛掩姜任。七纪哀荣备，三宫爱慕深。补天生万物，何以答仁心。","dynasty":"宋代","title":"太皇太后挽诗"}
{"author":"王炎","content":"系马松根倦欲休，入门解逅得诗流。暑天客里难行路，莫雨山间便觉秋。共对青灯谭世事，惜无斗酒破牢愁。黄花可摘吾当返，肯过桃溪一醉不。","dynasty":"宋代","title":"酬李秀才"}
{"author":"王炎","content":"竹窗环佩声珑玲，开窗不见山眉青。玉妃翦水堕花片，龟手入袖肤粟生。紫茵锦幕燎炉炽，不知酒面寒欲冰。春葱百指酌暖玉，似胜煮茗松风鸣。亭中主人笑无语，雪景佳处未易评。诗成呵笔笔随冻，冥搜有味银海明。天风浩浩吹鹤氅，欲跨白霓凌太清。负暄曝背者谁子，此亭可望不可登。","dynasty":"宋代","title":"题周功甫总领石溪三亭·雪亭"}
{"author":"王炎","content":"德齿皆兄我，曾联淡墨名。挥犀方晤晤，浮鷁又催行。今日惟櫜矢，何人更请缨。战尘犹未息，北望若为情。","dynasty":"宋代","title":"送房陵倅韦同年二首"}
{"author":"王炎","content":"翩翩贵公子，和气如春温。倾盖一晤语，肯吐胸中真。江头雨新霁，浮鷁波鳞鳞。骑凤吹玉箫，归欤觐慈亲。我老无所营，君方富青春。后会未有期，人来时嗣音。毛颍二十辈，深衷致殷勤。助君赋子虚，高飞到青云。","dynasty":"宋代","title":"送施宣教"}
{"author":"王炎","content":"魏国扶天力，荆州贯日忠。堂堂惟此老，凛凛尚英风。地寄陪京重，名加秘殿隆。望徒高四海，身不到三公。","dynasty":"宋代","title":"张尚书挽诗"}
{"author":"王炎","content":"云路鹓鸿度九关，谁知雾豹隐南山。追怀先世交朋旧，幸拜英姿丈席间。叹我壮年犹白发，知公有道养朱颜。运斤肯试成风巧，当许抠衣侍燕閒。","dynasty":"宋代","title":"再用前韵答继周丈二首其一"}
{"author":"王炎","content":"踉蹡揖客客为谁，依旧骊珠色陆离。不谓远游来此地，未能小隐待何时。惯看覆手仍翻手，休问开眉与皱眉。归去淮山访猿鹤，清风满袖自披披。","dynasty":"宋代","title":"和韩毅伯拟别"}
{"author":"王炎","content":"笑披鹤氅上坡陀，风籁无声日气和。绝顶琼瑶蒙竹树，上方宫殿隔藤萝。雪花夜堕方如许，天宇晨开岂有他。一点春阳温厚意，积阴消释自无多。","dynasty":"宋代","title":"和王右司游南岳得晴"}
{"author":"王炎","content":"此君长得箨龙儿，不为供人口腹资。养就翠梢如结实，来仪当有凤师师。","dynasty":"宋代","title":"将使送玉堂春花江南竹笋次韵二绝"}
{"author":"王炎","content":"牛千啼角橘千头，叹息斯人善自谋。文乞如虹徒贯日，笔耕有谷不逢秋。悠悠何啻十年别，得得才为一月留。女嫁男婚吾未了，梦随鸥鹭学操舟。","dynasty":"宋代","title":"再用元韵二首"}
{"author":"王炎","content":"诗中巧手妙穿杨，便可阶升屈宋堂。句挟冰霜堪却暑，令人心地亦清凉。","dynasty":"宋代","title":"舟行到{上艹右羊}莪和清老韵"}
{"author":"王炎","content":"青云诸贵人，鸣玉朝未央。我无封侯骨，难入鹓鹭行。生女不出门，生男志四方。十年九不就，食荠苦我肠。未能返故园，且可归醉乡。细君谕此怀，春溜鸣糟床。","dynasty":"宋代","title":"用前韵答黄一翁五首其五"}
{"author":"王炎","content":"昔在桃溪少壮时，而今衰飒鬓成丝。悲欢三十年中事，付与寒窗酒一鸱。","dynasty":"宋代","title":"呈游大冶"}
{"author":"王炎","content":"天外青鸾不复归，萧萧短发日成丝。寒梅不管人憔悴，故著新花满旧枝。","dynasty":"宋代","title":"池边梅花一株盛开"}
{"author":"王炎","content":"老来裘褐怯风吹，难傍花边把一卮。嚼蕊嗅香清兴在，尚呵冻笔欲题诗。","dynasty":"宋代","title":"池边梅花一株盛开"}
{"author":"王炎","content":"不但学仙仍学诗，年来古锦富珠玑。却疑汗漫骑鲸李，误向天台访子微。","dynasty":"宋代","title":"酬白云张道士惠诗"}
{"author":"王炎","content":"扣关倒屣略从容，惊见文章豹管中。水阔山遥俱倦客，花明柳暗又东风。锦囊收拾语皆好，黄卷沉潜经可穷。会看卧龙腾踏去，知贤吾或似庞翁。","dynasty":"宋代","title":"酬陈叔裕四首"}
{"author":"王炎","content":"花枝破蕾作轻红，渐有春愁入眼中。傥可登楼销暇日，幸无举扇障西风。朱弦自奏难谐俗，白璧深藏莫丑穷。樽酒论文期款曲，骊驹催客陋江翁。","dynasty":"宋代","title":"酬陈叔裕四首"}
{"author":"王炎","content":"天台远在浙江东，景物应曾到梦中。但有锦囊盛白雪，苦无罗袜舞回风。闭门花鸟春心薄，隐几诗书日力穷。益友琢磨吾岂敢，西邻仙吏有诗翁。","dynasty":"宋代","title":"酬陈叔裕四首"}
{"author":"王炎","content":"系马松根倦欲休，入门解逅得诗流。暑天客里难行路，莫雨山间便觉秋。共对青灯谭世事，惜无斗酒破牢愁。黄花可摘吾当返，肯过桃溪一醉不。","dynasty":"宋代","title":"酬李秀才"}
{"author":"王炎","content":"笔端元有画中诗，写出三浯一段奇。追忆旧游如昨日，舣舟细看中兴碑。","dynasty":"宋代","title":"酬俞子清侍郎惠画韵"}
{"author":"王炎","content":"一去星沙二十年，梦魂时到橘洲边。从今不起南征念，移得湘山在目前。","dynasty":"宋代","title":"酬俞子清侍郎惠画韵"}
{"author":"王炎","content":"郊原雨过草萋萋，桑枯阴浓麦穗低。春色难留人易老，落花风里杜鹃啼。","dynasty":"宋代","title":"出城"}
{"author":"王炎","content":"拨置文书小据鞍，举头历历见青山。老农指点黄云好，为驻双凫一解颜。","dynasty":"宋代","title":"出郭视田讼三绝"}
{"author":"王炎","content":"木末鹧鸪相应鸣，路危笑我不能行。湖光浅绿山谷碧，颇觉心清境亦清。","dynasty":"宋代","title":"出郭视田讼三绝"}
{"author":"王炎","content":"草生弃地没牛深，岂是膏腴亩一金。野老双蓬俱半脱，尚凭蜗角起争心。","dynasty":"宋代","title":"出郭视田讼三绝"}
{"author":"王炎","content":"扁舟蓑笠寄平生，元是江湖一白丁。偶着青衫持手版，懒占黄色上天庭。正须第事问三尺，未暇对人谈六经。啼鸟数声春事了，故乡回首几长亭。","dynasty":"宋代","title":"出郊书怀"}
{"author":"王炎","content":"羽檄走边遽，虎符出精兵。壮士卷甲起，骨肉送之行。击筑歌易悲，挈榼酒更倾。关山杀气缠，寒日无昌明。箭落紫塞鵰，马裂黄河冰。岂畏虏骑多，只忧将权轻。阃外不中制，一贤当长城。鼓行渡沙碛，愿勒燕然铭。","dynasty":"宋代","title":"出塞曲"}
{"author":"王炎","content":"漠漠野田新水生，花枝一笑欲倾城。孤村曲坞皆春色，信有东风不世情。","dynasty":"宋代","title":"出游郊外七绝"}
{"author":"王炎","content":"幽鸟共歌春意好，閒花巧笑富愁多。酒徒诗社俱疏隔，如此东郊景物何。","dynasty":"宋代","title":"出游郊外七绝"}
{"author":"王炎","content":"闭户不知春色佳，柳梢欲暗可藏鸦。鸭头新绿齐腰水，女颊轻红刺眼花。","dynasty":"宋代","title":"出游郊外七绝"}
{"author":"王炎","content":"道上东风掠面轻，一犁雨足得新晴。草头蛱蝶自由舞，林下鶌鵃相对鸣。","dynasty":"宋代","title":"出游郊外七绝"}
{"author":"王炎","content":"孤烟近见数椽屋，急水时行独木桥。入眼异乡风景别，修眉一抹暮山遥。","dynasty":"宋代","title":"出游郊外七绝"}
{"author":"王炎","content":"快马駸駸穿野径，春风处处见山花。不须举首看回雁，家在南头天一涯。","dynasty":"宋代","title":"出游郊外七绝"}
{"author":"王炎","content":"云昏山色收图画，雨过泉声杂管弦。马上得晴春满眼，好花迎客亦嫣然。","dynasty":"宋代","title":"出游郊外七绝"}
{"author":"王炎","content":"老去颇多病，苦寒摧折之。袍茧非不温，不能护清羸。蒲团稳附火，蓄缩如冻龟。西山有桃李，借问惟枯枝。好花何时开，仲春以为期。荣悴自相代，出处亦有宜。天寒但深藏，日暖当游嬉。强健不须喜，老死何必悲。晓日升扶桑，莫还入崦嵫。置之勿复道，理达心何疑。","dynasty":"宋代","title":"初春苦寒久不到双溪成长句书怀"}
{"author":"王炎","content":"江风猎猎吹客衣，水生鳞甲舟行迟。今年江上春信早，剩有梅花开北枝。问之今日是何日，三百六旬当岁除。翩翩鸥鹭定笑我，欲得一饱甘奔驰。二星移次照鹑尾，绣衣持斧生光辉。摐金伐鼓声震动，鹢首破浪开黄旗。三宫万寿帝出震，周家磐石先诸姬。外分符节用肺腑，丞相与国同安危。书生白头不解事，佐一小垒将何为。少年侧目望云汉，欲与鸾凤俱翻飞。草黄骥病络头老，自笑意行身不随。人生虎鼠在用舍，未用以此相瑕疵。儿曹婚嫁虽未了，此心久与青山期。天无老眼不可问，哦诗莫作商声悲。","dynasty":"宋代","title":"除日出江上迓赵宪"}
{"author":"王炎","content":"半世更忧患，微霜入鬓边。旅怀尊有酒，官况客无毡。故国逾千里，浮生又一年。遥怜小儿女，今夜话灯前。","dynasty":"宋代","title":"除夜官舍独坐"}
{"author":"王炎","content":"疏篱短栅外钩联，聚立龙孙已嶷然。向日斧斤几不赦，而今苗裔尚能全。少时秀色青珉润，岁晚英标紫玉坚。借与风烟扶直气，稍加岁月定参天。","dynasty":"宋代","title":"窗外紫竹"}
{"author":"王炎","content":"小凭笋舆行稻田，麦芒桑蕾春无边。勒回风物未全好，小雨班班天护寒。入门乌鹊枝头语，鸿雁好音慈母喜。车马不来门巷穷，桃花自作深深红。世间尤事易冰冷，春来无处无东风。","dynasty":"宋代","title":"春日"}
{"author":"王炎","content":"芳草青青昼掩关，倦游心绪叹重山。寒生怪雨盲风后，春在斜阳暮霭间。杜宇劝人归小隐，桃花笑我欲苍颜。腐儒未解谋生理，鱼蠹陈编不自閒。","dynasty":"宋代","title":"春日丛桂书舍偶成二首"}
{"author":"王炎","content":"檐头燕子话新晴，客里春来何似生。短榻曲肱眠未稳，好花刺眼笑相迎。生憎重碧杯中物，懒趁踏青江上行。燕坐翛然有佳处，耳根更听读书声。","dynasty":"宋代","title":"春日丛桂书舍偶成二首"}
{"author":"王炎","content":"柳影人家燕子飞，东风落絮罥游丝。欲题崔护桃花句，惆怅春深子满枝。","dynasty":"宋代","title":"春日二绝"}
{"author":"王炎","content":"野花无赖作红白，香力也能来着人。古涧寒泉山下路，道人别作一家春。","dynasty":"宋代","title":"春日二绝"}
{"author":"王炎","content":"晚晴鸜鹆自相语，春冷海棠犹未花。把酒排愁先畏病，拥衾作梦欲还家。","dynasty":"宋代","title":"春日即事四绝"}
{"author":"王炎","content":"年少逢春喜欲狂，长年心事易凄凉。胸中不可无今古，坐阅陈编自炷香。","dynasty":"宋代","title":"春日即事四绝"}
{"author":"王炎","content":"着人春气浓于酒，老眼倦看深浅红。只有睡魔降未得，铜瓶鱼眼沸松风。","dynasty":"宋代","title":"春日即事四绝"}
{"author":"王炎","content":"小园桃李怯风雨，春事一年浑得晴。燕子欲相牵率去，踏青吾不敢徒行。","dynasty":"宋代","title":"春日即事四绝"}
{"author":"王炎","content":"桃花开时苦多雨，花似啼妆悄无语。桃花谢时雨更多，奈此轻红委地何。明年花似今年好，明年人胜今年老。是谁留得长少年，对此不须空懊慷。双飞燕子营新巢，舍后舍前穠绿交。长须但为酿曲米，春色尚余红药梢。","dynasty":"宋代","title":"春日苦雨"}
{"author":"王炎","content":"感怀细数十年事，养拙略无终日閒。景物自新春稍稍，吾亲渐老发斑斑。岂曾有梦到天上，且任此生浮世间。愿约渔樵同小隐，谓予不信有南山。","dynasty":"宋代","title":"春日遣怀"}
{"author":"王炎","content":"自怜童稚色凄凉，偃伏田庐岁月长。用拙漫令文有冢，避愁不惯醉为乡。春来雨禁鸟乌乐，天末风回鸿雁行。轩冕山林两无得，讳穷徒觉意苍茫。","dynasty":"宋代","title":"春日书怀"}
{"author":"王炎","content":"余月雨新歇，风日亦已和。佳木颇秀整，好鸟仍啸歌。今我苦不乐，如此春意保。喧寂有异境，穷达元同科。此道贵坚壁，外物将倒戈。有慨怀古人，执柯能伐柯。","dynasty":"宋代","title":"春日书怀二首"}
{"author":"王炎","content":"拍岸晴波蘸柳丝，一双鸂鶒浴红衣。可怜陌上花开尽，不见鱼轩缓缓归。","dynasty":"宋代","title":"春日有感"}
{"author":"王炎","content":"蔓长宜诛草，花飞可吊梅。断云将雨去，啼鸟唤春回。书乱时开帙，樽空久覆杯。长年观景物，不复起衰怀。","dynasty":"宋代","title":"春兴二首"}
{"author":"王炎","content":"山远烟蒙树，汀回水啮沙。云阴初解驳，春色已光华。土润麦争秀，日蒸桃欲花。杜门无可喜，鹊语误楂楂。","dynasty":"宋代","title":"春兴二首"}
{"author":"王炎","content":"唤雨苍鸠罢，山高云更隮。泥深妨著屣，水足有扶犁。索酒无同饮，哦诗只自题。小窗回午梦，邻舍一声鸡。","dynasty":"宋代","title":"春雨"}
{"author":"王炎","content":"曈曈晓日射窗明，急雪漫空快得晴。田父饭牛应喜甚，东皋泽泽可深耕。","dynasty":"宋代","title":"次日快晴"}
{"author":"王炎","content":"旌阳峰下水成渊，可约凫鸥共一川。种秫渐营浮蚁瓮，结茅重理蠹鱼编。敢期晤晤方倾盖，遽有新诗当赠鞭。仰望青云多鼎贵，无由换骨学飞仙。","dynasty":"宋代","title":"次韵巴陵罗簿送行二首"}
{"author":"王炎","content":"削去浮夸意味真，襟期殊不似今人。庆传于后珠成树，德润其身玉有筠。在昔雁行尝并进，只今鹤发独相亲。仕虽不达俱强健，剥复何须问大钧。","dynasty":"宋代","title":"次韵巴陵罗簿送行二首"}
{"author":"王炎","content":"少日牛衣尝熟眠，老来驼褐不护寒。欲呵龟手拈秃笔，怯看冰柱县疏檐。东风不解着梅柳，翻作六出欺春妍。春回腊尽亦可好，但为浮生添一年。负郭有人如石笋，雪里哦诗自烹茗。胸中盎盎有天和，户外萧萧尚冰冷。日炊脱粟不自怜，却念野庐无爨烟。此忧未知可解否，准拟为君浮酒船。酒酣倾泻珠百斛。定觉挥毫转神速。闻道诸公双眼青，岂终遗此丰年玉。倦游别驾老更贫，自谋惭似龟藏六。诗来谓我清而臞，我方忍欲将忍饥。短蓑归钓寒江雪，纷纷世事休嗟吁。","dynasty":"宋代","title":"次韵答简簿"}
{"author":"王炎","content":"杜门燕坐阅黄庭，道在灵台莫与京。少日忍贫吾志得，莫年为吏此身轻。始知轩冕有尘累，不似山林无俗情。绛帐先生应抚掌，南箕北斗只虚名。","dynasty":"宋代","title":"次韵答熊朝英"}
{"author":"王炎","content":"秋风相挽出门庭，东望云边白玉京。婚嫁自嗟何日了，利名谁信本来轻。挥毫为我光行色，倾盖知公不世情。文字清新有如此，底缘淡墨未题名。","dynasty":"宋代","title":"次韵答熊朝英"}
{"author":"王炎","content":"别驾无才堪展骥，解印来归私自喜。意欲息肩犹未能，政坐文穷巧为崇。凫仙倾盖如旧知，冰玉清言心可洗。况逢父老夸长官，抚字有恩论骨髓。俶装暂去桃李阴，遽勤饮饯枉车骑。自怜孤冷仍数奇，诸公荐口颇难启。溪上只今梅未花，归时春燕定成垒。妙语吹嘘恐过情，甚惭绿绮奏山水。君才过我盖十倍，乃容蹇足陪骊駬。异乡为客更别离，寒日纁黄催短晷。平生惜饮亦径醉，放歌不记南山鲤。","dynasty":"宋代","title":"次韵分宁胡宰赠行"}
{"author":"王炎","content":"刚肠厌徇俗，老眼饱阅世。读书学经纶，亦颇识一二。妄意糟粕中，啜哜得馨旨。终然不可用，落落多左计。慨念古人远，莫救吾道弊。修溪有短簿，今工习凿齿。贻我琼瑶章，有美而无刺。内视才具短，不能尺有咫。赠言虽甚宠，借玉恐未是。公等必飞扬，我老惟退避。","dynasty":"宋代","title":"次韵分宁罗簿赠行二首"}
{"author":"王炎","content":"已丑太常第，君家登两翁。黄鹄久仙去，不亡有流风。小阮最逸群。未几鱼化龙。江城始解后，岩邑仍过从。谓予偕二父，联名千佛中。一见辞色庄，再款肺腑通。议论到易象，或借听于聋。我行踏京尘，君栖簿书丛。情亲不厌久，语别殊匆匆。回首川陆隔，天寒悲塞鸿。","dynasty":"宋代","title":"次韵分宁罗簿赠行二首"}
{"author":"王炎","content":"自说羁怀老更慵，淮山入梦碧丛丛。一尊醽醁人将别，三叠阳关曲易终。此去若无鸿雁信，相望未免马牛风。耘云钓月平生事，我亦谋归古歙中。","dynasty":"宋代","title":"次韵韩毅伯别许宣教"}
{"author":"王炎","content":"胸襟玉气吐长虹，扶老犹须药物功。示病维摩非实相，戏人瘧鬼助文穷。笔头排闷诗千首，瓮面消愁酒一中。无闷无愁始安乐，此身何日不春风。","dynasty":"宋代","title":"次韵韩毅伯病瘧"}
{"author":"王炎","content":"脱腕符移日旁午，鱼眼浮香须一煮。客来捧腹共轩渠，暂时拨置官文书。喜客恨无鲜可击，满盂脱粟饥时吃。睡魔不待巧挤排，雪花小啜清风来。人生何苦浪驰逐，但得所求心自足。意在春风晓露边，爱惜一旗轻万钱。碾破云龙还不饮，滟滟金荷扶玉筍。渠方醉魄甘沉迷，我自诗情要勾引。","dynasty":"宋代","title":"次韵韩毅伯趣诸先辈送茶"}
{"author":"王炎","content":"一线金沙泉脉来，官焙初香春未雷。云龙小饼到天上，露芽濯濯千岩隈。缣缃空满石渠阁，鸿渐经成方有托。唤作酪奴真薄夫，雪乳云腴何可无。哦诗舌本费浇灌，畏遭水厄徒拘拘。岂知佩印乘轩客，醉饱牺尊羊鼎侧。要试江山第一泉，紫凤盘旋苍璧圆。书生品味惟三九，性自嗜茶如嗜酒。","dynasty":"宋代","title":"次韵韩毅伯谢人惠茶"}
{"author":"王炎","content":"江头三老风樯急，诗叟欲行还却立。刚肠不解儿女悲，肯为别离襟袖湿。翰墨场中空白眉，牙游不遂休奔驰。平生讷室有秘诀，持以赠君君可归。静而无哗气方定，清而寡欲心自正。耳根毁誉等风波，眼界枯荣俱泡影。得此还家虽退藏，被褐怀玉中含光。踏破青鞋行万里，猛省昨非今近是。但看污渎有灵龟，莫道蹄涔无尺鲤。","dynasty":"宋代","title":"次韵韩毅伯志别"}
{"author":"王炎","content":"蕲春别驾寡交游，独君对君青两眸。我亦杜门嫌俗子，今方下榻得诗流。环溪陈迹几如扫，鄂渚遗文散不收。访旧九京无起日，临风三叹不能休。","dynasty":"宋代","title":"次韵胡连翁携诗见访"}
{"author":"王炎","content":"杜门度永日，苍苔生柳阴。欹枕唤黄妳，颓然厌披吟。剥啄来者谁，一笑逢知心。试归与妇谋，无酒堪共斟。解颐只玄谈，清风拂衣襟。奚囊出妙语，戛玉而锵金。为公歌数诗，弦以绿绮琴。欢伯旧有盟，可寒犹可寻。","dynasty":"宋代","title":"次韵胡元龙携诗相访"}
{"author":"陈素风","content":"三行故柳藏鸦树，一带长波灌竹泉。千门竹影联春色，一段和光彻翠微。西陵古木年年老，南陌风光日日新。百宝镜轮金翡翠，五云丝网玉蜘蛛。","dynasty":"唐代","title":"句"}
{"author":"陆叡","content":"湿云粘雁影，望征路，愁迷离绪难整。千金买光景，但疏钟催晓，乱鸦啼暝。花悰暗省，许多情，相逢梦境。便行云都不归来，也合寄将音信。孤迥，盟鸾心在，跨鹤程高，后期无准。情丝待剪，翻惹得旧时恨。怕天教何处，参差双燕，还染残朱剩粉。对菱花与说相思，看谁瘦损？","dynasty":"宋代","tags":"羁旅，相思，愁苦","title":"瑞鹤仙·湿云粘雁影"}
{"author":"陆叡","content":"问缠腰跨鹤、事如何，人生最风流。怕江边潮汐，世间歧路，只是离愁。白马青衫往事，赢得鬓先秋。目送红桥晚，几番行舟。兰珮空馀依黯，便南风吹水，人也难留。但从今别后，我亦似浮沤。敬亭上、半床琴月，记弹将、寒影落南州。秋声里，塞鸿来后，为尔登楼。","dynasty":"宋代","title":"八声甘州（送翁时可如宛陵）"}
{"author":"陆叡","content":"满清平世界庆秋成，看看斗三钱。论从来活国，论功第一，无过丰年。办得间民一饱，馀事笑谈间。若问平戎策，微妙难传。玉帝要留公住，把西湖一曲，分入林园。有茶炉丹灶，更有钓鱼船。觉秋风、未曾吹著，但砌兰，长倚北堂萱。千千岁，上天将相，平地神仙。","dynasty":"宋代","title":"甘州（寿贾师宪）"}
{"author":"陆叡","content":"满清平世界庆秋成，看看斗三钱。论从来活国，论功第一，无过丰年。办得闲民一饱，馀事笑谈间。若问平戎策，微妙难传。玉帝要留公住，把西湖一曲，分入林园。有茶炉丹灶，更有钓鱼船。觉秋风、未曾吹著，但砌兰、长倚北堂萱。千千岁，上天将相，平地神仙。","dynasty":"宋代","title":"甘州/八声甘州"}
{"author":"沈和","content":"潇湘八景休说功名皆是浪语，得失荣枯总是虚，便做道三公位待何如？如今得时务，尽荆棘是迷途。【幺篇】便是握雾拿云志已疏，咏月嘲风心愿足，我则待离尘世访江湖，寻几个知音伴侣，我则待林泉下共樵夫。【排哥南】远害全身，清风万古，堪羡范蠡归湖。不求玉带挂金鱼，甘分向烟波做钓徒。绝尘世，远世俗，扁舟独驾水云居。嗟尘世，人斗取，蜗名蝇利待何如？【那吒令北】弃朝中俸禄，避风波仕途；身边引着小仆，玩云山景物；杖头挑酒壶，访烟霞伴侣。近着红蓼滩，靠着白蘋渡，潜身向草舍、得这茅庐。【三叠排歌南】我则将这小舟撑，兰棹举，蓑笠为活计。一任他紫朝服，我不愿画堂居。往来交游，逍遥散诞，几年无事傍江湖。旋篘新酒钓鲜鱼，终日醄醄乐有余，杯中浅，瓶内无，邻家有酒也宜沽。吟魂醉，饮兴足，满身花影倩人扶。【鹊踏枝北】见芳草映萍芜，听松风响寒芦。我则见落照渔村，水接天隅。见一簇、帆归远浦，他每都是些不识字的慵懒渔夫。【桂枝香南】扁舟湾住。在垂杨深处。殭殭似鼻息如雷，睡足了江南烟雨。听山寺晚钟，声声凄楚。西沉玉兔，梦回初。本待要扶头去，清闲倒大福。【寄生草北】春景看山色晴岚翠，夏天听潇湘夜雨疏。九秋玩洞庭明月生南浦，见平沙落雁迷芳渚。三冬赏江天暮雪飘飞絮，一任教乱纷纷柳絮舞空中，争如俺侬家鹦鹉洲边住。【乐安神南】闲来思虑，自从那日赋归欤，山河日月几盈虚，风光渐觉催寒暑。欲求生富贵，须下死工夫，且常教两眉舒。【六幺序北】园塘外三丘地，篷窗下几卷书，他每傲人间驷马高车。每日家相伴陶朱，吊问三闾。我将这《离骚》和这《楚辞》，来便收续，觉来时满眼青山暮，抖擞着绿蓑归去。看花开花落流年度，一任教春风桃李，更和这暮景桑榆。【尾声南】悟乾坤清幽趣，但将无事老村夫。写入在潇湘八景图。","dynasty":"元代","title":"【仙吕】赏花时北"}
{"author":"司马槱","content":"妾本钱塘江上住。花落花开，不管流年度。燕子衔将春色去，纱窗几阵黄梅雨。斜插犀梳云半吐，檀板轻敲，唱彻黄金缕。望断行云无觅处，梦回明月生南浦。","dynasty":"宋代","tags":"婉约，思念，歌妓","title":"黄金缕·妾本钱塘江上住"}
{"author":"司马槱","content":"家在钱塘江上住。花落花开，不管年华度。燕子又将春色去。纱窗一阵黄昏雨。（家在一作：妾本）斜插犀梳云半吐。檀板清歌，唱彻黄金缕。望断云行无去处。梦回明月生春浦。","dynasty":"宋代","tags":"记梦，爱情，相思","title":"黄金缕·家在钱塘江上住"}
{"author":"司马槱","content":"银河漾漾。正桐飞露井，寒生斗帐。芳草梦惊，人忆高唐惆怅。感离愁，甚情况。春风二月桃花浪。扁舟征棹，又过吴江上。人去雁回，千里风云相望。倚江楼，倍凄怆。","dynasty":"宋代","title":"河传"}
{"author":"司马槱","content":"梅萼春前破，松髯雨后滋。石崖鸣野鹤，竹坞窜香狸。山脚重重转，溪流泯泯迟。慇勤窥洞府，又得濯龙池。","dynasty":"宋代","title":"蜕龙洞其二"}
{"author":"司马槱","content":"销尽轻寒不自禁，新愁唯向静中深。寻常曾入三更梦，咫尺空论万里心。人去凤帏云漠漠，雁回珠箔日沈沈。春风洞口花长在，只许刘郎一度寻。","dynasty":"宋代","title":"闺怨二首其一"}
{"author":"司马槱","content":"绣帘珠箔一重重，十里香风入眼浓。镜合紫鸾来有信，云深青鸟去无踪。楚王台下寻常见，宋玉墙头取次逢。可惜好花攀折尽，飘零芳蕊付游蜂。","dynasty":"宋代","title":"闺怨二首其二"}
{"author":"司马槱","content":"撩花踏水细寻香，閒逐孤云入翠冈。九锁已深看更好，七人相对话应长。百年空向尘埃老，五月聊乘洞府凉。可笑潜川狂道士，未逢玉室与金堂。","dynasty":"宋代","title":"游九锁"}
{"author":"司马槱","content":"石冷苔生晕，风高竹度凉。道人何处去，春色半沧浪。","dynasty":"宋代","title":"题清泠轩"}
{"author":"司马槱","content":"梅簇荒台自可羞，相君爱赏忘宵游。未言美实和羹味，且荐清香泛酒瓯。","dynasty":"宋代","title":"和上元日游南园赏梅花"}
{"author":"司马槱","content":"雷雨何时起蛰龙，苍痕夭矫石岩空。不绿嗜好寻刘累，定向人閒试叶公。","dynasty":"宋代","title":"蜕龙洞其一"}
{"author":"司马槱","content":"藤梢蔓荒寒，藓花阴空青。窈窕石窦中，两耳风雨并。初闻声萧骚，活火急铜瓶。再听逗馀响，万羽起寒汀。我疑此山空，石脚连沧溟。中有蛟龙蛰，鼻息隐雷霆。又迓仙翁去，丹灶留岩扃。至今炉鼎中，水火争不停。山前老比丘，霜眉眼如萤。能传古老语，濯我耳昕醒。便欲慰尘凡，脱我随爽灵。","dynasty":"宋代","title":"风水洞"}
{"author":"司马槱","content":"洛阳碧水扬春风，铜驼陌上桃花红。高楼叠柳绿相向，绡帐金銮香雾浓。龙裘公子五陵客，拳毛赤兔双蹄白。金钩宝玦逐飞香，醉入花丛恼花魄。青娥皓齿列吴娼，梅粉妆成半额黄。罗屏绣幕围寒玉，帐里吹笙学凤凰。细绿围红晓烟湿，车马騑騑云栉栉。琼蕊杯深琥珀浓，鸳鸯枕镂珊瑚涩。吹龙笛，歌白纻，兰席淋漓日将暮。君不见灞陵岸上杨柳枝，青青送别伤南浦。","dynasty":"宋代","title":"洛春谣"}
{"author":"司马槱","content":"家在钱塘江上住。花落花开，不管年华度。燕子又将春色去。纱窗一阵黄昏雨。斜插犀梳云半吐。檀板清歌，唱彻黄金缕。望断云行无去处。梦回明月生春浦。","dynasty":"宋代","title":"黄金缕/蝶恋花"}
{"author":"司马槱","content":"身既事十主，女亦妃九龙。","dynasty":"宋代","title":"句"}
{"author":"阿克敦","content":"兄弟他乡遇，关河故国非。几年悲远别，此日更相依。暮雪迷山径，边风冻日晖。人归宁古塔，和气满庭闱。","dynasty":"清代","title":"吴义民寻弟诗"}
{"author":"阿克敦","content":"兰蕙谁为伴，虎狼深穴中。柳墙残雪白，毳幕客灯红。风景他乡异，年华此日同。明春新月上，马首好行东。","dynasty":"清代","title":"伊犁除夕"}
{"author":"阿克敦","content":"吐蕃界北有空城，西距阳关第六程。雪满荒芜连野阔，春回林木带流清。戍兵自古需屯策，柔远于今识虏情。欲向轮台寻旧址，万山高耸一峰明。","dynasty":"清代","title":"宿乌鲁木齐"}
{"author":"阿克敦","content":"宏济院边催晓发，慕华馆外驻征镳。鸳班排立虔瞻拜，五色天书下绛霄。","dynasty":"清代","title":"即事其一"}
{"author":"阿克敦","content":"丽人武事自称雄，短剑宽衣衬小弓。驰骤凭他执鞭者，空传果下是朱蒙。","dynasty":"清代","title":"即事其二"}
{"author":"阿克敦","content":"结彩高悬崇礼门，肩舆云拥一城喧。避人清道迎天使，引入藩宫礼更尊。","dynasty":"清代","title":"即事其三"}
{"author":"阿克敦","content":"早设重茵便殿中，升阶就位列西东。向臣频问天颜喜，心感皇恩异数隆。","dynasty":"清代","title":"即事其四"}
{"author":"阿克敦","content":"大道有消长，哲人在乘时。身心役于物，出处失其宜。缅彼子房贤，悠然使我思。博浪报韩仇，英声震八陲。密谋参帷幄，摧项如婴儿。成功以告退，愿与赤松随。从容儒者风，高踪谁可追。长源旷代合，白衣帝者师。二京恢复策，千秋竹帛垂。谠议寤人主，骨肉无猜疑。遐情寄放达，山巅与水湄。汉唐两先生，令闻善保之。托言养生术，罗网安所施。神仙亦杳渺，功名不可羁。遗编览夏日，绿叶亚槐枝。","dynasty":"清代","title":"读汉留侯唐邺侯传"}
{"author":"阿克敦","content":"缅惟有元主中夏，版图日拓朝外夷。西塞四种厄鲁特，驼马牛羊分牧之。种类之中准噶尔，善于牧马日蕃滋。部落酋长课勤最，屡降丹书晋太师。元祚浸衰帝北狩，一传再传不自持。额参强盛收蒙古，土木之变是所为。元帝子孙号戴荫，剪伐厥后威更施。嗟彼喀尔喀，实乃有元之本支。叛虏不臣肆侵扰，涣散奔走何惨凄。圣祖纳降诛有罪，噶尔丹灭无孑遗。兄子策旺遁西域，苟安于世饰诈欺。子济父恶惟恃远，跳梁小丑亦太迷。我武维扬歼逆寇，年来胆落望风磨。将士鼓勇思奋击，直捣其巢及此时。帝曰普天之下皆赤子，虽在殊俗忍视歧。按兵不杀俟悔悟，予以自新一介驰。好生之德洽苍昊，蠢尔悦服中心移。表上谢过遣贡使，臣得遭逢千载奇。天时人事详审度，臣敢拜手以献升平诗。","dynasty":"清代","title":"准噶尔歌"}
{"author":"陈田夫","content":"天下白龟三处显，怡山少室寿仙亭。我今卜築南山顶，得尔为邻祝圣龄。","dynasty":"宋代","title":"白龟泉"}
{"author":"陈田夫","content":"我爱潇湘境，朱陵后洞天。白云堂里客，青草渡头眠。小艇牵红鲤，幽池种白莲。颐真堪此地，风月两依然。","dynasty":"宋代","title":"题白云堂"}
{"author":"陈鸿宝","content":"十年阻面惜心朋，归计菟裘叹未能。近水诛茅输尔早，款门看竹记吾曾。生涯漫指营巢燕，气味何如退院僧。乘兴自今来往熟，春波一棹入西泠。","dynasty":"清代","title":"过可庄访汪玉岑其一"}
{"author":"陈鸿宝","content":"清游大好续前贤，手掬参寥一勺泉。长日斗茶松院雨，春山烧笋佛厨烟。无边乐事归吟笔，有分行窝著散仙。我亦忘机鸥鸟伴，段家桥外水如天。","dynasty":"清代","title":"过可庄访汪玉岑其二"}
{"author":"陈世镕","content":"偶乘剡溪兴，访戴竟无违。客子扁舟至，主人三径归。园葵经露滑，湖蟹得霜肥。不尽樽前意，长怀别泪挥。","dynasty":"清代","title":"山阴后马村过周半樵留三日赋赠"}
{"author":"陈世镕","content":"正月初随雁北飞，今朝犹未过庐肥。一春风雨车中度，百里家山枕上归。富贵何时头欲白，神仙有相骨应非。长安已共青天远，况复三宵望紫微。","dynasty":"清代","title":"壬午二月朔庐州道上作"}
{"author":"陈世镕","content":"归雁空将信，寒梅又过花。恐添慈母泪，不敢说思家。","dynasty":"清代","title":"寄家书"}
{"author":"徐昌图","content":"饮散离亭西去，浮生长恨飘蓬。回头烟柳渐重重。淡云孤雁远，寒日暮天红。今夜画船何处？潮平淮月朦胧。酒醒人静奈愁浓。残灯孤枕梦，轻浪五更风。","dynasty":"五代","tags":"宋词三百首，婉约，孤独，写景","title":"临江仙·饮散离亭西去"}
{"author":"徐昌图","content":"秋光满目。风清露白，莲红水绿。何处梦回？弄珠拾翠盈盈，倚兰桡，眉黛蹙。采莲调稳，吴侣声相续，倚棹吴江曲。鹭起暮天，几双交颈鸳鸯，入芦花，深处宿。","dynasty":"唐代","tags":"秋天","title":"河传·秋光满目"}
{"author":"徐昌图","content":"沉檀烟起盘红雾，一箭霜风吹绣户。汉宫花面学梅妆，谢女雪诗栽柳絮¤长垂夹幕孤鸾舞，旋炙银笙双凤语。红窗酒病嚼寒冰，冰损相思无梦处。","dynasty":"唐代","title":"木兰花"}
{"author":"徐昌图","content":"沈檀烟起盘红雾，一箭霜风吹绣户。汉宫花面学梅妆，谢女雪诗栽柳絮。长垂夹幕孤鸾舞，旋炙银笙双凤语。红窗酒病嚼寒冰，冰损相思无梦处。","dynasty":"唐代","title":"木兰花"}
{"author":"徐昌图","content":"饮散离亭西去，浮生常恨飘蓬。回头烟柳渐重重，淡云孤雁远，寒日暮天红。今夜画船何处，潮平淮月朦胧。酒醒人静奈愁浓，残灯孤枕梦，轻浪五更风。","dynasty":"唐代","title":"临江仙"}
{"author":"夏言","content":"庭院沉沉白日斜，绿阴满地又飞花。瞢腾春梦绕天涯。帘幕受风低乳燕，池塘过雨急鸣蛙。酒醒明月照窗纱。","dynasty":"明代","tags":"婉约，写景，抒怀","title":"浣溪沙·庭院沉沉白日斜"}
{"author":"夏言","content":"迎和门外据雕鞍，玉蝀桥头度石栏。琪树琼林春色静，瑶台银阙夜光寒。炉香缥缈高玄殿，宫烛荧煌太乙坛。白首岂期天上景，朱衣仍得雪中看。","dynasty":"明代","title":"雪夜召诣高玄殿"}
{"author":"夏言","content":"水风清透芰荷香，会景庭中捧御床。朱箔黄帘垂四面，银灯宝炬列千行。","dynasty":"明代","title":"苑中寓直记事四首"}
{"author":"夏言","content":"涌玉亭前夜放舟，碧荷香静雨初收。遥看北岸红烟里，水殿珠帘尽上钩。","dynasty":"明代","title":"苑中寓直记事四首"}
{"author":"夏言","content":"黄金盘子爇龙涎，波面风来香满船。银烛光摇帘影细，水晶宫里夜朝天。","dynasty":"明代","title":"苑中寓直记事四首"}
{"author":"夏言","content":"驻跸灵湫上，依岩帐殿开。雨从龙洞作，云拥凤舆来。玉窦春鸣溜，金潭昼殷雷。翠华清樾下，天语赐徘徊。","dynasty":"明代","title":"侍上奉圣母观九龙池"}
{"author":"夏言","content":"驻节濒江馆，微茫海国连。案前飞水鸟，墙角度风帆。打鼓闻何郡，挑灯忆往年。梦逢明月夕，独坐未须眠。","dynasty":"明代","title":"青县公馆"}
{"author":"夏言","content":"金眸玉爪目悬星，群兽闻知尽骇惊。怒慑熊罴威凛凛，雄驱虎豹气英英。曾闻西国常驯养，今出中华应太平。却羡文殊能服尔，稳骑驾驭下天京。","dynasty":"明代","title":"狮子"}
{"author":"夏言","content":"新赐文舟泛碧澜，扣舷容与得奇观。菱炜簇簇团花锦，荷盖亭亭翠玉盘。","dynasty":"明代","title":"苑中寓直记事四首其四"}
{"author":"夏言","content":"六龙驾，六龙驾，晚出凤凰楼。辇路无尘甘雨霁，海波不动卿云流。天子祀方丘。","dynasty":"明代","title":"法驾导引曲纪上祀方泽三阕其一"}
{"author":"夏言","content":"骢马翩翩，荐冠矗矗，丰采超群。记阊阖排云，当年封事，楼台得月，此夜清尊。旧话偏长，好怀难尽，笑口平生得共君。灵峰麓，喜谩劳车马，特驻柴门。五云北望天阍。正迢递、江湖引梦魂。念老我余龄，自宜田野，看君壮气，久负经纶。边塞烟氛，闾阎疲瘵，须向明廷仔细论。兹行好，愿匡扶圣主，早建奇勋。","dynasty":"明代","title":"沁园春其三十别车两泉侍御"}
{"author":"夏言","content":"南郡趋庭，重闱戏彩，文采英英。正夜雨篝灯，黄堂斋阁，秋风掇棹，绿水江城。华岳云开，秦关树绕，仗剑携书壮此行。还家好，看豹文早变，鹏翮初成。而翁五马尊荣。况政事、文章着盛名。羡紫绶绾章，飞腾宦辙，青云有子，振起家声。桂折蟾宫，花簪鳌禁，秋榜春闱取次升。鸥园老，喜亲提彩笔，助尔修程。","dynasty":"明代","title":"沁园春其三十一送傅太守乃郎"}
{"author":"夏言","content":"行行且止。骢马人看真御史。劲翮凌空。一鹗秋横万里风。昆明池上。春日旌旗同大将。太华峰头。醉后曾将翰墨留。","dynasty":"明代","title":"减字木兰花送陶御史钦夔按滇南"}
{"author":"夏言","content":"一卧经旬，喜百事无营，祇须药物。病起渺然思泽国，兴在黄楼赤壁。五老烟空，九华云静，涛涌三山雪。长江如堑，阅来多少英杰。却想江左风流，五陵豪贵，过眼春花发。屈指千年如一日，歘忽风休电灭。对镜慵看，倚楼长叹，一任添华发。寸心炯炯，清觞坐引秋月。","dynasty":"明代","title":"大江东去其一和东坡韵病起闲述"}
{"author":"夏言","content":"凤阁鸾台，受丝纶重寄，敢忘民物。欲挽江河无气力，空羡岩岩立壁。边塞烟麈，闾阎疾苦，赢得头颅雪。凭谁整顿，济时全仗才杰。天生圣主中兴，聪明神武，号令风雷发。赤日中天腾照耀，多少爝沉燐灭。补衮何功，调羹非手，勋业无毫发。太平有象，不妨吟弄风月。","dynasty":"明代","title":"大江东去其二答陆俨翁"}
{"author":"夏言","content":"昔试南宫，荷明公、收作药笼中物。彩笔玉堂干气象，瞻望文章奎壁。席上春风，尊前夜雨，几对程门雪。飞英振藻，一时真愧诸杰。独怜万里驰驱，三王六诏，使节连翩发。琐闼十年曾抗疏，旧草万行明灭。霄汉飞腾，风波震骇，白尽巾中发。长安今夕，芳樽且醉华月。","dynasty":"明代","title":"大江东去其三又答俨翁"}
{"author":"夏言","content":"病渴相如，喜故人、遗此盘中珍物。却想碧山楼阁下，双桧幽亭西壁。满架明珠，一林苍玉，六月涵冰雪。移来绝域，张骞也是人杰。水晶颗颗匀圆，才教入口，两腋清风发。洗我胸中千磊块，万火一时俱灭。便欲骑鲸，乘风直上，手挽骊龙发。广寒宫里，冷然掇出秋月。","dynasty":"明代","title":"大江东去其四答李蒲汀惠水晶葡萄"}
{"author":"夏言","content":"一种灵株，细摩挲、不似人间之物。偃蹇虬枝连密叶，风雨暗生墙壁。的的悬珠，汇景如贯，颗颗凝霜雪。交梨火枣，品题未许称杰。绝怜白玉盘行，黄金笼贮，瑶席清辉发。凉沁诗脾甘露爽，坐使襟尘消灭。玉女盆头，仙人掌上，直欲披玄发。夜深苍海，骊龙吐出明月。","dynasty":"明代","title":"大江东去其五再咏葡萄"}
{"author":"夏言","content":"夜雨秋尊，新烹蟹、又见一年风物。秉烛西堂聊自酌，时听蛩吟四壁。满壳膏肥，双钳肉嫩，味胜经霜雪。遍尝海错，还输此种为杰。芳鲜充溢雕盘，真堪咀嚼，清兴翛然发。却笑持螯人去后，风韵到今难灭。更待黄橙，也须紫菊，取醉娱华发。中秋在望，小楼酌共看月。","dynasty":"明代","title":"大江东去其六答蒲汀惠蟹"}
{"author":"夏言","content":"大河南北，数千里、一望中原民物。迤逦江山开锦幛，尽是名城坚壁。楚汉纷争，曹吴割据，战甲明霜雪。一时闲气，弄来有甚豪杰。青春三月南征，柳色连天，满路花争发。醉后彩毫吟丽句，不管古今兴灭。圣主中兴，太平有道，德泽沾穷发。何年沧海，钓竿时弄烟月。","dynasty":"明代","title":"大江东去其七答陆俨翁"}
{"author":"夏言","content":"源分天上，算黄河、不是人间之物。横亘中原三万里，失却乌江赤壁。雷雨掀腾，鱼龙变化，桃浪翻红雪。乾坤流峙，泰山堪与争杰。昔年奉使遐方，马首东风，见洛阳花发。诸将提兵淮海上，群盗未曾驱灭。关塞崎岖，风尘澒洞，梦寐惊毛发。太平今日，重来又是春月。","dynasty":"明代","title":"大江东去其八答李蒲汀张阳峰"}
{"author":"夏言","content":"铁豸峨冠，真御史、不负清朝人物。标格冰壶涵玉树，文彩上腾奎壁。骢马巡行，动摇山岳，长夏飞霜雪。大江西望，山川偏称英杰。独怜棨戟遥临，明年秋日，桂阙天香发。坐使英才都入彀，列郡氛尘销灭。老我非才，愧调商鼐，谩握周公发。玉堂杯酒，送君相对明月。","dynasty":"明代","title":"大江东去其九次东坡韵，赠谢侍御九仪巡按江西"}
{"author":"夏言","content":"大河东下，走万里、包纳许多灵物。推荡中原无砥柱，那问全城半壁。静影涵空，洪涛浴日，巨浪翻银雪。蛟鼍出没，神龙羞与争杰。曾谁醉卧三山，飞游八极，独驾天风发。毕竟此河经万古，看尽人间生灭。老子胸中，久吞云梦，乌帽今华发。圆通朗照，心知天上明月。","dynasty":"明代","title":"大江东去其十答未翁阁老"}
{"author":"夏言","content":"瑞鹤灵龟，双白鹿、谁献寿筵珍物。一簇笔歌围锦障，杂遝南厢西壁。黄阁元公，春卿太宾，玉质涵冰雪。周廷朋寿，不数汉家三杰。麟袍蟒绣辉煌，玉带联翩，高兴尊前发。银箭不闻更漏永，红烛千行明灭。却笑吾生，今朝初度，鬓有星星发。年年同醉，管领壶中日月。","dynasty":"明代","title":"大江东去庚子初度，石门少傅、松皋太宰、介溪宗伯治具来贺，即席和答二阕其一"}
{"author":"夏言","content":"大药难求，看人间、那有长生之物。沧海桑田经几变，说甚乌江赤壁。麟阁图形，燕然勒迹，博得头如雪。古今代谢，几多贤圣豪杰。小子今日生辰，醉后狂歌，聊为诸公发。富贵功名都是梦，只有芳名不灭。男子头颅，丈夫意气，要有冲冠发。寸心耿耿，冰壶凉沁秋月。","dynasty":"明代","title":"大江东去其二"}
{"author":"夏言","content":"百尺危楼，面阳峰、览尽楚天云物。西望武昌东夏口，遥对黄州赤壁。清簟疏帘，投壶散帙，炎夏生冰雪。玉堂惟构，未许元龙称杰。读书夜感青黎，画楝雕檐，星斗寒光发。秋水长空涵雁影，时见断霞明灭。学士当年，倚栏凝睇，把镜悲华发。丹心岁晚，咫尺身依日月。","dynasty":"明代","title":"大江东去其三题宗伯张阳峰仰宸楼"}
{"author":"夏言","content":"新春前后，见三白、真是皇家瑞物。万里江山同一色，晃漾银城铁壁。田父增欢，都人咸喜，相庆今年雪。琼楼玉宇，望中掩映雄杰。长安景色堪夸，指瑶林琪树，依稀梅发。寂寂千山飞鸟静，野径人踪稀灭。素夺鸥群，皓迷鹤屿，翠失长松发。元宵节近，交光应待明月。","dynasty":"明代","title":"大江东去其四春日喜雪，次东坡韵"}
{"author":"夏言","content":"秋意满前，正衔杯、又见江乡风物。同巷高人应念我，伏枕萧条四壁。许大忧怀，无边归思，捻断髭须雪。自怜迂叟，岂堪相伴朝杰。去岁今辰，想莼羹鲈绘，高兴徒发。几度长空南望，尽雁字千行明灭。揽镜堪悲，壮颜非旧，秃尽冲冠发。危楼昨夜，坐到西岩堕月。","dynasty":"明代","title":"大江东去其五次东坡韵，柬李蒲汀送蟹"}
{"author":"夏言","content":"水落蒹葭，白露冷、长养横行之物。夜雨疏灯照蜗涎，晓起枯黏满壁。物色堪嗟，人情可慨，愁鬓添新雪。飘然霞外，神仙真是豪杰。故园酒熟鸡肥，相对青山，有约黄花发。但得天恩容拂袖，眼底风波自灭。宠辱闻惊，是非妄恼，胸次无毫发。寸心皎皎，争光天上秋月。","dynasty":"明代","title":"大江东去其六再叠坡韵，答蒲汀蟹词"}
{"author":"夏言","content":"小坐秋轩，谢蒲翁、遣赠名园佳物。自启筠笼唤纤手，携置麟堂东壁。碧水含晶，繁星焕彩，寒映冰盘雪。如珠似玉，果中应是魁杰。总忆年时咏葡萄，一体新词三发。几对黄花烹紫蟹，久悟世间生灭。汉阁丹青，商山杖屦，毕竟俱华发。清尊架底，且醉藤萝夜月。","dynasty":"明代","title":"大江东去其七答蒲汀馈水晶葡萄"}
{"author":"夏言","content":"水晶宫里，撒明珠、散作园林珍物。恍若老龙行雨罢，倦卧藤轩西壁。影乱潭星，光分海月，清照瑶峰雪。碧山楼下，主人真是人杰。摘来玉乳累累，把赠题缄，每为比邻发。况复年年劳赋咏，满纸墨华明灭。丘壑情深，江湖忧在，相对惊须发。如公经济，未许平章风月。","dynasty":"明代","title":"大江东去其八再答蒲汀葡萄之咏"}
{"author":"夏言","content":"衡岳湘川，产名公、真是玉堂人物。紫禁彤庭携手旧，何日同游赤壁。镜里朱颜，花前青鬓，又早巾中雪。非才宜退，匡时赖有英杰。自从身入黄扉，仰惭白日，归兴时时发。彩笔新词劳远寄，满纸云烟明灭。花甲初周，世途饱历，长笑空搔发。钟陵南望，故人千里明月。","dynasty":"明代","title":"大江东去其九和答张阳峰寄贺辛丑初度之作"}
{"author":"夏言","content":"南极老人，龟鹤鹿、都是长生之物。范取精镠成妙质，罗列锦屏东壁。朱李沉冰，红桃绚日，瓜剖雕盘雪。黄金爵驻，寿山千仞高杰。玳筵水陆交陈，银烛瑶觞，满座笙歌发。帘动水晶风乍入，不觉炎氛销灭。杯饮长春，堂开初寿，乌帽笼玄发。佳辰欢对，凤楼东畔凉月。","dynasty":"明代","title":"大江东去其十谢苏立翁寿仪"}
{"author":"夏言","content":"砥柱乾坤，镇长江、万古中流独立。横遏惊涛排骇浪，直负擎天巨力。吞吐云烟，奔腾月日，壮观东南壁。三山海上，孤根不与同植。蛟宫贝阙玲珑，海色浮空，日抱鼋鼍出。人代光阴如一瞬，只有沧波不息。吞海亭前，江天阁上，目送飞鸿翼。振衣长笑，墨笔醉洒岩石。","dynasty":"明代","title":"大江东去其十一壬寅秋南归登金山作"}
{"author":"夏言","content":"玉光阁上，凭阑处、下有蜿蜒神物。窈窕洞天烟雾里，深锁千岩万壁。鸟埭云间，龙渊石峭，虬峡涛翻雪。山人占断，江左地灵人杰。凌虚台倚清冥，碧树沧洲，高兴时时发。极目斜阳飞鸟外，杳雾断霞明灭。缥缈亭边，回阳洞口，长笑披玄发。玉梁倒影，古潭冷浸秋月。","dynasty":"明代","title":"大江东去乙已初度，溧阳史恭甫绘玉阳调天图并词二首寄寿，用韵谢答二阕其十二"}
{"author":"夏言","content":"玉阳山水，入丹青、真足世间奇物。曲曲山房围八卦，四面苍崖翠壁。峭峡穿云，回潭浴日，绝壑藏冰雪。洞天六六，此中堪与争杰。画图遥谢山人，妙品新词，把玩光辉发。祝我与山长不老，阅尽万缘生灭。玉女潭深，白鸥池静，照见飘萧发。寸心耿耿，两乡千里明月。","dynasty":"明代","title":"大江东去其十三"}
{"author":"夏言","content":"海岳道人，向白云深处、静中观物。百尺瑶台清似水，仄倚丹崖翠壁。台下梅花，虬枝铁干，点缀千年雪。三山咫尺，神仙原是人杰。老我而今自归来，天上豪兴时时发。笑傲烟霞，看人间、蠛蠓瓮中生灭。白石樵翁，沧波渔父，相伴俱黄发。蓬莱小阁，相对灵峰山月。","dynasty":"明代","title":"大江东去其十四次东坡韵，题袁佩兰大尹画"}
{"author":"夏言","content":"玉削湘筠，藤缕细、巧手掣成名物。多谢山人遥遗赠，列置高堂四壁。清映水帘，凉分石枕，助炎天霜雪。银屏绣榻，看来未算雄杰。有时徙倚轩窗，听雨听风，幽兴偏多发。坐对灵峰七十二，朝暮云烟兴灭。携向园亭，白鸥相伴我，披襟散发。南楼弄笛，不用胡床待月。","dynasty":"明代","title":"大江东去其十五次苏韵，谢史恭甫寄惠竹椅"}
{"author":"夏言","content":"梦迷江雨。睡起不知红日午。欹枕沉吟。唤醒当年吐哺心。案头黄卷。恰似从前都览遍。怀抱慵开。那得知音好客来。","dynasty":"明代","title":"减字木兰花睡起二阕其一"}
{"author":"夏言","content":"午窗睡起。南风忽送西山雨。小坐凭轩。又报催诗吏打门。时拈药裹。多病欺人年老大。底事关心。可是商家济旱霖。","dynasty":"明代","title":"减字木兰花睡起二阕其二"}
{"author":"夏言","content":"圆荷的历。一朵高花围众碧。承露团团。绝胜仙人掌上盘。孤妍绰约。未数千葩并万萼。幽意谁知。小小盆池也自宜。","dynasty":"明代","title":"减字木兰花其三咏盆池荷花"}
{"author":"夏言","content":"晴云突兀。万迭奇峰天上出。晚吹清凉。一阵红蕖水面香。坐来无暑。昨夜北山何处雨。节去如流。明日西风又报秋。","dynasty":"明代","title":"减字木兰花漫成二阕其一"}
{"author":"夏言","content":"无人知道。世上难逢开口笑。往事堪悲。一日风波十二时。翻云覆雨。眼底纷纷何足数。流水高山。不对知音且罢弹。","dynasty":"明代","title":"减字木兰花其二"}
{"author":"夏言","content":"徐孺亭边，滕王阁畔，旧识中丞开府。燕雀春闲，鱼龙夜静，白昼满城箫鼓。时看节钺临戎，宫墙较士，笑谈樽俎。有邦人报道，十郡兵销，九江度虎。望故园、宝泽楼成，琼恩堂启，轮奂翚飞百堵。仰荷皇恩，钦承帝敕，经画有烦地主。庐阜风烟，灵峰云气，壮观大江今古。今非才遭际，合家岂堪霖雨。","dynasty":"明代","title":"过秦楼寄秦都御史屿湖"}
{"author":"夏言","content":"玄宁观里。月户云窗终日闭。几度相望。白玉河桥一水长。病余独坐。自谱新词还自和。怀抱谁开。薄暮须君策马来。","dynasty":"明代","title":"减字木兰花柬费民悦二阕其一"}
{"author":"夏言","content":"词锋朗健。月川信是吾宗彦。博雅清修。君是方今第一流。文章论议。有意求名终小技。此道难传。不是豪雄不圣贤。","dynasty":"明代","title":"减字木兰花其二"}
{"author":"夏言","content":"郎君好去。扁舟一带平川路。直到湾头。过却扬州是泰州。泉山公后。兄弟青云七八九。长兄司空。道尔才高有父风。","dynasty":"明代","title":"减字木兰花其三送林州同利升小泉之弟"}
{"author":"夏言","content":"大江西望。紫薇楼在星辰上。方伯才雄。知是云间陆士龙。山明水丽。宝阁琼堂新赐第。乡国归心。何日遥攀棨戟临。","dynasty":"明代","title":"减字木兰花其四寄胡方伯"}
{"author":"夏言","content":"翩然飞去。黄鹄自有冲霄志。贝锦何妨。人识天孙云锦章。世情非古。廊庙江湖心共苦。凭仗忠贞。要使苍生见太平。","dynasty":"明代","title":"减字木兰花其五送杨郎中克实谪官"}
{"author":"夏言","content":"黄扉尽日。吮墨研朱挥彩笔。晚出龙楼。眉月青天挂玉钩。凉生碧树。白玉河桥东畔路。谁道官闲。身在蓬莱未是仙。","dynasty":"明代","title":"减字木兰花其六七月六日晚出阁偶占"}
{"author":"夏言","content":"玉堂词伯。六十风流头未白。前月生儿。子妇成行献寿卮。东邻有客。海上蟠桃犹未结。可怪黄金。偏赠豪家不赠贫。","dynasty":"明代","title":"减字木兰花其七嘲未斋六十生儿"}
{"author":"夏言","content":"劝君且去。霸州岂是君居处。可惜文儒。却使提兵盗贼区。人情风雨。不合当年曾荐汝。闻说辞官。休负平生一寸丹。","dynasty":"明代","title":"减字木兰花其八赠杨正郎仪升霸州兵备副使"}
{"author":"夏言","content":"文渊阁里。制草才雄长羡子。少谷堂东。出语曾惊四座中。南宫吏影。白日还乡夸昼锦。北阙儒英。今把文章答圣明。","dynasty":"明代","title":"减字木兰花其九送林员外应亮"}
{"author":"夏言","content":"九年一品。素食真惭糜国廪。七载黄扉。目断青山未拂衣。忧多先老。只有辞官归即好。圣主深恩。犬马难忘恋阙心。","dynasty":"明代","title":"减字木兰花其十壬寅春考一品九年满感述"}
{"author":"夏言","content":"侍郎六载。南北分衙半江海。晚向兵曹。暂辍三长试六韬。兼资文武。自古人才堪指数。莫厌官迟。千载明良此一时。","dynasty":"明代","title":"减字木兰花其十一赠费钟石考满"}
{"author":"夏言","content":"门生座主。却愧欧公知贡举。羡子才华。白玉堂中对众夸。十年粉署。两浙详册声独著。政事文章。大业行看柱庙廊。","dynasty":"明代","title":"减字木兰花其十二送敖秋官贵之"}
{"author":"夏言","content":"南宫粉署。文彩当年声已著。西省薇垣。方岳人称德业尊。林泉衰老。两度相逢情话好。春日江头。折柳何堪送去舟。","dynasty":"明代","title":"减字木兰花其十三送岑蒲谷少参"}
{"author":"夏言","content":"瑶峰如矗。楼观夕阳明落木。草阁临流。占断溪山千里秋。林回路转。野客扶筇归去晚。好段风光。昼出青山绿野堂。","dynasty":"明代","title":"减字木兰花其十四题俞生谔夫扇面画"}
{"author":"夏言","content":"葛溪溪上。绣岭瑶岑簇相向。梅雨初晴。百里看山眼倍明。与君携手。绿野青原开笑口。龙虎山中。有约登临一醉同。","dynasty":"明代","title":"减字木兰花其十五赠南昌万生世芳"}
{"author":"夏言","content":"蜂蜡恣高烧。别院春宵。玉颜花面不胜娇。可惜凤凰台上月，独自吹箫。梦断彩云朝。巫峡迢遥。江南暮雨正潇潇。湘水不回芳草歇，千里魂销。","dynasty":"明代","title":"卖花声次王浚川韵"}
{"author":"夏言","content":"东堂四月萧萧雨。熟尽黄梅金满树。长安今夕酒阑时，故国他年梦回处。骨肉一家相对语。试把前修屈指数。事业还须努力成，光阴莫遣虚抛去。","dynasty":"明代","title":"木兰花令其一嘉靖戊戌，京郎东堂新成，与费邸民悦、吴郎以容、唐田、时臣二弟夜酌"}
{"author":"夏言","content":"闭门那管风和雨。无奈黄鹂啼碧树。一场春梦竟难明，千里家山更何处。怀抱无端谁可语。闲拈世事从头数。愁如急浪滚将来，身似弱云飞不去。","dynasty":"明代","title":"木兰花令其二睡起感事"}
{"author":"夏言","content":"花落知经夜来雨。晓起清阴生绿树。风和门外马嘶时，日暖楼前沽酒处。紫燕双双梁畔语。似把流年向人数。羞将勋业对青铜，闲看浮云自来去。","dynasty":"明代","title":"木兰花令其三初夏即事"}
{"author":"夏言","content":"长笑掀髯，算宇内、几人真是豪杰。同醉同醒同梦觉，踪迹电光兴灭。六代繁华，五陵豪贵，转眼都消歇。何如勘破，一毫不与干涉。人生底许光阴，才见春花，又早看秋月。岁岁年年开更谢，今古几番圆缺。谁是谁非，谁清谁浊，尽付旁人说。梦回鸡唱，斗杓斜挂城阙。","dynasty":"明代","title":"无俗念次韵虞文靖公"}
{"author":"夏言","content":"雨过阶除，风来帘幕，午窗清梦初回。端阳节近，满院海榴开。细数盆池荷盖，雕梁畔、燕子飞来。醒睡眼，卿云五色，睛绕凤凰台。故园当此日，兰舟竞渡，画鼓如雷。有芳洲草阁，绿水萦回。只为君恩深重，谁知是、补衮非才。乌帽底，早堆华发，中夜对三台。","dynasty":"明代","title":"满庭芳其一午日"}
{"author":"夏言","content":"微雨催花，秾烟酿柳，韶光又近清明。闲门要路，芳草一时生。北雁翩翩南去，故园隔、千里含情。东风里，可人清听，新啭上林莺。玉堂春昼永，游丝乳燕，相逐轻盈。将彩毫频试，漫写生平。惟有丹心恋阙，江湖梦、几度难凭。揽青铜，渐看华发，岁月迅堪惊。","dynasty":"明代","title":"满庭芳其二春思"}
{"author":"夏言","content":"冰玉溪山，烟霞城郭，白云晚簇黄堂。皇华亭畔，绿水带浮梁。共道贤明太守，真国器、风节文章。车下来，桑麻遍野，弦诵满江乡。古人谁得似，龚为渤海，堪在渔阳。览从前青史，何负循良。一郡难淹骥足，冲霄汉、自属鸾凰。遥瞻望、紫薇楼下，添得个神仙郎。","dynasty":"明代","title":"满庭芳其三贺尹参政"}
{"author":"夏言","content":"宝墨楼前，赐麟堂畔，盆荷初放仙葩。翠盘擎玉，红艳夺朝霞。的的明妆映水，迎风处、旖旎堪夸。午梦醒，湘帘半卷，清馥透窗纱。玉堂秋梦好，谢池吟草，淹笔生花。把新词写就，柬寄东家。我爱红衣渐褪，碧房内、玉子交加。更阶前，槐黄桂绿，次第到兰芽。","dynasty":"明代","title":"满庭芳其四赏盆荷，次李蒲汀韵"}
{"author":"夏言","content":"隔岁佳期，相逢今夕。银河暗渡流云湿。底须乌鹊为填挢，天孙自有支机石。乞巧楼高，长生殿寂。人间私语天应识。等是区区儿女情，古今毕竟难明白。","dynasty":"明代","title":"踏莎行其一七夕"}
{"author":"夏言","content":"太素原头，广寒山后。平沙堤畔雕鞍骤。宫监传宣下御墀，奚桥控引来天厩。玉带螭盘，绯袍蟒绣。封章日对天颜奏。君臣相遇古来难，唐虞千载今方又。","dynasty":"明代","title":"踏莎行其二答李蒲汀用韵"}
{"author":"夏言","content":"天末凉风，蒹葭秋水，归人独上兰舟。正长空雨霁，残暑全收。遥想澄江如练，碧山堂、水竹深幽。堪乘兴，观澜小阁，曲枕书楼。难留。冥鸿天远，厌长安尘土，不似沧洲。有大观亭子，海阔云浮。惟念故人千里，同明月、相望夷犹。知音少，如公有几，大雅风流。","dynasty":"明代","title":"凤凰台上忆吹箫送江阴高少参舜穆"}
{"author":"夏言","content":"草长池塘春雨。日出鸠鸣桑树。背郭草堂宽，此是山人家处。闲绪。闲绪。爱与白云为主。","dynasty":"明代","title":"如梦令和浚川韵二阕其一"}
{"author":"夏言","content":"楼外绿杨袅袅。楼上有人闲眺。细雨燕初飞，水满绿池蛙闹。报道。报道。又是一年春好。","dynasty":"明代","title":"如梦令其二"}
{"author":"夏言","content":"七十高年古稀有。白发乌纱，林下安闲久。黄阁老甥来上寿。一尊敕赐长春酒。屋角西山青雨后。初度华筵，雅称新秋候。南山一星朝北斗。朱颜千岁仍依旧。","dynasty":"明代","title":"凤栖梧寿母舅直斋先生"}
{"author":"夏言","content":"门外东风何早。一夜海棠开了。料峭五更寒，人倚阑干清晓。雅噪。鸦噪。忙问落花多少。","dynasty":"明代","title":"如梦令其一惜花春起早"}
{"author":"夏言","content":"庭院月明清影。露下瑶阶风冷。斗转与参横，人在梧桐金井。夜静。夜静。坐对不知更永。","dynasty":"明代","title":"如梦令其二爱月夜眠迟"}
{"author":"夏言","content":"宝镜碧空才展。玉指银盘新盥。孤影落清波，欲把广寒抟转。休叹。休叹。人与嫦娥不远。","dynasty":"明代","title":"如梦令其三掬水月在手"}
{"author":"夏言","content":"花覆秋千影里。翠袖雕阑斜倚。纤手探花枝，弄落一天红雨。香气。香气。熏透遍身罗绮。","dynasty":"明代","title":"如梦令其四弄花香满衣"}
{"author":"夏言","content":"正高秋极目。爱东峰、晓日芙蓉矗矗。万叠烟霞簇。指仙翁家住，洞天岩谷。童颜鹤骨。恣潇洒、茂林修竹。更闲来扫石，焚香一炷，弹琴数曲。佳辰才过中秋，月轮犹照，金尊华屋。向平愿足。那羡纡朱腰玉。喜婆娑过了，八十年光，见尽是非荣辱。愿从今难老，占却人间五福。","dynasty":"明代","title":"瑞鹤仙寿序庵乃岳东峰何翁八十"}
{"author":"夏言","content":"丹桂洲前梅雨霁。平沙水暖鸳鸯睡。杨柳池塘荷点细。扶残醉。风前黄鸟多幽意。忽忆故人天北际。碧山楼下蟠双桧。一架葡萄水晶碎。惊梦寐。西邻学士词偏丽。","dynasty":"明代","title":"渔家傲其一寄李蒲汀"}
{"author":"夏言","content":"宝泽楼前日初雾。鹤鸣惊起高斋睡。酌酒听歌金缕细。醒还醉。无人解得山翁意。闲弄渔舟烟水际。茅亭小结依岩桧。竹影月明金琐碎。清梦寐。诗成语带烟霞丽。","dynasty":"明代","title":"渔家傲次韵答李蒲汀四阕其二"}
{"author":"夏言","content":"曝背茅斋冬日霁。衰翁不觉劓劓睡。酒出槽床泉响细。邀客醉。阶前老菊含幽意。江冷蒹葭渺无际。苍颜古色惟松桧。风剪芭蕉成缕碎。惊鹤寐。疏花锦石当轩丽。","dynasty":"明代","title":"渔家傲其三"}
{"author":"夏言","content":"檐前瓦雀喧新霁。日高野老犹贪睡。短榻熏炉香细细。扶残醉。起来行坐随吾意。东郭茅堂临水际。阴阴绕屋团松桧。红日昼穿帘影碎。枕书寐。银屏掩映山光丽。","dynasty":"明代","title":"渔家傲其四"}
{"author":"夏言","content":"春日江头风雨霁。喜看晴日朝慵睡。饭后扶筇江路细。还寻醉。浊醪不负邻翁意。溪上远烟笼草际。柴门一径穿苍桧。窗外月明林影碎。人不寐。山童度曲声清丽。","dynasty":"明代","title":"渔家傲其五"}
{"author":"夏言","content":"妙年青琐才名动。朝阳正尔看鸣凤。万里亲将龙节捧。劳传诵。东夷闻有尚书梦。奉使归来明主重。福星又遣临章贡。楼下紫薇花满洞。群仙共。清词一曲遥相送。","dynasty":"明代","title":"渔家傲其六送吴龙津给舍擢江西少参，陵龙津使朝鲜初回，云彼国有梦予记之以诗者"}
{"author":"夏言","content":"少年同醉琼林宴。岁晚相看君独健。左辖新恩蒙帝眷。欢声遍。福星喜向西江现。济世经纶人共见。连芳宝桂尤堪羡。堂下紫薇花对面。杯潋滟。百壶日倒休烦劝。","dynasty":"明代","title":"渔家傲其七寄贺陈四隅方伯转左"}
{"author":"夏言","content":"一介书生逢圣主。十年谏草人争睹。满目风波浑不顾。思砥柱。也曾独障狂澜住。孤忠久被奸邪妒。君恩深重难抛去。明日辞官还上疏。天应许。白圭免受青蝇污。","dynasty":"明代","title":"渔家傲其八感述丁酉七月"}
{"author":"夏言","content":"一札十行劳圣主。龙光照室惊看睹。自念草茅蒙眷顾。官国柱。岂容身向山林住。圣明既已知谗妒。小臣何敢言归去。袖中更有匡时疏。还自许。也知白璧终难污。","dynasty":"明代","title":"渔家傲其九恭承御札有感"}
{"author":"夏言","content":"松湾一曲千峰抱。葛阳溪上多芳草。茅屋松阴深窈窕。无人到。松花落尽何曾扫。我爱长松栖白鸟。青山何日归来早。一枕松风堪自老。相寻好。也须忘却长安道。","dynasty":"明代","title":"渔家傲其十题童指挥松湾别墅"}
{"author":"夏言","content":"二十九年如一梦。鹿鸣筵上笙歌动。今日长安尊酒共。遥相送。行春好醉张公洞。但得闾阎无疾痛。休嫌枳棘栖鸾凤。自古循良非小用。须珍重。它时为作甘棠颂。","dynasty":"明代","title":"渔家傲其十一送庚午同年李晋卿令宜兴，戊戌年夏"}
{"author":"夏言","content":"铁笔峨冠袍绣豸。云中上党威名在。紫绶绾章金作带。增气概。文星一点明江介。顾我非才官鼎鼐。勋业无成容鬓改。后学晚生今有赖。期远大。须君着眼骊黄外。","dynasty":"明代","title":"渔家傲其十二送苏副使佑提学江西"}
{"author":"夏言","content":"春雨绵绵那得霁。闲门无事便宜睡。欹枕静闻檐漏细。人似醉。一旬虚负寻芳意。野水茫茫四无际。草堂烟霞迷松桧。满院青苔谁踏碎。鹤不寐。当阶起舞玄裳丽。","dynasty":"明代","title":"渔家傲柬佩兰袁子病中三阕其十三"}
{"author":"夏言","content":"十日都无一日霁。雨轩惟称幽人睡。病里怜君诗律细。心如醉。相期无限寻春意。玉树堂开烟水际。径连修竹门连桧。彩毫落纸珊瑚碎。通梦寐。白鸥园上星辰丽。","dynasty":"明代","title":"渔家傲其十四"}
{"author":"夏言","content":"水满池塘今日霁。波融水暖鸳鸯睡。夹岸桃红新柳细。邀客醉。兰舟尽有西湖意。乳燕鸣鸠喧屋际。晴云绕户笼苍桧。花影重重鸟声碎。醒昼寐。海棠过雨偏娇丽。","dynasty":"明代","title":"渔家傲其十五"}
{"author":"夏言","content":"春省仙郎夸玉树。二十年前携手处。今日相逢怀旧雨。同英侣。尊前索我花间句。老我虚慵官国柱。清时未敢辞天去。海内才名君久著。共君语。经纶何以宽当宁。","dynasty":"明代","title":"渔家傲其十六席上应方伯孙丰山之索"}
{"author":"夏言","content":"风暖鸟鸣山馆霁。日高无事便宜睡。乌桕林头风细细。经霜醉。满庭红叶皆秋意。故人诗卷来天际。楼前十鹤栖双桧。难赏清词击玉碎。如梦寐。五云回首中天丽。","dynasty":"明代","title":"渔家傲其十七和答蒲汀见寄"}
{"author":"夏言","content":"帘外蒙蒙花雾重。一双乳燕飞高栋。日暖蜂衙成阵勇。花矜宠。故教密叶层层拥。一春花事浑无用。青青麦秀深藏垄。林下野情谁与共。清尊捧。柳腰解舞莺歌送。","dynasty":"明代","title":"渔家傲和欧阳韵一十六阕其十八"}
{"author":"夏言","content":"杨柳池边风袅袅。迎风拂槛花枝好。与客对花成一笑。拼醉倒。风流未肯输年少。柴门不受红尘扰。世事悠悠何足道。酒醒梦回鸡早报。纱窗晓。绿阴深处莺声老。","dynasty":"明代","title":"渔家傲其十九"}
{"author":"夏言","content":"一夜海棠开满树。日高庭院风飘絮。管领春光吾作主。携酒去。寻春走觅看花侣。隔花遥望秋千柱。谁家红粉惊回顾。红日渐低扃绣户。春又暮。迢迢不见春归处。","dynasty":"明代","title":"渔家傲其二十"}
{"author":"夏言","content":"红白花枝如姊妹。嫣然并笑娇相对。绿叶重重深覆盖。无人采。蜂媒蝶使颠狂晒。留春无计愁无奈。卖花声尽秋千外。几点残红春尚在。犹堪爱。绿阴满地春光改。","dynasty":"明代","title":"渔家傲和欧阳韵一十六阕其二十一"}
{"author":"夏言","content":"一叶兰舟双桂桨。花间有客时来访。隔岸游人不可当。春淡荡。飞花燕蹙鱼吹浪。花气雨香春酝酿。花枝酒盏频相向。细舞清歌欢一饷。回首望。夕阳如在西湖上。","dynasty":"明代","title":"渔家傲其二十二"}
{"author":"夏言","content":"微风触下荷盘露。花间惊起红鸳侣。花惜娇枝鸳惜羽。如相妒。银塘不遣长相聚。闲倚石兰斜日暮。轻雷隐隐驱残雨。一段幽情无著处。聊散步。墙头月出方归去。","dynasty":"明代","title":"渔家傲其二十三"}
{"author":"夏言","content":"小小芳亭环绿水。画船倚傍垂杨底。枕上时闻疏叶坠。清不寐。一双白鸟钩帘起。雨声乱击荷声碎。风动娟娟池筱翠。两岸芙蓉花厮类。含幽意。秋光半在林塘里。","dynasty":"明代","title":"渔家傲其二十四"}
{"author":"夏言","content":"海棠过雨枝相亚。晴空袅袅游丝挂。满树梨花香雪洒。春无价。陌头尽是寻春者。风景小园真入画。草香花气熏兰麝。池上一杯聊自把。尘不惹。小舟系在花阴下。","dynasty":"明代","title":"渔家傲其二十五"}
{"author":"夏言","content":"欲觅新凉何处得。环漪亭上清无敌。荷盖莲房和露摘。声淅淅。波心惊起双鸂鶒。莲蕊自红荷自碧。画图写就银塘色。林影波光堪爱惜。幽兴逼。我怀鸥鸟知端的。","dynasty":"明代","title":"渔家傲其二十六"}
{"author":"夏言","content":"雪花添得梅标格。梅花漏却春消息。日暮诗人劳指摘。情似织。心神枉被花神役。窗外雪消檐溜滴。园林雪后增颜色。疏影暗香空脉脉。风烟隔。西湖夜月劳相惜。","dynasty":"明代","title":"渔家傲其二十七"}
{"author":"夏言","content":"篱前露洗黄花瘦。枫林老叶霜丹就。秋枕不眠闻滴漏。看白昼。青青山色长依旧。楚畹幽兰清可嗅。绿窗淅淅凉风透。茗椀炉熏延坐久。掩长袖。月明人静三更后。","dynasty":"明代","title":"渔家傲其二十八"}
{"author":"夏言","content":"柳染鹅黄春色浅。粼粼绿水长堤畔。南浦遥怜芳草暗。烟光敛。东风骀荡吹人面。春光岁岁还相见。花开花谢知何限。何事人情长恋恋。春梦短。光阴自古飞如箭。","dynasty":"明代","title":"渔家傲其二十九"}
{"author":"夏言","content":"楼上看云帘尽卷。云开矗矗山当面。池上花枝开欲遍。红深浅。娇黄杨柳垂金线。回首长安春梦断。十年起草明光殿。禁苑归来长夜半。遂吾愿。故园春色能相见。","dynasty":"明代","title":"渔家傲其三十"}
{"author":"夏言","content":"春来长恨花时短。况多风雨尤堪怨。良夜好天无一半。光阴转。人情世事同舒卷。日对青山留顾盼。萋萋芳草天涯远。花下金杯时引满。莺声乱。红尘赖有山遮断。","dynasty":"明代","title":"渔家傲其三十一"}
{"author":"夏言","content":"方丘上，方丘上，午夜御香浮。列宿光依龙衮静，明蟾影逐翠华流。爽气似高秋。","dynasty":"明代","title":"法驾导引曲其二"}
{"author":"夏言","content":"朝泰折，朝泰折，玉辂自天临。五岳百灵齐献瑞，川侯海伯尽输琛。后土鉴皇心。","dynasty":"明代","title":"法驾导引曲其三"}
{"author":"夏言","content":"瑶坛上，瑶坛上，宝盖缀华幡。凤尾交交彩霞舞，龙鳞宛宛紫霓盘。织女降云端。","dynasty":"明代","title":"法驾导引曲上建保祥斋，仁寿宫中灵幡结瑞，应制五阕其一"}
{"author":"夏言","content":"宝幡结，宝幡结，神巧示天工。锦带盘盘双舞凤，彩旒曲曲九蟠龙。缥缈逐灵风。","dynasty":"明代","title":"法驾导引曲其二"}
{"author":"夏言","content":"帝神降，帝神降，天乐下丛霄。十灵霓幡苍雾结，九华羽盖翠云飘。肃肃万灵朝。","dynasty":"明代","title":"法驾导引曲其三"}
{"author":"夏言","content":"炉香爇，炉香爇，秘祷九天灵。结固玄珠封玉鼎，保和金液注黄庭。十月证仙婴。","dynasty":"明代","title":"法驾导引曲其四"}
{"author":"夏言","content":"朝北极，朝北极，斗转帝车回。历历珠星联五纬，高高华盖护三台。寿域万年开。","dynasty":"明代","title":"法驾导引曲其五"}
{"author":"夏言","content":"雨霁苍龙阙，月明虎豹关。虚阁遥闻清漏，鸟宿禁林安。左掖金铺半启，西内钟声初动，玉殿上香还。草承瑶佩湿，花映鹤袍丹。正高城，击柝罢，小星残。身绕凤凰池上，归步信安闲。忝窃孤卿重任，沾沐圣师余泽，真愧草茅寒。遭逢千载异，君德重于山。","dynasty":"明代","title":"水调歌头奉旨诣文华殿，代拜先圣先师"}
{"author":"夏言","content":"白鹤下，白鹤下，遥自九天来。圆顶丹砂千岁火，修胫紫甲万年苔。玉骨本仙胎。","dynasty":"明代","title":"法驾导引曲辛丑夏，仁赛宫醮坛鹤降，应制五阕其一"}
{"author":"夏言","content":"白鹤舞，白鹤舞，云翔恣蹁跹。瑶水乍离王母畔，霓裳先到玉皇前。凤苑集群仙。","dynasty":"明代","title":"法驾导引曲其二"}
{"author":"夏言","content":"夕阳池上风烟好。一泓绿水千峰绕。坐听山童歌越调。双声好。却怜俗耳知音少。宝泽楼头明月照。水心阁子蓬莱小。隐几炉熏清袅袅。忘吾老。玉尊日向花前倒。","dynasty":"明代","title":"渔家傲其三十二"}
{"author":"夏言","content":"丹桂堂前红药绽。蔷薇月桂都开遍。时对芳丛开小宴。呼酒满。花枝不让佳人面。池上春来尤可羡。深红浅白花撩乱。袅袅绿杨垂夹岸。人不断。不须更觅看花伴。","dynasty":"明代","title":"渔家傲其三十三"}
{"author":"夏言","content":"宝剑藏铨真国器。三晋当年曾揽辔。骢马避行行。中朝闻直声。谪官头未白。好作江南客。且莫叹穷途。功名属丈夫。","dynasty":"明代","title":"菩萨蛮其一赠赵二守"}
{"author":"夏言","content":"借问谁为有道者。我识关中吕泾野。何必羡魁伦。当知第一人。文章繇道义。谈笑含经济。且醉石头城。大江门外横。","dynasty":"明代","title":"菩萨蛮送吕泾野之南都二阕其二"}
{"author":"夏言","content":"从前岁月如流水。一生紫闼彤闱里。暮暮复朝朝。玉阶金水桥。青天眉月偃。左掖归来晚。夜夜故园情。梦回闻漏声。","dynasty":"明代","title":"菩萨蛮其三"}
{"author":"夏言","content":"昨夜都门新过雨。秋水秋风生潞渚。有客正南行。图书画舫轻。文昌运执法。芒采光如月。路已近衡阳。思君湘水长。","dynasty":"明代","title":"菩萨蛮其四送闻人副使铨之湘南"}
{"author":"夏言","content":"小楼临苑对青山。朱门草色闲。隔花时有佩珊珊。秋千杨柳间。新绿暗，乱红残。慵妆低翠鬟。日长春困减芳颜。无人独倚栏。","dynasty":"明代","title":"阮郎归其一次韵欧阳公"}
{"author":"夏言","content":"夹堤杨柳碧参天。官河直似弦。绿波渺渺泛楼船。西风夕照前。青渚暗，白沙圆。闲惊鸥鹭眠。芙蓉秋水映娟娟。归心鸿雁边。","dynasty":"明代","title":"阮郎归其二北河舟中"}
{"author":"夏言","content":"篱菊苞金，井梧鸣玉，江影静涵新雁。暑退高楼，凉生广榭，画阁昼开清宴。共报道、宝婺星，中夜光璀璨。天南现。太安人、鹤发朱颜。酌春酒、绕膝孙曾欢恋。七十生辰，见青琐、贤郎贵显。丹桂五枝，比燕山、未应多羡。挥玉堂彩笔，赋得仙音遥献。","dynasty":"明代","title":"法曲献仙音寿杨给事母七十"}
{"author":"夏言","content":"鹅黄染柳。海棠红透。恰才过、禁烟时候。云拥沙堤，见轮蹄驰骤。来祝相公眉寿。薇圃新移，花鸟正宜春昼。日日把笙歌送酒。玉带麟袍，勋业三朝旧。此福人间希有。","dynasty":"明代","title":"明月逐人来寿仙翁奉贺序翁诞辰二阕其一"}
{"author":"夏言","content":"举世昏昏醉梦，几人心眼惺惺。山窗春睡正冥冥。想见高斋唤醒。江上云雨滕阁，湖边烟水徐亭。莫将喧寂挠虚灵。便是黄庭内景。","dynasty":"明代","title":"西江月其五寄醒斋"}
{"author":"夏言","content":"宝鉴初呈，冰轮乍辗，迤逦光生池面。记得西岩欲堕时，喜今夕、来年重见。一曲霓裳，千年玉斧，谁向广寒游遍。十二琼楼皓魄圆，应独照、丹心一片。","dynasty":"明代","title":"鹊桥仙中秋白鸥园赏月，次陈大尹三首其一"}
{"author":"夏言","content":"忆少年、作客洪都，几度西山南浦。从倚滕王高阁上，落日风帆遥聚。凝望处。爱匡庐、烟中瀑布如川注。鸟歌花舞。向孺子孤亭，云卿旧宅，时复携游去。悔当时，错把蟾宫高步。荏苒青春虚误。朱衣玉带黄金殿，忘却丹丘玄圃。笑匆匆、绿鬓巳成丝，弹指能几许。春来自语。且酌酒花前，放歌溪上，不管青山暮。","dynasty":"明代","title":"摸鱼儿次晁无咎韵"}
{"author":"夏言","content":"绿槐阴合匝，黄鸟语间关。檐外数竿修竹，日午报平安。朝退簿书多暇，睡起吏人初散，林暮鸟仍还。兴来时命酒，何暇问烧丹。夜堂深，凉雨后，烛花残。简点平生心事，云在意俱闲。浪说朝阳鸣凤，漫道中流砥柱，宝剑照霜寒。总为君恩重，当年别故山。","dynasty":"明代","title":"水调歌头其四答甫川写情"}
{"author":"夏言","content":"白鹤举，白鹤举，振翮驾天风。周览六虚升紫府，直从三岛陟玄空。白日过崆峒。","dynasty":"明代","title":"法驾导引曲辛丑夏，仁赛宫醮坛鹤降，应制五阕其四"}
{"author":"夏言","content":"白石青沙海屿连。吴门秋月映娟娟。美人家住太湖边。潞渚波光涵日月，幔亭峰影度风烟。豸袍画舫羡登仙。","dynasty":"明代","title":"浣溪沙送竹沙王侍御瑛按闽二阕其七"}
{"author":"夏言","content":"登楼纵目。正云黯长空，天地凝肃。遥想金陵佳丽，锦围绣簇。玄武湖头司寇第，对三山、天外横矗。朱雀桥边，乌衣巷口，春游兴足。念昔日、杏园追逐。叹南北萍踪，音书断续。白首还山，高谊每惭虚辱。岁晚江湖冰雪后，喜岩下、桂枝仍绿。寄语浅翁，好怀都付，白鸥园曲。","dynasty":"明代","title":"桂枝香其三次荆公韵，寄郭侍郎浅斋"}
{"author":"夏言","content":"十日都无一日霁。雨轩惟称幽人睡。病里怜君诗律细。心如醉。相期无限寻春意。玉树堂开烟水际。径连修竹门连桧。彩毫落纸珊瑚碎。通梦寐。白鸥园上星辰丽。","dynasty":"明代","title":"渔家傲其十四"}
{"author":"夏言","content":"宝月流虹，正元宵新霁，雪满瑶空。灯火楼台灿烂，香蔼帘拢。筵开罗绮，拥群姬、珠翠重重。一品夫人初度，年年占断春风。紫诰名高八座，羡翟冠霞帔，叠受褒崇。曾侍采桑西苑，亲谒三官。蓬莱深处，瑶池宴、首饮黄封。但愿全膺五福，生儿拊凤攀龙。","dynasty":"明代","title":"汉宫春其二乙巳夫人初度"}
{"author":"夏言","content":"宝泽楼前月满，琼恩堂后花明。耳边箫鼓动江城。元夕故园风景。去岁今宵内苑，承恩赐宴观灯。人间天上最关情。却笑萍踪无定。","dynasty":"明代","title":"西江月其四癸卯元夕"}
{"author":"夏言","content":"太素原头，广寒山后。平沙堤畔雕鞍骤。宫监传宣下御墀，奚桥控引来天厩。玉带螭盘，绯袍蟒绣。封章日对天颜奏。君臣相遇古来难，唐虞千载今方又。","dynasty":"明代","title":"踏莎行其二答李蒲汀用韵"}
{"author":"夏言","content":"楼上看云帘尽卷。云开矗矗山当面。池上花枝开欲遍。红深浅。娇黄杨柳垂金线。回首长安春梦断。十年起草明光殿。禁苑归来长夜半。遂吾愿。故园春色能相见。","dynasty":"明代","title":"渔家傲其三十"}
{"author":"夏言","content":"荏苒端阳节届，梅雨蒸轩，荷风薰阁。绿槐庭院，飞燕乍穿帘幕。朝来雨霁，微寒犹袭，宫扇纨轻，朝衫罗薄。喜值天家开宴，玉醴仙蒲，沾醉凤楼东角。因念君恩深重，此际顿忘怀抱恶。笑渠薄伎俩，似洪炉点雪，禁甚销铄。春花过眼，岁岁自开还落。秪愧元非调燮手，这机衡难握。浮云富贵，却几曾恋著。","dynasty":"明代","title":"丹凤吟端午次周美成韵"}
{"author":"夏言","content":"白玉阶前，黄金殿侧，多士充庭。爱贾谊敷陈，经纶蕴藉，董生条对，礼乐纵横。老子当时，已曾括目，识尔文章有法程。果然是，家传夙学，海内知名。拜官远别神京。有恋恋、相知一日情。想蹑屐钟陵，看山力健，连床伯氏，梦草诗清。旧里柴门，新开竹径，得子相过眼倍明。春夜宴，爱芳园桃李，把酒频倾。","dynasty":"明代","title":"沁园春其十九送伦彦群膳部道旧"}
{"author":"夏言","content":"草阁观书，兰舟载酒，尽日竹间花底。二客新从海上来，忽投赠、云烟满纸。山谷新词，杜陵好句，瑶瑟清音振耳。可惜中秋节后逢，不共对、月明千里。","dynasty":"明代","title":"鹊桥仙其五"}
{"author":"夏言","content":"昔日少年今渐老，追忆旧游，而今难得。朱雀桥边，乌衣巷口，前朝旧宅。秦淮畔、走马听莺，几醉笙歌月。二十年浑似梦，尘土风波，尽曾经历。画省黄扉，但碌碌无庸，枉教头白。江左故人，时寄我、锦笺盈尺。却怜几个同心，又隔天南北。","dynasty":"明代","title":"御带花寄南京杨四泉光禄"}
{"author":"夏言","content":"春来长是为春愁。无端脉脉悠悠。萋迷芳草遍汀洲。怕上高楼。千里碧云南望，一湾绿水东流。与谁约买木兰舟。载酒同游。","dynasty":"明代","title":"画堂春春思"}
{"author":"夏言","content":"七十高年古稀有。白发乌纱，林下安闲久。黄阁老甥来上寿。一尊敕赐长春酒。屋角西山青雨后。初度华筵，雅称新秋候。南山一星朝北斗。朱颜千岁仍依旧。","dynasty":"明代","title":"凤栖梧寿母舅直斋先生"}
{"author":"夏言","content":"三十年前梦竹楼。楚云湘水忆黄州。天涯今日送君游。漫道贾生年最少，不应王粲独悲秋。江湖难解范公忧。","dynasty":"明代","title":"浣溪沙其二送皇甫员外谪官"}
{"author":"夏言","content":"枢府尚书，储宫宾客，文武全才。正海国秋风，楼船遥下，沙场春日，斧钺初回。凤阙颁恩，龙墀锡宴，马首旌旗万里开。天声震，看指麾云鸟，号令风雷。炎荒朔雪周回。总只为、天王辟草莱。想定远封侯，玉关迢递，伏波为将，铜柱崔嵬。百国销兵，诸蛮纳土，干羽从容列两阶。归来日，早图形麟阁，晋位三台。","dynasty":"明代","title":"沁园春其五送毛东塘经略安南"}
{"author":"夏言","content":"春来长恨花时短。况多风雨尤堪怨。良夜好天无一半。光阴转。人情世事同舒卷。日对青山留顾盼。萋萋芳草天涯远。花下金杯时引满。莺声乱。红尘赖有山遮断。","dynasty":"明代","title":"渔家傲其三十一"}
{"author":"夏言","content":"三十年前听鹿鸣。怜君文采冠时英。几回同赏上林莺。独对云林开草阁，漫劳风雨驻江城。沙头别酒看春晴。","dynasty":"明代","title":"浣溪沙其十五乡同年傅大尹朝缙"}
{"author":"夏言","content":"今夕是中秋，朝来中使。宫醪玉馔传宣至。白煠羔羊，玉雪如双，月饼黄金似。更五尊秋露、连翩赐。小臣何幸，蒙恩非次。佳辰况复逢熙事。皇女挝周，宝玉带中三试。有一函御札、亲批示。","dynasty":"明代","title":"感皇恩其二中秋日恭述"}
{"author":"夏言","content":"东风忽到，问天涯、芳草渐生新绿。白发又添人一岁，何日向平愿足。晏下彤闱，明登紫阁，谩衣朱腰玉。何如画舫，春江满载醽醁。帝城迤逦风光，宝楼西畔，淡月笼高木。简点灯前十年事，此夜一杯谁属。入岁占云，经冬望雪，倚遍危栏曲。朝阳彩凤，几时飞上庭竹。","dynasty":"明代","title":"念奴娇其一人日答李蒲汀，用山谷韵"}
{"author":"夏言","content":"解政归来，新营别墅，小结数椽衡宇。白昼看云，清宵对月，酌酒听歌金缕。满院花香，一庭草色，无数莺啼燕语。更有个、小小池亭，日与白鸥为侣。感皇恩、赐第城中，琼堂宝阁，何异洞天仙府。东壁图书，西苑花木，尽勾老臣居住。鱼水遭逢，云龙庆会，俯仰有何今古。但自惭、调燮无功，虚负商家霖雨。","dynasty":"明代","title":"苏武慢其五"}
{"author":"夏言","content":"荏苒端阳节届，梅雨蒸轩，荷风薰阁。绿槐庭院，飞燕乍穿帘幕。朝来雨霁，微寒犹袭，宫扇纨轻，朝衫罗薄。喜值天家开宴，玉醴仙蒲，沾醉凤楼东角。因念君恩深重，此际顿忘怀抱恶。笑渠薄伎俩，似洪炉点雪，禁甚销铄。春花过眼，岁岁自开还落。秪愧元非调燮手，这机衡难握。浮云富贵，却几曾恋著。","dynasty":"明代","title":"丹凤吟端午次周美成韵"}
{"author":"夏言","content":"长空极目。见几度冥鸿，南飞肃肃。剧想钟陵山色，烟霞如簇。石头城外长江水，趁西风、乱帆遥矗。杨柳秦淮，蒹葭鹭渚，旧游未足。念十载、红尘驰逐。叹松菊幽盟，易寒难续。白发盈巾，总为是非荣辱。桂树洲边乡水畔，但芳草、年年增绿。何时携手，归钓水溪一曲。","dynasty":"明代","title":"桂枝香其一次荆公韵，送费钟石少宰之南都"}
{"author":"夏言","content":"东堂四月萧萧雨。熟尽黄梅金满树。长安今夕酒阑时，故国他年梦回处。骨肉一家相对语。试把前修屈指数。事业还须努力成，光阴莫遣虚抛去。","dynasty":"明代","title":"木兰花令其一嘉靖戊戌，京郎东堂新成，与费邸民悦、吴郎以容、唐田、时臣二弟夜酌"}
{"author":"夏言","content":"闭门那管风和雨。无奈黄鹂啼碧树。一场春梦竟难明，千里家山更何处。怀抱无端谁可语。闲拈世事从头数。愁如急浪滚将来，身似弱云飞不去。","dynasty":"明代","title":"木兰花令其二睡起感事"}
{"author":"夏言","content":"迎和门外据雕鞍，玉蝀桥头度石栏。琪树琼林春色静，瑶台银阙夜光寒。炉香缥缈高玄殿，宫烛荧煌太乙坛。白首岂期天上景，朱衣仍得雪中看。","dynasty":"明代","title":"雪夜召诣高玄殿"}
{"author":"夏言","content":"午窗睡起。南风忽送西山雨。小坐凭轩。又报催诗吏打门。时拈药裹。多病欺人年老大。底事关心。可是商家济旱霖。","dynasty":"明代","title":"减字木兰花睡起二阕其二"}
{"author":"夏言","content":"雨过盆池，风吹荷叶，绝胜银塘幽意。几朵仙葩，绰约杨家姊妹。斗红妆、映水朱妍，洗素容、凌波玉腻。小亭中、琥珀杯浓，相看不觉同花醉。却羡东邻老子，散发碧山楼，顿添芳思。自谱新词，一曲与花争媚。恐西风、容易惊秋，对南薰笑歌休弃。况光阴、暮景如驰，只索牢牵辔。","dynasty":"明代","title":"绮罗香和答李蒲汀"}
{"author":"夏言","content":"人世沧桑几变迁。灵岩玉洞自岿然。朝衣几共游山日，佛界犹存刻石年。嗟岁月，惜风烟。等闲花发又啼鹃。只将彩笔题僧壁，玉带留来朝日边。","dynasty":"明代","title":"鹧鸪天天西山灵岩寺，和元耶律丞相韵，劖洞中石壁"}
{"author":"夏言","content":"砥柱乾坤，镇长江、万古中流独立。横遏惊涛排骇浪，直负擎天巨力。吞吐云烟，奔腾月日，壮观东南壁。三山海上，孤根不与同植。蛟宫贝阙玲珑，海色浮空，日抱鼋鼍出。人代光阴如一瞬，只有沧波不息。吞海亭前，江天阁上，目送飞鸿翼。振衣长笑，墨笔醉洒岩石。","dynasty":"明代","title":"大江东去其十一壬寅秋南归登金山作"}
{"author":"夏言","content":"高阁春云护九重。日华晓色映笼葱。新年今日见东宫。龙凤姿容天日表，圣神根器帝王风。老臣欢喜万方同。","dynasty":"明代","title":"浣溪沙其二"}
{"author":"夏言","content":"岸悠悠。水悠悠。枫叶芦花瑟瑟秋。孤帆天际头。白鹭洲。鹦鹉洲。一带澄江销客愁。醉登黄鹤楼。","dynasty":"明代","title":"长相思其二"}
{"author":"夏言","content":"白鹤舞，白鹤舞，云翔恣蹁跹。瑶水乍离王母畔，霓裳先到玉皇前。凤苑集群仙。","dynasty":"明代","title":"法驾导引曲其二"}
{"author":"夏言","content":"灵山山下，葛溪滨、风景不殊畴昔。乍睹城西新赐第，突兀琼恩宝泽。玉带雕麟，绯袍绣蟒，不类山林迹。花开客到，休笑平章旧宅。自怜多病微躯，放归田里，独奉君王敕。共道熊罴当入梦，莞簟已安家室。多谢桥翁，瑶篇远寄，丽藻真词伯。筵开汤饼，传邀江左仙客。","dynasty":"明代","title":"酹江月其三"}
{"author":"夏言","content":"白日青天，绣衣骢马，归自钱塘。正快睹中台，法星明润，忽看南徼，宪节回翔。碧海三山，武夷九曲，迢递风烟接故乡。怜君处，仙帆秋水，那得相将。嗟予素食朝堂。畏满目、波涛日夜狂。念相业无成，鬓毛先老，君恩未报，身世都忘。按辔观风，停车问俗，好为闾阎作主张。秋空里，尚远瞻雕鹗，横击豺狼。","dynasty":"明代","title":"沁园春其三送刘侍御佥宪闽臬"}
{"author":"夏言","content":"一卧经旬，喜百事无营，祇须药物。病起渺然思泽国，兴在黄楼赤壁。五老烟空，九华云静，涛涌三山雪。长江如堑，阅来多少英杰。却想江左风流，五陵豪贵，过眼春花发。屈指千年如一日，歘忽风休电灭。对镜慵看，倚楼长叹，一任添华发。寸心炯炯，清觞坐引秋月。","dynasty":"明代","title":"大江东去其一和东坡韵病起闲述"}
{"author":"夏言","content":"东堂四月萧萧雨。熟尽黄梅金满树。长安今夕酒阑时，故国他年梦回处。骨肉一家相对语。试把前修屈指数。事业还须努力成，光阴莫遣虚抛去。","dynasty":"明代","title":"木兰花令其一嘉靖戊戌，京郎东堂新成，与费邸民悦、吴郎以容、唐田、时臣二弟夜酌"}
{"author":"夏言","content":"水落蒹葭，白露冷、长养横行之物。夜雨疏灯照蜗涎，晓起枯黏满壁。物色堪嗟，人情可慨，愁鬓添新雪。飘然霞外，神仙真是豪杰。故园酒熟鸡肥，相对青山，有约黄花发。但得天恩容拂袖，眼底风波自灭。宠辱闻惊，是非妄恼，胸次无毫发。寸心皎皎，争光天上秋月。","dynasty":"明代","title":"大江东去其六再叠坡韵，答蒲汀蟹词"}
{"author":"夏言","content":"春日江头风雨霁。喜看晴日朝慵睡。饭后扶筇江路细。还寻醉。浊醪不负邻翁意。溪上远烟笼草际。柴门一径穿苍桧。窗外月明林影碎。人不寐。山童度曲声清丽。","dynasty":"明代","title":"渔家傲其五"}
{"author":"夏言","content":"黄鹂啼。晓梦疑。迢递江南人未归。春愁双鬓知。雁南飞。乡思迟。长忆江村细雨时。闲看鸥鹭矶。","dynasty":"明代","title":"长相思其三"}
{"author":"夏言","content":"旧筑草堂，周遭碧水，宛在象山阳。二十四岩，花明竹媚，真个是仙乡。洲渚玲珑江草碧，鸥鹭自成行。静倚吟筇，闲移钓艇，万事罢思量。","dynasty":"明代","title":"少年游其三怀桂洲书院"}
{"author":"夏言","content":"梦迷江雨。睡起不知红日午。欹枕沉吟。唤醒当年吐哺心。案头黄卷。恰似从前都览遍。怀抱慵开。那得知音好客来。","dynasty":"明代","title":"减字木兰花睡起二阕其一"}
{"author":"夏言","content":"山悠悠。水悠悠。水远山长湘渚秋。衡阳天尽头。风满洲。雨满洲。细雨斜风生野愁。休登江上楼。","dynasty":"明代","title":"长相思其八"}
{"author":"夏言","content":"一卧经旬，喜百事无营，祇须药物。病起渺然思泽国，兴在黄楼赤壁。五老烟空，九华云静，涛涌三山雪。长江如堑，阅来多少英杰。却想江左风流，五陵豪贵，过眼春花发。屈指千年如一日，歘忽风休电灭。对镜慵看，倚楼长叹，一任添华发。寸心炯炯，清觞坐引秋月。","dynasty":"明代","title":"大江东去其一和东坡韵病起闲述"}
{"author":"夏言","content":"灵鹫山前，葛阳溪上，野老园开后乐。花木平泉，风烟绿野，不减迂翁西洛。前辈高情，浮生旧梦，回首千年如昨。叹乾坤、元气长存，吾道未应萧索。耳边闻、边境无虞，丰年多黍，扶杖岂胜雀跃。篱下鸡肥，瓮头酒熟，唤取比邻共酌。有客相过，兰舟夜泛，箫鼓笙歌间作。醉归时、斗柄横斜，月转宝楼西角。","dynasty":"明代","title":"苏武慢其十四"}
{"author":"夏言","content":"微风触下荷盘露。花间惊起红鸳侣。花惜娇枝鸳惜羽。如相妒。银塘不遣长相聚。闲倚石兰斜日暮。轻雷隐隐驱残雨。一段幽情无著处。聊散步。墙头月出方归去。","dynasty":"明代","title":"渔家傲其二十三"}
{"author":"夏言","content":"帝神降，帝神降，天乐下丛霄。十灵霓幡苍雾结，九华羽盖翠云飘。肃肃万灵朝。","dynasty":"明代","title":"法驾导引曲其三"}
{"author":"夏言","content":"天上归来，重寻旧隐，桂树芳洲。喜骢马东巡，梅花岁晚，画船西下，柳色江头。把赠春词，留连夜酌，尚忆前时侍衮旒。又谁料，华堂绿酒，共醉南州。如君海内名流。况气压、西江第一楼。看执法芒寒，乌台清夜，文昌辉映，蟾窟高秋。白发闲身，故人青眼，长笑何妨守一丘。山林里，有渔樵可话，风月堪诹。","dynasty":"明代","title":"沁园春其十六别李龙洲侍御用原赠韵"}
{"author":"夏言","content":"门生座主。却愧欧公知贡举。羡子才华。白玉堂中对众夸。十年粉署。两浙详册声独著。政事文章。大业行看柱庙廊。","dynasty":"明代","title":"减字木兰花其十二送敖秋官贵之"}
{"author":"夏言","content":"微雨催花，秾烟酿柳，韶光又近清明。闲门要路，芳草一时生。北雁翩翩南去，故园隔、千里含情。东风里，可人清听，新啭上林莺。玉堂春昼永，游丝乳燕，相逐轻盈。将彩毫频试，漫写生平。惟有丹心恋阙，江湖梦、几度难凭。揽青铜，渐看华发，岁月迅堪惊。","dynasty":"明代","title":"满庭芳其二春思"}
{"author":"夏言","content":"玉堂词伯。六十风流头未白。前月生儿。子妇成行献寿卮。东邻有客。海上蟠桃犹未结。可怪黄金。偏赠豪家不赠贫。","dynasty":"明代","title":"减字木兰花其七嘲未斋六十生儿"}
{"author":"夏言","content":"浮云逝水自纵横。白日青天老眼明。怜君万里独南征。雨过前溪添草色，花飞上苑自莺声。野翁无限惜春情。","dynasty":"明代","title":"浣溪沙其二十赠前溪曹宪副之黔中"}
{"author":"夏言","content":"冰玉溪山，烟霞城郭，白云晚簇黄堂。皇华亭畔，绿水带浮梁。共道贤明太守，真国器、风节文章。车下来，桑麻遍野，弦诵满江乡。古人谁得似，龚为渤海，堪在渔阳。览从前青史，何负循良。一郡难淹骥足，冲霄汉、自属鸾凰。遥瞻望、紫薇楼下，添得个神仙郎。","dynasty":"明代","title":"满庭芳其三贺尹参政"}
{"author":"夏言","content":"紫殿宣麻，彤墀赐宴，仗钺专征。看白日辞天，玄冬出塞，金戈寒映，宝剑雄鸣。雪满居庸，山横碣石，北去龙沙几日程。据鞍处，正旌旗蔽野，鼓角连营。丈夫有志功名。好戡乱、扶危定太平。况圣主恩深，清时望重，试凭全策，早下坚城。王浚平吴，裴公破蔡，勋业真堪带砺盟。登坛处，愿指麾诸将，一战功成。","dynasty":"明代","title":"沁园春其三拟送王司马北征"}
{"author":"夏言","content":"雪湖湖妨乘春到。渺渺春波江上早。彩毫和我玉楼词，为贺宫庄双喜兆。迢迢北上云天杪。长安春日莺声巧。朝士相逢问野翁，山林感荷君王诏。","dynasty":"明代","title":"玉楼春其三叠韵，答熊光禄炳"}
{"author":"夏言","content":"一札十行劳圣主。龙光照室惊看睹。自念草茅蒙眷顾。官国柱。岂容身向山林住。圣明既已知谗妒。小臣何敢言归去。袖中更有匡时疏。还自许。也知白璧终难污。","dynasty":"明代","title":"渔家傲其九恭承御札有感"}
{"author":"夏言","content":"高楼半饷看云睡。枕簟凉生，不觉西风至。屈指明年六十二。巾中白发先秋坠。造物小儿真剧戏。反复无端，堪笑人间事。履险从来吾有备。安身只是心无累。","dynasty":"明代","title":"蝶恋花次李蒲汀秋日之作"}
{"author":"夏言","content":"高阁春云护九重。日华晓色映笼葱。新年今日见东宫。龙凤姿容天日表，圣神根器帝王风。老臣欢喜万方同。","dynasty":"明代","title":"浣溪沙其二"}
{"author":"夏言","content":"纤纤细雨润花枝。袅袅和风拂柳丝。醉春台上立多时。准办杖头挑绿酒，安排屐齿踏红泥。明朝郭外去寻诗。","dynasty":"明代","title":"浣溪沙其二十六春日漫兴"}
{"author":"夏言","content":"花满河阳，棠阴蔽野，久着贤声。记京第相逢，仙凫书接，山楼久住，藜火宵明。笔擅三长，才堪八面，每见挥毫对客成。白鸥园，平生老眼，为尔偏青。谩夸词翰纵横。还自愧、文章浪得名。念此日编摩，真劳旧宰，它年流播，尽付来英。宝泽楼前，琼恩堂上，几度笙歌共醉醒。沧洲远，鳌峰乌石，目送君行。","dynasty":"明代","title":"沁园春其二十六送佩兰袁子还闽"}
{"author":"夏言","content":"石壁溪头，富春山下，画舫新来。正雨过青山，波生碧渚，千峰日照，两岸花开。北郭池塘，东门杨柳，二十年前几往回。重登眺，爱风烟如画，临水楼台。追思少日情怀。长记在、先人旧郡斋。向范老祠前，春风走马，客星亭上，雪夜观梅。往事分明，故交零落，叹息光阴一瞬哉。伫立久，念白云芳草，欲去徘徊。","dynasty":"明代","title":"沁园春其五严陵感旧"}
{"author":"夏言","content":"玉阶红药弄晴酣。高阁对华簪。朝回便是看花处，雕阑畔、不著游骖。应诏频挥彩笔，承恩叠赐罗衫。凤池新雨水如蓝。梁燕昼喃喃。唤醒一枕还乡梦，情脉脉、千里空缄。何日乞身归去，看云水北山南。","dynasty":"明代","title":"风入松其一次虞文靖公韵，赏阁前芍药"}
{"author":"夏言","content":"曝背茅斋冬日霁。衰翁不觉劓劓睡。酒出槽床泉响细。邀客醉。阶前老菊含幽意。江冷蒹葭渺无际。苍颜古色惟松桧。风剪芭蕉成缕碎。惊鹤寐。疏花锦石当轩丽。","dynasty":"明代","title":"渔家傲其三"}
{"author":"夏言","content":"花香送酒莺声劝。醉归斜日花间晚。楼头调玉管犹眷。相思满。风前凝伫情无限。北书懒寄春空雁。惊回午梦梁间燕。芳草萋萋天共远。春不见。虚教杨柳垂青眼。","dynasty":"明代","title":"渔家傲其四"}
{"author":"夏言","content":"昨日盛开今日少，一朵当轩。靓色娟娟。却比繁英更耐看。明岁而今花又发，蝶嚷蜂喧。玉砌雕阑。物态人情似转圆。","dynasty":"明代","title":"丑奴儿其二观阁前芍药有感二阙"}
{"author":"夏言","content":"圆荷的历。一朵高花围众碧。承露团团。绝胜仙人掌上盘。孤妍绰约。未数千葩并万萼。幽意谁知。小小盆池也自宜。","dynasty":"明代","title":"减字木兰花其三咏盆池荷花"}
{"author":"夏言","content":"林下行吟，山中打坐，此是老翁风格。草履麻绦，布袍箬笠，不受尘埃物色。玉带金鱼，锦麟绣蟒，多少同袍贵客。到头来、回首田园，几个欲归便得。小池中、跨水虹桥，临流飞阁，相望蓬莱咫尺。雨后排青，烟中凝紫，朝暮灵峰秀特。静抚孤松，闲随野鹤，一片白云无迹。傍渔矶、斜日晚风，时共海鸥欢剧。","dynasty":"明代","title":"苏武慢其八"}
{"author":"夏言","content":"白首辞天，锦袍入里，离却茫茫宦海。碧岭堪樵，沧波宜钓，更篱下、黄花可采。麋鹿为群，鹭鸥作伴，林卧忽惊三载。赢得身闲百不忧，万事有、天公主宰。","dynasty":"明代","title":"鹊桥仙其六"}
{"author":"夏言","content":"杨柳池边风袅袅。迎风拂槛花枝好。与客对花成一笑。拼醉倒。风流未肯输年少。柴门不受红尘扰。世事悠悠何足道。酒醒梦回鸡早报。纱窗晓。绿阴深处莺声老。","dynasty":"明代","title":"渔家傲其十九"}
{"author":"夏言","content":"五云深护黄金阁。玉漏尽、开鱼錀。傍龙墀、时听钧天乐。春日暖、看红药。才疏自愧参帷幄。经几度、词头封驳。却喜太平年，门馆静、闲铃索。","dynasty":"明代","title":"迎春乐其二春日阁中闲述"}
{"author":"夏言","content":"杜鹃啼。君莫疑。日日思归未得归。乡心有梦知。鸿雁飞。音信迟。又是黄花白露时。西风吹钓矶。","dynasty":"明代","title":"长相思其九"}
{"author":"夏言","content":"黄扉十载，掌丝纶、补衮调羹非手。自愧才疏如袜线，小器岂堪大受。一代赓歌，百年礼乐，赖明明元首。格天帝业，毫发赞襄何有。独惭凤阁鸾台，挥毫载笔，忝窃夔龙后。平地风云遭圣主，未羡磻溪钓叟。犬马衰龄，山林倦翼，莫报君恩厚。稽首焚香，中夜遥瞻北斗。","dynasty":"明代","title":"酹江月次韵答顾东桥翁见四阕其一"}
{"author":"夏言","content":"记石佛岩前，乌龙山下，王氏新庄。柴门临水曲，有一林修竹，数亩池塘。几共萧萧夜雨，坐对短檠光。叹如流岁月，从头屈指，四十经霜。相望。念先公，有遗祠尚在，往事堪伤。惜藻川旧学，试问淳一簿，白首为郎。却愧纡朱拖玉，素食坐岩廊。爱富春山色，桐江烟水近吾乡。","dynasty":"明代","title":"忆旧游送淳安邵主簿号藻川"}
{"author":"夏言","content":"阶下几株红芍药，晓起开轩。露萼㛹娟。错认蓝花著意看。道人已罢看花兴，燕雀休喧。不去凭阑。收拾闲心学坐圆。","dynasty":"明代","title":"丑奴儿其四叠韵二闺"}
{"author":"夏言","content":"隔岁佳期，相逢今夕。银河暗渡流云湿。底须乌鹊为填挢，天孙自有支机石。乞巧楼高，长生殿寂。人间私语天应识。等是区区儿女情，古今毕竟难明白。","dynasty":"明代","title":"踏莎行其一七夕"}
{"author":"夏言","content":"飞锡还归定，蒲团且闭关。借问九年面壁，四大怎生安。都落黑风鬼国，那是慈航彼岸，谁手买珠还。我佛原无法，众生自有丹。一棒打，千相灭，万灯残。才被风幡勘破，寂寂镜台闲。水上莲花稳坐，芦叶江心径渡，圆影浸波寒。离诸烦恼障，尔是清凉山。","dynasty":"明代","title":"水调歌头其十三谈禅柬顾未斋"}
{"author":"夏言","content":"妙年青琐才名动。朝阳正尔看鸣凤。万里亲将龙节捧。劳传诵。东夷闻有尚书梦。奉使归来明主重。福星又遣临章贡。楼下紫薇花满洞。群仙共。清词一曲遥相送。","dynasty":"明代","title":"渔家傲其六送吴龙津给舍擢江西少参，陵龙津使朝鲜初回，云彼国有梦予记之以诗者"}
{"author":"夏言","content":"宝泽楼前月满，琼恩堂后花明。耳边箫鼓动江城。元夕故园风景。去岁今宵内苑，承恩赐宴观灯。人间天上最关情。却笑萍踪无定。","dynasty":"明代","title":"西江月其四癸卯元夕"}
{"author":"夏言","content":"花覆秋千影里。翠袖雕阑斜倚。纤手探花枝，弄落一天红雨。香气。香气。熏透遍身罗绮。","dynasty":"明代","title":"如梦令其四弄花香满衣"}
{"author":"夏言","content":"花满河阳，棠阴蔽野，久着贤声。记京第相逢，仙凫书接，山楼久住，藜火宵明。笔擅三长，才堪八面，每见挥毫对客成。白鸥园，平生老眼，为尔偏青。谩夸词翰纵横。还自愧、文章浪得名。念此日编摩，真劳旧宰，它年流播，尽付来英。宝泽楼前，琼恩堂上，几度笙歌共醉醒。沧洲远，鳌峰乌石，目送君行。","dynasty":"明代","title":"沁园春其二十六送佩兰袁子还闽"}
{"author":"夏言","content":"谁将秀句，谱新词、堪羡桥翁妙手。多谢高情传密意，一笑开怀领受。岁月频经，风波尽历，此日方回首。功名勘破，毕竟于吾何有。自怜少日风流，登临赋咏，肯落他人后。碌碌红尘三十载，不觉渐成老叟。南谷松篁，北山猿鹤，相见颜殊厚。从今稳卧，一室修然如斗。","dynasty":"明代","title":"酹江月其二"}
{"author":"夏言","content":"思悠悠。梦悠悠。多梦多思并入秋。相看人白头。蘋花洲。蓼花洲。红蓼白蘋生远愁。凭高独上楼。","dynasty":"明代","title":"长相思和浚川韵六阕其一"}
{"author":"夏言","content":"玉阶红药弄晴酣。高阁对华簪。朝回便是看花处，雕阑畔、不著游骖。应诏频挥彩笔，承恩叠赐罗衫。凤池新雨水如蓝。梁燕昼喃喃。唤醒一枕还乡梦，情脉脉、千里空缄。何日乞身归去，看云水北山南。","dynasty":"明代","title":"风入松其一次虞文靖公韵，赏阁前芍药"}
{"author":"夏言","content":"太液池冰欲泮，迎和门柳初柔。内家园苑春光早，花满凤凰楼。风暧金鳌桥畔，日高万岁山头。五云深锁红尘隔，随处是瀛洲。","dynasty":"明代","title":"锦堂春其二春日禁中"}
{"author":"夏言","content":"西园日日烦君到。喜信仍能报吾早。翚翼应占莞簟祥，鹊巢自是熊罴兆。仙楼高出云林杪。每藉经营心力巧。会当荐尔隶司空，岁晚还膺天上诏。","dynasty":"明代","title":"玉楼春其六叠韵，谢童挥使报鹊喜"}
{"author":"夏言","content":"天上归来，重寻旧隐，桂树芳洲。喜骢马东巡，梅花岁晚，画船西下，柳色江头。把赠春词，留连夜酌，尚忆前时侍衮旒。又谁料，华堂绿酒，共醉南州。如君海内名流。况气压、西江第一楼。看执法芒寒，乌台清夜，文昌辉映，蟾窟高秋。白发闲身，故人青眼，长笑何妨守一丘。山林里，有渔樵可话，风月堪诹。","dynasty":"明代","title":"沁园春其十六别李龙洲侍御用原赠韵"}
{"author":"夏言","content":"白鹤唳，白鹤唳，明月炯清霄。响人高云凝碧落，吸来凉露滴松梢。缑岭玉笙遥。","dynasty":"明代","title":"法驾导引曲其三"}
{"author":"夏言","content":"白鹤举，白鹤举，振翮驾天风。周览六虚升紫府，直从三岛陟玄空。白日过崆峒。","dynasty":"明代","title":"法驾导引曲辛丑夏，仁赛宫醮坛鹤降，应制五阕其四"}
{"author":"夏言","content":"白鹤导，白鹤导，仙仗拥天衢。翠羽翩翩九芝盖，霓旌渺渺五云车。遥下太清居。","dynasty":"明代","title":"法驾导引曲其五"}
{"author":"夏言","content":"九曲黄河，毕竟是天上，人间何物。西出昆仑东到海，直走更无坚壁。喷薄三门，奔腾积石，浪卷巴山雪。长江万里，乾坤两派雄杰。亲随大驾南巡，龙舟凤舸，白日中流发。夹岸旌旗围铁骑，照水甲光明灭。俯仰中原，遥瞻岱岳，一缕青如发。壮观盛事，己亥嘉靖三月。","dynasty":"明代","title":"大江东去扈跸渡河日，进呈御览"}
{"author":"夏言","content":"礼大道，礼大道，太上降真符。琼液丹清龙虎篆，紫泥金碧凤鸾书。鸿宝锡天衢。","dynasty":"明代","title":"法驾导引曲上赐金符金仙人银太平牌应制三阕其一"}
{"author":"夏言","content":"从天降，从天降，宛宛两仙人。万炼黄金开面目，九还玉液铸精神。白日现真身。","dynasty":"明代","title":"法驾导引曲其二"}
{"author":"夏言","content":"蒙恩赐，蒙恩赐，银傍太平牌。万象同春迎百福，四方如水应三台。寿域自天开。","dynasty":"明代","title":"法驾导引曲其三"}
{"author":"夏言","content":"御榻降丝纶，楼堂书院。次第嘉名出宸翰。更令华扁制司空，金碧云龙光烂。遣使送江南、还乘传。鼓吹喧阗。人裳拥塞，夹道千人万人看。城东小驻，日午离筵方散。盛事记今朝、蒙天眷。","dynasty":"明代","title":"感皇恩其一送钦赐书院诸扁出城"}
{"author":"夏言","content":"今夕是中秋，朝来中使。宫醪玉馔传宣至。白煠羔羊，玉雪如双，月饼黄金似。更五尊秋露、连翩赐。小臣何幸，蒙恩非次。佳辰况复逢熙事。皇女挝周，宝玉带中三试。有一函御札、亲批示。","dynasty":"明代","title":"感皇恩其二中秋日恭述"}
{"author":"夏言","content":"瑞满长空，见彤云密布，琼花飘雪。坛上炉烟，馥馥沉檀和屑。风里宝幡双结。瞻缥缈、霓旌素节。导引皓鹤千群，遥下玉楼银阙。铜龙漏咽。正九关鱼錀沉沉，夜光皎洁。平晓迷漫，迤逦瑶台相接。圣主忧民念切。对此际、龙颜开悦。况正属、腊内春前，一白胜于三白。","dynasty":"明代","title":"万年欢西苑贺上祷雪有应"}
{"author":"夏言","content":"戏彩南衙日，篝灯北郭年。回首富春山色，几度梦依然。记得长安走马，携手琼林归醉，又隔廿年前。却惭黄阁老，相对柏台贤。念交承，论往昔，重惊怜。莫惮驰驱波岭，豸绣映青天。久识外台风采，行睹中丞节钺，开府大江边。甘霖滋大旱，巨楫济长川。","dynasty":"明代","title":"水调歌头其十五赠俞舜臣宪副赴南赣"}
{"author":"夏言","content":"横翠亭前，望宸楼下，秋水澄清彻底。此夜蟾光分外明，照大地、平铺如纸。彩笔题诗，清尊对客，画妨笙歌盈耳。却忆长安几度看，那得似、青山故里。","dynasty":"明代","title":"鹊桥仙其二"}
{"author":"夏言","content":"借问谁为有道者。我识关中吕泾野。何必羡魁伦。当知第一人。文章繇道义。谈笑含经济。且醉石头城。大江门外横。","dynasty":"明代","title":"菩萨蛮送吕泾野之南都二阕其二"}
{"author":"夏言","content":"宝泽楼前月满，琼恩堂后花明。耳边箫鼓动江城。元夕故园风景。去岁今宵内苑，承恩赐宴观灯。人间天上最关情。却笑萍踪无定。","dynasty":"明代","title":"西江月其四癸卯元夕"}
{"author":"夏言","content":"鳌禁英流，龙头妙选，久识奇才。羡玉署春坊，争夸独步，词垣讲幄，荐历华阶。腰带垂金，印章绾紫，简命留都绛帐开。记当时，离尊易尽，别句难裁。蹇予谢政归来。喜日伴、鸥群碧水隈。念江国梅花，曾劳问讯，山城春酒，又共衔杯。箫鼓林塘，笙歌院落，沉醉花前月满台。叹人生，相逢乐处，即是蓬莱。","dynasty":"明代","title":"沁园春其二十五赠龚云冈司成"}
{"author":"夏言","content":"蒲泛金觞，黍包玉粒，节序又端阳。草阁临流，龙舟竞渡，几度梦江乡。却笑衰翁长卧病，犹自恋朝行。经国无能，君恩未许，终日费思量。","dynasty":"明代","title":"少年游壬寅端午柬李蒲汀二阕其一"}
{"author":"夏言","content":"风萧萧。雨萧萧。独坐虚堂夜寂寥。诗成蜂蜡销。山迢迢。水迢迢。回首江南归梦遥。频将短鬓搔。","dynasty":"明代","title":"长相思其六"}
{"author":"夏言","content":"铁笔峨冠袍绣豸。云中上党威名在。紫绶绾章金作带。增气概。文星一点明江介。顾我非才官鼎鼐。勋业无成容鬓改。后学晚生今有赖。期远大。须君着眼骊黄外。","dynasty":"明代","title":"渔家傲其十二送苏副使佑提学江西"}
{"author":"夏言","content":"徐孺亭边，滕王阁畔，旧识中丞开府。燕雀春闲，鱼龙夜静，白昼满城箫鼓。时看节钺临戎，宫墙较士，笑谈樽俎。有邦人报道，十郡兵销，九江度虎。望故园、宝泽楼成，琼恩堂启，轮奂翚飞百堵。仰荷皇恩，钦承帝敕，经画有烦地主。庐阜风烟，灵峰云气，壮观大江今古。今非才遭际，合家岂堪霖雨。","dynasty":"明代","title":"过秦楼寄秦都御史屿湖"}
{"author":"夏言","content":"杜鹃啼。君莫疑。日日思归未得归。乡心有梦知。鸿雁飞。音信迟。又是黄花白露时。西风吹钓矶。","dynasty":"明代","title":"长相思其九"}
{"author":"夏言","content":"有约期君君不到。惜春惟恐春归早。旧雨遥怜隔岁欢，清词并入新年兆。江上云连春树杪。鹊声日日檐端巧。何日来同池上游，闲情莫问天边诏。","dynasty":"明代","title":"玉楼春其七叠韵，答黄太史九潭"}
{"author":"夏言","content":"玉阶红药弄晴酣。高阁对华簪。朝回便是看花处，雕阑畔、不著游骖。应诏频挥彩笔，承恩叠赐罗衫。凤池新雨水如蓝。梁燕昼喃喃。唤醒一枕还乡梦，情脉脉、千里空缄。何日乞身归去，看云水北山南。","dynasty":"明代","title":"风入松其一次虞文靖公韵，赏阁前芍药"}
{"author":"夏言","content":"银烛华堂，金尊绿酒，今夕长安。漫白首思亲，丹心恋主，满怀情事，兀坐更阑。节序堪惊，勋庸未建，况是明良际会难。中宵立，望台阶平正，斗柄阑干。一生窃禄朝端。历几度、冰霜到岁寒。念琐闼封章，时挥彩笔，玉堂视草，日侍金銮。庭下三槐，阶前五桂，春雨秋风次第看。升平世，一人有庆，万国同欢。","dynasty":"明代","title":"沁园春其六甲午除夕"}
{"author":"夏言","content":"仁寿宫前，豳风亭畔，帝社坛东。正晴日高天，烟销雾敛，远山秋水，拥翠涵空。玉带金貂，麟袍绣蟒，咫尺丹霄扈六龙。镇日里，珍羞络绎，天语从容。底须驾鹤崆峒。又何必、寻仙海上峰。念际会风云，身都将相，一时文武，总是英雄。愧我迂疏，岂堪畴伍，自分长辞紫阁中。却谁料，今朝一笑，还共诸公。","dynasty":"明代","title":"沁园春其十二西苑纪兴，柬翟石门、严介溪、成国公、京山侯四公"}
{"author":"夏言","content":"花落知经夜来雨。晓起清阴生绿树。风和门外马嘶时，日暖楼前沽酒处。紫燕双双梁畔语。似把流年向人数。羞将勋业对青铜，闲看浮云自来去。","dynasty":"明代","title":"木兰花令其三初夏即事"}
{"author":"夏言","content":"渠荷凝碧。海榴舒赤。正节近、端阳午日。日月湖边，敞笙歌绮席。光映寿星南极。带束金犀，鹤锦新裁宫织。喜乌帽、笼头未白。好为苍生，大展经纶力。永作明廷柱石。","dynasty":"明代","title":"明月逐人来其三寄贺太宰张甬川诞辰"}
{"author":"夏言","content":"醮罢星坛，正华灯满架，宝炬盈盘。高下彩霞摇曳，珠斗斓斑。黄金台殿。光掩映、白玉雕栏。有中使、传宣丹诏。赐臣特地来看。感激皇恩浩荡，念几人能得，天上奇观。况是阳春降泽，玉帝回銮。祥光瑞色，护九重、宝月团团。喜今年，太平嘉庆，良宵上奉宸欢。","dynasty":"明代","title":"汉宫春壬寅元夕上召观灯仁寿宫"}
{"author":"夏言","content":"淮口洪涛，海门巨浸，几度片帆飞过。北上太行，南游越巂，鸟道林深箐大。楚水吴山，长途倦客，愁对江枫渔火。笑平生、岐路风波，此日依然还我。觉今来、梦寐无惊，心神俱定，麋鹿任兴吾左。醉后放歌，闲中度曲，聊学吴歈楚些。却杖登山，挥毫对客，白首有谁能那。不问他、秋月春花，适意四时俱可。","dynasty":"明代","title":"苏武慢其九"}
{"author":"夏言","content":"平皋松十里，紫气接函关。覆野乱枝如盖，上有鹤巢安。落日嵩云片片，秋水洛川渺渺，林黑雨龙还。昔闻广成子，曾此炼神丹。慨经罹，秦火后，六经残。我爱两程夫子，守道乐安闲。一自神龟呈瑞，天启中原文物，奎壁夜芒寒。白发司农老，筑室占青山。","dynasty":"明代","title":"水调歌头其五题许司徒松皋书室"}
{"author":"夏言","content":"侍郎六载。南北分衙半江海。晚向兵曹。暂辍三长试六韬。兼资文武。自古人才堪指数。莫厌官迟。千载明良此一时。","dynasty":"明代","title":"减字木兰花其十一赠费钟石考满"}
{"author":"夏言","content":"霖雨堂成增气象。麟袍敕赐来天上。共羡龙头老状元，雅称凤池真宰相。鹓班著处人瞻仰。衣被新恩夸浩荡。更看高阁画仪形，要使苍生谐属望。","dynasty":"明代","title":"玉楼春其二贺未斋阁老新拜麟袍之赐。己亥秋日"}
{"author":"夏言","content":"天上归来卧野堂。劳君为买葛溪舫。萧萧风雨话偏长。折桂当年夸鬓绿，看山今日羡腰黄。且将岁月付诗囊。","dynasty":"明代","title":"浣溪沙其二十二"}
{"author":"夏言","content":"今朝春酒。为公祝寿。犹道是、相逢淮右。紫阁黄扉，忝窃夔龙后。青鬓而今难又。屈指乾坤，几个太平耆旧。且一任、丹心白首。愿把忠贞，报答明明后。千载一时那有。","dynasty":"明代","title":"明月逐人来其二"}
{"author":"夏言","content":"结庐吾已对灵山。西望鹅峰咫尺间。沙头鸥鹭喜人还。莫向红尘嗟踯躅，也知碧岭可登攀。何须大药驻朱颜。","dynasty":"明代","title":"浣溪沙其二十四"}
{"author":"夏言","content":"凤阁鸾台，受丝纶重寄，敢忘民物。欲挽江河无气力，空羡岩岩立壁。边塞烟麈，闾阎疾苦，赢得头颅雪。凭谁整顿，济时全仗才杰。天生圣主中兴，聪明神武，号令风雷发。赤日中天腾照耀，多少爝沉燐灭。补衮何功，调羹非手，勋业无毫发。太平有象，不妨吟弄风月。","dynasty":"明代","title":"大江东去其二答陆俨翁"}
{"author":"夏言","content":"骢马巡行，赖高贤、轸念一方民物。风力霜棱行道避，震动匡庐一壁。名重璠玙，文腾星斗，雅操凝冰雪。紫霄鸾凤，鹰鹯未是材杰。闾阎疾苦偏知，蠲除账货，仓廪随发。人仰槐川真御史，所至豺狼迹灭。野老林间，惟知歌咏，长笑舒眉发。大江列郡，人在玉壶秋月。","dynasty":"明代","title":"大江东去次苏韵，赠槐川侍御"}
{"author":"夏言","content":"山悠悠。水悠悠。水远山长湘渚秋。衡阳天尽头。风满洲。雨满洲。细雨斜风生野愁。休登江上楼。","dynasty":"明代","title":"长相思其八"}
{"author":"夏言","content":"松湾一曲千峰抱。葛阳溪上多芳草。茅屋松阴深窈窕。无人到。松花落尽何曾扫。我爱长松栖白鸟。青山何日归来早。一枕松风堪自老。相寻好。也须忘却长安道。","dynasty":"明代","title":"渔家傲其十题童指挥松湾别墅"}
{"author":"夏言","content":"何年不踏长安道。整顿乾坤济时了。水边时伴鹭鸥群，竹里日教宾客到。南园日暖寻芳草。坐爱溪荷摇翠葆。日长无事即神仙，未信朱颜容易老。","dynasty":"明代","title":"玉楼春其一次周美成"}
{"author":"夏言","content":"黄金盘子爇龙涎，波面风来香满船。银烛光摇帘影细，水晶宫里夜朝天。","dynasty":"明代","title":"苑中寓直记事四首"}
{"author":"夏言","content":"一夜雨添池水涨。红亭绿树深相向。晓日兰舟吾独上。堪偃仰。天光云影波摇漾。起坐船头神思爽。柳边花底斟春酿。有客不来聊自赏。山童唱。时时鼓吹穿林响。","dynasty":"明代","title":"渔家傲次欧阳文忠公韵二十首其一"}
{"author":"夏言","content":"霖雨堂成增气象。麟袍敕赐来天上。共羡龙头老状元，雅称凤池真宰相。鹓班著处人瞻仰。衣被新恩夸浩荡。更看高阁画仪形，要使苍生谐属望。","dynasty":"明代","title":"玉楼春其二贺未斋阁老新拜麟袍之赐。己亥秋日"}
{"author":"夏言","content":"阶下几株红芍药，晓起开轩。露萼㛹娟。错认蓝花著意看。道人已罢看花兴，燕雀休喧。不去凭阑。收拾闲心学坐圆。","dynasty":"明代","title":"丑奴儿其四叠韵二闺"}
{"author":"夏言","content":"二十年前，恍然如昨，初过君家。爱门对青山，桥横绿水，一川乔木，数里烟霞。白发而翁，红颜阿姊，予亦青衿鬓似鸦。到而今，追寻往事，何限堪嗟。京麈荏苒年华。但明发、趋朝暮放衙。谩玉带麟袍，彤闱紫阁，门施长戟，路拥新沙。桑梓关心，风波激目，安得山巅与水涯。挥彩毫，写清词一曲，相送归槎。","dynasty":"明代","title":"沁园春其六送内弟詹莹南还"}
{"author":"夏言","content":"妙年青琐才名动。朝阳正尔看鸣凤。万里亲将龙节捧。劳传诵。东夷闻有尚书梦。奉使归来明主重。福星又遣临章贡。楼下紫薇花满洞。群仙共。清词一曲遥相送。","dynasty":"明代","title":"渔家傲其六送吴龙津给舍擢江西少参，陵龙津使朝鲜初回，云彼国有梦予记之以诗者"}
{"author":"夏言","content":"纤纤细雨润花枝。袅袅和风拂柳丝。醉春台上立多时。准办杖头挑绿酒，安排屐齿踏红泥。明朝郭外去寻诗。","dynasty":"明代","title":"浣溪沙其二十六春日漫兴"}
{"author":"夏言","content":"玉光阁上，凭阑处、下有蜿蜒神物。窈窕洞天烟雾里，深锁千岩万壁。鸟埭云间，龙渊石峭，虬峡涛翻雪。山人占断，江左地灵人杰。凌虚台倚清冥，碧树沧洲，高兴时时发。极目斜阳飞鸟外，杳雾断霞明灭。缥缈亭边，回阳洞口，长笑披玄发。玉梁倒影，古潭冷浸秋月。","dynasty":"明代","title":"大江东去乙已初度，溧阳史恭甫绘玉阳调天图并词二首寄寿，用韵谢答二阕其十二"}
{"author":"夏言","content":"天空海阔。正一鹤南飞，高翔碧落。风卷沧溟，云收岛屿，万里烟涛喷薄。多少蛟鼍出没，满眼鱼龙变作。却争如、任劲翮飞腾，盘回廖廓。难学。羡先生，道骨仙风，缥缈人间鹤。明月三山，寒云五岭，几度秋风庐岳。八极遨游将遍，应入太清女漠。愿他年、一品当朝，画图忆昨。","dynasty":"明代","title":"喜迁莺其二题一品当朝图寄贺张静峰"}
{"author":"夏言","content":"庭院月明清影。露下瑶阶风冷。斗转与参横，人在梧桐金井。夜静。夜静。坐对不知更永。","dynasty":"明代","title":"如梦令其二爱月夜眠迟"}
{"author":"夏言","content":"怀玉东来，冰溪西下，百里水清沙白。灵岫参天，芙蓉万朵，屏倚三台楼北。坐枕渔矶，起扶鸠杖，行处靸双凫舄。寻旧游、某水某丘，风景未殊畴昔。也休问、玉井高花，瑶池仙果，曾见几番华实。把握灵根，参通玄窍，饱咽霞浆玉液。青鸟难逢，丹砂空煮，采药竟无消息。道英雄、回首神仙，却是老夫今日。","dynasty":"明代","title":"苏武慢其六"}
{"author":"夏言","content":"新春前后，见三白、真是皇家瑞物。万里江山同一色，晃漾银城铁壁。田父增欢，都人咸喜，相庆今年雪。琼楼玉宇，望中掩映雄杰。长安景色堪夸，指瑶林琪树，依稀梅发。寂寂千山飞鸟静，野径人踪稀灭。素夺鸥群，皓迷鹤屿，翠失长松发。元宵节近，交光应待明月。","dynasty":"明代","title":"大江东去其四春日喜雪，次东坡韵"}
{"author":"夏言","content":"琐闼英僚，杏园仙侣，廿载交承。念霄汉飞腾，冠裳争羡，风波独立，梦寐堪惊。圣主怜才，老天留我，玉带今朝送子行。离亭酒，也须拚尽醉，莫惜深倾。丈夫有志功名。愿白首、丹心答圣明。喜节钺东征，远山云静，楼船南下，新水河平。问讯闾阎，观风阙里，白日青天岱岳横。望中原，好徐徐揽辔，早见澄清。","dynasty":"明代","title":"沁园春其一送蔡都御史巡抚山东"}
{"author":"夏言","content":"太素原头，广寒山后。平沙堤畔雕鞍骤。宫监传宣下御墀，奚桥控引来天厩。玉带螭盘，绯袍蟒绣。封章日对天颜奏。君臣相遇古来难，唐虞千载今方又。","dynasty":"明代","title":"踏莎行其二答李蒲汀用韵"}
{"author":"夏言","content":"黄梅雨，绿杨风。徙倚画楼东。疏疏槐影映帘笼。蔷薇满架红。小池台，深庭院。正是日长人倦。碧纱厨里睡忺时。流莺枝上啼。","dynasty":"明代","title":"鹤冲天初夏二阕其一"}
{"author":"夏言","content":"柳染鹅黄春色浅。粼粼绿水长堤畔。南浦遥怜芳草暗。烟光敛。东风骀荡吹人面。春光岁岁还相见。花开花谢知何限。何事人情长恋恋。春梦短。光阴自古飞如箭。","dynasty":"明代","title":"渔家傲其二十九"}
{"author":"夏言","content":"十载长安，半生禁闼，饱历燕山冰雪。下石危机，铄金谗口，幸保此身孤洁。天子神明，重瞳朗鉴，邪正辨如胡越。自归来、圣眷犹存，厚禄音书未绝。屈指间、两听春莺，三瞻秋兔，镜里未添白发。无虑无营，无嗔无喜，此是长生要诀。北郭池亭，东山花鸟，闲处风光自别。任逍遥、物外烟霞，不管人间岁月。","dynasty":"明代","title":"苏武慢其十"}
{"author":"夏言","content":"紫殿宣麻，彤墀赐宴，仗钺专征。看白日辞天，玄冬出塞，金戈寒映，宝剑雄鸣。雪满居庸，山横碣石，北去龙沙几日程。据鞍处，正旌旗蔽野，鼓角连营。丈夫有志功名。好戡乱、扶危定太平。况圣主恩深，清时望重，试凭全策，早下坚城。王浚平吴，裴公破蔡，勋业真堪带砺盟。登坛处，愿指麾诸将，一战功成。","dynasty":"明代","title":"沁园春其三拟送王司马北征"}
{"author":"夏言","content":"临水推窗，迎风倚槛，长忆玉楼琼宇。碧岭堆螺，银塘铺练，檐柳细垂金缕。坐待明蟾，修然池阁，幽意有谁共语。舞婆娑、月色满庭，顾影三人成侣。夜深时、露湿星榆，波摇海屋，如在清虚之府。冷浸瑶台，寒生贝阙，应是广寒难住。庾亮层楼，坡公短棹，几度照人今古。且徘徊、今夕清光，休管明朝风雨。","dynasty":"明代","title":"苏武慢其二次虞韵，题明月榭"}
{"author":"夏言","content":"阶下几株红芍药，晓起开轩。露萼㛹娟。错认蓝花著意看。道人已罢看花兴，燕雀休喧。不去凭阑。收拾闲心学坐圆。","dynasty":"明代","title":"丑奴儿其四叠韵二闺"}
{"author":"夏言","content":"人日今年风日好。彤云覆、龙楼晓。望春旗、影逐东风袅。鸣玉佩、瞻天表。黄扉紫阁层城绕。拥宫袍、玉尊倾倒。此地是神仙，更何处、寻蓬岛。","dynasty":"明代","title":"迎春乐其一人日阁中对序翁小酌"}
{"author":"夏言","content":"宝带垂金，铁冠峨豸，玉节东行。正木落关山，霜清海岱，送君尊酒，无限离情。灯火东泉，风云北阙，青鬓相看白发生。向天涯，念同袍有几，又隔春明。人间青史功名。难得是、明良共太平。计老我此身，当年许国，受知圣主，敢爱余龄。一道风霜，万家霖雨，洗耳闾阎起颂声。思君处，望楼台蜃结，雕鹦秋横。","dynasty":"明代","title":"沁园春其四送吴山泉赴山东宪副"}
{"author":"夏言","content":"百尺危楼，面阳峰、览尽楚天云物。西望武昌东夏口，遥对黄州赤壁。清簟疏帘，投壶散帙，炎夏生冰雪。玉堂惟构，未许元龙称杰。读书夜感青黎，画楝雕檐，星斗寒光发。秋水长空涵雁影，时见断霞明灭。学士当年，倚栏凝睇，把镜悲华发。丹心岁晚，咫尺身依日月。","dynasty":"明代","title":"大江东去其三题宗伯张阳峰仰宸楼"}
{"author":"夏言","content":"今夜中秋月，独坐对高天。休问古今圆缺，心赏自年年。更上小楼南望，千里故园何处，风露九霄寒。把尽长安酒，不似在林间。傍花吟，随鹤舞，伴鸥眠。但得身闲无事，何用月长圆。少日功名富贵，老去江湖丘壑，出处道须全。丹心将皓魄，秋水共娟娟。","dynasty":"明代","title":"水调歌头其十六中秋夜和东坡韵"}
{"author":"夏言","content":"太素原头，广寒山后。平沙堤畔雕鞍骤。宫监传宣下御墀，奚桥控引来天厩。玉带螭盘，绯袍蟒绣。封章日对天颜奏。君臣相遇古来难，唐虞千载今方又。","dynasty":"明代","title":"踏莎行其二答李蒲汀用韵"}
{"author":"夏言","content":"小楼临苑对青山。朱门草色闲。隔花时有佩珊珊。秋千杨柳间。新绿暗，乱红残。慵妆低翠鬟。日长春困减芳颜。无人独倚栏。","dynasty":"明代","title":"阮郎归其一次韵欧阳公"}
{"author":"夏言","content":"汉兵朝出塞，胡马夜临关。咫尺云中烽火，羽檄满长安。幸赖君王神武，报道天声不杀，黠虏望风还。庙谟皆帝力，仁义炳如丹。是何心，甘战斗，恣贪残。忍使农耕荒却，机杼尽抛闲。堪叹沿边饶将，可惜连营劲卒，冻苦雪霜寒。果谁驱铁骑，直捣贺兰山。","dynasty":"明代","title":"水调歌头其三答甬川少宰言边事"}
{"author":"夏言","content":"归来几度望燕山。白日红云缥缈间。自怜倦鸟合知还。葛水有谁同上下，云岩先已得跻攀。酒杯何日对开颜。","dynasty":"明代","title":"浣溪沙和费清湖永平见寄二阕其二十三"}
{"author":"夏言","content":"两岸垂杨，一湾芳草，深护龙洲。想夜雨当年，主人云卧，雷门春水，忽占鳌头。白简凝霜，铁冠峨豸，十载登朝侍冕旒。人争避，行行骢马，按部洪州。大江章贡交流。有卷雨、飞云帝子楼。看霜雪威棱，豺狼遁野，云霄风力，雕鹗横秋。白首怀乡，丹心恋阙，客梦时时到旧丘。烦君去，把穷檐民瘼，子细咨鲰。","dynasty":"明代","title":"沁园春其十送李侍御龙洲巡按江西"}
{"author":"夏言","content":"百尺清泉声断续，半岩松竹青青。丹崖翠壁列云屏。入山行解带，扫石坐翻经。忆过西湖杨柳院，六桥载酒扬舲。天涯离恨不堪听。萍踪随处寄，尘梦几时醒。","dynasty":"明代","title":"临江仙其一贵州东坡书院，次林见素，戊寅年作"}
{"author":"夏言","content":"涌玉亭前夜放舟，碧荷香静雨初收。遥看北岸红烟里，水殿珠帘尽上钩。","dynasty":"明代","title":"苑中寓直记事四首"}
{"author":"夏言","content":"尔也今为溧水丞。春洲芳草暖烟生。县衙相近石头城。老去扶吾惟药裹，兴来相伴只鸥盟。题诗怜尔廿年情。","dynasty":"明代","title":"浣溪沙其二十五送□□□之溧水"}
{"author":"夏言","content":"水风清透芰荷香，会景庭中捧御床。朱箔黄帘垂四面，银灯宝炬列千行。","dynasty":"明代","title":"苑中寓直记事四首"}
{"author":"夏言","content":"晴云突兀。万迭奇峰天上出。晚吹清凉。一阵红蕖水面香。坐来无暑。昨夜北山何处雨。节去如流。明日西风又报秋。","dynasty":"明代","title":"减字木兰花漫成二阕其一"}
{"author":"夏言","content":"物换星移，春来秋去，荏苒光阴流转。白露丹枫，青霜落木，又是江空岁晚。静里娱情，闲中遣兴，惟有酒杯诗卷。爱吾庐、城市山林，真觉地偏心远。念区区、一介寒生，躬逢尧舜，千古升平重见。玉殿宣麻，黄扉掌制，紫塞手提龙剑。仁寿宫中，谨身殿上，圣主亲曾锡宴。到而今、追想当年，福分也应非浅。","dynasty":"明代","title":"苏武慢其七"}
{"author":"夏言","content":"从天降，从天降，宛宛两仙人。万炼黄金开面目，九还玉液铸精神。白日现真身。","dynasty":"明代","title":"法驾导引曲其二"}
{"author":"夏言","content":"朝北极，朝北极，斗转帝车回。历历珠星联五纬，高高华盖护三台。寿域万年开。","dynasty":"明代","title":"法驾导引曲其五"}
{"author":"夏言","content":"石壁溪头，富春山下，画舫新来。正雨过青山，波生碧渚，千峰日照，两岸花开。北郭池塘，东门杨柳，二十年前几往回。重登眺，爱风烟如画，临水楼台。追思少日情怀。长记在、先人旧郡斋。向范老祠前，春风走马，客星亭上，雪夜观梅。往事分明，故交零落，叹息光阴一瞬哉。伫立久，念白云芳草，欲去徘徊。","dynasty":"明代","title":"沁园春其五严陵感旧"}
{"author":"夏言","content":"驻跸灵湫上，依岩帐殿开。雨从龙洞作，云拥凤舆来。玉窦春鸣溜，金潭昼殷雷。翠华清樾下，天语赐徘徊。","dynasty":"明代","title":"侍上奉圣母观九龙池"}
{"author":"夏言","content":"长笑掀髯，算宇内、几人真是豪杰。同醉同醒同梦觉，踪迹电光兴灭。六代繁华，五陵豪贵，转眼都消歇。何如勘破，一毫不与干涉。人生底许光阴，才见春花，又早看秋月。岁岁年年开更谢，今古几番圆缺。谁是谁非，谁清谁浊，尽付旁人说。梦回鸡唱，斗杓斜挂城阙。","dynasty":"明代","title":"无俗念次韵虞文靖公"}
{"author":"夏言","content":"三十年前梦竹楼。楚云湘水忆黄州。天涯今日送君游。漫道贾生年最少，不应王粲独悲秋。江湖难解范公忧。","dynasty":"明代","title":"浣溪沙其二送皇甫员外谪官"}
{"author":"夏言","content":"岁云幕，除夕是明朝。襆被未离西苑直，佩环方候紫宸朝。秉烛醉宫醪。","dynasty":"明代","title":"望江南其一西苑除夕"}
{"author":"夏言","content":"禁中夜，宫漏箭频催。玉剑云寒祈雪罢，霞衣露湿醮星回。金殿紫坛开。","dynasty":"明代","title":"望江南其二西苑除夕"}
{"author":"夏言","content":"醮罢星坛，正华灯满架，宝炬盈盘。高下彩霞摇曳，珠斗斓斑。黄金台殿。光掩映、白玉雕栏。有中使、传宣丹诏。赐臣特地来看。感激皇恩浩荡，念几人能得，天上奇观。况是阳春降泽，玉帝回銮。祥光瑞色，护九重、宝月团团。喜今年，太平嘉庆，良宵上奉宸欢。","dynasty":"明代","title":"汉宫春壬寅元夕上召观灯仁寿宫"}
{"author":"夏言","content":"仁和宫里。祈雪瑶坛清似水。碧瓦霜明。满殿炉烟逼太清。千门万户。宝炬花灯排辇路。漏下三更。夜清月辉斗柄横。","dynasty":"明代","title":"减字木兰花其一灯"}
{"author":"夏言","content":"宫门乍入。月满瑶阶星露湿。陛上天灯。玉兔金乌相对明。长街窈窕。不奉传宣那得到。安喜仁和。延寿宫前一带过。","dynasty":"明代","title":"减字木兰花其二灯"}
{"author":"夏言","content":"碧空云敛尽，正晚霞、红映凤楼东角。星坛朝谒罢，方诵彻琼章，乍呜天乐。翘首睇层霄，飞来玄鹤。驾灵风、万仞翱翔，两两盘旋寥廓。冲漠。鉴我皇诚，昭兹圣孝，祥繇善作。九天现瑞，这感应，如然诺。想虚空、宝幢羽盖参差，导引仙禽依约。帝教迎取，二圣回銮。紫宫快乐。","dynasty":"明代","title":"瑞鹤仙内苑醮坛鹤降应制"}
{"author":"夏言","content":"迎和门外日初晴。玉树琼楼照眼明。胡床隐坐度层冰。此日人间占瑞雪，昨宵天上看华灯。朱衣凌晓禁中行。","dynasty":"明代","title":"浣溪沙壬寅正月十六日见东宫踏冰过金海作二阕其一"}
{"author":"夏言","content":"高阁春云护九重。日华晓色映笼葱。新年今日见东宫。龙凤姿容天日表，圣神根器帝王风。老臣欢喜万方同。","dynasty":"明代","title":"浣溪沙其二"}
{"author":"夏言","content":"黄金明魏阙，白日照燕关。岁岁花香柳媚，春色满长安。只怪鹦声太巧，底事燕巢无定，昏暮马蹄还。为渠双鬓白，添我寸心丹。问苍生，多困苦，甚凋残。独使至尊忧切，忍放一身闻。感叹明良相遇，说到圣贤出处，风雨对床寒。寄与浚川老，莫学谢东山。","dynasty":"明代","title":"水调歌头其一答王浚川司马"}
{"author":"夏言","content":"昔年芗水上，终日掩柴关。相伴碧空猿鹤，无复梦长安。几见林花开谢，坐数鸥群朝暮，时共野云还。不愁生白发，那用觅金丹。到如今，芳草远，桂枝残。只为波涛浩荡，舟楫怎容闲。谁作甘霖济旱，安得盐梅调鼐，广厦庇酸寒。但须垂竹帛，底羡勒燕山。","dynasty":"明代","title":"水调歌头其二答张甬川少宰"}
{"author":"夏言","content":"汉兵朝出塞，胡马夜临关。咫尺云中烽火，羽檄满长安。幸赖君王神武，报道天声不杀，黠虏望风还。庙谟皆帝力，仁义炳如丹。是何心，甘战斗，恣贪残。忍使农耕荒却，机杼尽抛闲。堪叹沿边饶将，可惜连营劲卒，冻苦雪霜寒。果谁驱铁骑，直捣贺兰山。","dynasty":"明代","title":"水调歌头其三答甬川少宰言边事"}
{"author":"夏言","content":"绿槐阴合匝，黄鸟语间关。檐外数竿修竹，日午报平安。朝退簿书多暇，睡起吏人初散，林暮鸟仍还。兴来时命酒，何暇问烧丹。夜堂深，凉雨后，烛花残。简点平生心事，云在意俱闲。浪说朝阳鸣凤，漫道中流砥柱，宝剑照霜寒。总为君恩重，当年别故山。","dynasty":"明代","title":"水调歌头其四答甫川写情"}
{"author":"夏言","content":"平皋松十里，紫气接函关。覆野乱枝如盖，上有鹤巢安。落日嵩云片片，秋水洛川渺渺，林黑雨龙还。昔闻广成子，曾此炼神丹。慨经罹，秦火后，六经残。我爱两程夫子，守道乐安闲。一自神龟呈瑞，天启中原文物，奎壁夜芒寒。白发司农老，筑室占青山。","dynasty":"明代","title":"水调歌头其五题许司徒松皋书室"}
{"author":"夏言","content":"隽才名翰苑，雅望重贤关。照眼玉壶冰鉴，性度自安安。曾向湖南问讯，咫尺龙门迢递，万里使车还。寻仙游五岳，分我玉柈丹。望钟陵，春草碧，杏花残。几度寄书无雁，彩笔画堂闲。追忆舟樯北上，怅望林丘高卧，祇恐旧盟寒。那知开口笑，今日共蓬山。","dynasty":"明代","title":"水调歌头其六柬甬川少宰感旧"}
{"author":"夏言","content":"微飙生竹院，凉月照松关。避暑南宫仙署，藤枕石床安。望切琼楼玉宇，思入雪山冰壑，八极驭风还。雨添荷叶碧，露洗海榴丹。坐来深，香烬冷，漏声残。静看银河清浅，天阔水云闲。想象水晶帘箔，恍惚琉璃宫阙，潇洒玉壶寒。更欲骑黄鹤，吹笙近碧山。","dynasty":"明代","title":"水调歌头其七答甬川少宰纳凉之作"}
{"author":"夏言","content":"朝回望行盖，离思绕江关。正喜云龙相聚，公去岂心安。莫学尧夫康济，且辨杜陵药饵，聊选马卿还。底须访仙灶，自有活人丹。问年龄，才五十，未衰残。况有九重眷注，能便早投闲。从古圣君难遇，海内苍生无数，犹未免饥寒。相看临潞水，有梦到樵山。","dynasty":"明代","title":"水调歌头其八送西樵合老"}
{"author":"夏言","content":"清霜飞画楝，柏府昼长关。炯炯台端孤月，林静夜乌安。我爱汉庭老吏，本是玉堂词客，江海召初还。冠峨金豸角，袍绣鹤头丹。酒杯深，檐花纤，剑歌残。几度笑谈今古，坐久藉余闲。总是杜陵高格，只有谪仙豪兴，郊岛太癯寒。知音谁大雅，文藻落江山。","dynasty":"明代","title":"水调歌头其九柬浚川司马论诗"}
{"author":"夏言","content":"太极原无象，梦觉亦非关。天性浑然心地，定静自能安。只为一团私欲，便有许多驰逐，长往不知还。洪炉难着雪，点铁要须丹。叹言湮，嗟教弛，慨经残。可怪支离末学，弃实尚虚闲。须辨小人君子，方识霸图王道，水火异炎寒。斯文天未丧，万古仰尼山。","dynasty":"明代","title":"水调歌头其十答黄致斋论学"}
{"author":"夏言","content":"鸣雨歇深院，高门闭重关。虚室凉生枕簟，昼寝梦魂安。天外好气时至，林际断霞孤映，鸦带夕阳还。庭交莎草绿，砌拥蜀葵丹。暑气销，暝阴敛，角声残。起步檐楹徙倚，聊得簿书闲。却忆年时故里，曾唤小舟载酒，草阁枕江寒。月明歌绿水，云静看青山。","dynasty":"明代","title":"水调歌头其十一雨霁柬张甬川"}
{"author":"夏言","content":"我有先天气，日日透三关。走上昆仑绝顶，奔入绛宫安。飞洒鸦桥甘露，凝结玄珠黍米。八九互回还。风雷起中夜，龙虎护初丹。又何妨，铅汞老，药苗残。静里调停心息，呼吸自闲闲。出入原通橐龠，烹熏不须垆灶，水热火偏寒。兴来游八极，醉里度三山。","dynasty":"明代","title":"水调歌头其十二谈玄柬浚川"}
{"author":"夏言","content":"飞锡还归定，蒲团且闭关。借问九年面壁，四大怎生安。都落黑风鬼国，那是慈航彼岸，谁手买珠还。我佛原无法，众生自有丹。一棒打，千相灭，万灯残。才被风幡勘破，寂寂镜台闲。水上莲花稳坐，芦叶江心径渡，圆影浸波寒。离诸烦恼障，尔是清凉山。","dynasty":"明代","title":"水调歌头其十三谈禅柬顾未斋"}
{"author":"夏言","content":"漫顶伊川帽，徒扣紫阳关。不见宫墙数仞，何处把身安。着眼岐路差错，举步草茅梗塞，古道竟难还。原无钻孔铁，空慕点颜丹。大音微，玄酒浊，太羹残。只为多添注脚，翻使六经闲。信口谈何容易，下手便成颠倒，都不疗饥寒。蹄涔诧沧海，蚁垤笑丘山。","dynasty":"明代","title":"水调歌头其十四答霍渭厓论学"}
{"author":"夏言","content":"戏彩南衙日，篝灯北郭年。回首富春山色，几度梦依然。记得长安走马，携手琼林归醉，又隔廿年前。却惭黄阁老，相对柏台贤。念交承，论往昔，重惊怜。莫惮驰驱波岭，豸绣映青天。久识外台风采，行睹中丞节钺，开府大江边。甘霖滋大旱，巨楫济长川。","dynasty":"明代","title":"水调歌头其十五赠俞舜臣宪副赴南赣"}
{"author":"夏言","content":"今夜中秋月，独坐对高天。休问古今圆缺，心赏自年年。更上小楼南望，千里故园何处，风露九霄寒。把尽长安酒，不似在林间。傍花吟，随鹤舞，伴鸥眠。但得身闲无事，何用月长圆。少日功名富贵，老去江湖丘壑，出处道须全。丹心将皓魄，秋水共娟娟。","dynasty":"明代","title":"水调歌头其十六中秋夜和东坡韵"}
{"author":"夏言","content":"琐闼英僚，杏园仙侣，廿载交承。念霄汉飞腾，冠裳争羡，风波独立，梦寐堪惊。圣主怜才，老天留我，玉带今朝送子行。离亭酒，也须拚尽醉，莫惜深倾。丈夫有志功名。愿白首、丹心答圣明。喜节钺东征，远山云静，楼船南下，新水河平。问讯闾阎，观风阙里，白日青天岱岳横。望中原，好徐徐揽辔，早见澄清。","dynasty":"明代","title":"沁园春其一送蔡都御史巡抚山东"}
{"author":"夏言","content":"问讯溪山，好秋风里，何处登临。爱清湖新筑，天然融结，眼中佳胜，不让横林。楼起青云，堂连绿野，篱巷斜通碧树阴。最难得，重湖沙绕，隔岭潭深。门前几个青岑。合每日、开窗对酒吟。况隐隐花源，从人借问，萧萧竹径，许客相寻。我劝先生，多栽杨柳，遍插芙蓉夹水浔。更须买，青娥画舫，莫吝黄金。","dynasty":"明代","title":"沁园春其二留题费渐斋清湖新居"}
{"author":"夏言","content":"紫殿宣麻，彤墀赐宴，仗钺专征。看白日辞天，玄冬出塞，金戈寒映，宝剑雄鸣。雪满居庸，山横碣石，北去龙沙几日程。据鞍处，正旌旗蔽野，鼓角连营。丈夫有志功名。好戡乱、扶危定太平。况圣主恩深，清时望重，试凭全策，早下坚城。王浚平吴，裴公破蔡，勋业真堪带砺盟。登坛处，愿指麾诸将，一战功成。","dynasty":"明代","title":"沁园春其三拟送王司马北征"}
{"author":"夏言","content":"谏闼封章，司农会计，久着贤声。忆奉使西川，赈荒全陕，风裁霜厉，节操冰清。朝论同归，帝心简在，督饷云中壮此行。指挥处，看三军嬉饱，万马腾鸣。天寒紫塞龙城。正坐拥、貔貅百万兵。念虎帐风严，辕门月冷，敌声夜撼，杀气朝横。诸葛神机，酂侯英略，刍粟如山转运平。策勋日，定功同汗马，麟阁书名。","dynasty":"明代","title":"沁园春其四赠张亚卿督饷北征"}
{"author":"夏言","content":"石壁溪头，富春山下，画舫新来。正雨过青山，波生碧渚，千峰日照，两岸花开。北郭池塘，东门杨柳，二十年前几往回。重登眺，爱风烟如画，临水楼台。追思少日情怀。长记在、先人旧郡斋。向范老祠前，春风走马，客星亭上，雪夜观梅。往事分明，故交零落，叹息光阴一瞬哉。伫立久，念白云芳草，欲去徘徊。","dynasty":"明代","title":"沁园春其五严陵感旧"}
{"author":"夏言","content":"二十年前，恍然如昨，初过君家。爱门对青山，桥横绿水，一川乔木，数里烟霞。白发而翁，红颜阿姊，予亦青衿鬓似鸦。到而今，追寻往事，何限堪嗟。京麈荏苒年华。但明发、趋朝暮放衙。谩玉带麟袍，彤闱紫阁，门施长戟，路拥新沙。桑梓关心，风波激目，安得山巅与水涯。挥彩毫，写清词一曲，相送归槎。","dynasty":"明代","title":"沁园春其六送内弟詹莹南还"}
{"author":"夏言","content":"屡疏求闲，殊恩优老，昼锦还乡。看晓日都门，秋云锦席，楼船未发，冠盖相望。白首乌纱，绯袍玉带，却笑神仙是渺茫。归途好，览楼台北固，箫鼓钱塘。君家庆泽深长。喜金榜、相传四世芳。况春省贤郎，玉堂少弟，声名并起事方张。乌石岩头，金鳌谷口，此地宜开绿野堂。高斋卧，有三竿红日，一曲沧浪。","dynasty":"明代","title":"沁园春其七送太子太保大司空小泉林先生致仕"}
{"author":"夏言","content":"千里故人，一尊江上，笑口同开。念毛坞新巢，梦魂空到，麓堂旧约，舟楫仍回。骢马南行，彤扉北望，恋阙心悬碧水隈。清宵立，见中天奎壁，光动三台。如公海内名魁。有七步、风流八斗才。况此日词林，真堪妙选，他年麟阁，预卜先阶。沙燕留人，潭花送客，把手高歌一快哉。苍生望，好大施霖雨，遍沃蒿莱。","dynasty":"明代","title":"沁园春港口别方思道二阕其一"}
{"author":"夏言","content":"春日相逢，春山如画，不共登临。想象麓新堂，棠花旧馆，池生碧草，莺语空林。前烛蓬窗，振衣野岸，中夜徘徊碧树阴。忘情处，任朱弦调古，绿酒杯深。何须万壑千岑。记明月、孤帆此夜吟。念行李萧萧，驰驱北上，仙槎汎汎，迢递南寻。报主关情，忧时改鬓，漫结心盟碧水浔。百年里，看双龙宝剑，不负千金。","dynasty":"明代","title":"沁园春其二"}
{"author":"夏言","content":"白日青天，绣衣骢马，归自钱塘。正快睹中台，法星明润，忽看南徼，宪节回翔。碧海三山，武夷九曲，迢递风烟接故乡。怜君处，仙帆秋水，那得相将。嗟予素食朝堂。畏满目、波涛日夜狂。念相业无成，鬓毛先老，君恩未报，身世都忘。按辔观风，停车问俗，好为闾阎作主张。秋空里，尚远瞻雕鹗，横击豺狼。","dynasty":"明代","title":"沁园春其三送刘侍御佥宪闽臬"}
{"author":"夏言","content":"宝带垂金，铁冠峨豸，玉节东行。正木落关山，霜清海岱，送君尊酒，无限离情。灯火东泉，风云北阙，青鬓相看白发生。向天涯，念同袍有几，又隔春明。人间青史功名。难得是、明良共太平。计老我此身，当年许国，受知圣主，敢爱余龄。一道风霜，万家霖雨，洗耳闾阎起颂声。思君处，望楼台蜃结，雕鹦秋横。","dynasty":"明代","title":"沁园春其四送吴山泉赴山东宪副"}
{"author":"夏言","content":"枢府尚书，储宫宾客，文武全才。正海国秋风，楼船遥下，沙场春日，斧钺初回。凤阙颁恩，龙墀锡宴，马首旌旗万里开。天声震，看指麾云鸟，号令风雷。炎荒朔雪周回。总只为、天王辟草莱。想定远封侯，玉关迢递，伏波为将，铜柱崔嵬。百国销兵，诸蛮纳土，干羽从容列两阶。归来日，早图形麟阁，晋位三台。","dynasty":"明代","title":"沁园春其五送毛东塘经略安南"}
{"author":"夏言","content":"银烛华堂，金尊绿酒，今夕长安。漫白首思亲，丹心恋主，满怀情事，兀坐更阑。节序堪惊，勋庸未建，况是明良际会难。中宵立，望台阶平正，斗柄阑干。一生窃禄朝端。历几度、冰霜到岁寒。念琐闼封章，时挥彩笔，玉堂视草，日侍金銮。庭下三槐，阶前五桂，春雨秋风次第看。升平世，一人有庆，万国同欢。","dynasty":"明代","title":"沁园春其六甲午除夕"}
{"author":"夏言","content":"春月才圆，春花欲放，春宴初开。喜春省仙卿，高跻眉寿，春曹诸彦，共赋台莱。留赏春灯，醉酣春酒，一任春宵鼓角催。春堂上，蔼十分春色，光映三台。主人昔占春魁。有赞治、春官礼乐才。况雅量春融，清颜春盎，化行春雨，名震春雷。春殿宣麻，春宫定策，春日还看拜玉阶。春风里，好调和玉烛，照耀春台。","dynasty":"明代","title":"沁园春其七贺大宗伯介溪公六十"}
{"author":"夏言","content":"紫阁名公，玉堂词伯，仗节行边。计策马云中，关山春日，回车辽左，海戍秋烟。嘉峪关前，贺兰山下，几夜星营鼓角喧。临戎处，喜宫袍座拥，赐带腰悬。怜公将相双权。算文武、才猷世罕全。况司马壮游，驰驱万里，韩公雄略，功业千年。当宁虚怀，故人远念，几见军中羽檄传。早归来，共高歌雪曲，酒醒朝天。","dynasty":"明代","title":"沁园春其八寄赠石门阁老行边"}
{"author":"夏言","content":"白玉桥东，碧山楼畔，昼锦堂开。正冠盖盈门，笙歌满座，红莲才放，绿酒初醅。紫禁朝回，凤池吏散，特为先生庆寿来。献新词，嗣音大雅，敬祝台莱。共看廊庙奇才。更星斗、文章逼上台。况海岳精神，壮腾龙马，云霄气概，时动风雷。圣主思贤，明时求旧，旦日征书下玉阶。愿从头，把经纶再试，花甲重排。","dynasty":"明代","title":"沁园春其九贺大司徒李蒲汀六十"}
{"author":"夏言","content":"两岸垂杨，一湾芳草，深护龙洲。想夜雨当年，主人云卧，雷门春水，忽占鳌头。白简凝霜，铁冠峨豸，十载登朝侍冕旒。人争避，行行骢马，按部洪州。大江章贡交流。有卷雨、飞云帝子楼。看霜雪威棱，豺狼遁野，云霄风力，雕鹗横秋。白首怀乡，丹心恋阙，客梦时时到旧丘。烦君去，把穷檐民瘼，子细咨鲰。","dynasty":"明代","title":"沁园春其十送李侍御龙洲巡按江西"}
{"author":"夏言","content":"道院寒灯，儒宫夜榻，犹记髫年。念京第相逢，堪惊岁月，都亭分手，又隔风烟。乌帽新笼，白袍袍换，莫厌青青座上毡。庐江畔，有门墙可爱，桃李争妍。看君潘鬓依然。美腹笥、藏经不让边。叹少日云霄，霜蹄蹭蹬，暮年江海，云翮蹁跹。老我非才，际时何幸，多病偏蒙圣主怜。凤池里，正迟回恋阙，惆怅归田。","dynasty":"明代","title":"沁园春其十一送叶本仁作教合肥"}
{"author":"夏言","content":"仁寿宫前，豳风亭畔，帝社坛东。正晴日高天，烟销雾敛，远山秋水，拥翠涵空。玉带金貂，麟袍绣蟒，咫尺丹霄扈六龙。镇日里，珍羞络绎，天语从容。底须驾鹤崆峒。又何必、寻仙海上峰。念际会风云，身都将相，一时文武，总是英雄。愧我迂疏，岂堪畴伍，自分长辞紫阁中。却谁料，今朝一笑，还共诸公。","dynasty":"明代","title":"沁园春其十二西苑纪兴，柬翟石门、严介溪、成国公、京山侯四公"}
{"author":"夏言","content":"节操冰清，丰标玉立，名重司空。正江左分曹，才归省署，浙西持宪，更理兵戎。约束诸生，按行五郡，秋水楼船七里陇。最喜是，乡关入望，民俗相通。富春山色笼嵷。念昭德、新祠梦寐中。但有疏辞天，君恩未许，无繇缩地，仙舫难从。酒醒长安，梦固海峤，目送云鸿万里风。归朝早，双龙阙下，一笑还同。","dynasty":"明代","title":"沁园春其十三送欧懋直宪副"}
{"author":"夏言","content":"数载怀乡，几番抗疏，此日归休。喜紫阁彤庭，拂衣长谢，丹山碧水，策杖闲游。楼起青云，堂开绿野，丹桂依然香满洲。烟霞里，诗盟酒约，日日堪酬。寻花问柳优游。更不管、人间岁月流。念千载遭时，真逢尧舜，百年致主，独愧伊周。绿鬓词臣，乌须元宰，又得青山对白头。北窗下，园闻啼鸟，不听鸣驺。","dynasty":"明代","title":"沁园春其十四次汪得之寄韵"}
{"author":"夏言","content":"骢马循行，玉堂话别，屈指经年。正南浦怀人，绿波春水，西风送客，落木秋烟。我到东山，君居北阙，塞雁江鸿又各天。频问讯，望钟陵明月，相忆娟娟。茅斋日晏高眠。时步屧、支筇野水边。喜林鸟如呼，归来可乐，沙鸥作伴，相对堪怜。惟有丹心，浑忘白发，春梦长依黼房前。愿故人，好力持舟楫，弘济商川。","dynasty":"明代","title":"沁园春其十五寄沈韩峰侍御"}
{"author":"夏言","content":"天上归来，重寻旧隐，桂树芳洲。喜骢马东巡，梅花岁晚，画船西下，柳色江头。把赠春词，留连夜酌，尚忆前时侍衮旒。又谁料，华堂绿酒，共醉南州。如君海内名流。况气压、西江第一楼。看执法芒寒，乌台清夜，文昌辉映，蟾窟高秋。白发闲身，故人青眼，长笑何妨守一丘。山林里，有渔樵可话，风月堪诹。","dynasty":"明代","title":"沁园春其十六别李龙洲侍御用原赠韵"}
{"author":"夏言","content":"短棹乘流，轻轩度岭，风雨兼程。念走马看花，当年识面，避人焚草，往事关情。三十年来，四千里外，廊庙江湖白发生。喜今朝，有故人远到，春满山城。后园丹桂堂成。正露冕、扶筇踏晓晴。看竹径烟浓，春迷鹤梦，横塘水静，晚结鸥盟。佳客难留，好怀未尽，又向江头话送行。凝望处，爱高楼云阁，青眼偏明。","dynasty":"明代","title":"沁园春其十七送李潜厓大理还金华"}
{"author":"夏言","content":"虎观词臣，鸾坡学士，昭代英儒。记宝带垂金，光生北阙，玉堂振绎，名重南都。梦绕桥门，书来铃阁，又道文旌返旧庐。经年隔，望海云缥缈，岭树模糊。镜中鬓发萧疏。却自笑、形容非故吾。但赖得天恩，罢归田里，获从初服，依旧耕锄。后乐园中，堂开丹桂，草长池塘春雨余。谱新词，托惠连远寄，聊写区区。","dynasty":"明代","title":"沁园春其十八寄伦白山祭酒"}
{"author":"夏言","content":"白玉阶前，黄金殿侧，多士充庭。爱贾谊敷陈，经纶蕴藉，董生条对，礼乐纵横。老子当时，已曾括目，识尔文章有法程。果然是，家传夙学，海内知名。拜官远别神京。有恋恋、相知一日情。想蹑屐钟陵，看山力健，连床伯氏，梦草诗清。旧里柴门，新开竹径，得子相过眼倍明。春夜宴，爱芳园桃李，把酒频倾。","dynasty":"明代","title":"沁园春其十九送伦彦群膳部道旧"}
{"author":"夏言","content":"尚记当年，春闱较士，见子看花。念路入钱塘，君方作县，林藏象麓，子亦还家。白简霜威，皂囊风力，独步南台众所夸。乘骢日，遇风波满地，流滞天涯。相思梦绕长沙。更怅望、苍梧岭树赊。笑侧席师垣，滥竽座主，无能荐引，空抱咨嗟。经济高才，江湖壮气，竹帛勋名未有涯。葛溪上，有白头知己，拭目烟霞。","dynasty":"明代","title":"沁园春其二十赠余东台二守"}
{"author":"夏言","content":"宝墨楼前，赐麟堂上，一别三年。喜学有师承，文章丕变，士多矜式，礼义相先。振起儒风，激昂晚进，洙泗门墙得正传。共道是，有苏公条教，白日青天。蹇予谢政归田。正欲访、匡庐五老烟。奈白鹿洞中，难留地主，紫薇花下，忽送神仙。便省东齐，旧游西晋，一点文星入紫躔。重分守，记华堂丹桂，绿酒歌筵。","dynasty":"明代","title":"沁园春其二十一送苏舜泽提学"}
{"author":"夏言","content":"万仞冈头，平临四望，人世奇观。正宿雨初收，流云散乱，浑如沧海，浪涌涛翻。时见群峰，参差隐现，仿佛蛟鼍没巨澜。太空里，长烟幕幕，积雾漫漫。下方尘土歊烦。到此处、方知宇宙宽。看壁立中开，剑光犹迸，古苔剥落，鹤迹仍完。身在层霄，分明上界，何用凌风跨玉鸾。昨宵卧，神游八极，不觉超凡。","dynasty":"明代","title":"沁园春其二十二登葛仙山飞升台作"}
{"author":"夏言","content":"玉女潭头，张公洞口，好段烟霞。记往日尊前，长安有约，何年此地，同炼丹砂。飞舄云间，拂衣天上，几阵清风送到家。忽报道，有仙翁驻节，太守公衙。相逢一笑天涯。指玄圃、沧洲路未赊。把万种丹经，从头参透，玄关一窍，认取无差。犬吠白云，莺啼修竹，策杖春江送去槎。更看取，待银蟾秋满，丹桂生花。","dynasty":"明代","title":"沁园春其二十三送吴龙津太守乃旸谷翁还晋陵"}
{"author":"夏言","content":"玉瓒清仪，朱弦逸韵，文采超群。羡早岁登科，英华振发，名区作宰，惠爱流闻。简召秋台，班趋晓陛，乡曲衣冠共五云。惊老眼，念一时佳士，谁更如君。当年扈跸南巡。记春日、相看袂忍分。正尔向山中，养成经济，我从天上，辍却丝纶。丹桂堂中，灵溪桥畔，绿树清江日未曛。相送好，喜游山得伴，别酒成醺。","dynasty":"明代","title":"沁园春其二十四送朱凤泉秋官北上"}
{"author":"夏言","content":"鳌禁英流，龙头妙选，久识奇才。羡玉署春坊，争夸独步，词垣讲幄，荐历华阶。腰带垂金，印章绾紫，简命留都绛帐开。记当时，离尊易尽，别句难裁。蹇予谢政归来。喜日伴、鸥群碧水隈。念江国梅花，曾劳问讯，山城春酒，又共衔杯。箫鼓林塘，笙歌院落，沉醉花前月满台。叹人生，相逢乐处，即是蓬莱。","dynasty":"明代","title":"沁园春其二十五赠龚云冈司成"}
{"author":"夏言","content":"花满河阳，棠阴蔽野，久着贤声。记京第相逢，仙凫书接，山楼久住，藜火宵明。笔擅三长，才堪八面，每见挥毫对客成。白鸥园，平生老眼，为尔偏青。谩夸词翰纵横。还自愧、文章浪得名。念此日编摩，真劳旧宰，它年流播，尽付来英。宝泽楼前，琼恩堂上，几度笙歌共醉醒。沧洲远，鳌峰乌石，目送君行。","dynasty":"明代","title":"沁园春其二十六送佩兰袁子还闽"}
{"author":"夏言","content":"三十年来，看花旧侣，特地相过。念南浦挐舟，遥遵江路，龙冈策马，直访岩阿。经济长才，风云壮节，揽镜容颜鬓未皤。却谁遣，东泽一曲，早占烟萝。平生凤阁鸾坡。愧独受、天边宠渥多。奈相业无堪，久宜休避，圣恩未许，几度蹉跎。丹桂堂边，白鸥园里，此日兰舟泛芰荷。喜相逢，须教尽醉，莫遣停歌。","dynasty":"明代","title":"沁园春其二十七赠涂佥宪东潭见访"}
{"author":"夏言","content":"山入五羊，江通八桂，仗钺临戎。正贡篚新来，交蛮面革，楼船才返黎寇功。柏府风裁，辕门号令，南仲威存北伐名。况一时，三移节镇，两转中悉。大江月白风清。伫相送、旌旄岭外行。念诸葛沉机，南人慑服，仲淹英略，西贼闻惊。天子中兴，庙谟神武，直挽天河洗甲兵。早归朝，更将经济，报答升平。","dynasty":"明代","title":"沁园春其二十八贺张静峰总督两广"}
{"author":"夏言","content":"濲水偶逢，西湖久客，今日君来。喜锡杖能携，破除烦恼，荷衣初制，摆脱尘埃。八角池边，白鸥园上，一曲春词对客裁。念林翁，似山阴野客，兴尽船回。城南有个茅斋。爱竹里、柴门临水开。更细路穿松，最宜踏雪，小桥跨涧，偏称观梅。王氏堂槐，宝家庭桂，一任天公为我裁。且约君，向武夷九曲，长笑徘徊。","dynasty":"明代","title":"沁园春其二十九彭编修凤过白鸥园，用辛稼轩韵"}
{"author":"陆诜","content":"深沈三洞启真都，万乳千葩状绝殊。驰驿方朝金阙去，涤尘来饮碧琳腴。","dynasty":"宋代","title":"兴安乳洞"}
{"author":"李好义","content":"思往事，白尽少年头。曾帅三军平蜀难，沿边四郡一齐收。逆党反封侯。元宵夜，灯火闹啾啾。厅上一员闲总管，门前几个纸灯球。箫鼓胜皇州。","dynasty":"宋代","title":"望江南"}
{"author":"白敦仁","content":"残霞明古渡，紫帆未舣，断岸锁云沙。故园秋正好，未信河梁，此日是离家。油衣换却，乍冷入、鸳瓦霜华。听戍漏，角声低晚，阵阵起寒鸦。兴嗟。添香深意，赌茗闲情，与荒波日下。空自怜、分钗零语，亲写吴纱。云鬟定梦平羌月，趁水驿，还过苍葭。吟望久，汀洲又落苹花。","dynasty":"近代","title":"渡江云眉山舟中，清真韵"}
{"author":"白敦仁","content":"樽前一晌销魂意。匆匆总无归计。听得几回歌。数春期日次。客情浑未已。更休说、落花愁思。拭泪谈兵，解衣沽酒，旧狂难理。迢递眼中青，芳洲外、霏微乱烟无际。未怕不重来，有残英藉地。一樽服复几。忍轻负、快晴天赐。碧山远，落日归来，怅暮云双屐。","dynasty":"近代","title":"徵招庚辰暮春，与石尊饮峨眉县城，环顾云山，醉次闻歌，感音而作"}
{"author":"白敦仁","content":"衣浅宫黄。记璇闺夜约，共引瑶觞。离情怜好梦，孤枕遗余香。风动竹，月生凉。拼泪点淋浪。念旧衫、痕多未涤，忍更端详。青灯对影双双。怎无多迅羽，顿瘦萧郎。流年惊短鬓，侵晓怯新妆。珍重意，几回肠。纵百感何妨。忆小楼、兰膏倦沐，应灭容光。","dynasty":"近代","title":"意难忘次清真韵"}
{"author":"白敦仁","content":"碧烟笼翠树。念彩凤双梧，交柯曾住。千金刺冰缕。寄犀心一点，断肠休诉。樊南秀句。算谱入、吴弦更苦。正千山，雁脚云深，消得庾郎愁赋。风露。月寒香臂，雾冷烟鬟，不如归去。年华轻负。春已是、花无主。想盘龙破镜，文鸳孤枕，应解征人意否。待拼将、两鬓愁青，为君成素。","dynasty":"近代","title":"瑞鹤仙闺人以素绢刺玉溪生“心有灵犀一点通”句见寄"}
{"author":"白敦仁","content":"一汀烟草万愁根。春色为谁新。马脚惊沙，骎骎不断，落日倦游人。弥天又见杀机发，留命俟河清。鸦啄人肠，风惊鹤唳，挥泪赋芜城。","dynasty":"近代","title":"少年游"}
{"author":"白敦仁","content":"花雨酥香，紫尘外、倦客青骢犹急。飞絮还拂金鞍，风丝共飘泊。归路渺、芳洲渐绿，更谁遣、子规声切。一剪春波，红桥旧曲，清梦能识。更休问、芳酌催花，怕愁里、都非旧时节。多少绿凄红怨，老花前莺蝶。清漏永、长空似水，对玉蟾、几许狂客。忍念银烛天街，夜寒风笛。","dynasty":"近代","title":"琵琶仙"}
{"author":"白敦仁","content":"对芳树云横平野。旧事关心，月明楼下。几许流年，倦怀羁思泪堪把。绿杨诗好，都莫向莓墙写。翠叶几回新，不奈得，闲情凋谢。日夜。望高城不见，忍念旧时游冶。残红玉剪，可还识、去年琼榭。向碧树、两两飞来，又商略、斜阳如画。记花影参差，多少香尘随马。","dynasty":"近代","title":"长亭怨慢"}
{"author":"白敦仁","content":"剪愁根，裁恨叶，春寄岭梅外。残碧潜星，依约酒痕在。绝怜南国烟花，西陵车马，剩斜日苍松如盖。换光彩。烛花未结同心，孤凄照无奈。断雨飘歌，青骢更谁待。堪嗟旧佩幽兰，新添燕麦，甚一梦湖山都改。","dynasty":"近代","title":"祝英台近梵众姨丈以苏小墓草一株见遗，既枯矣，丰茸离骊，犹残青青之意，湖山胜迹，不可无词"}
{"author":"白敦仁","content":"晴峦秋讯早。换啼烟空林，数声新鸟。杖策重来，荡旧情禁得，清商愁调。古涧荒苔，咽瘦石、风湍声小。旧约山灵，新吐岩花，伴人凄悄。容易高丘斜照。剩坏阵鸦盘，樛枝蝉噪。送目归云，有断鸿知我，伤高怀抱。溅泪花黄，办几处、重阳闲眺。待把茱萸亲插，风前破帽。","dynasty":"近代","title":"三姝媚庚辰秋重客峨眉"}
{"author":"白敦仁","content":"吴侬那识春风怨。出意钩帘惊乍看。晚风发薄不胜梳，初月眉弯新却扇。绿云帐底眠葱倩。黄鸟枝头春睍睆。一场愁梦雨兼风，落尽夭红君不见。","dynasty":"近代","title":"玉楼春四首其一"}
{"author":"白敦仁","content":"天际钟声，净扫风埃，红场晚晴。映宫城如削，苍苍茂树，熊罴严守，郁郁佳城。草昧英雄，秕糠尧舜，堕泪碑丰遗爱深。胸中恨，待掀翻地轴，天堑须平。神姿凛凛如生。怪霜鬓婆娑无限情。记奋髯十月，当年虎啸，攒眉万国，此日蜗争。金字塔边，尼罗河畔，犹有不平风雨鸣。君休矣，有列宁旗帜，谁敢骄兵。","dynasty":"近代","title":"沁园春列宁墓前作，一九五六年"}
{"author":"白敦仁","content":"山颂千秋节，海庆万年欢。红日一轮高照，光焰满人寰。五岳嵩华泰岱，四渎江淮河汉，星火忆当年。从来多少事，只争朝夕间。挥赤帜，清玉宇，挽狂澜。更裁昆仑三截，世界等凉炎。六亿神州尧舜，四海翻腾云水，日月换新天。共献无疆寿，长酌幸福泉。","dynasty":"近代","title":"水调歌头"}
{"author":"白敦仁","content":"碾碎青山，呼来白日，今朝我是闲身。乔木藏村，绿阴密隔街尘。千秋杜甫讴吟地，有百花、潭水粼粼。笑匆匆、几树成蹊，桃李骄春。挥杯更劝白头侣，况江山信美，风物长新。老子婆娑，临流还岸纶巾。男儿溺死心犹壮，仗酣歌、答谢良辰。倩东风，唤起梅花，迟我江滨。","dynasty":"近代","title":"高阳台一九七六年秋暮，与履平、守元、树梁、梦乔花潭小集"}
{"author":"白敦仁","content":"犯霜就菊，笑短生、禁得几度重阳。鸿响天高，水涵沙净，撩人万态秋光。蟹螯且将。制颓龄、还赖繁香。更招邀、作健逢辰，等闲加意到壶觞。诗酒尚堪驱使，傍清霜洲渚，堕叶琅珰。下泽乘车，高台戏马，千金不换疏狂。尺波寸肠。是何物、能驻年芳。趁高秋、肺气旋苏，振衣千仞岗。","dynasty":"近代","title":"霜花腴一九七七年九日，再集花潭，次守元韵"}
{"author":"白敦仁","content":"楼前咫尺春江水。弱柳拂波吹暂起。短书难寄恨休题，好梦欲留醒不似。琴丝怨入闲宫徵。不尽春心堆玉指。叠澜风急乱红多，何忍将身同恨蕊。","dynasty":"近代","title":"玉楼春四首其二"}
{"author":"白敦仁","content":"楼头短笛凄关塞。柳色依依春叆叇。好天良夜月重圆，香径何人双展拜。萦帘风絮愁无奈。弹泪单衣宽几倍。碧桃花落发红桑，谁与春人填恨海。","dynasty":"近代","title":"玉楼春四首其三"}
{"author":"白敦仁","content":"江南柳色休重赋。笑底深杯花下注。争知此日断肠丝，只在当时携手处。天涯沉恨伤幽素。自剪春罗裁恨句。繁红总是不禁风，只有缀幡人意苦。","dynasty":"近代","title":"玉楼春四首其四"}
{"author":"白敦仁","content":"看花尚余泪眼，渺秋尘步绮。旧情委，暗紫衰红，暂结沉恨烟际。岁月又、登高过却，零风断雨终无霁。向天涯、歌尽离声，乱蕊都坠。百感樽前，对酒念远，是危楼倦倚。画栏外、叶叶湘云，泪珠空溅寒翠。旧香换、蛮花野色，闹红趁、吴枫江水。办仙槎、流恨蓬瀛，问今何世。幽兰佩老，燕麦愁深，怕数岁华美。消几许、梅嫣柳睐，故国春情，雨暮云朝，楚峰疑事。银潢未挽，金风还奏，寥天惊落衔芦雁，满江湖、此日归无地。羁孤怨极长宵，伴客残更，夜堂暗催凉纬。飞空破镜，绕屋梁尘，争枕欹睡迟。便许有、乘风双翼，玉宇能攀，可奈寒高，凤楼十二。云屏不动，孤颦深掩，鱼鳏龙寡无意绪，黯啼红、烛背人垂泪。瑶扃梦里重重，冷落关榆，荡魂万里。","dynasty":"近代","title":"莺啼序庚辰饯秋，次梦窗丰乐楼韵"}
{"author":"白敦仁","content":"覆水年华照鬓觞。樽前无泪与红香。黄梅时节千家雨，一叶相思到小廊。烧烛短，引杯长。愁边得句不成章。金猊香烬银荷黯，帘外轻雷送晚凉。","dynasty":"近代","title":"鹧鸪天二首其一"}
{"author":"白敦仁","content":"照眼花枝冷似禅。逢春好梦一楼宽。刺桐开落池莲小，闲到吟边十二栏。红烛泪，紫箫烟。无多哀乐换华颠。纷纷过却黄梅雨，润逼琴丝欲改弦。","dynasty":"近代","title":"鹧鸪天二首其二"}
{"author":"白敦仁","content":"一笑回灯委恨新。铜泉清泚接芳尘。愁将冷落瑶台意，证到炎凉劫外身。三嗅泣，独醒人。经年良约负湔裙。银毫别有将离怨，不在维扬十里春。","dynasty":"近代","title":"鹧鸪天瓶中芍药，一夕萎去，履平有词甚美，遂次其韵"}
{"author":"白敦仁","content":"枣帘昼寂，傍倦枕蝉嘶，倍增凄楚。送春无数。叹新欢易歇，故人难驻。半熟黄梅，更好无风无雨。小园路。待挈壶灌花，花发人去。前事知几许。有赚客清觞，联情缃素。怨怀怎赋。对新枝细子，旧题红处。澹极斜阳，冷落山眉翠妩。黯凝伫。掩孤弦、未歌先苦。","dynasty":"近代","title":"扫花游寄石尊"}
{"author":"白敦仁","content":"冷禅天、疏葩细萼，朦胧破春靓。雾寒风静。疑旧赏千林，雪岫香映。翠禽不到山窗暝。幽人谁唤醒。负晓月、一床花梦，揭帘看雁影。琼枝冷落傍瑶台，匆匆照眼处，不成觞咏。谁念我、欺风露，还寻芳径。相思付、玉龙恨管，人意视、霏英今更冷。但自把、一枝簪首，年光休猛省。","dynasty":"近代","title":"花犯南台探梅，因念客岁山居吟赏之乐，歌以抒怀"}
{"author":"白敦仁","content":"万恨幻春红，梦影更随春去。夜窗啼处。泪血和风雨。一点花心凄苦。禽音解否。","dynasty":"近代","title":"醉吟商小品四月初一夜闻杜鹃，是夜履平来宿，遂邀同赋。履平有《踏莎行》一首甚美，惜今佚其稿"}
{"author":"白敦仁","content":"林表黄昏，樽前绿鬓，一般不赖消凝。小斜廊外，展转是浮生。莫道无花更好，无花也，那便无情。凭谁与，婆娑斫去，好月更分明。冥冥。四天外，红桑如拱，碧海波倾。问蛮花可识，酒意纵横。人道宫槐未落，早凝碧、池上歌声。君知否，系绿牵青，身是旧金铃。","dynasty":"近代","title":"满庭芳三赋绿阴"}
{"author":"白敦仁","content":"桤日上，槿篱斜。村童设钓候溪沙。白水青田龙骨动。催耕种。隔树炎禽时一弄。","dynasty":"近代","title":"南乡子六首其一村居杂咏"}
{"author":"白敦仁","content":"新堰水，别家庄。看人艺稻午风凉。薄晚烧畲沙户火。昏烟锁。一犁相从归去呵。","dynasty":"近代","title":"南乡子六首其二"}
{"author":"白敦仁","content":"茅店酒，豆棚花。多君欢计淡生涯。饭了看云篱下坐。无功课。时有浮溪犊鼻过。","dynasty":"近代","title":"南乡子六首其三"}
{"author":"白敦仁","content":"尘味绝，道心清。无因遁世可忘情。媚不成羞娇未艳。随处看。红白溪花村女面。","dynasty":"近代","title":"南乡子六首其四"}
{"author":"白敦仁","content":"新竹径，旧年居。打头茅屋俯窥书。古鬲生烟蟠籀篆。烧烛短。文练光垂溪月转。","dynasty":"近代","title":"南乡子六首其五"}
{"author":"白敦仁","content":"三亩宅，足桑榆。隔墙为卜故人居。即此林泉堪寄傲。微一笑。卖剑买牛吾欲老。","dynasty":"近代","title":"南乡子六首其六"}
{"author":"白敦仁","content":"彻雨蝉嘶，涵沙水阔，初晴共感天赐。看花前度客，怕禁受、风檐残吹。吟边楼峙。对染靥香匀，笼烟眉翠。情凄丽。酒倾波换，鬓留云细。此地。还展清瓯，想玉堂花月，赌书闲戏。梦醒人世改，看烽火悠悠千里。新词何味。叹几日消磨，刘郎豪气，空江外，宝栏还抚，夕阳澄霁。","dynasty":"近代","title":"翠楼吟江楼，白石韵"}
{"author":"白敦仁","content":"倦蝶迷枝，新蝉抱叶，落英犹恋芳根。乱碧池台，寻常易扫春尘，残鹃不解红香改，傍虚檐、啼到黄昏。叹匆匆，过了斜阳，谁与温存。天涯别有凭栏意，算江关赋笔，从此无春。旧国年芳，换将断雨微曛。青青不辨兰和艾，仗西风、为刬愁痕。怕东君，隔岁相欺，不返花魂。","dynasty":"近代","title":"高阳台其一绿阴"}
{"author":"白敦仁","content":"曲槛招凉，虚檐借影，谁家飘麝池台。无限离愁，斜阳楼下新灰。朦胧几树暄禽弄，是当时、手种官梅。任暄风，换叶移枝，犹梦花开。云阶月地从伊阻，叹无春院落，更费安排。苦雨凄烟，天边消息难猜。伤心最是垂杨陌，燕辞巢、客未归来。近窗纱；怕听商歌，寒水楼隈。","dynasty":"近代","title":"高阳台其二再赋绿阴"}
{"author":"白敦仁","content":"雁老波荒，鸥沉渚碧。坠盟无觅。并影江湖，扁舟负狂客。红娇翠妩，闲梦趁、吟边踪迹。凄寂。冰簟夜凉，失沙头风笛。离烟古陌。铅泪清宵，相思露盘滴。零襟断佩赋笔。咫尺微波难寄。莫问美人来历。待诉情还怕，霜落一湖秋色。","dynasty":"近代","title":"惜红衣"}
{"author":"白敦仁","content":"碎秋心、声声梧叶，作寒只在金井。西风自是愁边物，何况夜吟单枕。慵记省。甚钿约钗盟，万古还教整。情灰易冷。更何必繁霜，已成依黯，此意共谁领。良宵怨，依旧月斜星炯。瓜盘昔梦才顷。人间巧拙真何物，漫说针楼行请。云路迥。怕小劫山河，顿换蟾宫影。炎凉莫问。仗无寐青灯，未凋玄发，一纵眼前饮。","dynasty":"近代","title":"陂塘柳七夕饮味雪庐，次白石韵"}
{"author":"白敦仁","content":"零香沾半袖。记江风飘花，那回携手。念别伤春，有笛边心事，怨吟难就。粉歇红消，人意与东风俱瘦。倦屧荒台，斜月空棂，忆君时候。萍踪漂留何有。算别会无端，残怀支否。梦影湖山，有嫩寒疏雨，断鸿归后。软脚行秋，秋已到危栏烟柳。料理黄花信息，馨香细嗅。","dynasty":"近代","title":"三姝媚喜石尊来"}
{"author":"白敦仁","content":"残墨山容，望中故国销凝久。断云依水近黄昏，何处羌笳奏。客路烟霞信手。认依稀、吴峰楚岫。数茎霜鬓，几帧云林，旅怀僝僽。三绝平生，醉来樗散还依旧。挈家无地访仙源，画意浓于酒。欲买归田二亩。问山深、容吾到否。百年踪迹，满眼江湖，涴尘凝袖。","dynasty":"近代","title":"烛影摇红题江梵众姨丈江湖载酒图"}
{"author":"白敦仁","content":"就黄花、偏逢秋病，一觞冷落依然。正高楼怊怅，又新劫、到华鬘。费尽重阳风雨，换秋声萧树，怨咽哀蝉。是登临倦客，不饮欲何言。问醒眼、可宜倚栏。艰难。满地霜繁。聊作健，强悲宽。算高台戏马，雄峰落帽，多少南冠。眼前不殊风景，漫重唱、念家山。指盘雕、暮云低处，望中一发，愁绝胡马江关。挥泪逝川。","dynasty":"近代","title":"紫萸香慢次韵郭石尊九日江楼吟望之作"}
{"author":"白敦仁","content":"暮云敛碧，对晚英、凄凉自整危冠。尘耻虚罍，客惊秋病，今朝醉也应难。怨怀怎宽。正战场、花发霜前。更堪悲、倦蝶归来，褪香空绕短篱寒。水吊古台残照，剩南园一角，唤尽哀蝉。红叶霜多，黄昏愁重，年时曾费吟笺。饯秋画船。梦橹声、犹照婵娟。问西风、暗老珍丛，几人持泪看。","dynasty":"近代","title":"霜花腴南台秋花极盛，石帚师倚梦窗自度腔赋九日，紫曼、千帆诸君并有和作，余亦继声，即次梦窗原韵"}
{"author":"白敦仁","content":"荒水遮门，酸风射眼，节残未了秋声。年少无多，问他何物承平。黄衫白马非吾事，费倚栏、一晌凝情。更休提，弹铗悲歌，压酒愁城。偶然一笑都成泣，是空肠芒角，杯底难撑。梦雨鲸波，灯前鳞甲还生。斜阳也是伤心色，便从他、明日阴晴。醉扶归。街鼓严宵，驼褐寒轻。","dynasty":"近代","title":"高阳台秋暮饮少城酒楼，敬和石帚师即席之作"}
{"author":"白敦仁","content":"髡柳通城，疾飙驱雁，水乡归路残寒。近黄昏别馆，甚驻得征鞍。叹一卧江山尽换，断歌零阕，特地相干。望腥尘如墨，回风吹处雕栏。平羌片月，赖清光，犹似当年。仗翠袖回灯，红绡泻酒，闲泪休弹。百罚玉觞何味，朱弦畔、转轴悲欢。念衰兰城北，明朝须老情天。","dynasty":"近代","title":"扬州慢过嘉州"}
{"author":"白敦仁","content":"人，不见参横月没时。穿针伴，翻向我寻伊。","dynasty":"近代","title":"十六字令"}
{"author":"白敦仁","content":"点滴空际，听来不似，旧灯床夜。阑宵易醒，换了碧纱鸳瓦。倚空篝、凤衾自熏，可曾梦入西窗下。是柳梢几叶，花阴一片，够人禁也。愁话。凭谁写。早泪尽金虬，心摇铁马。凝情抱影，付与南谯钟罢。想偎栏、悬暝树香，酒边秀色吹又谢。便晴暄、万一重阳，怕说闲游冶。","dynasty":"近代","title":"琐窗寒秋宵卧雨"}
{"author":"白敦仁","content":"梦熟帘波第几重。楼高人迥夜相逢。琴收座上心先许，雨迸灯前曲未终。一叶落，五更风。昨宵言语太惺忪。瑶台碧海浑闲事，只隔幮纱便不同。","dynasty":"近代","title":"鹧鸪天四首其一壬午秋词"}
{"author":"白敦仁","content":"淡淡梳栊薄薄妆。眼波眉意费商量。熏香可是怜荀令，梦雨何曾到楚王。欢易歇，夜何长。今番愁味是亲尝。早知欹枕还无奈，拆却鸳鸯不令双。","dynasty":"近代","title":"鹧鸪天四首其二"}
{"author":"白敦仁","content":"直与秋人事有关。盈盈一水隔银湾。五更风露初七夜，一日相思定几年。人寂寞，泪阑干。水蘋风起蜡枝残。红楼便是伤心地，星月当头不拟看。","dynasty":"近代","title":"鹧鸪天四首其三"}
{"author":"白敦仁","content":"未必萧娘定有书。江天漠漠渺愁余。鸳鸯文彩合欢绮，真得红鳞寸鲤鱼。墨淡淡，意疏疏。相思两字定何如。从今绣被无眠夜，长得灯前一觑无。","dynasty":"近代","title":"鹧鸪天四首其四"}
{"author":"白敦仁","content":"江天风雨试寒初。人情秋梦余。剪灯心事碧纱橱。雁云归信纡。弦凤冷，镜鸾孤。通犀解佩无。怪来蜡泪坐难除。几回开旧书。","dynasty":"近代","title":"阮郎归"}
{"author":"白敦仁","content":"尽情灯火依人，不眠守到东风懒。断笳哀角，等闲分付，烛花红换。饯腊村杯，嬉春市鼓，沉沉更箭。正膏炉焰薄，茅檐缩手，笑声路，无由见。随分黏鸡画燕。渐无名、春愁易乱。明朝花事，经年离索，并时心眼。何况登临，高楼是处，阵云天远。便挥樽莫问，今夕何夕，定何时旦。","dynasty":"近代","title":"水龙吟壬午除夕，明日立春"}
{"author":"白敦仁","content":"峭寒正怯，初日多阴，作甚游计。破帽枯筇，一例岁华将起。城郭寻常猿鹤念，风光曼衍鱼龙戏。尽销凝、念贴燕无家，卧枝开未。便亲见年芳难卜，何况无双，蕊珠宫里。时节芳菲，珍重楚兰清泪。草木尽关人事感，幽忧直为流年喜。旧桃符，笑闲身、退归无地。","dynasty":"近代","title":"倦寻芳癸未元日立春，梅花尚不堪摘也"}
{"author":"白敦仁","content":"黄菊枝头秋意晚。一晌沉吟，几阵南飞雁。天阔云闲谁是伴。眼前风物何曾惯。往事乍怜秋后扇。蠹损梅花，瘦了真真面。罗袖寒温劳缱绻。蛛丝午夜牵别院。","dynasty":"近代","title":"蝶恋花八首其一"}
{"author":"白敦仁","content":"蜜炬烟轻秋影灺。竹露风窗，点滴清如泻。曲罢玉箫生醉也。依稀坐近越罗衩。枕面盘丝霜后瓦。一种鸳鸯，此是他生话。说恨说愁浑不暇。匆匆记听寒更打。","dynasty":"近代","title":"蝶恋花八首其二"}
{"author":"白敦仁","content":"众里关心罗袜步。来是因风，去是因风絮。落叶晚阶惊乍数。误他小靸登楼处。欲采蘋花遥寄与。凤阁龙楼，缥缈非烟雾。南雁又将归信误。黄昏庭院廉纤雨。","dynasty":"近代","title":"蝶恋花八首其三"}
{"author":"白敦仁","content":"楼阁秋深寒乍切。却下珠帘，闲看玲珑月。槛外木樨黄喷雪。樽前笑倩阿侬折。煮茗翻书侬自别。遥夜深心，直恁低声说。早是回肠怜断绝。棂纱影淡金波灭。","dynasty":"近代","title":"蝶恋花八首其四"}
{"author":"白敦仁","content":"晓日栏花红欲出。曲里长眉，细扫春烟碧。十八鬟多无气力。镜边不放珠帘隔。未必目成堪永忆。对影闻声，欲罢争忘得。妆罢只言天气热。惺忪一语非明晰。","dynasty":"近代","title":"蝶恋花八首其五"}
{"author":"白敦仁","content":"柳外池塘花外雨。鸂鶒鶄，两两栖香语。密叶晚风青似雾。藕丝不断莲心苦。璧玉湘栊天几许。隔水高楼，望尽斜阳暮。远镜山眉横翠妩。秋光畅好独寻处。","dynasty":"近代","title":"蝶恋花八首其六"}
{"author":"白敦仁","content":"莫道闲情抛易得。绿鬓黄花，身是悲秋客。楼外雁音低落日。眼前莫个双飞翼。迟月花阴浑易识。能几勾留，换到苍苔迹。后不如今今异昔。无言有泪空相忆。","dynasty":"近代","title":"蝶恋花八首其七"}
{"author":"白敦仁","content":"凤幄秦筝声断续。转轴悲欢，一往商弦促。杂体江淹三十六。为伊翻遍人间曲。细雨檐花红簌簌。不道樽前，点点凄心目。看尽成阴芳树绿。人天始信孤怀独。","dynasty":"近代","title":"蝶恋花八首其八"}
{"author":"白敦仁","content":"瘦梅枝上东风信，匆匆一回红破。节物总关情，恁吟觞偏左。愁丝纷见裹。正料理、浅眠安卧。到手一枝，看人几日，寄情无那。珍重岁寒心，闲风露、瑶台梦中烟锁。一笛付当楼，又残红了泪堕。孤吟谁解和。甚南北东西羡我。小屏掩、斜月横陈，唤玉真来否。","dynasty":"近代","title":"徵招人日南台兀坐，园公摘红梅为供，题寄露园"}
{"author":"白敦仁","content":"梦里分明识淡妆。种得垂杨，独自神伤。东风薄倖不相将。换尽鹅黄。费尽莺簧。暖日初晴又作凉。暮雨烟朝，雾阁云窗。买丝绣个有情郎。啼也思量。笑也思量。","dynasty":"近代","title":"一剪梅"}
{"author":"白敦仁","content":"霞粉烟光，是采香骚国，曾赋春容。依稀素妆占地，帘月能通。真姿润玉，又人间、出意相逢。还暗触、偎栏笑靥，那是亭北楼东。人事已拼凄感，况繁英妒水，水妒颜红。谁怜倦客沉恨，撩乱花茸。芳华易逝，怕移根、难觅珠宫。休更说、瑶台路迥，断云只隔芳丛。","dynasty":"近代","title":"汉宫春辛夷花下作"}
{"author":"白敦仁","content":"汉皋佩冷，抛菂试觅，留梦前地。珠露飘蕊。等闲荡作，轻绡旧时泪。断肠一水，花外信杳，沉恨休拟。妆润烟洗。殢情尽有，罗袜步尘细。蠹笔字零落，错写明珰珍重意。谁见趁凉鸳鸯双翼比。早断绝冰丝，心素无系。闹红知未。怕一舸相逢，霜鬓愁里。楚江空、坏霞成绮。","dynasty":"近代","title":"绕佛阁种莲"}
{"author":"白敦仁","content":"敲窗落叶舞回风。碧帘灯影红。绿筠深院画楼东。秋宵如梦中。金屈戍，玉盘龙。楚云峰又峰。而今无地说幽衷。空教良夜同。","dynasty":"近代","title":"阮郎归"}
{"author":"白敦仁","content":"湘竹初成笋，吴蚕倦吐丝。斜栏凭损缕金衣。却向落花深处、立移时。浅语常推病，长愁不上眉。十分矜重向人痴。自由横波足遣、沈郎知。","dynasty":"近代","title":"双调南柯子二首其一"}
{"author":"白敦仁","content":"会意知凭眼，妨嫌莫并肩。十分打叠向春妍。几度薄羞浅恨、更无言。酒失憎应惯，琴心理又难。任人看画小眉弯。知道者般新样、定郎怜。","dynasty":"近代","title":"双调南柯子二首其二"}
{"author":"白敦仁","content":"信他生、未卜此生休，回肠只自知。甚一篇锦瑟，十年黄土，负了须眉。多事梦中颦笑，偏遣沈郎窥。试问如花影，何似当时。余亦人天多感，况闻声对影，不比分携。总空花一例，薄福付书痴。便三生、愿为芗泽，染绣衣、罗带不教离。梅花伴，更输君处，一岁双栖。","dynasty":"近代","title":"八声甘州题魏炯若《岁影庵悼亡诗》"}
{"author":"白敦仁","content":"试萼梅梢。是绛纱旧影，来伴无聊。旧檀着梦，新悰罢酒，供愁短景，随分长谣。坠欢零落霓裳侣，更何意、裁剪冰绡。记万条。缟空瘦雪，寒冱金貂。仙城去鹤难招。奈岁华又到，彩燕盘椒。素娥回盼，冷香换骨，繁忧自在，云意墙腰。荡春邻笛寻常拍，怕无计、留汝妖韶。怨霜飙。腻尘未上兰翘。","dynasty":"近代","title":"惜黄花慢梅"}
{"author":"白敦仁","content":"一昨中园独赏时。柳绵拖水燕衔泥。愔愔晚日收残雨，续续黄蜂过别枝。春晻黯，梦凄迷。旧情惟有鹧鸪词。绿苔闲绣梨花苑，转阁楼高未易知。","dynasty":"近代","title":"鹧鸪天"}
{"author":"白敦仁","content":"芙蓉城阙，叹仙梦轻断。小字芳卿记亲唤。自玉珰封罢，金缕吟成，都未抵、一曲银塘恨远。罗帷风不度，宝髻新香，身是分钗旧双。怎今番清泪，不管回肠，重费与、蓦地横波一转。早拚取、孤凄送余生，浑不奈樽前，霎时凝眄。","dynasty":"近代","title":"洞仙歌"}
{"author":"白敦仁","content":"双叶柳梢眉。欲挽云鬟未结衣。谁信卷帘今不见，风僛。晓日丝杨替发晞。花底歇深杯。百岁相看年少时。出众风流君莫问，迷离。一夜花开并蒂枝。","dynasty":"近代","title":"南乡子"}
{"author":"白敦仁","content":"雨昏烟锁。飞絮帘前堕。一枕绿云初梦破。万缕千条愁裹。人前不理丝桐。新妆垂手临风。三十六园朱李，燕归何处相逢。","dynasty":"近代","title":"清平乐"}
{"author":"白敦仁","content":"金雀钗。玉凤鞋。落雪吹香花满街。秋娘不肯来。风满台。月满阶。红豆一株生九荄。相思枉费才。","dynasty":"近代","title":"长相思"}
{"author":"白敦仁","content":"雁音孤馆，残雨消秋燠。晴晖乍怜侵晓，气爽清如沐。谁信惊烽满眼，更照茱萸熟。繁忧须逐。倾天莫管，城郭新开战场菊。挥杯聊劝令节，落落凭高目。休叹弃置秋田，我亦丰年玉。闻道龟山操好，未比沧浪曲。端居难卜。行吟何事，餔歠寻常便相嘱。","dynasty":"近代","title":"六幺令己丑重阳和清真韵"}
{"author":"白敦仁","content":"野火烧原，荒波送日，悬知四海皆秋。老雁衔芦，南飞散落高楼。干戈满目悲身事，便从他、白马清流。叹悠悠，张俭当年，望户何投。甘陵南北纷纷日，怕苍天易死，沸鼎还游。墙壁公卿，窃钩莫笑封侯。残涛怒打沉江锁，有楼船，飞动江州。渺空烟，事往何年，难问沙鸥。","dynasty":"近代","title":"高阳台石帚师见示和清寂堂感秋之作，敬次原韵"}
{"author":"白敦仁","content":"爇尽盘心一篆香。空将罗帕赠萧郎。而今年少说王昌。拾翠汀洲花胜雪，吹箫帘幕月如霜。贪天一念薄温凉。","dynasty":"近代","title":"浣溪沙六首其一甲申感春"}
{"author":"白敦仁","content":"两字心关易遣知。相看双袖万行啼。暂逢花月莫寻思。似我情怀甘自减，从他风雨觉来时。夜阑独理旧书辞。","dynasty":"近代","title":"浣溪沙六首其二"}
{"author":"白敦仁","content":"无限人间重晚凉。直缘离决恐情伤。含愁不语弄丝簧。弦绝易关徽外响，歌深不是枕中方。两年辛苦一声狂。","dynasty":"近代","title":"浣溪沙六首其三"}
{"author":"白敦仁","content":"谁信重逢未有期。经秋风雨再来时。占人怀抱误人思。曾是牡丹输解语，断无杨叶永如眉。三生花草梦西溪。","dynasty":"近代","title":"浣溪沙六首其四"}
{"author":"白敦仁","content":"小阁凝寒夜帐幽。烘帘眉月易成秋。天生江水不西流。无可奈何甘薄倖，最难消受是温柔。清欢一往挂帆舟。","dynasty":"近代","title":"浣溪沙六首其五"}
{"author":"白敦仁","content":"绮语难删静志居。沉思何事苦关渠。痴根寻向古人书。负手英雄看过鸟，惊心琴瑟悔为鱼。真成独坐恼花初。","dynasty":"近代","title":"浣溪沙六首其六"}
{"author":"白敦仁","content":"嫠弦哀动湘江瑟，秋阴洞庭波语。绿转空沟，红流废苑，不记看花前度。阳山绝处。叹穆马南征，伏沙荒古。惙怛羁人，雁归蓬断奈何许。吴霜飘尽战血，傍丹枫莫识，轩皇残树。别岛尘狂，行宫月落，一样听风听雨。哀蝉似诉。问树树斜阳，为谁凄楚。梦入乌蛮，数峰江山苦。","dynasty":"近代","title":"台城路落叶"}
{"author":"白敦仁","content":"双履翩翩，金屋绣慵，宝繶脂香犹凝。深殿梵烟，丈室星移，寥落雨花春暝。换劫珠璎，终未称，禅天钟磬。端应。伴斜谷云楼，散关妆镜。闻道开国滇南，有堂上三千，响廊双迎。龙荒玉版，凤蠹金縢，依稀故王周正。绿鬓雄风，甚一例、只檀消领。眉影。更杂事秋山谁咏。","dynasty":"近代","title":"燕山亭"}
{"author":"白敦仁","content":"百年分半无多，世间可有埋愁地。颓然欲放，吾今丧我，亦醒亦寐。周蝶相忘，风雷不变，庸知牛蚁。恣高楼百尺，纷纷眼底，与嚼蜡同滋味。不用烧香拽簟，更吹笙、花边珠翠。寻常七事，不堪第一，余非度里。琴酒都抛，羲皇而上，北窗一睡。叹形劳何极，胞中略转，要先生起。","dynasty":"近代","title":"水龙吟偶读半塘老人《和天籁集睡词》，赏心同抱，戏同其韵"}
{"author":"白敦仁","content":"龟龙争出地。看草圣宸题，古苔荒字。六州铸遍，千秋外、一斸萧山金气。当年会子。算易得、刻泥难比。浑未信、历劫青蚨，陈陈尚夸闾里。军兴日费谁供，叹往日秦中，万家如洗。蓬莱一水。空想像、贝阙金银天际。金迷纸醉。更草草、临安何事。谁念取。谢启充肠，心伤质史。","dynasty":"近代","title":"玉烛新汉中农家掘土，得北宋铁钱"}
{"author":"白敦仁","content":"秋草。秋草。原上离离红烧。斜阳尽处青山。山外半骓未还。还未。还未。南苑西风流水。","dynasty":"近代","title":"三台令二首其一和石帚师"}
{"author":"白敦仁","content":"秋柳。秋柳。头白昏鸦栖久。寻常斗罢宫腰。可奈西风覆巢。巢覆。巢覆。愁到先生五斗。","dynasty":"近代","title":"三台令二首其二"}
{"author":"白敦仁","content":"正楚天、巫峡雨云昏，疏帘卷秋清。甚枝枯蜩甲，蛛牵碧落，得喻闲情。解道垂成忽破，莫视半山轻。自古输难讳，私斗何成。老去谈兵舌在，又文楸局外，鸣者不平。问当年赌墅，何计答苍生。只长安、衣冠文武，叹百年、世事几心惊。收箧剩，有天边月，曾照亏盈。","dynasty":"近代","title":"八声甘州观弈"}
{"author":"白敦仁","content":"江云披絮帽。正亭皋望极，乱愁如草。雾寒成瘴，迟日破林杲。逝波浇茗抱。斜栏聊恣吟眺。苦竹黄芦，又飞霜恨着，残叶雁风峭。野哭千家未了。忧患推排，老物如期到。鬓痕尘影，临水愧鱼鸟。冷蝉凄晚噪。呼樽且劝斜照。漫说穷途，算悲深广武，何似玉山倒。","dynasty":"近代","title":"梦芙蓉秋已尽，思无穷，江亭促坐，复成一日之欢，书付履平索和"}
{"author":"白敦仁","content":"问瑶阶艳草，更不管、闲情抛掷。露痕澹秋，妆蝉偎鬓翼。月照无迹。旧梦花应记，夜堂笺管，写丽情南国。直饶在发为芗泽。并影红栏，飘烟紫陌。重重坠欢堪惜。付踏歌一笑，纨扇疏隔。当年逃寂。傍秋峦翠碧。杖底林风悄，群籁息。笙歌队里残客。对欹崖万态，别思何极。而今剩、酒衫诗帻。浑不信、一点山林俊赏，并归愁侧。情波渺、莫趁回汐。拥画帘、纵有千般媚，凭谁赋得。","dynasty":"近代","title":"六丑"}
{"author":"白敦仁","content":"伴行野霜风吹树。非虎非兕，怨吟愁度。马队纵横，战尘迷幂抱经处。万言杯水，君莫笑、儒冠苦。眼底鼠搬姜，听歇担，溪桥邪许。歧路。更翻云覆雨，古道弃来如土。寻常自断，有轻薄、向人难数。仗笔底五湖三江，问曹郐，争当荆楚。有苜蓿堆盘，谁管千秋相负。","dynasty":"近代","title":"长亭怨慢"}
{"author":"白敦仁","content":"风铃急节，乔木高城堕。兵气涨林峦，有挥戈、日边红挫。蛩音满院，簟枕易惊寒，收玉局，改瑶琴，短梦愁时破。凝寒塞向，际此应怜我。雨雪正尧年，拨新灰，坐消炉火。百闻一见，华屋几丘山，悲马角，讶鹤言，才信天心左。","dynasty":"近代","title":"蓦山溪和履平"}
{"author":"白敦仁","content":"风霜满地，叹人情何似，秋虫吟草。一雨穿林复打叶，费尽丛篁凄调。堞粉鸦啼，芦烟军吹，坐觉天难晓。多君词笔，横流峡水倾倒。谁信白马潮头，红羊劫畔，杯酒成相吊。只恐沟中无处断，眼底青黄亦好。藕孔游身，矛头渐米，已畏论怀抱。芜城慵赋，伫琴休命哀操。","dynasty":"近代","title":"百字令履平冲寒见过，并出示新词，率次韵奉和一首"}
{"author":"白敦仁","content":"琼瑶。挥毫。空螯。总无聊。寒郊。谁怜怨词接风骚。一枝无计安巢。云路遥。把臂赖韩豪。说古今几人我曹。马鸣旆动，江汉波滔。是身羿彀，输与南窗笑傲。心不同而媒劳。卜不从而龟焦。千秋如暮朝。相看托而逃。楚越正风涛。短衣长夜歌禅尧。","dynasty":"近代","title":"醉翁操寒城索处，与履平数相喁于，意犹未尽，再申以此解"}
{"author":"柳中庸","content":"岁岁金河复玉关，朝朝马策与刀环。三春白雪归青冢，万里黄河绕黑山。","dynasty":"唐代","tags":"唐诗三百首，黄河，边塞","title":"征人怨/征怨"}
{"author":"柳中庸","content":"抽弦促柱听秦筝，无限秦人悲怨声。似逐春风知柳态，如随啼鸟识花情。谁家独夜愁灯影？何处空楼思月明？更入几重离别恨，江南歧路洛阳城。","dynasty":"唐代","tags":"伤别","title":"听筝"}
{"author":"柳中庸","content":"玉树起凉烟，凝情一叶前。别离伤晓镜，摇落思秋弦。汉垒关山月，胡笳塞北天。不知肠断梦，空绕几山川。","dynasty":"唐代","title":"秋怨"}
{"author":"柳中庸","content":"关山万里远征人，一望关山泪满巾。青海戍头空有月，黄沙碛里本无春。高槛连天望武威，穷阴拂地戍金微。九城弦管声遥发，一夜关山雪满飞。","dynasty":"唐代","title":"凉州曲二首"}
{"author":"柳中庸","content":"繁阴乍隐洲，落叶初飞浦。萧萧楚客帆，暮入寒江雨。","dynasty":"唐代","title":"江行"}
{"author":"柳中庸","content":"楚塞望苍然，寒林古戍边。秋风人渡水，落日雁飞天。","dynasty":"唐代","title":"扬子途中"}
{"author":"柳中庸","content":"黄河流出有浮桥，晋国归人此路遥。若傍阑干千里望，北风驱马雨萧萧。","dynasty":"唐代","title":"河阳桥送别"}
{"author":"柳中庸","content":"草短花初拆，苔青柳半黄。隔帘春雨细，高枕晓莺长。无事含闲梦，多情识异香。欲寻苏小小，何处觅钱塘。","dynasty":"唐代","title":"幽院早春"}
{"author":"柳中庸","content":"春暮越江边，春阴寒食天。杏花香麦粥，柳絮伴秋千。酒是芳菲节，人当桃李年。不知何处恨，已解入筝弦。","dynasty":"唐代","title":"寒食戏赠"}
{"author":"柳中庸","content":"红粉当三五，青娥艳一双。绮罗回锦陌，弦管入花江。落雁惊金弹，抛杯泻玉缸。谁知褐衣客，憔悴在书窗。","dynasty":"唐代","title":"春思赠人"}
{"author":"柳中庸","content":"翠幕卷回廊，银灯开后堂。风惊拥砌叶，月冷满庭霜。绮席人将醉，繁弦夜未央。共怜今促席，谁道客愁长。","dynasty":"唐代","title":"丁评事宅秋夜宴集"}
{"author":"柳中庸","content":"高槛连天望武威，穷阴拂地戍金微。九城弦管声遥发，一夜关山雪满飞。","dynasty":"唐代","title":"凉州曲二首其二"}
{"author":"白行简","content":"牧野功成后，周王战马闲。驱驰休伏皂，饮龁任依山。逐日朝仍去，随风暮自还。冰生疑陇坂，叶落似榆关。躞蹀仙峰下，腾骧渭水湾。幸逢时偃武，不复鼓鼙间。","dynasty":"唐代","title":"归马华山"}
{"author":"白行简","content":"欲识春生处，先从木德来。入门潜报柳，度岭暗惊梅。透雪寒光散，消冰水镜开。晓迎郊骑发，夜逐斗杓回。淑气空中变，新声雨后催。偏宜资律吕，应是候阳台。","dynasty":"唐代","title":"春从何处来"}
{"author":"白行简","content":"降虏意何如，穷荒九月初。三秋异乡节，一纸故人书。对酒情无极，开缄思有馀。感时空寂寞，怀旧几踌躇。雁尽平沙迥，烟销大漠虚。登台南望处，掩泪对双鱼。","dynasty":"唐代","title":"李都尉重阳日得苏属国书"}
{"author":"白行简","content":"临江一嶂白云间，红绿层层锦绣班。不作巴南天外意，何殊昭应望骊山。","dynasty":"唐代","title":"在巴南望郡南山呈乐天（时从乐天忠州）"}
{"author":"白行简","content":"白头居士对禅师，正是楞严三昧时。一物也无百味足，恒沙能有几人知？","dynasty":"唐代","title":"见杭州乌窠和尚后作"}
{"author":"白行简","content":"巨橐方镕物，洪炉欲范金。紫光看渐发，赤气望逾深。燄热晴云变，烟浮昼景阴。坚刚由我性，鼓铸任君心。踊跃徒标异，沈潜自可钦。何当得成器，待叩向知音。","dynasty":"唐代","title":"金在镕"}
{"author":"白行简","content":"玉卮无当兮安可拟，风飘有声兮不足比。惟滤罗之用也大哉，故去此而取彼。","dynasty":"唐代","title":"滤水罗赋附歌"}
{"author":"白行简","content":"华省春霜曙，楼阴植小松。移根依厚地，委质别危峰。北户知犹远，东堂幸见容。心坚终待鹤，枝嫩未成龙。夜影看仍薄，朝岚色渐浓。山苗不可荫，孤直俟秦封。","dynasty":"唐代","title":"贡院楼北新栽小松"}
{"author":"白行简","content":"巨橐方熔物，洪炉欲范金。紫光看渐发，赤气望逾深。焰热晴云变，烟浮昼景阴。坚刚由我性，鼓铸任君心。踊跃徒标异，沈潜自可钦。何当得成器，待叩向知音。","dynasty":"唐代","title":"金在熔"}
{"author":"白行简","content":"宣父穷玄奥，师襄授素琴。稍殊流水引，全辨圣人心。慕德声逾感，怀人意自深。泠泠传妙手，摵摵振空林。促调清风至，操弦白日沈。曲终情不尽，千古仰知音。","dynasty":"唐代","title":"夫子鼓琴得其人"}
{"author":"蔡押衙","content":"可怜洞庭湖，恰到三冬无髭须。","dynasty":"唐代","title":"题洞庭湖"}
{"author":"仲并","content":"静练平千顷，华栋俯中流。凌晨画戟，来看宿雨断虹收。八九胸中云梦，三千笔端风月，无处快凝眸。笑咏一堂上，挥尘气横秋。俯危阑，红日下，暮云稠。无穷伟观，只应天意为君谋。容我时醒时醉，独泛微烟微雨，浩荡逐轻鸥。不羡岳阳胜，丹碧耸层楼。","dynasty":"宋代","title":"水调歌头（浮远堂）"}
{"author":"仲并","content":"草圣与诗余。清韵谁如。生绡团扇倩谁书。月湛素华天似水，深院凉初。人散晚钟疏。后约还虚。良宵忍放枕鸾孤。要得相逢除是梦，有梦来无。","dynasty":"宋代","title":"浪淘沙（即事）"}
{"author":"仲并","content":"正西山、雨过弄晴景，竹屋贯斜晖。问谁将千斛，霏瑛落屑，吹上花枝。风外青鞋未熟，鼻观已先知。挠损江南客，诗面难肥。两句林边倾盖，笑化工开落，尤甚儿嬉。叹额黄人去，还是隔年期。渺飞魂、凭谁招取，赖故人、沈水煮花瓷。犹堪待，岭梅开后，一战雄雌。","dynasty":"宋代","title":"八声甘州（木樨和韵）"}
{"author":"仲并","content":"灰飞山解竹。庆群阴消尽，新阳来复。云物呈祥连瑞霭，烟气纷纷馥馥。紫陌香衢，朱檐影里，罗绮花成簇。岭梅惊暖，数枝争绽寒玉。有人袅袅盈盈，今朝特地，为我新妆束。娇倚银床添绣线，长喜修眉舒绿。不道多情，锦屏罗幌，难得欢生足。谁知今夜，玉壶银漏催促。","dynasty":"宋代","title":"念奴娇（冬至夜作）"}
{"author":"仲并","content":"铃閤寻盟未肯寒。鹢首驻江干。云烟翰墨，风流尊俎，不放更残。金声掷地西清老，天未许终闲。知音素赏，当筵一曲，流水高山。","dynasty":"宋代","title":"眼儿媚（同孙尚书赴孟信安平江郡燕席上）"}
{"author":"仲并","content":"门巷乌衣应好在，风韵尚依然。知是蓬瀛第几仙。秀色粲当筵。索句濡毫云閤里，清坐袅炉烟。谁赋回文第二篇。除是见娟娟。","dynasty":"宋代","title":"武陵春（元若虚总管席上）"}
{"author":"仲并","content":"襟韵绝纤尘，炯炯夜光明月。合是紫荷持橐，侍丹墀清切。暗香疏影想公家，人与梅超绝。酒罢帝城早去，占百花先发。","dynasty":"宋代","title":"好事近·襟韵绝纤尘"}
{"author":"仲并","content":"智夫醉凝眸。正行云遮断，澄练江头。皓月今宵何处，不管中秋。朱阑倚遍，又微雨、催下危楼。秋风空响更筹。不将好梦，吹过南州。浮远轩窗异日到，山空云净，江远天浮。别去客怀，无赖准拟开愁。冰轮好在，解随我、天际归舟。何须舞袂歌喉。一觞一咏，谈笑风流。","dynasty":"宋代","title":"芰荷香·醉凝眸"}
{"author":"仲并","content":"静练平千顷，华栋俯中流。凌晨画戟，来看宿雨断虹收。八九胸中云梦，三千笔端风月，无处快凝眸。笑咏一堂上，挥尘气横秋。俯危阑，红日下，暮云稠。无穷伟观，只应天意为君谋。容我时醒时醉，独泛微烟微雨，浩荡逐轻鸥。不羡岳阳胜，丹碧耸层楼。","dynasty":"宋代","title":"水调歌头·静练平千顷"}
{"author":"仲并","content":"相门苗裔正诜诜，长庆风流几百春。吉梦忽随秋日晓，祥光常对月华新。翰林大笔高前古，玉树诸郎霭后尘。何假捧觞勤颂祝，由来寿考属仁人。","dynasty":"宋代","title":"白氏夫人生日二首"}
{"author":"仲并","content":"闾里推耆德，门庭只故居。绮罗看富室，丹碧炫新庐。润屋宝非璧，满车家有书。功名宜岁晚，带玉缀金鱼。","dynasty":"宋代","title":"送泉州周尚书"}
{"author":"仲并","content":"常若侍君侧，宁论去几程。政须怀宿望，宁得殿名城。执手欲何语，谀公恐不情。斯民艰食甚，第一劝春耕。","dynasty":"宋代","title":"送泉州周尚书"}
{"author":"仲并","content":"得誉今铨莞，飞声自谏垣。久和蒙帝可，不敢丧吾存。切切道涂喜，勤勤指顾言。我公今气貌，犹是旧攀辕。","dynasty":"宋代","title":"送泉州周尚书"}
{"author":"仲并","content":"别公今夜月，恰可一庭方。勇往先过建，徐行不到漳。同时三郡乐，指日四时康。胜地岂云远，吾当騑乘黄。","dynasty":"宋代","title":"送泉州周尚书"}
{"author":"仲并","content":"身外从纷若，胸中固卓然。险夷唯故步，舒卷只遗编。锦绣文千段，珠玑诗几联。我公今逾健，笔力敌中年。","dynasty":"宋代","title":"送泉州周尚书"}
{"author":"仲并","content":"二难晚出材无敌，老将从来勇冠军。一月望公三捷至，秋风不惜暂离群。","dynasty":"宋代","title":"送阎少隐同其弟伯子宣子赴试淮南为一月之别"}
{"author":"仲并","content":"街头日夜催槐黄，去去归帆如许忙。我病公行欠卮酒，少迟饮至共传觞。","dynasty":"宋代","title":"送阎少隐同其弟伯子宣子赴试淮南为一月之别"}
{"author":"仲并","content":"臭味张公子，生涯类我贫。又为两乡梦，看即一朝绅。洗眼千岩秀，抽身肥马尘。他年乘夜雪，从子剡溪滨。","dynasty":"宋代","title":"送张持国省干归山阴三首"}
{"author":"仲并","content":"稠众相从地，无言意已倾。余方厌藜藿，子肯扣柴荆。短棹起归暮，长亭如别情。回头听羌管，拍拍唤愁生。","dynasty":"宋代","title":"送张持国省干归山阴三首"}
{"author":"仲并","content":"埋轮贤使者，重席老先生。一别遽多岁，相望无几程。到家乘暇日，为我话深情。欲写相思语，昏花字不成。","dynasty":"宋代","title":"送张持国省干归山阴三首"}
{"author":"仲并","content":"不记江城分袂初，几年东北望门闾。寒温一纸无非便，忧病千端自作疏。莫忘折梅寻胜事，悬知视草报初除。及兹郡舍多閒日，早著山中未了书。","dynasty":"宋代","title":"送郑公老少卿赴吉州三首"}
{"author":"仲并","content":"白发倦场屋，一官初自娱。幡然挂章绂，遽作卧江湖。耆旧添佳传，都门续故国。会当垂不朽，名与惠山俱。","dynasty":"宋代","title":"送致政节推朱子发归无锡二首"}
{"author":"仲并","content":"鸡栖朱伯厚，来叶尚多贤。吏案尽纷若，心田正坦然。林泉谁共乐，衣钵子能传。会有蒲轮到，朝烟夕霭边。","dynasty":"宋代","title":"送致政节推朱子发归无锡二首"}
{"author":"仲并","content":"胸中历历几山川，竹杖芒鞋四十年。赤手旋为新活计，白头犹作旧因缘。如如炒境无多事，了了真心不碍禅。安坐高峰重点检，未须枕石伴云眠。","dynasty":"宋代","title":"送智道者"}
{"author":"仲并","content":"西风迎公来，东风送公去。尚欲留朱轓，公行不可住。无酒对公倾，有怀为公赋。夫子文武资，亦复廓庙具。刚方仰术业，坦夷见襟度。青衫试州县，机锋微已露。吾意有不可，万夫挽不顾。翱翔诸公间，籍甚当时誉。峨冠上乌台，直谏汲长孺。风云千载合，冕旒一言寤。凛凛议论余，可使淮南惧。天威瞻咫尺，政涂去跬步。兴逸顿言归，解佩苕溪路。湖山聊寄怀，诗书尚温故。中外岂不殊，进退自余裕。宣城唇齿邦，望公来何暮。我饥我颦呻，公饭公覆护。举首望旌戟，指期咏襦裤。平生触邪手，不难锄弊蠹。双溪叠嶂间，按堵百我虑。坐席岂容温，当馈意久注。献纳念伏蒲，谋谟怀借箸。行矣股肱良，归作腹心助。要观今周公，声名三吐哺。便当侣夔龙，何止冠鵷鹭。自念接门墙，连岁忘羇寓。鷁首明当飞，骥尾何由附。几日复升堂，青天披宿雾。过雁与来鱼，犹当奉尺素。西去无多程，不诵阳关句。","dynasty":"宋代","title":"送周元特侍郎守宣城"}
{"author":"仲并","content":"芒鞋亦良苦，歧路不曾休。句律可青眼，宗风已白头。舌端频自味，心外更何求。欲寄明年信，温州定越州。","dynasty":"宋代","title":"泰兴道本上人少时颇留意诗律已而遍历诸方卒"}
{"author":"仲并","content":"气围初寒候，祥开既望辰。应时来鸑鷟，占梦获麒麟。盛德圭无玷，高才竹有筠。胸襟藏巨壑，人物妙洪钧。使者光华远，朝廷宠数新。鹏程九万里，椿干八千春。鼎鼐虚前席，风云即要津。黑头纡衮绣，天意在斯民。","dynasty":"宋代","title":"唐大夫生辰"}
{"author":"仲并","content":"东井遥观盾日升，南风犹入舜弦鸣。鹏程九万岂终息，椿岁八千方再荣。平世功名期凤鸟，一时文采应长庚。浮瓜沉李年年事，稽首弧南一点明。","dynasty":"宋代","title":"提举生辰"}
{"author":"仲并","content":"招提隐松桂，远在城一隅。我来岁云暮，天寒气象殊。寓目得佳趣，百念如涤除。及此斋时钟，箪瓢慰吾臞。丈室曦未来，香篆沈熏炉。聊施济胜具，未暇学跏趺。缓步大明寺，山光佳有余。郊原自春色，物意如相娱。习公四海士，豪气编虎须。邂逅偶倾盖，清游邀我俱。相从得二谢，笑语寄歌呼。","dynasty":"宋代","title":"题大明寺"}
{"author":"仲并","content":"高人心迹喜双清，旷远幽亭谁与名。檐外落花仍落絮，坐中倾国与倾城。松声传壑风初急，帆影飘空浪未平。不尽樽中今日醉，匆匆轻去得无情。","dynasty":"宋代","title":"题吴氏旷远亭"}
{"author":"仲并","content":"竹户茅檐一迳斜，清樽黄卷定生涯。溪山胜处春长在，却放朱藤一半花。","dynasty":"宋代","title":"题章伯深臞怪图"}
{"author":"仲并","content":"剩引桂枝丛小山，鹜行姑去自余閒。人怀昆玉未当价，花与莱衣相映斑。佳树非烟晓葱郁，幽泉不雨夜潺湲。顿移岩壑山阴道，竞秀争流一席间。","dynasty":"宋代","title":"题赵有翼丛桂小山"}
{"author":"仲并","content":"出门迎朝暾，入门饯夕阳。岂愿从吾驷，声名跨楚梁。明日聊与君，褰裳陟危冈。方舟转河曲，薰风度微凉。细看槐柳暗，稍觉檐萄香。天调节用霞绮，云净呈天光。梵宫占地胜，古木参天长。禽鸟亦自得，呜呼声激昂。缓步信携筇，清流足飞觞。乃知声利役，脱去非无方。所怜雄丽地，千年陇树荒。石顽尚莓苔，剑逝宁光芒。自今一瞬息，江山几兴亡。我衰渐落寞，乐极泪淋浪。寄谢同心人，无惊鬓毛黄。","dynasty":"宋代","title":"同祝子权游虎邱"}
{"author":"仲并","content":"荆溪之山环千峰，摩空巉绝相争雄。与公万仞俱壁立，祗有爽气蟠胸中。荆溪之流碧满野，寒光秀色兼天泻。与公雅量相对清，更觉波澜来笔下。高门悬弧此日生，少年挥毫敌两京。当时紫宸初射策，玉色临轩知姓名。一旦横经向儒苑，凤掖銮坡去非远。如今高卧尚琳宫，主父严徐见何晚。向来皂盖先一州，龚黄已往无此流。旰食我皇收士急，未容独乐林泉幽。华堂宴笑春风裹，水绿山青助公喜。三槐功就却归来，寿如此山如此水。","dynasty":"宋代","title":"外舅庄子尚生辰"}
{"author":"仲并","content":"急雪逢春易作晴，穷阎犹复断人行。公家何在欲乘月，夜半扁舟不隔城。","dynasty":"宋代","title":"晚坐和韵"}
{"author":"仲并","content":"篇篇振玉妙玲珑，字字春风和气中。安得居家无一事，搜吟日日与君同。","dynasty":"宋代","title":"晚坐和韵"}
{"author":"仲并","content":"醉眠全醒病亦醒，虚斋危坐听无声。锦囊欲报清新句，自笑常谈只老生。","dynasty":"宋代","title":"晚坐和韵"}
{"author":"仲并","content":"城东韩李城南赵，欲往从之道阻长。与我诗盟烦借问，角弓永好愿无忘。","dynasty":"宋代","title":"晚坐和韵"}
{"author":"仲并","content":"莺歌燕语戏晴晖，日暮行人缓缓归。十里芜城春色晚，回头往事已全非。","dynasty":"宋代","title":"芜城"}
{"author":"仲并","content":"人生贵适意，自苦良亦痴。百年同梦幻，富贵安所施。我生世缘薄，疲弱不可支。纷华岂不佳，自觉心已辞。归来时自笑，抚手长嗟咨。人生行乐耳，勋业知何时。两李近豪放，高怀不少卑。谪仙已云殁，流风苑在兹。平子韵绝俗，豪逸真吾师。万事一粲然，不复论成亏。邵公蘖庵下，操心常苦危。易象鲁春秋，忧乐常相随。端居谈利害，羌夷可鞭笞。近亦能稍稍，笑语随儿嬉。平居如二子，廓庙真所宜。人岂不自省，何必求蓍龟。漫游恐未免，慎勿差毫厘。世事足所覆，纷纷尽如斯。错固不足道，谊也亦为之。请复铭座右，政可为吾规。前言戏之耳，未来容可追。","dynasty":"宋代","title":"戏李彦平李德邵"}
{"author":"仲并","content":"溪山夺目壮哉县，风露侵肌老矣身。断岸横舟偏得月，小桥曳杖不逢人。","dynasty":"宋代","title":"夜抵德清县偶题"}
{"author":"仲并","content":"柳州老去腹宁饕，但喜衡阳纸价高。乍暖风光如扑絮，相欢人意似投醪。家留溪上久漂泊，信断淮南非驿骚。风浴舞雩那可缓，春衣替尽禦寒袍。","dynasty":"宋代","title":"翌日早起再用昨夕韵二丈"}
{"author":"仲并","content":"自结高人伴，雅无俗士缘。驱之傍城市，劲节非所便。示论傲霜雪，试欲藏风烟。愿留旧青眼，岁晚相周旋。","dynasty":"宋代","title":"咏竹"}
{"author":"仲并","content":"三径萧角欲就荒，已将身世两兼忘。纷纭勿用论荣辱。出处真须自驰张。忆昔少年亲翰墨，与公长日付杯觞。如今事事俱无用，学道徒能笑子房。","dynasty":"宋代","title":"用方叔韵寄蘖庵老人"}
{"author":"仲并","content":"方兄於我一无堪，闭户休休口不谈。忆昔茅檐差傍北，望公花坞恰平南。高歌频举巨觥一，佳唱如闻小雅三。投分素深贫酷似，相期同苦亦同甘。","dynasty":"宋代","title":"用前韵别寄耿时举二首"}
{"author":"仲并","content":"王门一岁几经过，客裹承颜未厌多。诗卷心胸倾锦绣，珍庖盘釜荐麟驼。自惭淮海可怜客，每费江湖无尽波。玉树芝兰为公喜，庭空千丈影婆娑。","dynasty":"宋代","title":"用汪彦章内翰诸公韵二首呈信字"}
{"author":"仲并","content":"移舟晨鼓闹，泊渚暮鸦盘。夹岸柳浑暗，横轩梅半残。最怜春日薄，犹动客衣寒。楼外西风急，云湖看涌澜。","dynasty":"宋代","title":"游灵岩诗"}
{"author":"仲并","content":"风露侵人曷往哉，白云飞处棹徘徊。平时识面尽经过，莫为茅檐偏不来。","dynasty":"宋代","title":"有客来从阳羡闻元绩离家已月余由昆山过临安"}
{"author":"仲并","content":"北固楼前万顷秋，月明风定大江流。从来此地多英杰，果有奇才副简求。秀气一天开夜色，威名千里驾潮头。山川长在人难老，应抱文章入相周。","dynasty":"宋代","title":"俞宪生辰代庞几先作"}
{"author":"仲并","content":"淮南持斧功成后，瓯粤乘轺喜暂临。使者英标衣蹙绣，近臣新渥带横金。三山气入中秋好，八郡香焚晓雾深。已为黎元开寿域，可无椿岁慰人心。","dynasty":"宋代","title":"俞宪生辰代庞几先作"}
{"author":"仲并","content":"灯火千门竞是日，出户黄昏云抹漆。夜光乘暗何处投，冷淡行人怅如失。明朝风清天动色，云阴初若龟兆坼。须臾白盘升天东，相如归来更全璧。","dynasty":"宋代","title":"元宵微雨十六夜雨止见月"}
{"author":"仲并","content":"草草茅檐俭异奢，坐观物态尽空华。放怀近欲轻千户，排难何当念两家。壮岁我今成传癖，清时君勿病官邪。他年政恐从名宦，回首菟裘恨太赊。","dynasty":"宋代","title":"再呈德邵"}
{"author":"仲并","content":"故眼相看未作疏，平生风味是吾庐。娉娉袅袅谁家子，浪说倾城总不如。","dynasty":"宋代","title":"再过宜兴舟中见芍药数枝忆淮乡花之盛为之怅"}
{"author":"仲并","content":"少时暮暮复朝朝，一水相望恨未消。岸曲横舟试回首，隔帘斜立数妖娆。","dynasty":"宋代","title":"再过宜兴舟中见芍药数枝忆淮乡花之盛为之怅"}
{"author":"仲并","content":"却是溪头消息真，故园十载漫风尘。如今不问黄楼子，浅白轻红自可人。","dynasty":"宋代","title":"再过宜兴舟中见芍药数枝忆淮乡花之盛为之怅"}
{"author":"仲并","content":"昂昂犹想立鸡群，三夜寒窗叠梦君。人物芝兰晋王谢，篇章黼黻汉卿云。飘蓬贱迹谁能记，推毂高风今创闻。不敢驰书丞相府，何当收拾与斯文。","dynasty":"宋代","title":"再和高提干见寄"}
{"author":"仲并","content":"勋业毋庸揽镜频，空余白发向人亲。未论骨相无三甲，细数年华有六身。泉石相看应笑我，萍蓬不定几经春。尚须勇往趁晴日，竹外疏梅应斩新。","dynasty":"宋代","title":"再用前韵呈陈得之诸公"}
{"author":"仲并","content":"乃翁儒学似文翁，韵句天然无异同。社稷堂堂推故相，家庭挺挺见遗风。词场已擅千军敌，诗律仍惊万马空。愿报琼瑶无好语，朝来浑欲达空筒。","dynasty":"宋代","title":"再用前韵答徐圣可"}
{"author":"仲并","content":"公方绿发我成翁，犹喜芝兰臭味同。雅奏黄钟仍大吕，旷怀明月与清风。共高卞璧连城价，肯使衡茅四壁空。所望苕溪分一曲，邮签日日溯归筒。","dynasty":"宋代","title":"再用前韵答徐圣可"}
{"author":"仲并","content":"晨光起天末，微风动林杪。披衣初梦回，卷书卷清晓。隐几欲无寐，百念自忧悄。箪瓢旧独乐，乐意今亦少。岂但感时节，政欲避烦扰。我非斯人徒，区区务自了。","dynasty":"宋代","title":"早起偶成"}
{"author":"仲并","content":"象纬祥光动，门弧瑞气盈。小阳春在序，几望月偏明。他日三千牍，清时九万程。名因使粤重，功自备吴成。伟量溟波阔，奇词锦段呈。褒扬看唾玉，轻重倚提衡。松柏真难老，芝兰足后生。笋班行趣召，金带已先横。内史言何美，尚书心自清。祗应南北相，重振旧家声。","dynasty":"宋代","title":"郑漕生辰"}
{"author":"仲并","content":"通州瞿昙师，多於雁鹜行。吾常爱志僧，谓之一凤凰。不见十五载，访我大江傍。留之固未遣，载以荆州航。相从三日游，山晚松风长。尔我岂其梦，嗒然尧桀忘。凌晨洗一钵，束衣还故乡。为子植梧桐，何时复来翔。","dynasty":"宋代","title":"志师自通州访我於仪真因携之至长芦留语数日"}
{"author":"仲并","content":"照人明月故应圆，露冷风清八月天。且看惊鸾呈妙舞，却愁落雁怯虚弦，裙裾老去真聊尔，色笑公当一粲然。小院不妨今夜雨，人间那有两婵娟。","dynasty":"宋代","title":"中秋不见月"}
{"author":"仲并","content":"平野绿远近，晴山翠纵横。西风今日凉，天意济此行。居士十日病，快意身已轻。逢寺聊少憩，山僧苦相迎。岂为余事来，泉石锺吾情。风生本何意，松篁得之清。向来城市口，无此笙竽声。坐久百念歇，一雨秋意生。所恨二三子，无怀可风倾。少日戒客气，四十犹未平。一事一错误，百年几折肱，不如谢公等，穷山掩柴扃。","dynasty":"宋代","title":"舟过仁王寺因口占一首"}
{"author":"仲并","content":"住家却学浮家样，横截江湖叠浪中。漫说三高无起日，孰知千古可同风。长林蒙雾行平远，层榭攀云语半空。堤上系舟何限意，匆匆著句未全工。","dynasty":"宋代","title":"舟过吴江谒臞庵翁少留为赋二诗"}
{"author":"仲并","content":"杨枝巧作腰支弱，不分小桃红入萼。风光向人但妩媚，客子那知行路恶。短篷荡漾晴波裹，取次茶深酒薄薄。所思故人殊未来，悲风为我生绝壑。尘沙隔年不相见，结邻空记他时约。相看一字不寄将，剩有新知岂云乐。眼前俗士败意耳，忆君岁岁空牢落。炯炯眉目端可思，月照西廓暮云廓。","dynasty":"宋代","title":"舟行用前韵怀祝子权"}
{"author":"仲并","content":"行藏那用卜，皱面不重红。又作都城别，长怀国士风。折巾从有道，斗酒对无功。一梦何时续，南窗笑语中。","dynasty":"宋代","title":"舟行再用前韵"}
{"author":"仲并","content":"环堤风涨雨溪深，半岭云飞一院阴。三径定回俗士驾，百年今见故人心。时危天地烽尘满，岁晚江湖客病侵。他日青云各回首，向来黄阁子知音。","dynasty":"宋代","title":"祝子权见寄时欲卜居合溪飞云寺"}
{"author":"仲并","content":"总角嗜学问，於心期可收。岁月如逝水，倏忽十十秋。纷纷何所得，俗士难与谋。夫子四海士，不数韩荆州。抠衣一尝会，颇轻万户侯。祝子晚倾盖，缓急仍同舟。伟哉廓庙器，价高自难酬。相从半周星，会别嗟何稠。班荆此话旧，落落志益修。嗟我闻道晚，仅脱儿女忧。一斑幸时窥，稍知辨薰莸。执经滥同席，得子真良俦。安得身为云，相陪汗漫注，百川皆乱流。驽骀饱束刍，市者常易售。借问诸夫子，为功忌中休。此语期同践，此外复何求。","dynasty":"宋代","title":"祝子权以诗见招勉继其韵"}
{"author":"仲并","content":"古寺青枫外，平湖暮霭西。乱花经雨薄，冷蝶趁人低。俯槛留连语，听禽自在啼。风光兼客恨，樽游故须携。","dynasty":"宋代","title":"游灵岩诗其一"}
{"author":"仲并","content":"一棹苕溪去，千门榆火新。老来犹是客，病起怯逢春。儒馆妙人物，吟毫泣鬼神。平生经济业，勉矣正逢辰。","dynasty":"宋代","title":"舟行再用前韵其一"}
{"author":"仲并","content":"断岸留孤棹，层台耸近城。雁传他邑信，鸥背去年盟。几片雪多思，一枝梅有情。何人在楼上，吹笛暮寒生。","dynasty":"宋代","title":"岁晚泊姑苏用吕居仁舍人韵二首寄孟信安其一"}
{"author":"仲并","content":"睡稳窗迟晓，愁多鬓易秋。祇堪浮小艇，不拟上西楼。无尽江山景，须陪杖屦游。一区何日办，孰为我公留。","dynasty":"宋代","title":"岁晚泊姑苏用吕居仁舍人韵二首寄孟信安其二"}
{"author":"仲并","content":"带砺元勋后，熊罴吉梦初。祥烟辉户牖，喜色动门闾。丙魏功行致，韦平庆有馀。愿言椿算远，二十考中书。","dynasty":"宋代","title":"韩侍郎其一"}
{"author":"仲并","content":"社稷中兴际，朝廷忆老成。我公传祖烈，美誉冠时评。相业光三世，官联且贰卿。宸心方眷倚，行庆秉钧衡。","dynasty":"宋代","title":"韩侍郎其二"}
{"author":"仲并","content":"白发倦场屋，一官初自娱。幡然挂章绂，遽作卧江湖。耆旧添佳传，都门续故图。会当垂不朽，名与惠山俱。","dynasty":"宋代","title":"送致政节推朱子发归无锡二首其一"}
{"author":"仲并","content":"闾里推耆德，门庭只故居。绮罗看富室，丹碧衒新庐。润屋宝非璧，满车家有书。功名宜岁晚，带玉缀金鱼。","dynasty":"宋代","title":"送泉州周尚书其一"}
{"author":"仲并","content":"得誉今铨筦，飞声自谏垣。久知蒙帝可，不敢丧吾存。切切道涂喜，勤勤指顾言。我公今气貌，犹是旧攀辕。","dynasty":"宋代","title":"送泉州周尚书其三"}
{"author":"仲并","content":"身外从纷若，胸中固卓然。险夷唯故步，舒卷只遗编。锦绣文千段，珠玑诗几联。我公今愈健，笔力敌中年。","dynasty":"宋代","title":"送泉州周尚书其五"}
{"author":"仲并","content":"埋轮贤使者，重席老先生。一别遽多岁，相望无几程。到家乘暇日，为我话深情。欲写相思语，昏花字不成。","dynasty":"宋代","title":"送张持国省干归山阴三首其三"}
{"author":"仲并","content":"海内声名满，溪头且寓居。曾来非俗客，亦爱是吾庐。远道勤为问，平时懒作书。郡楼閒极目，细看北来鱼。","dynasty":"宋代","title":"送刘大谏赴漳州四首兼寄建州太守赵左司其一"}
{"author":"仲并","content":"南国踰千里，西风几十程。凌寒初引道，投老试专城。贫贱荷公意，分携如此情。书来何处问，南浦寄深耕。","dynasty":"宋代","title":"送刘大谏赴漳州四首兼寄建州太守赵左司其二"}
{"author":"仲并","content":"云汉良辰近，秋风一叶初。祥光连户牖，喜色动门闾。蘋藻仪无间，芝兰庆有馀。仁人宜上寿，不必问瀛居。","dynasty":"宋代","title":"代人上叔母张氏生辰三首其一"}
{"author":"仲并","content":"忆昔观光际，温颜获屡亲。奖提烦叔父，驽蹇负前人。幸会逢今日，飘飖愧此身。捧觞陪子侄，深觉仲容贫。","dynasty":"宋代","title":"代人上叔母张氏生辰三首其三"}
{"author":"仲并","content":"迎宵山吐月，不受寸云吞。看影筛林杪，移尊藉石根。参差明梵刹，一二数烟村。高处僧眠未，携筇试打门。","dynasty":"宋代","title":"奉陪舅丈秘书彦平主簿兄游慧聚终日小饮上方待月再历妙峰诸胜处用前人韵得二诗是日尝微雨作其二"}
{"author":"仲并","content":"好上清班冠紫宸，抽身便作最閒身。疏梅茂竹几多目，曲槛方池随处春。两两脊令听自好，重重华萼见长新。灵椿一树婆娑甚，稳覆家庭四老人。","dynasty":"宋代","title":"四老堂诗其一"}
{"author":"仲并","content":"便胜从来三戟门，良金如友玉如昆。天边鸿雁空千里，堂上埙篪共一樽。自昔披榛扶社稷，几人衣锦向丘园。商山曾为留侯起，来作侯家异世孙。","dynasty":"宋代","title":"四老堂诗其二"}
{"author":"仲并","content":"绮繻不复尚骄奢，经始菟裘谢物华。户外韦衣真隐者，屏间孔雀尚豪家。几年汗简编梼杌，晚岁薰炉负辟邪。谁谓吾庐还有幸，卜邻归路不相赊。","dynasty":"宋代","title":"题李德邵檗庵其一"}
{"author":"仲并","content":"怀抱如公政自嘉，衡门那复念京华。壮年底事已将老，作戏逢场新有家。此去车书应万里，似闻廊庙屏群邪。时平尤赖安戎策，未合幽栖去国赊。","dynasty":"宋代","title":"题李德邵檗庵其二"}
{"author":"仲并","content":"公皆车马城南去，我向西郊漾小舟。人事好乖各回首，吾年如此喜乘流。金兰六客稀时见，珠玉一篇无句酬。却数竹林犹少在，不妨著我伯伦刘。","dynasty":"宋代","title":"李孝叔赵有翼赵存中黄子登沈正卿曾同季有观梅道场之约仆偶过西山不得陪六客之末归读众作因继韵"}
{"author":"仲并","content":"点酥娇面试初芳，琢句真须琢玉郎。聊与一枝论雅素，未须千叶间轻黄。斜簪髻畔随人好，满覆樽前借客香。谁引角声人未寝，落梅声里看晨妆。","dynasty":"宋代","title":"和耿时举梅雪二首其二"}
{"author":"仲并","content":"明明窗色极知晚，隔岸喧阗祇掩关。上下亭台烟雨外，参差花竹水云间。从多莫剪东南柳，胜绝新增西北山。客路十年辛苦里，也容一日及公閒。","dynasty":"宋代","title":"舟过吴江谒臞庵翁少留为赋二诗其二"}
{"author":"仲并","content":"杯觞尽醉老仍饕，似觉胡床步步高。深院清香非柏子，公家重酝胜松醪。不须捧斝歌吴曲，看即挥毫继楚骚。未尽馀春早归去，谈经当复慰青袍。","dynasty":"宋代","title":"沈国录席上用赵监丞韵其二"}
{"author":"仲并","content":"鹤氅偏宜鹤发翁，戏挼筇杖与儿同。梅梢弄影半窗玉，柳径吹绵三月风。拥户且眠窗未晚，泛舟何向水如空。阳春便逐新诗到，不待葭灰落嶰筒。","dynasty":"宋代","title":"对雪用曾丈韵呈徐丈"}
{"author":"仲并","content":"不奈飞埃点素衣，惊霜须鬓落全稀。隔帘初听黄鹂语，举盏那催画鹢归。就使渊明频日醉，能争伯玉几年非。持竿欲老长城去，分我临流半坐矶。","dynasty":"宋代","title":"郑倅德兴平江官满有诗见寄次韵以叙老怀惜别之意"}
{"author":"仲并","content":"剩喜今年琢句频，仍闻灯火夜相亲。悬知耸壑昂霄日，不负腰金拖玉身。攻苦诗书如白屋，加鞭辞藻正青春。古来孟氏好兄弟，馀韵未忘今转新。","dynasty":"宋代","title":"用前韵奉寄孟峤之"}
{"author":"仲并","content":"勋业皋夔前后身，门从罗雀厌蹄轮。旌麾亟解江城守，丘壑苦留廊庙人。禅观起侵千嶂晓，篇章分与万家春。要将姓字誇今古，史笔何人似获麟。","dynasty":"宋代","title":"用汪彦章内翰诸公韵二首呈信安其一"}
{"author":"仲并","content":"王门一岁几经过，客里承颜未厌多。诗卷心胸倾锦绣，珍庖盘釜荐麟驼。自惭淮海可怜客，每费江湖无尽波。玉树芝兰为公喜，庭空千丈影婆娑。","dynasty":"宋代","title":"用汪彦章内翰诸公韵二首呈信安其二"}
{"author":"仲并","content":"三径萧然欲就荒，已将身世两兼忘。纷纭勿用论荣辱，出处真须自弛张。忆昔少年亲翰墨，与公长日付杯觞。如今事事俱无用，学道徒能笑子房。","dynasty":"宋代","title":"用方叔韵寄檗庵老人"}
{"author":"仲并","content":"祥光昨夜拥冰轮，南国初生瑞世人。倚马高文追异代，憩棠馀爱在斯民。吟毫剩借江山助，诏墨行颁雨露新。要识漆园非浪语，传家重看八千春。","dynasty":"宋代","title":"外舅庄子尚生辰其一"}
{"author":"仲并","content":"家声久矣冠淮东，自喜升堂获拜公。每看云烟生笔下，故应丘壑满胸中。祠公此日家山乐，明府他时社稷功。早晚锋车下吴会，西来犹想及春风。","dynasty":"宋代","title":"外舅庄子尚生辰其二"}
{"author":"仲并","content":"两州佳誉亚龚黄，琳馆归来道益光。凛凛松筠非俗韵，诜诜兰玉见馀芳。梅催寒萼春初破，月满冰轮夜未央。景物渐新人不老，年年于此醉华觞。","dynasty":"宋代","title":"外舅庄子尚生辰其三"}
{"author":"仲并","content":"画戟从来瑞霭浮，顿回春意到南州。占熊馈鲤呈祥日，拖玉腰金得志秋。十载声名天下最，满怀韬略古人求。寿觞频举公休惜，明日催归侍邃旒。","dynasty":"宋代","title":"平江太守生辰二首其一"}
{"author":"仲并","content":"玉笋初辞鹓鹭群，一麾来此振馀芬。三槐事业他年看，五裤歌谣随处闻。方丈可量閒日月，泰阶还赴旧风云。年年东注松江绿，浑欲朝来寿使君。","dynasty":"宋代","title":"平江太守生辰二首其二"}
{"author":"仲并","content":"家住东南最上游，一从束发侍宸旒。文兼钟阜古今秀，庆与秦淮日夜流。盛业行刊千琬琰，馀威坐折万貔貅。伫看拜后恩荣异，槐鼎相联鲁与周。","dynasty":"宋代","title":"上枢密生辰其一"}
{"author":"仲并","content":"谤焰谗波岂易然，功成方验古无前。十年险阻忠偿国，万口纷纭诚格天。已遣烽消边障火，行看贯朽大农钱。如今闻道持盈业，旦旦开陈黼扆边。","dynasty":"宋代","title":"上枢密生辰其二"}
{"author":"仲并","content":"儿童犹解仰芬芳，合缀韩门弟子行。久矣飘蓬疏望履，幸哉拥彗即升堂。夔龙会合时千载，鸥鹭留连天一方。遥愿衮衣仍鹤发，年年今日侍君王。","dynasty":"宋代","title":"上枢密生辰其三"}
{"author":"仲并","content":"借箸从容汉子房，平生书奏几封囊。少辞天上风云会，便觉壶中岁月长。调鼎望公非一日，草玄与我见诸郎。云何整顿乾坤手，漫隔三年鹓鹭行。","dynasty":"宋代","title":"胡枢密生辰其二"}
{"author":"仲并","content":"往岁声驰淮海滨，曾歌紫绶照青春。光华万里古无辈，献纳三朝国有人。剩约横山供胜事，细凭芳醑寿斯辰。百年黄閤身犹健，重看归来一幅巾。","dynasty":"宋代","title":"胡枢密生辰其三"}
{"author":"仲并","content":"昔襦今裤雄藩守，佩玉峨冠近侍臣。十万人家等蒙润，三千风月政当仁。仙姿照坐桃如许，冷艳当檐梅一新。愿比秦淮与钟阜，郁葱佳气自长春。","dynasty":"宋代","title":"上平江李侍郎生辰其二"}
{"author":"仲并","content":"万家九陌车尘中，丹甍碧瓦真人宫。回廓小院略具体，清风爽气无能同。殿檐密有杉松护，炎蒸纵酷来无从。偶因谒客凌晨入，归迳往往侵昏钟。道人坐稳知乐否，我生半世犹飘蓬。茅檐与此异寒暑，分毫不透东南风。","dynasty":"宋代","title":"避暑报恩观"}
{"author":"仲并","content":"斜窗短屋傍残晖，宴坐萧然老布衣。枯淡生涯一枝足，世间惊鹊误南飞。","dynasty":"宋代","title":"薄暮游潘登仕园园有堂三间榜曰一枝盖湖公枢"}
{"author":"仲并","content":"玉树郎君两白眉，照人英爽自儿时。乃翁可笑太多事，绕舍春风千万枝。","dynasty":"宋代","title":"薄暮游潘登仕园园有堂三间榜曰一枝盖湖公枢"}
{"author":"仲并","content":"六管阳初复，前宵月尚圆。长庚俄梦李，崧岳故兴宣。国使新恩数，忠臣夙眷偏。节龙开远目，衣绣耸华年。日月声名起，风雷号令传。自应威动岳，曾是力回天。相国关中粟，尚书地上钱。委藏淹府库，飞挽乱车船。南獠元归地，西方正拓边。定知新将饱，尤赖我公贤。赫赫兰台旧，飘飘凤沼仙。终焉还魏阙，聊尔驻荆川。曲学联珠履，非才污彩笺。千秋期鹤寿，万里附鹏骞。","dynasty":"宋代","title":"陈漕生辰代杨文作"}
{"author":"仲并","content":"诗人老去倍伤秋，我亦秋来尚黑头。世事可怜催晚景，皇天未许减羇愁。不堪败菊愁彭泽，又见寒云饯蓐收。旋解鹴裘沽一醉，纷纷谈话任封侯。","dynasty":"宋代","title":"呈彦平"}
{"author":"仲并","content":"不妨佳句太频频，还得愁中眼渐明。好是维摩病初醒，又将口业起纷争。","dynasty":"宋代","title":"次韵病起二首"}
{"author":"仲并","content":"颇忆高人相与閒，扁舟谁与趣公还。杯行欸乃歌声底，客坐参差帆影间。多病扶携新几杖，平生契好旧湖山。未容月转各分手，醉语狂吟下碧湾。","dynasty":"宋代","title":"次韵答友人四首"}
{"author":"仲并","content":"晚矣吾身未乞閒，如公尺一合徽还。高标迥立风尘表，秀句喧传字宙间。谁和阳春仍白雪，我知流水与高山。归欤已熟他时路，直北龙溪一二湾。","dynasty":"宋代","title":"次韵答友人四首"}
{"author":"仲并","content":"百年未见一人閒，曾是兴嗟唐已还。遗躅有谁高往古，清风元自振中间。我惭官薄当投绂，公比吾家已买山。待得有田归已暮，何当分我一沧湾。","dynasty":"宋代","title":"次韵答友人四首"}
{"author":"仲并","content":"黄花应自惜离披，欲放清香故故迟。病客高眠防不肯，剩裁好语报花知。","dynasty":"宋代","title":"次韵耿荐可催菊三首"}
{"author":"仲并","content":"直把孤忠动帝聪，平生房杜不言功。冲霄鸾凤谋谟合，遮道豺狼党与空。韬略暇时谈笑里，勋名他日画图中。中书未数汾阳考，万有千年似鲁公。","dynasty":"宋代","title":"代人上师垣生辰其二"}
{"author":"仲并","content":"清风孤映紫宸班，平立伊周伯仲间。几岁苦心扶国步，今年喜色到天颜。羽书已静淮西报，翟辂初从塞北还。式廓中原断无事，从容廊庙有馀閒。","dynasty":"宋代","title":"代人上师垣生辰其三"}
{"author":"仲并","content":"日日衣冠金马门，有谁出力正乾坤。来归季子国人喜，终藉叔孙皇帝尊。凤沼真成逢旦暮，龙楼今得问晨昏。欲知馀庆来何似，带砺山河永永存。","dynasty":"宋代","title":"代人上师垣生辰其五"}
{"author":"仲并","content":"冠豸英风传至今，于时早已望商霖。挂帆鲸浪朝天日，借箸龙墀许国心。帝渥荐颁廉陛远，边声初断塞垣深。不须更诵烝民句，处处儿童尽好音。","dynasty":"宋代","title":"代人上师垣生辰其六"}
{"author":"仲并","content":"断机久已传家训，采藻端然继国风。庭院炉烟春蔼蔼，门阑瑞气晓葱葱。遐龄愿效三桃实，拜寿何辞百盏空。自幸晚为门下士，馀波应许丐奇穷。","dynasty":"宋代","title":"白氏夫人生日二首其二"}
{"author":"仲并","content":"列宿东南夜有辉，门弧此际诞英奇。晏婴俭德人皆仰，召虎中兴日可期。名誉雅为天下望，孤忠自结圣君知。大椿会见千年算，应许惊乌托一枝。","dynasty":"宋代","title":"代同舍上黄相生辰三首其一"}
{"author":"仲并","content":"籍甚声华振九州，龙名未许颍川优。两年鈇钺扶黄屋，一品星躔尚黑头。烜赫朝班联棣萼，张皇军势拥貔貅。自惭东閤叨甄录，愿向清时与国谋。","dynasty":"宋代","title":"代同舍上黄相生辰三首其二"}
{"author":"仲并","content":"五月天恩解网罗，四方举首愿时和。我公寰海甘霖望，今日门阑瑞气多。已幸羁穷蒙庇赖，伫看谈笑却干戈。汾阳二十中书考，他日遥知数倍过。","dynasty":"宋代","title":"代同舍上黄相生辰三首其三"}
{"author":"仲并","content":"十载钱塘云汉间，江声梦里听潺湲。他山纵染千寻碧，不似西湖一带山。","dynasty":"宋代","title":"官满趋朝留滞吴门即事书怀十首其一"}
{"author":"仲并","content":"枉费花工著意催，漫山桃李总非材。要令千古芬香在，能作和羹自有梅。","dynasty":"宋代","title":"官满趋朝留滞吴门即事书怀十首其四"}
{"author":"仲并","content":"忽传群盗下淮濒，又逐黄州韩使君。却望长安在天上，愁看天际有孤云。","dynasty":"宋代","title":"感时"}
{"author":"仲并","content":"枉费花工著意催，漫山桃李总非材。要令千古芬香在，能作和羹自有梅。","dynasty":"宋代","title":"官满趋朝留滞吴门即事书怀十首其四"}
{"author":"仲并","content":"醉凝眸。正行云遮断，澄练江头。皓月今宵何处，不管中秋。朱阑倚遍，又微雨、催下危楼。秋风空响更筹。不将好梦，吹过南州。浮远轩窗异日到，山空云净，江远天浮。别去客怀，无赖准拟开愁。冰轮好在，解随我、天际归舟。何须舞袂歌喉。一觞一咏，谈笑风流。","dynasty":"宋代","title":"芰荷香中秋在毗陵，不见月，作数语未成。后一日来澄江，途中先寄赵智夫"}
{"author":"仲并","content":"忆昔游成均，千言谈笑成。杰立群隽上，少日腾英声。大当持荷橐，小当登蓬瀛。戢翼久不振，一旦朝阳鸣。","dynasty":"宋代","title":"送大理金少卿赴阙以老成耆德重于典刑为韵兼"}
{"author":"仲并","content":"小楼巀嶭乱山横，独倚朱栏度晚晴。忽听如簧语音好，祗缘高处最宜莺。","dynasty":"宋代","title":"官满趋朝留滞吴门即事书怀十首"}
{"author":"仲并","content":"早岁蜚声应宿郎，至今鸡舌尚含香。未应驷马夸流俗，只为慈亲乐故乡。","dynasty":"宋代","title":"黄兵部生辰"}
{"author":"仲并","content":"投晓家家笑语声，夜来风促雨如倾。都缘默祷胸中久，一瓣香焚唤得晴。","dynasty":"宋代","title":"平江守祷晴即应时近元夕矣寄呈五绝句"}
{"author":"仲并","content":"玉带金鱼衮绣光，维垣一旦侍君王。垂绅庙堂调玉烛，能使天公时雨旸。畴昔干戈岁屡歉，于今万室盈仓箱。天心人意若相语，问公何以回穹苍。天恶人心二三德，公惟一德妙赞襄。夜半熟视璿霄象，紫微列宿相荧煌。甘露醴泉不足瑞，但欲岁岁占农祥。物阜人嬉了无事，斯民击壤君垂裳。时时公亦憩杰阁，万物欣欣春昼长。当时尹躬似今日，但欠昭回云汉章。","dynasty":"宋代","title":"代人上师垣生辰三首其一"}
{"author":"仲并","content":"古寺青枫外，平湖暮霭西。乱花经雨薄，冷蝶趁人低。俯槛留连语，听禽自在啼。风光兼客恨，樽游故须携。","dynasty":"宋代","title":"游灵岩诗其一"}
{"author":"仲并","content":"秋山淡墨写千峰，辉映门阑气象中。瑞霭亦知人意喜，华觞宁惜醉颜红。庄椿此去几千岁，汉阁他时第一功。试问溪头閒草木，公来无日不春风。","dynasty":"宋代","title":"胡枢密生辰"}
{"author":"仲并","content":"年来花意亦难猜，陶令东篱独未开。伴赋落英吾岂敢，狂言聊复为君催。","dynasty":"宋代","title":"次韵耿荐可催菊三首"}
{"author":"仲并","content":"盛世还生瑞世人，东风屈指岁华新。祥烟不断千山晓，爱日无边万国春。鸣玉珥貂扶紫极，櫜弓偃革转洪钧。我民非敢私为寿，永作堂堂社稷臣。","dynasty":"宋代","title":"代人上师垣生辰"}
{"author":"仲并","content":"已闻鼙鼓静边陲，初见丝纶宠帝师。寰宇一新周礼乐，广庭重用汉威仪。江南江北无他事，春后春前更此时。举盏上公千岁寿，赓歌永赞舜无为。","dynasty":"宋代","title":"代人上师垣生辰"}
{"author":"仲并","content":"冠豸英风传至今，於时早已望商霖。挂帆鲸浪朝天日，借箸龙墀许国心。帝渥洊颁廉陛远，边声初断塞垣深。不须更诵蒸民句，处处儿童尽好音。","dynasty":"宋代","title":"代人上师垣生辰"}
{"author":"仲并","content":"不用天河洗甲兵，只凭直道致升平。三王事业贤臣主，一代师儒难弟兄。屡薄赋徭民鼓舞，尽除氛翳国清明。休将前古论今日，万古无人敢抗衡。","dynasty":"宋代","title":"代人上师垣生辰"}
{"author":"仲并","content":"仙阀流芳远，吾门袭庆长。萱堂今寿考，枢府昔辉光。玉树诸郎秀，金花宠命昌。欲知椿算久，辟谷有家方。","dynasty":"宋代","title":"代人上叔母张氏生辰三首"}
{"author":"仲并","content":"鹤{上敝下毛}偏宜鹤发翁，戏挼杖与儿同。梅梢弄影半窗玉，柳径吹绵三月几。拥户且眠窗未晚，泛舟何向水如空。阳春便逐新诗到，不待葭灰落嶰筒。","dynasty":"宋代","title":"对雪用曾丈韵呈徐丈"}
{"author":"仲并","content":"嵚岑何处峰，来伴萧疏竹。悠然方丈间，寄此千里目。","dynasty":"宋代","title":"对竹"}
{"author":"仲并","content":"飞埃喜污人，余事忌挂眼。酒浪绿可亲，山光翠相挽。折腰素非愿，被面有余赧。从来万事空，此去百念满。恰忆兹山游，判作经年款。驾言随所如，歌笑为君莞。洗耳听潺湲，缓步踏{左山右蹇}{左山右产}。褰裳跨风磴，扪萝度云栈。禾黍岂离离，枣下初纂纂。川原供遐瞩，笋蕨中去苋。桃李倾城姿，松杉万金产。雪浪逗冰泉，乳苍浮玉碗。相望一牛鸣，不惮四牡痯。层阁神所宅，败檐我将馆。心求千佛印，手罢七年板。胜概何时无，羁怀自悲潸。小院昔徜徉，东风未暄暖。夜语联僧榻，晨炊共华馔。羊肠一分襟，雁背几折简。於今怀举桉，过公倦开琖。早知玉树摧，不如春思短。尘容久难赎，乐事贫益罕。佳篇分锦绣，和气回弦管。差肩招隐些，下视广陵散。指踪去路迷，加鞭客情懒。诛茅行可卜，鼓棹过几返。避喧谐良图，结邻得佳伴。萍蓬岂愿余，斗筲未须算。荒凉石迳深，蹭蹬云色晚。霜鬓侵韦诞。","dynasty":"宋代","title":"奉和陈德召游惠山见寄三十韵"}
{"author":"仲并","content":"凭高情不浅，尽日倚胡床。云散他山雨，风来古殿香。一川横晚照，重阁枕秋光。欲写无穷意，诗凡不擅场。","dynasty":"宋代","title":"奉陪舅丈祠书彦平主簿兄游慧聚终日小饮上方"}
{"author":"仲并","content":"迎宵山吐月，不受寸云吞。看影筛林杪，移尊藉石根。参差明梵刹，一二数烟村。高处僧眠示，携筇试打门。","dynasty":"宋代","title":"奉陪舅丈祠书彦平主簿兄游慧聚终日小饮上方"}
{"author":"仲并","content":"忽传群盗下淮濒，又逐黄州韩使君。却望长安在天上，愁看天际有孤云。","dynasty":"宋代","title":"感时"}
{"author":"仲并","content":"象续祥光动，门弧瑞气缠。秋来孤鹤健，霜近古松坚。邻境兵戈尽，新恩雨露偏。轺车犹问俗，宝带独优贤。投笔男儿志，封侯烈士年。老成端可恃，终冀勒燕然。","dynasty":"宋代","title":"耿宪生辰"}
{"author":"仲并","content":"水边梅柳倍精神，总趁晴天作好春。多谢东君惜花意，不教风雨废芳辰。","dynasty":"宋代","title":"官满趋朝留滞吴门即事书怀十首"}
{"author":"仲并","content":"小楼巀嶭乱山横，独倚朱栏度晚晴。忽听如簧语音好，祗缘高处最宜莺。","dynasty":"宋代","title":"官满趋朝留滞吴门即事书怀十首"}
{"author":"仲并","content":"枉费花工着意催，漫山桃李总非材。要令千古芬香在，能作和羹自有梅。","dynasty":"宋代","title":"官满趋朝留滞吴门即事书怀十首"}
{"author":"仲并","content":"花径风来百样香，卷帘春水绿池塘。如今万事销磨尽，四卷楞伽味最长。","dynasty":"宋代","title":"官满趋朝留滞吴门即事书怀十首"}
{"author":"仲并","content":"春服何当咏舞雩，凤池今是鲁真儒。向令未解边城戍，能对东风一笑无。","dynasty":"宋代","title":"官满趋朝留滞吴门即事书怀十首"}
{"author":"仲并","content":"锦带吴钩轻薄儿，三三五五竞花时。太平乐事从谁得，费尽经纶尔不知。","dynasty":"宋代","title":"官满趋朝留滞吴门即事书怀十首"}
{"author":"仲并","content":"门外烟花看不厌，东风故为客开帘。如今乐极思畴昔，长是春深未解严。","dynasty":"宋代","title":"官满趋朝留滞吴门即事书怀十首"}
{"author":"仲并","content":"燕羽差池何处归，衔恩春傍主人飞。定须借与一巢稳，十载飘零事事非。","dynasty":"宋代","title":"官满趋朝留滞吴门即事书怀十首"}
{"author":"仲并","content":"裁翦群英荷化工，閒中无计答春风。自锄花径平如掌，要便荆榛一扫空。","dynasty":"宋代","title":"官满趋朝留滞吴门即事书怀十首"}
{"author":"仲并","content":"维舟江口未栖鸦，急趁飞觞一笑哗。旋喜使君倾皂盖，尽从醉客堕乌纱。高城不记人分袂，短棹空随月到家。尚欲趋陪连夜饮，东篱容有后开花。","dynasty":"宋代","title":"归自江阴寄蒋知郡汪签判"}
{"author":"仲并","content":"风云虽不定，日雨亦易乾。残春犹凛凛，助我朝食寒。想见芳野田，士女游班班。去者日以疏，更为来者欢。青红间车马，日暮醉墦间。","dynasty":"宋代","title":"寒食日归吴兴寄鲁山"}
{"author":"仲并","content":"社稷中兴际，朝廷忆老成。我公传祖烈。美誉冠时评。相业光三世，官联且贰卿。宸心方眷倚，行庆秉钧衡。","dynasty":"宋代","title":"韩侍郎"}
{"author":"仲并","content":"百花看尽不如梅，故作凌寒殿后开。照水怜生匀粉处，隔帘抵死透香来。未令寄陇音尘断，能觅巡檐句法回。羞杀漫山桃李树，枉教春力费镌裁。","dynasty":"宋代","title":"和耿时举梅雪二首"}
{"author":"仲并","content":"槐柳参差覆地阴，薰风院落日沉沉。酒余不觉愁何在，花底直疑春可寻。江水无情犹北渡，淮岑相对漫南音。凭高最动归与念，卧听疏蝉出晚林。","dynasty":"宋代","title":"和马丈游刘园"}
{"author":"仲并","content":"凭高休惜举觞频，聊结华严数面亲。筇杖止堪扶倦客，蒲团仍得憩閒身。雪霜侵鬓叵禁老，梅柳迎人俱欲春。后日重来应更好，南山排立画檐新。","dynasty":"宋代","title":"和孟峤之诸公游虎邱一首"}
{"author":"仲并","content":"一笑相逢水一涯，近檐犹记旧相知。似矜冰玉非凡骨，终倚雪霜开好枝。新绿成阴无几日，微酸著子亦同时。诸公忍袖和羹手，空赋西湖处士诗。","dynasty":"宋代","title":"和沈正卿诸公西湖赏梅"}
{"author":"仲并","content":"年来疏见惊人句，入手遽回如许春。几日异科收异士，百年吾道付吾人。执鞭少也尝求富，击柝老来非为贫。寄语子云当自贵，儒风元不系周秦。","dynasty":"宋代","title":"和忧陆二祠书"}
{"author":"仲并","content":"坐客一时人物换，此山海内旧知名。华筵为我歌金缕，深院有人来石城。酒浪满浮春浪碧，眉峰浅画晚峰平。日斜柁转各回首，松竹绕溪知此情。","dynasty":"宋代","title":"后数年登旷远亭用前韵再赋"}
{"author":"仲并","content":"秋山淡墨写千峰，辉映门阑气象中。瑞霭亦知人意喜，华觞宁惜醉颜红。庄椿此去几千岁，汉阁他时第一功。试问溪头閒草木，公来无日不春风。","dynasty":"宋代","title":"胡枢密生辰"}
{"author":"仲并","content":"乞与空斋伴我閒，风霜谙尽各苍颜。不妨黛色凌云干，蟠屈生绡寻尺间。","dynasty":"宋代","title":"画枯木"}
{"author":"仲并","content":"春服初成属暮春，舞雩那似霅溪滨。绕溪箫鼓谁家子，并塞风烟吾故人。好去定无为客恨，临分犹复念予贫。驱车跃马平安否，雁断无因消息真。","dynasty":"宋代","title":"怀沈文伯"}
{"author":"仲并","content":"南国初持使节回，斑衣仍把锦新裁。大椿更向萱堂祝，长到春来共寿杯。","dynasty":"宋代","title":"黄兵部生辰"}
{"author":"仲并","content":"早岁蜚声应宿郎，至今鸡舌尚含香。未应驷马夸流俗，只为慈亲乐故乡。","dynasty":"宋代","title":"黄兵部生辰"}
{"author":"仲并","content":"地上泉流府库充，艰难天与岁时丰。他时若论关中漕，合数萧何第一功。","dynasty":"宋代","title":"黄兵部生辰"}
{"author":"仲并","content":"旧诗新读更精神，雪裹招回未到春。俗眼骤惊银可粉，天心忍用玉如尘。漫空柳絮千家到，转眼梅花一夜新。物象区区劳比拟，申严诗令负前人。","dynasty":"宋代","title":"继韵耿时举寄示往岁梅雪"}
{"author":"仲并","content":"峰间碧琅玕，清风五月寒。欲题无好语，支枕卷帘看。","dynasty":"宋代","title":"假山"}
{"author":"仲并","content":"政恐崖州如有北，却应未肯受谗夫。","dynasty":"宋代","title":"句"}
{"author":"仲并","content":"竟日人声断，空山一二家。犹怜中夜雨，不碍晓来花。健饭蔬如肉，冲寒酒当茶。飞潜各有性，贫乐付天涯。","dynasty":"宋代","title":"觉华山居三首"}
{"author":"仲并","content":"旧雨无人到，非缘今不来。蔬盘春后足，经卷粥前开。燕语缘人去，禽声逐梦回。勤披频得句，随量日持杯。","dynasty":"宋代","title":"觉华山居三首"}
{"author":"仲并","content":"倏起郊扉念，亟回朝市辕。君恩如父母，山迥亦乾坤。援笔醉醒语，携筇前后村。是非襟度外，客至总休论。","dynasty":"宋代","title":"觉华山居三首"}
{"author":"仲并","content":"黄绸被底衙声罢，永日庭閒讼不哗。案上琴书延好客，江头风月杂渔家。尚看叶令余波在，正索骚人秀句夸。闻道芙蕖红万杂，遥知不减浣溪花。","dynasty":"宋代","title":"李彦平寄题静海吏隐堂二诗甚佳因赋一篇"}
{"author":"仲并","content":"曾听尊前世采歌，喜闻烟袖舞婆娑。名驹汗血得夷路，老柏凌霜只旧柯。桃李盛时随地有，芝兰生处近人多。春风二月年年事，莫问灵椿岁几何。","dynasty":"宋代","title":"廖成伯奉议生辰"}
{"author":"仲并","content":"旧时阡陌荆榛底，十载纵横豺虎群。绛帐并游那更得，乌衣群从断相闻。尚传是是非非语，翻坐奇奇怪怪文。谀墓平生吾岂敢，了无一物寿刘君。","dynasty":"宋代","title":"刘乾耀绍原昔同里巷以贫见过愧无以副其意辄"}
{"author":"仲并","content":"相业兵韬材总堪，君王喜与阿戎谈。枢机旋转斗垂北，殿阁邃清风自南。主圣端如乾用九，公归当待汉登三。史家莫比唐房杜，大似商宗旧学甘。","dynasty":"宋代","title":"陪王枢密饭坐间示新诗因次其韵"}
{"author":"仲并","content":"丹邱雨裹看春回，密雾浓云拨不开。怪底寒窗烘晓日，朱轓亲祷梵宫来。","dynasty":"宋代","title":"平江守祷晴即应时近元夕矣寄呈五绝句"}
{"author":"仲并","content":"投晓家家笑语声，夜来风促雨如倾。都缘默祷胸中久，一瓣香焚唤得晴。","dynasty":"宋代","title":"平江守祷晴即应时近元夕矣寄呈五绝句"}
{"author":"仲并","content":"东风吹断雨如绳，一夜仍开曲沼冰。便试元宵强半月，孰知天意欲催灯。","dynasty":"宋代","title":"平江守祷晴即应时近元夕矣寄呈五绝句"}
{"author":"仲并","content":"安排灯火作鳌头，人乐公来再有秋。转雨作晴谈笑事，他州谁得似吾州。","dynasty":"宋代","title":"平江守祷晴即应时近元夕矣寄呈五绝句"}
{"author":"仲并","content":"玉笋初辞鵷鹭群，一麾来此振余芬。三槐事业他年看，五裤歌谣随处闻。方丈可量閒日月，泰阶还赴旧风云。年年东注松江绿，浑欲朝来寿使君。","dynasty":"宋代","title":"平江太守生辰二首"}
{"author":"仲并","content":"昔年两岸柳，逢春正依依。扁舟转河曲，风光随处宜。弹指岁云何，秋风橘柚垂。折腰得斗粟，未救臣朔饥。儒宫一何有，惜哉壮观隳。采采池中芹，乱葑迷涟漪。萧条住槐市，庭空蔓草滋。丹雘堕煨烬，草木含疮痍。永怀千古人，杂佩思报之。我乃但便腹，未免儿辈嗤。斯辰况多艰，每怀废晨炊。畴昔请长缨，唾手平龟兹。西略收咸京，北伐空鲜卑。坐令王室尊，国风无黍离。力微不办此，千愁锁修眉。承惠谢微官，一室投荒陂。吴山险可攀，吴水清可窥。胜概苦邀予，投绂今去迟。王孙定伟器，尺璧无纤疵。顶枯棋屡贾勇，佳篇仍致师。一日不会面，悠悠勤我思。大轴插牙签，细字攻毛锥。朝廷罗群公，如君沧海遗。勿学贫贱交，自比山林姿。誓将友麋鹿，终焉寄锄犁。况君秀眉宇，异世元紫芝。新诗落我前，醉眼眩珠玑。言多意无他，恋恋新相和。男儿各行役，盍簪宁无时。期君在岁寒，素心无自违。君看千年柏，岂惮霜雪欺。慎勿倚市门，美货当自怡。怀璧忌暗投，按剑古所悲。吴门三年淹，冲天在一飞。征涂加餐饭，秋晚多寒晖。求仙岂浪语，渺茫那可期。行行快著鞭，献纳黄金扉。勿作儿女别，泪下如绠縻。我方戒多语，念念知昨非。恨无锦绣段，酬君黄绢辞。","dynasty":"宋代","title":"钱检法及代期以诗告别因次其韵"}
{"author":"仲并","content":"新晴不受短篷遮，系缆持觞一太嗟。柳岸萧条难驻客，茅檐安稳不如家。百年有几欲华发，今日无多已暮鸦。五世乡关泽未斩，欲归心折雁行斜。","dynasty":"宋代","title":"日暮系舟"}
{"author":"仲并","content":"霜余晴日照堤沙，早晚天墀下白麻。有吏当筵歌湛露，须公满斚泛流霞。篇章况是万人敌，阀阅相仍百乘家。落帽何须定重九，探先三日醉黄花。","dynasty":"宋代","title":"上孟郡王生辰三首"}
{"author":"仲并","content":"持橐朝端誉有光，垂弧门左昼初长。功名唾手囊中物，药石关心肘后方。公念承流当振廪，人歌难老竞持觞。寿筵一举松江渌，便趁追锋侍帝旁。","dynasty":"宋代","title":"上平江李侍郎生辰"}
{"author":"仲并","content":"谤焰谗波岂易然，功成方验古无前。十年险阻忠偿国，万口纷纭诚格天。已遣烽消边障火，行看贯配大农钱。如今闻道持盈业，旦旦开陈黼扆边。","dynasty":"宋代","title":"上枢密生辰"}
{"author":"仲并","content":"乃翁壁立千仞余，乃翁摛章锦不如。英风雅韵来无尽，川媚还复生明珠。华堂宁无侍巾栉，娉婷试问谁空姝。婵娟深锁人不见，忽惊清晓悬门弧。闻是高秋生骥子，充闾喜气相萦纡。大父大母顾之笑，乃翁再拜为亲娱。公家余庆得英物，渥洼自有名家驹。摩顶尚记前生误，堕地举手一笑俱。夙习如斯定夙寤，少小便应传父书。公卿衮衮自今始，行矣家庆端可图。佳辰清樽来宾友，母爱子抱集坐隅。臭味芝兰席上客，为公赞喜容歌呼。我衰我倦毋多酌，老矣醉倒须人扶。留取明年会汤饼，要看徐卿第二雏。","dynasty":"宋代","title":"深正卿得男以诗庆之"}
{"author":"仲并","content":"晚来无计障风饕，美酒十千价未高。成败两奁供夜战，醉醒一斗付春醪。流杯指日重修禊，琢句如公可命骚。多谢故人乐宾客，清欢十倍胜绨袍。","dynasty":"宋代","title":"沈国录席上用赵监丞韵"}
{"author":"仲并","content":"霜余日初杲，遮留人拥道。公来春向阑，公去秋垂老。公当侍丹墀，正人国之宝。行行那得留，仍视玉堂草。","dynasty":"宋代","title":"送大理金少卿赴阙以老成耆德重于典刑为韵兼"}
{"author":"仲并","content":"忆昔游成均，千言谈笑成。杰立群隽上，少日腾英声。大当持荷橐，小当登蓬瀛。戢翼久不振，一旦朝阳鸣。","dynasty":"宋代","title":"送大理金少卿赴阙以老成耆德重于典刑为韵兼"}
{"author":"仲并","content":"全璧公之归，有识为嗟咨。外祠三拜命，历岁艾且耆。乘流与遇坎，道在他何知。汪汪波万顷，未许儿辈窥。","dynasty":"宋代","title":"送大理金少卿赴阙以老成耆德重于典刑为韵兼"}
{"author":"仲并","content":"九重圣端拱，慨念人材重。澄清鸳鹭行，拔尤锄猥茸。辅郡与畿甸，连岁拜殊宠。付君天下平，民冤自无壅。","dynasty":"宋代","title":"送大理金少卿赴阙以老成耆德重于典刑为韵兼"}
{"author":"仲并","content":"畴昔公何如，尽读天下书。公今复何似，未如张与于。皋陶当日语，一一皆世模。但令犴狱空，安用高吾闾。","dynasty":"宋代","title":"送大理金少卿赴阙以老成耆德重于典刑为韵兼"}
{"author":"仲并","content":"老兼贫病怯离群，细雨邮亭晓送君。俗韵有谁歌白雪，高标真合致青云。官居尽日勤篇翰，相业平时饱见闻。早晚薰风生茂苑，肯来樽酒细论文。","dynasty":"宋代","title":"送高提干暂过行在"}
{"author":"仲并","content":"海内声名满，溪头且寓居。曾来非俗客，亦爱是吾庐。远道勤为问，平时懒作书。郡楼閒极目，细看北来鱼。","dynasty":"宋代","title":"送刘大谏赴漳州四首兼寄建州太守赵左司"}
{"author":"仲并","content":"南国逾千里，西风几十程。凌寒初引道，投老试专城。贫贱荷公意，分携如此情。书来何处问，南蒲寄深耕。","dynasty":"宋代","title":"送刘大谏赴漳州四首兼寄建州太守赵左司"}
{"author":"仲并","content":"胄甲汉中垒，声高昔谏垣。几年清议在，万事此心存。临遣再三意，褒嘉数十言。疾驱公未可，半路趣回辕。","dynasty":"宋代","title":"送刘大谏赴漳州四首兼寄建州太守赵左司"}
{"author":"仲并","content":"安稳瓯闽路，介居天一方。双旌谁出守，八郡莫如漳。日月中天近，风霜去路长。相知惟白首，端冕拜清光。","dynasty":"宋代","title":"送刘大谏赴漳州四首兼寄建州太守赵左司"}
{"author":"仲并","content":"二年环堵赖余波，相和儿童襦裤歌。还复攀辕逢此日，敢忘推毂意如何。十行行矣重徵霸，三径归欤暂景坡。旦晚陪公画桥路，共看天远夕阳多。","dynasty":"宋代","title":"送平江守蒋宣卿奉祠归宜兴"}
{"author":"陈瑚","content":"晴光散秋暮，天地嗒然真。树树老将至，山山红又新。有声宜独夜，不定似羁人。莫叹成摇落，含风别是春。","dynasty":"清代","title":"霜叶"}
{"author":"陈瑚","content":"时危兼岁俭，身世两茫然。避地穷依佛，休粮馁学仙。虫吟将晓夜，雁叫欲霜天。兀坐临窗竹，挑灯照不眠。","dynasty":"清代","title":"隐庵夜坐"}
{"author":"陈瑚","content":"十年悲隙影，依旧叹云关。花发高低树，书藏大小山。夜深络纬急，我老薜萝间。错比方干宅，吟诗涕满颜。","dynasty":"清代","title":"追和顾中庵斋中晚望诗"}
{"author":"陈瑚","content":"来访庞公宅，云山郭外横。萍蓬游子迹，鸡黍故人情。栗里安耕稼，桃源隐姓名。醇醪拚一醉，重与话鸥盟。","dynasty":"清代","title":"访痴仙山庄即事"}
{"author":"陈瑚","content":"掉头留不住，万里驾长风。载笔游仙岛，题诗遍海东。人言何足恤，吾道岂终穷。他日归闾里，应非旧阿蒙。","dynasty":"清代","title":"送汝南留学东京"}
{"author":"陈瑚","content":"曾依潭影宿，疏磬报清晨。壑静龙身蛰，僧闲虎迹亲。高林仍照旧，曲径尚通人。兴废增悲感，题碑又一新。","dynasty":"清代","title":"空心潭"}
{"author":"陈瑚","content":"芦白枫丹照绿蘋，粘天波浪自粼粼。愁知日月催双鬓，贫觉妻孥绊一身。诗卷行吟书甲子，熏炉匡坐守庚申。南山当户明如髻，上对年年似故人。","dynasty":"清代","title":"村居"}
{"author":"陈瑚","content":"怀君秋夜尚湖边，明月微星照不眠。老去共悲双短鬓，穷来交剩一寒毡。即今衔石无精卫，终古啼花有杜鹃。回首任阳风雨棹，十年心事泪潸然。","dynasty":"清代","title":"怀华天御"}
{"author":"陈瑚","content":"残山剩水强支持，回首中原竟属谁。锁钥无人诸将去，衣冠有主二陵知。书生义尽平原日，丞相名成柴市时。子自殉亲臣殉国，一门忠孝是吾师。","dynasty":"清代","title":"瞿稼轩挽辞其一"}
{"author":"陈瑚","content":"平陂天运亦人谋，一柱于今砥浊流。招隐东皋看旧业，筹边南国想高楼。中营星陨千秋恨，辽海魂归万里愁。不是别山司马在，下泉舍笑共谁游。","dynasty":"清代","title":"瞿稼轩挽辞其二"}
{"author":"鲍壄","content":"杜门初入夏，贫不厌身閒。白日静於水，绿阴浓似山。野蔬留客饭，小艇送僧还。却忆西庵夜，泉声石壁间。","dynasty":"宋代","title":"初夏閒居"}
{"author":"鲍壄","content":"当时身不顾，义激自诸生。一日魁南省，无人不识名。官寻流水住，路趁落花登。遥想凭高处，岳云千万层。","dynasty":"宋代","title":"送周子静分教桂阳"}
{"author":"鲍壄","content":"昔年曾此恋青山，几度秋风入梦寒。想得玉岑回合处，夕阳依旧满朱阑。","dynasty":"宋代","title":"仰止亭"}
{"author":"鲍壄","content":"一衲一空身，凝然意不分。爱閒全似我，我累已输君。野寺同听水，春山独看云。有疑仍了取，此外不须闻。","dynasty":"宋代","title":"赠遇人上"}
{"author":"丁天锡","content":"高馆含秋溪水平，白云一榻临空清。云影天光入怀抱，玉楼银阙无人行。滔滔活水源头落，却笑奔流争万壑。雪照梅檐坐月明，露泻荷盘见鱼躍。长安车马多富儿，汗流浃背尘满衣。谁识君心有真乐，沙头白鸟犹忘机。","dynasty":"宋代","title":"澄心轩"}
{"author":"毛滂","content":"一年滴尽莲花漏。碧井酴酥沉冻酒。晓寒料峭尚欺人，春态苗条先到柳。佳人重劝千长寿。柏叶椒花芬翠袖。醉乡深处少相知，只与东君偏故旧。","dynasty":"宋代","tags":"婉约，春节，抒情","title":"玉楼春·己卯岁元日"}
{"author":"毛滂","content":"蝴蝶初翻帘绣。万玉女、齐回舞袖。落花飞絮蒙蒙，长忆著、灞桥别后。浓香斗帐自永漏。任满地、月深云厚。夜寒不近流苏，只怜他、后庭梅瘦。","dynasty":"宋代","tags":"咏物，写雪，羁旅，抒怀","title":"上林春令·十一月三十日见雪"}
{"author":"毛滂","content":"泪湿阑干花著露。愁到眉峰碧聚。此恨平分取。更无言语。空相觑。短雨残云无意绪。寂寞朝朝暮暮。今夜山深处。断魂分付。潮回去。","dynasty":"宋代","tags":"宋词三百首，宋词精选，婉约，离别，羁旅，思念","title":"惜分飞·泪湿阑干花著露"}
{"author":"毛滂","content":"鬓底青春留不住。功名薄似风前絮。何似瓮头春没数。都占取。只消一纸长门赋。寒日半窗桑柘暮。倚阑目送繁云去。却欲载书寻旧路。烟深处。杏花菖叶耕春雨。","dynasty":"宋代","title":"渔家傲"}
{"author":"毛滂","content":"闻道长安灯夜好，雕轮宝马如云。蓬莱清浅对觚棱。玉皇开碧落，银界失黄昏。谁见江南憔悴客，端忧懒步芳尘。小屏风畔冷香凝。酒浓春入梦，窗破月寻人。","dynasty":"宋代","tags":"婉约，元宵节，抒情，思念","title":"临江仙·都城元夕"}
{"author":"毛滂","content":"春晚出小城，落日行江岸。人不共潮来，香亦临风散。花谢小妆残，莺困清歌断。行雨梦魂消，飞絮心情乱。","dynasty":"宋代","tags":"婉约，抒怀，思念，写人","title":"生查子·富阳道中"}
{"author":"毛滂","content":"拨雪寻春，烧灯续昼。暗香院落梅开后。无端夜色欲遮春，天教月上官桥柳。花市无尘，朱门如绣。娇云瑞雾笼星斗。沈香火冷小妆残，半衾轻梦浓如酒。","dynasty":"宋代","tags":"婉约，元宵节，寻春","title":"踏莎行·元夕"}
{"author":"毛滂","content":"一亩清阴，半天潇洒松窗午。床头秋色小屏山，碧帐垂烟缕。枕畔风摇绿户。唤人醒、不教梦去。可怜恰到，瘦石寒泉，冷云幽处。","dynasty":"宋代","tags":"夏天，写景，写人","title":"烛影摇红·松窗午梦初觉"}
{"author":"毛滂","content":"春潮曾送离魂去。春山曾见伤离处。老去不堪愁。凭阑看水流。东风留不住。一夜檐前雨。明日觅春痕。红疏桃杏村。","dynasty":"宋代","tags":"忆旧，感怀，抒情","title":"菩萨蛮·富阳道中"}
{"author":"毛滂","content":"金叶犹温香未歇。尘定歌初彻。暖透薄罗衣，一霎清风，人映团团月。持杯试听留春阕。此个情肠别。分付与莺莺，劝取东君，停待芳菲节。","dynasty":"宋代","title":"醉花阴"}
{"author":"毛滂","content":"云避南山晓，天回北斗春。荣光生八彩，寿色两嶙峋。","dynasty":"宋代","title":"春词"}
{"author":"毛滂","content":"冰开御水龙鳞细，日照宫梅麝炷烘。欲看人间花灼灼，不妨葛藟共春风。","dynasty":"宋代","title":"春词"}
{"author":"毛滂","content":"君恩破寒色，天笑觉春回。先暖延和柳，曾无羯鼓催。","dynasty":"宋代","title":"春词"}
{"author":"毛滂","content":"诞敷文德金铃振，尽纳熙河玉律谐。御柳宫梅动春意，朝来黄鸟亦喈喈。","dynasty":"宋代","title":"春词"}
{"author":"毛滂","content":"瑞日晖晖上，非烟冉冉收。晴川蚕可浴，翠潋荇初流。","dynasty":"宋代","title":"春词"}
{"author":"毛滂","content":"柏酒勤称寿，椒涂蚤却寒。静无游乐事，殊阔濯龙欢。","dynasty":"宋代","title":"春词"}
{"author":"毛滂","content":"玉殿重帘卷水晶，椒花柏叶圣人清。千春万岁承明主，长听云韶歌管声。","dynasty":"宋代","title":"春词"}
{"author":"毛滂","content":"晓光开乡幄，晴色上金除。初进春衣窄，犹应澣濯余。庶草将蕃庑，群阴自退消。迟迟杏梁日，长照紫宸朝。","dynasty":"宋代","title":"春词"}
{"author":"毛滂","content":"雪才盈尺云阴解，负不鸣条雨块完。春力急催冬事退，君王宽政不恒寒。","dynasty":"宋代","title":"春词"}
{"author":"毛滂","content":"群心与物为春久，唤得春风破腊回。天近自应通信息，梅花不用犯寒来。","dynasty":"宋代","title":"春词"}
{"author":"毛滂","content":"八风调养力，九地发生深。共被年丰赐，谁知日昃心。","dynasty":"宋代","title":"春词"}
{"author":"毛滂","content":"睍睆黄鹂出，参差紫燕飞。君仁罿罻阔，惠及羽毛微。","dynasty":"宋代","title":"春词"}
{"author":"毛滂","content":"春色年年染御沟，鸭头轻绿弄花柔。今年春到昆仑上，九折委蛇舞翠虯。","dynasty":"宋代","title":"春词"}
{"author":"毛滂","content":"烩壁椒花馥，瑶钗彩燕翩。东风呼唤得，随意作春妍。","dynasty":"宋代","title":"春词"}
{"author":"毛滂","content":"截肪初见昭华玉，刀出昆吾宝籀开。天助君王敷大喜，安排春色探先来。","dynasty":"宋代","title":"春词"}
{"author":"毛滂","content":"日养千花气，风和百和香。君王自仁寿，柏叶更称觞。","dynasty":"宋代","title":"春词"}
{"author":"毛滂","content":"御沟覆盖柳寒犹噤，芳草池塘暖尚微。玉色怡融何事喜，一年苔绿遍君圜扉。","dynasty":"宋代","title":"春词"}
{"author":"毛滂","content":"宝历垂无极，璿玑转未央。绣楹膏露润，玉殿紫芝香。","dynasty":"宋代","title":"春词"}
{"author":"毛滂","content":"宫漏迟迟不受催，出花光景渐徘徊。万方日日春台上，不道东风恰始来。","dynasty":"宋代","title":"春词"}
{"author":"毛滂","content":"穆穆清光外，葱葱佳气中。云天看斗柄，寰海受和风。","dynasty":"宋代","title":"春词"}
{"author":"毛滂","content":"雕云燎馥沉复暖，彩胜风翩玉燕寒。天上春光来咫尺，琼花瑶草遍阑干。","dynasty":"宋代","title":"春词"}
{"author":"毛滂","content":"琐窗朱户无寒到，长似春光日日来。自是螽斯载风什，可烦箫磬祀高禖。","dynasty":"宋代","title":"春词"}
{"author":"毛滂","content":"玉甃兰封麝，瑶池柳养金。宸章先造化，摛藻自春林。","dynasty":"宋代","title":"春词"}
{"author":"毛滂","content":"靧面桃花有意开，光风转蕙日徘徊。昭阳天近知春早，玉琯东风破雪来。","dynasty":"宋代","title":"春词"}
{"author":"毛滂","content":"日射觚棱气郁葱，露华犹冷玉芙蓉。琐窗朱户春光暖，珠蕊琼花无数重。","dynasty":"宋代","title":"春词"}
{"author":"毛滂","content":"腊寒辟易沉香火，春意侵寻玉琯灰。阴德承天专静厚，发生有助到根荄。","dynasty":"宋代","title":"春词"}
{"author":"毛滂","content":"风来太液冰先泮，日照延和柳未知。翠辇不缘花事出，行看荇带绿参差。","dynasty":"宋代","title":"春词"}
{"author":"毛滂","content":"东皋纷绮水潺潺，翠拂官桥柳欲眠。出谷黄莺终好在，辞风红树稍萧然。","dynasty":"宋代","title":"春晓"}
{"author":"毛滂","content":"酴醾春晓与谁芳，自是新来雨露香。燕子觅巢终软媚，杨花满路尚颠忙。","dynasty":"宋代","title":"春晓"}
{"author":"毛滂","content":"炉香烬冷夹衣寒，雨过园林翠作团。剩得风法何处著，红蔷薇搭小栏干。","dynasty":"宋代","title":"春晓"}
{"author":"毛滂","content":"池塘绿净了无尘，造化裁余十日春。月树清深语鶗鴃，几时归去亦谩人。","dynasty":"宋代","title":"春晓"}
{"author":"毛滂","content":"归来久客鬓俱苍，渐喜无人餽五浆。未免高僧问劳苦，故应乔木慰凄凉。山中猿鹤人谁健，门外蒿莱想自长。为谢邦人岂吾薄，要当六印绕腰典。","dynasty":"宋代","title":"次常山简叔祥"}
{"author":"毛滂","content":"故人老萧散，久客寡谐同。病骨侵山雨，孤帆落渚风。水清应吊影，坐阒想书空。我亦青州阔，经年不一中。","dynasty":"宋代","title":"次沈会宗韵"}
{"author":"毛滂","content":"玉斧修轮灭玷痕，金精铸魄凝寒清。缀云都去秋心净，囊露新添夜眼明。气接瑶台端可御，地漫银汉定谁倾。何时天竺山前路，细听烟崖坠子声。","dynasty":"宋代","title":"次歆琳老中秋月"}
{"author":"毛滂","content":"盾威正赫忽衰歼，人意浑如水面宽。触石端来慰枯槁，随车定见湿朱丹。初忧连轸秋无种，岂望始云晚可观。天遣商羊为公舞，绝胜九仞见鸾。","dynasty":"宋代","title":"次韵曹子方"}
{"author":"毛滂","content":"柳外东风旗影转，身远鸣珂心想见。碧瓦朱楼不夜城，走马插花春一片。锦靴玉带簇金鞍，回雪惊鸿都转旋。我书细字对短檠，尚未尽灯昏月窥研。那知研节有七盘，但课旧书须百遍。病骨烦招愧后车，新诗乞与书团扇。明年相望孢侯乡，犹共碧霄端正面。","dynasty":"宋代","title":"次韵曹子方对雪以诗见招观灯"}
{"author":"毛滂","content":"伐蒿种竹作清深，洗石锄垣出翠纹。玉节露匀新带月，苔肤雨涩细留云。四檐妍色开晴晓，一亩浓阴寄夕醺。陶令醉时烦客去，梦魂潇洒与谁云。","dynasty":"宋代","title":"次韵成允寒秀亭"}
{"author":"毛滂","content":"云水肝肠要扫除，笔头费尽淡工夫。居山应免逢京兆，过我聊当见子虚。夜卧春蒲诸念冷，晚吟秋汉一峰孤。打包来作临邛客，车骑虽无亦甚都。","dynasty":"宋代","title":"次韵答琳老"}
{"author":"毛滂","content":"法书乱眼极牛毛，卒业何时愧李翱。好在先生无燥湿，老来秀句绝孤高。不知蹭蹬沉鸾枳，却念疏慵似马曹。谁荐薛公经行著折腰江县岂殊褒。","dynasty":"宋代","title":"次韵方明叔见赠"}
{"author":"毛滂","content":"蔡子诗锋新发硎，晓压吾境横长城。玉关食肉何足计，饭山日午噙肤清。叩门念子忧吻燥，银瓶急燎苍蝇声。云龙为子起风腋，要使飞将身趫轻。","dynasty":"宋代","title":"次韵奉酬蔡成允"}
{"author":"毛滂","content":"梦魂夜夜钓鱼台，怀抱何当亦好开。竹日一窗窥我病，溪风三里送诗来。天花散灭双瞳冷，香烬萧寒万相灰。欲与道人游物外，故山情在首重回。","dynasty":"宋代","title":"次韵琳老"}
{"author":"毛滂","content":"空琴谁为奏南风，坐看幽香走篆红。定卜糟丘度余日，此生那复问蓍丛。","dynasty":"宋代","title":"次韵王宣义见过夜饮四绝"}
{"author":"毛滂","content":"凄风落日酒家天，何事囊中长一钱。快见渴虹横酒户，归须残月上吟鞯。","dynasty":"宋代","title":"次韵王宣义见过夜饮四绝"}
{"author":"毛滂","content":"崔郎傲兀见孤罴，笔势纵横欲发奇。赋就何人知犬子，杯深自喜对鹅儿。","dynasty":"宋代","title":"次韵王宣义见过夜饮四绝"}
{"author":"毛滂","content":"肯为张卿贵作奴，不嫌唤客手携壶。全胜一叶唯茶灶，未负黄公卖酒垆。","dynasty":"宋代","title":"次韵王宣义见过夜饮四绝"}
{"author":"毛滂","content":"一派飞泉湿岭云，岩花娟好尚余春。黄紬病惰谁如我，碧玉寒清自照人。山水窟中为俗吏，簿书丛里得诗邻。一篇宠寄高难和，万卷端知笔有神。","dynasty":"宋代","title":"次韵许簿游响潭回"}
{"author":"毛滂","content":"二年锦衣城，坐怅朋游落。双瞳不敢白，但向湖山著。顷当舍之去，眼界垂落寞。忽逢昔所倾，人事岂容约。西行追画鷁，北首望金雀。斯人玉树明，映我蒹葭恶。平生函牛鼎，顾可作鸡臛。干将久在冶，宜有当橐签。大器不匆匆，一飞要寥廓。佳哉妙五言，珠琲相磊硌。长城矗金塘，铦锋露霜锷。向我宁可当，倒戈为之却。我生已数奇，世味寒冰薄。兹行聊尔耳，外物矧可略。所喜得公游，昏愚烦发药。不重千金裘，为公了杯酌。","dynasty":"宋代","title":"次韵叶权之"}
{"author":"毛滂","content":"翩翩公子蚤知名，诗句年来特地清。客馆可应堪倒屣，芜编曾不累悬衡。南飞倦翮都无兴，北道主人终有情。想见绿疏前夜雨，跳珠甃玉伴吟声。","dynasty":"宋代","title":"次韵曾公衮"}
{"author":"毛滂","content":"使君园中花，造物勤管领。佳人含朝酒，风软吹莫省。正应武陵裔，或写瑶池影。谁云六果下，实抱千岁永。得地倍浓华，无人亦妍整。舞困霞衣翩，粧早燕脂冷。玉堂摛藻笔，一顾长光影，谁识劝农心，殷勤待遗秉。","dynasty":"宋代","title":"次韵张台卿桃花诗"}
{"author":"毛滂","content":"方寸陶陶事不根，但知力饮送朝昏。无田种秫空为吏，有麴成封即闭门。避暑此间真有意，悲秋今日得无言。孔公坐上多余沥，易满农家老瓦盆。","dynasty":"宋代","title":"从范使君求酒"}
{"author":"毛滂","content":"太平乐事及黎元，佳月兰灯照有年。景焰煌煌浮魏阙，清光穆穆抱尧天，皇明烛远辉星斗，睿唱宣和胜管弦。十二明珠供照乘，夜光飞出九重渊。","dynasty":"宋代","title":"代馆职应诏和元夕"}
{"author":"毛滂","content":"东野多穷辄自鸣，半生云水共将迎。朝廷织悉收遗老，笔势巉岩压后生。天上恩袍新草色，道傍诗句古钟声。出秦壮思磨锋锷，欲破刘郎五字城。","dynasty":"宋代","title":"代人和孟羽"}
{"author":"毛滂","content":"赐禊追三日，闻莺啭万年。恩深重湛露，气暖入非烟。睿作端知圣，清尊不翅贤。眼明惊既醉，奎彩下云天。","dynasty":"宋代","title":"代人和御制上巳锡宴诗"}
{"author":"毛滂","content":"曲水传觞盛，皇只布德初。海波翻雅奏，云露湿华裾。晴送君恩暖，寒收物意舒。春耕无叹息，庶不负于胥。","dynasty":"宋代","title":"代人和御制上巳锡宴诗"}
{"author":"毛滂","content":"去年出郭麦风秋，忆共儿童迓细侯。烟雨一溪行色动，管弦千里颂声留。断魂南浦横离恨，注目东山想旧游。西槛露团春不管，抱丛寒蝶伴清愁。","dynasty":"宋代","title":"代张菊"}
{"author":"毛滂","content":"电转双旌雨结愁，水流行色过芳洲。賸风残月谁交取，别酒离歌且驻留。千里溪山记诗伯，一年莺燕识遨头。朝天不作含香伴，为想林间春意幽。","dynasty":"宋代","title":"代张兰送太守"}
{"author":"毛滂","content":"屹屹高山自两边，纷纷鸡鸭苦当前。败垣过竹还当道，脱叶凭风欲半天。定恐黄茅藏伏兔，更呼青汉落飞鸇。一寒如此空形影，独赖狐裘三十年。","dynasty":"宋代","title":"道上口占"}
{"author":"毛滂","content":"玉角苍坚已照人，冰肝寒洁更无尘。凤凰雨露生珍草，不比榛芜亦漫春。","dynasty":"宋代","title":"德清五兄寄清茶"}
{"author":"毛滂","content":"廉织飞雨为谁休，烂漫悬灯总未收。自是一年无叹息，不妨五夕得嬉游。后车莺燕春声软，前骑熊罴夜气遒。两行红纱三百炬，插花携酒趁遨头。","dynasty":"宋代","title":"灯夕当三日而罢今至四月五日国人尚纷然出游"}
{"author":"毛滂","content":"此老诸缘薄，诗情忽漫深。敲门移稳字，弹指得真心。松竹藏幽讨，溪山助苦吟。解鞍聊为赋，去不岁登临。","dynasty":"宋代","title":"登普宁寺岁寒庵面江山之胜令人欲赋而长老因"}
{"author":"毛滂","content":"九重赤涂高如天，四海黔首纷於蝝。众屧望天若无路，区区有意常能宣。乃知听卑四聪达，万里呻笑如邮传。朝阳门外登闻鼓，鼓下章飞如急雨。一声直堕勾陈中，谁言天门严九虎。江南小吏无技能，鼓间餬口何云补。仆饥马瘦晓徐行，官曹下马初无营。解衣小睡须臾散，鼓亦十日无一声。疑非官家设鼓意，细头号乃复知人情。文昌相公眼如月，坐见万里分毫发。苍生痛癢吾一身，与汝一家无楚越。有求径投家丈人，鼓面蛛尘寄萧兀。亦何道业冠皋夔，民得由之初不知。平生胸中医国法，尽变黄馘为秀眉。力进唐虞作元氯，酲醲病酒何劳治。端知听讼破癥尔，洞见五藏聊决之。造化升平唯一笔，弼成尧舜垂衣日。墨客诗人慕响来，朱草嘉禾时一出。登闻终日何所闻，但听清风颂声溢。江南小吏未归山，乞与居山相似閒。半饥终未免索米，饱饭亦复胜抱关。鼓衡有声吏窃食，愧此无用毛发斑。","dynasty":"宋代","title":"登闻鼓诗"}
{"author":"毛滂","content":"七里梅花自一村，县楼目断暮云深。玉人为弄昆溪笛，尘榻空横单父琴。知有春心传庚岭，可无雪兴在山阴。金鞍族马何时到，试听东堂偪仄吟。","dynasty":"宋代","title":"定光梅开仆以病未能往观亦缘此辞闾丘之约今"}
{"author":"毛滂","content":"冻云不凝层冰活，阿香推车上空阔。大蛇梦惊鳞甲暖，霰雪影断清光夺。玉帝手持发生机，驰召东风俾回斡。东风驾言正月头，先驱持律吹九州。劳苦万物抱憔悴，嘘呵太和如汗流。草根暖回土膏动，僵冷尽起寒威收。习习熙点远相属，原隰龙鳞吹小绿。韶光渐深人不知，但见新新自相续。珠玑零露日缤纷，要助东风力作春。向使不来慰枯槁，正应合抱皆樵薪。眼明初破玄冥黑，咄嗟万物回颜色。何但桃李著荣华，未遗兔葵并燕麦。万物之命悬东风，谁云兰台敢争雄。披襟受之不容易，群公不有归我公。我公人英国尚父，代天与天通肺腑。夔龙土苴直唾弃，有作自令物鼓舞。为时生公岂非天，身任重大宁偶然。气压千官山不动，德行四海春无边。东风功成看万彙，年年会与青春期。雨露涵濡宁惜费。我公经纶亦如春，惠养元元作元气。万口祝公如一辞，愿公颜朱发常黟。那知东风共无边，","dynasty":"宋代","title":"东风辞"}
{"author":"毛滂","content":"此生文字送分阴，覉旅无材发噤吟。鬓底星星侵晚色，胸中落落负初心。端知坐索长安米，那复能弹单父琴。投老襄阳真自弃，蹇驴东去乱云深。","dynasty":"宋代","title":"东归呈元度"}
{"author":"毛滂","content":"闻道年来多掩关，高情定满渺瀰间。秋风不怕清难忍，晓日应分暖伴閒。欲唤扁舟弄云水，已疑小阁厌溪山。东堂枉把归来赋，惭愧寒空倦翮还。","dynasty":"宋代","title":"东堂独坐怀琳老二首"}
{"author":"毛滂","content":"柏炉烟尚余薰。老去孤城愈不群。沙上晚晴知独往，堂中秋思与谁分。隔溪有伴萧萧竹，对户无情冉冉云。南北东西均是寄，定回归雁不应闻。","dynasty":"宋代","title":"东堂独坐怀琳老二首"}
{"author":"毛滂","content":"世外忘家子，归来谁与游。烧香如意夜，茹菊钵孟秋。独节已萧冷，诸缘应罢休。渡江闻道日，少为故山留。","dynasty":"宋代","title":"阇黎从上人予往年香火院学徒也去之天竺益求"}
{"author":"毛滂","content":"玉京咫尺不应疑，龙凤交横舞屡僛。素色可能粧粉并，真香直到齿牙知。珠楼先晓月未落，瑶草自春天亦私。千里一裘谁有样，邹郎吹律为薰之。","dynasty":"宋代","title":"对雪二首"}
{"author":"毛滂","content":"空庭白凤舞毰毸，扑帟窥帘去却回。柳絮似将春色到，梅梢不认月华来。轻盈舞殿三千女，缥缈飞天十二台。定有仙人来种玉，蓝田归计少徘徊。","dynasty":"宋代","title":"对雪二首"}
{"author":"毛滂","content":"东风欲辞阊阖殿，未向百花枝上见。先拂瑶台玉蕊丛，联翩时落玲珑片。水晶宫中清晓寒，蝴蝶窥帘轻暝旋。素光冷逼翟云裘，玄冰暗结青光研。诗成玉屑带冰书，兴随月绕清溪遍。兔园老笔生阳春，墨葩不待微和扇。明朝当见郢中吟，雕樽快覆鹅黄面。","dynasty":"宋代","title":"对雪作诗未竟曹使君寄声招饮因成篇以寄"}
{"author":"毛滂","content":"玉阶桂影秋绰约，天风为卷浮云幕。婵娟醉眠水晶殿，老蟾不守余花落。苍岩忽生云月裔，仙芬凄冷真珠萼。娟娟石畔为谁妍，香露著人清入膜。夜深碎月寒相就，酴醾却作伤春瘦。弄雪仙人淡紵衣，烟裙不著鸳鸯绣。眼中寒香同谁惜，冷吟径召梅花魄，小蛮为洗玻瓈船，晚来秋翁葡萄碧。","dynasty":"宋代","title":"对岩桂一首寄曹使君"}
{"author":"毛滂","content":"柳梢地面绝微风，一片寒光万里同。冰骨直疑潜里换，尘心都觉坐来空。蚌胎有露珠成颗，蟾窟无云玉作宫。莫怪幽人吟到晓，不知清兴自无穷。","dynasty":"宋代","title":"对月"}
{"author":"毛滂","content":"折腰五斗自难堪，每为斯人食不甘。赤地黄埃迷泽国，老龙饮血亦分甘。","dynasty":"宋代","title":"二月二十八日祷雨龙湫"}
{"author":"毛滂","content":"参军肯自笑苍颜，花趁篮舆簇玉盘。賸取必知丛蝶恨，款行聊许路人看。娟娟静静春情好，淡淡浓浓粧色残。已遣小蛮歌送酒，故教乱插竹皮冠。","dynasty":"宋代","title":"方郑叔详回得花满盘作短诗以寄"}
{"author":"毛滂","content":"小槛閒风物，高僧秀肺肠。隔溪通竹色，开户纳山光。拨雪晨蔬瘦，烧松午茗香。渊明归赋急，聊复此徜徉。","dynasty":"宋代","title":"访琳老题溪上小轩"}
{"author":"毛滂","content":"宾头应供未还家，聊借僧窗自点茶。此意不须相见说，已知秋色付蘋花。","dynasty":"宋代","title":"访琳老闻邮赴供"}
{"author":"毛滂","content":"扶病寻君君未归，添香应惹踏门衣。东风未破桃花萼，雪压余英蝶乱飞。","dynasty":"宋代","title":"访孟令不遇"}
{"author":"毛滂","content":"踏遍武康境，铜山分外幽。师今提奥恉，谁不仰风流。松老巢玄鹤，车闲卧白牛。一时冠盖拥，欲去更迟留。","dynasty":"宋代","title":"访无畏庵琳和尚"}
{"author":"毛滂","content":"落日仍江县，相逢下马鞍。频忧从者病，可奈故人寒。老人囊书脱，平生匣剑乾。长年只少睡，忽漫语盘桓。","dynasty":"宋代","title":"逢故人"}
{"author":"毛滂","content":"一生凛凛伴龙湫，末后飘飘逐置邮。老屋相安真喣沫，扁舟独往亦浮沤。晴沙照影支离晚，寒研磨烟骨董秋。八月惊潮翻口角，铃斋说似古裴休。","dynasty":"宋代","title":"奉送径山无畏考勤人谒吴兴蒋使君无畏能作诗"}
{"author":"毛滂","content":"栏干倚尽赤旃檀，卢橘花开秀巘寒。会取虚庵留客意，小窗疏日上蒲团。","dynasty":"宋代","title":"福庆寺"}
{"author":"毛滂","content":"灵芝有良田，岁比万户侯。平生有力耕，以德作耡耰。不许仓箱丰，但知钵盂秋。木鱼一呼饭，千屐如水流。灵芝道亦然，饱汝即罢休。但忧汝易饱，未饱非所忧。后生真可畏，见此观此丘。昔常为我民，今乃从我游。得道於灵芝，胸中罗珍羞。岂特求自饱，将副馁者求。裹钵忽何之，西风送轻舟。处处灵芝田，多稼如云浮。初以非种种，今当不收收。谁施复谁乞，大块同一沤。姑且置是事，吾言亦谬悠。羡观一身轻，翛然逐飞鸥。","dynasty":"宋代","title":"广鉴大师观上人为灵芝数百众故乞从檀施乞米"}
{"author":"毛滂","content":"秋壑相迎故出奇，便应到处小迟迟。不妨簿领纷遮眼，未碍岚光秀入脾。小睡宁寻儿女梦，新诗定写水云姿。旧巾垫角风流在，何许杉篁暮雨时。","dynasty":"宋代","title":"郭别驾秋日行县奉寄一首"}
{"author":"毛滂","content":"篮舆度水犯云巢，拂面垂杨翠欲交。春睡稳人殊未觉，半分晓色到花梢。","dynasty":"宋代","title":"过净林杏花下微见晓色"}
{"author":"毛滂","content":"空庭不见人，乌啄僧台食。林深露未晞，微风漏花沥。","dynasty":"宋代","title":"过静林寺用琳老韵作四绝句"}
{"author":"毛滂","content":"且来东堂日，相值柳桥西。痴莺吊落花，全学娇儿啼。","dynasty":"宋代","title":"过静林寺用琳老韵作四绝句"}
{"author":"毛滂","content":"橙花亦娟娟，照水弄清白。孤香少人知，黄蜂自为客。","dynasty":"宋代","title":"过静林寺用琳老韵作四绝句"}
{"author":"毛滂","content":"寒溪只数尺，炯炯涵晴空。寄目谁与论，翠芊牵春风。","dynasty":"宋代","title":"过静林寺用琳老韵作四绝句"}
{"author":"毛滂","content":"寒溪数寸尔，下有万里天。烟云自变怪，寸碧殊湛然。蘋风亦可人，宁妨暂漪涟。终观镜面平，与君受媸妍。有苔绿蒙茸，孺子俯可搴。前窥渐难量，忽此清冷渊。鱼暇亦无踪，但见空月圆。陶翁步屧处，独俾支郎肩。倚策心自知，鸥鹭纷联翩。","dynasty":"宋代","title":"过静林寺与径山老禅曳杖溪滨俯浅涧寒冽可照"}
{"author":"毛滂","content":"参军身外只图书，独与吴江分不疏。归去他年当辟谷，嬾随波浪觅鲈鱼。","dynasty":"宋代","title":"过吴淞江"}
{"author":"毛滂","content":"云烟七级赤旃檀，龙护金函佛骨寒。问讯道人春到否，瑞香花谢倚栏干。","dynasty":"宋代","title":"寒食日过翠峰塔院示法海道人"}
{"author":"毛滂","content":"折节何须万夫后，蟹螯居左杯居右。先生老傀谁使然，天孙安能司唾呕。尚无一字得三缣，何如卖之不龟手。与公正自一家人，公家日月余扃牖。每得新诗如见公，风流好在灵和柳。题舆那听仲举辞，宣室应怀贾生久。当年竹马定不乏，旧雨垫巾无恙否。我今信手任翻羹，谁解苦心杯置肘。看公隽翮当在前，笑我劳驱空晚朽。东山掩鼻直枳，庸肯嗫嚅论不偶。槛中摇尾未必然，试看於菟薄栏吼。","dynasty":"宋代","title":"和郭倅见寄"}
{"author":"毛滂","content":"渴令平生病，年来病更多。腰仍难老折，肠亦旧无他。知已眠三迳，逢秋欲七歌。勋名邮传尔，唯日饮无何。","dynasty":"宋代","title":"和贾耘老"}
{"author":"毛滂","content":"河阳春在否，柳外小朱扉。贡径蛇应斗，危檐鸟欲飞。主人同燕幕，归意属渔矶。莫待群花笑，秋风鬓绿稀。","dynasty":"宋代","title":"和贾耘老"}
{"author":"毛滂","content":"俗状尘容欲养成，犹惭岫幌不吾扃。任慵读律知难入，忍睡看山辄暂醒。兰茁有时应吐秀，茗根无味强通灵。朝霞夕菊全堪饱，肯绐侏儒学岁星。","dynasty":"宋代","title":"和巨中游芝山"}
{"author":"毛滂","content":"回首长城卧落霞，云开桂影过昏鸦。不须更要千红翠，醉眼灯前已乱花。","dynasty":"宋代","title":"和孙守"}
{"author":"毛滂","content":"绣段遮檐玉刻樽，扬州春色最先醺。落花风起舞菌捲，秀岭烟生媚黛分。酥面锦靴轻转雪，粉吭牙板细留云。要他桃李长依旧，不借东君借寇君。","dynasty":"宋代","title":"和孙守三月二十七日开宴"}
{"author":"毛滂","content":"秋风有好色，寄在菊花团。弛担知新主，临池得细看。金房迎日秀，玉露作香寒。独负东篱意，年来洒酒乾。","dynasty":"宋代","title":"和王宣义买菊栽二首"}
{"author":"毛滂","content":"未见花盈把，先教蜂作团。孤根聊得售，秀色后当看。莫讶全一晚，须知独耐寒。云含堕檐日，天恐露香乾。","dynasty":"宋代","title":"和王宣义买菊栽二首"}
{"author":"毛滂","content":"渭川春色到龙孙，渐养侵云百尺根。可惜斸来陪脱粟，葛陂留得看腾骞。","dynasty":"宋代","title":"和郑汉详送竹笋"}
{"author":"毛滂","content":"迎得春来闻好语，贺燕立帘钩。转蕙风光柳弄柔。喜气与春游。万钱珍鼎期公饭，天自寿留侯。文物升平速置邮。江左属风流。王俭云：江左风流宰相，唯有谢安。","dynasty":"宋代","title":"武陵春"}
{"author":"毛滂","content":"老景萧条，送君归去添凄断。赠君明月满前溪，直到西湖畔。门掩绿苔应遍。为黄花、频开醉眼。橘奴无恙，蝶子相迎，寒窗日短。会宗小斋名梦蝶，前植橘，东偏甚广。","dynasty":"宋代","tags":"离别，思念，友人","title":"烛影摇红·送会宗"}
{"author":"毛滂","content":"短疏萦绿象床低。玉鸭度香迟。微云淡著河汉，凉过碧梧枝。秋韵起，月阴移。下帘时。人间天上，一样风光，我与君知。","dynasty":"宋代","title":"诉衷情（七夕）"}
{"author":"毛滂","content":"心醉双翠翘。西厢月冷蒙花雾。落霞零乱墙东树。此夜灵犀已暗通，玉环寄恨人何处。何处。长安路。不记墙东花拂树。瑶琴理罢霓裳谱。依旧月窗风户。薄情年少如飞絮。梦逐玉环西去。","dynasty":"宋代","title":"调笑"}
{"author":"毛滂","content":"谓花月无情，长寄绮罗之遗恨。试为调笑，戏追风流。少延重客之余欢，聊发清尊之雅兴。诗词：珠树阴中翡翠儿。莫论生小被鸡欺。鹳鹊楼高荡春思，秋瓶盼碧双琉璃。御酥作肌花作骨。燕钗横玉云堆发。使梁年少断肠人，凌波袜冷重城月。城月。冷罗袜。郎睡不知鸾帐揭。香凄翠被灯明灭。花困钗横时节。河桥杨柳催行色。愁黛有人描得。","dynasty":"宋代","title":"调笑"}
{"author":"毛滂","content":"遥山雪气入疏帘。罗幕晓寒添。爱日腾波，朝霞入户，一线过冰檐。绿尊香嫩蒲萄暖，满酌破冬严。庭下早梅，已含芳意，春近瘦枝南。","dynasty":"宋代","title":"少年游（长至日席上作）"}
{"author":"毛滂","content":"银浦流云初度月，空碧挂团团。照夜珠胎贝阙寒。光彩满长安。春风为拂新沙路，珂马款天关。篆印金窠红屈盘。嵬磊押千官。","dynasty":"宋代","title":"武陵春"}
{"author":"毛滂","content":"蕊珠宫里三千女。滴粉为春尘不住。月华冷处欲迎人，七里香风生满路。一枝谁寄长安去。想得韶光能几许。醉翁满眼玉玲珑，直到烟空云尽处。","dynasty":"宋代","title":"玉楼春（定空寺赏梅）"}
{"author":"毛滂","content":"小园半夜东风转。吹皱冰池云母面。晓披阊阖见朝阳，知向碧阶添几线。小烟弄柳晴先暖。残雪禁梅香尚浅。殷勤洗拂旧东君，多少韶华聊借看。","dynasty":"宋代","title":"玉楼春（立春日）"}
{"author":"毛滂","content":"九金增宋重，八玉变秦余。上手诏在廷云：六玺之用，尚循秦旧。千年清浸，洗净河洛出图书。一段升平光景，不但五星循轨，万点共连珠。崇宁、大观之间，太史数奏五星循轨，众星顺乡，靡有错乱垂衣本神圣，补衮妙工夫。朝元去，锵环佩，冷云衢。芝房雅奏，仪凤矫首听笙竽。天近黄麾仗晓，春早红鸾扇暖，迟日上金铺。万岁南山色，不老对唐虞。","dynasty":"宋代","title":"水调歌头（元会曲）"}
{"author":"毛滂","content":"何处曾临阿母池，浑将绛雪点寒枝。东墙羞颊逢谁笑，南国酡颜强自持。几过风霜仍好色，半呼桃杏听群儿。青春独养和症状味，不为黄蜂饱蜜脾。","dynasty":"宋代","title":"红梅"}
{"author":"毛滂","content":"云脚涛头气自寒，了无閒梦到蒲团。翠庵只在东堂里，底下扬眉直下看。","dynasty":"宋代","title":"汲水禅静琳老寄诗因次韵奉寄"}
{"author":"毛滂","content":"陆陆微生不可论，半饥半饱过朝昏。春来但见瞳花乱，寒退长余鬓雪繁。老愧门墙忝宾客，归来耒耜教儿孙。会应飞堕江湖去，定向离骚寄客魂。","dynasty":"宋代","title":"寄蔡学士"}
{"author":"毛滂","content":"幕中墨客随车后，驾上牙签遮坐右。唯留笔研乃自鐍，岂惜车茵容吏呕。青霞老去云海深，旧游尚见翻涛手。寄声秀句风入怀，坐念清标月当牖。天公厚我过穆生，何止餍韩仍饫柳。请同韶护公勿疑，老马由来识途久。近缘嗜酒识圣贤，已付长酣无可否。公当紫绶日垂腰，我已秃襟时见肘。慕公澄挠等清浊，叹我雕污终烘朽。诗从子建岂易亲，句语怀英那肯偶。清风自己入公脾，我如恶木何劳吼。","dynasty":"宋代","title":"寄曹使君"}
{"author":"毛滂","content":"使君未知我，得自吞毡翁。我未识使君，已闻伯夷风。十年诗卷里，未面先从容。顷我客东都，寄声谢老农。绣衣南州来，是尔使君公。为尔扫菜色，无襦当夜缝。东都逆旅人，零落如霜蓬。一廛愿为氓，归热鸟脱笼。既登君子堂，倒戈避诗锋。紫芝秀眉宇，东野凛长松。怜我骨硉兀，槽枥骈儿童。秣以玉山禾，不置凡马中。去年溪城月，使君马如龙。呼我载后车，诗月相朣胧。朅来桑麻间，午梦因村舂。使君亦留犊，往吸长安钟。相望渺云海，烟雪迷西东。遥传摛彩笔，秀句争考功，那知古槐畔，苦语如秋蛩。一笑答支山，万事付瘖聋。吞舟亦失水，蚍蜉登背胸。拂钟虽不铮，缀履岂所工。天高白虎殿，日永明光宫。去参鵷鹭群。勿羡高飞鸿。","dynasty":"宋代","title":"寄曹子方使君"}
{"author":"毛滂","content":"风流三老今无有，明珠双璧公其后。长安初见紫微人。山阳途识生风手。同时蜀艉共差迟，今日吴饿付忠厚。吴饿欲饱谈笑了，要使嘉禾出稂莠。紫微宾客多云霄，谁数诸侯牛马走。黄金单尽会屠龙，白发鬅鬙成画狗。绛衣玉具无处觅，将军纵在大夫取。公归愿作水衡丞，敢厌督邮辞五斗。","dynasty":"宋代","title":"寄程漕"}
{"author":"毛滂","content":"薄命何须问大来，时时废话卷只孤咍。故园松竹空荒径，可胜渊明一赋催。","dynasty":"宋代","title":"见戏"}
{"author":"毛滂","content":"风吹飞雨乾，散作柳花毬。危檐下舞鹄，老树腾蟠虬。烟空夜色垂。肤雨凝酥柔。晓屦踏晶莹，与君散清愁。湖东十顷玉，月落漫不收。照我肝肺皎，出语和鸣璆。将我平生客，步入青松幽。此客气如霜，逼人作飕飗。嚼冰论世事，怒颊赤已浮。盘中水晶盐，碧酒葡萄秋。饮酒岂忧寒，饮水犹不忧。手冷慎勿炙，置之鹔鹴裘。","dynasty":"宋代","title":"见雪明日与祝山人游东湖僧寺访陈巨中教授留"}
{"author":"毛滂","content":"老去追游骨亦疲，黑甜唯觉睡如饴。惭差素彩弄华发，犹梦清妍侍曲眉。愧甚雕樽负珠履，独余残雪照书帷。未妨管领东风在，官柳溪梅不用疑。","dynasty":"宋代","title":"建中上元以雨雪败悬灯以国忧罢行乐仆又以老"}
{"author":"毛滂","content":"娟娟东堂月，瑟瑟北窗风。半夜渡龙尾，随我藕花中。径邀此花香，追路溪志东。溪山久俯仰，临别亦匆匆。三年虎落槛，一日鸹开笼。何须见似人，聊作逃虚空。今宵花亦远，余香归故丛。殷勤此风月，随我登长虹。","dynasty":"宋代","title":"解武康悬印至垂虹亭作"}
{"author":"毛滂","content":"一亩清阴，半天潇洒松窗午。床头秋色小屏山，碧帐垂烟缕。枕畔风摇绿户。唤人醒、不教梦去。可怜恰到，瘦石寒泉，冷云幽处。","dynasty":"宋代","tags":"夏天，写景，写人","title":"烛影摇红·松窗午梦初觉"}
{"author":"毛滂","content":"曲水传觞盛，皇只布德初。海波翻雅奏，云露湿华裾。晴送君恩暖，寒收物意舒。春耕无叹息，庶不负于胥。","dynasty":"宋代","title":"代人和御制上巳锡宴诗"}
{"author":"毛滂","content":"雪才盈尺云阴解，风不鸣条雨块完。春力急催冬事退，君王宽政不恒寒。","dynasty":"宋代","title":"春词其九"}
{"author":"毛滂","content":"宦情光景半樵渔，病惰仍忘百纸书。赋就只堪供酱瓿，齿残未可释盐车。朱蓝要使辞秋断，芝菌犹当出腐余。惭愧少翁能下士，马曹知马自应疏。","dynasty":"宋代","title":"书怀寄赠曾公衮"}
{"author":"毛滂","content":"恰则小庵贪睡著。不知风撼梅花落。一点儿春吹去却。香约略。黄蜂犹抱红酥萼。绕遍寒枝添索寞。却穿竹径随孤鹤。守定微官真个错。从今莫。从今莫负云山约。","dynasty":"宋代","title":"渔家傲"}
{"author":"毛滂","content":"女夷争名亦早计，凌寒破腊回春意。不待梅花送消息，细风平日先妍媚。野塘冰鱼翻暖绿，官桥烟柳摇寒翠。佳期傅鬓耐时节，彩幡初帖宜春字。唯有朱颜不我留，岁月翩翩定容易。柳车载穷安肯行，若华翳日何当试。忆昨狂心逐蝴蝶，踏月追春藉花睡。如今佩犊老东冈，杏花菖叶催田事。眼看风光搔白头，斜阳抱来空多思。","dynasty":"宋代","title":"早春"}
{"author":"毛滂","content":"外台纲纪掾，先辟汉名人。霜隼九秋气，风驹千里尘。乡评元自好，府望复名新。竹箭黄金镞，送君江水滨。","dynasty":"宋代","title":"送徐次山督邮之官"}
{"author":"毛滂","content":"随风出岫不知归，身落黄尘梦翠微。本亦无心肤寸事，故山却合自由飞。","dynasty":"宋代","title":"偶成二首"}
{"author":"毛滂","content":"绿水小河亭，朱阑碧甃。江月娟娟上高柳。画楼缥缈，尽挂窗纱帘绣。月明知我意，来相就。银字吹笙，金貂取酒。小小微风弄襟袖。宝熏浓炷，人共博山烟瘦。露凉钗燕冷，更深后。","dynasty":"宋代","title":"感皇恩（镇江待闸）"}
{"author":"毛滂","content":"贫贱通姻好，凄凉累赏音。空知典刑在，谁听短长吟。飞鹤窥塘水，眠牛傍柏林。龟鱼迎拄杖，犹出画桥阴。","dynasty":"宋代","title":"赵乐道挽诗二首"}
{"author":"毛滂","content":"橙花亦娟娟，照水弄清白。孤香少人知，黄蜂自为客。","dynasty":"宋代","title":"过静林寺用琳老韵作四绝句"}
{"author":"毛滂","content":"冰销玉液凫鹥喜，日暖宜春草木长。忠厚家风传八叶，太平光景接三王。","dynasty":"宋代","title":"春词"}
{"author":"毛滂","content":"窗倚目。适二柳当前，使君命伐之，霍然遂得众山之妙日转堂阴一线添。使君和气作春妍。只有北山轻带雪，见丰年。残月夜来收不尽，行云早起更留连。急翦垂杨迎秀色，到窗前。","dynasty":"宋代","title":"摊声浣溪沙"}
{"author":"毛滂","content":"雪才盈尺云阴解，风不鸣条雨块完。春力急催冬事退，君王宽政不恒寒。","dynasty":"宋代","title":"春词其九"}
{"author":"毛滂","content":"船中自带红泥灶，亭上亲煎白乳泉。唯有溪山知此意，水风吹面晚萧然。","dynasty":"宋代","title":"题贵溪翠颜亭二首"}
{"author":"毛滂","content":"春晚出小城，落日行江岸。人不共潮来，香亦临风散。花谢小妆残，莺困清歌断。行雨梦魂消，飞絮心情乱。","dynasty":"宋代","tags":"婉约，抒怀，思念，写人","title":"生查子·富阳道中"}
{"author":"毛滂","content":"此老诸缘薄，诗情忽漫深。敲门移稳字，弹指得真心。松竹藏幽讨，溪山助苦吟。解鞍聊为赋，去不岁登临。","dynasty":"宋代","title":"登普宁寺岁寒庵面江山之胜令人欲赋而长老因"}
{"author":"毛滂","content":"风过冰檐环佩响，宿雾在华茵。剩落瑶花衫月明。嫌怕有纤尘。凤口衔灯金炫转，人醉觉寒轻。但得清光解照人。不负五更春。","dynasty":"宋代","title":"武陵春（正月十四日夜孙使君席上观雪，继而月复明）"}
{"author":"毛滂","content":"游人莫笑东园小。莫问花多少。一枝半朵恼人肠。无限姿姿媚媚、倚斜阳。二分春去知何处。赖是无风雨。更将绣幕密遮花。任是东风急性、不由他。","dynasty":"宋代","title":"虞美人（东园赏春，见斜日照杏花，甚可爱）"}
{"author":"毛滂","content":"女夷争名亦早计，凌寒破腊回春意。不待梅花送消息，细风平日先妍媚。野塘冰鱼翻暖绿，官桥烟柳摇寒翠。佳期傅鬓耐时节，彩幡初帖宜春字。唯有朱颜不我留，岁月翩翩定容易。柳车载穷安肯行，若华翳日何当试。忆昨狂心逐蝴蝶，踏月追春藉花睡。如今佩犊老东冈，杏花菖叶催田事。眼看风光搔白头，斜阳抱来空多思。","dynasty":"宋代","title":"早春"}
{"author":"毛滂","content":"千秋桥畔桑麻村，槐阴覆砌绿映门。关门谁觅病居士，掩书不读愔不言。明窗养石作幽伴，苍骨孤瘦栖秋痕。潇湘洞庭入眼界，念随鱼鸟芦花根。端知此想无是处，聊遣幻变驱昏烦。请言居士往少壮，烹羊炰羔酒拍盆。离骚百过亦径醉，万事形影如空尊。襄阳老孟识此意，数凭楚些招其魂。只今流落口吻燥，病乃乘间排吾阍。病多诸念反衰冷，念冷却觉丹田温。此田不应供喜怒，外物稂莠那可存。诛稂去莠要及早，俗虑可吐不可吞。鸡犬相闻太古末，居士中有五库存园。舒迟不称子男服，要须结佩纫芳荪。","dynasty":"宋代","title":"病中独坐"}
{"author":"毛滂","content":"古寺长廊清夜美，风松烟桧萧然。石阑干外上疏帘。过云闲窈窕，斜月静婵娟。独自徘徊无个事，瑶琴试奏流泉。曲终谁见枕琴眠。香残虬尾细，灯暗玉虫偏。","dynasty":"宋代","title":"临江仙·古寺长廊清夜美"}
{"author":"毛滂","content":"小院重帘，那回来处花相向。迟迟一饷。记得春模样。昨夜月明，应照芙蓉帐。空凝望。蜂劳蝶攘。谁在花枝上。","dynasty":"宋代","title":"点绛唇（醉中记游一处，复寻不果）"}
{"author":"毛滂","content":"锦屏夜夜。绣被熏兰麝。帐卷芙蓉长不下。垂尽银台蜡灺。脸痕微著流霞。瞢腾越恁秾华。破睡半残妆粉，月随雪到梅花。","dynasty":"宋代","title":"清平乐"}
{"author":"毛滂","content":"廉织飞雨为谁休，烂漫悬灯总未收。自是一年无叹息，不妨五夕得嬉游。后车莺燕春声软，前骑熊罴夜气遒。两行红纱三百炬，插花携酒趁遨头。","dynasty":"宋代","title":"灯夕当三日而罢今至四月五日国人尚纷然出游"}
{"author":"毛滂","content":"花影低徊帘幕卷。惯了双来燕燕。惊散雕阑晚。雨昏烟重垂杨院。云断月斜红烛短。望断真个望断。情寄梅花点。趁风吹过楼南畔。","dynasty":"宋代","title":"惜分飞（酒家楼望其南有佳客，招之不至）"}
{"author":"毛滂","content":"隔墙杨柳舞腰斜，傍砌鹅梨玉作花。此地风光谁管领，小诗收入长官家。","dynasty":"宋代","title":"游翠峰寺"}
{"author":"毛滂","content":"道人三昧一壶中，笔下惊蛇怖小童。日日松间好消息，酒香先过野桥风。","dynasty":"宋代","title":"跋李伯时醉僧图"}
{"author":"毛滂","content":"记得山翁往少年。青楼一笑万金钱。宝鞍逐月玉鞭寒。老对冻醪留客话，醉爬短发枕书眠。伴人松雨隔疏帘。","dynasty":"宋代","title":"浣溪沙（松斋夜雨留客，戏追往事）"}
{"author":"毛滂","content":"耆旧彫零尽，归来悲故乡。云山横爽气，杖履属空床。蚤发名难没，终荣德未央。芝兰日夜长，遗范在诸郎。","dynasty":"宋代","title":"赵乐道挽诗二首其一"}
{"author":"毛滂","content":"娟娟东堂月，瑟瑟北窗风。半夜渡龙尾，随我藕花中。径邀此花香，追路溪志东。溪山久俯仰，临别亦匆匆。三年虎落槛，一日鸹开笼。何须见似人，聊作逃虚空。今宵花亦远，余香归故丛。殷勤此风月，随我登长虹。","dynasty":"宋代","title":"解武康悬印至垂虹亭作"}
{"author":"毛滂","content":"九重寒少。烟暖丰瑶草。金井碧梧雏凤矫。南极人来最老。衣冠远换裘毡。德随和气蝉连。万里同开寿域，一年三秀芝田。","dynasty":"宋代","title":"清平乐（千叶芝）"}
{"author":"毛滂","content":"花影低徊帘幕卷。惯了双来燕燕。惊散雕阑晚。雨昏烟重垂杨院。云断月斜红烛短。望断真个望断。情寄梅花点。趁风吹过楼南畔。","dynasty":"宋代","title":"惜分飞（酒家楼望其南有佳客，招之不至）"}
{"author":"毛滂","content":"诞敷文德金铃振，尽纳熙河玉律谐。御柳宫梅动春意，朝来黄鸟亦喈喈。","dynasty":"宋代","title":"春词"}
{"author":"毛滂","content":"回首长城卧落霞，云开桂影过昏鸦。不须更要千红翠，醉眼灯前已乱花。","dynasty":"宋代","title":"和孙守"}
{"author":"毛滂","content":"金马空故事，方朔漫多端。三千牍在，玉殿何日赐清闲。难恋长安钟漏，谁借青云欬唾，拂袖且东还。笑杀长缨使，复转出秦关。吾道在，虽不遇，面何惭。雒阳年少，高论难与绛侯谈。富贵暂饶先手，晞尽草头秋露，掩鼻出东山。且饱鲸鱼脍，风月过江南。","dynasty":"宋代","title":"水调歌头其一拟饶州法曹掾作"}
{"author":"毛滂","content":"记得山翁往少年。青楼一笑万金钱。宝鞍逐月玉鞭寒。老对冻醪留客话，醉爬短发枕书眠。伴人松雨隔疏帘。","dynasty":"宋代","title":"浣溪沙（松斋夜雨留客，戏追往事）"}
{"author":"毛滂","content":"云水肝肠要扫除，笔头费尽淡工夫。居山应免逢京兆，过我聊当见子虚。夜卧春蒲诸念冷，晚吟秋汉一峰孤。打包来作临邛客，车骑虽无亦甚都。","dynasty":"宋代","title":"次韵答琳老"}
{"author":"毛滂","content":"玉婴初有排云分。向晚色、娟娟静。秋入风枝清不尽。月和粉露，徘徊孤映，独夜扶疏影。子猷风调全相称。是彼此、无凡韵。玉勒前头花柳近。水边石上，冷依烟雨，时有幽人问。","dynasty":"宋代","title":"青玉案（竹间戏作）"}
{"author":"毛滂","content":"灵芝有良田，岁比万户侯。平生不力耕，以德作锄耰。不许仓箱丰，但知钵盂秋。木鱼一呼饭，千屐如水流。灵芝道亦然，饱汝即罢休。但忧汝易饱，未饱非所忧。后生真可畏，见此观比邱。昔常为我民，今乃从我游。得道于灵芝，胸中罗珍羞。岂特求自饱，将副馁者求。裹钵忽何之，西风送轻舟。处处灵芝田，多稼如云浮。初以非种种，今当不收收。谁施复谁乞，大块同一沤。姑且置是事，吾言亦谬悠。羡观一身轻，翛然逐飞鸥。","dynasty":"宋代","title":"广鉴大师观上人为灵芝数百众故乞从檀施乞米求予诗送行为作一首予昔为武康县令观师吾邑人也"}
{"author":"毛滂","content":"好生恰对发生时，宽大恩流涣汗飞。雷雨解成僵蘖动，蓼萧诗就远人归。","dynasty":"宋代","title":"春词其三"}
{"author":"毛滂","content":"公言雅知我，良胜我自知。往年得为僚，税驾清江湄。觉君有胜致真率仍天资。定交倾盖间，快语明肝脾。我生七不堪，百谪将安之。官长笑不骂，儿童容遨嬉。掾舍等禅房，竹树含幽姿。其间有閒味，共此非君谁。驾言写予忧，欲致车已脂。往披五老云，下采苍山芝。翛然送日月，万虑忽若遗。朅来两溪上，邂逅宽所思。微风送白蘋，藻芊摇寒漪。水清不受钓，鱼细安可骑。亦复可怜人，鸥鹭相委蛇。君岂鸥鹭群，鵷鸾往追随。所遭即定分，固有何庸麾。我生傥可用，岂惜山英移。荣华召食荠，贫贱亦尝饴。顾今适当还，捃拾聊充饥。从君借蓑笠，破雨收江蓠。","dynasty":"宋代","title":"留别邵公言"}
{"author":"毛滂","content":"仙桃欲拂朝真脸，禁柳忙催望幸眉。不会君王春思别，杏花菖叶在农时。","dynasty":"宋代","title":"春词"}
{"author":"毛滂","content":"故人老萧散，久客寡谐同。病骨侵山雨，孤帆落渚风。水清应吊影，坐阒想书空。我亦青州阔，经年不一中。","dynasty":"宋代","title":"次沈会宗韵"}
{"author":"毛滂","content":"天连翠潋。九折玻璃软。回抱金堤清宛转。疑共蓬莱清浅。吾君欲济如何。唐虞风顺无多。自有松舟桧楫，一帆三代同波。","dynasty":"宋代","title":"清平乐"}
{"author":"毛滂","content":"魏紫姚黄欲占春。不教桃杏见清明。残红吹尽恰才晴。芳草池塘新涨绿。官桥杨柳半拖青。秋千院落管弦声。","dynasty":"宋代","title":"浣溪沙（寒食初晴，桃杏皆已零落，独牡丹欲开）"}
{"author":"毛滂","content":"水北烟寒雪似梅。水南梅闹雪千堆。月明南北两瑶台。云近恰如天上坐，魂清疑向斗边来。梅花多处载春回。","dynasty":"宋代","title":"浣溪沙（初春泛舟，时北山积雪盈尺，而水南梅林盛开）"}
{"author":"毛滂","content":"君恩破寒色，天笑觉春回。先暖延和柳，曾无羯鼓催。","dynasty":"宋代","title":"春词"}
{"author":"毛滂","content":"迎得春来闻好语，贺燕立帘钩。转蕙风光柳弄柔。喜气与春游。万钱珍鼎期公饭，天自寿留侯。文物升平速置邮。江左属风流。王俭云：江左风流宰相，唯有谢安。","dynasty":"宋代","title":"武陵春"}
{"author":"毛滂","content":"日催红𩉾鞢，雪放绿蒙茸。莫向东郊去，王春在九重。","dynasty":"宋代","title":"春词其一"}
{"author":"毛滂","content":"花影低徊帘幕卷。惯了双来燕燕。惊散雕阑晚。雨昏烟重垂杨院。云断月斜红烛短。望断真个望断。情寄梅花点。趁风吹过楼南畔。","dynasty":"宋代","title":"惜分飞（酒家楼望其南有佳客，招之不至）"}
{"author":"毛滂","content":"金马空故事，方朔漫多端。三千牍在，玉殿何日赐清闲。难恋长安钟漏，谁借青云咳唾，拂袖且东还。笑杀长缨使，复转出秦关。吾道在，虽不遇，面何惭。雒阳年少，高论难与绛侯谈。富贵暂饶先手，唏尽草头秋露，掩鼻出东山。且饱鲸鱼脍，风月过江南。","dynasty":"宋代","title":"水调歌头·金马空故事"}
{"author":"毛滂","content":"芳草。恨春老。自是寻春来不早。落花风起红多少。记得一枝春小。绿阴青子空相恼。此恨平生怀抱。","dynasty":"宋代","title":"调笑其七苕子"}
{"author":"毛滂","content":"吏最年来三再书，野梅官柳映归途。不容车下牛将犊，犹说桑间雉领雏。万里摩霄看鹄举，一城卧辙作儿呱。东邻病骨谁料理，十驾相追肯少须。","dynasty":"宋代","title":"送遐举解德清县章"}
{"author":"毛滂","content":"夜光昭清冷，璇源载圆折。朝阳未羽仪，五色先丹穴。松柏出涧壑，众木皆秃屑。方其一寸青，意已傲冰雪。东家嬉戏时，俎豆辄罗列。未应须儿啼，英标固惊绝。公为三朝老，气压万人杰。经纶本帝赉，遇合非力结。舟成无长川，支族有旱霓。东风吹扶桑，晓色开寥泬。平生回天手，独伫昆吾辙。停鞭急节缓，挥臂层阴决。图回掌中春，摩拂厚土热。一身等大地，万物小晴蜻蛚。华岳载不重，河海振不洩。黔黎托回命，草木恃以茁。造物相始终，流年难老耋。侧闻宋鼎就，未事羽力挈。是乃为公象，何但纪相烈。坐观满不溢，玉铉无变灭。","dynasty":"宋代","title":"生日"}
{"author":"毛滂","content":"冰开御水龙鳞细，日照宫梅麝炷烘。欲看人间花灼灼，不妨葛藟共春风。","dynasty":"宋代","title":"春词"}
{"author":"毛滂","content":"禅房何许最清深，庚岭梅边晋竹林。饷客好山胜挈榼，遗予病骨任支琴。应餐秀色嚥溪茗，想待暗香来水沉。何似拍浮从我醉，夜船藉月碧千寻。","dynasty":"宋代","title":"闻诸君不裹粮游山暮归清坐静林僧居相与乐以"}
{"author":"毛滂","content":"伏金避老火，遁日乾商霖。天地岂不宽，八荒一釜鬵。此身沍寒乡，骨冷势陆沉。忽疑同然灰，终得空汗襟。闻有不热符，莫致癸与壬。平生习云水，两足便幽寻。佩绅接轸处，念往汗益浸。乃独款公关，热行犯诃吟。忘公鼎轴家，谓是缁帷林。有风静阴躁，无愠烦鸣琴。置我弟子间，岂不容鲁参。公如天下雨，焦卷听雷音。謦欬走旱魃，噫欠停流金。胸中三绝编，宁独自洗心。坐使人意消，烦促变清深。南山当朝隮，暂卷乃至今。万物抱暍意，油然徯层阴。","dynasty":"宋代","title":"盛暑谒刘公达"}
{"author":"毛滂","content":"花地锦斑残，月箔波凌乱。斗鸭玉阑旁，扑兽金炉畔。小醉奈春何，轻梦催云散。却步蕙兰中，应被鸳鸯见。","dynasty":"宋代","title":"生查子"}
{"author":"毛滂","content":"句以侑茗饮。逮去年，曾登山高会。今年客东都，依逆旅主人舍，无游从，不复出门，不知时节之变。或云今日重九，起坐空庭月下，复取云团酌一杯。盖用仆故事，以送佳节。又作侑茶一首以和韵泥银四壁盘蜗篆。明月一庭秋满院。不知陶菊总开无，但见杜苔新雨遍。去年醉倒云为簟。未尽百壶惊日短。小云今夜伴牢愁，好在凤凰春未晚。","dynasty":"宋代","title":"玉楼春"}
{"author":"毛滂","content":"云水肝肠要扫除，笔头费尽淡工夫。居山应免逢京兆，过我聊当见子虚。夜卧春蒲诸念冷，晚吟秋汉一峰孤。打包来作临邛客，车骑虽无亦甚都。","dynasty":"宋代","title":"次韵答琳老"}
{"author":"毛滂","content":"柳藏烟，云漏日。寒满雕盘玉食。风卷旆，水摇天。鱼龙挟彩船。水边人，波面乐。太守与民同乐。春好处，总随轩。花中谁状元。","dynasty":"宋代","title":"更漏子·柳藏烟"}
{"author":"毛滂","content":"谢安涵雅量，叔夜赋刚肠。清宵假寐，应笑长孺卧淮阳。尽彻东平屏障，不废南楼谈咏，宴寝自凝香。庭下一B636土，须避赤帷裳。双石健，含古色，照新堂。百年乔木阴下，僵立两蛟苍。目送千山爽气，帘卷一城风月，杖履合彷徉。他日峨眉秀，相望隔明光。孙发厅事前古冢，得双石，因以为堂名。石上有昔人题识云：叠峨眉山于文会堂前。","dynasty":"宋代","title":"水调歌头（登衢州双石堂呈孙八太守公素）"}
{"author":"毛滂","content":"风来太液冰先泮，日照延和柳未知。翠辇不缘花事出，行看荇带绿参差。","dynasty":"宋代","title":"春词"}
{"author":"毛滂","content":"束装亲匣剑，拨火唤劳饙。鸦散鸡声断，烟低野色分。徘徊半树月，拍塞一山云。叫助日车上，扶桑犹未闻。","dynasty":"宋代","title":"束装"}
{"author":"毛滂","content":"蔡子诗锋新发硎，晓压吾境横长城。玉关食肉何足计，饭山日午噙肤清。叩门念子忧吻燥，银瓶急燎苍蝇声。云龙为子起风腋，要使飞将身趫轻。","dynasty":"宋代","title":"次韵奉酬蔡成允"}
{"author":"毛滂","content":"日催红{左革右甲}鞢，雪放绿蒙茸。莫向东郊去，王春在九重。","dynasty":"宋代","title":"春词"}
{"author":"毛滂","content":"溅溅小水碧逶迤，丛菊寒深蔓翠垂。采得菖蒲未归去，满身烟雨立多时。","dynasty":"宋代","title":"雨中采石菖蒲"}
{"author":"毛滂","content":"隔墙杨柳舞腰斜，傍砌鹅梨玉作花。此地风光谁管领，小诗收入长官家。","dynasty":"宋代","title":"游翠峰寺"}
{"author":"毛滂","content":"中秀外谁争怜。花娇叶困春相逼。燕子楼头作寒食。月明空照合欢床，霓裳舞罢犹无力。无力。倚瑶瑟。罢舞霓裳今几日。楼空雨小春寒逼。钿晕罗衫烟色。帘前归燕看人立。却趁落花飞入。","dynasty":"宋代","title":"调笑"}
{"author":"毛滂","content":"云峰秀叠。露冷琉璃叶。北畔娑罗花弄雪。香度小桥淡月。与君踏月寻花。玉人双捧流霞。吸尽杯中花月，仙风相送还家。","dynasty":"宋代","title":"清平乐（东堂月夕小酌，时寒秀亭下娑罗花盛开）"}
{"author":"毛滂","content":"碧瓦朱甍紫翠深。玻璃屏障里，锦为城。子胥英爽海涛横。玉堂人，于此劝春耕。五月政当成。岩廊将去路，肯留行。江山雄胜为公倾。公惜醉，风月若为情。","dynasty":"宋代","title":"小重山（宴太守张公内翰作）"}
{"author":"毛滂","content":"何人弹铗苦思鱼，食肉而飞亦任渠。谁见东堂病居士，山僧乞食亦分余。","dynasty":"宋代","title":"琳老惠麸乾隆走笔奉寄"}
{"author":"毛滂","content":"闻道长安灯夜好，雕轮宝马如云。蓬莱清浅对觚棱。玉皇开碧落，银界失黄昏。谁见江南憔悴客，端忧懒步芳尘。小屏风畔冷香凝。酒浓春入梦，窗破月寻人。","dynasty":"宋代","tags":"婉约，元宵节，抒情，思念","title":"临江仙·都城元夕"}
{"author":"毛滂","content":"映阶芳草净无尘。新晴隔柳阴。绿丝步障碧茸茵。遮藏欲尽春。寒未了，酒须深。残花无处寻。年来陪尽惜春心。闲愁渐不禁。","dynasty":"宋代","title":"阮郎归（惜春）"}
{"author":"毛滂","content":"参军身外只图书，独与吴江分不疏。归去他年当辟谷，嬾随波浪觅鲈鱼。","dynasty":"宋代","title":"过吴淞江"}
{"author":"毛滂","content":"灵芝有良田，岁比万户侯。平生有力耕，以德作耡耰。不许仓箱丰，但知钵盂秋。木鱼一呼饭，千屐如水流。灵芝道亦然，饱汝即罢休。但忧汝易饱，未饱非所忧。后生真可畏，见此观此丘。昔常为我民，今乃从我游。得道於灵芝，胸中罗珍羞。岂特求自饱，将副馁者求。裹钵忽何之，西风送轻舟。处处灵芝田，多稼如云浮。初以非种种，今当不收收。谁施复谁乞，大块同一沤。姑且置是事，吾言亦谬悠。羡观一身轻，翛然逐飞鸥。","dynasty":"宋代","title":"广鉴大师观上人为灵芝数百众故乞从檀施乞米"}
{"author":"毛滂","content":"多病酒尊疏，饮少辄醉。年少衔杯可追记。无多酌我，醉倒阿谁扶起。满怀明月冷，炉烟细。云汉虽高，风波无际。何似归来醉乡里。玻璃江上，满载春光花气。蒲萄仙浪软，迷红翠。","dynasty":"宋代","title":"感皇恩（晚酌）"}
{"author":"毛滂","content":"未见花盈把，先教蜂作团。孤根聊得售，秀色后当看。莫讶全一晚，须知独耐寒。云含堕檐日，天恐露香乾。","dynasty":"宋代","title":"和王宣义买菊栽二首"}
{"author":"毛滂","content":"西风初起无人乡，云深万籁含清商。山容便与新秋净，稻花已作丰年香。断蝉抱柳咽残月，卧霞排雾通朝阳。过桥寺影出疏木，入户竹色来低墙。蒲团纸帐两寂寞，独有老桧磨风霜。东堂老子喜睡人，来借一榻乐未央。含风涟漪开玉脊，小屏晚绿横潇湘。梦寒支枕风入发，过眼冉冉茶烟苍。红薇花阴煮玉醴，满瓯飞雪置我旁。平生世味总如水，老大纵健肝膈凉。翛然此意不可道，卧看石竹凝孤芳。","dynasty":"宋代","title":"立秋日破晓入山携枕簟睡于禅静庵中作诗一首"}
{"author":"毛滂","content":"此楼托萧冷，莫会子登临。吊影漫愁独，书空谁语深。帘开不尽眼，云起未休心。咫尺颜渊坐，高风无古今。","dynasty":"宋代","title":"题陈用中行藏楼"}
{"author":"毛滂","content":"阶前紫玉似人长，可怪龙孙久未骧。第放烟梢出檐去，此君初不畏风霜。","dynasty":"宋代","title":"灵芝观上人房植紫竹一本覆屋其上以庇朝日顾"}
{"author":"毛滂","content":"红影斑斑吹锦片。露叶烟梢，寒月娟娟满。更起绕庭行百遍。无人只有栖莺见。觅个薄情心对换。愁绪偏长，不信春宵短。正是碧云音信断。半衾犹赖香熏暖。","dynasty":"宋代","title":"蝶恋花（春夜不寐）"}
{"author":"毛滂","content":"盾威正赫忽衰歼，人意浑如水面宽。触石端来慰枯槁，随车定见湿朱丹。初忧连轸秋无种，岂望始云晚可观。天遣商羊为公舞，绝胜九仞见鸾。","dynasty":"宋代","title":"次韵曹子方"}
{"author":"毛滂","content":"玉狻猊，金叶暖。馥馥香云不断。长下著，绣帘重。怕随花信风。傍蔷薇，摇露点。衣润得香长远。双枕凤，一衾鸾。柳烟花雾间。","dynasty":"宋代","title":"更漏子（熏香曲）"}
{"author":"毛滂","content":"爱君如竹可无君，君去吾归麋鹿群。他日漫同千里月，时朝相望一江云。余尊尚得须臾语，新句那能款曲闻。人到寄书应不识，花间但觅醉参军。","dynasty":"宋代","title":"送朱朝夫过江北"}
{"author":"毛滂","content":"荐岁熙和属卧龙，得分閒暇与君同。春筐缕雪衾裯足，午甑吹珠颊辅丰。蜥蜴举云谁汝信，商羊舞雨自言功。州人欲识余霙雪，寄与飞廉百里风。","dynasty":"宋代","title":"伯骏同官以仆祷雨龙渊屡效百里荐岁熙和官曹"}
{"author":"毛滂","content":"城上落梅风料峭，寒馥逼清尊。爽兴天教属使君。雪意压歌云。插帽殷罗金缕细，燕燕早随人。留取笙歌直到明。莲漏已催春。","dynasty":"宋代","title":"武陵春（正月二日，天寒欲雪，孙使君置酒作乐，宾客插花剧饮，明日当立春）"}
{"author":"毛滂","content":"幕中墨客随车后，驾上牙签遮坐右。唯留笔研乃自鐍，岂惜车茵容吏呕。青霞老去云海深，旧游尚见翻涛手。寄声秀句风入怀，坐念清标月当牖。天公厚我过穆生，何止餍韩仍饫柳。请同韶护公勿疑，老马由来识途久。近缘嗜酒识圣贤，已付长酣无可否。公当紫绶日垂腰，我已秃襟时见肘。慕公澄挠等清浊，叹我雕污终烘朽。诗从子建岂易亲，句语怀英那肯偶。清风自己入公脾，我如恶木何劳吼。","dynasty":"宋代","title":"寄曹使君"}
{"author":"毛滂","content":"二年锦衣城，坐怅朋游落。双瞳不敢白，但向湖山著。顷当舍之去，眼界垂落寞。忽逢昔所倾，人事岂容约。西行追画鷁，北首望金雀。斯人玉树明，映我蒹葭恶。平生函牛鼎，顾可作鸡臛。干将久在冶，宜有当橐签。大器不匆匆，一飞要寥廓。佳哉妙五言，珠琲相磊硌。长城矗金塘，铦锋露霜锷。向我宁可当，倒戈为之却。我生已数奇，世味寒冰薄。兹行聊尔耳，外物矧可略。所喜得公游，昏愚烦发药。不重千金裘，为公了杯酌。","dynasty":"宋代","title":"次韵叶权之"}
{"author":"毛滂","content":"杯深莫厌。强看桃花面。记约阳和初一线。便恁芳菲满眼。明年春色重来。东堂花为谁开。我在芦花深处，钓矶雨绿莓苔。","dynasty":"宋代","title":"清平乐（春晚与诸君饮）"}
{"author":"毛滂","content":"碧户朱窗小洞房。玉醅新压嫩鹅黄。半青橙子可怜香。风露满帘清似水，笙箫一片醉为乡。芙蓉绣冷夜初长。","dynasty":"宋代","title":"浣溪沙（武康社日）"}
{"author":"毛滂","content":"云峰秀叠。露冷琉璃叶。北畔娑罗花弄雪。香度小桥淡月。与君踏月寻花。玉人双捧流霞。吸尽杯中花月，仙风相送还家。","dynasty":"宋代","title":"清平乐（东堂月夕小酌，时寒秀亭下娑罗花盛开）"}
{"author":"毛滂","content":"门外东风糁玉尘。曲房花气蔼，博山春。小槽珠滴桂椒芬。梅蕊绽，谁共醉中闻。睡起静无人。曲屏横远翠，锦为邻。十年旧事梦如新。红蕤枕，犹暖楚峰云。","dynasty":"宋代","title":"小重山（春雪小醉）"}
{"author":"毛滂","content":"阶影红迟，柳苞黄遍。纤云弄日阴晴半。重帘不卷篆香横，小花初破春丛浅。凤绣犹重，鸭炉长暖。屏山翠入江南远。醉轻梦短枕闲欹，绿窗窈窕风光转。","dynasty":"宋代","title":"踏莎行（早春即事）"}
{"author":"毛滂","content":"天质婵娟，妆光荡漾。御酥做出花模样。夭桃繁杏本妖妍，文鸳彩凤能偎傍。艾绿浓香，鹅黄新酿。缘云清切歌声上。夜寒不近绣芙蓉，醉中只觉春相向。","dynasty":"宋代","title":"踏莎行（陈兴宗夜集，俾爱姬出幕）"}
{"author":"毛滂","content":"梅花初谢，雪后寒微峭。谁送一城春，绮罗香、风光窈窕。插花走马，天近宝鞭寒，金波上，玉轮边，不是红尘道。玻璃山畔，夜色无由到。深下水晶帘，拥严妆、铅华相照。珠楼缈缈，人月两婵娟，尊前月，月中人，相见年年好。","dynasty":"宋代","title":"蓦山溪（元夕词）"}
{"author":"毛滂","content":"江接寒溪家已近。想见秋琰，松菊荒三径。目送吴山秋色尽。星星却入双蓬鬓。凫短鹤长真个定。勋业来迟，不用频看镜。懒出问人人不问。绿尊倒尽横书枕。","dynasty":"宋代","title":"蝶恋花（秋晚东归，留吴会甚久，无一人往还者）"}
{"author":"毛滂","content":"暖风吹雪。洗尽碧阶今夜月。试觅云英。更就蓝桥借月明。从教不借。自有使君家不夜。谁道由天。光景随人特地妍。","dynasty":"宋代","title":"减字木兰花（正月十七日，孙守约观残灯。是夕灯火甚盛，而雪消雨作）"}
{"author":"毛滂","content":"雪做屏风，花为行帐。屏帐里、见春模样。小晴未了，轻阴一饷。酒到处、恰如把春拈上。官柳黄轻，河堤绿涨。花多处、少停兰桨。雪边花际，平芜叠幛。这一段、凄凉为谁怅望。","dynasty":"宋代","title":"殢人娇"}
{"author":"毛滂","content":"花下春藏五马，松间风落双凫。兵厨玉帐卷酃湖。人醉碧云欲暮。归去聊登文石，翱翔便是天衢。雅歌谁解继投壶。桃李无言满路。","dynasty":"宋代","title":"西江月（次韵孙使君赏花见寄，时仆武康待次）"}
{"author":"毛滂","content":"红摧绿挫，莺愁蝶怨，满院落花风紧。醉乡好梦恰瞢腾，又冷落、一成吹醒。柔红不耐，暗香犹好，觑著翻成不忍。春心减尽眼长闲，更肯被、游丝牵引。","dynasty":"宋代","title":"鹊桥仙（春院）"}
{"author":"毛滂","content":"水精帘外，沈香阑畔，新下红油画幕。百花何处避芳尘，便独自、将春占却。月华淡淡，夜寒森森，犹把红灯照著。醉时从醉不归家，贤守定、不教冷落。","dynasty":"宋代","title":"鹊桥仙（烛下看花）"}
{"author":"毛滂","content":"日照门前千万峰。晴飙先扫冻云空。谁作素涛翻玉手，小团龙。定国精明过少壮，次公烦碎本雍容。听讼阴中苔自绿，舞衣红。","dynasty":"宋代","title":"摊声浣溪沙（天雨新晴，孙使君宴客双石堂，遣官奴试小龙茶）"}
{"author":"毛滂","content":"花开花落古东溪，賸馥残膏今在谁。后世那能接光焰，上人聊复问藩篱。散花高座真无事，乞食空肠仅不饥。急唤清风下佳树，尽吹尘土出诗脾。","dynasty":"宋代","title":"僧惠澄从余学诗"}
{"author":"毛滂","content":"古寺长廊清夜美，风松烟桧萧然。石阑干外上疏帘。过云闲窈窕，斜月静婵娟。独自徘徊无个事，瑶琴试奏流泉。曲终谁见枕琴眠。香残虬尾细，灯暗玉虫偏。","dynasty":"宋代","title":"临江仙其一宿僧舍"}
{"author":"毛滂","content":"世外忘家子，归来谁与游。烧香如意夜，茹菊钵孟秋。独节已萧冷，诸缘应罢休。渡江闻道日，少为故山留。","dynasty":"宋代","title":"阇黎从上人予往年香火院学徒也去之天竺益求"}
{"author":"毛滂","content":"泪湿阑干花著露。愁到眉峰碧聚。此恨平分取。更无言语。空相觑。短雨残云无意绪。寂寞朝朝暮暮。今夜山深处。断魂分付。潮回去。","dynasty":"宋代","tags":"宋词三百首，宋词精选，婉约，离别，羁旅，思念","title":"惜分飞·泪湿阑干花著露"}
{"author":"毛滂","content":"雪才盈尺云阴解，负不鸣条雨块完。春力急催冬事退，君王宽政不恒寒。","dynasty":"宋代","title":"春词"}
{"author":"毛滂","content":"刘郎曾寄洞庭春，小暖西湖十日贫。老去餔糟照无拣，高风空愧汨罗人。","dynasty":"宋代","title":"顷刘子先学士守姑苏尝寄洞庭春酒得为西湖十"}
{"author":"毛滂","content":"三衢太守文章伯。七月政成如戏剧。坐中咳唾落珠玑，笔下神明飞霹雳。才高莫恨溪山窄。且与燕公添秀发。风流前辈渐无多，好在魏公门下客。","dynasty":"宋代","title":"玉楼春（赠孙守公素）"}
{"author":"毛滂","content":"内廷吴陆善文书，绝代如公可数渠。科斗他年载深厚，楞伽终日伴清虚。济时即展经纶业，华国聊施采色余。想为君王话尧舜，玉堂对罢夜何如。","dynasty":"宋代","title":"上林内翰二首"}
{"author":"毛滂","content":"花好。怕花老。暖日和风将养到。东君须愿长年少。图不看花草草。西园一点红犹小。早被蜂儿知道。","dynasty":"宋代","title":"调笑/调笑令"}
{"author":"毛滂","content":"秀禀元精，灵钟崧岳，命世大贤。自飞英任路，承流百里，郎官星彩，辉映经躔。劲柏凌霜，香梅娇雪，珪月弯弯新上弦。垂弧节庆，麒麟古梦，此夜初圆。罗川。父老欣然。算善政、古来谁与肩。念桃阴浓密，瓜期咫尺，双凫难驻，便欲朝天。争把丹青，绘成芝宇，立作生祠千载传。仍知道，看它时画像，别有凌烟。","dynasty":"宋代","title":"沁园春"}
{"author":"毛滂","content":"两岁抚邦人，曾无恩意。别后何人更相记。题舆玉树，愧与蒹葭相倚。殷勤犹念我，同吟醉。画舸相追，孤城已闭。不道扁舟□云外。夜分月冷，一段波平风细。忆君清兴满，无由寄。","dynasty":"宋代","title":"感皇恩（解秀州郡印，次王倅·韵）"}
{"author":"毛滂","content":"月样婵娟雪样清。索强先占百花春。於中烛底好精神。多恨肌肤元自瘦，半残妆粉不忺匀。十分全似那人人。","dynasty":"宋代","title":"浣溪沙"}
{"author":"毛滂","content":"皂盖铜章久污人，青鞋布袜亦生尘。今朝独向秋云里，幻出林泉自在身。","dynasty":"宋代","title":"雨中采石菖蒲其一"}
{"author":"毛滂","content":"束装亲匣剑，拨火唤劳饙。鸦散鸡声断，烟低野色分。徘徊半树月，拍塞一山云。叫助日车上，扶桑犹未闻。","dynasty":"宋代","title":"束装"}
{"author":"毛滂","content":"竹送秋声入小窗。香迷夜色暗牙床。小屏风掩烛花长。雁过故人无信息，酒醒残梦寄凄凉。画桥露月冷鸳鸯。","dynasty":"宋代","title":"浣溪沙"}
{"author":"毛滂","content":"晚浪相逶頫。十年东风未应老。斗量明珠结里媪。花房著子青春深，朱轮来时但芳草。芳草。恨春老。自是寻春来不早。落花风起红多少。记得一枝春小。绿阴青子空相恼。此恨平生怀抱。","dynasty":"宋代","title":"调笑"}
{"author":"毛滂","content":"苕水相逢眼便青。","dynasty":"宋代","title":"句其一"}
{"author":"毛滂","content":"天质婵娟，妆光荡漾。御酥做出花模样。夭桃繁杏本妖妍，文鸳彩凤能偎傍。艾绿浓香，鹅黄新酿。缘云清切歌声上。夜寒不近绣芙蓉，醉中只觉春相向。","dynasty":"宋代","title":"踏莎行（陈兴宗夜集，俾爱姬出幕）"}
{"author":"毛滂","content":"伏金避老火，遁日乾商霖。天地岂不宽，八荒一釜鬵。此身沍寒乡，骨冷势陆沉。忽疑同然灰，终得空汗襟。闻有不热符，莫致癸与壬。平生习云水，两足便幽寻。佩绅接轸处，念往汗益浸。乃独款公关，热行犯诃吟。忘公鼎轴家，谓是缁帷林。有风静阴躁，无愠烦鸣琴。置我弟子间，岂不容鲁参。公如天下雨，焦卷听雷音。謦欬走旱魃，噫欠停流金。胸中三绝编，宁独自洗心。坐使人意消，烦促变清深。南山当朝隮，暂卷乃至今。万物抱暍意，油然徯层阴。","dynasty":"宋代","title":"盛暑谒刘公达"}
{"author":"毛滂","content":"代城上春云低阁雨。渐觉春随，一片花飞去。素颈圆吭莺燕语。不妨缓缓歌金缕。堕纪颓纲公已举。但见清风，萧瑟随谈绪。借寇假饶天不许。未须忙遣韶华暮。","dynasty":"宋代","title":"蝶恋花（席上和孙使君。孙暮春当受）"}
{"author":"毛滂","content":"谢安涵雅量，叔夜赋刚肠。清宵假寐，应笑长孺卧淮阳。尽彻东平屏障，不废南楼谈咏，宴寝自凝香。庭下一B636土，须避赤帷裳。双石健，含古色，照新堂。百年乔木阴下，僵立两蛟苍。目送千山爽气，帘卷一城风月，杖履合彷徉。他日峨眉秀，相望隔明光。孙发厅事前古冢，得双石，因以为堂名。石上有昔人题识云：叠峨眉山于文会堂前。","dynasty":"宋代","title":"水调歌头（登衢州双石堂呈孙八太守公素）"}
{"author":"毛滂","content":"杏花时候。庭下双梅瘦。天上流霞凝碧袖。起舞与君为寿。两桥风月同来。东堂且没尘埃。烟艇何时重理，更凭风月相催。","dynasty":"宋代","title":"清平乐（送贾耘老、盛德常还郡。时饮官酒于东堂，二君许复过此）"}
{"author":"毛滂","content":"蝴蝶初翻帘绣。万玉女、齐回舞袖。落花飞絮蒙蒙，长忆著、灞桥别后。浓香斗帐自永漏。任满地、月深云厚。夜寒不近流苏，只怜他、后庭梅瘦。","dynasty":"宋代","tags":"咏物，写雪，羁旅，抒怀","title":"上林春令·十一月三十日见雪"}
{"author":"毛滂","content":"仙桃欲拂朝真脸，禁柳忙催望幸眉。不会君王春思别，杏花菖叶在农时。","dynasty":"宋代","title":"春词"}
{"author":"毛滂","content":"好生恰对发生时，宽大恩流涣汗飞。雷雨解成僵蘖动，蓼萧诗就远人归。","dynasty":"宋代","title":"春词其三"}
{"author":"毛滂","content":"玉京咫尺不应疑，龙凤交横舞屡僛。素色可能粧粉并，真香直到齿牙知。珠楼先晓月未落，瑶草自春天亦私。千里一裘谁有样，邹郎吹律为薰之。","dynasty":"宋代","title":"对雪二首"}
{"author":"毛滂","content":"弄水余英溪畔。绮罗香、日迟风慢。桃花春浸一篙深，画桥东、柳低烟远。涨绿流红空满眼。倚兰桡、旧愁无限。莫把鸳鸯惊飞去，要歌时、少低檀板。","dynasty":"宋代","title":"夜行船（余英溪泛舟）"}
{"author":"毛滂","content":"当时学舞钧天部。惊鸿吹下江湖去。家住百花桥。何郎偏与娇。杏梁尘拂面。牙板闻莺燕。劝客玉梨花。月侵钗燕斜。","dynasty":"宋代","title":"菩萨蛮（赠舞姬）"}
{"author":"毛滂","content":"小雨初收蝶做团。和风轻拂燕泥干。秋千院落落花寒。莫对清尊追往事，更催新火续余欢。一春心绪倚阑干。","dynasty":"宋代","title":"浣溪沙（寒食初晴东堂对酒）"}
{"author":"毛滂","content":"何处君家，蟠桃花下瑶池畔。日迟烟暖。占得春长远。几见花开，一任年光换。今年见。明年重见。春色如人面。","dynasty":"宋代","title":"点绛唇其四家人生日"}
{"author":"毛滂","content":"风吹飞雨乾，散作柳花毬。危檐下舞鹄，老树腾蟠虬。烟空夜色垂。肤雨凝酥柔。晓屦踏晶莹，与君散清愁。湖东十顷玉，月落漫不收。照我肝肺皎，出语和鸣璆。将我平生客，步入青松幽。此客气如霜，逼人作飕飗。嚼冰论世事，怒颊赤已浮。盘中水晶盐，碧酒葡萄秋。饮酒岂忧寒，饮水犹不忧。手冷慎勿炙，置之鹔鹴裘。","dynasty":"宋代","title":"见雪明日与祝山人游东湖僧寺访陈巨中教授留"}
{"author":"毛滂","content":"燕齐日暮客不旭，新丰主人岂相知。不须买丝绣平原，不用黄金铸子期。会当酸鹹有同好，主簿且须归祭灶。请见临川太尉公，此语难为俗人道。我公悦士甘如肉，万钱供客饭脱粟。读书始堪属大事，谁论少文织薄曲。眼看齐相不六尺，太史犹忻事鞭策。胸中端正在眸子，岩电两瞳秋汉碧。致君尧舜不足惊，升平本付公辈人。西郊浓云含雨色，可胜枯槁怀阳春。门前宾客马如蚁，谁是我公天下士。趦趄欲进仍厚颜，纷纷无乃辽东豕。蹇驴破帽栖尘坌，曳裾最晚空余恨。草奏犹堪试傔人，无令归作潜夫论。","dynasty":"宋代","title":"上曾枢密"}
{"author":"毛滂","content":"幕中墨客随车后，驾上牙签遮坐右。唯留笔研乃自鐍，岂惜车茵容吏呕。青霞老去云海深，旧游尚见翻涛手。寄声秀句风入怀，坐念清标月当牖。天公厚我过穆生，何止餍韩仍饫柳。请同韶护公勿疑，老马由来识途久。近缘嗜酒识圣贤，已付长酣无可否。公当紫绶日垂腰，我已秃襟时见肘。慕公澄挠等清浊，叹我雕污终烘朽。诗从子建岂易亲，句语怀英那肯偶。清风自己入公脾，我如恶木何劳吼。","dynasty":"宋代","title":"寄曹使君"}
{"author":"毛滂","content":"随风出岫不知归，身落黄尘梦翠微。本亦无心肤寸事，故山却合自由飞。","dynasty":"宋代","title":"偶成二首"}
{"author":"毛滂","content":"芳草。恨春老。自是寻春来不早。落花风起红多少。记得一枝春小。绿阴青子空相恼。此恨平生怀抱。","dynasty":"宋代","title":"调笑其七苕子"}
{"author":"毛滂","content":"按书使者过萧閒，但恐韦编有蠹干。岂识郝公藏万卷，平生检校费心官。","dynasty":"宋代","title":"石校书"}
{"author":"毛滂","content":"冰开御水龙鳞细，日照宫梅麝炷烘。欲看人间花灼灼，不妨葛藟共春风。","dynasty":"宋代","title":"春词"}
{"author":"毛滂","content":"花地锦斑残，月箔波凌乱。斗鸭玉阑旁，扑兽金炉畔。小醉奈春何，轻梦催云散。却步蕙兰中，应被鸳鸯见。","dynasty":"宋代","title":"浪淘沙令其五"}
{"author":"毛滂","content":"门外东风糁玉尘。曲房花气蔼，博山春。小槽珠滴桂椒芬。梅蕊绽，谁共醉中闻。睡起静无人。曲屏横远翠，锦为邻。十年旧事梦如新。红蕤枕，犹暖楚峰云。","dynasty":"宋代","title":"小重山（春雪小醉）"}
{"author":"毛滂","content":"杏花时候。庭下双梅瘦。天上流霞凝碧袖。起舞与君为寿。两桥风月同来。东堂且没尘埃。烟艇何时重理，更凭风月相催。","dynasty":"宋代","title":"清平乐（送贾耘老、盛德常还郡。时饮官酒于东堂，二君许复过此）"}
{"author":"毛滂","content":"谓花月无情，长寄绮罗之遗恨。试为调笑，戏追风流。少延重客之余欢，聊发清尊之雅兴。诗词：珠树阴中翡翠儿。莫论生小被鸡欺。鹳鹊楼高荡春思，秋瓶盼碧双琉璃。御酥作肌花作骨。燕钗横玉云堆发。使梁年少断肠人，凌波袜冷重城月。城月。冷罗袜。郎睡不知鸾帐揭。香凄翠被灯明灭。花困钗横时节。河桥杨柳催行色。愁黛有人描得。","dynasty":"宋代","title":"调笑"}
{"author":"毛滂","content":"老去追游骨亦疲，黑甜唯觉睡如饴。惭差素彩弄华发，犹梦清妍侍曲眉。愧甚雕樽负珠履，独余残雪照书帷。未妨管领东风在，官柳溪梅不用疑。","dynasty":"宋代","title":"建中上元以雨雪败悬灯以国忧罢行乐仆又以老"}
{"author":"毛滂","content":"何处曾临阿母池，浑将绛雪点寒枝。东墙羞颊逢谁笑，南国酡颜强自持。几过风霜仍好色，半呼桃杏听群儿。青春独养和症状味，不为黄蜂饱蜜脾。","dynasty":"宋代","title":"红梅"}
{"author":"毛滂","content":"庭下新生月，凭君把酒看。不须直待素团团。恰似那人眉样、秀弯环。冷射鸳鸯瓦，清欺翡翠帘。数枝烟竹小桥寒。渐见风吹疏影、过阑干。","dynasty":"宋代","title":"玉楼春（东堂小酌赋秋月）"}
{"author":"毛滂","content":"水面平铺映碧空，夜深明月照龙宫。猿啼未响潭先响，一树花开两树红。","dynasty":"宋代","title":"响潭"}
{"author":"毛滂","content":"一径通松竹，入门闻夜香。青灯孤照佛，斜月静归廊。未厌逢僧拙，终惭涉世忙。十年犹彷佛，一梦自凄凉。","dynasty":"宋代","title":"宿莲花寺顷从清献公游今十年矣"}
{"author":"毛滂","content":"杖策辞江寺，秋途谁与偕。霜风侵布衲，草露湿芒鞋。收钵无余事，还乡非俗怀。金刚真有力，魔避不须排。","dynasty":"宋代","title":"送僧常妙还永嘉"}
{"author":"毛滂","content":"仙桃欲拂朝真脸，禁柳忙催望幸眉。不会君王春思别，杏花菖叶在农时。","dynasty":"宋代","title":"春词"}
{"author":"毛滂","content":"此楼托萧冷，莫会子登临。吊影漫愁独，书空谁语深。帘开不尽眼，云起未休心。咫尺颜渊坐，高风无古今。","dynasty":"宋代","title":"题陈用中行藏楼"}
{"author":"毛滂","content":"翩翩公子蚤知名，诗句年来特地清。客馆可应堪倒屣，芜编曾不累悬衡。南飞倦翮都无兴，北道主人终有情。想见绿疏前夜雨，跳珠甃玉伴吟声。","dynasty":"宋代","title":"次韵曾公衮"}
{"author":"毛滂","content":"杯深莫厌。强看桃花面。记约阳和初一线。便恁芳菲满眼。明年春色重来。东堂花为谁开。我在芦花深处，钓矶雨绿莓苔。","dynasty":"宋代","title":"清平乐（春晚与诸君饮）"}
{"author":"毛滂","content":"柏酒勤称寿，椒涂蚤却寒。静无游乐事，殊阔濯龙欢。","dynasty":"宋代","title":"春词"}
{"author":"毛滂","content":"泽国秋深。绣楹天近，坐久魂清。溪山绕尊酒，云雾浥衣襟。余霞孤雁送愁眼，寄寒闺、一点离心。杜老两峰秀处，短发疏巾。佳人为折寒英。罗袖湿、真珠露冷钿金。幽艳为谁妍，东篱下、却教醉倒渊明。君但饮，莫觑他、落日芜城。从教夜、龙山清月，端的便解留人。","dynasty":"宋代","title":"八节长欢（登高词）"}
{"author":"毛滂","content":"冰销玉液凫鹥喜，日暖宜春草木长。忠厚家风传八叶，太平光景接三王。","dynasty":"宋代","title":"春词"}
{"author":"毛滂","content":"碧户珠窗小洞房。玉醅新压嫩鹅黄。半青橙子可怜香。风露满帘清似水，笙箫一片醉为乡。芙蓉绣冷夜初长。","dynasty":"宋代","title":"浣溪沙"}
{"author":"毛滂","content":"皂盖铜章久汙人，青鞋布袜亦生尘。今朝独向秋云里，幻出林泉自在身。","dynasty":"宋代","title":"雨中采石菖蒲"}
{"author":"毛滂","content":"日照小窗纱，风动重帘绣。宝炷暮云迷，曲沼晴漪皱。烟暖柳醒忪，雪尽梅清瘦。恰是可怜时，好似花秾后。","dynasty":"宋代","title":"生查子（春日）"}
{"author":"毛滂","content":"小桥秀绝。露湿芙蕖花上月。月下人人。花样精神月样清。谁言见惯。到了司空情不慢。丞相瞋无。若不瞋时醉倩扶。","dynasty":"宋代","title":"减字木兰花（李家出歌人）"}
{"author":"毛滂","content":"罗绮山前捲旆风，夜游车马画中。落梅已恨青春减，投辖那忧碧酒空。座上精明唯定国，眼中耐久只元同。勤呼为惜莲灯烂，多病犹贪芋火红。","dynasty":"宋代","title":"孙使君约观灯以病不果往以诗见强次韵和酬"}
{"author":"毛滂","content":"绿水小河亭，朱阑碧甃。江月娟娟上高柳。画楼缥缈，尽挂窗纱帘绣。月明知我意，来相就。银字吹笙，金貂取酒。小小微风弄襟袖。宝熏浓炷，人共博山烟瘦。露凉钗燕冷，更深后。","dynasty":"宋代","title":"感皇恩（镇江待闸）"}
{"author":"毛滂","content":"南岳夫人绿酒春，近来未及玉膏醇。穆生不许聊须强，他日瀛洲是故人。","dynasty":"宋代","title":"偶得佳酒分寄陈巨中"}
{"author":"毛滂","content":"秋壑相迎故出奇，便应到处小迟迟。不妨簿领纷遮眼，未碍岚光秀入脾。小睡宁寻儿女梦，新诗定写水云姿。旧巾垫角风流在，何许杉篁暮雨时。","dynasty":"宋代","title":"郭别驾秋日行县奉寄一首"}
{"author":"毛滂","content":"夫子胡为者，行吟颇自奇。少年应苦学，今日定何之。天地空羸马，肝肠饱旧诗。江边餬口掾，风雨共凄凄。","dynasty":"宋代","title":"林进士数见过又遗一诗辄以奉报"}
{"author":"毛滂","content":"镂烟翦雾。?鞢无层数。苜蓿青深烦雪兔。引到祥华开处。仙人手翳朝阳。清都绛阙相将。来覆东封翠辇，好遮化日舒长。","dynasty":"宋代","title":"清平乐·镂烟翦雾"}
{"author":"毛滂","content":"一年滴尽莲花漏。碧井酴酥沉冻酒。晓寒料峭尚欺人，春态苗条先到柳。佳人重劝千长寿。柏叶椒花芬翠袖。醉乡深处少相知，只与东君偏故旧。","dynasty":"宋代","tags":"婉约，春节，抒情","title":"玉楼春·己卯岁元日"}
{"author":"毛滂","content":"小雨初收蝶做团。和风轻拂燕泥干。秋千院落落花寒。莫对清尊追往事，更催新火续余欢。一春心绪倚阑干。","dynasty":"宋代","title":"浣溪沙（寒食初晴东堂对酒）"}
{"author":"毛滂","content":"织水联珠未是奇，舒王留咏夺天机。神光已比箕星立，文燄长依舜日晖。一沼蛟龙涎半积，两檐鸾鹤势双飞。名山从此流传永，自昔因人重发挥。","dynasty":"宋代","title":"题仙居禅院怀舒阁"}
{"author":"毛滂","content":"山屏雾帐玲珑碧。更绮窗、临水新凉入。雨短烟长，柳桥萧瑟。这番一日凉一日。离多绿鬓多时白。这离情、不似而今惜。云外长安，斜晖脉脉。西风吹梦来无迹。","dynasty":"宋代","title":"七娘子（舟中早秋）"}
{"author":"毛滂","content":"银浦流云初度月，空碧挂团团。照夜珠胎贝阙寒。光彩满长安。春风为拂新沙路，珂马款天关。篆印金窠红屈盘。嵬磊押千官。","dynasty":"宋代","title":"武陵春"}
{"author":"毛滂","content":"腊寒辟易沉香火，春意侵寻玉琯灰。阴德承天专静厚，发生有助到根荄。","dynasty":"宋代","title":"春词"}
{"author":"毛滂","content":"老夫少时性豪侈，颇复慨想诸公子。家徒四壁不自怜，客来笑呼客且止。牧羊幸得时击鲜，种秫足救瓶罍耻。萍虀豆粥何足数，红粱雀黍屡登匕。老来百呼无一诺，空瓢但酌三江水。侍祠何功费太他，月赐万钱良过矣。秋采菊英春采荠，岁月无忧三百指。西湖两年相慰藉，东风为长莼丝紫。年来吏满官有程，退无可耕那得已。晓猿夜鹤谢游从，笔床茶灶供行李。异时浮家淮海上，鱼暇舟量贱无比。白鱼截玉数尺长，本不论钱数鲂鲤。只今寸鳞乃许价，无鱼自应相贵尔，谓当此行且空饭，弹铗而歌绕淮市。谁知一饱不足虑，造物尚得相料理。榆堤雨润风力和，老杨出菌雏骈觜。轮囷长芽长云叶，磊落小丛攒玉蕊。呼儿采掇归自烹，不遣辛酸乱清美。五芝风味均茵凭，八珍品自当奴婢。不贪俎豆逐驽马，肯同腥羶怒蝼蚁。君看五鼎或杀身，未如老杨饥足恃。后逢枯朽慎重勿薪，太和蒸之有如此。","dynasty":"宋代","title":"隋堤采蕈"}
{"author":"毛滂","content":"去年出郭麦风秋，忆共儿童迓细侯。烟雨一溪行色动，管弦千里颂声留。断魂南浦横离恨，注目东山想旧游。西槛露团春不管，抱丛寒蝶伴清愁。","dynasty":"宋代","title":"代张菊"}
{"author":"毛滂","content":"按书使者过萧閒，但恐韦编有蠹干。岂识郝公藏万卷，平生检校费心官。","dynasty":"宋代","title":"石校书"}
{"author":"毛滂","content":"谢安涵雅量，叔夜赋刚肠。清宵假寐，应笑长孺卧淮阳。尽彻东平屏障，不废南楼谈咏，宴寝自凝香。庭下一B636土，须避赤帷裳。双石健，含古色，照新堂。百年乔木阴下，僵立两蛟苍。目送千山爽气，帘卷一城风月，杖履合彷徉。他日峨眉秀，相望隔明光。孙发厅事前古冢，得双石，因以为堂名。石上有昔人题识云：叠峨眉山于文会堂前。","dynasty":"宋代","title":"水调歌头（登衢州双石堂呈孙八太守公素）"}
{"author":"毛滂","content":"娟娟月满。冉冉梅花暖。春意初长寒力浅。渐拟芳菲满眼。当时吉梦重重。间生天子三公。付与人间桃李，年年管领春风。","dynasty":"宋代","title":"清平乐（太师相公生辰）"}
{"author":"毛滂","content":"柏酒勤称寿，椒涂蚤却寒。静无游乐事，殊阔濯龙欢。","dynasty":"宋代","title":"春词"}
{"author":"毛滂","content":"芙蕖花上濛濛雨。又冷落、池塘暮。何处风来摇碧户。卷帘凝望，淡烟疏柳，翡翠穿花去。玉京人去无由驻。恁独坐、凭阑处。试问绿窗秋到否。可人今夜，新凉一枕，无计相分付。","dynasty":"宋代","title":"青玉案（新凉）"}
{"author":"毛滂","content":"西风安起无人乡，云深万籁含清商。山容便与新秋净，稻花已作丰年香。断蝉抱柳咽残月，卧霞排雾通朝阳。过桥寺影出疏木，入户竹色来低墙。蒲团纸帐两寂寞，独有老桧磨风霜。东堂老子喜睡人，来借一榻乐未央。含风涟漪开玉脊，小屏晚绿横潇湘。梦寒支枕风入发，过眼冉冉茶烟苍。红薇花阴煮玉醴，满瓯飞雪置我旁。平生世味总如水，老大纵健肝膈凉。翛然此意不可道，卧看石竹凝孤芳。","dynasty":"宋代","title":"立秋日破晓入山携枕簟睡於禅静庵中作诗一首"}
{"author":"毛滂","content":"溪山不尽知多少。遥峰秀叠寒波渺。携酒上高台。与君开壮怀。枉做悲秋赋。醉后悲何处。白发几黄花。官裘付酒家。","dynasty":"宋代","title":"菩萨蛮"}
{"author":"毛滂","content":"青鞋布袜脚腾腾，行住湖山自满膺。朝日已升天晧旰，秋风犹弄鬓鬅鬙。道逢京尹聊须避，坐列诸王傥可登。认取参寥泉上月，绿烟开处在觚棱。","dynasty":"宋代","title":"送参寥游京师"}
{"author":"毛滂","content":"短棹犹停，寸心先往。说归期、唤做的当。夕阳下地，重城远样。风露冷、高楼误伊等望。今夜孤村，月明怎向。依还是、梦回绣幌。远山想像。秋波荡漾。明夜里、与伊画著眉上。","dynasty":"宋代","title":"殢人娇（约归期偶参差戏作寄内）"}
{"author":"毛滂","content":"外台纲纪掾，先辟汉名人。霜隼九秋气，风驹千里尘。乡评元自好，府望复名新。竹箭黄金镞，送君江水滨。","dynasty":"宋代","title":"送徐次山督邮之官"}
{"author":"毛滂","content":"心醉双翠翘。西厢月冷蒙花雾。落霞零乱墙东树。此夜灵犀已暗通，玉环寄恨人何处。何处。长安路。不记墙东花拂树。瑶琴理罢霓裳谱。依旧月窗风户。薄情年少如飞絮。梦逐玉环西去。","dynasty":"宋代","title":"调笑"}
{"author":"毛滂","content":"银河秋浪。遥出昆仑上。忽变澄澜添碧涨。可道升平无象。黄云浊雾初开。荣光休气徘徊。试觅当时五老，金泥玉检将来。","dynasty":"宋代","title":"清平乐"}
{"author":"毛滂","content":"月下风前花畔。此情不浅。欲留风月守花枝，却不道、而今远。樯外鹭飞沙晚。烟斜雨短。青山只管一重重，向东下、遮人眼。","dynasty":"宋代","title":"一落索（东归代同舟寄远）"}
{"author":"毛滂","content":"骑驴何似贾司仓，行李唯余古锦囊。秋后恰容鹰脱架，春来会有燕投梁。清时无用材虽拙，白日能閒策亦长。惭愧平生负三尺，一成泉石欲膏肓。","dynasty":"宋代","title":"仁义驿中"}
{"author":"毛滂","content":"密云不雨西郊黑，小龙蜿蜒出朝夕。中有濯枝三日霖，可洗流金千里赤。大龙雨足意貌閒，万里泽流才一息。无心自为百谷仰，变化风云聊戏剧。一杯洗心未足言，看瀁沧溟太空湿。大月已圆当久照，小月未满哉生魄。雨龙出此云月间，背负青天拥霄碧。岂惟大旱有云霓，解作丰年雪花白。黄绫袋子天上来，本是闽山早春色。金盘珠露犹浥封，琼房玉芝记相识。朱门日上三槐梢，大官初颁万钱食。松风忽响第一泉，乳花徐开练波立。我公胸中冰雪明，不受一尘乘间入。宁烦多饮气自清，乞余贱客犹能及。此客覉贱亦喜茶，老叶唯知煎若涩。藜羹粟饭每称是，九天云腴讵应得。旧闻作匙用黄金，下三江，欲寄残年向泉石。砂瓶煮汤青竹林，会有玉川来作客。","dynasty":"宋代","title":"谢人分寄密云大小团"}
{"author":"毛滂","content":"踏遍武康境，铜山分外幽。师今提奥恉，谁不仰风流。松老巢玄鹤，车闲卧白牛。一时冠盖拥，欲去更迟留。","dynasty":"宋代","title":"访无畏庵琳和尚"}
{"author":"毛滂","content":"坐令荆国得髦英，清献先生语不轻。汉使曾观楚风俗，蜀翁未识鲁书生。杨林坠露随沉魄，丛玉留诗负夙情。欲问典刑波浪阔，遥知兰砌五经横。","dynasty":"宋代","title":"哀程袁州"}
{"author":"毛滂","content":"外台纲纪掾，先辟汉名人。霜隼九秋气，风驹千里尘。乡评元自好，府望复名新。竹箭黄金镞，送君江水滨。","dynasty":"宋代","title":"送徐次山督邮之官"}
{"author":"毛滂","content":"多病酒尊疏，饮少辄醉。年少衔杯可追记。无多酌我，醉倒阿谁扶起。满怀明月冷，炉烟细。云汉虽高，风波无际。何似归来醉乡里。玻璃江上，满载春光花气。蒲萄仙浪软，迷红翠。","dynasty":"宋代","title":"感皇恩（晚酌）"}
{"author":"毛滂","content":"雨余烟草弄春柔。芳郊翠欲流。暖风时转柳花球。晴光烂不收。红尽处，绿新稠。秾华只暂留。却应留下等闲愁。令人双鬓秋。","dynasty":"宋代","title":"阮郎归"}
{"author":"毛滂","content":"江南卑湿地，往往如长沙。薄寒能中人，毛立噤齿牙。初犹遭蒸炊，又似缚且檛。淫祠乱昏俗，祸福专群鸦。参军支病骨，抱案随吏衙。鬼盖乘其穷，屡以寒热加。定知鬼非人，吾谁彼疵瑕。乌饥集屋梁，聊试弹以笯。手摩田中丹，三关气成霞。房图引芸蒿，相与排阴邪。此鬼不足施，霍然促脂车。","dynasty":"宋代","title":"比得寒疾用道士养生法治其内郡幕徐天隐遗以柴胡桔梗教作汤服之疾间作小诗以寄"}
{"author":"毛滂","content":"鬓绿飘萧，漫郎已是青云晚。古槐阴外小阑干，不负看山眼。此意悠悠无限。有云山、知人醉懒。他年寻我，水边月底，一蓑烟短。","dynasty":"宋代","title":"烛影摇红（归去曲）"}
{"author":"毛滂","content":"秀岭寒青，冷泉凌乱催秋意。佩环声里。无限真珠碎。叹我平生，识尽闲滋味。来闲地。为君一醉。万事浮云外。","dynasty":"宋代","title":"点绛唇（武都静林寺妙峰亭席上作。假山前引水，激起数尺）"}
{"author":"毛滂","content":"仁飚扉佳气，暐暐自门庐。閒日风波外，长年霜雪余。冻醪含凿落，春意动篨{上竹下胥}。定有升仙骨，黄精易扫除。","dynasty":"宋代","title":"赵宣德生日"}
{"author":"毛滂","content":"短棹犹停，寸心先往。说归期、唤做的当。夕阳下地，重城远样。风露冷、高楼误伊等望。今夜孤村，月明怎向。依还是、梦回绣幌。远山想像。秋波荡漾。明夜里、与伊画著眉上。","dynasty":"宋代","title":"殢人娇（约归期偶参差戏作寄内）"}
{"author":"毛滂","content":"花里传觞飞羽过。渐觉金槽，月缺圆龙破。素手转罗酥作颗。鹅溪雪绢云腴堕。七盏能醒千日卧。扶起瑶山，嫌怕香尘涴。醉色轻松留不可。清风停待些时过。","dynasty":"宋代","title":"蝶恋花（送茶）"}
{"author":"毛滂","content":"红杏梢头寒食雨。燕子泥新，不住飞来去。行傍柳阴闻好语。莺儿穿过黄金缕。桑落酒寒杯懒举。总被多情，做得无情绪。春过二分能几许。银台新火重帘暮。","dynasty":"宋代","title":"蝶恋花（寒食）"}
{"author":"毛滂","content":"玉人为我殷勤醉。向醉里、添姿媚。偏著冠儿钗欲坠。桃花气暖，露浓烟重，不自禁春意。绿榆阴下东行水。渐渐近、凄凉地。明月侵床愁不睡。眉儿吃皱，为谁无语，阁住阳关泪。","dynasty":"宋代","title":"青玉案（戏赠醉妓）"}
{"author":"毛滂","content":"当日岭头相见处。玉骨冰肌元淡伫。近来因甚要浓妆，不管满城桃杏妒。酒晕脸霞春暗度。认是东皇偏管顾。生罗衣褪为谁羞，香冷熏炉都不觑。","dynasty":"宋代","title":"玉楼春（红梅）"}
{"author":"毛滂","content":"端端正正人如月。孜孜媚媚花如颊。花月不如人。眉眉眼眼春。沈香添小炷。共挹熏炉语。香解著人衣。君心蝴蝶飞。","dynasty":"宋代","title":"菩萨蛮（代赠）"}
{"author":"毛滂","content":"山屏雾帐玲珑碧。更绮窗、临水新凉入。雨短烟长，柳桥萧瑟。这番一日凉一日。离多绿鬓多时白。这离情、不似而今惜。云外长安，斜晖脉脉。西风吹梦来无迹。","dynasty":"宋代","title":"七娘子（舟中早秋）"}
{"author":"毛滂","content":"夜夜。夜了花朝也。连忙。指点银瓶索酒尝。明朝花落知多少。莫把残红扫。愁人。一片花飞减却春。","dynasty":"宋代","title":"忆秦娥（二月二十三日夜松轩作）"}
{"author":"毛滂","content":"城上落梅风料峭，寒馥逼清尊。爽兴天教属使君。雪意压歌云。插帽殷罗金缕细，燕燕早随人。留取笙歌直到明。莲漏已催春。","dynasty":"宋代","title":"武陵春（正月二日，天寒欲雪，孙使君置酒作乐，宾客插花剧饮，明日当立春）"}
{"author":"毛滂","content":"风过冰檐环佩响，宿雾在华茵。剩落瑶花衫月明。嫌怕有纤尘。凤口衔灯金炫转，人醉觉寒轻。但得清光解照人。不负五更春。","dynasty":"宋代","title":"武陵春（正月十四日夜孙使君席上观雪，继而月复明）"}
{"author":"毛滂","content":"水沙卧瓮青綀羃，浮蛆欲上真珠泣。濛漫昆山清露零，洗下云腴和玉汁。小槽决决秋泉语，老盆艳艳春光湿。不妨力饮荐寒英，只忧秋老金肤涩。先生何翅七不堪，袍靴裹缚肩骭急。醉乡礼法稍宽閒，倒著接䍦犹许入。南楼老子冰雪肠，咳唾珠玑纷可拾。未许王郎见短歌，已容赵壹唯长揖。迩来铃斋作禅观，锦瑟间多山玉立。欲留一斗向吴兴，何日南楼和月吸。","dynasty":"宋代","title":"新酒熟奉怀曹使君"}
{"author":"毛滂","content":"镂烟翦雾。革甲E973无层数。苜蓿青深烦雪兔。引到祥华开处。仙人手翳朝阳。清都绛阙相将。来覆东封翠辇，好遮化日舒长。","dynasty":"宋代","title":"清平乐"}
{"author":"毛滂","content":"此寺昔荒寒，蠹黑相撑支。世尊窘风雨，钟磬出茅茨。吾祖过而慨，开橐为营之。一理黄金宫，突兀清江湄。其徒则以安，其道犹远而。吾游童且白，仅乃见此禧。譬如蒿艾中，蔚然得江蓠。昂藏老鹤骨，劲瘦寒松枝。宴坐了无营，孤香对逶迤。海涛走窗槛，江云翔屋楣。全收眼界胜，閴与人境辞。吾方迫远游。未可分清怡。","dynasty":"宋代","title":"赠禧上人"}
{"author":"毛滂","content":"幕中墨客随车后，驾上牙签遮坐右。唯留笔研乃自鐍，岂惜车茵容吏呕。青霞老去云海深，旧游尚见翻涛手。寄声秀句风入怀，坐念清标月当牖。天公厚我过穆生，何止餍韩仍饫柳。请同韶护公勿疑，老马由来识途久。近缘嗜酒识圣贤，已付长酣无可否。公当紫绶日垂腰，我已秃襟时见肘。慕公澄挠等清浊，叹我雕污终烘朽。诗从子建岂易亲，句语怀英那肯偶。清风自己入公脾，我如恶木何劳吼。","dynasty":"宋代","title":"寄曹使君"}
{"author":"毛滂","content":"三年不到上人家，目断晨烟与暮霞。急遣寄声堂下水，便来洗眼看天花。","dynasty":"宋代","title":"欲访天柱山阇黎寄一绝句"}
{"author":"毛滂","content":"外台纲纪掾，先辟汉名人。霜隼九秋气，风驹千里尘。乡评元自好，府望复名新。竹箭黄金镞，送君江水滨。","dynasty":"宋代","title":"送徐次山督邮之官"}
{"author":"毛滂","content":"靧面桃花有意开，光风转蕙日徘徊。昭阳天近知春早，玉琯东风破雪来。","dynasty":"宋代","title":"春词"}
{"author":"毛滂","content":"维岳分公英特气，万丈拂长虹。丙魏萧曹总下风。千载友夔龙。宝熏女弱翠昏帘绣，嘉颂佩绅同。不用黄精扫鬓中。元是黑头翁。","dynasty":"宋代","title":"武陵春"}
{"author":"毛滂","content":"金马空故事，方朔漫多端。三千牍在，玉殿何日赐清闲。难恋长安钟漏，谁借青云咳唾，拂袖且东还。笑杀长缨使，复转出秦关。吾道在，虽不遇，面何惭。雒阳年少，高论难与绛侯谈。富贵暂饶先手，唏尽草头秋露，掩鼻出东山。且饱鲸鱼脍，风月过江南。","dynasty":"宋代","title":"水调歌头（拟饶州法曹掾作）"}
{"author":"毛滂","content":"水北烟寒雪似梅。水南梅闹雪千堆。月明南北两瑶台。云近恰如天上坐，魂清疑向斗边来。梅花多处载春回。","dynasty":"宋代","title":"浣溪沙（初春泛舟，时北山积雪盈尺，而水南梅林盛开）"}
{"author":"毛滂","content":"馀寒尚峭。早凤沼冻开，芝田春到。茂对诞期，天与公春向廊庙。元工开物争春妙。付与秾华多少。召还和气，拂开霁色，未妨谈笑。缥缈。五云乱处，种雕菰向熟，碧桃犹小。雨露在门，光采充闾乌亦好。宝熏郁雾城南道。天自锡公难老。看公身任安危，二十四考。","dynasty":"宋代","title":"绛都春其一太师生辰"}
{"author":"毛滂","content":"绿水小河亭，朱阑碧甃。江月娟娟上高柳。画楼缥缈，尽挂窗纱帘绣。月明知我意，来相就。银字吹笙，金貂取酒。小小微风弄襟袖。宝熏浓炷，人共博山烟瘦。露凉钗燕冷，更深后。","dynasty":"宋代","title":"感皇恩（镇江待闸）"}
{"author":"毛滂","content":"何处君家，蟠桃花下瑶池畔。日迟烟暖。占得春长远。几见花开，一任年光换。今年见。明年重见。春色如人面。","dynasty":"宋代","title":"点绛唇（家人生日）"}
{"author":"毛滂","content":"醉醉。醉击珊瑚碎。花花。先借春光与酒家。夜寒我醉谁扶我。应抱瑶琴卧。清清。揽月吟风不用人。","dynasty":"宋代","title":"忆秦娥（冬夜宴东堂）"}
{"author":"毛滂","content":"曲水传觞盛，皇只布德初。海波翻雅奏，云露湿华裾。晴送君恩暖，寒收物意舒。春耕无叹息，庶不负于胥。","dynasty":"宋代","title":"代人和御制上巳锡宴诗"}
{"author":"毛滂","content":"归来久客鬓俱苍，渐喜无人餽五浆。未免高僧问劳苦，故应乔木慰凄凉。山中猿鹤人谁健，门外蒿莱想自长。为谢邦人岂吾薄，要当六印绕腰典。","dynasty":"宋代","title":"次常山简叔祥"}
{"author":"毛滂","content":"花影低徊帘幕卷。惯了双来燕燕。惊散雕阑晚。雨昏烟重垂杨院。云断月斜红烛短。望断真个望断。情寄梅花点。趁风吹过楼南畔。","dynasty":"宋代","title":"惜分飞（酒家楼望其南有佳客，招之不至）"}
{"author":"毛滂","content":"东野多穷辄自鸣，半生云水共将迎。朝廷织悉收遗老，笔势巉岩压后生。天上恩袍新草色，道傍诗句古钟声。出秦壮思磨锋锷，欲破刘郎五字城。","dynasty":"宋代","title":"代人和孟羽"}
{"author":"毛滂","content":"橙花亦娟娟，照水弄清白。孤香少人知，黄蜂自为客。","dynasty":"宋代","title":"过静林寺用琳老韵作四绝句"}
{"author":"毛滂","content":"九金增宋重，八玉变秦余。上手诏在廷云：六玺之用，尚循秦旧。千年清浸，洗净河洛出图书。一段升平光景，不但五星循轨，万点共连珠。崇宁、大观之间，太史数奏五星循轨，众星顺乡，靡有错乱垂衣本神圣，补衮妙工夫。朝元去，锵环佩，冷云衢。芝房雅奏，仪凤矫首听笙竽。天近黄麾仗晓，春早红鸾扇暖，迟日上金铺。万岁南山色，不老对唐虞。","dynasty":"宋代","title":"水调歌头（元会曲）"}
{"author":"毛滂","content":"许近清池养羽仪，恩波稳暖自忘归。长依竹石供潇洒，不学苍鹰饱便飞。","dynasty":"宋代","title":"某获造司空府得至便座见文禽五六夷犹曲池上"}
{"author":"毛滂","content":"齐王未知瑟，吴犬终怪雪。越游售章甫，念子当折阅。一鸟岂无年，百计但有舌。西风吹晓波，晨景散文缬。嘈嘈双橹鸣，万里欲俄瞥。江山真可人，得酒慰愁绝。咄咄无足云，与子男儿别。","dynasty":"宋代","title":"送徐天隐判官"}
{"author":"毛滂","content":"压玉为浆麟作□。珠树琼葩长不谢。翠帘绣暖燕归来，宝鸭花香蜂上下。沙堤佩马催公驾。月白风清天不夜。重来赫赫照岩廊，不动堂堂凝太华。","dynasty":"宋代","title":"玉楼春"}
{"author":"毛滂","content":"谁劝东风腊里来。不知天待雪，恼江梅。东郊寒色尚徘徊。双彩燕，飞傍鬓云堆。玉冷晓妆台。宜春金缕字，拂香腮。红罗先绣踏青鞋。春犹浅，花信更须催。","dynasty":"宋代","title":"小重山（立春日欲雪）"}
{"author":"毛滂","content":"雪遍梅花，素光都共奇绝。到窗前、认君时节。下重帏，香篆冷，兰膏明灭。梦悠扬，空绕断云残月。沈郎带宽，同心放开重结。褪罗衣、楚腰一捻。正春风，新著摸，花花叶叶。粉蝶儿，这回共花同活。","dynasty":"宋代","title":"粉蝶儿·雪遍梅花"}
{"author":"毛滂","content":"寒满一衾谁共。夜沈沈、醉魂朦松。雨呼烟唤付凄凉，又不成、那些好梦。明日烟江□暝E755。扁舟系、一行螮蝀。季鹰生事水氵弥漫，过鲈船、再三目送。","dynasty":"宋代","title":"夜行船（雨夜泊吴江，明日过垂虹亭）"}
{"author":"毛滂","content":"碧户珠窗小洞房。玉醅新压嫩鹅黄。半青橙子可怜香。风露满帘清似水，笙箫一片醉为乡。芙蓉绣冷夜初长。","dynasty":"宋代","title":"浣溪沙"}
{"author":"毛滂","content":"柏叶春醅，为君亲酌玻璃盏。玉箫牙管。人意如春暖。鬓绿长留，不使韶华晚。春无限。碧桃花畔。笑看蓬莱浅。","dynasty":"宋代","title":"点绛唇（家人生日）"}
{"author":"毛滂","content":"雪才盈尺云阴解，负不鸣条雨块完。春力急催冬事退，君王宽政不恒寒。","dynasty":"宋代","title":"春词"}
{"author":"毛滂","content":"北风吹劲翮，凌厉欲云奔。门棒敛行色，县花消别魂。进舟寒濑涩，回道乱山昏。珍重操刀事，余言淡可吞。","dynasty":"宋代","title":"送夏辟疆解官"}
{"author":"毛滂","content":"骑驴何似贾司仓，行李唯余古锦囊。秋后恰容鹰脱架，春来会有燕投梁。清时无用材虽拙，白日能閒策亦长。惭愧平生负三尺，一成泉石欲膏肓。","dynasty":"宋代","title":"仁义驿中"}
{"author":"毛滂","content":"谁劝东风腊里来。不知天待雪，恼江梅。东郊寒色尚徘徊。双彩燕，飞傍鬓云堆。玉冷晓妆台。宜春金缕字，拂香腮。红罗先绣踏青鞋。春犹浅，花信更须催。","dynasty":"宋代","title":"小重山（立春日欲雪）"}
{"author":"毛滂","content":"东风桂影。低拂姮娥镜。镜里妆寒酥粉莹。越恁十分端正。素光行处随人。柳边照见青春。一片笙箫何处，花阴定有遗簪。","dynasty":"宋代","title":"清平乐（元夕）"}
{"author":"毛滂","content":"年少莫寻潜玉老。无才无艺烦君笑。暖过茅檐霜日晓。休起早。竹间尽日无人到。别径小峰孤碧峭。曲沟浅浸寒清绕。此老相看情不少。浑忘了。浑教忘了长安道。","dynasty":"宋代","title":"渔家傲（戊寅冬，以病告卧潜玉，时时策杖寒秀亭下，作渔家傲三首）"}
{"author":"毛滂","content":"及榻青苔叠乱钱，端知肮脏倚门边。蒿莱岁晚荒三径，肴酒人疏问一廛。懒慢容教著帽进，传呼惊起藉糟眠。分庭未觉题舆宠，下士徒知公子贤。","dynasty":"宋代","title":"谢郭倅见访"}
{"author":"毛滂","content":"代城上春云低阁雨。渐觉春随，一片花飞去。素颈圆吭莺燕语。不妨缓缓歌金缕。堕纪颓纲公已举。但见清风，萧瑟随谈绪。借寇假饶天不许。未须忙遣韶华暮。","dynasty":"宋代","title":"蝶恋花（席上和孙使君。孙暮春当受）"}
{"author":"毛滂","content":"城上落梅风料峭，寒馥逼清尊。爽兴天教属使君。雪意压歌云。插帽殷罗金缕细，燕燕早随人。留取笙歌直到明。莲漏已催春。","dynasty":"宋代","title":"武陵春（正月二日，天寒欲雪，孙使君置酒作乐，宾客插花剧饮，明日当立春）"}
{"author":"毛滂","content":"坐令荆国得髦英，清献先生语不轻。汉使曾观楚风俗，蜀翁未识鲁书生。杨林坠露随沉魄，丛玉留诗负夙情。欲问典刑波浪阔，遥知兰砌五经横。","dynasty":"宋代","title":"哀程袁州"}
{"author":"毛滂","content":"谢女清吟压郢楼。楼前风转柳花球。学成舞态却多羞。半落琼瑶天又惜，稍侵桃李蝶应愁。酒家先当翠云裘。","dynasty":"宋代","title":"浣溪沙（新春四夜松斋小饮，微雪复止）"}
{"author":"毛滂","content":"蕙炷犹熏百和秾。兰膏正烂五枝红。风流云散太匆匆。仙草已添君胜爽，醉乡肯为我从容。剩风残月小庭空。","dynasty":"宋代","title":"浣溪沙（送汤词）"}
{"author":"毛滂","content":"何人支枕古邯郸，孤卧僧房四面山。故遣白云遮谷口，不教幽梦落人间。","dynasty":"宋代","title":"昼寝石颐寺"}
{"author":"毛滂","content":"西曹满百第相闻，东阁招延气自春。鸡肋天教辞怒臂，牛心公与慰谗唇。酒红欲去风吹颊，山碧来迎月满身。步入柏阴清夜急，敲门惟有鹤应人。","dynasty":"宋代","title":"曹使君舍夜饮归步月出城色山色如画作诗一首"}
{"author":"毛滂","content":"千秋桥畔桑麻村，槐阴覆砌绿映门。关门谁觅病居士，掩书不读愔不言。明窗养石作幽伴，苍骨孤瘦栖秋痕。潇湘洞庭入眼界，念随鱼鸟芦花根。端知此想无是处，聊遣幻变驱昏烦。请言居士往少壮，烹羊炰羔酒拍盆。离骚百过亦径醉，万事形影如空尊。襄阳老孟识此意，数凭楚些招其魂。只今流落口吻燥，病乃乘间排吾阍。病多诸念反衰冷，念冷却觉丹田温。此田不应供喜怒，外物稂莠那可存。诛稂去莠要及早，俗虑可吐不可吞。鸡犬相闻太古末，居士中有五库存园。舒迟不称子男服，要须结佩纫芳荪。","dynasty":"宋代","title":"病中独坐"}
{"author":"毛滂","content":"我公两器兼文武。谈笑岩廊无治古。红颜绿发已官高，赤舄绣裳今仲父。我欲形容无妙语。颂穆清风须吉甫。望公聊比泰山云，岁岁年年天下雨。","dynasty":"宋代","title":"玉楼春"}
{"author":"毛滂","content":"娟娟月满。冉冉梅花暖。春意初长寒力浅。渐拟芳菲满眼。当时吉梦重重。间生天子三公。付与人间桃李，年年管领春风。","dynasty":"宋代","title":"清平乐（太师相公生辰）"}
{"author":"毛滂","content":"红杏梢头寒食雨。燕子泥新，不住飞来去。行傍柳阴闻好语。莺儿穿过黄金缕。桑落酒寒杯懒举。总被多情，做得无情绪。春过二分能几许。银台新火重帘暮。","dynasty":"宋代","title":"蝶恋花（寒食）"}
{"author":"毛滂","content":"玉殿重帘卷水晶，椒花柏叶圣人清。千春万岁承明主，长听云韶歌管声。","dynasty":"宋代","title":"春词"}
{"author":"毛滂","content":"子桑闭门十日雨，何人裹饭相劳苦。忽窥晴色入疏帘，径向孤村寻老圃。不知双凫念云水，欲下雀罗风送起。未容倒屣见王孙，岂是扬鎚嫚公子。长安秋雨乃复来，山阴夜雪仍空回。他时乘兴幸告我，请扫门前红叶堆。","dynasty":"宋代","title":"秋雨杜门久之比晴一出前村归闻陆令见过奉寄"}
{"author":"毛滂","content":"银字笙箫小小童。梁洲吹过柳桥风。阿谁劝我玉杯空。小醉径须眠锦瑟，夜归不用照纱笼。画船帘卷月明中。","dynasty":"宋代","title":"天香其二十一泛舟"}
{"author":"毛滂","content":"雨余烟草弄春柔。芳郊翠欲流。暖风时转柳花球。晴光烂不收。红尽处，绿新稠。秾华只暂留。却应留下等闲愁。令人双鬓秋。","dynasty":"宋代","title":"阮郎归"}
{"author":"毛滂","content":"压玉为浆麟作□。珠树琼葩长不谢。翠帘绣暖燕归来，宝鸭花香蜂上下。沙堤佩马催公驾。月白风清天不夜。重来赫赫照岩廊，不动堂堂凝太华。","dynasty":"宋代","title":"玉楼春"}
{"author":"毛滂","content":"自洗苔肤一尺寒，乌菟那复此蹒跚。不妨为我照毛发，正可与人鉴肺肝。","dynasty":"宋代","title":"石颐山虎跑泉久渫不食仆至山中为浚治而去"}
{"author":"毛滂","content":"曾教风月。催促花边烟棹发。不管花开。月白风清始肯来。既来且住。风月闲寻秋好处。收取凄清。暖日阑干助梦吟。耘老梦中尝作诗。","dynasty":"宋代","title":"减字木兰花（留贾耘老）"}
{"author":"毛滂","content":"竹送秋声入小窗。香迷夜色暗牙床。小屏风掩烛花长。雁过故人无信息，酒醒残梦寄凄凉。画桥露月冷鸳鸯。","dynasty":"宋代","title":"浣溪沙"}
{"author":"毛滂","content":"深苑重调弦管。不觉银台烛短。相对有金波，天畔杯中都满。人远。人远。醉倚阑干玉冷。","dynasty":"宋代","title":"如梦令"}
{"author":"毛滂","content":"鬓绿飘萧，漫郎已是青云晚。古槐阴外小阑干，不负看山眼。此意悠悠无限。有云山、知人醉懒。他年寻我，水边月底，一蓑烟短。","dynasty":"宋代","title":"烛影摇红其三归去曲"}
{"author":"毛滂","content":"陆陆微生不可论，半饥半饱过朝昏。春来但见瞳花乱，寒退长余鬓雪繁。老愧门墙忝宾客，归来耒耜教儿孙。会应飞堕江湖去，定向离骚寄客魂。","dynasty":"宋代","title":"寄蔡学士"}
{"author":"毛滂","content":"帘下风光自足。春到席间屏曲。瑶瓮酥融，羽觞蚁闹，花映酃湖寒绿。汨罗愁独。又何似、红围翠簇。聚散悲欢箭速。不易一杯相属。频剔银灯，别听牙板，尚有龙膏堪续。罗熏绣馥。锦瑟畔、低迷醉玉。","dynasty":"宋代","title":"剔银灯同公素赋，侑歌者以七急拍七拜劝酒"}
{"author":"毛滂","content":"秋色向幽处，浮家聊远寻。醉来蓬鬓乱，卧入蓼花深。云壑封诗物，烟波留客心。未应儿辈觉，余醁且勤斟。","dynasty":"宋代","title":"八月二十八日挈家泛舟游上渚诗"}
{"author":"毛滂","content":"碧树阴圆，绿阶露满。金波潋滟堆瑶盏。行云会事不飞来，长空一片琉璃浅。玉燕钗寒，藕丝袖冷。只应未倚阑干遍。随人全不似婵娟，桂花影里年年见。","dynasty":"宋代","title":"踏莎行（中秋玩月）"}
{"author":"毛滂","content":"金马空故事，方朔漫多端。三千牍在，玉殿何日赐清闲。难恋长安钟漏，谁借青云咳唾，拂袖且东还。笑杀长缨使，复转出秦关。吾道在，虽不遇，面何惭。雒阳年少，高论难与绛侯谈。富贵暂饶先手，唏尽草头秋露，掩鼻出东山。且饱鲸鱼脍，风月过江南。","dynasty":"宋代","title":"水调歌头（拟饶州法曹掾作）"}
{"author":"毛滂","content":"无力。倚瑶瑟。罢舞霓裳今几日。楼空雨小春寒逼。钿晕罗衫烟色。帘前归燕看人立。却趁落花飞入。","dynasty":"宋代","title":"调笑其三盼盼"}
{"author":"毛滂","content":"鬓绿飘萧，漫郎已是青云晚。古槐阴外小阑干，不负看山眼。此意悠悠无限。有云山、知人醉懒。他年寻我，水边月底，一蓑烟短。","dynasty":"宋代","title":"烛影摇红其三归去曲"}
{"author":"毛滂","content":"左元仙伯，旧从当日，太一下生。念道尊德贵，体隆貌重，盖天勋业，出世才名。父子一时，君臣千载，侍宴通宵留太清。衣冠盛事，满床象简，隔坐云屏。年年此夜寒轻。正在东风下，不夜城。看御杯重劝，宸章屡赐，盛传歌舞，高会簪缨。桃李玉姬，芝兰子舍，尽向三台瞻寿星。从今去，愿千春献祝，午夜观灯。","dynasty":"宋代","title":"沁园春"}
{"author":"毛滂","content":"蕙炷犹熏百和秾。兰膏正烂五枝红。风流云散太匆匆。仙草已添君胜爽，醉乡肯为我从容。剩风残月小庭空。","dynasty":"宋代","title":"浣溪沙（送汤词）"}
{"author":"毛滂","content":"水精帘外，沈香阑畔，新下红油画幕。百花何处避芳尘，便独自、将春占却。月华淡淡，夜寒森森，犹把红灯照著。醉时从醉不归家，贤守定、不教冷落。","dynasty":"宋代","title":"鹊桥仙（烛下看花）"}
{"author":"毛滂","content":"曛黄飞雪已填门，独夜人依老柳根。故遣捲帘从骨冷，不妨开卷自灯昏。余英煮茗春云动，润气留香宿雾繁。但觉诗脾两清绝，可劳骚客赋招魂。","dynasty":"宋代","title":"柳轩雪夜"}
{"author":"毛滂","content":"塔设新严迹半空，山前山后但孙桐。楼台影压浮天浪，钟鼓声随过岸风。定有龙宫在深碧，初疑海市变青红。众医不识人间病，遗籙谁知药石功。","dynasty":"宋代","title":"桐君山邑人呼为小金山桐君所庐也"}
{"author":"毛滂","content":"谁为苍生起病癯，参军药裹欲何如。湖东道义为针石，不用先生肘后书。","dynasty":"宋代","title":"散药过东湖戏作绝句寄陈巨中"}
{"author":"毛滂","content":"寒满一衾谁共。夜沈沈、醉魂朦松。雨呼烟唤付凄凉，又不成、那些好梦。明日烟江□暝E755。扁舟系、一行螮蝀。季鹰生事水氵弥漫，过鲈船、再三目送。","dynasty":"宋代","title":"夜行船（雨夜泊吴江，明日过垂虹亭）"}
{"author":"毛滂","content":"三衢太守文章伯。七月政成如戏剧。坐中咳唾落珠玑，笔下神明飞霹雳。才高莫恨溪山窄。且与燕公添秀发。风流前辈渐无多，好在魏公门下客。","dynasty":"宋代","title":"玉楼春（赠孙守公素）"}
{"author":"毛滂","content":"苕水相逢眼便青。贪恋恩波未肯飞。","dynasty":"宋代","title":"句"}
{"author":"毛滂","content":"鬓绿飘萧，漫郎已是青云晚。古槐阴外小阑干，不负看山眼。此意悠悠无限。有云山、知人醉懒。他年寻我，水边月底，一蓑烟短。","dynasty":"宋代","title":"烛影摇红（归去曲）"}
{"author":"毛滂","content":"谁为苍生起病癯，参军药裹欲何如。湖东道义为针石，不用先生肘后书。","dynasty":"宋代","title":"散药过东湖戏作绝句寄陈巨中"}
{"author":"毛滂","content":"穆穆真为第几天，九龙扶辇下非烟。定知蟾彩腾光夜，聊待蟠桃得熟年。国步无疆金柱健，官声有道兔罝贤。大邦欲效封人请，珍重只园妙相仟。","dynasty":"宋代","title":"坤成节"}
{"author":"毛滂","content":"映阶芳草净无尘。新晴隔柳阴。绿丝步障碧茸茵。遮藏欲尽春。寒未了，酒须深。残花无处寻。年来陪尽惜春心。闲愁渐不禁。","dynasty":"宋代","title":"阮郎归（惜春）"}
{"author":"毛滂","content":"八风调养力，九地发生深。共被年丰赐，谁知日昃心。","dynasty":"宋代","title":"春词"}
{"author":"毛滂","content":"花下春藏五马，松间风落双凫。兵厨玉帐卷酃湖。人醉碧云欲暮。归去聊登文石，翱翔便是天衢。雅歌谁解继投壶。桃李无言满路。","dynasty":"宋代","title":"西江月（次韵孙使君赏花见寄，时仆武康待次）"}
{"author":"毛滂","content":"薄命何须问大来，时时废话卷只孤咍。故园松竹空荒径，可胜渊明一赋催。","dynasty":"宋代","title":"见戏"}
{"author":"毛滂","content":"春逐东风行地上，德随和气散寰区。圣人中正观天下，道本无言教已孚。","dynasty":"宋代","title":"春词"}
{"author":"毛滂","content":"雕云燎馥沉香暖，綵胜风翩玉燕寒。天上春光来咫尺，琼花瑶草遍阑干。","dynasty":"宋代","title":"春词其十五"}
{"author":"毛滂","content":"寒溪祇数尺，炯炯涵晴空。寄目谁与论，翠荇牵春风。","dynasty":"宋代","title":"过静林寺用琳老韵作四绝句其四"}
{"author":"毛滂","content":"绛河千岁。一照升平事。万里青铜开碧霁。俯见南山晚翠。绀寒不翅湘酃。清于练静江澄。流向万年觞里，玉波可但如渑。","dynasty":"宋代","title":"清平乐（绛河清）"}
{"author":"毛滂","content":"短棹犹停，寸心先往。说归期、唤做的当。夕阳下地，重城远样。风露冷、高楼误伊等望。今夜孤村，月明怎向。依还是、梦回绣幌。远山想像。秋波荡漾。明夜里、与伊画著眉上。","dynasty":"宋代","title":"殢人娇（约归期偶参差戏作寄内）"}
{"author":"毛滂","content":"重芳叠秀。风约仙云皱。椿不争年松与寿。共出皇家忠孝。仁深枯冷皆蒙。托根不倚东风。日照恩光万里，暖生塞草丛中。","dynasty":"宋代","title":"清平乐"}
{"author":"毛滂","content":"篮舆度水犯云巢，拂面垂杨翠欲交。春睡稳人殊未觉，半分晓色到花梢。","dynasty":"宋代","title":"过净林杏花下微见晓色"}
{"author":"毛滂","content":"尽锄芳草春应怪，初种黄花秋未知。花外种松松外竹，渐无蝴蝶到东篱。","dynasty":"宋代","title":"子温以诗将菊本见遗数日适病伏枕今少间戏作三绝句以报其二"}
{"author":"毛滂","content":"山转沙回江声小。望尽冷烟衰草。梦断瑶台晓。楚云何处英英好。古寺黄昏人悄悄。帘卷寒堂月到。不会思量了。素光看尽桐阴少。","dynasty":"宋代","title":"惜分飞（富阳水寺秋夕望月）"}
{"author":"毛滂","content":"钗上燕犹寒，胜里红偏小。恰有尔多春，不许群花笑。酒面粉酥融，香袖金泥罩。芳意已潜通，残雪犹相照。","dynasty":"宋代","title":"生查子"}
{"author":"毛滂","content":"落落湖边松，济济松下风。冷然入君怀，萧飒诗脾中。清露泻笔端，一扫浮埃空。以遗愚参军，仅免按剑凶。三年耳目昏，此语岂易逢。亦岂务炳粮，邂逅乃自王。归囊一钱尽，足用仍三冬。他年太羹熟，宁俟盐酷供。","dynasty":"宋代","title":"汪发强中见遗佳篇笔势高妙且从仆求诗以归辄"}
{"author":"毛滂","content":"春色年年染御沟，鸭头轻绿弄花柔。今年春到昆仑上，九折委蛇舞翠虯。","dynasty":"宋代","title":"春词"}
{"author":"毛滂","content":"近年好语开蹙额，廊庙主人还稷契。诸葛亮公彙进民所怀，械必提之右乃挈。善随类举皆可观，野无遗贤静岩穴。石梁有客少读书，神接前人望风烈。志与时违可奈何，居贱好高谋已拙。此身悠悠日江海，吊影行吟事酸噎。揣摩胸臆作西游，不成兴起惭豪杰。贾生恸器初亦疑，十年自觉流清血。三书不用即山林，将前复却何从决。无因名姓累吴公，咫尺天光阻罗列。志士惜日诚可怜，每恨平津当老节。子云年少行所为，今出秦关独疲苶。郭门囓臂良感人，仲卿蓄缩翻伤别。叩关自鬻虽矜张，扫门愿见犹摧折。炙手门前车马多，排肩屡进不得彻。近来索米却求田，结绶弹冠非所觖。更令胸臆从谁开，一刺怀归定漫灭。槛虎饥馋尾漫摇，水尽海鲸当蚁垤。谁能忍耻寄我颜，妻笑嫂欺安用舌。北山记忆破腊来。远水扁舟两愁绝。云重山寒暝不开。孤帆夜落严陵雪。雷山老桐冻弦断，不作南风相煖热。一剑星昏共形影，每恐龙寒呵古铁。孟尝无炭暖置身，杜虽有指不得结。可怜危肩耸及耳，浩歌能复弥清冽。吴山忽见梅花谢，天助阳春生笔下。近檐呵欠面发红，故絮卖钱不须借。卖钱买船更欲西，墙头立燕新泥。新开湖南接淮水，楚山翠入天低迷。细风平日两媚好，嫩黄梢转隋场堤。河名已清色未改，减尽狂湍浊犹在。东风正和水面穗，恃赖夷犹百无殆。郁郁葱葱见帝台，祥烟瑞雾真佳哉。玄都道士种桃手，露浥风吹今总开。山翠柔红亦得色，斗妍意不相低徊。游蜂上下逐蝴蝶，蜜脾未饱争喧豗。幽谷黄鹂出晴昊，乔木岂迁枝叶老。避寒休处过雪霜，依旧飞来语音好。少年走马红尘道，绣勒锦缘金络脑。窈窕花随玉碗飞，瞑旋风吹玉山倒。可怜穷巷无芳菲，良辰不得开怀抱。闭门曝背借余暄，犹得爬搔驱虱蚤。逡巡迷目风沙颠，已报新花去如扫。乘离执衡又一时，万物从新炎帝造。柳线渐长成畏日，苦菜秀时蝗蚓出。烟绡雾縠自直钱，故葛绽联遮肘膝。凌人颁冰下霄汉，谁信朱门自无汗。蔗浆酷粉玛瑙盘，牙床角簟光凌乱。石梁孤客赁屋子居，坐恐炊中忽糜烂。蚊虻噆肤俛听尔，何苦群鸣恣喧玩。生嫌蒿艾昏泪眦，宁强掴搭酸吟腕。墙阴壁隙又出蝎，潜致小毒犹锥鑽。巫师祸痛已复遭，术非驱除真亦漫。听鸡起坐难饱眠，庶宽烦促须清旦。进不知名仍退却，既来亦好归不恶。羲和鞭御向西行，出门感此梧桐落。淡月孤烟侵晓昏，小雨凄风动冥寞。且欣编简堪卷舒，那知羞涩忧垂橐。钟鼓声沉北斗高，白日渐远华南葵藿。楚歌忽断隔黄芦，已见金山高磊落。须臾崩车天上行，长幡乱舞喧檐铎。苍穹白浪两低昂，黑蛟黄虬森喷薄。开帆插橹六鳌惊，男儿信匐方自若。吴音嘲哳来船近，共怜远客逃沟壑。鸟倦知还羽翮垂，修竹茂林欣有长。故山茅屋良幽深，清泉浏浏石凿凿。蕨薇虽老芋栗甜，拾穗行歌亦云乐。买竿钓鱼谁更哀，贳酒涤器人应谑。士通五经取青紫，请谢夏侯乌有此。捷径须知自有涂，枉诵陈编腐牙齿。潼关坐息感二鸟，耿耿此心聊复尔。敢嗟与史共槽枥，但苦酸鹹异便美。拟希锯利效细黠，天与钝顽难力砥。五斗充饥未有时，却藏手板投耘耔。曩闻下惠恬小官，颇怪少游甘掾史。曼倩俄惊备大臣，李渤谏官呼不起。古人云就良不同，刚成亦足称男子。呜呼产时正阨穷，怅望临食空投匕。丰山蒲牢铿有声，霜气感发非击棰。昌黎诱励方循循，广文薰炙皆名士。宋之善鸣挺有公，愿助下风唇口哆。当时一到匠石前，至今人或疑杞梓。大厦未完公勿忘，可惜空山终朽死。烧桐愿献太古音，处囊请试从今始。","dynasty":"宋代","title":"出都寄二苏"}
{"author":"毛滂","content":"笔头风月无多子，尽是前人追琢余。岂有声名到温李，仅能楚些属三闾。","dynasty":"宋代","title":"许子遇示二绝句见索乱道因次韵奉酬"}
{"author":"毛滂","content":"金波滟滟梨花玉，春色两枝娇映肉。夜堂莺燕落梁尘，秋帘风露昏银烛。倦客归来半白头，旧约参差两黄菊。新年斗酒亦径醉，道旧欢然能五六。御史家儿反温克，风前玉树何由俗。上客凛凛八尺身，秀在两眉诗在腹。醒狂司隶醉奈何，猛雨澜翻无软热。不嫌呼酒反劝君，要看春空云郁郁。明朝宁辞一日病，清时未可三闾独。倒冠落佩郭南门，长庚晱晱山簇簇。回头一笑堕渺茫，卧听桐鱼唤僧粥。","dynasty":"宋代","title":"陪曹使君饮郭别乘舍夜归奉寄"}
{"author":"毛滂","content":"晓色开霜坂，饥乌啄麦畦。山腰余雪瘦，天面冷云低。寒意梅花北，禅心柏子西。窗前借残月，照我度前溪。","dynasty":"宋代","title":"晓出响应山过静林道中奉寄琳老"}
{"author":"毛滂","content":"帘下风光自足。春到席间屏曲。瑶瓮酥融，羽觞蚁闹，花映酃湖寒绿。汨罗愁独。又何似、红围翠簇。聚散悲欢箭速。不易一杯相属。频剔银灯，别听牙板，尚有龙膏堪续。罗熏绣馥。锦瑟畔、低迷醉玉。","dynasty":"宋代","title":"剔银灯同公素赋，侑歌者以七急拍七拜劝酒"}
{"author":"毛滂","content":"晓光开绣幄，晴色上金除。初进春衣窄，犹应浣濯馀。","dynasty":"宋代","title":"春词其九"}
{"author":"毛滂","content":"云脚涛头气自寒，了无閒梦到蒲团。翠庵只在东堂里，底下扬眉直下看。","dynasty":"宋代","title":"汲水禅静琳老寄诗因次韵奉寄"}
{"author":"毛滂","content":"长怅浮云点太清，只今何许问天晴。浑怜短夜相催下，不放孤光自在明。幸与高楼通远览，未劳残烛更前行。此心对酒萧条在，咄咄置之聊自倾。","dynasty":"宋代","title":"仲夏月夜怀陈西安"}
{"author":"毛滂","content":"夫子胡为者，行吟颇自奇。少年应苦学，今日定何之。天地空羸马，肝肠饱旧诗。江边餬口掾，风雨共凄凄。","dynasty":"宋代","title":"林进士数见过又遗一诗辄以奉报"}
{"author":"毛滂","content":"绿水小河亭，朱阑碧甃。江月娟娟上高柳。画楼缥缈，尽挂窗纱帘绣。月明知我意，来相就。银字吹笙，金貂取酒。小小微风弄襟袖。宝熏浓炷，人共博山烟瘦。露凉钗燕冷，更深后。","dynasty":"宋代","title":"感皇恩（镇江待闸）"}
{"author":"毛滂","content":"雨余烟草弄春柔。芳郊翠欲流。暖风时转柳花球。晴光烂不收。红尽处，绿新稠。秾华只暂留。却应留下等闲愁。令人双鬓秋。","dynasty":"宋代","title":"阮郎归"}
{"author":"毛滂","content":"十年湖海扁舟。几多愁。白发青灯今夜、不宜秋。中庭树。空阶雨。思悠悠。寂寞一生心事、五更头。","dynasty":"宋代","title":"相见欢（秋思）"}
{"author":"毛滂","content":"左元仙伯，旧从当日，太一下生。念道尊德贵，体隆貌重，盖天勋业，出世才名。父子一时，君臣千载，侍宴通宵留太清。衣冠盛事，满床象简，隔坐云屏。年年此夜寒轻。正在东风下，不夜城。看御杯重劝，宸章屡赐，盛传歌舞，高会簪缨。桃李玉姬，芝兰子舍，尽向三台瞻寿星。从今去，愿千春献祝，午夜观灯。","dynasty":"宋代","title":"沁园春"}
{"author":"毛滂","content":"秀禀元精，灵钟崧岳，命世大贤。自飞英任路，承流百里，郎官星彩，辉映经躔。劲柏凌霜，香梅娇雪，珪月弯弯新上弦。垂弧节庆，麒麟古梦，此夜初圆。罗川。父老欣然。算善政、古来谁与肩。念桃阴浓密，瓜期咫尺，双凫难驻，便欲朝天。争把丹青，绘成芝宇，立作生祠千载传。仍知道，看它时画像，别有凌烟。","dynasty":"宋代","title":"沁园春"}
{"author":"毛滂","content":"镂烟翦雾。?鞢无层数。苜蓿青深烦雪兔。引到祥华开处。仙人手翳朝阳。清都绛阙相将。来覆东封翠辇，好遮化日舒长。","dynasty":"宋代","title":"清平乐·镂烟翦雾"}
{"author":"毛滂","content":"月样婵娟雪样清。索强先占百花春。於中烛底好精神。多恨肌肤元自瘦，半残妆粉不忺匀。十分全似那人人。","dynasty":"宋代","title":"浣溪沙"}
{"author":"毛滂","content":"碧户珠窗小洞房。玉醅新压嫩鹅黄。半青橙子可怜香。风露满帘清似水，笙箫一片醉为乡。芙蓉绣冷夜初长。","dynasty":"宋代","title":"浣溪沙"}
{"author":"毛滂","content":"古寺长廊清夜美，风松烟桧萧然。石阑干外上疏帘。过云闲窈窕，斜月静婵娟。独自徘徊无个事，瑶琴试奏流泉。曲终谁见枕琴眠。香残虬尾细，灯暗玉虫偏。","dynasty":"宋代","title":"临江仙·古寺长廊清夜美"}
{"author":"毛滂","content":"帘下风光自足。春到席间屏曲。瑶瓮酥融，羽觞蚁闹，花映酃湖寒绿。汨罗愁独。又何似、红围翠簇。聚散悲欢箭速。不易一杯相属。频剔银灯，别听牙板，尚有龙膏堪续。罗熏绣馥。锦瑟畔、低迷醉玉。","dynasty":"宋代","title":"剔银灯·帘下风光自足"}
{"author":"毛滂","content":"池塘绿净了无尘，造化裁余十日春。月树清深语鶗鴃，几时归去亦谩人。","dynasty":"宋代","title":"春晓"}
{"author":"毛滂","content":"弄水余英溪畔。绮罗香、日迟风慢。桃花春浸一篙深，画桥东、柳低烟远。涨绿流红空满眼。倚兰桡、旧愁无限。莫把鸳鸯惊飞去，要歌时、少低檀板。","dynasty":"宋代","title":"夜行船（余英溪泛舟）"}
{"author":"毛滂","content":"镂烟剪雾。𩉾鞢无层数。苜蓿青深烦雪兔。引到祥华开处。仙人手翳朝阳。清都绛阙相将。来覆东封翠辇，好遮化日舒长。","dynasty":"宋代","title":"清平乐"}
{"author":"毛滂","content":"雪才盈尺云阴解，风不鸣条雨块完。春力急催冬事退，君王宽政不恒寒。","dynasty":"宋代","title":"春词其九"}
{"author":"毛滂","content":"折节何须万夫后，蟹螯居左杯居右。先生老傀谁使然，天孙安能司唾呕。尚无一字得三缣，何如卖之不龟手。与公正自一家人，公家日月余扃牖。每得新诗如见公，风流好在灵和柳。题舆那听仲举辞，宣室应怀贾生久。当年竹马定不乏，旧雨垫巾无恙否。我今信手任翻羹，谁解苦心杯置肘。看公隽翮当在前，笑我劳驱空晚朽。东山掩鼻直枳，庸肯嗫嚅论不偶。槛中摇尾未必然，试看於菟薄栏吼。","dynasty":"宋代","title":"和郭倅见寄"}
{"author":"毛滂","content":"曲水传觞盛，皇只布德初。海波翻雅奏，云露湿华裾。晴送君恩暖，寒收物意舒。春耕无叹息，庶不负于胥。","dynasty":"宋代","title":"代人和御制上巳锡宴诗"}
{"author":"毛滂","content":"冰销玉液凫鹥喜，日暖宜春草木长。忠厚家风传八叶，太平光景接三王。","dynasty":"宋代","title":"春词"}
{"author":"毛滂","content":"心醉双翠翘。西厢月冷蒙花雾。落霞零乱墙东树。此夜灵犀已暗通，玉环寄恨人何处。何处。长安路。不记墙东花拂树。瑶琴理罢霓裳谱。依旧月窗风户。薄情年少如飞絮。梦逐玉环西去。","dynasty":"宋代","title":"调笑"}
{"author":"毛滂","content":"当时学舞钧天部。惊鸿吹下江湖去。家住百花桥。何郎偏与娇。杏梁尘拂面。牙板闻莺燕。劝客玉梨花。月侵钗燕斜。","dynasty":"宋代","title":"菩萨蛮（赠舞姬）"}
{"author":"毛滂","content":"水沙卧翁青練羃，浮蛆欲上真珠泣。蒙漫昆山清露零，洗下云腴和玉汗。小槽决决秋香语，老盆艳艳春光湿。不妨力饮荐寒英，只忧秋老金肤涩。先生何翅七不堪，袍靴裹缚肩骭急。醉乡礼法稍宽閒，倒著接{上四下离}犹许卵子。南楼老子冰雪肠，咳唾珠玑纷可拾。未许王郎见短歌，已容赵壹唯长揖。迩来铃斋作禅观，锦瑟间多山玉立。欲留一斗向吴兴，何日南楼和月吸。","dynasty":"宋代","title":"新酒熟奉怀曹使君"}
{"author":"毛滂","content":"落落湖边松，浏浏松下风。泠然入君怀，萧飒诗脾中。清露泻笔端，一扫浮埃空。以遗愚参军，仅免按剑凶。三年耳目昏，此语岂易逢。亦岂务炳烺，邂逅乃自工。归囊一钱尽，足用仍三冬。他年太羹熟，宁俟盐酪供。","dynasty":"宋代","title":"汪发彊中见遗佳篇笔势高妙且从仆求诗以归辄为此数句"}
{"author":"毛滂","content":"春色年年染御沟，鸭头轻绿弄花柔。今年春到昆仑上，九折委蛇舞翠虯。","dynasty":"宋代","title":"春词"}
{"author":"毛滂","content":"燕齐日暮客不旭，新丰主人岂相知。不须买丝绣平原，不用黄金铸子期。会当酸鹹有同好，主簿且须归祭灶。请见临川太尉公，此语难为俗人道。我公悦士甘如肉，万钱供客饭脱粟。读书始堪属大事，谁论少文织薄曲。眼看齐相不六尺，太史犹忻事鞭策。胸中端正在眸子，岩电两瞳秋汉碧。致君尧舜不足惊，升平本付公辈人。西郊浓云含雨色，可胜枯槁怀阳春。门前宾客马如蚁，谁是我公天下士。趦趄欲进仍厚颜，纷纷无乃辽东豕。蹇驴破帽栖尘坌，曳裾最晚空余恨。草奏犹堪试傔人，无令归作潜夫论。","dynasty":"宋代","title":"上曾枢密"}
{"author":"毛滂","content":"日照门前千万峰。晴飙先扫冻云空。谁作素涛翻玉手，小团龙。定国精明过少壮，次公烦碎本雍容。听讼阴中苔自绿，舞衣红。","dynasty":"宋代","title":"摊声浣溪沙（天雨新晴，孙使君宴客双石堂，遣官奴试小龙茶）"}
{"author":"毛滂","content":"要作人间浩荡春，便应三日对东君。万牛早汗十围木，百谷终甘一寸云。天下公侯端有种，日喧鸿雁不离群。宝炉善颂区区尔，何似君陈德似薰。","dynasty":"宋代","title":"生日"}
{"author":"毛滂","content":"随风出岫不知归，身落黄尘梦翠微。本亦无心肤寸事，故山却合自由飞。","dynasty":"宋代","title":"偶成二首"}
{"author":"毛滂","content":"先生晓开城旦书，坐与老农相嗫嚅。槐阴翠圆吏已散，归来下帘手撚须，胸中百纸无处使，静看穷达如呼虑。身閒睡饱亦不恶，何用一躍惊骀驽。去年凿池筑潜玉，清夜明月挂碧芦。先生独吟亦径醉，谁见露鹤寒相呼。径山老人笑疏懒，云当运动如户枢。朝来此老意不已，溪寺破雨遗天苏。紫房雁觜擢烟缕，细根蝗蚓蟠苔肤。茯苓虽老避芳液，团参已贵惭云珠。先生领意手自植，衣袂馥馥侵蘼芜。从今抱翁十日往，欲将后健酬前劬。何时一饱翳凤凰，缑山月夜听笙竽。长吟往觅五麟，翩然那复烦双凫。坐看白驹变古今，浮沤流电皆须臾。此语险怪傥未然，引年聊与昌阳俱。不须仙人九节杖，他年要与猱争途。凌霄峰头觅此老，登山过水安用扶。","dynasty":"宋代","title":"仆性懒慢喜睡而吏事亦早休因得遂其欲琳老数"}
{"author":"毛滂","content":"仁飙扇佳气，炜炜自门庐。閒日风波外，长年霜雪馀。冻醪含凿落，春意动篨䈝。定有升仙骨，黄精易扫除。","dynasty":"宋代","title":"赵宣德生日"}
{"author":"毛滂","content":"拨雪寻春，烧灯续昼。暗香院落梅开后。无端夜色欲遮春，天教月上官桥柳。花市无尘，朱门如绣。娇云瑞雾笼星斗。沈香火冷小妆残，半衾轻梦浓如酒。","dynasty":"宋代","tags":"婉约，元宵节，寻春","title":"踏莎行·元夕"}
{"author":"毛滂","content":"闻道年来多掩关，高情定满渺瀰间。秋风不怕清难忍，晓日应分暖伴閒。欲唤扁舟弄云水，已疑小阁厌溪山。东堂枉把归来赋，惭愧寒空倦翮还。","dynasty":"宋代","title":"东堂独坐怀琳老二首"}
{"author":"毛滂","content":"仁飙扇佳气，炜炜自门庐。閒日风波外，长年霜雪馀。冻醪含凿落，春意动篨䈝。定有升仙骨，黄精易扫除。","dynasty":"宋代","title":"赵宣德生日"}
{"author":"毛滂","content":"落落湖边松，济济松下风。冷然入君怀，萧飒诗脾中。清露泻笔端，一扫浮埃空。以遗愚参军，仅免按剑凶。三年耳目昏，此语岂易逢。亦岂务炳粮，邂逅乃自王。归囊一钱尽，足用仍三冬。他年太羹熟，宁俟盐酷供。","dynasty":"宋代","title":"汪发强中见遗佳篇笔势高妙且从仆求诗以归辄"}
{"author":"毛滂","content":"孙公金作骨，何独无燥湿。雄姿逼龙虎，风雨坐嶪岌。黄堂烂绣筵，春瓮融玉汁。银台三见跋，醉眼梦欲入。公张两瞳电，照我毛发立。平明郭西门，钟鼓仍盛集。我方拥黄紬，势作蚯蚓蛰。乃知千里姿，追趁何翅十。春溪葡萄碧，饮渴谁当吸。愿君苦留客，堕翠应可拾。未用奏伊凉，舞红催玉粒。","dynasty":"宋代","title":"昨夜陪诸公饮今尚委顿未能起坐闻孙守出送陈祠部供帐溪上见招不果往戏作小诗寄之"}
{"author":"毛滂","content":"梅花初谢，雪后寒微峭。谁送一城春，绮罗香、风光窈窕。插花走马，天近宝鞭寒，金波上，玉轮边，不是红尘道。玻璃山畔，夜色无由到。深下水晶帘，拥严妆、铅华相照。珠楼缈缈，人月两婵娟，尊前月，月中人，相见年年好。","dynasty":"宋代","title":"蓦山溪（元夕词）"}
{"author":"毛滂","content":"广文无毡风撼颊，冻坐慈恩书柿叶。乞米珍题矫龙凤，望粥娇儿闹鹅鸭。不须欧家管城子，镂象雕犀作袍帢。娥眉曼睩初丰容，一笑自粲非宝靨。当时临池亦若矣，烟苍雨暗漫襟袷。几何白骨变黄泥，安用玉轴留华箧。要当约略记姓名，作底碑傍坐疲苶。我今姓名亦懒记，几砚尘埃卧羊鬣。君诗求字得我惊，萦金悬磬真所乏。归田当赋觅桃诗，岂有来禽青李帖。","dynasty":"宋代","title":"师文莫君以诗从仆求字顾非所长聊作一篇姑慰"}
{"author":"毛滂","content":"老火尚未偃蹇，稚金殊踧踖。雨如甑笠汗，但作气蒸赫。思君屡欲往，露顶不可帻。坐怀屋漏下，蜗牛颇争席。屋漏人自佳，泥沙卧圭璧。我衰了无营，饱睡梦书策。家贫苦无书，岂复有漂麦。不了汤饼事，可致万钱客。正须裹饭来，濯足水三尺。","dynasty":"宋代","title":"暑雨蒸溽奉王元规学士"}
{"author":"毛滂","content":"道人永嘉老，口作智者语。从挥铁如意，宝藏发深贮。行住自如如，当亦无住所。踏雪来东山，了不惮修阻。孤云亦何心，东风复吹去。索诗赞行色，我敢靳不与。道人已得道，逢魔犹龃龉。古气生面目，清流见幽屿。冷冷微妙音，松风鸡寒雨。九旬谈妙用，况乃超佛祖。东归花木繁，啾唧鸟雀聚。道人具眼目，要当反聋瞽。万事付一笑，本饭饱亭午。聊经答道人，瓶巾过水浒。","dynasty":"宋代","title":"赠别讲僧若水"}
{"author":"毛滂","content":"春渚连天阔，春风夹岸香。飞花渡水急，生柳向人长。远岫分苍紫，澄波映渺茫。此身萍梗尔，泊处即吾乡。","dynasty":"宋代","title":"下渚湖"}
{"author":"毛滂","content":"名满人间。记黄金殿，旧赐清闲。才高鹦鹉赋，风懔惠文冠。涛波何处试蛟鳄，到白头、犹守溪山。且做龚黄样度，留与人看。桃溪柳曲阴圆。离唱断、旌旗却卷春还。襦衤夸寄余温，双石畔、唯闻吏胆长寒。诗翁去，谁细绕、屈曲阑干。从今后、南来幽梦，应随月度云端。","dynasty":"宋代","title":"八节长欢（送孙守公素）"}
{"author":"毛滂","content":"柏酒勤称寿，椒涂蚤却寒。静无游乐事，殊阔濯龙欢。","dynasty":"宋代","title":"春词"}
{"author":"毛滂","content":"娟娟东堂月，瑟瑟北窗风。半夜渡龙尾，随我藕花中。径邀此花香，追路溪志东。溪山久俯仰，临别亦匆匆。三年虎落槛，一日鸹开笼。何须见似人，聊作逃虚空。今宵花亦远，余香归故丛。殷勤此风月，随我登长虹。","dynasty":"宋代","title":"解武康悬印至垂虹亭作"}
{"author":"毛滂","content":"并梅兄，双蝶子，烟缕衫轻。凤凰钗、缭绕香云。淡梳妆，□得恁，雪腻酥匀。揉春捻就，更是他、花与精神。黛尖低，桃萼破，微笑轻颦。早做成、役梦劳魂。好风前，佳月下，莫忘行人。扁舟去也，没个事、多样离情。","dynasty":"宋代","title":"于飞乐（别筵赠歌妓姊妹）"}
{"author":"毛滂","content":"君恩破寒色，天笑觉春回。先暖延和柳，曾无羯鼓催。","dynasty":"宋代","title":"春词"}
{"author":"毛滂","content":"佳哉五英隽，并驾玉为林。倾盖分不浅，好山情已深。春光不约略，晴意恰沉吟。老病示堪出，诗锋遥见侵。","dynasty":"宋代","title":"郑君瑞示同诸公游定空佳什仆亦久欲与君现状"}
{"author":"毛滂","content":"道人泉石畔，饷我欲盘桓。见爪苍龙古，颦眉古佛寒。家风真草草，诗句自珊珊。今夜东堂梦，云披月万竿。","dynasty":"宋代","title":"十月十日访琳道人於禅静寺与之徘徊泉石间甚"}
{"author":"毛滂","content":"东皋纷绮水潺潺，翠拂官桥柳欲眠。出谷黄莺终好在，辞风红树稍萧然。","dynasty":"宋代","title":"春晓"}
{"author":"毛滂","content":"西风初起无人乡，云深万籁含清商。山容便与新秋净，稻花已作丰年香。断蝉抱柳咽残月，卧霞排雾通朝阳。过桥寺影出疏木，入户竹色来低墙。蒲团纸帐两寂寞，独有老桧磨风霜。东堂老子喜睡人，来借一榻乐未央。含风涟漪开玉脊，小屏晚绿横潇湘。梦寒支枕风入发，过眼冉冉茶烟苍。红薇花阴煮玉醴，满瓯飞雪置我旁。平生世味总如水，老大纵健肝膈凉。翛然此意不可道，卧看石竹凝孤芳。","dynasty":"宋代","title":"立秋日破晓入山携枕簟睡于禅静庵中作诗一首"}
{"author":"毛滂","content":"水北烟寒雪似梅。水南梅闹雪千堆。月明南北两瑶台。云近恰如天上坐，魂清疑向斗边来。梅花多处载春回。","dynasty":"宋代","title":"浣溪沙（初春泛舟，时北山积雪盈尺，而水南梅林盛开）"}
{"author":"毛滂","content":"塔庙新严迹半空，山前山后但孙桐。楼台影压浮天浪，钟鼓声随过岸风。定有龙宫在深碧，初疑海市变青红。众医不识人间病，遗箓谁知药石功。","dynasty":"宋代","title":"桐君山邑人呼为小金山桐君所庐也"}
{"author":"毛滂","content":"何处。长安路。不记墙东花拂树。瑶琴理罢霓裳谱。依旧月窗风户。薄情年少如飞絮。梦逐玉环西去。","dynasty":"宋代","title":"调笑其六莺莺"}
{"author":"毛滂","content":"银浦流云初度月，空碧挂团团。照夜珠胎贝阙寒。光彩满长安。春风为拂新沙路，珂马款天关。篆印金窠红屈盘。嵬磊押千官。","dynasty":"宋代","title":"武陵春"}
{"author":"毛滂","content":"城上落梅风料峭，寒馥逼清尊。爽兴天教属使君。雪意压歌云。插帽殷罗金缕细，燕燕早随人。留取笙歌直到明。莲漏已催春。","dynasty":"宋代","title":"武陵春（正月二日，天寒欲雪，孙使君置酒作乐，宾客插花剧饮，明日当立春）"}
{"author":"毛滂","content":"柳枝却学腰肢袅。好似江东小。春风吹绿上眉峰。秀色欲流不断、眼波融。檐前月上灯花堕。风递余香过。小欢云散已难收。到处冷烟寒雨、为君愁。","dynasty":"宋代","title":"虞美人（官妓有名小者，坐中乞词）"}
{"author":"毛滂","content":"日照小窗纱，风动重帘绣。宝炷暮云迷，曲沼晴漪皱。烟暖柳醒忪，雪尽梅清瘦。恰是可怜时，好似花秾后。","dynasty":"宋代","title":"生查子（春日）"}
{"author":"毛滂","content":"自吴兴刺史府与五县令舍，无得与东堂争广丽者。去年仆来，见其突兀出翳荟间，而菌生梁上，鼠走户内，东西两便室，蛛网黏尘，蒙络窗户。守舍者云：前大夫忧民劳苦，眠饭于簿书狱讼间。是堂也，盖无有大夫履声，姑以为田廪耳。又县圃有屋二十余间，倾挠于蒿艾中，鸱啸其上，狐吟其下，磨镰淬斧，以十夫日往夷之，才可入。欲以居人，则有覆压之患。取以为薪，则又可怜。试择其蝼蚁之余，加以斧斤，乃能为亭二，为庵、为斋、为楼各一，虽卑隘仅可容膝，然清泉修竹，便有远韵。又伐恶木十许根，而好山不约自至矣。乃以生远名楼、画舫名斋、潜玉名庵、寒秀、阳春名亭、花名坞、蝶名径。而叠石为渔矶，编竹为鹤巢，皆在北池上。独阳春西窗得山最多，又有酴醿一架。仆顷少时喜笔砚浅事，徒能诵古人纸上语，未尝与天下史师游，以故邑人甚愚其令，不以寄枉直。虽有疾苦，曾不以告也。庭院萧然，鸟雀相呼，仆乃得饱食晏眠，无所用心于东堂之上。戏作长短句一首，托其声于蓦山溪云。东堂先晓，帘挂扶桑暖。画舫寄江湖，倚小楼、心随望远。水边竹畔，石瘦藓花寒，秀阴遮，潜玉梦，鹤下渔矶晚。藏花小坞，蝶径深深见。彩笔赋阳春，看藻思、飘飘云半。烟拖山翠，和月冷西窗，玻璃盏，蒲萄酒，旋落酴醿片。","dynasty":"宋代","title":"蓦山溪"}
{"author":"毛滂","content":"鬓绿飘萧，漫郎已是青云晚。古槐阴外小阑干，不负看山眼。此意悠悠无限。有云山、知人醉懒。他年寻我，水边月底，一蓑烟短。","dynasty":"宋代","title":"烛影摇红（归去曲）"}
{"author":"毛滂","content":"晓光开绣幄，晴色上金除。初进春衣窄，犹应浣濯馀。","dynasty":"宋代","title":"春词其九"}
{"author":"毛滂","content":"梦魂夜夜钓鱼台，怀抱何当亦好开。竹日一窗窥我病，溪风三里送诗来。天花散灭双瞳冷，香烬萧寒万相灰。欲与道人游物外，故山情在首重回。","dynasty":"宋代","title":"次韵琳老"}
{"author":"毛滂","content":"秋日吐微明，寒叶堕半碧。娟娟竹弄影，冉冉香引脉。窗明棐几净，水石涵虚白。茶开睡足眼，苔上懒行屐。屋寒无燕雀。岂独少宾客。顾我警露鹤，伫此辽天翮。相对虽不言，孤高比三益。迩来世外心，渐觉眼界窄。儿时喜功名，今念真戏剧。平生翻羹手，欲烂谁能炙。岂待二顷田，初无一廛宅。第当营糟丘，努力斯百尺。颓然寄疏慵，坐扑克驹过隙。韩郎食不足，苦心定谁惜。那知落英繁，吾食岂无夕。举手谢飞鸢，一鼠何劳吓。","dynasty":"宋代","title":"秋日书怀"}
{"author":"毛滂","content":"春风吹琅玕，夏长苍龙孙。未见拂云梢，已引鞭骥根。包藏霜雪姿，隐忍苔藓痕。其傍茁小草，同出东帝恩，恩深草先高，抱箨殊未掀。岁寒两何如，一笑凝诗魂。","dynasty":"宋代","title":"琳老所居植竹发笋而草茁其傍作诗见寄为赋一"}
{"author":"毛滂","content":"梅花初谢，雪后寒微峭。谁送一城春，绮罗香、风光窈窕。插花走马，天近宝鞭寒，金波上，玉轮边，不是红尘道。玻璃山畔，夜色无由到。深下水晶帘，拥严妆、铅华相照。珠楼缈缈，人月两婵娟，尊前月，月中人，相见年年好。","dynasty":"宋代","title":"蓦山溪（元夕词）"}
{"author":"毛滂","content":"水沙卧翁青練羃，浮蛆欲上真珠泣。蒙漫昆山清露零，洗下云腴和玉汗。小槽决决秋香语，老盆艳艳春光湿。不妨力饮荐寒英，只忧秋老金肤涩。先生何翅七不堪，袍靴裹缚肩骭急。醉乡礼法稍宽閒，倒著接{上四下离}犹许卵子。南楼老子冰雪肠，咳唾珠玑纷可拾。未许王郎见短歌，已容赵壹唯长揖。迩来铃斋作禅观，锦瑟间多山玉立。欲留一斗向吴兴，何日南楼和月吸。","dynasty":"宋代","title":"新酒熟奉怀曹使君"}
{"author":"毛滂","content":"空庭白凤舞毰毸，扑帟窥帘去却回。柳絮似将春色到，梅梢不认月华来。轻盈舞殿三千女，缥缈飞天十二台。定有仙人来种玉，蓝田归计少徘徊。","dynasty":"宋代","title":"对雪二首"}
{"author":"毛滂","content":"天质婵娟，妆光荡漾。御酥做出花模样。夭桃繁杏本妖妍，文鸳彩凤能偎傍。艾绿浓香，鹅黄新酿。缘云清切歌声上。夜寒不近绣芙蓉，醉中只觉春相向。","dynasty":"宋代","title":"踏莎行（陈兴宗夜集，俾爱姬出幕）"}
{"author":"毛滂","content":"九重寒少。烟暖丰瑶草。金井碧梧雏凤矫。南极人来最老。衣冠远换裘毡。德随和气蝉连。万里同开寿域，一年三秀芝田。","dynasty":"宋代","title":"清平乐（千叶芝）"}
{"author":"毛滂","content":"遥山雪气入疏帘。罗幕晓寒添。爱日腾波，朝霞入户，一线过冰檐。绿尊香嫩蒲萄暖，满酌破冬严。庭下早梅，已含芳意，春近瘦枝南。","dynasty":"宋代","title":"少年游（长至日席上作）"}
{"author":"毛滂","content":"雪遍梅花，素光都共奇绝。到窗前、认君时节。下重帏，香篆冷，兰膏明灭。梦悠扬，空绕断云残月。沈郎带宽，同心放开重结。褪罗衣、楚腰一捻。正春风，新著摸，花花叶叶。粉蝶儿，这回共花同活。","dynasty":"宋代","title":"粉蝶儿"}
{"author":"毛滂","content":"西风初起无人乡，云深万籁含清商。山容便与新秋净，稻花已作丰年香。断蝉抱柳咽残月，卧霞排雾通朝阳。过桥寺影出疏木，入户竹色来低墙。蒲团纸帐两寂寞，独有老桧磨风霜。东堂老子喜睡人，来借一榻乐未央。含风涟漪开玉脊，小屏晚绿横潇湘。梦寒支枕风入发，过眼冉冉茶烟苍。红薇花阴煮玉醴，满瓯飞雪置我旁。平生世味总如水，老大纵健肝膈凉。翛然此意不可道，卧看石竹凝孤芳。","dynasty":"宋代","title":"立秋日破晓入山携枕簟睡于禅静庵中作诗一首"}
{"author":"毛滂","content":"蔡子诗锋新发硎，晓压吾境横长城。玉关食肉何足计，饭山日午噙肤清。叩门念子忧吻燥，银瓶急燎苍蝇声。云龙为子起风腋，要使飞将身趫轻。","dynasty":"宋代","title":"次韵奉酬蔡成允"}
{"author":"毛滂","content":"外台纲纪掾，先辟汉名人。霜隼九秋气，风驹千里尘。乡评元自好，府望复名新。竹箭黄金镞，送君江水滨。","dynasty":"宋代","title":"送徐次山督邮之官"}
{"author":"毛滂","content":"寒溪数寸尔，下有万里天。烟云自变怪，寸碧殊湛然。蘋风亦可人，宁妨暂漪涟。终观镜面平，与君受媸妍。有苔绿蒙茸，孺子俯可搴。前窥渐难量，忽此清冷渊。鱼暇亦无踪，但见空月圆。陶翁步屧处，独俾支郎肩。倚策心自知，鸥鹭纷联翩。","dynasty":"宋代","title":"过静林寺与径山老禅曳杖溪滨俯浅涧寒冽可照"}
{"author":"毛滂","content":"烟雨半藏杨柳，风光初到桃花。玉人细细酌流霞。醉里将春留下。柳畔鸳鸯作伴，花边蝴蝶为家。醉翁醉里也随他。月在柳桥花榭。","dynasty":"宋代","title":"西江月（县圃小酌）"}
{"author":"毛滂","content":"蔷薇折。一怀秀影花和月。花和月。著人浓似，粉香酥色。绿阴垂幕帘波叠。微风过竹凉吹发。凉吹发。无人分付，这些时节。","dynasty":"宋代","title":"秦楼月（月下观花）"}
{"author":"毛滂","content":"女夷争名亦早计，凌寒破腊回春意。不待梅花送消息，细风平日先妍媚。野塘冰鱼翻暖绿，官桥烟柳摇寒翠。佳期傅鬓耐时节，彩幡初帖宜春字。唯有朱颜不我留，岁月翩翩定容易。柳车载穷安肯行，若华翳日何当试。忆昨狂心逐蝴蝶，踏月追春藉花睡。如今佩犊老东冈，杏花菖叶催田事。眼看风光搔白头，斜阳抱来空多思。","dynasty":"宋代","title":"早春"}
{"author":"毛滂","content":"云山沁绿残眉浅。垂杨睡起腰肢软。不见玉妆台。飞花将梦来。行云何事恶。雨透罗衣薄。不忍湿残春。黄莺啼向人。","dynasty":"宋代","title":"菩萨蛮（新城山中雨）"}
{"author":"毛滂","content":"深苑重调弦管。不觉银台烛短。相对有金波，天畔杯中都满。人远。人远。醉倚阑干玉冷。","dynasty":"宋代","title":"如梦令"}
{"author":"毛滂","content":"烩壁椒花馥，瑶钗彩燕翩。东风呼唤得，随意作春妍。","dynasty":"宋代","title":"春词"}
{"author":"毛滂","content":"绿窗寒，清漏短。帐底沈香火暖。残烛暗，小屏弯。云峰遮梦还。那些愁，推不去。分付一檐寒雨。檐外竹，试秋声。空庭鹤唤人。","dynasty":"宋代","title":"更漏子（初秋雨后闻鹤唳）"}
{"author":"毛滂","content":"春晚出小城，落日行江岸。人不共潮来，香亦临风散。花谢小妆残，莺困清歌断。行雨梦魂消，飞絮心情乱。","dynasty":"宋代","tags":"婉约，抒怀，思念，写人","title":"生查子·富阳道中"}
{"author":"毛滂","content":"碧瓦朱甍紫翠深。玻璃屏障里，锦为城。子胥英爽海涛横。玉堂人，于此劝春耕。五月政当成。岩廊将去路，肯留行。江山雄胜为公倾。公惜醉，风月若为情。","dynasty":"宋代","title":"小重山（宴太守张公内翰作）"}
{"author":"毛滂","content":"金马空故事，方朔漫多端。三千牍在，玉殿何日赐清闲。难恋长安钟漏，谁借青云咳唾，拂袖且东还。笑杀长缨使，复转出秦关。吾道在，虽不遇，面何惭。雒阳年少，高论难与绛侯谈。富贵暂饶先手，唏尽草头秋露，掩鼻出东山。且饱鲸鱼脍，风月过江南。","dynasty":"宋代","title":"水调歌头·金马空故事"}
{"author":"毛滂","content":"白玉阑边自凝伫。满枝头、彩云雕雾。甚芳菲、绣得成团，砌合出、韶华好处。暖风前、一笑盈盈，吐檀心、向谁分付。莫与他、西子精神，不枉了、东君雨露。","dynasty":"宋代","title":"遍地花"}
{"author":"毛滂","content":"相见江南情不少。尔许多时，怪得无消耗。淡日暖云句引到。阑干寂寞怜春小。宫面可忺匀画了。粉瘦酥寒，一段天真好。唤起玉儿娇睡觉。半山残月南枝晓。","dynasty":"宋代","title":"蝶恋花·相见江南情不少"}
{"author":"毛滂","content":"柳藏烟，云漏日。寒满雕盘玉食。风卷旆，水摇天。鱼龙挟彩船。水边人，波面乐。太守与民同乐。春好处，总随轩。花中谁状元。","dynasty":"宋代","title":"更漏子·柳藏烟"}
{"author":"毛滂","content":"芙蕖花上濛濛雨。又冷落、池塘暮。何处风来摇碧户。卷帘凝望，淡烟疏柳，翡翠穿花去。玉京人去无由驻。恁独坐、凭阑处。试问绿窗秋到否。可人今夜，新凉一枕，无计相分付。","dynasty":"宋代","title":"青玉案·芙蕖花上濛濛雨"}
{"author":"毛滂","content":"红摧绿锉，莺愁蝶怨，满院落花风紧。醉乡好梦恰瞢腾，又冷落、一成吹醒。柔红不耐，暗香犹好，觑著翻成不忍。春心减尽眼长闲，更肯被、游丝牵引。","dynasty":"宋代","title":"鹊桥仙·红摧绿锉"}
{"author":"毛滂","content":"鬓绿飘萧，漫郎已是青云晚。古槐阴外小阑干，不负看山眼。此意悠悠无限。有云山、知人醉懒。他年寻我，水边月底，一蓑烟短。","dynasty":"宋代","title":"烛影摇红·鬓绿飘萧"}
{"author":"毛滂","content":"柏叶春醅，为君亲酌玻璃盏。玉箫牙管。人意如春暖。鬓绿长留，不使韶华晚。春无限。碧桃花畔。笑看蓬莱浅。","dynasty":"宋代","title":"点绛唇·柏叶春醅"}
{"author":"毛滂","content":"何处君家，蟠桃花下瑶池畔。日迟烟暖。占得春长远。几见花开，一任年光换。今年见。明年重见。春色如人面。","dynasty":"宋代","title":"点绛唇·何处君家"}
{"author":"毛滂","content":"雪遍梅花，素光都共奇绝。到窗前、认君时节。下重帏，香篆冷，兰膏明灭。梦悠扬，空绕断云残月。沈郎带宽，同心放开重结。褪罗衣、楚腰一捻。正春风，新著摸，花花叶叶。粉蝶儿，这回共花同活。","dynasty":"宋代","title":"粉蝶儿·雪遍梅花"}
{"author":"毛滂","content":"花好。怕花老。暖日和风将养到。东君须愿长年少。图不看花草草。西园一点红犹小。早被蜂儿知道。","dynasty":"宋代","title":"调笑/调笑令"}
{"author":"毛滂","content":"坐令荆国得髦英，清献先生语不轻。汉使曾观楚风俗，蜀翁未识鲁书生。杨林坠露随沉魄，丛玉留诗负夙情。欲问典刑波浪阔，遥知兰砌五经横。","dynasty":"宋代","title":"哀程袁州"}
{"author":"毛滂","content":"秋色向幽处，浮家聊远寻。醉来蓬鬓乱，卧入蓼花深。云壑封诗物，烟波留客心。未应儿辈觉，余醁且勤斟。","dynasty":"宋代","title":"八月二十八日挈家泛舟游上渚诗"}
{"author":"毛滂","content":"道人三昧一壶中，笔下惊蛇怖小童。日日松间好消息，酒香先过野桥风。","dynasty":"宋代","title":"跋李伯时醉僧图"}
{"author":"毛滂","content":"閒身已置参军帻，归路仍推处士车。石室散仙当醉起，试传消息过烟霞。","dynasty":"宋代","title":"罢官次常山寄郑叔详"}
{"author":"毛滂","content":"江南卑湿地，往往如长沙。薄寒能中人，毛立噤齿牙。初犹遭蒸炊，又似缚且檛。淫祠乱昏俗，过福专群鸦。参军支病骨，抱案随吏衙。鬼盖乘其穷，屡以寒热加。定知鬼非人，吾谁彼疵瑕。乌饥集屋梁。聊试弹以笯。手摩田中丹，三关气成霞。房图引芸蒿，相与排阴邪。此鬼不足施，霍然促脂车。","dynasty":"宋代","title":"比得寒疾用道士养生法治其内郡幕徐天隐遗以"}
{"author":"毛滂","content":"春山得貍躯胁细，苍头抱携香着袂。丛兰密处曲庇身，狐鼠何疑相睥睨。定非青丘阿紫家，恐是中台餐柏裔。太真妃子紫绣囊，一生长伴瑞龙香。石竹花开浴殿暖，何时馨郁栖珠珰。只今弭空山内，时下山腰出云背。弄香浅草已袭人，试阿江蓠为君佩。儿童手摩初不恶，狐貍貌似安能辈。糟中玉面甘人颐，何食而肥蒸不悔。东堂老子有香缘，百和烟间回盼睐。相从真亦得所哉，便呼铜鸭为尔配。","dynasty":"宋代","title":"比得貍一枚所过辄馥然有香时时翳兰丛下而引"}
{"author":"毛滂","content":"何年败衲裹虚空，雪雁烟凫不受笼。未信归云便端的，一船明月四边风。","dynasty":"宋代","title":"别归云庵端老"}
{"author":"毛滂","content":"千秋桥畔桑麻村，槐阴覆砌绿映门。关门谁觅病居士，掩书不读愔不言。明窗养石作幽伴，苍骨孤瘦栖秋痕。潇湘洞庭入眼界，念随鱼鸟芦花根。端知此想无是处，聊遣幻变驱昏烦。请言居士往少壮，烹羊炰羔酒拍盆。离骚百过亦径醉，万事形影如空尊。襄阳老孟识此意，数凭楚些招其魂。只今流落口吻燥，病乃乘间排吾阍。病多诸念反衰冷，念冷却觉丹田温。此田不应供喜怒，外物稂莠那可存。诛稂去莠要及早，俗虑可吐不可吞。鸡犬相闻太古末，居士中有五库存园。舒迟不称子男服，要须结佩纫芳荪。","dynasty":"宋代","title":"病中独坐"}
{"author":"毛滂","content":"荐岁熙和属卧龙，得分閒暇与君同。春筐缕雪衾裯足，午甑吹珠颊辅丰。蜥蜴举云谁汝信，商羊舞雨自言功。州人欲识余霙雪，寄与飞廉百里风。","dynasty":"宋代","title":"伯骏同官以仆祷雨龙渊屡效百里荐岁熙和官曹"}
{"author":"毛滂","content":"应念萧寒槁木身，殷勤分寄岭头春。冰肌玉骨终安在，赖有清诗为写真。","dynasty":"宋代","title":"蔡天逸以诗寄梅诗至梅不至"}
{"author":"毛滂","content":"西曹满百第相闻，东阁招延气自春。鸡肋天教辞怒臂，牛心公与慰谗唇。酒红欲去风吹颊，山碧来迎月满身。步入柏阴清夜急，敲门惟有鹤应人。","dynasty":"宋代","title":"曹使君舍夜饮归步月出城色山色如画作诗一首"}
{"author":"毛滂","content":"玻璃瓶中新压玉，趋脍腥唇脯麟肉。紫丝步障破烟霏，饴鼎灼炊千蜡烛。山英饩公却薄相，木兰坠露和秋菊。此公骨秀气欲仙，石室名深三十六。端知仁祖有胜致，岂比彦伦徙隽俗。速成收熊轼屏旌牙，细步云梯上岩腹。局畔虽无斧柯烂，林间恐有蟠桃熟。素书自愧无因缘，蕙路难陪踏芬郁。南山食蕨得我专，东山携妓唯公独。他年丘壑定参差，小留莫遣归心簇。相对行厨洗玉盘，松花自煮颜家粥。","dynasty":"宋代","title":"曹使君置酒石桥山用肉字韵作诗见招不果往复"}
{"author":"毛滂","content":"淡中着色似狂颠，心与梅同迹不然。夺我焉支宁免俗，岂无膏沐独争先。辨桃认杏何人拙，压雪欺霜政自妍。只恐东君招不得，好修犹在笔篱边。","dynasty":"宋代","title":"曹彦约昌谷集同官绝赋经梅成五十六字"}
{"author":"毛滂","content":"醉乡冉冉梦游閒，一夜凉风唤未还。可是应门无稚子，双凫仙去定谁攀。","dynasty":"宋代","title":"常山孙令见过仆未起孙题壁而去作绝句寄之"}
{"author":"毛滂","content":"门外初为罗雀地，壁间偶见换鹅书。忽然兴尽何由揖，拟遣长须致鲤鱼。","dynasty":"宋代","title":"常山孙令见过仆未起孙题壁而去作绝句寄之"}
{"author":"毛滂","content":"夹道老槐分晓色，出楼寒鼓报衙声。解牛敏手仍投暇，梦蝶閒身尚未惊。","dynasty":"宋代","title":"常山孙令见过仆未起孙题壁而去作绝句寄之"}
{"author":"毛滂","content":"鄙夫十年江洚客，岸草汀鸥随步屧。稍收晚景付长竿，河伯供鱼慰弹铗。烟云不锁北阙心，飞出乱山青万叠。束书却入国东门，觚棱瑞日明书笈。蹇驴破晓踏春泥，谁家暖气生牙颊。门前宾客鄙可怜，纷如寒蚕饥望叶。主人看屋客看地，士氯萧条无一捻。迩年恰得玉堂家，名在执鞭犹炜烨。玉堂丈人廊庙资，宝带垂鱼光绕胁。棣萼青春自一门，璇题白日常三接。侧闻好士礼作罗，织鳞弱翮归渔猎。蹉跎岁晚曳裾人，半彫鬓绿仍随牒。涧溪幽菜傥可羞，试鸡万钱聊一筴。","dynasty":"宋代","title":"呈蔡内翰"}
{"author":"毛滂","content":"信来频慰别离魂，苦问官情却懒言。多睡正随蝴蝶梦，相怜空愧鹡鴒原。幸无俗客干书户，遥想青山对县门。定是放衙能少事，悠哉岸帻步槐根。","dynasty":"宋代","title":"充叟九兄以书问鄱阳官况因亦问讯"}
{"author":"毛滂","content":"示障侵檐日，先留出殿烟。雨根蚯蚓活，风叶凤凰翩。直节从孤瘦，寒姿定老坚。君王千万寿，合和酒如泉。","dynasty":"宋代","title":"崇福宫雨中种柏"}
{"author":"毛滂","content":"近年好语开蹙额，廊庙主人还稷契。诸葛亮公彙进民所怀，械必提之右乃挈。善随类举皆可观，野无遗贤静岩穴。石梁有客少读书，神接前人望风烈。志与时违可奈何，居贱好高谋已拙。此身悠悠日江海，吊影行吟事酸噎。揣摩胸臆作西游，不成兴起惭豪杰。贾生恸器初亦疑，十年自觉流清血。三书不用即山林，将前复却何从决。无因名姓累吴公，咫尺天光阻罗列。志士惜日诚可怜，每恨平津当老节。子云年少行所为，今出秦关独疲苶。郭门囓臂良感人，仲卿蓄缩翻伤别。叩关自鬻虽矜张，扫门愿见犹摧折。炙手门前车马多，排肩屡进不得彻。近来索米却求田，结绶弹冠非所觖。更令胸臆从谁开，一刺怀归定漫灭。槛虎饥馋尾漫摇，水尽海鲸当蚁垤。谁能忍耻寄我颜，妻笑嫂欺安用舌。北山记忆破腊来。远水扁舟两愁绝。云重山寒暝不开。孤帆夜落严陵雪。雷山老桐冻弦断，不作南风相煖热。一剑星昏共形影，每恐龙寒呵古铁。孟尝无炭暖置身，杜虽有指不得结。可怜危肩耸及耳，浩歌能复弥清冽。吴山忽见梅花谢，天助阳春生笔下。近檐呵欠面发红，故絮卖钱不须借。卖钱买船更欲西，墙头立燕新泥。新开湖南接淮水，楚山翠入天低迷。细风平日两媚好，嫩黄梢转隋场堤。河名已清色未改，减尽狂湍浊犹在。东风正和水面穗，恃赖夷犹百无殆。郁郁葱葱见帝台，祥烟瑞雾真佳哉。玄都道士种桃手，露浥风吹今总开。山翠柔红亦得色，斗妍意不相低徊。游蜂上下逐蝴蝶，蜜脾未饱争喧豗。幽谷黄鹂出晴昊，乔木岂迁枝叶老。避寒休处过雪霜，依旧飞来语音好。少年走马红尘道，绣勒锦缘金络脑。窈窕花随玉碗飞，瞑旋风吹玉山倒。可怜穷巷无芳菲，良辰不得开怀抱。闭门曝背借余暄，犹得爬搔驱虱蚤。逡巡迷目风沙颠，已报新花去如扫。乘离执衡又一时，万物从新炎帝造。柳线渐长成畏日，苦菜秀时蝗蚓出。烟绡雾縠自直钱，故葛绽联遮肘膝。凌人颁冰下霄汉，谁信朱门自无汗。蔗浆酷粉玛瑙盘，牙床角簟光凌乱。石梁孤客赁屋子居，坐恐炊中忽糜烂。蚊虻噆肤俛听尔，何苦群鸣恣喧玩。生嫌蒿艾昏泪眦，宁强掴搭酸吟腕。墙阴壁隙又出蝎，潜致小毒犹锥鑽。巫师祸痛已复遭，术非驱除真亦漫。听鸡起坐难饱眠，庶宽烦促须清旦。进不知名仍退却，既来亦好归不恶。羲和鞭御向西行，出门感此梧桐落。淡月孤烟侵晓昏，小雨凄风动冥寞。且欣编简堪卷舒，那知羞涩忧垂橐。钟鼓声沉北斗高，白日渐远华南葵藿。楚歌忽断隔黄芦，已见金山高磊落。须臾崩车天上行，长幡乱舞喧檐铎。苍穹白浪两低昂，黑蛟黄虬森喷薄。开帆插橹六鳌惊，男儿信匐方自若。吴音嘲哳来船近，共怜远客逃沟壑。鸟倦知还羽翮垂，修竹茂林欣有长。故山茅屋良幽深，清泉浏浏石凿凿。蕨薇虽老芋栗甜，拾穗行歌亦云乐。买竿钓鱼谁更哀，贳酒涤器人应谑。士通五经取青紫，请谢夏侯乌有此。捷径须知自有涂，枉诵陈编腐牙齿。潼关坐息感二鸟，耿耿此心聊复尔。敢嗟与史共槽枥，但苦酸鹹异便美。拟希锯利效细黠，天与钝顽难力砥。五斗充饥未有时，却藏手板投耘耔。曩闻下惠恬小官，颇怪少游甘掾史。曼倩俄惊备大臣，李渤谏官呼不起。古人云就良不同，刚成亦足称男子。呜呼产时正阨穷，怅望临食空投匕。丰山蒲牢铿有声，霜气感发非击棰。昌黎诱励方循循，广文薰炙皆名士。宋之善鸣挺有公，愿助下风唇口哆。当时一到匠石前，至今人或疑杞梓。大厦未完公勿忘，可惜空山终朽死。烧桐愿献太古音，处囊请试从今始。","dynasty":"宋代","title":"出都寄二苏"}
{"author":"毛滂","content":"日催红{左革右甲}鞢，雪放绿蒙茸。莫向东郊去，王春在九重。","dynasty":"宋代","title":"春词"}
{"author":"毛滂","content":"春逐东风行地上，德随和气散寰区。圣人中正观天下，道本无言教已孚。","dynasty":"宋代","title":"春词"}
{"author":"毛滂","content":"云母春冰薄，氍毹晓气暾。尚垂宵旰意，加惠及元元。","dynasty":"宋代","title":"春词"}
{"author":"毛滂","content":"冰销玉液凫鹥喜，日暖宜春草木长。忠厚家风传八叶，太平光景接三王。","dynasty":"宋代","title":"春词"}
{"author":"毛滂","content":"雪尽牙签暖，芸生竹简香。夜分犹乐此，定喜日舒长。","dynasty":"宋代","title":"春词"}
{"author":"毛滂","content":"好生恰对发生时，宽大恩流涣汗飞。雷雨解成僵卉动，蓼萧诗就远人归。","dynasty":"宋代","title":"春词"}
{"author":"毛滂","content":"精华初结惯，璧水再逢春。杞梓扶疏见，君王自作新。","dynasty":"宋代","title":"春词"}
{"author":"毛滂","content":"天光地气与年新，不觉人间一物陈。初令雷霆端有信，旧余霰雪敢无垠。","dynasty":"宋代","title":"春词"}
{"author":"毛滂","content":"仙桃欲拂朝真脸，禁柳忙催望幸眉。不会君王春思别，杏花菖叶在农时。","dynasty":"宋代","title":"春词"}
{"author":"顾道瀚","content":"王郎侠气贯江东，蹑屩侯门处处逢。湖海一裘偏肮脏，风尘双剑拂芙蓉。衣雄汉氏称司马，才俊云间识士龙。如此少年堪载笔，承明还复译秦封。","dynasty":"明代","title":"送伯縠北上应试"}
{"author":"超远","content":"数家烟树里，竹湛最佳名。茅屋经秋补，山田隔岁耕。残阳归牧笛，零露咽虫声。更遇村翁说，生平未入城。","dynasty":"清代","title":"竹湛"}
{"author":"超远","content":"万山谁划断，一水界东西。地旷风逾急，天低云易迷。半空横铁索，千尺跨虹霓。我欲桥边宿，江猿休夜啼。","dynasty":"清代","title":"铁锁桥"}
{"author":"方仲荀","content":"海涌起平田，禅扉古木间。出城先见塔，入寺始登山。堂静参徒散，巢喧乳鹤还。祖龙求宝剑，曾此凿孱颜。","dynasty":"宋代","title":"虎丘"}
{"author":"严忠济","content":"宁可少活十年，休得一日无权，大丈夫时乖命蹇。有朝一日天随人愿，赛田文养客三千。","dynasty":"元代","tags":"人生","title":"天净沙·宁可少活十年"}
{"author":"严忠济","content":"三闾些，伍子歌，利名场几人参破？算来都不如蓝采和，被这几文钱把这小儿瞒过。","dynasty":"元代","title":"【双调】寿阳曲"}
{"author":"陈宋辅","content":"诗名鼎鼎号三罗，藜杖经从石上过。铁画银钩难辨认，雨霖日炙莫镌磨。幽泉添砚潺湲响，明月生波感慨多。小立西风吹鬓发，碧罗深处听渔歌。","dynasty":"宋代","title":"罗隐题诗石"}
{"author":"崔嫣然","content":"昨夜罗帏始觉霜，月中疏柳一时黄。晓灯欲暗将离室，不道离人畏曙光。","dynasty":"明代","title":"别黄玄龙绝句（四首）"}
{"author":"崔嫣然","content":"九月江南似小春，偷春花鸟殢归人。妆楼直对长干道，愁见行车起暮尘。","dynasty":"明代","title":"别黄玄龙绝句（四首）"}
{"author":"崔嫣然","content":"枫落鸦翻秋水明，长桥衰柳古今情。从来歌板银罂地，多为伤离不忍行。","dynasty":"明代","title":"别黄玄龙绝句（四首）"}
{"author":"崔嫣然","content":"华裾赋别酒初醺，《水调》吴歌夜入云。此曲由来能解恨，一时凄切半缘君。","dynasty":"明代","title":"别黄玄龙绝句（四首）"}
{"author":"崔嫣然","content":"风萧瑟，远听寒砧声急。应念征鸿无信息，夜凉吹玉笛。几许红楼岑寂，梦断楚江兰泽。明月梧桐清露滴，暗蛩吟败壁。","dynasty":"明代","title":"谒金门"}
{"author":"彭寿之","content":"平生放荡，俏倬声名，喧满平康。少年场上，只恐舌剑唇枪。机谋主仗风月景，局断经营旖旎乡。回首数年间，多少疏狂。【混江龙】知音幸遇，不由人重上欠排场。花朝月夜，酒肆茶坊。相见十分相敬重，厮看承无半点厮堤防。风流事赞之双美，悔则俱伤。【元和令】合着两会家，相逢一合相。伶新弃旧短姻缘，强中更有强。偷方觅便俏家风，当行识当行。【赚尾】一片志诚心，万种风流相，非是俺着迷过奖。燕子莺儿知几许，据风流不类寻常。唱道好处难忘，花有幽情月有香。想着樽前伎俩，枕边模样，不思量除是铁心肠！","dynasty":"元代","title":"【仙吕】八声甘州_平生放荡，"}
{"author":"陈朝资","content":"橐里年来却少金，忍看时物自萧森。寒梅带月移墙角，瘦竹牵风过水浔。人世几誇挥麈尾，才华谁复别鸡林。虚教僻处能怀瑾，实苦凭栏折此心。","dynasty":"明代","title":"冬夜"}
{"author":"王伯成","content":"别情多情去后香留枕，好梦回时冷透衾，闷愁山重海来深。独自寝，夜雨百年心。","dynasty":"元代","title":"【中吕】阳春曲_别情多情去"}
{"author":"王伯成","content":"项羽自刎虎视鲸吞相并，灭强秦已换炎刘姓。数年逐鹿走中原，创图基祚隆兴。各驰骋，布衣学剑，陇亩兴师，霸业特昌盛。今日悉皆扫荡，上合天统，下应民情。睢河岸外勇难施，广武山前血犹腥。恨错放高皇，懊失追韩信，悔不从范增。【幺】行走行迎，故然怒激刚强性。迤逗向垓心，预埋伏掩映山形，猛围定。涧溪沟壑，列介胄寒光莹，昼夜攻催劫掠，爪牙脱落，羽翼雕零。一个向五云乡里贺升平，一个向八卦图中竞残生，更那堪时月严凝。【麻婆子】汉祖胜乘威势，上苍助显号令。四野布层阴重，六花飞万片轻。不添和气报丰年，特呈凶兆害生灵。手拘束难施展，足滑擦岂暂停。【幺】自清晓彻终日，从黄昏睚五更。趁水泽身难到，夺樵路力不能。旋消冰雪润枯肠，冻烧器械焰荒荆。马无草人无饭，立不安坐不宁。【墙头花】军收雪霁，起凛冽严风劲，汗湿征衣背似冰。战欣欣火灭烟消，干剥剥天寒地冷。【幺】征夫楚寐清，深夜疆场静，四面悲歌忍泪听。便不思败国亡家，皆子想离乡背井。【急曲子】帐周回立故壁，阵东南破去程。众儿郎已杳然，总安眠睡未惊。忽闻嘶困乏征马宛，猛唤回凄凉梦境。【耍孩儿】唯除个植梦怀忠政，错认做奸人暗等。误截一臂不任疼，猛魂飘已赴幽冥。碧澄澄万里天如水，明朗朗十分月满宫。马首立虞姬工，翠蛾低敛，粉泪双擎。【幺】绝疑的宝剑挥圆颈，不二色的刚肠痛。怎教暴露在郊墟，惜香肌难入山陵。望碧云芳草封高冢，对黄土寒沙赴浅坑。伤情兴，须臾天晓，仿佛平明。【三煞】衡路九条，山垓九层，区区纵堑奔荒径。开基创业时皆尽，争帝图王势已倾。军逐，因寻江路，误入阴陵。【二】付能归船路开，却懒将踏板登，丧八千子弟无踪影。羞归西楚亲求救，耻向东吴再起兵。辞了枪骑，伏霜锋闪烁，从二足奔腾。【一】杀五侯虽惧怯，奈只身枉战争，自知此地绝天命。壮怀已丧英雄气，巨口全无叱咤声。寻思到一场长叹，百战衰形。【尾】解委颔把顿项推，举太阿将咽颈称。子见红飘飘光的的绛缨先偏侧了金盔顶，碜可可湿浸浸鲜血早淋漓了战袍领。赠长春宫雪庵学士过隙驹难留时暂，百年几度聪明暗。尘事饱经谙，叹狙公暮四朝三。抵自惭，远投苍海，平步风波，空擘骊龙颔。谩赢得此身良苦，家私分外，活计尴尬。寝食玉锁紧牵连，行坐金枷自披担。世累相萦，阴行难修，业缘未减。【幺】因见无常，谩劳供养看经忏。虽有六亲人，谁能替入棺函。劝省咱，从今白甚，则管教人，吃粉羹餐酸馅，皮骨这回绝却。三年乳哺，十月怀耽，长春有景闷时游，大道无极静中参。出凡笼再不争搀。【耍孩儿】牵衣妻子情伤感，一任红愁绿惨。顿然脱便奔腾，不居土洞石龛。四时风月双邻友，万里乾坤一草庵。鬅松鬓，不分髻角，焉用冠簪。【幺】浮云世态将人赚，识破也诚何以堪。布袍独驾九天风，玩无穷绿水青岚。东游瀛海思徐福，西度流沙慕老聃。抛持尽雀巢燕垒，虎窟龙潭。【一煞】从释缚，自脱监，纸鸢无线舟无缆。风寒暑湿非吾患，味色声香莫我贪。休只待，船中满载，水低俱淹。【二煞】莫苦求，休强揽，莫教邂逅遭坑陷。恐哉笞杖徒流绞，慎矣公侯伯子男。争夸衒，千种美禄，一品高衔。【三煞】衣锦裘，乘骏骖，与朋共敝虽无憾。箪瓢自乐颜回巷，版筑谁亲傅说岩。君不见，花飞树底，日转天南。【四煞】手欲翻，眼未贬，镜中华发霜匀糁。生来忙似尘中蚁，老去空如茧内蚕。明图甚，形骸伛偻，涕唾月音臜。【五煞】饭已熟，睡正酣，尽他世味无如淡。诗囊经卷随藜杖，苍木黄菁满药篮。回头笑，青钱拍板，乌帽蓝衫。【六煞】耳若聋，口似缄，有人来问佯妆憨。胡芦提了全无闷，皮袋肥来最不憨。渔樵伴，山声野调，阔论高谈。【七煞】不动心，已丧胆，丹田饱养难摇撼。身欺古柏衰中旺，味胜青瓜苦后甘。功成处，脸同莲萼，头类松杉。【收尾】甲配了庚，离应了坎。是非不在天公鉴，那道轮回近得俺。","dynasty":"元代","title":"【般涉调】哨遍_项羽自刎虎"}
{"author":"王伯成","content":"第一折(驾上云了)(高力士云了)(太真云了)(禄山上了)(外末宣住了)(正末扮上开)小生姓李名白，字太白。曾梦跨白鹤上升，吾非个中人也。【仙吕】【点绛唇】鹤梦翱翔，坦然独向，蓬山上。引九曲沧浪，助我杯中况。【混江龙】忽地眼皮开放，似一竿风外酒旗忙。不向竹溪翠影，决恋着花市清香。我舞袖拂开三岛路，醉魂飞上五云乡。甘心致仕，自愿归休，欧阳浩气，浇灌吟怀，不求名，不求利，虽不一箪食一瓢饮，我比颜回隐迹只争个无深巷。叹人生碌碌，羡尘世苍苍。(见驾了)(云了)小生却则酒肆之中，饮了几杯。【油葫芦】常是不记蒙恩出建章，身踉跄，把一领锦宫袍常惹御炉香。臣觑得绿樽一点蒲萄酿，似禹门三月桃花浪。记当日设早朝，没揣的见帝王。觉来时都汗尽江湖量，急卒着甚的润枯肠。【天下乐】官里御手亲调醒酒汤，闻香，不待尝，量这筋头酸怎揉我心上痒不能够瓮里笃，斗内量，那一回浮生空自忙。(驾云了)(末云)陛下休小觑这酒，有几般好处。【那吒令】这酒，曾散漫却云烟浩荡；这酒，曾眇小了风雷势况；这酒曾混沌了乾坤气象。想为人百岁中，得运则有十年旺，待有多少时光。(驾云了)【鹊踏枝】欲要臣不颠狂，不荒唐，咫尺舞破中原祸起萧墙。再整理乾坤纪纲，恁时节有个商量。(驾云了)(末云)陛下道微臣在长安市上，酒肆人家，土炕上便睡沙！那的是学士每好处。(做住了)【寄生草】休笑那通厅炕，阔矮床。臣便似玉仙高卧仙人掌，锦橙嫩擘销金帐，便似醉鞭误入平康巷。则这一席好洒百十觞，抵多少五陵豪气三千丈。(驾云了)【幺】舒开笺无皱，磨得墨有光。就霜毫写出凌烟像，文场中立起定中军帐，就兵床拜起元戎将。那里是樽前误草吓蛮书，便是我醉中纳了风魔状。(驾云了)(末云)陛下问微臣直到几时不吃酒？【六幺序】何时静，尽日狂，但行处酒债寻常。典尽衣裳，知他在谁家里也琴剑书箱！这酒似长江后浪催前浪，酒歌楼醉墨琳琅。笔尖儿鼓角声悲壮，驱雷霆号令，焕星斗文章。(驾云了)【幺】直等蛮正，见了吾皇，恁时节酒态轩昂，诗兴飘扬。割舍了金銮殿上，微臣待醉一场。紫绶金章，法洒肥羊。几时填还彻这臭肉皮囊？圣朝帝主合兴旺，教这厮横枝儿燮理阴阳。肚岚耽吃得惹来胖，没些君臣义分，只有子母情肠！【金盏儿】绕一百二十行，三万六千场。这酒似及时雨露从天降，宽洪海量胜汪洋。臣那里燕莺花月影，鸥鹭水云乡。□□□这里凤凰歌舞地，龙虎战争场。(驾央末写词了)【醉扶归】见娘娘捧砚将入央，不如我看剑引杯长。生把个菱花镜里妆，做了个水墨观音样。这孩儿从怀抱里看生见长，则一句道得他小鹿儿心头撞。【金盏儿】则客里开宴出红妆，咫尺赋高唐。瑞云重绕金鸡帐，麝烟浓喷洗儿汤。不争玉楼巢翡翠，便是锦屋闭鸾凰。如今宫墙围野鹿，却是金殿锁鸳鸯。(正末做脱靴科，云)力士，你休小觑此物！【后庭花】这靴曾朝踏辇路霜，暮登天子堂。软趁残红片，轻沾落絮香。我若沾危邦，这的足脱身小样，不合将足下央。(末出朝科)【尾】那厮主置定乱宫心，酝酿着漫天谎，倚仗着强耶壮娘。全不顾白玉阶头纳表章，则信着被窝里顿首诚惶。我绕着利名扬，佯做个疯狂。指点银瓶索酒尝，尽教谗臣每数量。至尊把我屈央，休想楚三闾肯跳汨罗江。(下)第二折(驾云)(外末进宝了)(驾、旦、外一行了)(外做宣末科)(正末扮上了)(引仆童上了)(正未云)嗨！对著此景，却不快活！(做教小童斟酒了)(正末云)小童，此处无事，你自回去。如是朝野里官人每，你凿我在这里。(仆童下)(末做住)【正宫】【端正好】满长安，花无数、霎时间暮景桑榆。偏得你罪乡是闭塞定贤门路，偏俺不合蹄樽中物。【滚绣球】这酒寻芳踏雪沽，弃琴留剑与。便大教我眼睁睁死生无路，莫不仕途中买我胡突。对着山河壮帝居，乾坤一草庐，便是我画堂深处，那吓蛮舡似酒面上浮蛆。不恋着九间天子长朝殿，曾如三尺黄公旧酒垆，但行处挈榼提壶。(力士云了)(笼马上了)(做寻末科)(见住了)(力士云了)(正末云)你道是我在此处无好处？【倘秀才】我直吃的芳草展花裀绣褥，直吃的明月长银台画烛。自有春风醉后扶，怎和那儿女辈，泼无徒，做伴侣？(力士云了)(末云)你朝野里不如我这里。【滚绣球】禁庭中受用处，止不过皓齿歌，细腰舞，闹炒炒物知其数，这其间众公卿似有如无。奏梨园乐章曲，按广寒羽衣谱，一声声不叶音律，倒不如小槽边酒滴真珠。你那里四时开宴充肥鹿，我这里万里摇船捉醉鱼，胸卷江湖。(力士教末上马了)(末云)力士，我醉也，只怕去不的。(上马了)【脱布衫】花梢惊燕子莺雏，锦鞯荡蝶翅蜂须。玉辔迎桃蹊杏坞，金蹬挑落花飞絮。【醉太平】不比趁雕轮绣毂，游月巷云衢。又不比荔枝干里赴皇都，止不过上天街御路。全不似数声啼鸟留人住，他则是一鞭行色催人去，我怎肯满身花影情人扶，一言既出。(正末外未了)<驾旦上了)(末骑马上了)【倘秀才】恰离了光灿灿花丛锦簇，又来到闹炒炒车尘马足。抵多少白日明窗过隙驹，胜急价，更疾如，狂风骤雨。(末跪马了)(旦惊了)(驾怒了)(末见驾了云)陛下，不干臣事，是陛下马的不是。【叨叨令】凤城有似溪桥路，落红乱点莎茵绿。淡烟深锁垂杨树，因此上玉骢错认西湖路。委实勒不住也末哥，委实勒不住也末哥，便似跳龙门及第思乡去。(等云了)(末饮酒科)(驾赐衣服了)【喜春来】又不是风流天宝新人物，则是个落托长安旧酒徒。怎消得明圣主，赐一领溅酒护身符。【尧民歌】也不宜幞头象笏，五带金鱼，金貂绣袄，真紫朝服。臣再洪饮天之美禄，倘或间少下青凫。也强如凤城春色典琴沽，白马红缨富之余。披一襟瑞霭出天衢，携两袖天香卜蓬壶。须臾，须臾，行过长安市上去，便是臣衣锦还乡去。(末带醉出朝科，云)古人尚然如此。【四煞】想着刘伶数尺坟头上，谁恋架上三封天子书？那酒更压着救旱恩泽，洗沁甘露，止渴青梅，灌顶醍醐。怕我先尝后买，散打零兜，高价宽沽。月明江浦，春醉酒口漉。(太真、禄山送末了)(出朝科)(末云了)【三煞】娘娘甚酒中贞洁真贤妇，禄山甚才上分明大丈夫。止不过盏号温凉，布名火浣，瓶置玻璃，树长珊瑚。犀澄离水，裙织绫绢，帘卷虾须。真珠琥珀，红玛瑙紫王寿王梁。【二煞】这个曾手扶万丈擎天柱，这个曾口吐千年照殿珠，只消的一管霜毫，数张白纸，写万古清风，不够一醉工夫。怕我连真带草，一刬数黑论黄。写仿描朱，从头至尾，依本画葫芦。【尾】那是安禄山义子台怒，则是杨贵妃贼儿胆底虚。似这般忒自由，没拘束，猛轩腾，但发路。交近南蛮，至北隅，接西边，去东鲁。一年多，半载馀，那里景凄凉，地凄楚。弹袖垂肩仕女图，似秋草人情日日疏，待寄萧娘一纸书，地北天南雁亦无。忽地兴兵起士卒，大势长驱入帝都。一战功成四海枯，得手如还入宫宁。一就无毒不丈夫，玉殿珠楼尽交付。抵多少烛灭烟销帝业亏，十万用江山共宝物，和那花朵儿浑家做不得主。(下)第三折(一行上)(禄山、旦云了)(外宣末了)(正末扮带酒上了)【中吕】【粉蝶儿】只被宿酒禁持，轰腾煞浩然之气，几曾明白见一个乌兔西飞？今日醉乡中，如混沌，初分天地。恰辨得个南北东西，被子规声唤回春睡。【醉春风】一壁恰烘得锦袍干，又酒淹得衫袖湿。半醒时犹透顶门香，不吃时怎由得你！你！耽搁得半世无成，非是我一心偏好，则为你满朝皆醉。【迎仙客】比及沾雨露，恨不得吐虹霓，沧海倒倾和月吸。向翠红乡，图画里。不设着舞筵席，枉辜负了迟日江山丽。【醉高歌】脚列趄登辇路花基，神恍惚步瑶阶玉砌。吐了口中涎，按捺定心头气，勉强已呼万岁。(正末失惊了)【石榴花】疑怪翠楼人用锦重围，不听得月殿乐声齐。往常恐东风吹与外人知，怎想这里泄漏天机？知他那埚儿醉倒唐皇帝？空有聚温泉一派香池，又无落花轻泛波纹细，怎生误走到武陵溪？(外末、旦做住了)(外末同旦与正末礼了)(正末云)不想如此！【斗鹌鹑】恰才个倚翠偎红，揣与个论黄数黑。则他行怕行羞，和我也面红面赤。谁大两白日，细看春风玉一围，却是甚所为？更做个抱子携用，莫不忒回干就湿！(力士云了)(一同与正末把酒了)(末笑科)【普天乐】不须你沈郎忧，萧郎难易。就未央宫摆布尊罍，直吃的尽醉方归。折末藏着剑锋，承着机密，汉国功臣臻臻地，来，来，吃一回吕太后筵席。稳便波鸾交凤友，休忧波莺儿燕子，休忙波蝶使蜂媒。(正末云了)(外把盏了)(末云了)【干荷叶】来的盏不曾推，有的话且休提。准备着明日，向君王行主意的紧支持，刁蹬的厮央及。被我连珠儿饮了三两杯，则理会酒肉擅场吃。【上小楼】这孩儿何曾夜啼，无些惊气。娇的不肯离怀，懒慵挪步，怕见独立。三衙家，绕定著，亲娘扒背，兀的后宫中养军千日。【幺】穿了好的，吃了好的。盛比别人非理，分外费衣搭食。甚时曾，向人前，分明喘气，他一身儿孝当竭力！(云)力士，我只道官里宣唤，谁想如此！(旦云了)【满庭芳】你心知腹知，宫中子母，村里夫妻，觑得俺唐明皇颠倒如儿戏。我不来这其间敢锦被堆、堆，得了儿不语一官半职，做了个六证三媒，枉了闲啕气。又道我虎吓你酒食，怕误了你爱月夜眠迟。(正末做出殿科)(外扯住了)(外将荔枝上了)(外央正末吃科)(末取物签科)(云)我本待签一个来，却签著你两个。【快活三】沾拈着不摘离，厮胡突不怜俐。尽压著玉枝浆、白莲酿、锦枨醅，官里更加上些忍辱波罗蜜。【鲍老儿】若是忔搂定舌尖上度与吃，更压著王母蟠桃会，更做果木丛中占了第一。量这厮有多少甜滋味，压著商川甘蔗，鄱阳龙眼，杭地杨梅，吴江乳橘，福州橄榄，不如魏府鹅梨。(觑旦科)【哨遍】两叶眉儿频击蹙，锁青岚一带骊山翠。香霭暗宫围，则是子孙司里酒病花医。则为个肥肌体，把锦帏绣幄幔幕垂帘，做了张盖世界的鸳鸯被。这张纸于官不利，作云屏斜掩，雾帐低垂。那里是遮藏丑事护身符，则是张发露私情乐章集。看你执盏殷勤，捧砚驱驰，脱靴面皮。(云)你问我那里去？【耍孩儿】一头离了莺花地，直赴俺蓬莱宴会。碧桃间拂面风吹，浩歌声聒耳如雷。平驱风月妆诗兴，倒卷江湖此酒杯。偃仰在银河内，折末冠簪颠倒，衫袖淋漓。(云)我知道！我知道！【五煞】见没处发付咱，便飇一声宣唤你。这场误赚神仙罪，我闲来亲去朝金阙，不记谁扶下玉梯。这腌臜辈，闹中取静，醉后添愁。【四煞】你亲上亲，我鬼中鬼，无用如碧澄澄绿湛湛清冷水。于民只解涤尘垢，润国何曾洗是非。水共禄山浑相类，见了些浮花浪蕊，玉骨冰肌。【三煞】人古里家不和邻里欺，人贫贱也亲子离，不求金玉重重贵。你惟情之外别无想，除睡人间总不知，谎得米无把臂！不曾三年乳哺，一划合肥。(外末共旦云了)(末做指禄山云了)【二煞】拈起纸笔，标是实，教千年万古传刁：世。看了书中有女颜如玉，路上行人口胜碑。儿曹辈，悔之晚矣，归去来兮。【尾】没遭罹李翰林，忒昏沉杨贵妃。见如今凤帏中搂抱着肥儿睡，更那里别寻个杜子美。(下)第四折【双调】【新水令】谢你个月中人不弃我酒中仙，向浪花中死而无怨。是清风连夜饮，儿曾渔火对愁眠。畛眼的湖水湖渊，豁达似翰林院。【驻马听】想着天子三宣，翠袖双扶不上船。不如素娥捧劝，巨瓯一饮倒垂莲。为杨妃昧龙庭大乃妇之天，钓风波门似钩和线。虽然在海角边，举头日近长安远。(云)我想此处，却不强如与他每闹闹吵吵地。【沉醉东风】恰离厂天子金鸾殿前，又来到农家鹦鹉洲边。白休官，从遭贬，早递流了水地三千。待教我蓑等纶竿守自然，我比姜太公多来近远。【沽美酒】他被窝儿里献利便，枕头上纳陈言。义子贼臣掌重权，那里旨举善荐贤，他当家儿自迁转。【太平令】大唐家朝冶里龙蛇不辨，禁帏中共猪狗同眠。河洛间途俗皆现，日月上清浑不辨。把谪仙，盛贬，一年半年，浪淘尽尘埃满面。(云)小生终日与酒为念。【殿前欢】酒如川，鹭鸥长聚武陵原。鸳鸯不锁黄金殿，绿蓑衣带雨和烟。酒里坐酒坦眠，红蓼岸黄芦堰，更压着金马门琼林宴。岸边学渊明种柳，水面学太乙浮莲。【甜水令】闹闹吵吵，欢欢喜喜，张筵开宴，送到杨柳岸古堤边。正稚子妻儿，痛哭号啕，牵衣留恋，早解缆如烟。【折桂令】一时间趁篷箔顺水推船，不比西出阳关，北侍居延。几时得为爱青山，住东风懒着吟鞭。流落似守泪罗独醒屈原，飘零似浮泛槎没兴张骞。纳了一纸氏黄宣，撇下满门良贱。对十五婵娟，怎不凄然。他每向水底天心，两下里团圆。(末虚下)(水府龙王一齐上，坐定了)【夜行船】画戟门开见队仙，听龙神细说根元。向人鬼中间，轮回世面，又转生一遍。【川拨棹】赴科选，跳龙门夺状元。命掩黄泉，鱼跳深渊。不见九五数飞龙在天，塑海门潮信远。【七弟兄】偶然，见面，恕生年。那里取禹门浪急桃花片，五溪月满木兰船，锦溪露湿芙蓉面。【梅花酒】他虽无帝主宣，文武双全，将相双权，鸾驾齐肩。比侯门深似海，罗筵，衫袖湿，帽檐偏。相隔着水中原，无旅店少人烟。龟大夫在旁边，鳖相公守根前，猿先锋可怜见，众水族尽皆全，摆列着一圆圈。【收江南】可甚玉簪珠履客三千，比长安市上酒家眠。兀的不气喘，月明孤枕梦难全。【后庭花】翰林才显耀彻，酒家边还报彻。酬了莺花志，补完了天地缺。寻常病无些，玉山低趄，不合保他短处揭。便将俺冤恨雪，君王行厮间迭。听谗臣耳畔说，贬离了丹凤阙。下江船不暂歇，采石渡逢令节。友人将筵会设，酒杯来一饮竭。正更阑人静也，波心中猛觑绝。见冰轮皎洁洁，手张狂脚列趄，探身躯将丹桂折。【柳叶儿】同此上醉魂如灯火，中秋夜禄尽衣绝，再相逢水底捞明月。生冤业，死离别，今番去再那里来也。(下)","dynasty":"元代","title":"杂剧·李太白贬夜郎"}
{"author":"王伯成","content":"酒力禁持，持魔唤起。紫燕喧喧，黄莺呖呖。红杏香中，绿杨影里。丽日迟，节序催。柳线摇金，桃花泛水。【紫花儿序】香馥馥花开满路，碧粼粼水绕孤村，绿茸茸芳草烟迷。扬鞭指处，堪画堪题。更那堪，竹坞人家傍小溪。彩绳高系，春色飘零，花事狼藉。【小桃红】一帘红雨落花飞，酝酿蜂儿蜜。跨蹇携壶醒还醉，草凄凄，融融沙暖鸳睡。韶光景美，和风暖日，惹起杜鹃啼。【秃厮儿】凝眸处黄莺子规，动情的绿暗红稀。莺慵燕懒蝶倦飞，冷落了芳菲，春归。【圣药王】醉似泥，仆从随，见小桥流水隔花溪。柳岸西，近古堤，数枝红杏出疏篱，墙外舞青旗。【尾】四围绵绣繁华地，车马喧天闹起。看了这红紫翠乡中，堪写在丹青画图里。","dynasty":"元代","title":"【越调】斗鹌鹑_酒力禁持，"}
{"author":"王伯成","content":"闺怨巡官算我，道我命运乖，教奴镇日无精彩。为想佳期不敢傍妆台，又恐怕爹娘做猜，把容颜只恁改。漏永更长，不由人泪满腮。他情是歹，咱心且捱，终须也要还满了相思债。","dynasty":"元代","title":"【仙吕】春从天上来"}
{"author":"王伯成","content":"多情去后香留枕，好梦回时冷透衾，闷愁山重海来深。独自寝，夜雨百年心。","dynasty":"元代","title":"喜春来·多情去后香留枕"}
{"author":"曹允文","content":"湖擅东南胜，登临极望遥。水光吞笠泽，山色淡夫椒。不辨吴兼越，惟看浪接霄。奇峰七十二，隐约似堪招。","dynasty":"近代","title":"堠山绝顶望太湖"}
{"author":"曹允文","content":"溪水碧于油，溪长水自流。月乘山气上，风挟浪花浮。银汉清如洗，罗衣冷似秋。渔歌数声起，残梦醒孤舟。","dynasty":"近代","title":"舟过宛溪"}
{"author":"曹允文","content":"击棹绿萝边，登临意浩然。凭栏迎紫气，俯堞映清涟。山隐流霞外，秋生返照前。吾庐遥望处，廿里接炊烟。","dynasty":"近代","title":"登靖海门城楼"}
{"author":"曹允文","content":"一醉空天地，茫茫万虑攒。酣歌频击节，怒发上冲冠。海内方多故，儒生敢自安。挑灯中夜起，数把宝刀看。","dynasty":"近代","title":"醉后漫书"}
{"author":"曹允文","content":"欲访佳人迹，低回感慨多。英雄争霸主，山野出宫娥。台已游麋鹿，村还号苎萝。暮禽啼月上，犹似和弦歌。","dynasty":"近代","title":"西施庄"}
{"author":"曹允文","content":"逆客西城路，西风秋柳枝。一腔新别绪，万里故园思。欲劝盈觞酒，请为游子辞。临行无别语，羽檄正飞驰。","dynasty":"近代","title":"送客"}
{"author":"曹允文","content":"独夜吹长笛，临风感慨生。耻为流俗响，故作不平鸣。醒彼痴人梦，移吾高世情。赏音谁是主，孤月一轮明。","dynasty":"近代","title":"吹笛"}
{"author":"曹允文","content":"信步出门去，临岐有所思。惊心惟战伐，满目尽流离。怕诵伤时赋，聊为鸣剑辞。世途足荆棘，行矣欲何之。","dynasty":"近代","title":"信步"}
{"author":"曹允文","content":"铃柝重岩城，西山烽火惊。宣南一尊酒，蓟北十年情。月黯秋无际，风高夜有声。怀愁不成寐，坐听短长更。","dynasty":"近代","title":"夜饮"}
{"author":"曹允文","content":"山色青青水色凉，知鱼槛畔芰荷香。平桥屈曲眠清沼，杰阁嵯峨送夕阳。树老几疑龙变化，亭空不碍鹤飞翔。来寻宸翰留题处，片石墙阴碧草长。","dynasty":"近代","title":"寄畅园"}
{"author":"曹允文","content":"峰插层霄翠作堆，危阑高占绝尘埃。卷帘鸟送笙歌至，触石龙随竹雨来。廊倚层阶邀月上，泉烹隔院待风回。遥看下界游人集，五里香塍拥不开。","dynasty":"近代","title":"云起楼"}
{"author":"曹允文","content":"久传遗钟枕清淮，又托疑踪问水涯。霸国终归林鹿走，佳人已去石麟埋。会稽甲盾悲封豕，吴苑莺花泣馆娃。一棹五湖烟水阔，千秋凭吊总伤怀。","dynasty":"近代","title":"蠡漍寻范蠡墓"}
{"author":"曹允文","content":"绿树阴浓护碧堤，扁舟独夜泛清溪。遥遥花犬随灯吠，索索莎鸡振羽啼。渔笛临风歌欸乃，水窗映月漾高低。往还却喜离城近，卸下蒲帆斗指西。","dynasty":"近代","title":"归舟遣兴"}
{"author":"曹允文","content":"岁月蹉跎如转篷，回思往事总成空。闻鸡起舞心愈壮，纵酒悲歌颊晕红。俗客不妨华屋贮，英雄只在布衣中。请看自古成名者，孰肯低头草莽终。","dynasty":"近代","title":"有感"}
{"author":"曹允文","content":"秋色闲寻雨后山，流泉足下正潺潺。风欺堕叶埋樵迹，霜约层峦换翠鬟。东望暮云龙腿活，西来爽气鸭城环。归途莫惜余霞尽，树杪初悬月一弯。","dynasty":"近代","title":"秋晚过堠山下"}
{"author":"曹允文","content":"波光潋滟月华明，露下天高两岸平。灯火星零廛市整，帆樯牙列舳舻横。遥吞五泄湖间水，静听双河渡口更。寂寂篷窗人不寐，数声画角起西城。","dynasty":"近代","title":"蓉湖夜泊"}
{"author":"曹允文","content":"惊心岁序忽重新，屈指蹉跎又一春。往事已从前日了，壮怀留待后时伸。空将寄托酬虚愿，枉按图书索解人。独上高原看北极，爆声遥接帝京尘。","dynasty":"近代","title":"己亥元旦试笔"}
{"author":"曹允文","content":"兰桡容与泛中流，水调频翻越女讴。十里烟波明月夜，一天风露早凉秋。高飞云表怜征雁，稳睡溪头羡野鸥。我本人间闲散士，推篷看煞蒹葭洲。","dynasty":"近代","title":"秋夜泛舟"}
{"author":"曹允文","content":"楼船夜半渡沧溟，妖雾漫天海气腥。四座无言君独啸，众人酣睡我偏醒。天南铜柱悲烽火，塞北金城亘彗星。大局不堪回首问，一腔孤愤吊湘灵。","dynasty":"近代","title":"黄海舟中赠陈醉竹"}
{"author":"曹允文","content":"无端秋色遍燕关，有客惊心鬓发斑。午夜星辰回北斗，漫天霜雪逼西山。蓟门月黯笳声急，易水风寒战血殷。苦忆江南归未得，难凭一醉破愁颜。","dynasty":"近代","title":"即事"}
{"author":"曹允文","content":"白门秋尽雨如丝，且向鹪鹩借一枝。苦忆天津桥畔月，独吟同谷客中诗。干时愧诵遂初赋，咏絮应添惜别辞。旧日宣南游息处，只今零落不堪思。","dynasty":"近代","title":"寄仲姊慎余"}
{"author":"曹允文","content":"鹡鸰沙外雨凄其，楚北江南怅别离。涉世自应能作达，安贫毕竟可忘饥。黑貂裘敝苏卿老，白雪吟成郢客悲。松菊于今摇落尽，奇文难诵北山移。","dynasty":"近代","title":"岁暮怀学韩并示仲季两弟"}
{"author":"曹允文","content":"与君俱是避秦人，梦里偏矜梦是真。南国莺花难再问，西山风物竟重新。疏狂只在诗无敌，桀骜还因性未驯。惠我琼瑶应什袭，好凭翰墨见儒珍。","dynasty":"近代","title":"和病骥赠诗原韵"}
{"author":"曹允文","content":"维摩含笑对金轮，佛界偏同色界亲。烂漫争开三月暮，阑珊尚带十分春。名闻京国无双种，容想昭阳第一人。怪底欢场未惊艳，花王原与梵王邻。","dynasty":"近代","title":"崇效寺牡丹"}
{"author":"曹允文","content":"天高风急雨初收，红藕花疏水阁秋。一曲狂歌人不见，余音犹绕白蘋洲。","dynasty":"近代","title":"秋怀四首其一"}
{"author":"曹允文","content":"闲吹长笛立江潭，唤买鲈鱼酒半酣。看到晚霞红尽处，一行征雁渡天南。","dynasty":"近代","title":"秋怀四首其二"}
{"author":"曹允文","content":"凉月疏星霜气横，万家砧急夜三更。不须更唱阳关曲，已觉关山动旅情。","dynasty":"近代","title":"秋怀四首其三"}
{"author":"曹允文","content":"独倚高楼夜未央，木樨影里露华香。罗衣叶叶凉如水，懒下帘钩月满廊。","dynasty":"近代","title":"秋怀四首其四"}
{"author":"曹允文","content":"一道绳丝漾小舟，临波试棹木兰舟。寄声莫踏前溪藕，记得莲花放并头。","dynasty":"近代","title":"采菱歌二首其一"}
{"author":"曹允文","content":"轻揎翠袖钏声微，睡稳鸳鸯傍钓矶。欲脱红裙纤手裹，纵然惊起也双飞。","dynasty":"近代","title":"采菱歌二首其二"}
{"author":"曹允文","content":"春深到处杜鹃啼，无数残飞尽著泥。只有柳花是狂客，猛随风信飏高低。","dynasty":"近代","title":"柳絮四首其一"}
{"author":"曹允文","content":"洁身别具霜雪姿，一脱长条任所之。岂是渊明篱下菊，自开自谢不离枝。","dynasty":"近代","title":"柳絮四首其二"}
{"author":"曹允文","content":"暂逐东风扑画楼，飘零又过大江头。闺中少妇嗟离别，为尔应添百结愁。","dynasty":"近代","title":"柳絮四首其三"}
{"author":"曹允文","content":"春心千里荡摇时，感慨频吟子厚诗。莫笑轻狂无著处，萍踪合许遍天涯。","dynasty":"近代","title":"柳絮四首其四"}
{"author":"曹允文","content":"仙源何处觅灵槎，地僻偏教窟蠍蛇。莫道故乡风物好，可怜归去已无家。","dynasty":"近代","title":"南归杂感四首其一"}
{"author":"曹允文","content":"望断乡关八月天，松楸摇落草芊绵。穷途枯尽思亲泪，未奠椒浆已十年。","dynasty":"近代","title":"南归杂感四首其二"}
{"author":"曹允文","content":"茫茫身世不胜嗟，浪说才华富五车。博得头衔号文丐，吹箫两度走京华。","dynasty":"近代","title":"南归杂感四首其三"}
{"author":"曹允文","content":"浪迹频年世味谙，析津城外柳毵毵。何堪远撇妻儿女，归滞沪滨倚长男。","dynasty":"近代","title":"南归杂感四首其四"}
{"author":"曹允文","content":"自笑频年赁庑居，生涯无计狎樵渔。误人最是书千卷，三径荒芜两鬓疏。","dynasty":"近代","title":"秋感四首其一"}
{"author":"曹允文","content":"又是新凉透薄罗，鸣蜩嘒嘒上庭柯。晚来一阵风兼雨，更觉空阶落叶多。","dynasty":"近代","title":"秋感四首其二"}
{"author":"曹允文","content":"此身未老病侵寻，瘦似寒梅弱不禁。何事惊心眠不稳，恼人墙外有秋砧。","dynasty":"近代","title":"秋感四首其三"}
{"author":"曹允文","content":"手种墙阴花一丛，未秋先发几枝红。诗情画意知多少，都付廉纤细雨中。","dynasty":"近代","title":"秋感四首其四"}
{"author":"曹允文","content":"春分已近雪连霄，抑勒新黄上柳条。遥忆故乡花信早，可曾风雨把香销。","dynasty":"近代","title":"春分前日雪即事示仲姊慎余"}
{"author":"曹允文","content":"君家横塘东，我住堠山麓。相去才十里，未得通往复。夙昔耳君名，令人钦且服。相见恨迟迟，不才惭碌碌。记得蓉湖滨，月夜舟并宿。水窗相过从，纵谈倾蕴蓄。和璧重连城，隋珠酬十斛。更鼓夜将阑，天高凉意肃。君掷诗一编，手抄甚清淑。扣舷宛转吟，挑灯仔细读。寄托凌风云，胸怀殊馥郁。阳春欲和难，对之增刺蹙。鹪鹩与偃鼠，区区毛羽族。巢林唯一枝，饮河只满腹。何敢与鲲鹏，海天相角逐。慕君高谊深，久拟裁寸牍。恐为识者嗤，临毫为瑟缩。聊以致殷勤，非敢饰边幅。插架尽图书，围窗绕花木。君肯惠然来，为君扫茅屋。","dynasty":"近代","title":"寄安珏先生"}
{"author":"曹允文","content":"寒灰拨尽辛盘荐，柏酒桃汤作春宴。弥天风雪已经旬，忽讶晴曦一朝见。眼前积雪白无垠，索米谁悲艰食民。卒岁方知无褐苦，迎年应忆早梅新。白首飘零经五载，敢诩胸中无滞碍。悼亡已赋遣悲怀，有子从公羁绝塞。蜡矩成灰重叹嗟，无家益复苦思家。覆蕉难觅隍中鹿，藉带偏惊梦里蛇。街头时簇鱼龙队，益信狂奴多故态。殊方已报一星孤，故国仍怜三径秽。传来消息总难凭，自问已如退院僧。入定何须悲晼晚，哦诗强欲夸侪朋。流离敢说风尘苦，且喜春回日亭午。声声爆竹竟无闻，伤时谁作婆娑舞。闻道仙源好问津，乡关回首已成尘。只应自扫门前雪，莫问人间果与因。","dynasty":"近代","title":"壬午元旦试笔"}
{"author":"王晔","content":"楔子(老旦扮卜儿上，诗云)衣止三丈布，食唯半升粟。但得一子孝，便为万事足。老身本姓李，夫主姓石，人口顺都唤我做石婆婆，祖居洛阳人氏。我们住的村坊，也有百十多家，出名的止有三姓，一姓彭，一姓任，一姓石。却好依年纪儿排房去，那姓彭的名彭祖，叫彭大公；姓任的名任定，叫任二公；我夫主名石之坚，叫石三公。这三姓人家，有无相济，真个是异姓骨肉一般，只是子孙少。那彭大公寸男尺女皆无。任二公养得一女，唤做桃花；单则我家有个孩儿，唤做石留住，今年二十岁了。我夫主亡化之后，全亏这孩儿早起晚眠，营干生理，养活老身。自春初收拾些资本，着孩儿贩南商做买卖去，至今杳无音信。想我河南人出外经商的，可也不少，怎生平安字稍不得一个回来？我常常见彭大公说，他主人周公开着座卦铺，但经他算的，无不灵验。我如今不免寻彭大公去，割舍几文钱，算其一卦，看我孩儿几时回家，可不好也。(下)(冲抹扮周公引外彭大上，诗云)洛阳老翁无所适，上天下地鹤一只。除却人间问卜时，滴露研朱点《周易》。老夫周公是也，自幼攻习《周易》之书，颇精八卦之理。在于洛阳居住，浑家早年亡逝已过，嫡亲的三口儿家属，孩儿学名增福，今年二十一岁，还不曾与他定得亲事，女儿小字腊梅，止得十三岁，也还不曾许人。以下亦无甚么家童使女，止有一个佣工的唤做彭祖。自从老夫在城中开个卦铺，整整三十年，此人便在我家做工，每年与他五两银子。此人勤谨老实，又不懒惰，又不偷盗，我家中甚是少他不的。所以年年雇他，也有三十多年了。近因年老，做不得甚么重大生活，只教他管铺，无非开铺面，挂招牌，抹桌凳，收课钱，这轻省的事。不是老夫夸口说，真个阴阳有准，祸福无差。我出着大言牌，写道：一卦不着，甘罚白银十两。这三十年来并无一个算差了，被人拿了我那银子去。彭祖，今日开开卦铺，挂起招牌，将这一个银子挑出去，看有什么人来？(彭大云)理会的。(做挑银子科，云)兀那一街两巷，过来过往的人，您都听着。俺这周公，阴阳有准，祸福无差。但是一卦算不着，甘罚这一个银子。你要算吉凶的，早些儿来也。(卜儿上，云)转过隅头，抹过屋角，此间有个卦铺，不知可是周公的？怎得彭大公出来，便好问他。(彭大做出见科，云)呀，石婆婆，你那里去？(卜儿云)你常对我说周公的卦算得有准，我因要问我儿子几时回家，特特算卦来。(彭大云)这就是周公的卦铺，你随我见去。(卜儿做入见科)(彭大云)老爹，这石婆婆是我的邻舍，有个儿子做买卖去了，半年多不见音信，要你与他算一卦，看道几时得回家来？(周公云)这等，教他说那儿子的生年八字来。(卜儿云)我儿子今年二十岁，三月十五日午时生，(周公做算科，云)乾、坎、艮、震、巽、离、坤、兑。(做拍桌科，云)嗨，便好道：\"阴阳不顺人情。\"我说则说，你休烦恼，你那儿子注着寿夭。(卜儿云)便寿短也罢了，只要得他回来，也等我得见他一面。(周公做摇头科，云)你要见面不能够，这卦中该今夜三更前后，三尺土底下板僵身死也。(卜儿云)老爹，你敢是耍我么？还再与他算算看。(周公做冷笑科，云)你这婆婆，怎么说我作耍？我的阴阳有准，祸福无差。若是算不着，我甘罚这一个银子与你。(彭大云)嗨，好可怜也！石婆婆，俺周公的卦断生断死，断了三十年，不曾差了一个。你那孩儿定无活的人也，你快回家打点复三去。(卜儿云)老爹休怪，这一分银子，送你做课钱。(周公云)婆婆，你将的去，我不要你的。(卜儿做谢别，悲科，云)天那！兀的不烦恼杀人也。(词云)听说罢流泪悲伤，恰便似刀搅心肠。不争儿板僵身死，天那，着谁人送我无常？(下)(周公云)今日清早起开铺，就算着这一卦，好不顺当，我也不起卦了。彭祖，与我关上铺门，我注《周易》去也。(同彭祖下)(正旦扮桃花女上，云)妾身任二公家桃花女是也。我待绣几朵花儿，可没针使，急切里等不得货郎担儿来买。你想石婆婆家小大哥是贩南商的，常有江西好针在家里。我如今到石婆婆处，与他讨一两根咱。(卜儿哭上，云)我那儿啊，兀的不痛杀我也！(正旦做见科，云)呀，石婆婆，你在那里来？(卜儿云)我到周公卦铺里起课来。(正旦云)婆婆，你为何这般烦恼？(卜儿云)儿也，你可不知，我因为孩儿做买卖出去了，半年多不见回还，我心中有些恍惚，去到周公卦铺里算了一卦。他道我孩儿注该今夜三更前后，三尺土下板僵身死，怎叫我不烦恼也？(正旦云)婆婆，便好道：\"阴阳不可信，信了一肚闷。\"你小大哥那里便犯这般横祸，你信他怎的？(卜儿云)人都说周公的卦无有不灵验的，不由我不信。只是我那儿啊，知道你今夜死在那里，好收拾你骨殖去也。(做悲科)(正旦云)婆婆，你且省烦恼，说你那小大哥的生年月日来，等我与他掐算者。(卜儿云)他是二十岁，三月十五日午时生的。(正旦做掐指科，云)嗨，周公能算也，真个该今夜三更前后，三尺土底下板僵身死。只是也还可解禳哩。婆婆，我救你小大哥咱。(卜儿云)你若救得我孩儿性命，等他回来，多多的谢你也。(正旦云)我教与你，到今夜晚间三更前后，你倒坐着门限上，披散了你头发，将马杓儿去那门限上敲三下，叫三声\"石留住哥哥\"，他便不死了也。(唱)【仙吕】【端正好】我说与你自心知，休对着别人道。我可怜见你皓首年高，你省可里添烦恼。只等的一鼓尽，二鼓交，骤雨过，猛风飘，坐着门傒，披着头稍，将小名儿唤，马杓儿敲。捱今夜，待明朝。(带云)婆婆，你则牢记者，(唱)稳情取做买卖的那儿来到。(卜儿云)儿也，可有这等事么？(正旦云)难道我哄你？只依着我的话去做，包你小大哥明早回来也。(卜儿云)呀，我倒忘了，你适才到我家来做甚么？(正旦云)婆婆，我不为别的，要和婆婆讨个江西针儿绣花。(卜儿云)针儿有，等明日孩儿回来，我就带着针儿同孩儿来谢你也。(正旦云)这等，婆婆我去也。(下)(卜儿云)桃花女去了也。我不免依着他的说话。等到三更前后，风止雨息，倒坐在门限上。板散了头发，将马杓儿去那门限上敲三敲，叫三声石留住，搭救孩儿则个。(十)(小末扮石留住上，诗云)耕牛无宿草，仓鼠有余粮，万事分己定，浮生空自忙。自家石留住的便是。春间辞别了母亲，出来做一场买卖，谢天地利增十倍。今日回家来到这里，争奈天色己晚，又遇着风雨，前不巴村，后不着店。怎生是好？(做看科，云)兀的不是一座破瓦窑？权躲在窑内捱过一夜，明早回见母亲去。我入的这窑来，且歇息些儿咱。(做睡科)(卜儿上，云)这早晚是时候了，待我披开头发，倒坐门限上，把马杓儿敲三敲，叫三声石留住待。(做敲叫三科，下)(石留住做三应科，云)是那个叫我？出的这窑来，又不见个甚么人。(做惊科，云)呀，我石留住好险也！我才出得这窑来，这窑忽的倒了，争些儿把我压死在窑底下哩。如今风雨已息，天色渐明，我不敢久停久住，赶回家见我母亲去，可早来到家门首也。母亲，开门来，开门来！(卜儿做开门，石留住入见科，云)母亲，您孩儿来家了也。(卜儿云)你是人也是鬼？(石留住云)您孩儿怎么是鬼？(卜儿云)你若是人，我叫你一声，你应我一声高似一声；若是鬼呵，一声低似一声。(卜儿做叫科，云)石留住待！(石留住做应科，云)哎！(卜儿再叫科，云)石留住待！(石留住再应科，云)哎！(卜儿三叫科，云)石留住待！(石留住云)我哄母亲咱。(做低应科，云)哎！(卜儿做怕科，云)是鬼，是鬼！(石留住云)母亲为何如此？(卜儿云)孩儿你不知，因你离家许久，老身放心不下。这城中有个周公，善能算卦，出着大言牌，上面写道：一卦不着，罚银一锭。是他算你该昨夜三更前后，三尺土底下板僵身死也。(石留住云)母亲，这周公也算的着。昨夜晚间，孩儿在破瓦窑中歇息。三更前后，不知是甚么人叫我三声，我在睡梦中应了三声，慌忙走出窑来看时，这窑便忽的倒了，争些儿压死在窑底下哩。(卜儿云)孩儿也，你道周公算的着，还有一个算的着。我昨日算卦回来，适值任二公家桃花女来到我家借针儿。是他见我有些烦恼，问其缘故，我将前事说与他。他问了你生年八字，掐算了一遍。他说不妨，这个是有救的。教我到三更前后，披开头发，倒坐门限上，敲着木马杓，叫你三声石留住。我依了他这般做，不想你今早果然无事回来，着我欢喜不尽！(石留住云)母亲，这等看来，周公算不着了。待孩儿去问他，要这个银子何如？(卜儿云)你去恐怕他不服，不肯罚这银子，我同你去来。(并下)(彭大做笑科上。云)你道我彭大公为何发这笑来？只好笑我家主人周公，开着卦铺，但是人来算卦的，少不的吉也断，凶也断，生也断，死也断。昨日算我隔壁石婆婆的儿子石留住该死，道是不利市，到今早日将晌午，方才着我开铺面。挂起那大言牌，你道好淡么。(卜儿同石留住上，云)彭大公，你周公算我孩儿昨夜三更三尺土下板僵身死，我孩儿今日可怎生无事回来？算不着，我来问他要这挑出的一锭银子。(彭大做惊科，云)哎哟，石小大哥果然没事，是他算不着了也。我周公在卦铺里面，你自唤他出来，白他谎，讨他银子去。(周公上，做见科，云)你这婆婆又来怎的？(卜儿云)老爹，你看我孩儿昨夜身亡，算不着，你将那罚的银子与我。(周公云)我岂有算不着的。(卜儿云)这个不是我孩儿石留住？是今早回来的。(周公云)敢不是你儿子，私下借倩这个小厮，要我的银子，来坏我的买卖。(卜儿云)我只有的这个孩儿，彭大公也认的他哩。(彭大云)是他的亲儿子。与他银子去罢。(周公云)住、住、住，教他儿子自说生年八字来，等我再算。(石留住云)我今年二十岁，三月十五日午时生。(周公云)是这八字。(做再算惊科，云)怪哉，这命本等该昨夜三更前后三尺土底下板僵身死，今日算来，有个恩星临时进命，救他无事。怎么昨日没这恩星，今日便有恩星救命？这小后生一定不是石婆婆的儿子。(彭大云)你这老人家，他在我隔壁住，从小里看生见长的，怎么不是？说话在前了，我只除下这挑出的银子与他去罢。(做与砌末科)(卜儿云)孩儿，得了这银子，俺们回家去来。(下)(周公做闷科，云)我算了三十年卦，不曾差了，今日可怎生差算，被人罚了银子去？兀的不闷杀我也(彭大云)想是你老了，不济事了。教一街两巷过来过往的人，都说周公算不着，被人罚了这挑出的一个银子去，下次再不要他算了。您好知道么？您常在我根前卖弄这阴阳有准，祸福无差，今日如何？好惶恐人也，毛、毛、毛！(周公云)这一个银子不打紧，只是挂了三十年，今朝被人拿去，真个惶恐。彭祖，与我关上铺门，我也不去注《周易》了。(诗云)独擅阴阳三十秋，犹余妙理未穷搜。饶君掬尽西江水，难洗今朝这面羞。(彭大同下)第一折(周公同彭大上)(彭大云)老官人，不要怪我老人家多嘴。你自从开这卦铺已来，也赚的够了，刚刚吃拿了一个银子去，便关上铺门，何等小器。我闻的古人有言：智者千虑，必有一失。你算了三十年的卦，从不曾算差了，止差了一个，也不为多。你的名头传播的远了，那算卦的人，难道为这一个不着便不来要你算？若如此，别家起课的，鬼也没的上门了，如今这青天白日，关着铺门，像甚么模样？便好道：\"一日不害羞，三日吃饱饭\"。我们靠手艺的买卖，怎害得许多羞？老官人，你依我说，到厢子角儿里再取出个银子来，待我依旧开了铺面，挂上招牌，挑出这甘罚的银子去，怕做甚的？(周公云)你可不是这等说。我这一个挑着三十年了，如今被人拿去，我是出大言牌的，教我有甚嘴脸好见那火算卦的人？不若且关铺门几日，等他一街两巷的人再三求我算卦，然后重开铺面，方才好看。我在此闷坐，甚是无事，你说你那年月日时来，等我与你闲算咱。(彭大云)你要算我的命？被别人拿了你银子去，拿我来衬铺儿。老官人，你不济事，不要算我罢。(周公云)你这老弟子孩儿，我好意与你掐算掐算，讲这等胡话！你说你那年月日时来。(彭大云)你左右算不着。我说与你知道，我今年六十九岁了。(周公云)几时生的？(彭大云)五月初五日戌时生。(周公做算科，云)乾、坎、艮、震、巽、离、坤、兑，嗨，可是两个儿也。彭祖，你今日安然，明日无事，到后日午时，合该土炕上板僵身死。(做哭科)(彭大云)你家里盛厢满笼放着银子，才吃人拿的一个去，便是这等啼哭，这银子想是你的命哩。(周公云)我哭你哩。(彭大云)谁呢？(周公云)你到后日，日当卓午，土炕上板僵身死。(彭大云)好说，我可怎么得死？我不死，你死！(周公云)我这阴阳有准也。(彭大云)是你这阴阳有准，石留住不活了？老官人，你把这阴阳收拾起罢。你这阴阳是哈叭狗儿咬虼蚤--也有咬着时，也有咬不着时。我不信你了。(周公云)来、来、来，你伏侍我多年，只今日放你回去，打点送终之具。(做与砌末科，云)分外与你一两银子。买些酒肉吃，辞别了你那亲识朋友。你死之后，我好好殡送你也。(下)(彭大云)老官人，你回来再与我算一算，可有甚恩星救么？(做哭科，云)我又不曾要他算，平白地问了我八字，说我只在后日午时，土炕上板僵身死。打紧的我又怕死。这板僵的\"板\"字，教我怎当的起？待不信他来，他可阴阳有准；待信他来，我已是死的人了，哪个救得？恰才他与我一两银子，着我买些酒肉吃的醉饱，辞别了一班儿亲识朋友去。我有甚么亲识朋友在那里。只有隔壁任二公。我今日先辞他一辞，就带这银子去与他吃一钟。(做哭科，云)天呵，教我怎当的这\"板\"字也呵！(下)(外扮任二公上)(诗云)急急光阴似流水，等闲白了少年头。月过十五光明少，人到中年万事休。老汉姓任名定。人口顺都叫我做任二公。婆婆亡逝已过，别无甚么得力儿男，止有一个女儿，长成一十八岁，未曾许聘他人。这孩儿生下来左手上有桃花纹儿，因此上唤做桃花女，今日无事，我到门前闲看去咱。(彭大上，云)恰好任二公正在门首，待我见去。(做见科，云)兄弟，今日特来辞别你去也。(任二公云)哥哥，你要辞我往那里去？(彭大云)兄弟不知。今日周公算我一卦，道我到后日午时身亡，以此先来辞你。(做哭科)(任二公云)哥哥且省烦恼，这阴阳事信他怎么？那里便准？(彭大云)那周公算的卦，从来没个不准，教我怎不烦恼？他今日与我一两银子，买些酒肉吃，辞别了一班儿亲识朋友去。我银子现带在这里，待我买壶酒来，与兄弟吃一钟。(任二公云)你到我家，倒吃你的？只等我女孩儿回来，安排些酒肉，与哥哥食用咱。(正旦上，云)妾身桃花女的便是。早间石婆婆送了我针儿，适才到街市上配些绒线回来。谢天地今年好收成也呵。(唱)【仙吕】【点绛唇】俺则见四野田畴，禾苗丰茂。登场后，鼓腹歌讴，现如今无士马绝征斗。【混江龙】虽然是农家耕耨，感谢得天公雨露有成收。则俺这村居野疃，那羡您画阁朱楼。你道官人每出来的乘骏马，怎如俺那牧童归去倒骑牛。俺可也比每年多余黍麦，广有蚕桑，囤塌细米，垛下干柴，端的个无福也难消受。您穿的是轻纱异锦，俺穿的是坌绢的这粗纁。(做见科，云)伯伯万福。(背云)你看他为何这般烦恼，莫不是与我父亲有甚么言语来？(唱)【油葫芦】你两个自小儿相随到白头，端的是老故友，但同行共坐笑无休。我则道别逢闲汉频摇手，你可也敢则是饱谙世事慵开口。俺则见这壁厢闷闷的迎，那壁厢郁郁的忧。(带云)伯伯。(唱)你为甚么这等悄无言则办的眉儿皱，泪簌簌不住点儿流？(云)伯伯，我去整治些酒菜儿来，与俺父亲饮几杯去。(唱)【天下乐】却不道一盏能消万古愁，则俺这村也波坊，不比那府共州，那里取笙歌绮罗拥上楼。这快乐俺这里无，这快乐您那里有。伯伯也俺这里止不过是村务酒。(正旦暂下)(任二公云)哥哥，我女孩儿取酒去了也。我劝你开着怀抱，那阴阳则不要信他，便准杀也是后日的事。常言道：今朝有酒今朝醉，明日愁来明日当。你到后日，再看如何，且管今日吃个醉去也。(彭大云)酒元是我要吃的，只是心头被他这个卦儿当着，教我怎生吃的下去？(正旦捧酒上，做送酒科，云)伯伯，满饮此杯。(彭大做接酒不饮科)(正旦云)伯伯，你接着酒，则是不饮，可也为何？(唱)【寄生草】俺这里有的是黄鸡嫩，白酒熟，伯伯也你莫不为茅檐草舍庄家陋？(彭大云)俺每都是庄农人家，一村疃儿居住的，有甚么好房子在那里？(正旦云)我也道来。(唱)也一般儿青山绿树风光秀，(带云)况我父亲呵，(唱)又和你倾心吐胆交情厚。(彭大云)儿也，你不知道。我家主人周公，今日与我算一卦，道我没寿，以此吃酒不下。(正旦云)伯伯，你没寿今年也六十九岁了。(唱)但愿的乐丰年醉倒有百千场，何必要炼丹砂学取那松乔寿？(彭大做叹气科，云)儿也，你劝我吃酒，岂不是你好意？但那周公的算卦，打着个大言牌说道：阴阳有准，祸福无差，若一卦算不着，甘罚白银十两。我见他开铺三十多年，刚则是那石婆婆的孩儿石留住一个，可也算错了，被他要了这锭银子去。今早他到铺里问我的生年八字，与他掐算一卦，道是今日安然，明日无事，到后日午时，该在那土炕上板僵身死，因此来辞别你父亲。(做哭科，云)儿也，这板僵的\"板\"字，教我怎生当那？(正旦云)伯伯，你说你的生年八字来，等我也替你掐算咱。(任二公云)哥哥，我这孩儿也说道会起课。常常在手儿上抡抡掐掐，胡言乱语的，一般有准处。你说与他算波。(彭大云)兄弟，你这女孩儿家怎么算的周公过？我今年六十九岁，五月初五日戌时生。(正旦做掐指科，云)嗨，周公好能算也，真个注定后日日当卓午，土炕上板僵身死也。(彭大做哭科，云)我可道周公算的有准，则隔明日一日，兄弟，我便与你永无会期，我是死的人了也！(正旦唱)【后庭花】你则管里絮叨叨说事头，舌剌剌不住口。你便待准备着哭啼啼长休饭，伯伯也咱与你换上这喜孜孜欢庆酒。休得要泪交流，我着你依前如旧，包管你病羊儿奔似虎彪，困鱼儿脱了钓钩。(彭大云)我那周公开了三十年卦铺，止算差的一个，你怎么道他又算差了？(正旦唱)倒将咱佯不瞅，说周公百事有。转阴阳得自由，更山川变宇宙。(彭大云)我伏侍他三十多年，实见他的卦无有不灵，无有不验，真个是光前绝后，古今无比，你教我怎生不信他？(正旦云)伯伯，(唱)【柳叶儿】你卖弄他光前、光前绝后，不由我不邓邓火上浇油。(彭大云)如今世上，除了那周公一人妙算，再无敌对哩。(正旦唱)你道是周公世上无敌手，早激的我嗔难忍，怒难收，伯伯也则教他到我行纳下降筹。(彭大云)儿也，你可怎生降着他来？(正旦云)伯伯，我今番救了你性命，则教他算不着，你意下如何？(彭大云)你若救了我老命得不死呵，我虽没甚么报答你，我当口中衔铁，背上披鞍，报答你也。(正旦云)明日晚间正当北斗星官下降，你买七分儿香纸花果，明灯净水供养着。等到三更三点，那七位星官下降之时，受了你香纸花果明灯净水。再要一领净席，做一个席囤，你悄悄的躲在那里头。等星官每临去，你就跳出那席囤来。你休害怕，不拣那个星官，扯住一个。他问你要官呵，你便道我不要；他问你要禄呵，你便道我不要；他道你都不要，你可要甚么，你便道我则要些寿岁。恁的呵，便好救你的性命不死了也。(彭大云)此言有准么？(正旦云)怎么不准？(彭大云)假若星官不来呵，你着我等到多早晚也？(正旦唱)【赚煞】直等到月转矮墙西，人约黄昏后。摆祭物浇茶奠酒，只待那七位星官来领受。伯伯也早唬的你颤笃波魂魄悠悠，那其间你可便休落了芒头，要记的语句儿滑熟，(彭大云)那星官是甚么形相？我可害怕，怎生告他来？(正旦唱)忍着怕担着惊告北斗，比似你做阴司下鬼囚，争似得他这天堂上阳寿，(带云)伯伯，则今夜且和俺父亲吃一个烂醉者，(唱)管着你笑吟吟同做醉乡侯。(下)。(彭大云)兄弟，我如今依着孩儿说，办些素果斋食，香花灯烛，等到三更半夜，拜告北斗星官去。若得不死呵，我依旧拿这一两银子与你做东道吃。天哪！则愿得所言有准，保全我的老命也。(任二公云)哥哥，你只管依着他做去。吉人天相，到后日我同女孩儿来贺你也。(同下)第二折(彭大做持祭物科上，云)自家彭大公的便是。那桃花女说今夜晚间，是北斗星官下降之日。我依着他的说话，摆下这七分香纸花果、明灯净水，拜告星官。又买了一领新席，做个席囤，着我躲在那席囤里面。摆的这祭物都停当了也，我听上衙更鼓咱。(做听科，云)是三更时分了，觉一阵风过，吹的我毛森骨立，敢是星官下来也，我且躲在这席囤里去咱。(外七人扮星官引小星儿上，诗云)莫瞒天地莫瞒心，心不瞒人祸不侵。十二时中行好事，灾星变作福星临。吾神乃北斗七星是也。今夜吾神当降临凡世，纠察人间善恶，来到此处。不知甚么修善之人，虔心敬意，安排下七分香纸花果、明灯净水，接待吾神，合该领受他供养波。(做拂袖科，云)吾神去也。(彭大做跳出扯住科，云)上圣可怜见，救小人咱！(星官云)你扯住我，莫不要官么？(彭大云)我不要官。(星官云)莫不要禄么？(彭大云)我不要禄。(星官云)官禄好受用哩，你都不要，你要些甚么？(彭大叩头云)小人叫做彭祖，今年六十九岁，明日午时该死。只望上圣可怜见，与小人些寿岁咱。(星官云)这个不打紧，我受了你香灯祭祀，与你名下勾抹了该死的册籍，注上三十岁，有九十九岁寿。(彭大叩头，云)够了，够了。(星官下)(小星儿躲桌下科)(彭大云)恰才我明明数着八位星官下来，可怎么则见的七位？这一位到那里去了？(做掇桌见科，云)呀，却原来在这里躲着。(小星做走，彭大扯住科，云)上圣可怜见！(小星云)你扯住我要些甚么？(彭大云)我要些寿岁。(小星做噀科，云)啐、啐、啐！(彭大云)不是这个啐，我要些寿岁。(小星云)你可不早说。我七位星官与了你多少？(彭大云)他与了我三十岁。(小星云)你今年多少年纪？(彭大云)我六十九岁了。(小星云)这等我也与你一岁，凑做一百岁何如？(诗云)彭祖一百岁，牙齿拖着地，饭也吃不的，教他活受罪。众星官去远了，我赶上去也。(下)(彭大做伸舌科，云)有这等异事！星官下降也是真的，受了我香灯祭祀也是真的，但不知与我这三十一岁可也是真的？(内鸡鸣科)(云)呀，鸡鸣了，天色明了也。只等挨过午时不死，我到周公家讨他银子去。周公也，我替你愁哩。(下)(周公上，云)阎王注定三更死，并不留人到四更。今日是第三日了，可怜那彭祖在我家勤勤谨谨，伏侍了三十多年，如今已过午时，一定是土炕上板僵身死了。我待亲自去埋殡他，也见的我一点不忘故旧之意。(彭大上，云)老官人，你这等盛情，我已心领了。你这大言牌在我手里挂起放倒，三十多年，须不好赖得。这一锭银子，快拿出来与我。(周公云)有鬼，有鬼！你靠后些。(彭大云)老官人，我行有影，衣有缝，怎么是鬼？只是你时运倒了，前日算差了石留住，今日又算差了我哩。(周公云)只怕你说差了八字，你说真的来。(彭大云)我今年六十九岁，五月初五日戌时生。(周公云)八字不差。(掐算科，云)这命不死，有些跷怪。必是有人破了我的法，要抢我的买卖，(彭大云)是你老了不济事，有那个来破你的法？你前日与了我一两银子，如今只与我九两便是。(周公云)银子不打紧。你跟我进来，待我关上门。(做打科，云)你不说那个破我的法，我就打杀你，看你可活得成。(彭大云)住、住、住，你这阴阳本慢帐，自家算不着，倒怪人来破你的法。你前日打发我去拜辞亲识朋友，我可有甚么亲识朋友？只有我隔壁任二公，去辞别他，说你算我该今日午时身死。那任二公有个桃花女，也与我算一算，说：\"不死，是有救的。明夜三更时分，该北斗七星下降，你备下香灯祭祀。\"着我躲在席囤儿里，只等星官领受了临去之时，便跳出囤来，扯住一个，向他要些寿岁。我依着他，果然有七位星官，被我扯住，与了我三十岁。临了又有一个油嘴小星儿也与我一岁，说我整整的一百岁，因此上我得不死。便是那石留住小孩子，也是那桃花女救的。(周公做算科，云)乾、坎、艮、震、巽、离、坤、兑。果然，这一夜北斗星官下降。可知道破了我这阴阳。则除是这般。(做取砌末付彭大云)我不失信，这十两银子与你去。只是你在我家这许多年，我也不曾歹看承你，有一件事你可与我做去。(彭大云)是甚么事要我做去？(周公云)明日我备下花红酒礼，要你将到任二公家，只说谢桃花女的。等他受了时，我自有个主意。(彭大云)你对我说这主意，我便去。(周公云)我不瞒你，我在这洛阳城里算卦，则有我高，如今桃花女甚有意思。我那个增福孩儿，还不曾定得亲事，只等任二公受了我花红酒礼时，我便好央媒去说亲，不怕他不许我。若得他到我家做媳妇，可不显的我家越有人了。这桩事都在你身上，我还要谢你多如那媒人的哩。(彭大云)这个是喜事，我该去。只是任二公与我老兄弟，那桃花女又是救我性命的。这花红酒礼本等是你的，怎么认做我的谢礼？我老人家可也不会说谎。(周公做怒。云)你这些谎不肯说，不肯完成我这桩亲事？我这门还是关的，我再打你。(彭大云)老官人，不要懆暴，我替你去便了。(词云)劝周公莫便生嗔，将酒礼强勒成亲。不争我藏头露尾，可甚的知恩报恩？(下)(周公云)彭祖去了也。此事不宜迟慢，就去街市上唤个媒婆来，着他去任二公家说亲，定要娶这桃花女做媳妇。我想有这桃花女，怎显我的阴阳？只等问成了亲事时，不怕不断送在我手里。正是强中更有强中手，恶人终被恶人磨。(下)(任二公上，云)自家任二公的便是，俺桃花女着彭大公昨夜晚间，等北斗星官降临，乞求寿岁。今日已过午时不死，想是不死了。(彭大持砌末上，云)兄弟，非但不死，倒与我添了三十一岁寿哩。(做谢科，云)兄弟，你女儿的掐算，灵验的不可当。昨夜果然三更时分，有七个北斗星官下降。我依着你女儿扯住他告寿，七位星官与了我三十岁，临了一个油嘴小星儿也与我一岁，直活到一百岁。我今日特备些酒礼来致谢。(做递酒科，云)兄弟请饮一杯。(任二公云)这也难得，我吃，我吃。(做递三杯俱饮科)(彭大云)这一段儿红，送与你女儿做件衣服穿。(任二公云)酒便好吃，这红忒重了也。(彭大笑云)这是我买命的，也不为重。(任二公做受谢科)(丑扮媒婆上，云)自家媒婆的便是，奉周公言，命着我到任二公家求亲，可早来到门首也，无人报复，径自进去。(做见科，云)任二公，你喜也！(任二公云)我老人家有甚的喜？(媒婆云)今有周公他的大官人二十一岁了，他家事又富，女婿又生的俊，我特来与你家姐姐说这门亲事。你姐姐到他家时，用不了，使不了，穿不了，着不了，口床不了，口赛不了，有得好哩。(任二公云)等我问女孩儿肯也不肯，我不好自做主。(媒婆云)任二公，这事只在你做主，怎么倒凭你家姐姐？适才周公家肯酒你也吃了，红定你也收了，怎还推辞得那？今日说了亲，后日是个太好日辰，就要娶你家姐姐做媳妇哩。(任二公云)我那里受他花红酒礼来？亲事也不曾许，就要过门做媳妇，这等容易？(媒婆云)你道不曾受他花红酒礼，那彭大公将来的不是？(任二公云)哥哥，你适才那红酒，是你拿来谢我的，怎说是周公的？(彭大云)我本意自来谢你，那周公见说，替我备这红酒。我是穷汉，巴不得他替我备礼，岂知他这酒是肯酒，红是红定？(任二公云)哥哥，你好歹也。我女孩儿救了你性命，不指望你来谢他，倒着你卖了他那？(彭大云)兄弟，你也知我在周公家佣工三十年了，岂无些主人情分？便是我晓得他要求亲的意思，也该替他撺掇。一来你女儿也长成，该嫁人了；二来周公是个财主，他增福哥一表人物，尽也配得你女儿过。兄弟，不如依我说，许了他罢。(任二公做气科，云)你们装这圈套，来强娶我女孩儿，兀的不气杀我老汉也。(正旦上，云)妾身桃花女，到东庄讨镜儿去。心中有些恍惚，须索赶回家来。看是怎么。(唱)【正宫】【端正好】则为这镜儿昏，我可也难梳裹，就东庄头巧匠明磨。去时节大斋时，急回来可早日头儿末，不知俺家中有甚的人焦聒。【滚绣球】我头直上发似揪，耳轮边热似火。我行行里袖传一课，急慌忙把脚步儿频挪。我这里穿人道桑拓林，穿小径荆棘科。(带云)早来到门首也。(唱)则见乱交加不知是那个，则听的沸滚滚热闹镬铎。(任二公云)彭大公，你使这等见识，我拼的和你做一场。(正旦唱)俺父亲揎拳捋袖因何事？(彭大云)你要打我么？由你打，由你打，只要许了这亲事便罢。(正旦云)原来是彭大公。(唱)他这般唱叫扬疾，不徕，便可也为甚么？(彭大做见正旦科，云)好、好、好！女孩儿来了也。我有说话，要和你讲哩。(正旦唱)有甚的好话评跋？(云)父亲，你为甚么这般嚷闹那？(任二公云)孩儿也，你可不知。有彭大公今日午时不死，拿着些酒礼来谢你。因你不在家，他把酒来劝我吃了三钟，又拿一段儿红绢送你做件衣服穿，谁知是周公着他来，要求你亲事做他媳妇的。他道我吃了他肯酒，受了他红定，现今领着媒婆在这里，约定后日是吉日良辰，一头下财礼，一头就要你过门，这可不是把我生做起来？这都是彭大公使的见识，因此上和他唱叫。(彭大云)我委实不知，怎么屈怪我？(媒婆云)这个是喜事，五百年前注定的。姐姐，你许了罢。(正旦唱)【倘秀才】那问亲的无礼法将我来劫夺，若是我不许聘我可有甚么罪过？(彭大云)哎哟！你这小孩子家就学得放泼那？(正旦唱)知他是您行凶也那我放泼？(媒婆云)喜事不要嚷！姐姐，你则许了罢。(正旦唱)你休言语，怎成合，可正是望梅止渴。(彭大云)孩儿也，周公家这门好亲事，我可着你受用一世儿哩。我就与你做个落花的媒人，也不亏了你。(正旦云)谁听你这话来？(唱)【滚绣球】则你这媒人一个个，啜人口似蜜钵，都只是随风倒舵，索媒钱嫌少争多。女亲家会放水，男亲家点着火，你将那好言语往来收撮，则办得两下里挑唆。你将那半句话搬调做十分事，一尺水翻腾做百丈波，则你那口似悬河。(云)父亲，那周公家怎知有我来？(任二公云)这是彭大公说的。(彭大云)我几曾说来？想是你救石婆婆的儿子，被他晓得了。(正旦唱)【叨叨令】你道是石哥哥我不合救了他亡身祸，因此上被周公家知道我这赔钱货。我则道多是你这撮合山要赚松纹锞，那里管赤绳儿曾把姻缘缚？兀的不气杀人也波哥，兀的不气杀人也波哥。(带云)彭大公，你好歹也！(唱)我则问你个彭大公怎么的也这等迎风箕欠。(任二公云)常言道：众生好度人难度。孩儿也，你前日救了彭大公的性命，他把这桩亲事报答你哩。(正旦唱)【呆骨朵】想当日泪漫漫哭的你那喉咙破，怕不眼睁睁的待见阎罗。周公也他算着你身亡，我端的救了你命活。(彭大云)儿也，你是我的恩人，怎忘得你？(正旦唱)哎！你个彭大公才得消磨难，倒着我桃花女平白地遭摧挫。(彭大云)这是周公家要求媳妇，干我甚事？(正旦唱)也是我不合搭救你，你将这恶言词展赖我。(彭大云)儿也，你可不要嚷那。我晓得周公是财主人家，他下的聘财，比别家必然富盛，你到他家里，穿的好，吃的好，受用一世。你若不许，只怕干老了你也。(正旦唱)【伴读书】你休则管里闲撺掇，休则管里空担荷。我如今绿鬓朱颜如花朵，我又不苍颜皓首年高大。到来日你可便牵羊携酒来相贺，(带云)大公也。(唱)你看道是谁家结下丝萝。(媒婆云)姐姐，彭大公说话须不误你。若许了这亲呵，你居兰堂，住画阁，重裀卧，列鼎食，有的受用哩。不是我媒婆说谎，他后日下的财礼，这样高这样大雪花银子有三十个，不比别人家寒酸，你只满口儿许了他罢。(正旦唱)【笑和尚】我、我、我，不恋你居兰堂住画阁，我、我、我，不恋您列鼎食重裀卧，我、我、我，不恋您那雪花银三十个。(媒婆云)那周公算的好《周易》课，只有他家大官人晓得，再不传别人的。姐姐，你过门之后，他还要传这《周易》课与你哩。(正旦唱)他、他、他，论阴阳少讲习，我、我、我，论卦爻多参破，休、休、休，我根前，(做推媒婆跌科，唱)还卖弄甚么《周易》的课。(彭大云)儿也，你看我老人家面上，许了这亲事罢。(正旦云)父亲，便许了他，也不妨事。(任二公云)孩儿也，我若是早知他们的见识，也不受他这红酒来。常言道的好，男大须婚，女大须嫁。既是你肯许了，我也许。(媒婆云)元来这姐姐口强心不强。只是我做媒的吃亏，被他推这一跌。(正旦背云)周公也，你休见差了。(唱)【煞尾】则怕我到家来有危有难如何躲，我劝你所作依公莫太过。投至得到我根前问个定夺，讨个提掇，决个死活。哎！周公徕，你便有灵验的阴阳，敢可也近不的我。(下)。【彭大云】兄弟，你女儿己许下亲事，我便与媒婆回周公话去也。(做别科)(任二公做扯住科，云)哥哥也，还吃钟喜酒去。(媒婆云)任二公不劳了。周公在那里悬望，要准备下财礼迎娶过门，许多事务，都只在明日一日，放彭大公早些去罢。(任二公云)这等，一发待成亲之后，同你来吃喜酒便了。(同下)第三折(周公上，云)老夫周公，昨日使了个智量，着彭祖拿那红酒去谢了任二公，随后，媒婆去说亲，要求他桃花女做媳妇，喜的他已许允了。今日是第三日，我准备下彩段财礼，已着彭祖唤媒婆去了，只等他两个来时，好送到任二公家。一边辆起坐车儿，两旁摆着鼓乐，吹打将去，准要今日取那桃花女过门。这早晚彭祖、媒婆敢待来也。(彭大上，云)媒婆那里？我周公家唤你哩。(媒婆上，做打撞科，云)啐！你也睁开驴眼，今日吉日，周公家下财礼，是我媒婆的身上事，要你来唤？(做入见科)(周公云)我这娶亲的礼物，一应已都齐备了。你们领着快去，不要误了我好日辰。(彭大云)这等我们就去。媒婆，到他门首，让你先入去，通知行礼的事，我随后进来，(媒婆云)彭大公，你怎么到让我先入去？(彭大云)那任二公的女儿性子，好生利害，倘或礼物有些不臻，打将起来，我在后面好溜。(媒婆笑云)我做了一世的媒婆，再不曾着新人打了，我们快去。(周公云)且住。(做背科，云)待我算一算。乾、坎、艮、震、巽、离、坤、兑。今日他出门之时，正与日游神相触，便不至死，也要带伤上车。又犯着金神七杀上路，又犯着太岁。遭这般凶神恶煞，必然板僵身死了也。(彭大做偷听科，云)嗨，元来周公怀这等恶意！我只道他娶桃花女做媳妇，那知要害他性命？则他阴阳是有准的。(做掩泪科，云)儿砾，眼见得无那活的人也。(媒婆云)彭大公去罢。(周公云)彭祖、媒婆去了也。我只在门前等侯凶信咱。(下)(彭大、媒婆引人众捧财礼并车灯鼓乐上，云)你每捧财礼的，捧的齐整着；把车儿拽起着，花灯点亮着，两边鼓乐吹动着，到任二公家娶亲去来。(媒婆云)时辰到了，请新人早些儿上车者。(正旦引石留住，净挑担儿上，云)妾身桃花女的便是。我想周公好狠也，他今日那里是娶媳妇，无过怪我破了他的法，要择此凶神恶煞的时日，来害我性命。只是你的阴阳怎么出得我这手里？我一桩桩早已预备下了。今日清早起来，先拜过了家堂，辞别了父亲，着他不要送我上车去，避过了他那恶煞。随即到隔壁去别了石婆婆，与他借小大哥来送我，着他与我解救咱。哎！周公，你可枉用这一场歹心也呵。(唱)【中吕】【粉蝶儿】别人家聘女求妻，也索是两家门对，写婚书要立官媒。下花红，送羊酒，都选个良辰吉日。大纲来为正礼当宜，那里取这不明白强人婚配？【醉春风】你去那《周易》内显神通，怎如我六壬中识详细。也不待到家门就要算的我一身亏，你道波可有这个理、理？由你有百般的阴谋，千般的巧计，怎当我万般的堤备。(彭大云)儿也，时辰到了。你请出门上车儿者。(媒婆做扶行科)(正旦云)且慢者，这出门的时辰，正犯着日神，又犯着金神七杀。有这两重恶煞，争些的着他道儿也。石小大哥，取我那花冠来，待我带上，再取那筛子来，你拿着在我前面先行咱。(石留住云)理会的。(取冠与正旦戴，持筛子先行科)(正旦唱)【迎仙客】他道是日游神为祸祟，我桃花女受灾危，怎知有千只眼先驱能辟鬼？(媒婆做扶出门科)(正旦唱)我行出宅门前，离得这闺阁里。我呵若不是妆束巍巍，险些儿被金神打的天灵碎。(彭大做看正旦科，云)好也，被他早挣过两重儿也。辆起车儿，媒婆扶新人上车者！(正旦云)住，住，住！这时辰正冲着太岁。我想太岁最是一个凶神，若不避着他，那里得我这性命来？石小大哥，你等我上了车，分付拽车的人，先把车儿倒拽三步，不许他便往前走。(媒婆扶旦上车科)(石留住云)推车的听着！新人分付，先把车倒拽三步，方向前走！(众应，做倒拽三步科)(正旦云)我这袖中有个手帕儿，待我取出来。兜在头上。(做兜帕科，唱)【醉高歌】坐车儿倒背我这身奇，手帕儿遮檬了我面皮。(彭大云)怎么这新人车儿不向前走，到往后退那？(正旦唱)大公也，你可怎生不解其中意，我则怕撞着那凶神的这太岁。(彭大做看正旦科，云)这一会怎么孩儿不言语了？我是看咱。(正旦云)伯伯，你看我怎么？(彭大云)没。(周公上，做望科，云)新人的车儿来了也。(问彭大云)如何？(彭大云)不济事。(周公云)我算他板僵身死。(彭大云)他是活活儿的哩。(周公云)他怎么活了来？(彭大云)你有这许多算法，他可有许多的解法哩。他出门时，他教人先拿着一个千只眼在头里走。(周公云)那千只眼是甚么东西？(彭大云)是筛子。(周公云)那千只眼在前，可不把日游神先赶过一壁去了？这金神七杀又怎么解？(彭大云)他又带上一顶花冠，层层都是神道，妆的似天帝一般，方才出门。(周公云)这等可知金神七杀，倒要避他了也。这太岁凶神，他可又怎么解？(彭大云)他上了车，不许推车的就走，将车倒拽三步。他袖儿里取出个手帕儿，兜在头上，盖杀了面，以此无事。(周公云)你可不要听他说把这车儿倒拽，岂不死了？(彭大云)新人的言语，那个不遵听他？你先对我说不得？(周公云)嗨，这妮子好强也！(彭大云)你可不济哩。(周公云)等我再算一课。乾、坎、艮、震、巽、离、坤、兑。彭祖，如今去请他下车儿来，正蹅着黑道，我着他登时板僵身死。(下)(彭大做掩泪科，云)罢了，儿口乐，这遭可死了也。媒婆，请新人下车儿咱。(媒婆做扶正旦科)(正旦云)且慢者！今日是黑道日，新人蹅着地皮，无不立死，则除是恁的。石小大哥，与我取两领净席来，铺在车儿前面。我行一领倒一领。(石留住云)理会的。(取席铺地科)(正旦做下科)(唱)【石榴花】今日是会新亲待客做筵席，倒准备着长休饭、永别杯。莫不找拜先灵打着面豹纛旗，你畅好是下的。使这般狡幸心机。娶新人指望成佳配，结百年谐老大妻。怎么未成亲先使这拖刀计，早难道人善得人欺。【斗鹌鹑】你送的我九死一生，哎！周公也枉坏了你那三财的这六礼。(做倒席行科，彭大云)你只管里把这两领席，倒来倒去，是甚么主意？(正旦唱)这的是我避难的机谋，躲灾的见识。为甚么走走行行铺下净席？则要你盖了这里。他拣定这黑道的凶辰，(带云)我将这净席呵，(唱)与他换过了黄道的吉日。(彭大云)这一会儿可不听的他言语了，待我看咱。(做看正旦科)(正旦云)伯伯，你看我怎的？(彭大云)没。(周公上，问彭大科，云)如何？(彭大云)不济事。(周公云)这一番准着他板僵身死。(彭大云)他还活活儿的哩！(周公云)他怎生活了来？(彭大云)他早知道了，说今日是黑道日，他把两领净席，铺在地下，行一领倒一领，换过黄道走了，因此他可不死，还是活活儿的哩。(周公云)嗨，这妮子好强也。(彭大云)你可不济哩。(周公云)等我再算一卦。乾、坎、艮、震、巽、离、坤、兑。如今他该入门了，正是星日马当直，新人犯了他，跑也跑杀，踢也踢杀。怕他不板僵身死？彭祖，你去请新人入门咱。(下)(彭大做摇头科，云)周公，你好忒狠也！媒婆，扶着新人入门者！(正旦云)且慢者！今日是星日马当直，我过的这门限去。正汤着他脊背，可不被这马跑也跑杀，踢也踢杀，那里取我的这性命来？石小大哥，与我取马鞍一副，搭在这门限上波。(石留住做搭马鞍科)(彭大云)他把门限上放上这马鞍子，又做甚么勾当？(正旦唱)【上小楼】你争知就里，阴阳凶吉。现如今星日马当日，降临凡世，正是该期。我可也怎敢的，擅便道，汤他脊背？先与他停停当当，鞍上这一重鞍辔。(彭大云)嗨，这一会儿我可不听见他言语了。(做看正旦科)(正旦云)伯伯，你看我怎的？(彭大云)没。(周公上，问彭大科，云)如何？(彭大云)罢么，我道你老了不济事了。(周公云)他可板僵身死了么？(彭大云)老官人，他还活活儿的哩。(周公云)他怎的活了来？(彭大云)我去请他入门。他道今日是星日马直日，把一副鞍子来搭在门限上，那马便顺顺的伏了他，跑也不敢跑一跑，踢也不敢踢一踢，因此不死，还活活儿的哩。(周公云)这妮子好强也。(彭大云)我说道，你可不济事哩。(周公云)等我再算一卦。乾、坎、艮、震、巽、离、坤、兑。我如今请他入这墙院子来，却是鬼金羊，昴日鸡当直。这两个神祗巡绰，若见了新人呵，鸡儿啄也啄杀他，羊角儿触也触杀他，必然板僵身死也。(下)(彭大做掩泪科，云)儿口乐，这一番可送了孩儿的性命也。媒婆，请新人入墙院子来，(媒婆做请科)(正旦云)且慢者！这早晚正值鬼金羊，昴日鸡两个神祗巡绰，我入这墙院子去，必受其祸。石小大哥，取一面镜子来，与我照面，再取那碎草米谷，和这染成的五色铜钱，等我行一步，与我撒一步者。(石留住云)兀的不是镜子？我便撒那碎草米谷去。(正旦做取镜，自照科)(石留住做撒草谷科)(彭大云)这孩儿有许多琐碎。(媒婆做扶入墙院科)(正旦云)伯伯，你可那里知道？(唱)【幺篇】我着这草喂了羊，谷喂了鸡。(带云)这铜钱呵，(唱)着小孩儿每，吵吵闹闹斗争相戏。趁哄里，向堂前，将身平立。哎！周公也可早则颓气了你那巽离坤兑。(正旦做立科)(彭大云)孩儿，你一会不言语，可敢死了？我试看咱。(正旦云)伯伯，你看我怎的？(彭大云)没。(周公上，问彭大云)如何？(彭大云)我说你不济事，就不济事了。(周公云)难道这一次他也不死？(彭大做抓脸科，云)他还活活儿的哩。(周公云)他怎生活了来？(彭大云)他可先算计了，道是这时候该鬼金羊，昴日鸡巡绰，把些碎草米谷，撒一步行一步，又撒下些五色铜钱，等小孩子们去相争相抢的，他自家把个镜子照了脸，打闹里走进墙院子，如今在堂上立着哩。(周公云)都是你这老弟子孩儿，你不要与他这草谷，可不死也？(彭大公云)你家那里有草谷、五色铜钱与我带去哩？都是他自家预备的。(周公云)便是他备的，你也不要与他撒才是。(彭大云)老官人，他的算计比你高的多，他央着石留住与他做事哩。(周公云)嗨，这妮子好强也。(彭大云)你可不济哩。(周公云)等我再算一卦。乾、坎、艮、震、巽、离、坤、兑。他如今入的这第三重门，正是丧门吊客当直。新人这一番入门来，不板僵身死，我也再不算卦了也。(下)(彭大做叹科，云)嗨，儿口乐，这遭无那活的人也。(媒婆云)请新人入第三重门去。(做扶科)(正旦云)且慢者！这第三重门恰是丧门吊客当直，这神煞是犯他不得的，石小大哥，取那弓箭来，等我入第三重门时，与我射三箭者。(石留住云)理会的。(彭大云)弓箭也备的有，倒好做个货郎担儿。(正旦唱)【普天乐】我这里说真实，言端的今日是犯着丧门吊客。我早把弓箭忙射，弓拽开似明月弯，箭发去似流星坠。(石留住云)关上门者，等我射箭。一箭，两箭，三箭。(正旦唱)我这里笑吟吟挪身来宅内，周公也可不教我直挺挺板死在门闱？羞杀你晓三才的孔明，知六壬的鬼谷，画八卦的伏羲。(彭大云)这一遭他敢逃不去了。待我看咱。(正旦云)伯伯，你看我怎的？(彭大云)没。(周公上，问彭大科，云)如何？(彭大云)不济事。(周公云)我算定他一准是板僵身死也。(彭大云)他还活活儿的哩。(周公云)这一番他怎生活了来？(彭大云)他说道入这第三重门，是犯着丧门吊客，便教石留住取弓箭来，先射三箭，方才入门，怎么不活？(周公云)这妮子好强也。(彭大云)乾、坎、艮、震。(周公云)你怎么先搀了我的那？(彭大云)眼见的你又是这句儿。(周公云)如今入这卧房去，在白虎头上铺床，我在外面响动鼓乐来，惊起这白虎，怕他躲到那里去？我着他板僵身死也。(下)(彭大云)儿口乐，这遭可躲不过了。媒婆，请新人到卧房中坐床去者。(媒婆请科)(正旦云)且慢者！我如今入卧房中，这床正坐在白虎头上，他那里响动鼓乐，惊起白虎，那里取我的性命来？伯伯。(彭大云)你的解着，都是石留住预备下哩。(正旦云)伯伯，我不为别的，我有些害怕。他家有甚么小孩儿，着一个来与我做伴咱。(彭大云)我也道这小孩子可放不得在货郎担儿里的。周公家有个小姑娘，叫做腊梅，今年十三岁了，我着他来伴陪你如何？(正旦云)好波，你着他来。(彭大云)小姑娘有请。(搽旦扮腊梅上，云)你叫我做甚么？(彭大云)我和媒婆要前后执料去，要你来伴新人坐一坐。(腊梅云)哎哟，他是嫂嫂，还不曾见面哩。怎么好去陪他？(彭大云)小孩子家怕些甚的？你则陪他去。等他坐过了床，还要出堂行礼，见你爹爹哩。(同媒婆下)(腊梅做见正旦科，云)嫂嫂万福。(正旦云)姑姑万福，你穿着我这鹤袖儿，在这里坐一坐，我往后面更衣去便来。(虚下)(外动鼓乐科)(白虎上，咬腊梅科)(腊梅做倒科)(正旦更衣上，坐科)(彭大云)这一会不听的孩儿言语，敢是死了也？我试看咱。(做看科)(正旦云)怎么小姑娘腊梅死了也？(彭大云)呀，果然小姑娘死了！周公快来？(周公上，云)如何？(彭大云)小姑娘死了也。(周公云)新人在那里？(彭大云)他两个同坐着哩，不知怎么新人不死，是小姑娘死了，(周公做哭科，云)桃花女，你好促恰也！(媒婆慌上，云)周公家死了人，你们还吹打些甚么？我看那周公和这桃花女一不做，二不休，少不得弄出几个人命来。我媒人钱不曾赚得，倒要陪工夫吃官司，受他这等连累，我们不如溜了的是。(同众散下)(正旦唱)【快活三】我则怕这雷霆白虎威，因此上要一个做相陪。忽被那鼓声惊动怎支持，倒惹了你的凄惶泪。(彭大云)这都是俺那周公的阴阳有准，应在小姑娘身上了也。(正旦唱)【鲍老儿】卖弄杀《周易》阴阳谁似你？还有个未卜先知意。(周公云)若是妨碍，你也该与小姑娘说一声儿，怎么眼睁睁的看他死了也？(正旦唱)不争我小桃叮咛说与腊梅，又则怕泄漏了春消息。(带云)周公也，(唱)怎这般哀哀怨怨、烦烦恼恼、哭哭啼啼？(彭大云)儿也，这小姑娘还好救得么？(正旦云)你问俺公公，可要他活哩？(周公云)可知要活哩。(正旦云)这等，有净水取一碗来。(彭大取水科，云)兀的不是净水。(正旦接水，用手掐诀念咒云)天啉啉，地啉啉，魔啉啉，唵啉啉，吾奉九天玄女，急急如律令摄。(做喷水三科，云)你不活怎么那？(腊梅做醒科，云)父亲也，乾、坎、艮、震……(周公云)怎么你也学我？(腊梅云)你下次再休弄这虚头了也。(正旦唱)【尾煞】算人间死与生，较阴阳高共低。再休提天文地理星家历，周公也你在我桃花女根前如何过去得。(下)(周公做叹科，云)直被这妮子几乎气杀我也！(彭大云)老官人，我劝你罢了。等桃花女满月之后，将这座卦铺让他开去，可不还准似你？(周公云)我怎么放的他过？等我再算一卦。乾，坎、艮、震、巽、离、坤、兑。彭祖，你到明日拿着一把快斧头，出到城外东南角上，有一科小桃树，正是这桃花女的本命。你不要着一个人看见，也不要开言，悄悄里一径砍倒这科桃树，我着那桃花女板僵身死。(彭大云)这个我去不得。我这老性命也是他救我的，不指望我去报答他，倒做这等魇镇事，欺心刺刺的，我不去，我不去。(周公云)你不去么？待我关上门，先打杀你。(彭大云)我死不如他死，我去，我去！(周公云)一计不成，又有一计，看他明朝，怎生躲避？(同下)　第四折(彭大上，云)昨日周公着我磨了斧头，到城外砍那小桃树去。这桃花女在我面上有活命之恩，本等不好去得，被那周公逼勒不过，只得应承了他。我想他拣的日辰都是凶神恶杀，尚且没奈他何，他是个人叫做桃花女，须不是那桃树，莫说砍倒这树枝，便连根掘了来。难道这桃花女真个便板僵身死了不成？敢是这老头儿没时运，倒了灶也。我如今且瞒着桃花女，腰着斧头，往城外东南角上，走一遭去来。(正旦冲上，云)伯伯，你这般鬼促促的，在这里自言自语，莫不要出城去砍那桃树么？(彭大惊，云)嗨，真个好能也！孩儿，你也忒心多，我不砍甚么桃树，我自要劈些柴儿来烧。(正旦云)伯伯，你怎么哄我？那城外东南角上有一科小桃树，我今年一十八岁，这桃树也种十八年了。那周公道是与我同年的就是我的本命，因此土教你砍取他来，只要伤害我性命，怎知我昨日已预先知道也呵。(唱)【双调】【新水令】则问你为甚么腰横利斧出城东，怎生的我根前还来打哄？我心间无限事，尽在不言中。不由我忿气冲冲，谢得公婆家将俺来厮知重。(彭大云)儿也，实不相瞒，委的是周公着我砍桃树儿去哩。(正旦云)伯伯，想当初是我救你来，今日可要你救我。(彭大云)儿也，你着我今日可怎生救你？(正旦云)伯伯，你砍那桃树去，休要伤了他根儿，你只半中间砍折。你若拿这桃枝进门，那时节我须死了。只要你记着我的言语，将那桃枝去门限上敲一敲，着周公家死一口。(彭大云)敲两敲呢？(正旦云)着周公家死两口。(彭大云)敲三敲呢？(正旦云)死三口。(彭大云)这等我直敲到晚，只是你不死。我与你报冤便好。你也死了，就把周公家七代先灵都死绝了。你怎得见？(正旦云)只等周公死后，你向我耳朵根边高叫三声：桃花女快苏醒者！我便得还魂也。(彭大云)这话有准么？(正旦云)岂有不准之理？(彭大云)孩儿放心，我牢记着哩。我如今砍桃树去也。(下)(正旦唱)【沉醉东风】我只道受了些千惊万恐，那里便埋没我四德三从。怎知你会把持、能搬弄，不则这门恶时凶。逼的我难躲难逃一命终，做一个虚名儿妇冢。(正旦做伏几死科)(彭大做背桃枝上，云)我出的城门，到这东南角上打一望，只见茫茫荡荡，一刬都是荆榛草莽，并不见甚么小桃树在那里，元来被一个棘针科遮着哩。嗨，周公好算也。我走到这小桃树下，记起孩儿的说话，不要伤了他根，只把上半截桃枝一斧头砍将下来。如今背回去不知我孩儿性命，可是如何，待我看咱。(做放下桃枝看科，云)呀！果然死了。孩儿，你好苦也！周公，你好狠也！我记的孩儿曾说他死了时，将这桃枝去门限上敲一下，周公家死一口，敲两下死两口，敲三下死三口。我可不信，待我叫周公出来试验咱。(做叫科，云)周公快来！桃花女死了也。(周公领小末扮增福、腊梅上，看科，云)小鬼头，你今日板僵身死了也。彭祖，快去买具棺木来装了他，与我抬在一壁者。(彭祖云)这老弟子孩儿好狠也，我是敲咱。(做取桃枝敲科)(腊梅倒科)(周公惊，云)呀！怎么女孩儿也死了？(再敲，增福倒科)(周公云)呀？怎么孩儿也死了？你莫不为没了媳妇那，我另娶一个好的与你。(三敲，周公倒科)(云)真个周公也死了也。(做连敲科，云)你看一火随邪的弟子孩儿都死了也。只是这桃花女怎的他活？我记得了，他教我周公死后，到他耳朵根边，高叫三声，桃花女快苏醒者，他便活起来，待我叫咱。(做三叫科)(正旦做醒科，云)一觉好睡也。(唱)【雁儿落】我这里困腾腾睡正浓，则听的闹嚷嚷声惊动。还不够半竿日影斜，早唤醒一枕游仙梦。【得胜令】呀，笑杀那注《易》的老周公，枉了也砍折这小桃红。他道是推休咎凭他用，怎如我转阴阳妙不穷。他道是英雄，要把我残生送。我如今从也波容，也等他一家儿似梦中。(彭大云)儿也，你怎生救得周公一家儿，也是你的阴骘哩。(正旦云)据他这一片狠心，可也该死。(彭大云)那周公是该死的，这增福小官人，一些儿不干他事，他可也不该死。(正旦云)这等，你要救他活么？(彭大云)他死了，我这工钱问那个讨？可知要他活哩。(正旦云)伯伯，有净水取一盏过来。(彭大做取水，付正旦科)(正旦接水，用手捏诀念咒科)(先喷周公水科，云)你不活怎么？(周公做醒科)(彭大云)呀，真个也活了！(正旦云)公公也，可不道乾、坎、艮、震？(周公云)你也学我的话那。媳妇儿，这都是我不是了也，你则可怜见，救我两个孩儿咱！(正旦唱)【川拨棹】你须是俺公公，比旁人自不同。我实指望承奉欢容，扶助家风。怎知你逞尽顽凶，设就牢笼，不许我身安寿永，到今日爻与卦两无功。(周公云)媳妇儿，你则可怜见，救我两个孩儿咱。(正旦再用水喷增福科)(增福做醒科)(正旦唱)【七弟兄】非是我指空话空，做这等巧神通，也只为结婚姻本待谐鸾风。因此上噀法水不惜救童蒙，到底个想前情尚觉伤心痛。(周公云)增福是你女婿，你可救活了。这小姑娘你一发可怜见，救了命咱。(正旦再用水喷腊梅科)(腊梅做醒科，云)爹爹也，好乾、坎、艮、震，送的我两遭儿也！(彭大云)三口儿都活了，这喜酒我有的吃哩。(正旦唱)【梅花酒】呀，还说甚列琼筵捧玉钟？这都是我蹇命相冲，恶业偏逢，争些儿凶吉难同。(周公云)不是我夸口说，你做我家媳妇儿，管着你一生丰衣足食，也不亏负你哩。(正旦唱)您脱空衠脱空，我朦胧打朦胧。再休夸家道丰，衣能足，食能充，权放下翠眉峰，且消停泪珠涌。【收江南】呀，今日个桃花依旧笑春风，再不索树头树底觅残红。多谢你使心作幸白头翁，若不是这些懵懂，怎能够一家儿团聚喜融融？(周公云)媳妇儿，你也不要怪我了。当初一日，这洛阳城中，则有我的阴阳高。谁想两番儿被你破了我的法，可不有了你，就不显了我？以此心中不忿，要与你做个对头。如今百般的被你识破，况我三口儿眼睁睁都是你救活的，我怎敢再来算计你？我则今日卧翻羊，窨下酒，教彭祖去请那任二公，并石婆婆母子两个，都到我家里来吃庆喜筵席，可不好也？(彭大云)我也道来，昨日你家做一场亲事，也不曾新人两个，同拜天地，也不曾拜见公公，亲眷每也不曾接来会会，喜酒也不曾摆几桌，没酒没浆，不成道场，也被人笑话。老官人，你今日说的才是个说话，我就请客去也。(做行又转科，云)媒婆也要请来，好扶新人拜堂。(周公云)说的是，你去一同请了来罢。(彭大下)(任二公、石婆婆、石留住、媒婆同彭大上，云)我每同到周公家吃喜酒去来。(做入见科)(周公云)媒婆，你先扶新人和新郎拜谢天地者。(正旦同增福暂下，更衣上，媒婆扶行礼谢天地交拜科)(正旦同增福拜周公，周公受科)(次拜任二公，周公搀任二公受科)(次拜石婆婆、石留住，同回拜科)(周公送酒科)(正旦送周公酒科)(周公云)今日是媳妇儿喜事，待老夫赞叹几句，列位亲眷都吃一个烂醉者。(词云)我老夫在洛城算卦多年岁，端的个论阴阳灵验从无对。闻知有桃花女妙法更通玄，因此上与孩儿下聘成婚配。非是我选时日故生毒害心，实则要比高低试道他知未。果然他六壬课又出我之先，我只待服降他低头甘引罪。想则是我周公家道日当兴，才得这好儿孙后辈超前辈。今日里草堂中羊酒大张筵，愿诸亲共与我开怀吃个醉。(任二公云)亲家说的好，我每挤吃的烂醉，尽兴方归也。(正旦唱)【鸳鸯煞尾】从今后再休提一求一肯机谋中，越显你千占千验声名重。也不索家贮神龟，户纳钱龙。畅道术似君平，财如邓通，赢得个车马填门四远里人传颂。你知我为甚的所事儿玲珑？则我这桃花元是那上天的种。题目七星官增寿延彭祖正名桃花女破法嫁周公","dynasty":"元代","title":"杂剧·桃花女破法嫁周公"}
{"author":"王晔","content":"风月所举问汝阳记黄肇退状于飞燕，并蒂莲，有心也待成姻眷。吃不过双生强口脔，当不过冯魁斗谝，甘不过苏氏胡扇。且交割丽春园，免打入悲田院。折桂令问苏卿俏排场战曾经，自古惺惺，爱惜惺。燕友莺朋，花阴柳影，海誓山盟。哪一个坚心志诚？哪一个薄幸杂情？则问苏卿，是爱冯魁，是爱双生？答平生恨落风尘，虚度年华，减尽精神。月枕云窗，锦衾绣褥，柳户花门。一个将百十引江茶问肯，一个将数十联诗句求亲。心事纷纭：待嫁了茶商，怕误了诗人。殿前欢再问小苏卿：言词道不得实诚，江茶诗句相兼并。那件著情，休胡芦提二四应，相傒幸。端的接谁红定？休教勘问，便索招承。答满怀冤，被冯魁掩扑了丽春园，江茶万引谁情愿？听妾明言。多情小解元，休埋怨。俺违不过亲娘面。一时间不是，误走上茶船。水仙子驳明明的退佃丽春园，暗暗的开除了双解元。惨可可说下神仙愿，却原来都是骗。再谁听甜句儿留连。同他行坐，和他过遣，怎做的误走上茶船？招书生俊俏却无钱，茶客村虔倒有缘。孔方兄教得俺心窑变，胡芦提过遣，如今是走上茶船？拜辞了呆黄肇，上复那双解元，休怪俺不赴临川。折桂令问冯魁冯魁嗏你自寻思：这样娇姿。效了琴瑟，不用红娘；则留红定，便系红丝。最你呵有甚风流浪子，怎消得多情俊俏媃儿？供吐对实同，说了缘由，辨个妍媸。水仙子答黄金铸就劈闲刀，茶引糊成刬怪锹。庐山凤髓三千号，陪酥油尽力搅。双通叔你自才学，我揣与娘通行钞。掂了咱传世宝，看谁能够凤友鸾交。折桂令问双渐小苏卿窑变了心肠，改抹了姻缘，倒换排场。强拆鸳鸯，轻分莺燕，失配鸾凰。实丕丕兜笼富商，虚飘飘蹬脱了才郎。你试思量，不害相思，也受凄凉。水仙子答阳台云雨暂教晴，金斗风波且慢行。小苏卿是接了冯魁定，俏书生便噤声。没来由闲战闲争，非干是咱薄幸。既然是他浅情，我著甚干害心疼。折桂令问黄肇丽春园黄肇姨夫，人道你聪明．我道你胡突。苏氏掂俫，双生搠淹，你到地妆孤。怕不你身上知心可腹，争知他恨前似水如鱼。休强支吾，这样恩情，便好开除？水仙子容风流双渐惯轮铡，澜浪苏卿能跳塔。小机关背地里商量下，把俺做皮灯笼看待咱，从来道水性难拿。从他赸过，由他演撒，终只是个路柳墙花。折桂令问苏妈妈苏婆婆常只是熬煎，临逼得孩儿，一谜地胡扇。使会虚脾，著些甜唾，引起顽涎。用力的从教气喘。著昏的一任头旋。只为贪钱，将个婵娟，卖上茶船。水仙子答有钱问甚纸糊锹，没钞由他古锭刀。是谁俊俏谁村拗，俺老人家下性索。冯员外将响钞递著，双生咷休干闹。黄肇嗏且莫焦，价高的俺便成交。议拟双生好去觅前程，黄肇休来恋寡情，冯魁统镘刚婚聘。老虔婆指证的明，小苏卿既已招承。风月所成文案，莺花寨拟罪名，而春园依例施行。","dynasty":"元代","title":"【双调】庆东原_风月所举问"}
{"author":"王晔","content":"菡萏初舒艳，奇芬晕碧霄。中洲欣邂逅，南浦自招摇。莹色涵香雾，新袍坼绛绡。娉婷自珍爱，秾郁更清超。照水临青镜，偎蘋倚彩翘。骈枝疑贯宠，并萼似争娇。绰约霞初映，披敷烟正销。须蕤金粉嫩，房闯玉冠乔。月下仙人氅，风前公子袍。清虚云步湿，沉浸瀣津饶。濯濯灵脩质，盈盈神女标。孤贞无漫蔓，雅则绝纤妖。喜动文鸳舞，光摇锦鲤跳。琼根托绀洁，翠盖障炎嚣。静赏联瑶席，芳搴集桂桡。姚园多猥俗，陶径亦萧条。华井分流润，天池引脉遥。须移玄圃种，莫向若耶漂。木末兴幽诧，濂溪结冥招。怀之思远道，秋入鬓萧萧。","dynasty":"宋代","title":"芙蓉"}
{"author":"王晔","content":"闺情梨花夜雨未开门，日迟迟绿窗人困。镜缄鸾未起，香尽鸭犹温。半晌抬身，舒玉笋整婵鬓。【驻马听】春意犹昏，杨柳青牵绵正滚；香腮微印，海棠横界线留痕。目前春暖物华新，意中人远天涯近。怨未伸，枝头春色三分褪。【乔牌儿】灵角儿无定准，喜鹊儿少凭信。倚阑无语恹恹闷，一春悉憔悴损。【雁儿落】齐臻臻光消宝髻云，宽绰绰瘦掩罗衫褃。碧幽幽天高少雁书，绿湛湛水阔无鱼信。【得胜令】愁戚戚萧索对清晨，情默默冷落坐黄昏。悄促促翠掩合欢帐，湿津津红绡拭泪巾。清黯黯销魂，烟淡淡草际遥天尽。昏惨惨伤神，夜迢迢花残过雨频。【沽美酒】江分平绿草茵，门半掩翠苔痕。悄悄闲庭不见人，无语自晒，空目断定楚台云。【太平令】怪则怪鸾凰生分，恼则恼莺燕争春。恨则恨心中有刀，悔则悔言而无信。想这厮背恩，负恩，说着后一言难尽。【水仙子】气吁鸾影宝奁昏，愁蹙蛾眉翠黛颦。情随雁足青霄近，倚朱扉欲断魂。能消得几个青春？恰透风光一阵。春来度尽花容数本，春先去人瘦三分。【折桂令】春先去人瘦三分。妆减了半面风流。衣松了一捻精神。步红尘愁践红芳，上绣榻怕拈绣帖，倚朱扉愁盼朱轮。海棠困琴闲玉轸，石榴皱睡损罗裙。愁思昏昏，人事纷纷；眼底卿卿，心上人人。【尾声】来时跪膝儿在床前问，将那厮谎舌头裙刀儿碎刎。先将他抛闪去的罪名儿一件件招，后把受用过凄凉一星星证了本。","dynasty":"元代","title":"【双调】新水令_闺情梨花夜"}
{"author":"汪若楫","content":"白际摩天秀，秋光满蓼汀。山呈金字面，田画井文形。夜出萤相照，理阑鸡可听。杉松柯不改，点染四时青。","dynasty":"宋代","title":"白际岭下即目"}
{"author":"汪若楫","content":"连连春雨几黄昏，溪岸人家水近门。借部人家水曾落，竹林枝上看风痕。","dynasty":"宋代","title":"久雨"}
{"author":"汪若楫","content":"草色侵书绿，依山多得阴。月高猿挂树，惊起夜栖禽。","dynasty":"宋代","title":"开窗"}
{"author":"汪若楫","content":"突兀山边屋数间，每嫌斜照上阑干。当门只得添松盖，未到秋来夜已寒。","dynasty":"宋代","title":"门前松棚"}
{"author":"汪若楫","content":"万木惊秋各自残。蛩声扶砌诉新寒。西风不是吹黄落，要放青山与客看。","dynasty":"宋代","title":"青山"}
{"author":"汪若楫","content":"炉煨榾柮烟容冷，酒泻茅柴春色轻。夜坐不眠人悄悄，每梢随月绕窗行。","dynasty":"宋代","title":"夜坐"}
{"author":"侯正卿","content":"凉夜厌厌露华冷，天淡淡银河耿耿。秋月浸闲亭，雨过新凉，梧叶雕金井。【喜迁莺】困腾腾鬓亸鸾钗不欲整，正是更阑人静，强披衣出户闲行。伤情处，故人别后。黯黯愁云锁凤城。心绪哽，新愁易积，旧约难恁。【出队子】阑干斜凭，强将玉漏听。十分烦恼恰三停，一夜恓惶才二更，暗屈春纤紧数定。【刮地风】短叹长吁千万声，几时到得天明。被宾鸿唤回离愁兴，雨泪盈盈。天如悬罄，月如明镜。桂影浮，素魄辉，玉盘光静。澄澄万里晴，一缕云生。【四门子】恰遮了北斗的杓儿柄，这凄凉有四星。望鸳鸯尽老无孤另，乍分飞可惯经。日日疏，迤逦生，逐朝盼望逐日候等。行里焦，梦里惊，心不暂停。【水仙子】甚识曾，半霎儿他行不至诚。气命儿般看成，心肝般钦敬，倒将人草芥般轻。瞒不过天地神明，说来的咒誓终朝应。亏心神鬼还灵圣，肠欲断泪如倾。【塞雁儿】牢成，牢成，一句句骂得心疼，据踪迹疏狂似浮萍。山般誓，海样盟，半句儿何曾应？【神仗儿】他待做临川县令，俺不做卢州小卿。学亚仙、元和，王魁、桂英。心肠心可怜，模样儿堪憎。往常时所事依凭，虽愚滥，可惯经。【节节高犯】近新来特改的心肠硬，全不问人绣帏帐罗衾剩，接双栖鸳枕共谁并？你纵宝马，跳金鞍，玩玉京，迷恋着良辰媚景。【挂金索】懵懂心肠，捱不过风流病，短命冤家，断不了疏狂性。第一才郎。俺行失信行，第二佳人，自古多簿幸。【柳叶儿】冷落了绿苔芳径，寂寞了雾帐云屏，消疏了象板鸾笙，生疏了锦瑟银筝。【黄钟】锦帏绣幕冷清清，银台画灯碧荧荧。金风乱吹黄叶声，沉烟潜消白玉鼎。槛竹筛酒又醒，塞雁归愁越添，檐马劣梦难成。早是可惯孤眠，则这些最难打挣。【尾】痛恨西风太簿幸，透窗纱吹来残灯，倒少了个伴人清瘦影。","dynasty":"元代","title":"【黄钟】醉花阴"}
{"author":"侯正卿","content":"寄中寄情镜中两鬓皤然矣，心头一点愁而已。清瘦仗谁医？羁情只自知。【月照庭】半纸功名，断送关山。云渺渺，草凄凄。小楼风，重门月，应盼人归。归心急，去路迷。【喜春来】家书端可驱邪祟，乡梦真堪疗客饥。眼前百事与心违，不投机，除赖酒支持。【高过金盏儿】举金杯，倒金杯，金杯未倒心先醉，酒醒时候更凄凄。情似织，招揽下相思无尽期，告他谁？【牡丹春】忽听楼头更漏催，别凤又孤栖。暂朦胧枕上重欢会，梦惊回，又是一别离。【醉高歌】客窗夜永岑寂，有多少孤眠况味。欲修锦字凭谁寄？报与些凄凉事实。【尾】披衣强拈纸与笔，奈心绪烦多书万一。欲向芳卿行诉些憔悴，笔尖头陶写哀情，纸面上敷陈怨气。待写个平安字样，都是俺虚脾拍塞。一封愁信息，向银台畔读不去也伤悲。蜡炬行明知人情意，也垂下数行红泪。","dynasty":"元代","title":"【正宫】菩萨蛮"}
{"author":"范致中","content":"岱岳东南第一观，青天高耸碧㠝岏。若教飞上峰头立，应见阳乌浴未乾。","dynasty":"宋代","title":"日观峰"}
{"author":"詹琲","content":"忆昔永嘉际，中原板荡年。衣冠坠涂炭，舆辂染腥膻。国势多危厄，宗人苦播迁。南来频洒泪，渴骥每思泉。","dynasty":"唐代","title":"永嘉乱，衣冠南渡，流落南泉，作忆昔吟"}
{"author":"詹琲","content":"一别几经春，栖迟晋水滨。鶺鴒长在念，鸿雁忽来宾。五斗嫌腰折，朋山刺眼新。善辞如复我，四海五湖身。","dynasty":"唐代","title":"癸卯闽乱，从弟监察御史敬凝迎仕别作"}
{"author":"詹琲","content":"谁言悦口是甘肥，独酌鹅儿啖翠微。蝇利薄于青纸扇，羊裘暖甚紫罗衣。心随倦鸟甘栖宿，目送征鸿远奋飞。击壤太平朝野客，凤山深处□生辉。","dynasty":"唐代","title":"追和秦隐君辞荐之韵，上陈侯乞归凤山"}
{"author":"詹琲","content":"一别几经春，栖迟晋水滨。鹡鸰长在念，鸿雁忽来宾。五斗嫌腰折，朋山刺眼新。善辞如复我，四海五湖身。","dynasty":"唐代","title":"癸卯闽乱从弟监察御史敬凝迎仕别作"}
{"author":"陈毅","content":"大雪压青松，青松挺且直。要知松高洁，待到雪化时。","dynasty":"现代","tags":"冬天，咏物，松树","title":"青松"}
{"author":"陈毅","content":"断头今日意如何？创业艰难百战多。此去泉台招旧部，旌旗十万斩阎罗。南国烽烟正十年，此头须向国门悬。后死诸君多努力，捷报飞来当纸钱。投生革命即为家，血雨腥风应有涯。取义成仁今日事，人间遍种自由花。","dynasty":"现代","title":"梅岭三章"}
{"author":"陈毅","content":"断头今日意如何，创业艰难百战多。此去泉台招旧部，旌旗十万斩阎罗。","dynasty":"近代","title":"梅岭三章其一"}
{"author":"陈毅","content":"南国烽烟正十年，此头须向国门悬。后死诸君多努力，捷报飞来当纸钱。","dynasty":"近代","title":"梅岭三章其二"}
{"author":"陈毅","content":"投生革命即为家，血雨腥风应有涯。取义成仁今日事，人间遍种自由花。","dynasty":"近代","title":"梅岭三章其三"}
{"author":"陈毅","content":"即今抗战艰难日，累累新坟启我思。五年碧血翻沧海，一片丹心照汉旗。国中忍见儿皇立，朝内惟谋萁豆炊。九仞为山争一篑，同仇敢与亿民期。","dynasty":"现代","title":"“七七”五周年感怀"}
{"author":"陈毅","content":"横越江淮七百里，微山湖色慰征途。鲁南峰影嵯峨甚，残月扁舟入画图。","dynasty":"现代","title":"过微山湖"}
{"author":"陈毅","content":"二十年来说是非，一生能系几安危？莫道浮云终蔽日，严冬过尽春蓓蕾。","dynasty":"现代","title":"赠同志"}
{"author":"陈毅","content":"两阕新词，毛唱柳和，诵之意飘。想豪情盖世，雄风浩浩；诗怀如海，怒浪滔滔。政暇论文，文余问政，妙句拈来着眼高。倾心甚，看回天身手，绝代风骚。山河齐鲁多娇，看霁雪初明泰岱腰。正辽东鹤舞，涤瑕荡垢；江淮斤运，砌玉浮雕。池冻铺银，麦苗露翠，冬尽春来兴倍饶。齐欢喜，待桃红柳绿，放眼明朝。","dynasty":"现代","title":"沁园春和咏雪词"}
{"author":"陈毅","content":"云道无心亦爱山，雨馀时向此中还。而今天下焦枯甚，只恐苍龙未放闲。","dynasty":"宋代","title":"归云洞"}
{"author":"陈毅","content":"远归沧海通舟楫，近洗山僧一片心。留与卧龙成窟穴，等闲飞去也为霖。","dynasty":"宋代","title":"决涧院"}
{"author":"陈毅","content":"岭头孤店小，一径与山分。晓日明高树，篮舆破白云。野花村妇髻，乱石古人坟。黄叶初飞处，秋声不可闻。","dynasty":"清代","title":"晓过黄叶岭"}
{"author":"陈毅","content":"宁懒方知愤，终狂不自愚。吾身竟何有，斯意岂能无。夜气枯禅得，秋心健隼孤。际天皆肃杀，独信北风苏。","dynasty":"清代","title":"偶作"}
{"author":"陈毅","content":"百战中原血，江山一敝袍。艰难军国计，生死布衣交。道以相知重，功为不赏高。咸同诸将在，专阃各旌旄。","dynasty":"清代","title":"题铜官感旧图其一"}
{"author":"陈毅","content":"日暮铜官渚，芦花瑟瑟秋。惊心思往事，援手出神州。白水犹残垒，苍生已百忧。抚今看此卷，欲济几同舟。","dynasty":"清代","title":"题铜官感旧图其二"}
{"author":"陈毅","content":"济乱无长策，忧疑日万端。民愚重贫弱，文胜转艰难。蜀洛非师说，权衡有学官。祇今遗疏在，语语见心肝。","dynasty":"清代","title":"哭长沙张文达公其一"}
{"author":"陈毅","content":"国计兼身世，梯航遂至今。量官明主术，养士老臣心。谴及恩弥厚，名高谤转深。不胜东首意，流涕答纶音。","dynasty":"清代","title":"哭长沙张文达公其二"}
{"author":"陈毅","content":"初见晴川道，方回使者车。平生知己分，一纸议边书。恻恻亲朋尽，看看意气疏。门前舆马地，春雨长蓬芦。","dynasty":"清代","title":"哭长沙张文达公其三"}
{"author":"陈毅","content":"客病存秋祭，精诚豁此襟。儿孙经乱长，诗礼泽吾深。猿鹤谁家子，鸡牺自惮心。终当际明盛，幸活傥思今。","dynasty":"清代","title":"中元祭后感书其一"}
{"author":"陈毅","content":"居乱曾闻训，艰难竟及身。祷深思更杂，心苦语多真。脉脉馨香彻，飘飘气志伸。微茫如有触，随地见君亲。","dynasty":"清代","title":"中元祭后感书其二"}
{"author":"房融","content":"零落嗟残命，萧条托胜因。方烧三界火，遽洗六情尘。隔岭天花发，凌空月殿新。谁令乡国梦，终此学分身。","dynasty":"唐代","title":"谪南海过始兴广胜寺果上人房（一作过韶州广界寺）"}
{"author":"陈掞","content":"西郊见说春事浓，杏花香发眠东风。主人未解此花意，小槽溜溜杯犹空。劝君潋滟蒲萄绿，好看枝头红映肉。莫令风雨遣花飞，徒唱人间断肠曲。","dynasty":"宋代","title":"光渌亭杏花"}
{"author":"陈掞","content":"湘南夜水风露清，月明耿耿波益平。婵娟有人步罗袜，琼璫玉佩双娉婷。可怜玉骨埋藏久，肠断人间无复有。岂知化作兰若莲，宿契未忘犹并首。想应快意洗尘缘，不向谢池争取妍。玻璃盘中净土颊，一心稽首西方仙。请君以图献天子，当与嘉禾并周史。毋令寂寞堕空山，泣月辈云清夜残。","dynasty":"宋代","title":"破山寺双头白莲"}
{"author":"陈掞","content":"季鹰雅志本江湖，胡为入洛诚计疏。一杯莼羹入归梦，岁晚仅饱松江鲈。何如王郎十亩宅，一生江头枕江碧。西风落日弄烟波，却笑陶朱计然策。我来访君春已深，江花江柳翻绿阴。相攜三径拾瑶草。为问客来何苦心。固知此事君计得，我被微官苦相逼。劝君谨勿语弹冠，便恐纷纷北山檄。","dynasty":"宋代","title":"题稙庵"}
{"author":"郑衮","content":"养翮非无待，迁乔信自卑。影高迟日度，声远好风随。云拂千寻直，花催百啭奇。惊人时向晚，求友听应知。委质经三岁，先鸣在一枝。上林如可托，弱羽愿差池。","dynasty":"唐代","title":"好鸟鸣高枝"}
{"author":"戴熙","content":"诏许屯田使，量移佐命卿。风云仍上界，雨雪罢边城。帝力回愆运，天心练老成。都人如望岁，火速赋东征。","dynasty":"清代","title":"闻林少穆前辈召授京卿其一"}
{"author":"戴熙","content":"丹笔传钞疾，黎氓告语叹。生还闻健在，子舍想团栾。忆昔攀辕苦，看君解组难。皇情终念旧，喜极泪汍澜。","dynasty":"清代","title":"闻林少穆前辈召授京卿其二"}
{"author":"戴熙","content":"莫以清曹乐，当分圣主忧。升沈归一视，功罪属千秋。指日趋青琐，朝天念白头。他时登将相，不必计恩仇。","dynasty":"清代","title":"闻林少穆前辈召授京卿其三"}
{"author":"戴熙","content":"飞飞黄雀喜，切切少年悲。坐视投网罗，不能通一词。榆枋未可栖，送尔摩穹苍。穹苍多鸷鸟，哺花置巾箱。同处天地间，安得不相关。图报吾所耻，还尔白玉环。","dynasty":"清代","title":"野田黄雀行"}
{"author":"戴熙","content":"远水平如席，远山高于枕。江水吞天来，群山赴江饱。江树排圆荠，江云浴烂锦。横江剪一帆，削耳风凛凛。回望海门烟，日出金波淰。","dynasty":"清代","title":"渡江"}
{"author":"戴熙","content":"阴崖忽中裂，密树缘其凹。丛生蹲群猊，倒出蟠孤蛟。郁翠滃溪壑，积湿蒸䂭磝。万古日不到，惟有归云巢。","dynasty":"清代","title":"小神滩"}
{"author":"戴熙","content":"积水化为石，石势皆下俯。突兀夹两崖，颠倒悬万乳。擎出飞空泉，洒作满天雨。交汇奔巨雷，倏忽过强弩。盘盘苍藤挂，瑟瑟寒箨舞。翡翠鸣啁啾，蛱蝶见三五。我欲蹑其颠，山风落如斧。恐有会钟龙，来攫跑泉虎。归当挟睡仙，脱漏重游补。","dynasty":"清代","title":"楞伽峡"}
{"author":"戴熙","content":"冷官如僧舍如刹，入门但少孤磬戛。巷北枢曹肯相过，高论汨汨奋颉滑。为语巷南有阁长，濯濯麋群彼尤黠。走访坐谈出近著，钩妍摘媸互标轧。当其至处读者嘿，千里之车三寸牵。爬梳剔抉遂忘晡，向晚长嘶续鸣{紥虫}。主人爱客客恋主，留饷豚鱼无特杀。上座自觉老可耻，领下欲髯首先鬝。饭罢东林月高出，椭璧十已圆其八。白光射地翻凉波，上有树影秋毫察。围坐杂言一言识，恶语须防报阍刖。归途巷南复巷北，矫矫秋空一双鹘。","dynasty":"清代","title":"偕蕙西访曾涤生学士蕙西有诗见示即次其韵"}
{"author":"陈逸赏","content":"死却王褒五百春，资中不见有词臣。今朝忽遇登龙客，喜杀西郊谢逸人。","dynasty":"宋代","title":"国朝自建隆至大中祥符七年垂五十载谢颐素始"}
{"author":"冯安上","content":"特起孤峰耸白云，又环双涧隔红尘。枯崖有字唐元杰，古庙无碑舜二臣。草木怪灵千种药，山川浓秀四时春。邦人竞效封人颂，寺额金书圣寿新。","dynasty":"宋代","title":"圣寿寺"}
{"author":"冯安上","content":"南山山下多佳石，过眼欣逢诗思得。最怜小嶂隔窗前，透出烟光露秋碧。","dynasty":"宋代","title":"凌烟嶂"}
{"author":"萧建","content":"见说九华峰上寺，日宫犹在下方开。其中幽境客难到，请为诗中图画来。","dynasty":"唐代","title":"代书问费征君九华亭"}
{"author":"黎逢","content":"上林新柳变，小苑暮天晴。始望和烟密，遥怜拂水轻。色承阳气暖，阴带御沟清。不厌随风弱，仍宜向日明。垂丝遍阁榭，飞絮触帘旌。渐到依依处，思闻出谷莺。","dynasty":"唐代","title":"小苑春望宫池柳色"}
{"author":"黎逢","content":"早夏宜初景，和光起禁城。祝融将御节，炎帝启朱明。日送残花晚，风过御苑清。郊原浮麦气，池沼发荷英。树影临山动，禽飞入汉轻。幸逢尧禹化，全胜谷中情。","dynasty":"唐代","title":"夏首犹清和（一作张聿诗）"}
{"author":"窦希玠","content":"銮舆巡上苑，凤驾瞰层城。御座丹乌丽，宸居白鹤惊。玉旗萦桂叶，金杯泛菊英。九晨陪圣膳，万岁奉承明。","dynasty":"唐代","title":"奉和九日幸临渭亭登高应制得明字"}
{"author":"何仲宣","content":"日日思归勤理鬓，朝朝伫望懒调梭。凌风宝扇遥临月，映水仙车远渡河。历历珠星疑拖珮，冉冉云衣似曳罗。通宵道意终无尽，向晓离愁已复多。","dynasty":"唐代","title":"七夕赋咏成篇"}
{"author":"蔡君知","content":"君马经西极，臣马出东方。策举浮云影，珂连明月光。水冻恒伤骨，蹄寒为践霜。踌躇嗟伏枥，空想欲从良。","dynasty":"南北朝","title":"君马黄"}
{"author":"高茂卿","content":"楔子(搽旦扮李氏同二净福童、安童上)(搽旦诗云)人无千日好，花无百日红。早时不算计，过后一场空。老身姓李，夫主姓韩。夫主早年亡化过了，所生两孩儿，一个唤福童，一个唤安童。有个小叔叔是韩弘道，婶子儿张二嫂，泼天也似家私，他掌把着。我如今要分另了这家私，俺两个孩儿未娶妻哩。福童请你婶子来。(福童唤科，云)婶子有请。(二旦扮张氏上，云)孩儿也，你唤我做甚么？(福童云)我母亲请你哩。(二旦云)这等我须索走一遭去。早来到门首也。你报复去。(福童云)母亲，婶子来了也(搽旦云)道有请。(福童云)婶子请。(二旦做见搽旦，拜科，云)伯娘唤我做甚么？(搽旦云)婶子请坐。我请将你来，别无甚事，我要分另了这家私。我两个孩儿，不曾娶亲哩。(二旦云)伯娘，我可不敢主张，等你叔叔韩二来家商议。(搽旦云)福童门首看者，若你叔叔来呵，报复我知道。(正末扮韩弘道上，云)老夫蠡州白鹭村人也，姓韩名义，字弘道。祖上庄农出身，所积家财万贯有余。我有一个家兄是韩弘远，早年间亡化过了。家兄遗下二子，长叫福童，次叫安童。我那两个侄儿，他从那三五岁上无爷，可是老夫抬举的他成人长大。争奈我那嫂嫂，性儿有些乖劣。幸得我妻张氏贤惠，见老夫年近六旬，无有子嗣，与我娶了个小浑家，姓李小字春梅，如今腹怀有孕也。这两日见我嫂嫂，和那两个侄儿，心中好生不喜。想必为这春梅怀孕，有些妒忌的意思，也不见得。恰才和几个老弟兄每，饮了几杯酒回来，早到家门首也。(搽旦云)分另了家私却也净办。(正末云)怎生这般大惊小怪的？我过去咱。(福童云)好！好！叔叔来了也。(正末见搽旦，施礼科。云)呀！早辰间不曾见嫂嫂，嫂嫂祗揖。(搽旦回礼科，云)叔叔请坐。(正末云)二嫂，您恰才为甚么这般炒闹那？(二旦云)恰才伯娘请将我来，要分另了这家私。(正末云)谁这般道来？(二旦云)是伯娘道来。(正末云)我问嫂嫂咱。(做问科，云)嫂嫂，您恰才为甚么炒闹来？(搽旦云)是我请将叔叔、婶子过来，要分另了这家私。树大枝散，自然之理也。(正末云)这家私比先家兄在时，原无积趱，都是我苦挣下的。既然嫂嫂要分另家私，我问这两个侄儿咱。福童、安童，您母亲要分另家私，您两个心里如何？(福童云)我两个不曾娶老婆哩，分另这家私倒也净办。(正末云)这的是您娘儿每商定了也，可不干我事。请的本处社长来者。(福童云)理会的。出的门来。社长在家么？(社长上，词云)老阿老，起迟卧早，硬的便嫌软，软的蒸饼儿倒好。我是本处的社长。门首有人唤门，我开开这门。孩儿也，唤我做甚么？(福童云)俺叔叔要分另了家私，我一径的来请老社长。你说我家的这家私亏了谁来？(社长云)多亏了你那韩二。(福童云)老社长，你若过去见了俺叔叔，只说这家私亏了韩大，我便买羊头打旋饼请你。你若是分的我这家私少了呵，你也知道我的性儿。(社长云)理会的。来到门首也，报复去。(福童做报科，云)请的社长来了也。(正末云)道有请。(福童云)请进去。(社长做见科，云)支揖。(正末还礼科，云)老社长请坐。(社长云)请将老汉来有甚么勾当？(正末云)请将老社长来，别无甚事。我这嫂嫂和俺两个侄儿，要分家哩。我这家私的缘故，老社长你也尽知。庄农人家，止不过有些田产物业、牛羊孳畜、金银钱物，分做两分，我与两个侄儿各得一半。老社长你则平等着。(社长云)老汉知道有多少钞？(福童云)钞有十块。(社长云)韩二你拿一块，与这孩儿九块。(福童云)银子十斤。(社长云)韩二你拿一斤，与这孩儿九斤。(福童云)老社长，还有牛羊孳畜、田产物业。(社长云)韩二你要他怎么？都与这两个孩儿罢。分的平平儿的也。(正末云)改日致谢老社长，勿罪！勿罪！(福童送社长出科)(社长云)孩儿，家私都是你拿了也，羊头薄饼将来我吃。(净打社长科，云)老弟子孩儿，有甚羊头薄饼？不得工夫买哩，改日请你吃罢。(社长诗云)这厮做事忒不才，分另家私唤我来。羊头薄饼不曾吃，险些打出腰子来。(下)(正末云)嫂嫂，分开了家私也。有这所宅儿，您便住那东首里，俺住这西首里。(大旦云)一宅分为两院，你也休上俺门来，我也不上你门去。(同福童、安童下)(正末云)嫂嫂打起这界墙，咱便是不厮见了。二嫂，你看这无儿女的好不气长也呵。(二旦云)韩二，伯娘要分这家私，不为别的。见你每朝逐日，伴着那火狂朋怪友，饮酒作乐，因此上分另了这家私，常在背后骂你做酒浸头哩。(正末云)这家私依着他分开便了，却要说这等闲言长语做甚么那？(唱)【仙吕】【赏花时】何须你簸扬我贪杯酒浸头，则你那闲言浯说念的春风树点头。(云)可也怪不的。(唱)从来这拙妇每他须巧舌头，(云)一家儿人家，被这等歹心的妇人每，都坏了也。(唱)他搜寻出这等分家私的由头，(云)我若早有个儿子，也不到得眼里看见如此。(唱)哎！这便是我没孩儿的那个下场头。(同二旦下)第一折(搽旦同福童、安童上)(搽旦云)事不关心，关心者乱。虽然和俺两个孩儿分另了家私，想俺那叔叔有个小浑家，唤李春梅，他如今腹怀有孕，若得个女呵罢了，若是得个小厮儿，家私过活，都是他的，我这两个孩儿，可不干生受了一世，只得了这一分家计？今日腊月十五日，是婶子生日。我如今请将婶子过来，吃几杯酒。我将三两句话搬调他，把李春梅或是赶了，或是休了。家缘过活，都是我两个孩儿的，便是我生平愿足。(福童云)母亲说的是。(搽旦云)孩儿，隔壁请将你婶子来者。(福童云)理会的。婶子在家么？(二旦上，云)是谁唤我？开门看来，孩儿也，有甚么勾当？(福童云)俺母亲有请。(二旦云)韩二也，隔壁伯娘请我哩。你看家，我便来也。(二旦做到科)(福童报云)母亲，婶子来了也。(搽旦云)道有请。(福童云)婶子请进。(二旦见科，云)伯娘唤我做甚么？(搽旦云)今日是你贵降之日，故请你来吃杯寿酒。(二旦云)做甚么要害伯娘？(搽旦递酒科，云)孩儿将酒来，婶子满饮一杯。(二旦云)伯娘，你也饮一杯。酒勾了也。(搽旦做搬调科，云)婶子，我有句话敢与你说么？(二旦云)伯娘甚么话？你说波。(搽旦云)我叔叔恰不娶了春梅？如今腹怀有孕。叔叔说道：若是得个女儿且罢，若得个小厮儿呵，我把二嫂着他灶窝里烧火打水运浆，着他和那母狗两个睡。我听得这句说话，一向有些不忿。我若不和你说呵，你怎么受得这亏。我和你妯娌之情，故和你说知。你要自做个主意。(二旦云)伯娘，酒勾了也，待改日我还席罢。我回家去也。(做别科，云)我出的这门来。恰才听了伯娘所说，气的我一点酒也无了。我如今到家中，没这般事，万事罢论。若有这等勾当，韩二也，我不道的和你两个干罢了哩。(下)(搽旦云)婶子去了也。孩儿你放心，好歹赶了春梅，这家私都是您的。无甚事，后堂中饮酒去来。(同下)(正末同搽旦春梅，上)(正末云)今日腊月十五日，是我那二嫂贱降之日。隔壁两个侄儿和嫂嫂，请将过去了，必是庆寿的酒。李氏，比及二嫂来呵，先和你吃几杯酒咱。时遇冬天，纷纷扬扬，下着大雪，又刮起这般大风。便好道风雪是酒家天也呵。(唱)【仙吕】【点绛唇】凛列风吹，雪花飘坠，弥天地。不辨高低，似一片琼瑶砌。【混江龙】莫不是春光明媚，既不沙可怎生有梨花乱落在这满空飞？这雪呵，供陶学士的茶灶，妆党太尉的筵席。这雪呵，探梅客难寻三径去，便有那钓鱼翁也索披得一蓑归。幸际着太平时世，正遇着丰稔年岁。有新酿熟的白酒，旧腌下的肥鸡。自偎垆斟酌，没故友相知，则我放开怀连饮到数十巡。待要尽今生向这老瓦盆边醉，但守着竹篱茅舍，也不愿那画阁朱扉。(二旦上，云)我来到这前厅上，不见韩弘道，敢在这卧房里。(做听科，云)兀的不吃酒哩。我且不要过去，听他说甚么。(春梅云)俺那姐姐有你在家呵，另做个眼儿看我。无你呵，将我不是打，便是骂。我这般受苦，怎生是好？(二旦云)元来这个泼奴胎他正说我哩。(正末云)李氏也，你不说呵，我怎生知道？我与你把盏陪话咱。(唱)【油葫芦】我这里亲手高擎着这潋滟杯，李氏也我有句话苦劝你，则咱这家务事不许外人知，(带云)依着我的心呵，从今以后，(唱)则要您便欢欢喜喜相和会，不要你那般悲悲戚戚闲争气。(春梅云)每日打骂我，怎么受的？(二旦云)你道波，我做甚么打你来？(正末云)你依着我呵，(唱)他要强与他牡强，你伏低且做低。你办着一片至诚的心，可自有个峥嵘日，你是必休折证是和非。(云)便做道他强你弱，他好你歹，都休在我眼前说也。(唱)【天下乐】岂不闻道路上人也那口似碑？我如今便年也波纪，年纪可便近六十，虽然咱有家私，我这眼前无一个子息。(云)李氏也，我为你呵，多曾用心来。(唱)我背地里祷神祗，(带云)也不论是男是女，(唱)但得一个喂眼的，恰便似那心肝儿般知重你。(二旦云)这个老弟子孩儿无礼，心肝儿般知重他哩。(做唤门科，云)开门来，开门来。(正末做开门科，云)呀！二嫂来了也。(二旦云)老弟子，为这个泼贱奴胎说的我好也。我打这歪刺骨。(正末唱)【那吒令】你入门来便闹起，有甚的论黄数黑？街坊每都听知，谁敲牙波料嘴？这婆娘家便背悔也，忒瞒心昧己。(二旦做打春梅科，云)我打这个歪刺骨。(正末云)二嫂休闪了手。(唱)火不登红了面皮，没揣的便揪住鬏髻，(二旦云)我打他有甚么事？(正末云)二嫂休闪了手。(唱)不歇手连打到有三十。【鹊踏枝】哎！你一个歹东西，常好是不贤慧。(二旦叫科，云)天也，韩弘道气杀我也。(正末唱)有甚事叫唤声疼，没来由出丑扬疾。可怎生全不依三从波四德，也是我不合将你来百纵千随。(二旦云)韩二，我老实和你说。你弃一壁儿，就一壁儿。你爱他时休了我，爱我休了他者。(正末云)亏你不害口碜，说出这等话来。(唱)【寄生草】你休恁般生嫉妒，休那般无智识。量这一个皮灯球犯下甚么滔大罪？哎，你一个鬼精灵会魔障这生人意，可知我这个酒糟头不识你这拖刀计。则恐怕李春梅夺了你那燕莺期，走将来黄桑棒打散了鸳鸯会。(云)二嫂请坐，今日是你个贵降的日子，我陪礼奉你一杯。(二旦云)我吃你娘汉子的酒。依着我把春梅休了者。(正末云)有甚么难见处？隔壁两个侄儿和嫂嫂请过去。必定搬调了你一言两句，所以家来寻闹。休听别人言语，听我两句话：咱儿要自养，谷要自种，休听人言语。二嫂且满饮一杯。(二旦丢盏科，云)我还吃甚么酒？快把春梅休了者。(春梅云)韩二，省的这般闹，休了我罢。(正末云)小贱人，俺这里说话，那得你来？你知道您姐姐为甚么娶将你来？则为老夫年近六旬无子，所以寻将你来。姐姐肯信着别人的言语，赶了你出去，倒着我韩弘道绝户了？二嫂。你休听别人言语。则满饮一杯。(二旦云)将的去。我吃他做甚么？如今好便好，歹便歹。俺兄弟七八个，如狼似虎哩。我如今寻个死处，俺那几个兄弟，城里告将下来，把你皮也剥了。我死也要你休了者。(正末云)二嫂，你休觅死处。嗨！我这男子汉，到这里好两难也呵。待休了来，不想有这些指望。待不休了来，我这大浑家寻死觅活的。倘或有些好歹，我那几个舅子，狼虎般相似。去那城中告下来呵，韩弘道为小媳妇逼死大浑家，连我的性命也送了，则不如休了他者。只少着纸墨笔砚奈何？(二旦云)兀的不是剪鞋样儿的纸，描花儿的笔？你快写，不写时我便寻死也。(正末做写科，云)写就了也。二嫂你与他去。(二旦云)则有丈夫休媳妇，那里有个大媳妇休小媳妇，倘或衙门中告下来，我倒吃罪过。与他便与他．不与他我便寻死也。(正末云)二嫂，只我与他便了也。春梅，这的不干我事。去、去、去。(春梅云)我出的这门来，我将着这休书，也不嫁人，前街后巷，则是叫化为生。韩弘道，则被你苦杀我也。(下)(正末云)二嫂，我往院前院后执料去咱。(二旦云)你敢要赶李春梅去也？(正末云)哎，休也休了他，我赶他做甚么？(背云)那左院里小的每，有人曾见李春梅来么？有人收留的在家，我多有钱钞与您也。(内云)去的远了也。(正末云)去的远了。兀的不痛杀我也。(二旦云)韩二，你不啼哭天那？(正末云)老汉偌大年纪，眼儿里怎生无些冷泪？(二旦做冷笑科。云)你这等症侯，好来的疾也。(正末云)二嫂，我有句敢说么？(二旦云)敢是要赶李春梅么？(正末云)我的主意，待把李春梅寻将回来也，不留在咱家里住。则着在那庄院人家借住。待他生下一男半女，那其间再赶出去，也未迟哩。(二旦云)为甚么那？(正末云)我则怕绝户了也。(二旦云)放着两个侄儿怕做甚么？(正末云)那两个都不是孝顺的也。(唱)【赚煞尾】罢、罢、罢，你今不听我这丈夫言，久以后必受俺那侄儿每的气。那厮每一个个贼心贼意，只待要吞占我的家私。你也须自做个见以，我言语尽是诚实。说着呵痛伤悲，怎不的蹙损的这愁眉？你也则是稳放着船到江心，那其间可便补漏迟。现如今有穿有吃，到后来无子无力，二嫂也，我只怕你得便宜翻做了一个落便宜。(下)第二折(外扮俞循礼同旦儿王氏上)(俞循礼诗云)耕牛无宿料，仓鼠有余粮。万事分已定，浮生空自忙。小可是这新庄店人氏，姓俞名循礼，嫡亲的夫妻两口儿家属，浑家王氏。他有一个兄弟，在这四村上下，看着几个头口儿，人口顺都唤他做王兽医。我如今泼天也似家私，无边际的田产物业。争奈寸男尺女皆无。谢天地可怜，如今我这大嫂腹怀有孕，十个月满足，将次分娩。城中有几主钱钞，下次小的每取不将来，我如今自要亲身的去。大嫂，我嘱咐你，则怕我一头的去后，你分娩呵若得一个小厮儿，就槽头上选那风也似的快马，着小的每到城中来报我。我若到的家中，杀羊造酒，做个庆喜的大筵席。若得一个女儿，便打灭休题着。大嫂，我嘱咐下你也。下次小的每，鞍下头口儿，我到城中索取钱债，走一遭去来。(下)(旦儿云)员外索钱去了。我得个儿也是你的，女也是你的，怎么得个儿便教报信，得个女便打灭了？天阿，怎生得个小厮儿，称了俺员外的心也好。下次小的每，于路上好看员外，早些儿回来者。(下)(李春梅上，云)妾身是李春梅，自从韩二休将我出来，我腹怀有孕，白日里在这四村上下叫化，我到晚来在巡铺里歇息。天色晚了也。我去这巡铺里歇息去。怎么一时间就肚疼起来？敢是要养娃娃也。(丑扮王兽医拿捩鼻木上，云)自家新庄店人氏，姓王。在这四村上下看着几个头口儿，人口顺则叫我做王兽医。嫡亲的夫妻两口儿，寸男尺女皆无。新来俺那浑家根前，得了一个小的，可惜落地便死了，俺那浑家好不烦恼。我便道俺这骨头里没他的，你烦恼做甚么？我有个姐姐嫁与这俞循礼，泼天也似家私，寸男尺女也都没有。俺那姐姐怀着身孕，却养下一个女儿。俺那姐夫索钱去了，临出门时对俺姐姐说：若得个女儿，便打灭了休题。若得个小厮儿，便着人飞马报他去。你看我那姐夫，隔着肚皮，那里知道。做娘的都是一样怀胎，分甚么男女？我在东庄里看几个头口儿，吃了几钟酒回去。老的每道：王兽医也，前头有鬼，你行动些儿。我说道：那里便有鬼来？天色将晚了也，我口里便强着。脚步里也走动些儿。(做走科)(春梅做叫唤科)(王兽医云)呀！真个有鬼，我拿出我这捩鼻木来。有鬼无鬼，撮盐入水。待走过去，我先喝他一声。口退！甚么东西？(春梅云)我是人。(王兽医云)我说不是鬼，你是甚么人？(春梅云)我是叫化的。(王兽医云)你是男子是妇人？(春梅云)我是个妇人。(王兽医云)你那里做甚么哩？(春梅云)我这里养娃娃哩。(王兽医云)元来叫化的，他也养娃娃。你得了个小厮儿是女儿？(春梅云)是个小厮儿。(王兽医??俺姐夫泼天也似家私，倒得了个女儿，你看这叫化的，倒养了个儿子。天阿，知他怎生对付着哩？兀那妇人，你那小的不与了人，要做甚么？(春梅云)俺与人谁要？(王兽医云)将来我要。(春梅云)你将的去波。(王兽医云)一个好儿也。你看那青旋旋的头儿，小小的口儿，高高的鼻儿。我抱将去，暗暗的与俺姐姐，可不是好呀。百忙里溺我一身尿。兀那妇人，我随身带着些碎银子儿，与你将息去者。(春梅云)哥哥你姓甚么？(王兽医云)问我姓？咦，他倒乖也。你问我做甚么？你可姓甚么？(春梅云)我姓李，小字春梅。(王兽医云)你将的这碎银子儿将息你那身体去。我将着这小的到的家中，久后抬举的成人长大。李春梅也，我着你子母每团圆了，也不见的哩。(下)(旦儿上，云)妾身王氏。自从员外索钱去了，我得了个女儿，我也不曾稍信与他。我那兄弟王兽医，他这几日也不来望我。好烦恼人也。(王兽医上，云)我将着这个孩儿，送与俺姐姐去。我不敢往那前门里去，恐怕人看见我。我往这后门里去，却又撞见那肯分的老院公。我叮嘱他这桩事，则除是天知、地知、你知、我知。若是走透了一点儿消息，我着俺姐姐打也打杀你。我自一径走到姐姐根前去。(旦儿云)是谁？(王兽医云)是您兄弟。(旦儿云)自家的兄弟怕做甚么？过来。(王兽医见科，云)姐姐，你添了个甚么？(旦儿云)我添了个女儿。(王兽医云)我可与你个小厮儿。(旦儿云)你那里将来？(王兽医云)姐姐你休问他。若是姐夫来家，则说是你添的。(旦儿云)好、好，兄弟也，你将这女儿，或是丢在河里井里，恁你将的去。(抱儿下)(王兽医云)我出的这门来。你看俺姐姐波，与了他那小厮儿，便道把这女儿丢在河里井里。那个小厮儿便强杀者波，则是别人的，这个女儿便歹杀者波，只是我的亲外甥儿，我便怎么下的。我将到家中，我那浑家可不有乳食？把这女孩儿抬举成人长大，招个女婿儿，久以后也把老糟头送在土里。(下)(俞循礼同旦儿、俫儿上)(俞循礼云)过日月好疾也。则从索钱回来，我这大嫂根前，所生了个添添孩儿。今经可早十三年光景。我因为这得了添添孩儿，特地盖了一座义学堂。请了一个先生，将这四村上下小的每，都聚会在这学堂里攻书。但是那别个学生背不过的书，俺这添添孩儿，他又早记了也。好一个聪明的孩儿，我心中十分欢喜。大嫂，则是一件，你那兄弟王兽医，他无酒再不到俺家里来。但醉了呵，上门来便寻吵闹，万千的不是，我则是看着你的面皮。大嫂，天色也觉早哩。等孩儿吃些茶饭，着院公送的他学堂里去。(王兽医上，打口弟科，云)才说兄弟，兄弟便至。自从抱的那小的儿来，与了俺姐姐，今经十三年光景也。那小的唤做添添，天生聪明，俺姐夫好不欢喜。往常问我姐夫借一具牛，今年再借牛去走一遭来。到得门首，我自径入。(做见科，云)姐姐、姐夫，有酒将来我吃。(俞循礼云)大嫂，兀的不又醉了也。(王兽医做打口弟儿科，云)我打这个小弟子孩儿。(俞循礼云)呀！惊了孩儿。大嫂，你那糟头怎生打我孩儿这一下？(王兽医云)我把你个忘恩背义的弟子孩儿。(俞循礼云)他怎生忘恩负义？你雪堆儿里扶起他来那？(王兽医云)十三年前也亏我这么抱。(俞循礼云)你抱甚么？(旦做觑科)(王兽医云)姐姐，亏我抱的他这般大。(俞循礼云)大嫂，他又醉了。(王兽医云)我来别无话说。姐夫每年间借与我一具牛，我今年要问你借牛去耕种来。(俞循礼云)我往年间便借牛与你，今年间偏不借与你。(王兽医云)住、住、住。姐夫可要说的明白，往年间怎生借与我，今年怎生不借与我？(俞循礼云)我往年间借与你，添添孩儿未成人小哩，如今长成十三岁，也晓的人事。你借我的去，或是倒了我牛只，损了我犁耙，你着谁陪我？你又无儿，你又绝户。(王兽医云)谁绝户？(俞循礼云)你绝户。(王兽医云)偏你不绝户？(俞循礼云)添添是我的孩儿，我怎生绝户？(王兽医云)谁是你的儿？(俞循礼云)添添是我的儿。(王兽医云)添添是你的儿？(俞循礼云)怎么不是我的儿？(王兽医云)我倒不知道添添是你的儿。(俞循礼云)你看这糟头，怎么你知道？你说。(王兽医做觑旦儿科，云)姐姐，添添孩儿是您的儿？(旦儿做慌科，云)兄弟，看着我面皮，休要胡说。(王兽医云)想着那十三年前也亏我抱。(俞循礼云)怎的抱？(王兽医云)也亏我这般样抱。(俞循礼云)你是他的亲娘舅，你便抱他一抱，打甚么不紧？(俞循礼做推王兽医科，云)你个精驴禽兽，快出去，再也休上俺门来，兀的不气杀我也。(王兽医做出门科，云)我出的这门来。姐夫你好狠也，只一具牛不借便罢，骂我做绝户，你便是不绝户的？王兽医也，一不做，二不休，挤的绕着四村上下，关厢里外，爪寻那十三年前李春梅。我一把手儿，拖将他来道：李春梅，则这个便是，那添添孩儿是你的儿。且看姐夫是你绝户，还是我绝户那？(下)(俞循礼云)大嫂，这厮又气我这一场也。(旦儿云)员外，则是看我些面皮，休和他一般见识。(俞循礼云)大嫂，凡百的不是，我则看着你的面上。着院公送孩儿学堂里去来。(同下)(正末抱病，二旦扶上科)(二旦云)老的，这都是我的不是了也，你挣坐者。我不合信着伯娘的言语，将李春梅休了。若是有呵，得一男半女，也省的你这般烦恼。(正末云)婆婆，你如今后悔，可是迟了。则被我那两个侄儿，定害杀老夫也呵。(唱)【南吕】【一枝花】这些时典卖了我些南亩田，耗散了中庭麦。我将那少欠钱无心去索，婆婆也，这些时都只是盘缠了我自家的财。说着呵不由我感叹伤怀。我如今年纪老无接代，恨不的建一座望子台。我如今空盖着那郁沉沉大厦连甍，天那！几时能勾闹炒炒喧堂戏彩。(二旦云)这都是我的不是了也。(正末唱)【梁州第七】谁着你便听信着徐卿的那二子，怎么来砍折了王氏三槐。到如今岁寒然后知松柏。那两个蠢蠢之物，伴着伙泛泛之才。每日价贪图花酒，泼使钱财。倒将我劈面抢白，欺负咱软弱囊揣。都不到半年呵，早弄的家业个衰。则我那好言沿劝着他可更分毫不睬，他道我绝后波他是缘分上合该，这厮他纵心儿放乖。摸着的当了拿着的卖，使了自己少下人债。从今后依前若不改，婆婆也，是必着他休上我门来。(王兽医上，云)姐夫，嗨！你好歹也。我问你借具牛，你借便借，不借便罢，骂我是绝户，白白的受他一场气。这白鹭村韩弘道叔叔家，我少他十锭钞，本利该二十锭。我若今生今世不还了他呵，我那生那世也不如人。我将着这些本利还他去。说话中间可早来到门首也。(王兽医做见二旦科，云)婶子，唱喏哩。(二旦云)兽医哥哥，那里去来？(王兽医云)我一径的来。(正末云)婆婆，门首甚么人？(二旦云)是王兽医。(正末云)自家的孩儿，着他过来。(王兽医见正末科，云)叔叔怎么来？(正末云)孩儿也，我病哩。(王兽医云)叔叔，您休怪你侄儿。若知道叔叔病呵，您侄儿可早来看叔叔哩。(正末云)孩儿，你那里去来？(王兽医云)叔叔，你不知道。我问俺姐夫俞循礼，借一具牛。借便借，不借便罢，怎就骂我绝户？(二旦云)哥哥，你休那般道。您叔叔正为无儿忧愁思虑，害成病哩。(王兽医云)嗨！这老的也缺着半壁儿哩。叔叔，我少你十锭钞，本利该二十锭。您侄儿一径的还叔叔钞来。(正末云)孩儿也，别人的钱，不知饶了多少，量你这些，打甚么不紧？婆婆，寻出孩儿那一纸文书来。休说本利，连这文书也还了孩儿，您将这钱钞家中做盘缠去。(王兽医云)叔叔，你休斗您孩儿耍。(正末云)孩儿也，我不斗你耍。(王兽医云)是真个？谢了叔叔、婶子。(背云)姐夫，你好狠也。这老的他是各白世人，本利该二十锭钞，都不问我要，连文书也与了我。你是我亲姐夫，借一具牛，便不肯借与我，倒骂我做绝户。王兽医也，十三年前将那小的与这老的，可不好来？姐夫你好狠也。(回云)叔叔，既不要本利，都还了我，待我拿这钞去，买瓶酒来，与叔叔吃几瓯。(正末云)孩儿也，不要你买，我家中自有酒。婆婆，你去镟将热酒来，着孩儿吃。(福童、安童上，云)兄弟，俺叔叔染病哩。俺两个将家私都使的无了，问叔叔讨些使用，可不好那？来到门首，径自过去。(做见科，云)您孩儿一径的来问叔叔要些钱钞，把俺两个使用。(正末云)这里有客人哩。(唱)【牧羊关】这厮故意的将人吵，入门来便撒赖，他吃的醉沉沉放浪形骸。你看他行不动东倒西歪，哎哟！你觑他立不定天宽地窄。(福童云)叔叔，你无现钱，将那远年近岁欠下的文书，将来与俺两个索去。(王兽医做口扯文书科)(福童云)你慌做甚么？(正末唱)当日那举债钱是咱亲放，今日个要文书做您家财。至如我七十三八十四，(带云)哎！贼丑生每也，(唱)惯的您来千自由百自在。(福童云)权叔，你便死了，这家私总则是俺两个的。(正末云)【哭皇天】这厮那狠毒心如蜂虿，荒淫心忒分外。堪恨这两个薄劣种，现世的不成才。只古里向咱家、咱家取索，也须知俺这三年五载，看看衰迈，还有甚精金响钞，暗暗藏埋。只被你两个泼无徒、泼无徒将俺来厮定害。没揣的大惊小怪，便待要生非作歹。(云)婆婆，家中有两箱柜文书，休开那锁钥，都与我抬将出来。(二旦着人抬出科)(正末唱)【乌夜啼】也不索将的去堂前晒，也不索检视的明白。(云)小的每，将些草来盖在柜止，再掌个灯来者。(唱)只一把火都烧做了纸灰来，(带云)烧了！烧了！(唱)请两个早离厅阶，自去安排。我待学刘员外仗义散家财，我待学庞居士放做了来生债。把我这宿世缘交天界，(带云)烧了！烧了！(唱)不强如焚钱烈楮，灭罪消灾？(云)你看文书也烧了，钱钞也无了，快去！快去！(福童云)他不肯与俺钱钞，俺两个家去了罢。(下)(王兽医云)叔叔，这两个是你甚么人？(正末云)这两个是我的侄儿！(王兽医云)叔叔，您侄儿不怪你，倒则怪婶子。(正末云)你为甚么怪他？(王兽医云)婶子，你若肯替俺叔叔娶一个近身扶侍，得一男半女，不强如受这两个侄儿的气？(正末云)孩儿，也曾有来。(王兽医云)可那里去了？(正未云)我说与你听咱。(唱)【贺新郎】我当年娶了个女裙钗，(王兽医云)他和婶子说的着么？(正末唱)为他每话不相投，因此上遣他在门外。(王兽医云)他去了多少时节？(正末唱)经今早过了十三载，(王兽医云)这人敢还有么？(正末唱)他可便一去了呵，石沉大海。(王兽医云)叔叔，你打与我个模状儿。(正末唱)则他生的短矮也那蠢坌身材，(王兽医云)多大年纪也？(正末唱)他年庚有三十岁，(王兽医云)曾拐带了些甚么？(正未唱)止不过腹怀着半年胎。(王兽医云)曾着人打听来么？(正末唱)这其间知道和尚在也那钵盂在。(王兽医云)他小名儿唤做甚么？(正末唱)每日家问春梅无信息，(王兽医云)这人敢有哩。(正末唱)哎！他也恰便似赵杲送曾哀。(王兽医做打呵欠科)(正末云)哥，你莫不在那里见李春梅来？(王兽医云)没有见，我打了个呵欠。(正末云)将酒来与哥吃。(王兽医云)婶子，我要湿湿去。(二旦云)你看这厮波。(王兽医云)我出的这门来。(做溺尿科，云)姐夫，嗨！你好狠也，添添孩儿，有了主也。我过去说了，可是你绝户我绝户？(做过去见旦科，云)婶子，您侄儿湿湿湿了也。(二旦云)你看这厮波。(王兽医云)叔叔，我与婶子一个娃娃。(正末云)敢是醉了也。(王兽医云)我醉了，酒在肚里，事在心头。听的你把那十三年前的事说起来，我怕不与婶子一个娃娃？(正末云)婆婆，他说那十三年前的话，我有些耳背，你听者。(王兽医云)叔叔，我十三年前，去那四村上下看几个头口儿。那老的每便道：王兽医，天色晚了也，你休家去，兀那前面二十里巡铺上有鬼。我便道：我是人，可怎么倒怕鬼？到的二十里巡铺上，则听的那里面噎噎的啼哭。我道:咦！敢真个有鬼么？我拿起这捩鼻木来。喝了一声道：甚么人？他便道：我是个叫化的。我便道:你是男子也是妇人？他便道：我是妇人，在这里养娃娃哩。(正末云)哥，可得了个儿也是女？(王兽医云)没产房，我不曾进去。(正末云)将酒来与哥吃。(王兽医云)我问他得了个儿也是女，他便道：得了个小厮儿。我便道：你不与了人怎么？他便道：我便与人谁要？我便道：将来我要。我与了他些碎银两，他便与了我。我问他甚的名姓，多大年纪，他道姓李，叫做春梅。年纪三十岁。我将那孩儿抱到家中，与了俺姐夫新庄店俞循礼为儿。长成一十三岁，每日上学，打您门前经过。小名唤做添添，便是你的儿。(正未做咬王兽医手科，云)哥也，你不说谎？是真个么？(王兽医云)呀！咬你的指头波。(正末唱)【骂玉郎】听说罢我便有九分来不快早十分也得快。(王兽医云)老的，你两口儿欢喜咱。(正末唱)不由我春满眼，喜盈腮，抵多少东风飘荡垂杨陌。(王兽医云)老的，你可有了后代儿孙也。(正末唱)一片心想后代，(王兽医云)我则是报答你仗义疏财的恩。(正末唱)三不知逢着贵客，(王兽医云)叔叔，也是天意。(正末唱)我两只手忙加额。(王兽医云)也是你苦尽甘来。(正末唱)【感皇恩】天那，这的是苦尽甘来，(王兽医云)你命里有，则是有。命里无，则是无。(正末唱)畅好是命也时哉。(王兽医云)若不是我说，你怎么知道？(正末唱)你个知心友泄天机，俺那青春子从天降，这个白头叟听天的那差。婆婆也，你把那鸡儿快宰，好酒频酾。(王兽医云)酒勾了，吃不的了也。(正末云)将酒来。(唱)与足下相庆贺，同喜悦，放愁怀。【采茶歌】则我这个老奴才，若认了那小婴孩，(王兽医云)老的，一似枯树又逢春也。(正末唱)哥也，我就似枯树上再花开。则道那一去了的孩儿在青霄外，谁承望洛阳的花酒一时来。(正末云)小的每，勩两匹全副鞍马来者。(王兽医云)则勩一匹马罢，我和婶子叠骑着。(正末云)你看这厮波，你着俺子母每团圆呵也在你，不着俺子母每团圆呵也在你。(做跪科)(王兽医云)叔叔请起，只当抢了脸。(正末云)哥，你着俺父子团圆呵，我去那城中，请一个巧笔丹青的画匠，我把哥这个形象画将来，着俺子子孙孙，辈辈儿供养着哥，也不多哩。(王兽医云)叔叔，便有那巧笔丹青，也画不出我这个丑嘴脸来。(正末云)哥，在意者。(唱)【黄钟尾】我则要你抱麟儿撞开孩子连环寨，婆婆也，我则要你引莺雏飞出韩侯那一座大会垓。想自家年老惫，忧念的我这须鬓白，则我这孤独的身也可哀。(云)哥，你和婆婆先去。(王兽医云)叔叔．我知道。(正末唱)我这里把这恩养钱我可也便百刂划，(带云)我虽无现在的，(唱)我这里或是典或是卖。尽着他言，由着他责。你则似那水也似流，风也似摆。使不着你糕也似团，婆婆也，我则要你谜也似猜。哥，不须我叮咛的向你行说一派，(带云)可到那里呵，(唱)用着你那巧言波令色。(二旦云)老的也，我知过了也。(正末唱)婆婆也，则要你知过而必改，(云)我到那里一头的见了我那孩儿，两只手抱的牢者。(唱)哎，你可便休道是拾得一个孩儿，落得价摔。(同下)第三折(俫儿上，云)我是那俞循礼的孩儿。下学来家里吃饭去，怎么不见养爷来接我？(王兽医上，云)自家王兽医的便是。姐夫，你好狠也，骂我做绝户。如今添添孩儿，有了主也，他原来是韩弘道的孩儿。我如今与添添孩儿说知了。姐夫，看你绝户，是我绝户？(做见科，俫儿做唱喏科，云)舅舅，你那里去来？(王兽医云)添添孩儿，我问你咱，你是谁的孩儿？(俫儿云)我是俞循礼的孩儿。(王兽医云)你不是俞循礼的孩儿，是白鹭村韩弘道的孩儿。你休家去，你的父亲乘着鞍马，便来看你也。(下)(俫儿做哭，云)元来我是韩家的儿。我且不家去，则在这里，看有甚么人来。(正末扮院公上，云)自家是俞循礼家中的个院公，如今着我接添添小哥去。这里也无人。添添小哥，不是俞循礼养的，是王兽医抱将来的，则我知道，别人都不知道。这添添小哥，今年十三岁，天生的甚是聪明，父亲欢喜死他，却那里知道这就里也。小哥上学去了，我如今接着他去者。(唱)【商调】【集贤宾】则俺那小哥哥从幼儿便有志节。端的那顽劣处并无些。敢则是天生的聪俊，待改家门气象儿全别。写字儿写得来端方，对句儿比别人对的来真切。可久以后广寒宫里必将丹桂折，雷发声便动春蛰。则我看承他似堂上亲，把他来夸奖的就做了世间绝。(云)小哥，老汉背的你到家中吃饭去波。(俫儿做使性不言语科)(正末唱)【金菊香】我则见他自推门跌自伤嗟，哎！哥也，你那般抹泪揉眵可是因甚也？我问道时无话说。哎！这桩事我敢猜者，哥也，多应是师父行吃了些亏折。(俫儿云)养爷，我不是俞循礼的儿，我是韩弘道的儿哩。(正末云)谁这般说来？(俫儿云)王兽医舅舅说来。(正末云)王兽医？哎，你送了人也呵。(唱)【梧叶儿】我听说罢着我醒如醉。可便唬的我来心似呆，(云)哥，你不知道王兽医是个不良的人？他问你父亲借具牛。你父亲不曾借与他，他记这些冤仇，阻隔您这父子的情也。(唱)我急慌里着些闲散活儿遮。(带云)王兽医，哎，(唱)他是个不睹事的乔男女，你便横枝儿待犯些口舌，那厮敢平地下锹撅，(带云)哎，哥也，则你休听他这酒魔的汉呵，(唱)一谜里便胡诌乱说。(二旦同王兽医上)(二旦云)这个是俺的孩儿也。(正末云)是谁的孩儿？(二旦云)是俺的孩儿。(正末云)是您家的孩儿？您倒省气力也。(唱)【后庭花】你常好是要便宜的小大姐，(二旦云)元是我家的儿。(正末云)噤声！(唱)你这言语也瞒不过我个老养爷。(二旦云)着孩儿认了姓，频频的来往。(正末云)你道甚么哩？(二旦云)认了姓频来往。(正末唱)你道是教孩儿认了姓频来往？(云)这等话，谁说来？(二旦云)是韩弘道说来。(正末唱)哎！那老子识时务也便为俊杰。听说罢这周折，不由我不喉堵也那气噎。(云)小哥，你今待要如何？(俫儿云)我搊的百年时入墓穴，两下里驾舆车。(正末云)哎哟！痛杀我也。(唱)则他这小孩儿家发话别，便大人也不会您样说。他道是百年时入墓穴，两下里驾典车。【青哥儿】急的我两头儿无能、无能计设，俺姐姐虽不曾道怀耽、怀耽十月，哥也，那恩养你处何曾道倦怠了些？我常记的旧年时节，你身子儿薄怯，发着潮热，他将那锦绷儿绣藉，盖覆的个重叠。但有些儿焦忄敞，便解下摇车。乳哺的宁贴。恰得个休歇，俺姐姐真守到画眉窗外月儿斜，(带云)这也则为你呵。(唱)伴孤灯熬长夜。(二旦同王兽医做拖俫儿科)(正末唱)【柳叶儿】哎！哥也。除你外别无甚枝叶，争忍道义断恩绝。便则道肠里出来肠里热，怎生把俺来全不借。你唬的波小爹爹，你今番去了再几时来也？(二旦同俫儿下)(正末拖住王兽医，云)庄院里小的每，唤俺哥哥、姐姐来。(俞循礼同旦儿上，云)做甚么哩？(正末云)有人家夺将小哥去了也。(俞循礼云)谁这般说来？(正末云)你则问王兽医。(俞循礼云)王兽医，添添孩儿怎么着人夺将去？(王兽医云)是韩弘道的儿，他夺的去了也。(俞循礼云)是真个？兀的不气杀我也。(俞循礼同旦儿做倒，正末扭住王兽医科)(王兽医云)你撒了手。不似你这个两头白面搬唇递舌的歹弟子孩儿。(下)(正末做惊科，云)呀！呀！呀！哥哥精细者，添添小哥来了也。姐姐精细者，添添小哥来了也。(唱)【油葫芦】呀！可这壁厢便气杀他娘，(云)哥哥精细者，添添小哥来了也。姐姐精细者，添添小哥来了也。(唱)那壁厢冲倒他爷。哎哟！慌的我来战笃速这手儿可怎生抬揲？(带云)哥哥省烦恼！(唱)俺正是容易得来，你今日容易舍。也是咱前生的冤业，劝哥哥、姐姐莫痴呆。(俞循礼做哭科，云)大嫂，别人家的儿，着他夺将去了，可不气杀我也。(正末云)哥哥，咱家去来。(唱)【浪里来煞】这施恩不在年纪老，哎！扭打不必性儿劣。(带云)王兽医你好狠也呵。(唱)把俺这连枝树可怎么一时截？若是咱不烦恼则除心似铁。非干比便忒着那疼热，大刚咱这人生最苦是离别。(同下)　第四折(俞循礼同旦儿上，云)大嫂，你整整的瞒了我十三年光景。我早知道这添添不是我的儿，我也不抬举他这十三年也。(王兽医上，云)嗨！俺姐姐敢有些儿怪我。来到门首，我自过去，见俺姐夫去。姐夫。(俞循礼云，舅子，你好狠也，你怎生下的。(王兽医云)不干我事。(俞循礼云)可是谁说来那？(王兽医云)都是那酒说出来了也。(俞循礼云)你少吃一钟波。罢、罢、罢，既是他家的，落的着他将去了。我若今生今世，昧了人家子嗣，我便死呵，到那生那世，越折罚的我重。舅子也，你将这八句诗送与孩儿，他是个聪明的，若见了诗，他必然来看我。若是来的早，便能勾见我的面。若来的迟了，我那里得活的人也。(做递诗科，云)舅子，你那未说之时，俺也恩不断，被你说破之时，俺就断了恩。大嫂也，俺有日百年身死后，天那，知他谁是拖麻拽布人。(做哭科，云)添添孩儿，则被你痛杀我也。(同下)(王兽医云)我将着这诗送到韩弘道家，与添添孩儿看，走一遭去来。(下)(正末韩弘道同二旦、俫儿上)(正末云)谁想有今日也呵。孩儿也，你叫我一声爹爹。(俫儿做叫科，云)爹爹。(正末云)兀的不喜欢杀老夫也呵。(唱)【双调】【新水令】则俺这眼前花风雨夜来时，投至俺得相逢非同造次。有如那枯竹上生嫩笋，老树上长新枝。仔细寻思，这也非人力乃是天赐。(王兽医上，做见正末科，云)叔叔你欢喜么？(正末云)可知欢喜哩。(王兽医云)你怕不欢喜，这早晚烦恼杀俺那姐姐、姐夫也。俺姐夫将的八句诗与你孩儿看者。(俫儿做念诗科，云)璧玉连枝取次分，铁人无泪也消魂。愁云聚此新庄店，喜气生他白鹭村。画阁有谁知冷暖，高堂无客问晨昏。梦回不睹亲儿面，斜月微明独倚门。(词云)我看罢也雨泪千行，不由我刀搅心肠。认了你个生身父母，俺牵羊担酒却拜谢俺俺那养育爷娘。(王兽医云)叔叔，你牵羊担酒，直至俺姐夫门上认亲，走一遭去来。(正末云)哥哥说的是。俺领着孩儿认亲去来。(同下)(俞循礼同旦儿上，云)这早晚怎生不见王兽医来？(正末同俫儿、二旦上)(正末云)来到了也。(做见俞循礼拜科，云)多蒙亲家养育之恩，老夫今日同孩儿特来拜谢也。(做把盏科)(唱)【沽美酒】高高的捧着玉卮，伏伏的跪在阶址，愿亲家满饮香醪，你便且莫辞。(俞循礼云)您便是有儿的。(正末唱)哎哟，你再休噀唇波挂齿，现放着一个正名师。【太平令】莫怪他泥中隐刺，(俞循礼云)俺是绝户的。(正末唱)他又不曾道节外生枝。也不索丁一卯二。(俞循礼云)都是王兽医来。(正末唱)且休问甚么张三波李四。咱两个老儿，到死时，令这个小嘶，我着他两下里丧拜祀。(王兽医同李春梅上)(王兽医云)我寻得李春梅来了也。(正末云)谁是李春梅？(春梅云)则我便是李春梅。(正末唱)【七弟兄】听说了姓儿，和这小字，不由我就不喜孜孜。这一场好事从天至。莫不是夏蝉高噪绿杨枝，险些儿西风了却黄花事。【梅花酒】我觑了这女艳姿，如此般蠢坌身子，粗奘腰肢。却生的这般俊秀的孩儿。敢则是鸦窝里出凤凰。粪堆上产灵芝，这言语信有之。想天公果无私，将人心暗窥视。没揣的对付雄雌，酩子里接上连枝。(带云)春梅也，这一场呵，(唱)【收江南】呀！抵多少断肠人寄断肠词，今日个弄璋人说与弄璋的诗，都是那老天不绝俺宗支。这一家儿恰似、恰似旱苗甘雨得来时。(俞循礼云)住、住、住，大嫂，闲话休题，添添孩儿便是他的。我问你：那十三年前，你可添了个甚么来？(旦儿云)我得了个女儿。(俞循礼云)如今可在那里？(旦儿云)与俺兄弟王兽医也。(俞循礼云)王兽医。好呵，你可将我那女儿来波。(王兽医云)好、好、好，一场恶怨，都打在我身上。我十三年前。在那四村上下二十里巡铺，抱得李春梅的儿子，换了姐姐的女儿回去。我浑家又有乳食，抬举的一十三岁，叫做桂花，便是你的女儿。姐姐你也依着我者，将桂花女儿，与俺叔叔家做了个媳妇，添添儿与俺姐夫做个女婿，你两家做那世世割不断的亲戚。百年之后，着这两口儿浇茶奠酒，坟前拜扫，舆后拖麻。可怜见，我无主意老糟头，身死之后，将这把绝户的骨头，葬在坟外墙下。到那冬年节下，月一十五，浥不了的凉浆冷饭，去我那绝户的骨头上，浇奠一两盏，便是报答老糟头一般。(诗云)莫怪区区巧舌头，两家不要记冤仇。今朝儿女重完聚，姐夫哎，何不当初借我那耕牛。(俞循礼云)这厮也说的有理。天下喜事无过子妇团圆。杀羊打酒，做一个庆喜的筵席。(正末唱)【尾声】甫能认的孩儿至，又得个媳妇儿完成喜事。尽着我瓦盆边饮白酒尽余生，画堂中戏斑衣快活个死。题目白鹭村夫妻双拆散正名翠红乡儿女两团圆","dynasty":"元代","title":"杂剧·翠红乡儿女两团圆"}
{"author":"法坤宏","content":"园风索索吹井汲，海云冻合低平隰。羊裘毛脱酒力微，枯倚青松坐白石。昨夜雪花大于掌，随风飞舞栖檐隙。山阴有棹当诣谁，拥书兀兀抱双膝。竹竿压折不开门，岁晏无人空叹息。","dynasty":"清代","title":"竹西书屋"}
{"author":"法坤宏","content":"调刁陨风叶，翩反恋故枝。闻君束归装，游子动离思。行行高原上，伫立望征骊。仰视归飞鸟，心随白云驰。初君登科日，英姿生光辉。轻裘拥高坐，焕若东出曦。风尘近十载，奔走长安逵。黑貂既已敝，面目空复黧。哀我龙钟态，对叹不自持。计君归闾门，升堂拜慈帏。呼洗为儿盥，呼食哺儿饥。功名岂不念，顾亦爱其私。小人亦有母，白发两肩垂。自春徂秋夏，远游历三时。家贫失儒业，诸子任游嬉。乃从千里外，为人章句师。奇字不堪煮，九月未授衣。行将舍之去，挂经把锄犁。小珠山之麓，书带草离离。先贤有遗训，良田在耘耔。养志事躬耕，相约共畬菑。将子无寒盟，春深以为期。","dynasty":"清代","title":"戊辰九月六日赠别毛其人归里"}
{"author":"范淑","content":"残叶忽然尽，西风夜入关。云无来去意，秋在渺冥间。雨后村烟湿，林疏鸟语閒。凭高如有悟，久立尚迟还。","dynasty":"清代","title":"秋晓"}
{"author":"范淑","content":"亘古留清气，虚空一鉴磨。晚花凉照影，秋水静无波。不识圆时好，谁怜缺处多。閒云如解得，莫向月前过。","dynasty":"清代","title":"望夜见月"}
{"author":"范淑","content":"率意来空圃，无心见落梅。依依自相惜，恋恋欲空回。花落枝仍古，篱荒气不衰。眼看桃欲放，为汝一徘徊。","dynasty":"清代","title":"落梅"}
{"author":"范淑","content":"思君不得见，见此夕阳寒。生小多奇志，成人有泪弹。多情因自爱，万苦博心安。悟透沧桑事，人间一别难。","dynasty":"清代","title":"怀直侯"}
{"author":"范淑","content":"吹风吹雨到秋庭，回合秋声入杳冥。去日艰辛如梦梦，近来心绪亦惺惺。松思护鹤枝常绿，蕉惯听秋叶尚青。此境十年亲领略，不须感叹说凋零。","dynasty":"清代","title":"秋日"}
{"author":"范淑","content":"一棹辞归又十霜，梦魂犹忆读书堂。推窗遥指一江水，卷幔微闻千树香。既往韶光何太促，未来人事觉犹长。几回重说儿时事，误道他乡是故乡。","dynasty":"清代","title":"忆和城旧舍"}
{"author":"范淑","content":"落叶声中下夕阳，草根摇动野风凉。黄昏月上不觉晚，薄暮花开何处香。一片烟痕山入梦，数声虫语夜生霜。徘徊渐识秋深意，又见归飞客燕忙。","dynasty":"清代","title":"秋晚"}
{"author":"范淑","content":"小斋无物足游观，石砚瓷壶一两端。听雨恰宜千个竹，钞诗合带一分寒。静中生意窗前草，悟后心香案上兰。好是匡山排闼入，朝朝把作画图看。","dynasty":"清代","title":"借斋"}
{"author":"范淑","content":"云漾晴光水漾波，閒中得句景中哦。读书岁月何常永，啼鸟园林渐觉和。人有奇贫尘事少，诗无险体性情多。盘桓半亩成幽赏，每送黄昏日影过。","dynasty":"清代","title":"春晴"}
{"author":"范淑","content":"芦帘纸阁亦何嫌，几费商量夕照天。放入花香无隙地，许留明月与千年。炉烟入妙通禅悟，幽鸟来依亦有缘。参透浮生无限事，别离天又小团圆。","dynasty":"清代","title":"忆秋轩葺成和直侯韵"}
{"author":"范淑","content":"大风遥起不胜悲，久病先灰各样思。只有夙根愁不断，五更清梦醒来时。久不窥园蔬菜瘦，又探篱下已残枝。近来事事都思了，想到亲恩泪欲垂。","dynasty":"清代","title":"病中杂诗"}
{"author":"范淑","content":"我慕水中莲，慕其心独苦。清泉知汝深，相照各无语。","dynasty":"清代","title":"绝句"}
{"author":"范淑","content":"凉夜立前楹，茅檐好风露。眉月有沈忧，微光隔幽树。","dynasty":"清代","title":"凉夜"}
{"author":"范淑","content":"高花短树绿萝墙，十载閒居插种忙。偶爱数竿青竹好，三年迸笋渐成行。","dynasty":"清代","title":"问园杂诗其一"}
{"author":"范淑","content":"绿阴铺径茁新芽，堕地春桃雨后加。记得仲春敷茗碗，风来树树落桃花。","dynasty":"清代","title":"问园杂诗其二"}
{"author":"范淑","content":"鲁书将发又旋焚，便觉微生细似尘。气短自知心力瘁，尚持孤愤寄何人。","dynasty":"清代","title":"作家书寄直侯旋自焚之"}
{"author":"范淑","content":"竟日碧云下，默坐已无暑。凉风自何来，绿竹动清渚。好鸟歇幽林，梳翎复自语。不知下有人，此心静如许。","dynasty":"清代","title":"林下"}
{"author":"范淑","content":"突作奇声不可测，长风欲使孤松折。林叶不待西风飞，顿觉南风有秋色。怒雨忽山外来，跳波击瓦心怀开。雷驱电助不可息，风声盘走如相催。暑馀晴雨失调剂，黄尘得雨吹腥气。竹中新构读书堂，一缕炎风摇不至。书窗掩卷静无声，电卷雷收雨渐停。推窗一望净如洗，天光凝碧青山青。茅檐低接锄花圃，山园风味清如许。数声啼鸟出新晴，半树斜阳滴残雨。","dynasty":"清代","title":"夏日西斋看雨"}
{"author":"范淑","content":"忘此是何地，坐成幽绝境。苔纹上石壁，泉响落古井。深树绿如屏，朱白渐疏整。斜阳日日来，画我园林影。","dynasty":"清代","title":"问园閒坐"}
{"author":"范淑","content":"霜天好明月，感人独凄绝。莫怨朔风寒，总是汝衣单。","dynasty":"清代","title":"古意"}
{"author":"范淑","content":"凄风自何来，百感在胸臆。人生有生死，骨肉倏离析。既已感零落，胡能忘畴昔。龆龄共嬉戏，天真自为得。未来了不思，既往若未历。扑蝶入蒿莱，听蟀觅幽僻。聚金拾瓦砾，设食陈梨栗。背诵互相夸，迷藏善为匿。东园有佳树，相爱若相识。赠名引为友，每见必以揖。至今犹忆之，怀思动凄恻。儿时最爱物，嘱余藏其秘。一朝竟失之，君固未我斥。转为相慰语，爱割亦吾益。我心殊悄悄，追悔每不释。当时倚膝下，友爱实靡及。历历此寸心，依依如昨日。稍长人事乖，嗟痛慈亲失。吾家复多难，重以饥驱迫。君迹太飘零，君心倍苦挚。别君百里遥，怀君若咫尺。君书昨日至，君言满金石。赠我芝兰枝，贻我古松柏。芝兰固自好，何以避霜雪。惟兹松柏枝，隆冬好颜色。","dynasty":"清代","title":"怀直侯兄"}
{"author":"范淑","content":"片雨过东园，新泥湿未半。苔痕青可怜，鸟语多不乱。风静柳枝閒，云横山色断。饥乌衔实归，哺子松林畔。","dynasty":"清代","title":"春晓雨后"}
{"author":"范淑","content":"青山有白云，青天有明月。月明天更青，云行山欲活。主人好园林，良夜爱清绝。临风作遥望，如怀远离别。","dynasty":"清代","title":"月夜"}
{"author":"赵宗儒","content":"益部恩辉降，同荣汉相还。韶芳满归路，轩骑出重关。望日朝天阙，披云过蜀山。更题风雅韵，永绝翠岩间。","dynasty":"唐代","title":"和黄门武相公诏还题石门洞"}
{"author":"荆叔","content":"汉国山河在，秦陵草树深。暮云千里色，无处不伤心。","dynasty":"唐代","title":"题慈恩塔"}
{"author":"文及翁","content":"一勺西湖水。渡江来，百年歌舞，百年酣醉。回首洛阳花石尽，烟渺黍离之地。更不复、新亭堕泪。簇乐红妆摇画舫，问中流、击楫何人是？千古恨，几时洗？余生自负澄清志。更有谁、磻溪未遇，傅岩未起。国事如今谁倚仗，衣带一江而已！便都道、江神堪恃。借问孤山林处士，但掉头、笑指梅花蕊。天下事，可知矣！","dynasty":"宋代","tags":"宋词三百首，咏史怀古","title":"贺新郎·西湖"}
{"author":"文及翁","content":"朗吟飞过。","dynasty":"宋代","title":"失调名"}
{"author":"文及翁","content":"悠悠天地间，草木献奇怪。投老一蒲团，山中大自在。","dynasty":"宋代","title":"山中夜坐"}
{"author":"文及翁","content":"开山凿石天无际，钓水耕云地有余。金鼎莫传添汞法，墨池且问太玄书。","dynasty":"宋代","title":"次回仙韵"}
{"author":"文及翁","content":"形栖枯槁元寂寞，迹寄榴皮特有余。欲唤回仙谈往事，直须瘿相认天书。","dynasty":"宋代","title":"次回仙韵"}
{"author":"文及翁","content":"万寿山藏不二中，九峰峰下善财童。敲门问竹机锋触，倚槛看花色界空。汝坐蒲团曾有梦，我来刍牧愧无功。吴天蜀地元来近，月照峨嵋日又东。","dynasty":"宋代","title":"和东坡韵二首"}
{"author":"文及翁","content":"身满华严法界中，香厨底事感天童。那知本觉从何觉，才悟真空自不空。若有相时元说梦，到无言处却收功。一钩月上星三点，汝向西床我面东。","dynasty":"宋代","title":"和东坡韵二首"}
{"author":"文及翁","content":"身游廊庙意山林，六出花开一寸心。平地尺书叨载史，瞻天班贺齿诸任。屡丰岁事常如昔，太素风光直到今。收敛神功放晴景，白河半夜扫层阴。","dynasty":"宋代","title":"和太傅平章贾魏公咸淳庚午冬大雪遗安抚潜侍"}
{"author":"范氏子","content":"扫叶随风便，浇花趁日阴。闲云生不雨，病叶落非秋。","dynasty":"唐代","title":"句"}
{"author":"王益柔","content":"秋云朔吹晓徘徊。雪照楼台。梁王宴召有邹枚。相如独逞雄才。明烛薰炉香暖，深劝金杯。庭前粉艳有寒梅。一枝昨夜先开。","dynasty":"宋代","title":"喜长新"}
{"author":"王益柔","content":"般阳有山名金雀，山发清辉奇璞。望气尝言玉宝藏，贾胡几遣良工度。金刚宝鑽竞穷搜，百里青苍困鋔凿。琼瑰未获得研材，温润还将六美学。有若玉徵琴面莹，有如金弹陶轮著。规天矩地形制毓，中或辟流外圭角。晴窗气暖墨花春，牋襞毫奔光照灼。吾生特好惟四物，累载裒鸠盈几格。先生闭户日著收，朝餐每不餍藜藿。高闳梁肉虽有余，孰敢就门赒隐约。先生固自尝有言，不忍将身作沟壑。先生崖岸高莫攀，持此谓宜无见却。一留为惠固已多，敢冀新诗旋踵作。精深雅健迫风骚，使我忧荒忽惊矍。还如甘露醒心昏，更似神篦除眼膜。先生精义已入神，准易时容见涯略。","dynasty":"宋代","title":"奉答尧夫先生金雀石砚诗"}
{"author":"王益柔","content":"宝刀切石如春泥，雕剜成器青玻璃。吾尝阅视得而有，惜不自用长提携。前时过君铜驼陌，门巷深僻无轮蹄。呼儿烹茶酌白酒，陶器自称藿与藜。爱君居贫趣间放，一语不涉青云梯。嗟予都城走尘土，日远樽杓愁盐齑。缄封不启置墙角，顿撼时作琼瑶嘶。争如特寄邵高士，书帙几杖同幽栖。荷锄剩治田间秽，抱瓮勤灌园蔬畦。明年春酒或共酌，为我扫石临清溪。","dynasty":"宋代","title":"莱石茶酒器寄邵先生作诗代书"}
{"author":"王益柔","content":"紫绂黄金太守章，旌旗遥指五云乡。若耶溪上朝风快，宛委山中六月凉。政事雍容多润泽，诗情闲淡合宫商。羡君一入蓬莱阁，吟醉萧然未遽央。","dynasty":"宋代","title":"送程给事知越州"}
{"author":"王益柔","content":"构堂幽僻断尘踪，静照为名我所通。一室可知天下事，十方齐见定心中。清朝云散层峰出，后夜潮回涨海空。槜李御儿多旧迹，几时烟舸访支公。","dynasty":"宋代","title":"题招提院静照堂"}
{"author":"王益柔","content":"四明旧说南湖好，岁久濒崖变涂潦。建旟一日得贤侯，千里山川真再造。偃月堤成车马道，湖光如截天好抱。鸳鸯瓦影乱凫鹥，绿柳环堤花映岛。珠宫贝阙竞来还，泉客鲛人争献宝。春风浩荡波涛卢，彷佛仙人骑赤鲤。金盘下筋饱鲈鱼，尘事茫茫隔烟水。都人士女从如云，丝竹清音雨岸闻。饮酣落笔歌绿水，烂漫天葩飘远芬。","dynasty":"宋代","title":"遥题钱公辅众乐亭"}
{"author":"陈茝","content":"一疏闢人千，孤忠殊可贤。丈夫不至此，君子有加焉。事济民生福，言违臣职愆。还须謄谏草，痛哭九重前。","dynasty":"宋代","title":"简樊谦斋"}
{"author":"陈茝","content":"一疏辟人千，孤忠殊可贤。丈夫不至此，君子有加焉。事济民生福，言违臣职愆。还须誊谏草，痛哭九重前。","dynasty":"宋代","title":"简樊谦斋"}
{"author":"陈大举","content":"芙蓉危削出青天，瀑布飞流万宝鲜。自是大生甘澍尺，邑人犹道古绥年。","dynasty":"明代","title":"题贞山雨霁"}
{"author":"支遁","content":"五岳盘神基，四渎涌荡津。动求目方智，默守标静仁。苟不宴出处，托好有常因。寻元存终古，洞往想逸民。玉洁箕岩下，金声濑沂滨。卷华藏纷雾，振褐拂埃尘。迹从尺蠖曲，道与腾龙伸。峻无单豹伐，分非首阳真。长啸归林岭，潇洒任陶钧。","dynasty":"魏晋","tags":"隐居，生活","title":"咏利城山居"}
{"author":"支遁","content":"三春迭云谢，首夏含朱明。祥祥令日泰，朗朗玄夕清。菩萨彩灵和，眇然因化生。四王应期来，矫掌承玉形。飞天鼓弱罗，腾擢散芝英。绿澜颓龙首，缥蕊翳流泠。芙蕖育神葩，倾柯献朝荣。芬津霈四境，甘露凝玉瓶。珍祥盈四八，玄黄曜紫庭。感降非情想，恬怕无所营。玄根泯灵符，神条秀形名。圆光朗东旦，金姿艳春精。含和总八音，吐纳流芳馨。迹随因溜浪，心与太虚冥。六度启穷俗，八解濯世缨。慧泽融无外，空同忘化情。","dynasty":"魏晋","title":"四月八日赞佛诗"}
{"author":"支遁","content":"大块挥冥枢，昭昭两仪映。万品诞游华，澄清凝玄圣。释迦乘虚会，圆神秀机正。交养卫恬和，灵知溜性命。动为务下尸，寂为无中镜。","dynasty":"魏晋","title":"咏八日诗三首其一"}
{"author":"支遁","content":"真人播神化，流渟良有因。龙潜兜术邑，漂景阎浮滨。伫驾三春谢，飞辔朱明旬。八维披重蔼，九霄落芳津。玄祗献万舞，般遮奏伶伦。淳白凝神宇，兰泉涣色身。投步三才泰，扬声五道泯。不为故为贵，忘奇故奇神。","dynasty":"魏晋","title":"咏八日诗三首其二"}
{"author":"支遁","content":"缅哉玄古思，想托因事生。相与图灵器，像也像彼形。黄裳罗帕质，元服拖绯青。神为恭者惠，迹为动者行。虚堂陈药饵，蔚然起奇荣。疑似垂嚱微，我谅作者情。于焉遗所尚，肃心拟太清。","dynasty":"魏晋","title":"咏八日诗三首其三"}
{"author":"支遁","content":"炎精育仲气，朱离吐凝阳。广汉潜凉变，凯风乘和翔。令月肇清斋，德泽润无疆。四部钦嘉期，洁己升云堂。静晏和春晖，夕阳厉秋霜。萧条咏林泽，恬愉味城傍。逸容研冲赜，彩彩运宫商。匠者握神标，乘风吹玄芳。渊汪道行深，婉婉化理长。亹亹维摩虚，德音畅游方。罩牢妙倾玄，绝致由近藏。略略微容简，八言振道纲。掇烦练陈句，临危折婉章。浩若惊飙散，囧若挥夜光。寓言岂所托，意得筌自丧。沾洏妙习融，靡靡轻尘亡。萧索情牖颓，寥郎神轩张。谁谓冥津遐，一悟可以航。愿为游游师，棹柂入沧浪。腾波济漂客，玄归会道场。","dynasty":"魏晋","title":"五月长斋诗"}
{"author":"支遁","content":"建意营法齐，里仁契朋俦。相与期良晨，沐浴造闲丘。穆穆升堂贤，皎皎清心修。窈窕八关客，无楗自绸缪。寂默五习真，亹亹励心柔。法鼓进三劝，激切清训流。凄怆愿弘济，阖堂皆同舟。明明玄表圣，应此童蒙求。存诚夹室里，三界赞清休。嘉祥归宰相，蔼若庆云浮。","dynasty":"魏晋","title":"八关斋诗三首其一"}
{"author":"支遁","content":"三悔启前朝，双忏暨中夕。鸣禽戒朗旦，备礼寝玄役。萧索庭宾离，飘遥随风适。踟蹰歧路嵎，挥手谢内析。轻轩驰中田，习习陵电击。息心投佯步，零零振金策。引领望征人，怅恨孤思积。咄矣形非我，物外固已寂。吟咏归虚房，守真玩幽赜。虽非一往游，且以闲自释。","dynasty":"魏晋","title":"八关斋诗三首其二"}
{"author":"支遁","content":"靖一潜蓬庐，愔愔咏初九。广漠排林筱，流飙洒隙牖。从容遐想逸，采药登祟阜。崎岖升千寻，萧条临万亩。望山乐荣松，瞻泽哀素柳。解带长陵坡，婆娑清川右。泠风解烦怀，寒泉濯温手。寥寥神气畅，钦若盘春薮。达度冥三才，恍惚丧神偶。游观同隐丘，愧无连化肘。","dynasty":"魏晋","title":"八关斋诗三首其三"}
{"author":"支遁","content":"傲兀乘尸素，日往复月旋。弱丧困风波，流浪逐物迁。中路高韵益，窈窕钦重玄。重玄在何许，采真游理间。苟简为我养，逍遥使我闲。寥亮心神莹，含虚映自然。亹亹沈情去，彩彩冲怀鲜。踟蹰观象物，未始见牛全。毛鳞有所贵，所贵在忘筌。","dynasty":"魏晋","title":"咏怀诗五首其一"}
{"author":"支遁","content":"端坐邻孤影，眇罔玄思劬。偃蹇收神辔，领略综名书。涉老咍双玄，披庄玩太初。咏发清风集，触思皆恬愉。俯欣质文蔚，仰悲二匠徂。萧萧柱下迥，寂寂蒙邑虚。廓矣千载事，消液归空无。无矣复何伤，万殊归一涂。道会贵冥想，罔象掇玄珠。怅怏浊水际，几忘映清渠。反鉴归澄漠，容与含道符。心与理理密，形与物物疏。萧索人事去，独与神明居。","dynasty":"魏晋","title":"咏怀诗五首其二"}
{"author":"支遁","content":"晞阳熙春圃，悠缅叹时往。感物思所托，萧条逸韵上。尚想天台峻，仿佛岩阶仰。泠风洒兰林，管濑奏清响。霄崖育灵蔼，神蔬含润长。丹沙映翠濑，芳芝曜五爽。苕苕重岫深，寥寥石室朗。中有寻代士，外身解世网。抱朴镇有心，挥玄拂无想。隗隗形崖颓，囧囧神宇敞。宛转元造化，缥瞥邻大象。愿投若人踪，高步振策杖。","dynasty":"魏晋","title":"咏怀诗五首其三"}
{"author":"支遁","content":"闲邪托静室，寂寥虚且真。逸想流岩阿，朦胧望幽人。慨矣玄风济，皎皎离染纯。时无问道睡，行歌将何因。灵溪无惊浪，四岳无埃尘。余将游其嵎，解驾辍飞轮。芳泉代甘醴，山果兼时珍。修林畅轻迹，石宇庇微身。崇虚习本照，损无归昔神。暧暧烦情故，零零冲气新。近非域中客，远非世外臣。憺怕为无德，孤哉自有邻。","dynasty":"魏晋","title":"咏怀诗五首其四"}
{"author":"支遁","content":"坤基葩简秀，乾光流易颖。神理远不疾，道会无陵骋。超超介石人，握玄揽机领。余生一何散，分不咨天挺。沈无冥到韵，变不扬蔚炳。冉冉年往逡，悠悠化期永。翘首希玄津，想登故未正。生途虽十三，日已造死境。愿得无身道，高栖冲默靖。","dynasty":"魏晋","title":"咏怀诗五首其五"}
{"author":"支遁","content":"翔鸾鸣昆崿，逸志腾冥虚。惚恍回灵翰，息肩栖南嵎。濯足戏流澜，采练衔神蔬。高吟漱芳醴，颉颃登神梧。萧萧猗明翩，眇眇育清躯。长想玄运夷，倾首俟灵符。河清诚可期，戢翼令人劬。","dynasty":"魏晋","title":"述怀诗二首其一"}
{"author":"支遁","content":"总角敦大道，弱冠弄双玄。逡巡释长罗，高步寻帝先。妙损阶玄老，忘怀浪濠川。达观无不可，吹累皆自然。穷理增灵薪，昭昭神火传。熙怡安冲漠，优游乐静闲。膏腴无爽味，婉娈非雅弦。恢心委形度，亹亹随化迁。","dynasty":"魏晋","title":"述怀诗二首其二"}
{"author":"支遁","content":"遐想存玄哉，冲风一何敞。品物缉荣熙，生途连惚恍。既丧大澄真，物诱则智荡。昔闻庖丁子，挥戈在神往。苟能嗣冲音，摄生犹指掌。乘彼来物间，投此默照朗。迈度推卷舒，忘怀附罔象。交乐盈胸襟，神会流俯仰。大同罗万殊，蔚若充甸网。寄旅海沤乡，委化同天壤。","dynasty":"魏晋","title":"咏大德诗"}
{"author":"支遁","content":"云岑竦太荒，落落英岊布。回壑伫兰泉，秀岭攒嘉树。蔚荟微游禽，峥嵘绝蹊路。中有冲希子，端坐摹太素。自强敏天行，弱志欲无欲。玉质凌风霜，凄凄厉清趣。指心契寒松，绸缪谅岁暮。会衷两息间，绵绵进禅务。投一灭官知，摄二由神遇。承蜩累危丸，累十亦凝注。悬想元气地，研几革粗虑。冥怀夷震惊，怕然肆幽度。曾筌攀六净，空同浪七住。逝虚乘有来，永为有待驭。","dynasty":"魏晋","title":"咏禅思道人诗"}
{"author":"陈著","content":"中秋佳月最端圆。老痴顽。见多番。杯酒相延，今夕不应慳。残雨如何妨乐事，声淅淅，点斑斑。天应有意故遮阑。拍人间。等闲看。好处时光，须用著些难。直待黄昏风卷霁，金滟滟，玉团团。","dynasty":"宋代","tags":"写雨，中秋节，月亮","title":"江城子·中秋早雨晚晴"}
{"author":"陈著","content":"青山流水迢迢去。总是东风往回路。送得春来春又暮。莺如何诉。燕如何语。只有春知处。时光渐渐春如许。何用怜春怕红雨。到处空飞无实据。花开也好，花飞也好，此意须双悟。","dynasty":"宋代","title":"青玉案"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好。笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子（四时怀古秋词）"}
{"author":"陈著","content":"自有乾坤，扶人极，宗主须还人物。今为何时节，满红尘富贵，絮花飘忽。抵障狂澜，提携正印，一柱天擎突兀。平生分明处，是从容处□，不差毫发。把朝市山林，一般看了，无边风月。深衣清到骨。紫枢府、谁信曾簪笏。炊脱粟、黄鸡白酒，补菊栽梅，碧溪绕、竹篱茅屋。无限轻描貌。都说道、诏书催发。想回首、招黄鹄。微微自笑，惟有赤松衣钵。相陪对门石佛。","dynasty":"宋代","title":"大酺（寿王修斋枢密）"}
{"author":"陈著","content":"晚泊江湾平处。楚楚苹花自舞。风翦雨丝轻，江上潮生船去。看取。看取。湿橹不惊鸥鹭。","dynasty":"宋代","title":"如梦令（舟泊咸池）"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案（次韵戴时芳）"}
{"author":"陈著","content":"有约泛溪篷。游画图中。沙鸥引入翠重重。认取抱琴人住处，水浅山浓。一笑两衰翁。莫惜从容。瓮醅灰芋雪泥菘。直到梅花飞过也，桃李春风。","dynasty":"宋代","title":"浪淘沙（与前人）"}
{"author":"陈著","content":"残梦腾腾。好鸟一声呼醒。小窗明、萧萧鬓影。当年头上，惯曾簪幡胜。到如今、有谁怀省。东风著面，却自依然相认。哄痴儿、堪声弄景。盘蔬杯酒，强教人欢领。也微酣、带些春兴。","dynasty":"宋代","title":"卖花声（立春酒边）"}
{"author":"陈著","content":"世变无情风挟雨。长夜漫漫，何日开晴午。白发萧疏惊岁序。儿嬉漫说重重午。粒啄偷生如抟黍。过计何须，负郭多南亩。曾著宫衣沾雨露。如今掩袂悲湘浦。","dynasty":"宋代","title":"蝶恋花（次韵黄子羽重午）"}
{"author":"陈著","content":"山一抹于天之末兮，弥隐隐而弥妍。松矫矫龙其脊兮，飒张髯而自全。有美一人兮，桥之外水之边。意其悠然有见兮，双鹭飞飞而在天。","dynasty":"宋代","title":"题儿泌所藏彩笺"}
{"author":"陈著","content":"杏林深处长孙枝，春意烘堂看试儿。脊硬不移匍匐手，语迟厚养粹凝姿。喜开三世瑶环瑞，满望重闱白发慈。与汝家传双色笔，文章得力岂无时。","dynasty":"宋代","title":"丙戌十一月十六日迎孙试周八句"}
{"author":"陈著","content":"石火光中见岁华，溪云深处寄生涯。诗书屋下无嬉具，桑竹窗前有美花。拗境日增多活愧，嚣尘天与一贫遮。乾坤自隘乡邻好，犹得开门守故家。","dynasty":"宋代","title":"丙戌五月朔閒坐偶成"}
{"author":"陈著","content":"西坑曾避难，今又一西坑。十有四年梦，两番多事惊。天乎存老息，地亦定前名。何动不关命，怡然心气平。","dynasty":"宋代","title":"丙子丁丑年避难南山之西坑今春投北山两雪窦"}
{"author":"陈著","content":"西风唤起眼中仙，竹榻饶凉不爱眠。数树秋声窗著雨，一帘山影屋浮烟。案头古帖无完纸，壁上焦琴不具弦。小摘畦蔬炊脱粟，与妻閒话孟光贤。","dynasty":"宋代","title":"病起"}
{"author":"陈著","content":"丈亭亭下浦，舣棹又终朝。船聚市声杂，风生江气骄。兹行未百里，已涉第三潮。去住向谁问，鹭飞云影飘。","dynasty":"宋代","title":"泊丈亭"}
{"author":"陈著","content":"老去襟怀得丧齐，东风吹暖送行藜。群山捧谷云居下，一岭分疆水向西。有路不来多事马，满村交唱太平鸡。主人九十清谈健，樽酒流连日又低。","dynasty":"宋代","title":"蔡峰似徐鳞卿"}
{"author":"陈著","content":"吾年五十五，汝生方九年。虽知得子晚，亦拟寿家传。立己要庄重，存心无躁偏。人皆可向上，从否勿归天。","dynasty":"宋代","title":"长儿吉初生日以四十字示之"}
{"author":"陈著","content":"惟友于兄弟，惟顺于父母。无忝尔所生，造端乎夫妇。","dynasty":"宋代","title":"长儿深生日集经语示之二首"}
{"author":"陈著","content":"君子之容舒，吉人之辞寡。有常则可矣，欲自得之也。","dynasty":"宋代","title":"长儿深生日集经语示之二首"}
{"author":"陈著","content":"太湖缺处束为桥，总把吴中景物包。去百里閒山独立，跨三州地永平交。古亭休说曾垂钓，长剑何妨更斩蛟。欲觅鸱夷无处所，如今只自网船抛。","dynasty":"宋代","title":"长桥望湖"}
{"author":"陈著","content":"元圭珍重镇书房，紫石磨来滃墨香。老去苦无閒著述，以分寸计□时长。","dynasty":"宋代","title":"试墨三首"}
{"author":"陈著","content":"广莫亭前秋气清，招邀酒伴走庖兵。悠悠谁解知真意，乐只应须在太平。直到上峰饶独步，尽收下界入双明。满头芬馥随归马，惟有黄花不世情。","dynasty":"宋代","title":"次韵徐何慊九日登高"}
{"author":"陈著","content":"赫赫光华夺景星，斯文宗主在先生。他年奏赋通明殿，已信君王不敢名。","dynasty":"宋代","title":"次韵王文甫先生"}
{"author":"陈著","content":"诗书门户耿馀光，残月孤星各一方。白首相逢笑相问，何如耆旧在襄阳。","dynasty":"宋代","title":"次韵史猷父"}
{"author":"陈著","content":"自古年年自有秋，悲秋元只是閒愁。感时只有长庚子，说到衣冠成古邱。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"山弄夕辉眉淡扫。溪分新水支流小。醉梦风光凝望杳。云树绕。杜鹃怨处谁能晓。浮世悠悠波渺渺。蜗争何事何时了。天为无情方不老。休苦恼。随缘诗酒清闲好。","dynasty":"宋代","title":"渔家傲"}
{"author":"陈著","content":"多年坐镇翠微西，钟鼓声中好品题。见大不嫌山寺小，立高应笑世人低。扫莓苔地皆新筑，倚竹梅云是退栖。最与老天相狎处，无边风月省提携。","dynasty":"宋代","title":"为龄叟作"}
{"author":"陈著","content":"河流曲折二十里，过了黄山始直礴。今日卸船须得早，鄮峰已在眼花中。","dynasty":"宋代","title":"四月朔旦过黄山哭刑部百求弟道中五首"}
{"author":"陈著","content":"浮生无足处，乐事有谁真。风雨少晴日，弟兄能几人。清谈流俗外，薄醉小窗春。栩栩投床梦，方知造物仁。","dynasty":"宋代","title":"醉中示梅山弟"}
{"author":"陈著","content":"天地中閒澒洞尘，山林须是好三分。危时安饭僧家鼓，浊世清风相国坟。老后重来如梦见，静中自韵以心闻。同游话到溪头别，寂寂斜阳淡淡云。","dynasty":"宋代","title":"寄崇福主泽南洲"}
{"author":"陈著","content":"初心高处欲穷游，兀坐书窗七月秋。风雨已成贫甫叹，山云却为老韩收。从来人事有圆缺，可是天公分去留。正尔无聊负暄立，赤书忽落剡溪头。","dynasty":"宋代","title":"次韵前人取别二首"}
{"author":"陈著","content":"君是能诗犹可及，及君不可是吾年。有怀伐木相求意，但诵投瓜永好篇。","dynasty":"宋代","title":"又次韵帅初诸前七首"}
{"author":"陈著","content":"驹隙光阴自去留，眉头底用着闲愁。人生枕上皆槐国，世事棋中几弈秋。为子孙谋惟蠹简，有风月处即菟裘。醉多醒语不觉晓，何处钟声出梵楼。","dynasty":"宋代","title":"次韵单君范"}
{"author":"陈著","content":"不知今日是何时，只管飞毫醉梦诗。天地本来宽著我，可曾寒饿一低眉。","dynasty":"宋代","title":"九月一日戴时可酒边"}
{"author":"陈著","content":"学得无名氏，游于何有乡。熟眠胜醉酒，清虑当焚香。富有书连架，贫无盗伏梁。只应诗社友，时节到门墙。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"说著时难心自寒，斜阳焦土更无边。故家空梦莺花地，残户不成蚕麦天。造物未应终绝物，今年莫省是何年。郁攸独免侵乡校，也向斯文要结缘。","dynasty":"宋代","title":"二月十八日过邑有感二首"}
{"author":"陈著","content":"花本伤时不肯香，酒无赊处亦空忙。便逢花酒如何醉，回首凄烟锁景阳。","dynasty":"宋代","title":"三次前韵二首"}
{"author":"陈著","content":"锦制丈高底怕伤，手挥烦势坐清凉。豁闻心上平明镜，看破人间戏散场。县里方将客醉白，台端只怕趣催黄。梅花本是酸寒物，终累他年铁石肠。","dynasty":"宋代","title":"次韵邑宰徐何慊出示所作五首"}
{"author":"陈著","content":"当年雪溪翁，知命故知足。平生一退字，厚施不食禄。高洁严子陵，清贤段干木。溪上多子孙，林树森瑶玉。","dynasty":"宋代","title":"次韵戴成叔"}
{"author":"陈著","content":"信步领儿行，又来天尽堂。老衰凭酒健，春好得诗香。花柳年年事，江山处处乡。拍阑一相和知，白鸟入微茫。","dynasty":"宋代","title":"书于灵济方丈"}
{"author":"陈著","content":"平生朋友乐，鱼泳雁飞翔。如今不复昔，往往深退藏。安得无方心，相照松柏霜。饮此九日酒，味哉剥果阳。","dynasty":"宋代","title":"戴帅初九日无憀以满城风雨近重阳为韵七首袖"}
{"author":"陈著","content":"薄俗交朋赴字斜，可人一见只惊嗟。心凭实地应多事，诗引清风归一家。休看马头秋后叶，自培门里岁寒花。何时相接从容步，遍历山巅与水涯。","dynasty":"宋代","title":"又似前人"}
{"author":"陈著","content":"两翁相对五里近，一病同眠八月天。彼此医治须努力，要成欢醉菊花前。","dynasty":"宋代","title":"次韵答张子开教授"}
{"author":"陈著","content":"好花天也多悭，放迟留做残春主。丰肌弱骨，晴娇无奈，新妆相妒。翠幕高张，玉阑低护，怕惊风雨。记年时、多少诗朋酒伴，逢花醉、簪花舞。那料无情光景，到如今、水流云去。残枝剩叶，依依如梦，不堪相觑。心事谁知，杜鹃饶舌，自能分诉。日西斜，烟草凄凄，望断洛阳何处。","dynasty":"宋代","title":"水龙吟其一牡丹有感"}
{"author":"陈著","content":"朅来范公亭，闻昔范老子。盛德自有铭，逸事有来纪。如彼沙汇坟，实葬外舅氏。累累冢十四，谁计后不祀。怀券售之人，枯骨吸掷弃，公心恻恻然，能忘我先妣。猛捐十倍价，复此不毛地。至今上冢饭，免为若敖鬼。又如域西山，寸山寸金置。山人已过望，我怀不自已。当公未死时，而适山人死。顾斥眠牛冈，欲葬惟其意。夫先妇随后，同穴坟隆起。世降俗日薄，安识仁与义。先世未百年，来者已弗记。况于外氏家，代尽子孙事。买山未一刻，卖者不敢视。况容卖主葬，为人重于己。中心所乐为，焉有一毫伪。死者岂无知，造物非块尔。公虽不求报，感应乃常理。后嗣何其贤，相与继前志。范氏其兴乎，吾无閒然矣。","dynasty":"宋代","title":"书范景山先丈逸事"}
{"author":"陈著","content":"酴醾忽尽花，春与夏交加。顷刻当千日，风流能几家。香丛迷粉蝶，曲蔓走青蛇。火急要清赏，可人归未邪。","dynasty":"宋代","title":"四月五日后圃酴醾芍药侍郎三花盛开醉吕成三"}
{"author":"陈著","content":"冰檗肝肠无诡随，彼嚚何物妄相持。梦魂不到菜园破，行止肯教芒屩知。安用舌埋防异日，空闻肉袒有当时。从他万口自公议，谁学偿金直不疑。","dynasty":"宋代","title":"次韵前人为人诬告受羊"}
{"author":"陈著","content":"君不见南山峰晴倚空，有时烟岚失青葱。又不见碑潭水清贯市，有时波涛涨黄滓。铜章一临山水閒，变态有甚水与山。自从有邑知几尹，仁闻始终无二三。况直焦氛半封内，转为乐国非容易。飞凫忽载福星来，力量精神有馀地。吾乡由来文献多，道脉无如世故何。蔬园每每今栋宇，芹波瀰瀰新弦歌。小民艰食业山海，弱肉难供虎狼噬。寒忽煖衣饥忽食，昼无打门夜无吠。百里乳哺父母怀，恶稔时劳匣剑开。同寮议论兄弟视，理到肯放山笔回。苦檗隽永世味外，甘棠种在人心里。图志虽书不尽书，颂碑歌记如何记。及瓜而代芒芒行，花城如画琴在堂。手挥帐饯前路阔，唾去金馈西风香。来不携家影相逐，去不挑包心自足。眉閒迎笑动瑶琴，膝下候归翻綵服。南溪景擅孟城奇，酒丹米白鱼蟹肥。家林燕喜莫惜醉，仕宦得閒能几时。平实工夫根本大，舒徐步武官职耐。向上规模看宰邑，谁能如公三出宰。谁能如公彻底清，谁能如公不眩名。卓乎高哉日月證，足以行矣云霄程。出门为民还小驻，肯借心香勤旱雨。一雨三日岂偶然，异日作霖天已许。老夫生身八十年，何幸亲见真前缘。既无筋力送之远，又乏词藻扬其贤。漫将里咏涂歌者，掇拾万一溪藤写。长揖奉为行李累，为我一读清天下。","dynasty":"宋代","title":"送邑宰丁溉之"}
{"author":"陈著","content":"西崦已非旧，庵居犹自妍。树头擎月直，山腹转风圆。閒坐忙尘外，清谈浊酒边。悠悠一俯仰，今日是何年。","dynasty":"宋代","title":"留西山"}
{"author":"陈著","content":"华冑眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。","dynasty":"宋代","title":"西江月·华胄银青气脉"}
{"author":"陈著","content":"梅山醉里抱山孙，春入孩颜笑语温。淡静心田无妄念，只将诗礼种家门。","dynasty":"宋代","title":"饮于梅山弟家醉书八首其七·喜见山孙"}
{"author":"陈著","content":"新知县是旧官员，说与田家汝有缘。安稳过冬耘二麦，明年才胜似今年。","dynasty":"宋代","title":"解剡孝嘉道中答溪民群来遮轿问新知县如何二"}
{"author":"陈著","content":"两贤主礼一般春，还是慈湖曲里人。久旷忽行知世变，相逢交贺见情真。发身清苦盟方暖，囘首荣华迹总陈。更看它年陪菜酒，耆英会后接芳尘。","dynasty":"宋代","title":"次韵史猷父乡集"}
{"author":"陈著","content":"聚散几匆匆，真如醉梦中。分虽甥舅异，情实弟兄同。坐夜镫前雨，嘘春扇底风。伤心今已矣，庭草泣秋虫。","dynasty":"宋代","title":"悼出童尚质二首"}
{"author":"陈著","content":"半年腿卧近方仁，一出门来拂濯身。交十月天村影好，连三日雨晚晴新。青山无语自知我，黄叶是愁还可人。谁信幽居便忘世，渔樵亦自有经纶。","dynasty":"宋代","title":"出门寄弟睹子得"}
{"author":"陈著","content":"独立南山岭，傲视氛翳表。虬枝结成盖，寄托纷蔓茑。风霜受变足，万古为一晓。日日当户门，苍翠浓可抱。","dynasty":"宋代","title":"次韵竹窗兄"}
{"author":"陈著","content":"吾辈么么。休叹蹉跎。得闲时、且逐时过。人间名利，都是浮华。但退如进，失如得，少如多。谁信生来，从发尖磨。到如今、方见霜涯。算天亦自，无奈吾何。是饥能忍，寒能耐，老能歌。","dynasty":"宋代","title":"行香子次韵元春兄"}
{"author":"陈著","content":"满啜禅林五味茶，清风吹散事如麻。客中邂逅真奇绝，不比寻常贼破家。","dynasty":"宋代","title":"次云岫惠茶"}
{"author":"陈著","content":"黑花一衔蝉，畜之今几年。捕攫奔走捷，巧黠乃其天。一脔亦割啗，分与眠席眠。迩来主人出，出久厨无烟。罄室鼠辈少，时得聊自延。不就邻妇呼，宁饥肯垂涎。夜寒身无栖，灶窟恬余暄。灰染突尘涴，毛色非旧鲜。主人来归初，绕室如诉冤。旁人固不解，主人当知怜。云何云可恶，恶彼身挛拳。依随行坐閒，呵叱加笞鞭。不念昔可爱，惟恶今非前。本来是一物，色改爱遂迁。吁嗟乎猫乎，岂独于猫然。人于夫妇閒，情义亦罕全。花颜少年时，儇倚心相缠。皤皤白发垂，相丑亦相妍。吁嗟乎人乎，有耳听我言。人生七十稀，能得几时安。毋以私自贼，同室操戈鋋。举案与齐眉，当如孟光贤。糟糠不下堂，当与宋弘肩。不然只自苦，于我何益焉。我赋我妇读，一笑愿不愆。","dynasty":"宋代","title":"怜猫示内"}
{"author":"陈著","content":"借重东南官府新，与秋高洁更春温。公心知寄黄堂印，信令如开彩棒门。纯用诗书中古味，乐闻名利外陈言。耄夫也为乡民贺，硬忍须臾一出村。","dynasty":"宋代","title":"似李德昌州判"}
{"author":"陈著","content":"忆昔儿嬉祖母旁，如今甲子一周强。尽窗三世亲亲话，分付儿孙此意长。","dynasty":"宋代","title":"丙戌人日与内侄汪景渊同饮于宜晚二首"}
{"author":"陈著","content":"行年八十病馀身，梅坞留连率见真。花到诗家方吐气，酒无菜饤不成春。世情风雨妨归路，古道山林有主人。珍重此时相得处，弟兄门外是浮尘。","dynasty":"宋代","title":"元夕醉梅山弟家其一"}
{"author":"陈著","content":"萧萧四壁住残生，不学神仙不学僧。有酒未能忘北海，种瓜且自学东陵。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"风流清苦自成家，要撷春香煮雪花。知味不随鸿渐唾，剡翁自种剡翁茶。","dynasty":"宋代","title":"次韵戴帅初觅茶子二首"}
{"author":"陈著","content":"苹蓼汀洲红白分，忧心触景自如醺。鸿飞本欲冥冥去，万里长天不放云。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"一床破帐护衰翁，席卷俄随掠骑东。与妇同围肤炭火，呼儿排作肉屏风。从来不起羊羔想，困倒何妨蝶梦通。乱世流离多露宿，盖头有屋未为空。","dynasty":"宋代","title":"余床帐为过兵卷去答梅山弟用余韵见寄"}
{"author":"陈著","content":"一居西崦一东溟，旷落乾坤本不扃。古月凄凉惟有梦，清风来往了无形。翩然好语真心白，中是当年□眼青。握手笑谈明日事，雪庭庭畔绿杨汀。","dynasty":"宋代","title":"次韵西山寺主清月"}
{"author":"陈著","content":"花开便是候催归，济楚生香清复微。遥想折来深院宇，似初匀粉小青衣。","dynasty":"宋代","title":"次韵八侄三首"}
{"author":"陈著","content":"迢迢江山上，万变纷起伏。中閒崛奇多，忽此入平沃。草对近或远，来去自凫鹜。宇宙本来宽，景物常满目。此意知者谁，烟林有茅屋。","dynasty":"宋代","title":"题钱静观"}
{"author":"陈著","content":"凤□□□鸣閒，蚓窍出虫声。阴雨不见星，腐草流爝萤。卓□独何为，不与时同情。风流晋宋閒，眼中无四灵。言言意脉脉，字字声铿铿。我老见已曩，读之水投冰。珍重复珍重，好处腾虎谷。嗟哉南山下，诸老家为塾。彼饕何人斯，欲食酸寒肉。衣冠坐涂炭，袵席生桎梏。星节来自西，一见无遗目。丰棱霜雪严，号令风雷速。恩波四溟涌，文焰九霄矗。征徭脱滥籍，诗书还致俗。蹙蹙愁者欣。嗷嗷流者复。耄矣八旬公，凄其无半菽。亦欲学庞公，不著城市足。要识澄清辔，满慰平生欲。抚曳语乡人，其来拜仆仆。下为一邑谢，上贺天下福。","dynasty":"宋代","title":"题僧维楠诗卷"}
{"author":"陈著","content":"学古入官非易事，同寅协恭第一义。昨汝行矣重吾忧，今吾闻之为汝喜。有如此广文先生，真所谓法家拂士。寄声忽到我，用情应为汝。我欲谢之难为语，汝其听之告以意。古天台，多士类，文有风樯阵马之奇，气有霜林老鹘之鸷。镇之以静重，行之以平易。艰难见初心，苦淡得真味。人谓著脚危于渊，我知进德此其地。汝不见范文正公家书片幅戒子侄，有事只与同官议。又不见欧阳朋党一论质鬼神，同道相益乃君子。","dynasty":"宋代","title":"送儿沆再之台学并似许梧山张在轩"}
{"author":"陈著","content":"年来只识釜中鱼，出海修鳞梦也无。宝鳘带糟俄入眼，儿童惊动哄寒厨。","dynasty":"宋代","title":"侄孙榘献醉鳘以一绝复之"}
{"author":"陈著","content":"来游大梵天，邂逅兴悠然。一见新犹故，相忘丑亦妍。藕花诗有句，莲社我无缘。不必参禅话，诗镫自可传。","dynasty":"宋代","title":"次韵僧仁泽"}
{"author":"陈著","content":"人间何处无春风，春风好处山林中。我与龄叟心事通。去年雪外来共松炉红，梅花窗下今日还相逢。铿然者谁敲竹筇，吾友月峤勤相从。拍手一笑意气同，各馔所有留从容。丛盘簇豆异味重，倾壶倒榼新篘浓。瀹我以茶鼎之芳茸，战我以诗笔之铦锋。浮生谁能百岁终，世变翕忽云飞空。乌轮无情已下舂，白鸟翩翩投前峰。归兴浩浩舞而东，醉中无语可谢两主翁。","dynasty":"宋代","title":"登慈云阁示龄叟月峤"}
{"author":"陈著","content":"吾气已衰飒，兹行增惨凄。近山云易雨，积水路如溪。寒食纸钱树，旧游莎草畦。颓墙独立久，百感付鹃啼。","dynasty":"宋代","title":"到白水有感"}
{"author":"陈著","content":"雨中行数日，今日得新晴。山到浙閒秀，船从海上行。市腥逢海错，人语带京声。此去总佳景，坡仙曾细评。","dynasty":"宋代","title":"到四安"}
{"author":"陈著","content":"鱼轩富贵人间少。那堪更、有子雍容廊庙。衮绣当斑衣，转色难心小。手把乾坤重整顿，略□□、微生一笑。分晓。是慈闱心事，如今著到。帘幕早是寒生，又橙黄近也，菊花香了。已劝九霞觞，春意浓於酒。玉带金鱼欢舞处，更捷骑、红尘峡□。知否。这花添锦上，年年重九。","dynasty":"宋代","title":"真珠帘·鱼轩富贵人间少"}
{"author":"陈著","content":"停棹即阶除，空明一锐如。飞毫僵庶可，吐句走灵舒。闹里自静好，公余相起居。爱君情款密，裨我事迂疏。念念民租少，言言郡计虚。入林难即鹿，竭泽恐无鱼。立政谙平实，行符审疾徐。亟牛且鸡汁，服骥偶盐车。斟酌黄汉瓒，流连翠织裾。务滋桃李种，首事草茅锄。愿却辛毗子，同商隽永书。溪山万宝藏，穹壤一蘧庐。吟吻馋供茗，官庖贵买蔬。尘劳资洗濯，技痒互爬梳。生活侵韩贾，襟期听耳余。雪舟如兴尽，共此复谁欤。","dynasty":"宋代","title":"剡县次韵张兼夜月联句"}
{"author":"陈著","content":"雪窦飞来一片云，寺门兴起总由身。钟鱼饭众有今日，钲鼓粥神多信人。两阁眼空风黑夜，四川手植雨清春。我今亦是陶潜辈，三笑图中就写真。","dynasty":"宋代","title":"次弟观与龄叟诗韵"}
{"author":"陈著","content":"寒雨满城诗客孤，秋风万山帽人少。何如对床千古心，白发黄花傲昏晓。","dynasty":"宋代","title":"次儿瀹呈石秀叔韵"}
{"author":"陈著","content":"老来多病脚蹒跚，不觉追行一里宽。归去闭门还静坐，世途步步是邯郸。","dynasty":"宋代","title":"送君范到上溪头"}
{"author":"陈著","content":"满坡翠竹閒梅花，梅竹中閒住几家。本为牛羊安著脚，近来狼虎肆磨牙。青山绿水成烹鼎，白纸乌薪等撒沙。邂逅老农聊慰劳，且随时刻做生涯。","dynasty":"宋代","title":"溪上墺"}
{"author":"陈著","content":"尘劳一笑非，忽此坐多时。当谷寺如井，满山泉可池。林暄蝉噪早，沙冷笋生迟。又见老僧说，此中兰最奇。","dynasty":"宋代","title":"剡中明心寺"}
{"author":"陈著","content":"古岩气骨，春风面皮。是人认得灵溪，灵溪元自不知。一片妙庄严域，千古万古光辉。本堂老人书。","dynasty":"宋代","title":"僧可正真赞"}
{"author":"陈著","content":"象棋一局酒三杯，此乐都从静处来。明月清风不轻与，青山流水要相陪。","dynasty":"宋代","title":"饮于梅山弟家醉书八首"}
{"author":"陈著","content":"忆昔浑家衣天香，翩翩风流公子裳。蟾宫步武云送上，雁塔姓名星摇芒。绿袍照眼初意锐，青毡入手前路长。谁知蕉鹿成夜梦，日与蓬鷃争时光。累累鹄形走山谷，战战茧足履冰霜。貂裘已弊有嫂轻季子，牛衣虽泣无妻问王章。悬鹑襹褷不投俗，扪虱勃窣徒谈王。岂不欲羡补衮居峻地，岂不欲著锦绣归故乡。顾瞻外饰至此面自赪摸索中襟凄其汗如滂。况今玄冥令凛冽，难把赤立身支当。彼狨鞍宝马重狐貉，彼毳茵绣帐双鸳鸯。或锦步障五十里，或金缕衣十二行。与富贵家自择伴，如衰飒辈难登堂。老者衣帛盍早计，大寒索裘真痴忙。缙绅遗绪惨莫继，章缝本色终难忘。从来固多急义谱，今亦何敢浅识量。君不见履常长贫冻至死，絮袄不具有识空悲伤。又不见范叔一寒如此极，绨袍之恋千载犹芬芳。","dynasty":"宋代","title":"代赵信甫千人助冬衣"}
{"author":"陈著","content":"春造曾分寸草晖，晚经霜雪始知非。中心痛事神孤往，前面虚名手一挥。肯使晓猿随陇笑，一烦倦鸟引云归。绝粮只管餐松菊，赢得身轻入险飞。","dynasty":"宋代","title":"次韵梅山弟感时四首"}
{"author":"陈著","content":"小庵亦是小桃源，时事方难住更便。啼鸟落花忘客主，青山流水见因缘。得过一日是一日，浪说百年谁百年。分付妻儿更深避，扫岩趺坐学枯禅。","dynasty":"宋代","title":"中和节寓山庵"}
{"author":"陈著","content":"凛凛霜雪根，拍拍天地仁。皎皎枝上花，卷舒几冬春。结实调古鼎，味深薄俗颦。珍重不尽用，严风护南津。","dynasty":"宋代","title":"寿王修斋枢密·南津梅"}
{"author":"陈著","content":"忆昔儿嬉祖母旁，如今甲子一周强。尽窗三世亲亲话，分付儿孙此意长。","dynasty":"宋代","title":"丙戌人日与内侄汪景渊同饮于宜晚二首"}
{"author":"陈著","content":"忆昔浑家衣天香，翩翩风流公子裳。蟾宫步武云送上，雁塔姓名星摇芒。绿袍照眼初意锐，青毡入手前路长。谁知蕉鹿成夜梦，日与蓬鷃争时光。累累鹄形走山谷，战战茧足履冰霜。貂裘已弊有嫂轻季子，牛衣虽泣无妻问王章。悬鹑襹褷不投俗，扪虱勃窣徒谈王。岂不欲羡补衮居峻地，岂不欲著锦绣归故乡。顾瞻外饰至此面自赪摸索中襟凄其汗如滂。况今玄冥令凛冽，难把赤立身支当。彼狨鞍宝马重狐貉，彼毳茵绣帐双鸳鸯。或锦步障五十里，或金缕衣十二行。与富贵家自择伴，如衰飒辈难登堂。老者衣帛盍早计，大寒索裘真痴忙。缙绅遗绪惨莫继，章缝本色终难忘。从来固多急义谱，今亦何敢浅识量。君不见履常长贫冻至死，絮袄不具有识空悲伤。又不见范叔一寒如此极，绨袍之恋千载犹芬芳。","dynasty":"宋代","title":"代赵信甫千人助冬衣"}
{"author":"陈著","content":"万紫千红各炫名，纷纷儿女哄春荣。屈园秋种无人顾，独遇陶潜气始平。","dynasty":"宋代","title":"次韵上乘寺主僧如岳咏菊"}
{"author":"陈著","content":"姚根魏拨两京贵，蜀本黟枝南度春。今日东风为谁好，花香不到独醒人。","dynasty":"宋代","title":"次韵梅山送牡丹二首"}
{"author":"陈著","content":"春困时光，风流昨梦，逢花便自醒醒。回首宣和，宫莺掖燕相迎。归来只恋春山好，到上林、枉是亲曾。又谁知，自有蟠松，相与论盟。阑干可是妨飞去，怕惊尘涴却，翠羽红翎。舞态亭亭，浑疑暗折韶声。堪人眼处还看破，道凤来、难与真争。醉扶归，但见啼鹃，怨夕阳亭。","dynasty":"宋代","title":"庆春泽"}
{"author":"陈著","content":"白首犹堪数里行，相过一笑见山堂。残僧门径静于夜，新夏林塘暖自凉。且借吟床娱半日，何妨归笠戴斜阳。我来岂敢辞筋力，先陇松楸倚寺旁。","dynasty":"宋代","title":"四月八日携子侄到上乘偶成"}
{"author":"陈著","content":"儿造从来自不情，百千万变底人惊。人生水上浮沤影，物论风前乱叶声。自笑醉吟空赘传，谁知橘隐竟无名。况今衰老知何用，惟有关门答五行。","dynasty":"宋代","title":"次韵戴帅初见寄"}
{"author":"陈著","content":"梦里京华，忽听得、庭花遗曲。到醒来、愁满东风山屋。春事已非空结绮，晓班无分随群玉。想天涯、沦落杜秋娘，攒眉绿。谁能顾，荒芜菊。谁能问，平安竹。任时光流转，都成虚辱。无可奈何天地隘，只饶走得溪山足。但逢人、相问麦青青，何时熟。","dynasty":"宋代","title":"满江红（次吕居仁韵）"}
{"author":"陈著","content":"兄年八十，弟今年几，亦是七旬有九。人生取数已为多，更休问、前程无有。家贫是苦，算来又好，见得平生操守。杯茶盏水也风流，莫负了、桂时菊候。","dynasty":"宋代","title":"鹊桥仙（次韵元春兄）"}
{"author":"陈著","content":"夜宿云閒第一峰，一鸡鸣动万山空。薄餐菜饭留中火，牢著芒鞋踏上风。高处更无尘隔碍，满空惟有理玲珑。睦时此意平生乐，山下人谁此乐同。","dynasty":"宋代","title":"剡民望回再回剡宿陈公岭"}
{"author":"陈著","content":"云连屋不居，三閒葺茅茨。田园非不宽，一亩环竹篱。楚楚山下花，湛湛池边□。丈室南坡□，容膝以扁之。谁谓方回旋，天境春熙熙。壶中著仙翁，芥子藏须弥。虚诞彼异端，我□异于斯。圣贤与我对，经训星日垂。可以读离骚，可以击壤诗。回头绿纷者，金碧贮狂痴。声色性命斧，财货盗贼资。皇皇窘其庐，日怀不足私。蚊蚋同旦暮，不满一唾嗤。岂识天下乐，本非外铄为。己大物自小，心旷神斯怡。一则万条□，静者动蓍龟。吾方谋一榻，尽老聊娱嬉。今日为何日，此理知者谁。","dynasty":"宋代","title":"敬赋虚斋孙君容膝"}
{"author":"陈著","content":"叶叶青霞衣，来赴山中期。相看到忘言，日夜春风吹。昨夜雨潇潇，今日君欲归。人生如梦寐，世道正嶮巇。我发白已委，况堪生别离。君归不可驻，我心得君知。阑干与云平，白鸟来片飞。安得身有翼，长与相追随。举手一揖别，不作儿女悲。一樽尚可同，百里非天涯。","dynasty":"宋代","title":"送董伯和西归"}
{"author":"陈著","content":"春首还相见，吾怀白与兄。江湖关老梦，山野避新行。危虑船迎浪，残生漏送更。东风溪上路，欲别若为情。","dynasty":"宋代","title":"次韵内侄竺稷并示诸儿"}
{"author":"陈著","content":"野堂之野，大千世界。野堂之堂，匪茅一把。也无籓篱，也无閒架。风月往来，云壑上下。空空洞洞，规模广大。是真非真，是假非假。善哉善哉，无成无坏。","dynasty":"宋代","title":"僧雍野堂赞"}
{"author":"陈著","content":"□□□□□，□□□□□。诗话半窗日，禅机万竹风。悠然相契处，付与不言中。长揖出门去，水流云外空。","dynasty":"宋代","title":"似雪窦西麓庵僧昂蒙纯"}
{"author":"陈著","content":"不知今日是何时，只管飞毫醉梦诗。天地本来宽著我，可曾寒饿一低眉。","dynasty":"宋代","title":"九月一日戴时可酒边"}
{"author":"陈著","content":"人生自多事，本是一蘧庐。忽忽梦柯外，累累炊剑余。清吟投病枕，细读当医书。此去更何日，相过话索居。","dynasty":"宋代","title":"次韵张子乔来见"}
{"author":"陈著","content":"天将洁白洗纷华，谁识人閒有叹嗟。驴子已无诗客路，羔儿偏属武流家。惊心玉树伤遗曲，回首琼林忆赐花。毕竟纷纷总是幻，抱琴无语剡溪涯。","dynasty":"宋代","title":"赓吴竹修雪诗二首"}
{"author":"陈著","content":"梦破邯郸百念齐，长汀西畔半分溪。护符清出黄冠品，承命有加紫诏泥。径捷更谁疑晚节，山居有客侈新题。老吾亦是三峰裔，何幸相逢有子兮。","dynasty":"宋代","title":"卢竹溪得处士号邑尹有诗卢以其唱及其自和来"}
{"author":"陈著","content":"弟胡为自专，宴客数朝连。敢越庖中俎，甘安肋上拳。满腔虚醉饱，一段恶姻缘。事过姑休问，风流记剡川。","dynasty":"宋代","title":"二月十日送女清出适还次韵弟观代主留客"}
{"author":"陈著","content":"有鹤在林，怀之好音。载飞载止，食野之芩。倡予和汝，爰得我所。何斯违斯，自贻伊阻。陟彼崔嵬，岂不怀归。英英白云，跂予望之。","dynasty":"宋代","title":"寿马裕斋观文"}
{"author":"陈著","content":"有女谐良偶，承宗在嫡儿。馆甥才匝岁，宅相果如期。脉发慈溪正，胞成江夏奇。咳名应会得，乳口见呕咿。","dynasty":"宋代","title":"长孺以新生子求名命日相儿"}
{"author":"陈著","content":"隔窗啼鸟梦惊残，深麝香销冷博山。只枕半欹閒猛省，又添一日在人閒。","dynasty":"宋代","title":"次韵童志道春晚"}
{"author":"陈著","content":"窗下绸缪处，尊中感怆初。难危亲话重，修阻见时疏。老别堪三载，交谈胜百书。溪山已非昔，后更何如。","dynasty":"宋代","title":"与内侄汪景渊西窗小酌"}
{"author":"陈著","content":"旅锁倾城慰寂寥，诗篇到眼见贤劳。三年鸾凤风声好，万里骅骝地步高。","dynasty":"宋代","title":"赠茅意山主簿"}
{"author":"陈著","content":"好花天也多悭，放迟留做残春主。丰肌弱骨，晴娇无奈，新妆相妒。翠幕高张，玉阑低护，怕惊风雨。记年时、多少诗朋酒伴，逢花醉、簪花舞。那料无情光景，到如今、水流云去。残枝剩叶，依依如梦，不堪相觑。心事谁知，杜鹃饶舌，自能分诉。日西斜，烟草凄凄，望断洛阳何处。","dynasty":"宋代","title":"水龙吟其一牡丹有感"}
{"author":"陈著","content":"劫火吹炎海水飞，九州同惴釜鱼危。有时杜老泪盈把，终日颜回面忍饥。今古滔滔无限事，乾坤纳纳竟何知。便教强趁黄花约，终恐趑趄罚后期。","dynasty":"宋代","title":"次韵前人醵更生会三首"}
{"author":"陈著","content":"风流清苦自成家，要撷春香煮雪花。知味不随鸿渐唾，剡翁自种剡翁茶。","dynasty":"宋代","title":"次韵戴帅初觅茶子二首"}
{"author":"陈著","content":"世上贪鄙夫，纷纷如蔓草。荣华能几时，风霜不足扫。美人如黄金，百链色愈好。用舍无益损，此理须辨早。","dynasty":"宋代","title":"次韵戴成叔"}
{"author":"陈著","content":"鹿苑书来字字香，满奁雀舌饷新尝。有时独坐相思处，一鼎松风午韵长。","dynasty":"宋代","title":"次韵鹿苑寺一览阁主岳松涧送茶"}
{"author":"陈著","content":"外家忠厚世多才，挑辔相过一笑开。珍重年光记亲戚，绵延义脉到云来。后生要积为山篑，前事休论覆水杯。榾柮炉头好情话，莫冲风雪便轻回。","dynasty":"宋代","title":"次韵内侄竺稷留别"}
{"author":"陈著","content":"有女谐良偶，承宗在嫡儿。馆甥才匝岁，宅相果如期。脉发慈溪正，胞成江夏奇。咳名应会得，乳口见呕咿。","dynasty":"宋代","title":"长孺以新生子求名命日相儿"}
{"author":"陈著","content":"声气相投玉应金，花閒话到翠成阴。一清门户无同脉，万古诗书可立心。母子要知乌哺反，夫妻应感白头吟。若言相谂早须觉，难得青春长似今。","dynasty":"宋代","title":"长孺因吾二诗有负米分邻之语因又次韵饯其归"}
{"author":"陈著","content":"纷纷薄俗事轻辱，自喜衰年德有邻。危世孤儿华发母，归舟百里碧波春。不因噬指感怀切，肯学呕心搜句新。娱舞慈庭应细说，丹山筍蕨正宜人。","dynasty":"宋代","title":"长孺因吾二诗有负米分邻之语因又次韵饯其归"}
{"author":"陈著","content":"畴昔随班舞御香，如今忍冻坐山房。台云谁取书黄瑞，宫日空舒刺绣光。懒把酒杯心自醉，閒欹肱枕意何长。晚窗闭眼消详易，赖有生生不断肠。","dynasty":"宋代","title":"长至日山家偶成"}
{"author":"陈著","content":"当年分得月中胎，八岁精神愈觉开。小学路头方谨入，平生根脚要深培。家贫只问子贤否，父老何妨兄教来。须识此身关系大，莫如流俗赴波颓。","dynasty":"宋代","title":"朝归生日"}
{"author":"陈著","content":"老爷不记汝生辰，一见杯盘便是春。兄姊味言儿记取，同胞皆是读书身。","dynasty":"宋代","title":"朝归生日女洸有诗因次韵"}
{"author":"陈著","content":"寥寥古道独开门，一见无言心已闻。别后黄尘留四月，坐来清雨洗三分。鳞鳞秧活方吞水，翼翼山飞欲舞云。此景此生如此酒，证明耐久有南薰。","dynasty":"宋代","title":"呈龄叟"}
{"author":"陈著","content":"溪山五里眼花中，万变风光一总空。惟有老师无处语，依然只是旧家风。","dynasty":"宋代","title":"呈龄叟二首"}
{"author":"陈著","content":"老师神用笑谈中，不但能降大小空。自谓我心顽似铁，也随柳絮舞春风。","dynasty":"宋代","title":"呈龄叟二首"}
{"author":"陈著","content":"雨屋又留连，回头七载前。同游半黄土，百感两霜颠。睡醒茶为祟，吟清山结缘。他年北窗下，谁复对床眠。","dynasty":"宋代","title":"呈雪窦僧野翁"}
{"author":"陈著","content":"脚力犹支一里閒，得闲便不记艰难。可人本色山林屋，避世珍羞芋栗盘。来往任教诗眼热，笑谈能化老身寒。感怀棠棣诗章在，试把丝桐檃括弹。","dynasty":"宋代","title":"同赵景文到梅山弟家"}
{"author":"陈著","content":"家有图书便不贫，一湾门径碧溪滨。山林深密宜今世，梅竹婆娑似故人。少闭柴门延野叟，多营菜圃慰脾神。几年役役方休息，收放浑如一钓纶。","dynasty":"宋代","title":"次韵帅初浙西回及得新居三首"}
{"author":"陈著","content":"杜鹃啼正忙时，半风半雨春慳霁。酴醿未过，樱甜初熟，梅酸微试。一种红芳，九苞真色，舞窗翻砌。自仙樊去后，无人题凤，阑干外、成孤媚。谁信阳春妙手，锦云机、新番裁制。东君冷看，如何描摸，天然艳美。浑欲乘风，又如羞日，做双飞艳。伫骖鸾，称得花前弄玉，与吟箫婿。","dynasty":"宋代","title":"水龙吟（次韵黄蘧轩虚谷咏凤花）"}
{"author":"陈著","content":"三年一去西山云，一见欲别心知熏。劝君且为更上酒，何时得与细论文。","dynasty":"宋代","title":"送董稼山二首"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案（次韵戴时芳）"}
{"author":"陈著","content":"得閒处处是春台，分付浮生水上杯。诗酒未为知瘦杜，箪瓢元不误贤回。无情宇宙今犹古，有脚阴阳阖又开。世变何穷故如此，只将方寸靠云来。","dynasty":"宋代","title":"梅山弟家醉中"}
{"author":"陈著","content":"白首犹堪数里行，相过一笑见山堂。残僧门径静于夜，新夏林塘暖自凉。且借吟床娱半日，何妨归笠戴斜阳。我来岂敢辞筋力，先陇松楸倚寺旁。","dynasty":"宋代","title":"四月八日携子侄到上乘偶成"}
{"author":"陈著","content":"西风唤起眼中仙，竹榻饶凉不爱眠。数树秋声窗著雨，一帘山影屋浮烟。案头古帖无完纸，壁上焦琴不具弦。小摘畦蔬炊脱粟，与妻閒话孟光贤。","dynasty":"宋代","title":"病起"}
{"author":"陈著","content":"生香自恨玉为容，谁放晨光浅碧笼。隐约风标难画处，邯郸人在梦炊中。","dynasty":"宋代","title":"代弟茝咏梅画十景·卧烟"}
{"author":"陈著","content":"青云玉树南薰扇。京华地、别是潇湘图展。茉莉芰荷香，拍满笙萧院。雪藕盈盈歌袅处，早已带、秋声凄怨。堪叹。把时光轻靠，冰山一片。从古幻境如轮，问铜驼、应是多番曾见。谁把笛吹凉，总是腔新换。水枕风船空入梦，但极目、波流云远。消黯。更华林蝉咽，系人肠断。","dynasty":"宋代","title":"真珠帘（四时怀古夏词）"}
{"author":"陈著","content":"新得新晴纵夜游，纱笼喝道肯迟留。风流买市皆如愿，雪艳歌筵总莫愁。不放晴光半分过，亦知人世一沤浮。星星镫火须臾事，何似长看素月流。","dynasty":"宋代","title":"次韵义乌贾养晦元夕书怀"}
{"author":"陈著","content":"昌黎大颠相接识，为说道理惊孤寂。欧公喜与惟俨交，爱其文逸通经术。自顾拟非韩欧伦，漫游亦到沙门释。明觉后人少野师，湖海宿尊推第一。胸中自有大藏经，此外三兼翰林笔。坐断名山皆梵家，能有几人知本色。不从钵盂计颗粒，则向栋宇争寸尺。彼滔滔者何足云，我油油然自相得。年年荷师寿我生，今何以寿师生日。欲写丹霞赞其高，师自有流乳一峰矗天碧。欲倾嵩渌扬其清，师自有飞雪千丈挂空白，但有数语一溪藤，相伴瓣香飞入室。缘师法门本是空，我也将空当真实。世閒何事非戏剧，请师一笑撼动天开图画壁。","dynasty":"宋代","title":"寿雪窦寺炳同长老"}
{"author":"陈著","content":"一声唤起便成春，向日庭台总可人。本与东风旧相识，一回相见一回新。","dynasty":"宋代","title":"次韵孙古岩立春"}
{"author":"陈著","content":"清到复翁方是清，不求名处莫逃名。南湖一片平铺水，中有拍天波浪声。","dynasty":"宋代","title":"次韵刘后村所赠延庆主僧圭复翁诗三首"}
{"author":"陈著","content":"家有图书便不贫，一湾门径碧溪滨。山林深密宜今世，梅竹婆娑似故人。少闭柴门延野叟，多营菜圃慰脾神。几年役役方休息，收放浑如一钓纶。","dynasty":"宋代","title":"次韵帅初浙西回及得新居三首"}
{"author":"陈著","content":"东风先遣百花开，坐后妆梳殢镜台。雪艳惯逢风落絮，云香不到雨成梅。下交芍药当阶发，高伴金沙上架来。珍重重收拾远去，春衣芬馥雅持杯。","dynasty":"宋代","title":"次韵单景山酴醾"}
{"author":"陈著","content":"晴行不自觉，又入此山来。失笑谷声应，坐迎僧户开。檐风数行行，窗日一枝梅。归策休催发，得閒能几囘。","dynasty":"宋代","title":"游永固院"}
{"author":"陈著","content":"孔孟光华不死生，楚秦灰炬漫纷更。莫将烧叶焙浮烬，要把盘根养宿明。","dynasty":"宋代","title":"次韵屠仰之咏火"}
{"author":"陈著","content":"世事纷纷付渺茫，且迎雨信看农忙。鸠声隔树宿云湿，牛影落田新水凉。处处丛祠群卜稼，家家蓐食早炊粮。及时种得苗青活，便觉秋风饭粒香。","dynasty":"宋代","title":"次韵弟观喜雨二首"}
{"author":"陈著","content":"古往今来几过帆，天高地下一浮庵。与翁相见亦偶尔，一笑无言意自参。","dynasty":"宋代","title":"次韵刘后村所赠延庆主僧圭复翁诗三首其一"}
{"author":"陈著","content":"物表楼前话一番，晨星落落破痴昏。诗书非事口儒学，韦布不知身相门。壹是古心交耐友，多将新意发陈言。吾今老矣难重会，川泳云飞有子孙。","dynasty":"宋代","title":"寄史景正教授"}
{"author":"陈著","content":"故园处处都荒雨。寂寞蜗书户。人间春事杏桃花。独有诗人依旧、菊为家。老来犹解高叉手。遥上花前寿。华颠无分插花枝。乞取霜根风月、送将归。","dynasty":"宋代","title":"虞美人（次韵人咏菊）"}
{"author":"陈著","content":"门外风尘付一吁，何妨稼圃学樊须。由由本自人难浼，皎皎奚忧我易污。","dynasty":"宋代","title":"次见泌韵"}
{"author":"陈著","content":"来诗自有师，心与晚唐期。开我正墙面，喜于闻乐脾。山林人似许，风月事还谁。不用盟为社，从今是故知。","dynasty":"宋代","title":"次韵僧仁泽"}
{"author":"陈著","content":"天将转冷热连日，云欲开晴雨数丝。造物从容消长处，盍将人事此中推。","dynasty":"宋代","title":"有感"}
{"author":"陈著","content":"自笑我何如，叨年八十余。户门觉老病，梅竹护穷居。拙计信天鸟，残生减水鱼。时将一字命，仰卧向空书。","dynasty":"宋代","title":"次韵樊伯撝见贶"}
{"author":"陈著","content":"风流清苦自成家，要撷春香煮雪花。知味不随鸿渐唾，剡翁自种剡翁茶。","dynasty":"宋代","title":"次韵戴帅初觅茶子二首"}
{"author":"陈著","content":"来访在家僧，连床坐夜镫。狂谈抛玉麈，剧饮渴黄藤。一见皆风月，相投不炭冰。何当长作伴，山水足临登。","dynasty":"宋代","title":"答吴棣窗"}
{"author":"陈著","content":"赋诗谁复待沈香，澒洞乾坤走险忙。寂寂春光伤感处，瘦来不是沈东阳。","dynasty":"宋代","title":"又次韵二首"}
{"author":"陈著","content":"待食信天公，送穷戒星奴。驾言一煮字，安得三分厨。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"邯郸枕上梦回身，景照窗前醉卧人。山别是天迟放晚，鸟知何世早呼春。乾坤大事三缄外，湖海清交一笑新。山去莫嫌来往密，免教云树两驰神。","dynasty":"宋代","title":"次韵崇福老泽南洲"}
{"author":"陈著","content":"前贤眼力到，占得此名区。荒径百年树，虚堂三面湖。檐阴来钓艇，花外起晴凫。借问园中叟，主人曾到无。","dynasty":"宋代","title":"同袁通判游越中三首·赵节使稽山门外花园"}
{"author":"陈著","content":"年事夕阳红。霜满髯丛。摩挲苍藓石婆翁在京口夹冈。能见几人曾百岁，一笑书空。回首棣华中。消得春浓。平生心事两惺忪。杖屦相从须放密，山月溪风。","dynasty":"宋代","title":"浪淘沙"}
{"author":"陈著","content":"梅山半载在城中，带得山閒物外风。随境动时元自静，与人和处底须同。","dynasty":"宋代","title":"梅山摘其绝为四首和来余因以次韵"}
{"author":"陈著","content":"雍容存器局，沈细入经纶。心好难为弟，身危活得民。馀生盟蕙帐，急召应蒲轮。松下旧游处，为谁芳草新。","dynasty":"宋代","title":"挽赵集贤□□"}
{"author":"陈著","content":"行路易，行路易，方寸中閒是天地。诗书能生万里翼，一出门外风云起。彼水马儿如江河，彼醯鸡辈知瓮耳。汝今此行有足行，我为之喜非徒喜。先生在前充安公，后学在侧太初子。如舟顺流帆佐使，如辕欲南车有排。有文举表人已羡，入夫子门谁敢议。机会来时非偶然，功名发轫斯可矣。岂知我，犹望汝，谦以养高勿自高，虚以求是勿自是。觅慈湖，拜象山，不见了翁愧程氏。终为巍巍大儒宗，可是录录常流士。自顾衰景薄下舂，聊写苦语累行李。行路易，行路易，易处有难从此始，试深思之有余味。","dynasty":"宋代","title":"行路易送陈晟谋仕"}
{"author":"陈著","content":"迎神旧是醉哗场，榷禁方严酒有坊。幸免叫嚣成鬼市，不妨安稳服农忙。","dynasty":"宋代","title":"弟观为众奉里神于丹山僧舍有五绝因趁韵"}
{"author":"陈著","content":"脊梁硬竖支撑佛，心地平铺济渡人。不比天台无用物，只将奇险诳愚民。","dynasty":"宋代","title":"与西寺月石桥二首"}
{"author":"陈著","content":"天盖西倾，地轴东翻，两年以来。那关中形势，已归勃勃，江南人马，都是回回。咄咄书空，栖栖问路，岁晚山空风雪催。如何得，与浑家踏遍，雪顶岩隈。谁知有客敲推。把世变心烦都说开。道严霜不杀，不成葭苇，冱寒惯耐，方是松梅。万事过前，一场梦里，分付茅柴三两杯。犹痴望，有太平时节，游戏春台。","dynasty":"宋代","title":"沁园春·天盖西倾"}
{"author":"陈著","content":"振讯䙰褷病鹤形，箳篂影下话平生。受原宪业惟环堵，溯德公心不入城。日把寸量著蝶梦，云拖一出被猿惊。自惭迂学经题品，输与两生无姓名。","dynasty":"宋代","title":"次韵翁古晚府判其二"}
{"author":"陈著","content":"嵩溪修竹下，一榻坐幽深。时异交游少，年衰百病侵。生涯成鸟啄，村景付猿吟。惟有相从梦，时时到梵林。","dynasty":"宋代","title":"次韵仁泽僧来见"}
{"author":"陈著","content":"一相从后便相知，结得因缘似许奇。如水笑谈多尽日，与云来往本无时。为莲社约非吾事，读藕花诗欲汝师。熟处处妨安稳住，江湖风浪更交谁。","dynasty":"宋代","title":"寿法椿长老二首"}
{"author":"陈著","content":"君家文献日争光，声价如今重上方。我老尚知师古学，为搜古集到渠阳。","dynasty":"宋代","title":"高洁堂来见因次前韵三首"}
{"author":"陈著","content":"珍重提樽过小园，更呼贵客到樽前。教人镫下看颜色，知得浮生一梦然。","dynasty":"宋代","title":"谢单景山载酒同赏牡丹过燕余"}
{"author":"陈著","content":"乌飞兔走傲昆仑，人世浮浮托命根。梅竹仅留三亩宅，桑麻方见万枝孙。云相迎送话诗客，风自闭开无事门。适意手攀檐外柳，旁观抚掌笑游魂。","dynasty":"宋代","title":"偶成"}
{"author":"陈著","content":"畴昔随班舞御香，如今忍冻坐山房。台云谁取书黄瑞，宫日空舒刺绣光。懒把酒杯心自醉，閒欹肱枕意何长。晚窗闭眼消详易，赖有生生不断肠。","dynasty":"宋代","title":"长至日山家偶成"}
{"author":"陈著","content":"门径不为深，溪山巧带襟。老来无过计，贫极见初心。儿漫煮饥字，甥能赓醉吟。不羞狂脱帽，无发可胜簪。","dynasty":"宋代","title":"次韵王得淦和儿泌西山所作二首"}
{"author":"陈著","content":"叠障中閒一隙天，数家茅屋鹳巢边。逢人试问营生事，笑指岩前煮草烟。","dynasty":"宋代","title":"游蔡峰道中三首·半坑"}
{"author":"陈著","content":"危楼得地著身安，冬日烘檐夏气寒。木末清风平与接，山中本色晚宜看。课儿勤读书充架，留客高谈袖满阑。门外流渠源水活，不妨时濯自吾冠。","dynasty":"宋代","title":"赋陈子得书楼"}
{"author":"陈著","content":"红芳销歇后，天质最分明。剪衬青云薄，团成白雪轻。官途荣进取，时样妄推评。本色相看处，幽窗不世情。","dynasty":"宋代","title":"四月三日与家人小酌转官毬花因成八句略为花吐气也"}
{"author":"陈著","content":"今朝天气新，聚首见情真。园木相看古，池鱼亦咏春。山林如此酒，宇宙几何人。堪笑尘埃世，兴怀石季伦。","dynasty":"宋代","title":"送春酒边"}
{"author":"陈著","content":"太史应须奏德星，老夫相与证高情。杯盘楚楚饶诗兴，写出人閒淡处声。","dynasty":"宋代","title":"王得淦招饮席上二首"}
{"author":"陈著","content":"飞下云閒玉箸书，忽如梦觉揖梅癯。古来髓脉今谁识，称得山中老饿夫。","dynasty":"宋代","title":"谢绍兴石梅癯遗本堂二篆书"}
{"author":"陈著","content":"万里风云路向前，功名盍趁仕强年。文如李杜谁争焰，心是夷齐不问泉。别驾有功歌沸海，筑台在望勇趋燕。自惭筋力难追送，侧耳凌清上集贤。","dynasty":"宋代","title":"次韵翁古晚见寄就送其之京"}
{"author":"陈著","content":"婚娶不在早，在此两相宜。岂得人无妇，能如子者谁。科名图我取，家务以身支。要见看承处，颓然白发时。","dynasty":"宋代","title":"示内"}
{"author":"陈著","content":"弦歌不救鲁，告谕难入巴。世事蛇赴壑，吾生狗丧家。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"两贤主礼一般春，还是慈湖曲里人。久旷忽行知世变，相逢交贺见情真。发身清苦盟方暖，囘首荣华迹总陈。更看它年陪菜酒，耆英会后接芳尘。","dynasty":"宋代","title":"次韵史猷父乡集"}
{"author":"陈著","content":"昔年堂上来三鳣，今日溪头领队鱼。方信卜居初意好，要教同里识诗书。","dynasty":"宋代","title":"教学退作二首其一"}
{"author":"陈著","content":"寺后山，青巑屼，忽如憔悴忽又开容颜。寺前滩，声潺湲，忽然枯涩忽又起波澜。知为谁乎丑或妍，只在主者往与还。追思畴昔狎群攫，痛卷无余遗百难。山林赪矣囊橐外，栋宇委之荆棘閒。飞锡一来重悲慨，张弮勇欲兴颓废。积劳落成逾一纪，大书记实光千载。彼物何物众所唾，无事生事几乎骂。蚁将撼木不自分，犬或见雪从他吠。无辩之辩如我何，有怪不怪当自坏。胡为撞钟击鼓辞上方，若曰挑包顶笠皆吾乡。戏衫脱了因甚快，大权契合终难忘。风曾相送迎亦好，云与俱出归何妨。两不著相是去住，一拨便转无思量。人生忽忽梦幻身，世界茫茫戏剧场。我老不觉八十三，师今亦且半百强。石塔重来我愧不是苏玉局，茅屋可赋师却自爱杜草堂。","dynasty":"宋代","title":"似法椿长老还住净慈"}
{"author":"陈著","content":"家食城南擅独贤，夜占奎壁半移躔。东风绛帐浑閒事，先世青毡是宿缘。","dynasty":"宋代","title":"送林方叔赴范馆"}
{"author":"陈著","content":"默察天翻地覆由，寸心无处著私愁。忠唐不复瞻双庙，误汉皆知罪五侯。牧马入南飞浙水，狩车遵北感陈留。山川满目花如旧，邂逅春风可问不。","dynasty":"宋代","title":"三次书怀"}
{"author":"陈著","content":"幕府新开紫气临，红莲绿水照初心。宦游受用家庭训，公退寻盟湖海吟。傍塔山居真吏隐，酌碑潭饮当官箴。自矜出谷儿嬉老，一面春风得最深。","dynasty":"宋代","title":"似郑宗平"}
{"author":"陈著","content":"儿造从来自不情，百千万变底人惊。人生水上浮沤影，物论风前乱叶声。自笑醉吟空赘传，谁知橘隐竟无名。况今衰老知何用，惟有关门答五行。","dynasty":"宋代","title":"次韵戴帅初见寄"}
{"author":"陈著","content":"别来倏忽一周星，君住家林我泛萍。到处逢人问梅坦，有时见梦说兰亭。自怜倦翼归迟暮，已报清魂入杳冥。多少微言今已矣，义难辞处写为铭。","dynasty":"宋代","title":"挽张正甫"}
{"author":"陈著","content":"见说东岩弄一斑，万人表立许谁攀。笑相逢处行云住，谁主谁实相对閒。","dynasty":"宋代","title":"次前韵二首似前育王寺主僧如日"}
{"author":"陈著","content":"厦倾木不支，鼎重足先折。关张不终身，仪秦亦无舌。儿嬉栅关木，文具锁江铁。生灵痛何辜，宇宙半流血。山中如□□，翁媪自怡悦。问我何为来，留我共朝啜。抵掌告时艰，低头听我说。我家住平原，百年三族合。诗书声相闻，伏腊□为活。一朝北军飞，连甍归焰烈。惊奔忘险远，妻孥手扶接。岂料哭穷途，忽与亲知接。患难相劳苦，杯酒□□浃。出山未有期，草庐倘同结。","dynasty":"宋代","title":"代范景山和弟观韵"}
{"author":"陈著","content":"君不见南山峰晴倚空，有时烟岚失青葱。又不见碑潭水清贯市，有时波涛涨黄滓。铜章一临山水閒，变态有甚水与山。自从有邑知几尹，仁闻始终无二三。况直焦氛半封内，转为乐国非容易。飞凫忽载福星来，力量精神有馀地。吾乡由来文献多，道脉无如世故何。蔬园每每今栋宇，芹波瀰瀰新弦歌。小民艰食业山海，弱肉难供虎狼噬。寒忽煖衣饥忽食，昼无打门夜无吠。百里乳哺父母怀，恶稔时劳匣剑开。同寮议论兄弟视，理到肯放山笔回。苦檗隽永世味外，甘棠种在人心里。图志虽书不尽书，颂碑歌记如何记。及瓜而代芒芒行，花城如画琴在堂。手挥帐饯前路阔，唾去金馈西风香。来不携家影相逐，去不挑包心自足。眉閒迎笑动瑶琴，膝下候归翻綵服。南溪景擅孟城奇，酒丹米白鱼蟹肥。家林燕喜莫惜醉，仕宦得閒能几时。平实工夫根本大，舒徐步武官职耐。向上规模看宰邑，谁能如公三出宰。谁能如公彻底清，谁能如公不眩名。卓乎高哉日月證，足以行矣云霄程。出门为民还小驻，肯借心香勤旱雨。一雨三日岂偶然，异日作霖天已许。老夫生身八十年，何幸亲见真前缘。既无筋力送之远，又乏词藻扬其贤。漫将里咏涂歌者，掇拾万一溪藤写。长揖奉为行李累，为我一读清天下。","dynasty":"宋代","title":"送邑宰丁溉之"}
{"author":"陈著","content":"吾年五十五，汝生方九年。虽知得子晚，亦拟寿家传。立己要庄重，存心无躁偏。人皆可向上，从否勿归天。","dynasty":"宋代","title":"长儿吉初生日以四十字示之"}
{"author":"陈著","content":"蚊翼只为黄昏忙，鹄心自与青天长。世人皆失我独得，春风浩浩诗书香。","dynasty":"宋代","title":"次韵梅山弟醉吟七首其五"}
{"author":"陈著","content":"眼前山忽好，他处特纷纷。四下正铺野，一尖高入云。乾坤分外阔，江浙此閒分。我欲更村号，尊为卓秀君。","dynasty":"宋代","title":"四安县道中望一山最尖青问轿夫云是馒头山因有诗"}
{"author":"陈著","content":"老友姑从方外求，危时亦可少纾忧。笑图难赘余人契，病室应关一世愁。淡饭是缘终有味，故山虽好莫回头。满航雪意元无价，住色空中是应酬。","dynasty":"宋代","title":"次弟观与雪航韵"}
{"author":"陈著","content":"室如晦处有通光，内外相须是直方。认取青毡为旧物，要看鸣凤在朝阳。","dynasty":"宋代","title":"高洁堂来见因次前韵三首"}
{"author":"陈著","content":"行路易，行路易，方寸中閒是天地。诗书能生万里翼，一出门外风云起。彼水马儿如江河，彼醯鸡辈知瓮耳。汝今此行有足行，我为之喜非徒喜。先生在前充安公，后学在侧太初子。如舟顺流帆佐使，如辕欲南车有排。有文举表人已羡，入夫子门谁敢议。机会来时非偶然，功名发轫斯可矣。岂知我，犹望汝，谦以养高勿自高，虚以求是勿自是。觅慈湖，拜象山，不见了翁愧程氏。终为巍巍大儒宗，可是录录常流士。自顾衰景薄下舂，聊写苦语累行李。行路易，行路易，易处有难从此始，试深思之有余味。","dynasty":"宋代","title":"行路易送陈晟谋仕"}
{"author":"陈著","content":"清风明月本无边，我亦寻盟到白莲。青玉轩前坐来久，淡中滋味自相贤。","dynasty":"宋代","title":"次韵惟西堂巧山二首"}
{"author":"陈著","content":"苹蓼汀洲红白分，忧心触景自如醺。鸿飞本欲冥冥去，万里长天不放云。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"误辱高轩访子云，须知我自是玄真。石心已落千寻海，霜鬓难留一发春。门外道途新旧眼，兵前朋友死生身。如今聚首休轻别，他日黄金枉铸人。","dynasty":"宋代","title":"弟观喜董稼山至有诗因次韵二首"}
{"author":"陈著","content":"记得去年时。采菊东篱。眉间一笑捧花枝。说道愿如花不老，交劝双卮。又是菊花期。客况谁知。便无风雨也凄凄。白发夫妻时节酒，堪几参差。","dynasty":"宋代","title":"浪淘沙（留城）"}
{"author":"陈著","content":"西风不是芳菲节，木落山空景凄切。赖有桂菊聊记时，殿后拒霜花始发。我携樽酒来问花，花于此时擅奇绝。先白后红知物变，有色无香自韵别。寓轩主人古风流，不肯移种防慢亵。两根两花相妩媚。自况鸿光自娱悦。幸而桃李不同时，彼纷纷者当愧杀。颇云此花最宜霜，待有霜时酒还设。良辰美景休拈掇，白发朱颜易交割。我今耄矣不足云，劝君年年自此醉。","dynasty":"宋代","title":"戴时可家赏木芙蓉花醉赋"}
{"author":"陈著","content":"潘御迓从灵绪乡，箫吟欢动喜还堂。诗书余泽心犹古，桃李春风话亦香。卜筑已投山契合，奉甘先与菜商量。行边好语须听取，去却来时后会长。","dynasty":"宋代","title":"赠黄长孺奉母还家"}
{"author":"陈著","content":"朝阳鸣处发天和，化作灵根植宝坡。翠脊双飞供衬色，血诚百喙染芳窠。仆韶难赴风云会，任数何妨岁月多。翼翼自珍无一语，暗听游客赋卷阿。","dynasty":"宋代","title":"乡人为予再赏凤花求赋"}
{"author":"陈著","content":"偶来乘暇隙，又过古禅林。白日钟鱼外，清风竹树阴。无言自有趣，得句亦何心。相见不相问，老僧知我深。","dynasty":"宋代","title":"似永固主僧惠福"}
{"author":"陈著","content":"海浪如山不著帆，任风吹去渺茫閒。谁知缘法有到处，少茂林泊处深山。","dynasty":"宋代","title":"为茂林老乘独舟四句"}
{"author":"陈著","content":"太史应须奏德星，老夫相与证高情。杯盘楚楚饶诗兴，写出人閒淡处声。","dynasty":"宋代","title":"王得淦招饮席上二首"}
{"author":"陈著","content":"美人隔江水，相思江水深。江水日夜流，泛我东去心。春风百花老，把酒别草草。邂逅未可期，梅杏黄已饱。","dynasty":"宋代","title":"寄贝勉斋冯桂坡"}
{"author":"陈著","content":"世态自浮轻，犹存冷处盟。功名随泡影，道义要权衡。打破片云隔，来分半日清。且须谋稳事，未问把天擎。","dynasty":"宋代","title":"次韵天台陈榆收"}
{"author":"陈著","content":"岁在乙酉孟春朔，天气凝滞云不开。一日二日三四日，或雪或雨或夜雷。山川失色万物病，寒气折骨淖没胫。如大兵后洪水余，鸡犬无声烟火冷。况昔三阳转新元，公私万事五日宽。上得杯酒寿父母，下与妻孥圆团栾。如今景物不可说，官府何曾有时节。符移捷出星火飞，吏卒叫嚣豺虎烈。意谓东风换年头，眼前百痼庶有瘳。天时人事乃如此，何以解吾忧世忧。元日连阴至七日，老杜感时诗纪实。太平时节身难遇，昌黎此语亦凄恻。是时世事未如今，二老已有难言心。我今更有难言处，聊记岁月那忍吟。","dynasty":"宋代","title":"后纪时行"}
{"author":"陈著","content":"吾年五十五，汝生方九年。虽知得子晚，亦拟寿家传。立己要庄重，存心无躁偏。人皆可向上，从否勿归天。","dynasty":"宋代","title":"长儿吉初生日以四十字示之"}
{"author":"陈著","content":"家有图书便不贫，一湾门径碧溪滨。山林深密宜今世，梅竹婆娑似故人。少闭柴门延野叟，多营菜圃慰脾神。几年役役方休息，收放浑如一钓纶。","dynasty":"宋代","title":"次韵帅初浙西回及得新居三首"}
{"author":"陈著","content":"山一抹于天之末兮，弥隐隐而弥妍。松矫矫龙其脊兮，飒张髯而自全。有美一人兮，桥之外水之边。意其悠然有见兮，双鹭飞飞而在天。","dynasty":"宋代","title":"题儿泌所藏彩笺"}
{"author":"陈著","content":"晴日烘冬扫宿阴，篮舆伊轧出山深。田夫忍冻妆旗帐，学子忘功走佩衿。三载一余多少过，万人相送独何心。新官便好观风俗，莫道无人识古琴。","dynasty":"宋代","title":"出剡北门道中"}
{"author":"陈著","content":"天赐衰年一屋清，住深不接过门声。带泥筍角烧易熟，得雨芥心批又生。山与云宜时弄色，鸟乘春旺自呼名。谁能计较方来事，粥料何妨逐日营。","dynasty":"宋代","title":"暇日偶成"}
{"author":"陈著","content":"隐处是角里先生，放游是司马子长。试问梅山老居士，判断两家谁最香。","dynasty":"宋代","title":"次韵梅山弟醉吟七首其三"}
{"author":"陈著","content":"深山雨易雪，片大不成花。翁媪热摩面，儿童寒战牙。如居峨顶寺，休问洛阳花。宜麦今虽兆，明年事未涯。","dynasty":"宋代","title":"雨后雪"}
{"author":"陈著","content":"一聆清话觉昏蒙，樽酒何时可再同。最是秋风恃轻薄，易吹羁袂作西东。","dynasty":"宋代","title":"寓建宁推厅送黄子俊"}
{"author":"陈著","content":"花有重开日，人无再少年。相逢拌酩酊，何必备芳鲜。","dynasty":"宋代","title":"续侄溥赏酴醾劝酒二首"}
{"author":"陈著","content":"吁嗟天数不人由，举目江河万里愁。为厉可无忠义鬼，觅封忍见笑谈侯。功名只作无时看，气节须从险处留。归去来辞非浪赋，曾知此老此心不。","dynasty":"宋代","title":"又次前韵"}
{"author":"陈著","content":"雨逗一分寒，未放晴光透。绮席春风十分，畅饮长春酒。花气渐薰帘，佳致归诗手。的是诗中陆地仙，左挹浮丘袖。","dynasty":"宋代","title":"卜算子·雨逗一分寒"}
{"author":"陈著","content":"一帘云影隔尘埃，小小禅心为客开。坐久不知风雨恶，柏炉香里话诗来。","dynasty":"宋代","title":"次前韵似云岫"}
{"author":"陈著","content":"石路深深著梵宫，绿阴截断出尘红。春风杖屦閒忙外，明月山林醒醉中。有酒何须白莲社，无诗可入碧纱笼。归途自有儿扶笑，不用过溪劳远公。","dynasty":"宋代","title":"夜酌丹山"}
{"author":"陈著","content":"向来相与处，欲说泪先滂。笑席平交等，名鞭夙许长。宦游成离索，归见及康强。如今果何日，忍听歌些章。","dynasty":"宋代","title":"挽董帅干二首"}
{"author":"陈著","content":"颇有爱山心，山人交未深。不知回俗驾，依旧入儒林。乐处外何有，故书中可寻。渔蓑归得晚，风雨伴吾吟。","dynasty":"宋代","title":"呈月窗兄"}
{"author":"陈著","content":"说道疏时元是密，偶于忙处得寻閒。宿愁复岭重山外，新趣清风明月閒。","dynasty":"宋代","title":"呈竹石亭"}
{"author":"陈著","content":"去时桃未蕊，归见石榴花。白首镫前酒，青山梦里家。鹃声心路梗，蚊毒面皮麻。劳苦书生事，堪嗟老未涯。","dynasty":"宋代","title":"城归憩吴竹修家一诗写怀"}
{"author":"陈著","content":"杜鹃啼断洛阳桥，心与萍流絮与飘。风雨故都同死梦，山林晚景十年饶。相逢得醉有今日，万事忘言付落潮。见说隐居归我里，尚堪鸡黍狎招邀。","dynasty":"宋代","title":"城中赴范纯甫酒有感"}
{"author":"陈著","content":"宿留不觉久，非因恋竹房。山林迟老死，萍梗急贫忙。走俗形几秽，还家梦亦香。未能凭古语，安处是吾乡。","dynasty":"宋代","title":"迟留又用韵"}
{"author":"陈著","content":"鲁公香火寺，便道几经行。树老存高节，碑全见太平。浮云从变化，古月自分明。赖有文孙在，毋忘大用名。","dynasty":"宋代","title":"崇福寺大用堂乃魏文节祠旧有半床云一窗月在"}
{"author":"陈著","content":"半年腿卧近方仁，一出门来拂濯身。交十月天村影好，连三日雨晚晴新。青山无语自知我，黄叶是愁还可人。谁信幽居便忘世，渔樵亦自有经纶。","dynasty":"宋代","title":"出门寄弟睹子得"}
{"author":"陈著","content":"双鹭飞飞高复低，复低飞下近山溪。一声樵唱山前路，却又飞归翡翠西。","dynasty":"宋代","title":"出门偶成"}
{"author":"陈著","content":"晴日烘冬扫宿阴，篮舆伊轧出山深。田夫忍冻妆旗帐，学子忘功走佩衿。三载一余多少过，万人相送独何心。新官便好观风俗，莫道无人识古琴。","dynasty":"宋代","title":"出剡北门道中"}
{"author":"陈著","content":"出门随意踏苍苔，过眼时光一笑陪。二十四风清绣地，两三点雨试轻雷。缬空舞絮随春去，钿水娇荷闯夏开。对景伤心儿女事，刚肠无奈只衔杯。","dynasty":"宋代","title":"春残"}
{"author":"陈著","content":"美人隔江水，相思江水深。江水日夜流，泛我东去心。春风百花老，把酒别草草。邂逅未可期，梅杏黄已饱。","dynasty":"宋代","title":"寄贝勉斋冯桂坡"}
{"author":"陈著","content":"南陌耕云脉脉，东风吹雨斜斜。流水满村春事，炊烟隔岸人家。","dynasty":"宋代","title":"村景四首"}
{"author":"陈著","content":"默默融融内自观，纷纷藉藉外何关。托言鹏化未为大，相与鸢飞方是閒。万古乾坤全易上，四时风月小诗閒。天寒一步不轻动，只为梅花费往还。","dynasty":"宋代","title":"次韵梅山弟静中大观"}
{"author":"陈著","content":"西风唤起眼中仙，竹榻饶凉不爱眠。数树秋声窗著雨，一帘山影屋浮烟。案头古帖无完纸，壁上焦琴不具弦。小摘畦蔬炊脱粟，与妻閒话孟光贤。","dynasty":"宋代","title":"病起"}
{"author":"陈著","content":"西风不是芳菲节，木落山空景凄切。赖有桂菊聊记时，殿后拒霜花始发。我携樽酒来问花，花于此时擅奇绝。先白后红知物变，有色无香自韵别。寓轩主人古风流，不肯移种防慢亵。两根两花相妩媚。自况鸿光自娱悦。幸而桃李不同时，彼纷纷者当愧杀。颇云此花最宜霜，待有霜时酒还设。良辰美景休拈掇，白发朱颜易交割。我今耄矣不足云，劝君年年自此醉。","dynasty":"宋代","title":"戴时可家赏木芙蓉花醉赋"}
{"author":"陈著","content":"杏苑长春，椿姿耐老。画堂琴幌融融调。生涯分付宁馨儿，西园手种闲花草。露浴明河，风浮素颢。桂花著蕊今年早。佳占端的在孙枝，明年寿席唲呕笑。","dynasty":"宋代","title":"踏莎行·杏苑长春"}
{"author":"陈著","content":"醉中咄咄向空书，开眼犹能傲薄夫。多事光阴存社栎，十年筋力老园芜。籓篱吾道难为党，衣食诸人未信儒。怀抱海深姑寄酒，习家池上不同途。","dynasty":"宋代","title":"二月四日梅山弟留饮"}
{"author":"陈著","content":"布袜青鞋共踏云，七年往事不堪论。湖山宿草梦魂到，风雨秋镫诗卷存。后死犹能传耆旧，平生相属□儿孙。老禅携手经行处，薄采芷兰招楚原。","dynasty":"宋代","title":"甲申夏到杖锡忆戊寅秋同黄东发游"}
{"author":"陈著","content":"住世光阴晓日霜，浮生谁弱又谁强。干戈时节贫差稳，诗礼人家话亦香。何用移文来北陇，可能把酒博西凉。妻无愠见儿堪教，门外从他沸一铛。","dynasty":"宋代","title":"用弟观韵二首"}
{"author":"陈著","content":"一夜南风便叶舟，天教偿我定川游。两崖踞海潮吞脚，万石封堤水掉头。家家活计鱼虾市，处处欢声鼓笛楼。不用丹青状风景，逢人且说小杭州。","dynasty":"宋代","title":"定海"}
{"author":"陈著","content":"百年光景，算山中、多占人间分数。一片清风梅是主，弹压粗花俗树。小小鱼池，深深莺谷，曲曲香云路。堪诗堪画，是天分付闲处。闻要跨鹤西游，家林自好，且何妨留驻。趁取酴醿新煮酒，烧笋煎花为具。万事皆空，千金一刻，底用闲愁苦。无情杜宇，笑他催我归去。","dynasty":"宋代","title":"念奴娇（次韵弟B54B）"}
{"author":"陈著","content":"梅花斓斑春渐芳，山弄晴色溪生光。筍担自随信老步，一步一伫春意长。路逢邻叟笑谓我，须鬓皓矣脚尚强。及今行乐刻当岁，莫学痴人无知死亦忙。味哉此语举手谢，乘兴迤逦入宝坊。住山老子拍手喜，翠微摇曳白鸟翔。本来未有十日别，已似故知久别遇他乡。坐我以蒲团叠膝之榻，薰我以柏鼎醒心之香。饱我以银丝之饼长菜之馔，瀹我以石花之水申椒之汤。世方慕羡黄粱枕，谁顾萧飒芙蓉裳。独如羊枣昌歜嗜，要与古柏寒松苍。可但三宿桑下生恩爱，已是十年方外通肝肠。畴昔尽随电光一抹过，方来能有日晷几寸量。划然长啸出门去，弟遵吾前子扶傍。慈云信美非吾□，归与归与仰面天茫茫。","dynasty":"宋代","title":"老兴行慈云醉中"}
{"author":"陈著","content":"山家见秃翁，欢笑走儿童。坡竹势飞动，楚兰香暗通。盍分半席地，相扇一瓢风。世事非吾分，何妨诗自雄。","dynasty":"宋代","title":"到梅山次韵弟茝其一"}
{"author":"陈著","content":"之子吾乡秀，生来踏上风。兰亭高擢颖，芹泮早称雄。科第孙山秀，吟情灞雪中。□□□□□，□□□□□。","dynasty":"宋代","title":"挽张梅坦二首"}
{"author":"陈著","content":"□□□□□，化身千百亿。应世来住山，谁是直翁直。海眼□□脚，春心有铁脊。阅历十五期，作为万分一。洗尽旧氛□，□出新金碧。层霄撼鼓钟，证明大功德。法嗣镇别洲，澎湃好消息。欢喜不闻声，赞叹自生福。今日是何日，相庆开九秩。我亦有偈言，自知非本色。□凭南风便，吹入庄严域。","dynasty":"宋代","title":"寿天宁寺主僧可举八十"}
{"author":"陈著","content":"大地山河属司马，云阙岧峣都洛下。夕阳亭上已卖国，无与东门长啸者。铜驼荆榛不成春，华林转眼为樵薪。连墙枯骨若有声，啾啾知是清谈臣。中原虽远江东近，典午偏安姑莫问。苻坚百万捲淝波，犹有安石能强晋。嗟今玉辇竟蒙尘，将相受辱甘帼巾。求如西晋已觖望，万世遗笑无人秦。","dynasty":"宋代","title":"再次前韵"}
{"author":"陈著","content":"家学渊源远，公今德行科。一纯光白璧，重望压颓波。职业居朝久，文章八石多。平生何所似，霜菊在秋坡。","dynasty":"宋代","title":"挽陈菊坡枢密二首"}
{"author":"陈著","content":"两家昆季贺正来，投辖留连肯放回。恰第四朝春正好，合三百岁老相语。有光西洛菜羹社，同醉东坡蕉叶杯。何似添侬八十一，呼为五老共徘徊。","dynasty":"宋代","title":"次韵张子华寄示正月四日与其兄及俞叔可兄弟"}
{"author":"陈著","content":"古调难逢钟子期，近交只数已公诗。家风自别閒相似，心事无涯话有时。草木味中犹着我，荆榛丛里更同谁。衰年如许会能几，俯仰悠悠云水知。","dynasty":"宋代","title":"次韵少野"}
{"author":"陈著","content":"不到兹台四十年，临风独立意悠然。胸中多少难言事，便欲凭高叩九天。","dynasty":"宋代","title":"游雪窦杖锡七首·妙高台"}
{"author":"陈著","content":"酴醾忽尽花，春与夏交加。顷刻当千日，风流能几家。香丛迷粉蝶，曲蔓走青蛇。火急要清赏，可人归未邪。","dynasty":"宋代","title":"四月五日后圃酴醾芍药侍郎三花盛开醉吕成三"}
{"author":"陈著","content":"人间何处无春风，春风好处山林中。我与龄叟心事通。去年雪外来共松炉红，梅花窗下今日还相逢。铿然者谁敲竹筇，吾友月峤勤相从。拍手一笑意气同，各馔所有留从容。丛盘簇豆异味重，倾壶倒榼新篘浓。瀹我以茶鼎之芳茸，战我以诗笔之铦锋。浮生谁能百岁终，世变翕忽云飞空。乌轮无情已下舂，白鸟翩翩投前峰。归兴浩浩舞而东，醉中无语可谢两主翁。","dynasty":"宋代","title":"登慈云阁示龄叟月峤"}
{"author":"陈著","content":"桂渐吹香菊渐斑，西风送步得高攀。天开图画著二老，我亦何妨一笑閒。","dynasty":"宋代","title":"次前韵二首似前育王寺主僧如日"}
{"author":"陈著","content":"问今何日，旧也曾尾，东风鵷鹭。回首念，家山桃李，归去来兮闻早赋。梦境里、尽何妨疏散，时趁莺晴信步。是则是、清闲自好，一点心犹怀古。记得平世痴儿女。自灯宵、游了三五。还次第、湖边去也，寒食清明炊未住。是处处、是丹青图画，随意狂歌醉舞。奈蓦被、烟花浪手，一掷残阳孤注。须信乐极悲来，谁道是、曾歌琼树。夕阳亭遗涴，翻得江涛似许。忍望著、□天津路。最是鹃啼苦。算世事、消把春看，还有落花飞絮。","dynasty":"宋代","title":"宝鼎现·问今何日"}
{"author":"陈著","content":"飒飒西风来，吹不开眉端。团团空中月，照不见肺肝。菊花仍旧香，过雁秋年年。我怀人得知，流光逝如川。况此苟活身，包羞天地閒。不如先露晞，安用空流连。儿辈何为者，芋栗菘藿盘。将以寿我酒，岁晚松在山。我谓非我意，掉头三长叹。绕膝不肯离，且笑且进言。陶潜杜少陵，逢时更多艰。何尝便忘躯，得酒即开颜。父子恩爱重，一刻难轻拚。世路虽偪仄，天道又好还。但是强健在，心事终已宽。是亦菽水具，非如五鼎难。庶几诗礼风，聊以娱亲安。再拜固以请，愿领家庭欢。勤勤苦费辞，细听理亦然。强饮竟成醉，援笔如狂颠。梗概粗以见，不觉盈长笺。呼儿为我歌，勿与醒者传。","dynasty":"宋代","title":"季秋既望吾族子侄以老人会于我家名曰燕老集此意亦可尚醉后写其意"}
{"author":"陈著","content":"道路尘方暗，田园事岂差。营巢难老鹤，谋啄拙饥鸦。时有诗题壁，多因病在家。学仙非骨相，枉是住丹霞。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"□□□□□，化身千百亿。应世来住山，谁是直翁直。海眼□□脚，春心有铁脊。阅历十五期，作为万分一。洗尽旧氛□，□出新金碧。层霄撼鼓钟，證明大功德。法嗣镇别洲，澎湃好消息。欢喜不闻声，赞叹自生福。今日是何日，相庆开九秩。我亦有偈言，自知非本色。□凭南风便，吹入庄严域。","dynasty":"宋代","title":"寿天宁寺主僧可举八十"}
{"author":"陈著","content":"江极目兮沙路平，驴卓耳兮风蹄轻。彼何人兮为此行，我欲从之到蓬瀛。","dynasty":"宋代","title":"题画扇"}
{"author":"陈著","content":"七十四岁已见境，九千百步尚寻山。暗从今日逆数转，能得平生几日閒。","dynasty":"宋代","title":"到倪{奥下加山}回"}
{"author":"陈著","content":"有意西游万玉峰，往来何可太匆匆。知心能几片云外，回首应多明月中。争供粟泥怀太白，终留梨实待兴公。从今若枉诗相问，我住丹霞水竹丛。","dynasty":"宋代","title":"与处庆老若圭游雪窦杖锡二首"}
{"author":"陈著","content":"忠义垂青脉，癯然独饭蔬。生涯一身寄，禅学九经余。有教宁分类，逢人只借书。世方餍粱肉，视此愧何如。","dynasty":"宋代","title":"挽曹泰宇居士三首"}
{"author":"陈著","content":"晴边杖愀学偷閒，十里溪山送入檐。门外方争危处路，竹閒自下旧时帘。数杯同醉寒时暖，一枕高眠苦后甜。何幸诗坛有盟主，狎相来往亦何嫌。","dynasty":"宋代","title":"载酒过俞叔可运干夜话"}
{"author":"陈著","content":"七十七年春，斑衣堂上新。鱼轩宜有晚，恙枕竟无晨。空感通家泪，难随执绋尘。望云飞老□，聊聒薤歌人。","dynasty":"宋代","title":"挽校书郎方公夫人二首"}
{"author":"陈著","content":"高明所志希贤圣，愚暗惟知事鬼神。老我激昂非矫物，本心标榜未输人。","dynasty":"宋代","title":"次韵梅山弟醉吟七首"}
{"author":"陈著","content":"祖心流庆我生儿，说与吾儿初诞时。吉梦觉来珠蚌坼，喜声浮动玉麟知。如今弱冠归妻后，此是平生进德基。自有季方家样在，一门诗礼要扶持。","dynasty":"宋代","title":"次儿生日八句示之"}
{"author":"陈著","content":"一笛横秋风，渺渺心话长。勿效汉卜式，得即不为亨。当如老宁戚，饭歌不为狂。骅骝正骄腾，万里水草场。谁知北海上，啮雪对天狼。","dynasty":"宋代","title":"和单君范古意六首·牧"}
{"author":"陈著","content":"忆昔浑家衣天香，翩翩风流公子裳。蟾宫步武云送上，雁塔姓名星摇芒。绿袍照眼初意锐，青毡入手前路长。谁知蕉鹿成夜梦，日与蓬鷃争时光。累累鹄形走山谷，战战茧足履冰霜。貂裘已弊有嫂轻季子，牛衣虽泣无妻问王章。悬鹑襹褷不投俗，扪虱勃窣徒谈王。岂不欲羡补衮居峻地，岂不欲著锦绣归故乡。顾瞻外饰至此面自赪摸索中襟凄其汗如滂。况今玄冥令凛冽，难把赤立身支当。彼狨鞍宝马重狐貉，彼毳茵绣帐双鸳鸯。或锦步障五十里，或金缕衣十二行。与富贵家自择伴，如衰飒辈难登堂。老者衣帛盍早计，大寒索裘真痴忙。缙绅遗绪惨莫继，章缝本色终难忘。从来固多急义谱，今亦何敢浅识量。君不见履常长贫冻至死，絮袄不具有识空悲伤。又不见范叔一寒如此极，绨袍之恋千载犹芬芳。","dynasty":"宋代","title":"代赵信甫千人助冬衣"}
{"author":"陈著","content":"把雪冰心，钧韶手，飞上青云时早。红尘难染著，十年前曾坐，凤池鳌岛。晕锦锵环，重金压带，相去能争多少。从容何心问，到如今都领，绣春花草。算耐处光阴，淡中滋味，世人那晓。笺天新有稿。要归去、盘礴山阴道。便整顿、随琴霜鹤，带石秋兰，约松乔、倚风清啸。争奈俞音杳。明月棹、又还停了。但珍重、经纶料。时来须做，休管急流人笑。功名尽迟尽好。","dynasty":"宋代","title":"大酺（寿江东运使陆云西集撰）"}
{"author":"陈著","content":"洛阳棘满门，连昌菌当衙。枸杞怪成犬，寄奴妖见蛇。芸香虚辟蠹，鞠梅工两蛙。黄蘖到里苦，紫荆无外遮。衰绿秋蒲柳，赧赤春金沙。薰莸类莫辨，桐梓谁汝嘉。山下犹有蕨，邱中能无麻。杖老竹生力，炷病艾焮痂。芷兰足幽媚，桃李从俗夸。","dynasty":"宋代","title":"次韵演雅"}
{"author":"陈著","content":"妻孥恩爱深，生死同一窗。胡然成别离，使汝悲涕双。人世能几何，明灭风镫幢。有家尚堪活，奚岂□他乡。安得归来舟，顺风自南江。","dynasty":"宋代","title":"次如心侄古意韵"}
{"author":"陈著","content":"山林气骨本来癯，客气乘时敢阚虚。韩愈无医惟赠遣，宗元何病岂工忆。不烦天女梵花散，自有乡人傩茢除。到底群邪须一正，请师孔祷莫踌躇。","dynasty":"宋代","title":"次韵单君范行李中诸诗前数章自道后二章为单"}
{"author":"陈著","content":"山一抹于天之末兮，弥隐隐而弥妍。松矫矫龙其脊兮，飒张髯而自全。有美一人兮，桥之外水之边。意其悠然有见兮，双鹭飞飞而在天。","dynasty":"宋代","title":"题儿泌所藏彩笺"}
{"author":"陈著","content":"西风不是芳菲节，木落山空景凄切。赖有桂菊聊记时，殿后拒霜花始发。我携樽酒来问花，花于此时擅奇绝。先白后红知物变，有色无香自韵别。寓轩主人古风流，不肯移种防慢亵。两根两花相妩媚，自况鸿光自娱悦。幸而桃李不同时，彼纷纷者当愧杀。颇云此花最宜霜，待有霜时酒还设。良辰美景休拈掇，白发朱颜易交割。我今耄矣不足云，劝君年年自此醉倒梅花雪。","dynasty":"宋代","title":"戴时可家赏木芙蓉花醉赋"}
{"author":"陈著","content":"闻得胥江尚涨沙，往来虽便重嗟嗟。旧游怕说铜驼棘，遗曲难听玉树花。满目山川谁是客，无情天地若为家。栖栖又入西峰下，踏破山鞋几两麻。","dynasty":"宋代","title":"次韵帅初浙西回及得新居三首"}
{"author":"陈著","content":"一朵梅花直一时，诗须清似此花枝。能诗人去花无王，图得重来未落时。","dynasty":"宋代","title":"折梅送友人"}
{"author":"陈著","content":"云自悠悠日自长，栖栖破屋七峰阳。危时不死风潮泡，耄境犹生石火光。衔袖慇勤迂客旆，联珠错落照山场。扶衰展玩无时节，细把诗中一味芳。","dynasty":"宋代","title":"次韵杨君贵"}
{"author":"陈著","content":"吾发白且老，面目又尘土。流落如秋娘，无复画眉妒。徒怀万里心，夜梦良劳苦。欲言言向谁，鸡鸣正风雨。","dynasty":"宋代","title":"戴帅初九日无憀以满城风雨近重阳为韵七首袖"}
{"author":"陈著","content":"谁敲拄杖碧溪湾，得见霞城老则山。对面相惊风鉴旧，论心不放雨镫閒。浮生梦蚁凄凉外，春事啼鹃远近间。幸有新诗相慰藉，忍攀垂柳送东还。","dynasty":"宋代","title":"次韵吴山甫"}
{"author":"陈著","content":"溪绕山园杨柳遮，战蜗国里退閒家。儿孙满眼堂万卷，宾客多贤馆五花。立脚东皋看倦鸟，回头温水笑跳蟆。相知惟有诗相寄，便羽一封三印斜。","dynasty":"宋代","title":"用戴帅初韵寄孙常州"}
{"author":"陈著","content":"晓村深处，记当年、轻被东风吹别。重得相看春雨屋，心事从头细说。深院灯寒，流苏帐暖，曾梦梅花月。如今何在，消凝分付啼鴂。亭馆飞入腥烟，残香惟有，数朵酴醿雪。旧燕寻巢来又去，也觉双飞声咽。泛梗生涯，空花世界，且做杯中活。可人兰玉，风光还有时节。","dynasty":"宋代","title":"念奴娇（留范景山处有感）"}
{"author":"陈著","content":"打头二十四番信，吹透天香雪里枝。总被诗人收拾去，封姨正自未能知。","dynasty":"宋代","title":"代弟茝咏梅画十景·风前"}
{"author":"陈著","content":"小枕屏儿，面儿素净，吾自爱之。向春晴欲晓，低斜半展，夜寒如水，屈曲深围。消得题诗，不须作画，潇洒风流未易涯。人间世，但此身安处，是十分奇。笑他富贵家儿。这长物何为著意□。便绮罗六扇，何如玉洁，丹青万状，都是钱痴。假托伊来，遮阑便了，免得惊风侵梦时。何须泥，要物常随我，不物之随。","dynasty":"宋代","title":"沁园春·小枕屏儿"}
{"author":"陈著","content":"幽居便合洗城氛，清隐如何及妓裙。横浦名为交佛日，眉山老自爱朝云。逃筵觥罚宁甘受，隔壁钗声想暗闻。色即是空曾记否，饶君百喙亦难文。","dynasty":"宋代","title":"次韵石秀叔慈云避席自解"}
{"author":"陈著","content":"河海翻飞信有由，相逢莫学楚囚愁。人方椎髻说苏子，天把布衣存武侯。世变古今张与翕，人心造化去中留。云南高处应看透，许得溪翁入坐不。","dynasty":"宋代","title":"次韵内兄舒通叟太博寓云南僧舍"}
{"author":"陈著","content":"生香自恨玉为容，谁放晨光浅碧笼。隐约风标难画处，邯郸人在梦炊中。","dynasty":"宋代","title":"代弟茝咏梅画十景·卧烟"}
{"author":"陈著","content":"竹边结屋饱幽清，疏落樽前文字盟。子到午山侬亦到，月边云峤得论情。","dynasty":"宋代","title":"次前韵酬王景云见和三首"}
{"author":"陈著","content":"惊魂何事到西坑，岂是三生愿莫偿。两寺鼓钟醒客梦，一村草木助吟香。人情物变多时样，水色山光自古妆。我本无何乡里住，仰天頫地两茫茫。","dynasty":"宋代","title":"戴时芳时可学子吴叔度文可载酒西坑劳苦"}
{"author":"陈著","content":"谁肯寄衰翁，当年应梦熊。知心廑惠远，载酒寿扬雄。古道今犹在，清交老更丰。和诗不尽意，极目万山中。","dynasty":"宋代","title":"次韵雪窦主同少野见寄"}
{"author":"陈著","content":"嵩溪修竹下，一榻坐幽深。时异交游少，年衰百病侵。生涯成鸟啄，村景付猿吟。惟有相从梦，时时到梵林。","dynasty":"宋代","title":"次韵仁泽僧来见"}
{"author":"陈著","content":"谁把深红浅绿蟠，羽毛飞动倚风阑。时人不识来仪瑞，只向花前想像看。","dynasty":"宋代","title":"应百里李天益来求作奉川十咏似之·凤花"}
{"author":"陈著","content":"运在东南，温厚气钟，吾葺芷翁。羡檠窗学问，迂斋正印，玉堂词翰，玫瑰流风。制胜枢庭，参谋政府，一片平心扶大中。黄扉近，却翻然东顾，归宴方蓬。潘舆日奉从容。全胜□貂蝉趋汉宫。如名山镇静，出云相望，大川CA3B蓄，有水皆宗。吾道胚月军，诸贤命脉，阴受春风和气浓。宜多寿，与瑶圆同庆，绿竹歌公。","dynasty":"宋代","title":"沁园春"}
{"author":"陈著","content":"傍家数亩园，景物便偃仰。水近竹愈青，土腴花怒长。得閒日月长，万里归坐想。有时发孤啸，山谷答清响。","dynasty":"宋代","title":"次韵戴成叔"}
{"author":"陈著","content":"别友相逢情最好，相逢还别若为情。看君腾踏飞黄去，记取清镫影里盟。","dynasty":"宋代","title":"次韵袁司理送行三首"}
{"author":"陈著","content":"山林幸自绝尘氛，旧事谁嗟散幅裙。方外老交心似水，坐中高论气腾云。杯盘引兴真相率，钟鼓催晨醉不闻。但愿长留风月主，从今径造免移文。","dynasty":"宋代","title":"次韵石秀叔慈云逃席自解"}
{"author":"陈著","content":"梅窗得得宁馨儿，乳腹方离气已奇。傅就外居来岁事，学从小入去年时。擅三元美家谁继，有二郎贤父自知。可是耄夫虚赞祝，向来功业是人为。","dynasty":"宋代","title":"王得淦次子侑生日求诗"}
{"author":"陈著","content":"丹桂固应为密友，黄友自合让高芳。夜来独立西风底，吹入诗肠咳唾香。","dynasty":"宋代","title":"本犀"}
{"author":"陈著","content":"翠竹黄花曲曲香。中间犹有太平腔。淡空一饭云山钵，诗梦对床风雨窗。忽动归心随晚策，尚留醉兴寄春缸。閒行除却禅关外，牢闭柴门学老庞。","dynasty":"宋代","title":"别龄叟八句"}
{"author":"陈著","content":"独立南立岭，傲视氛翳表。虬枝结成盖，寄托纷蔓茑。风霜受变足，万古为一晓。日日当户门，苍翠浓可抱。","dynasty":"宋代","title":"次韵竹窗兄松诗为其病也"}
{"author":"陈著","content":"醉游不省路东西，可意花枝手自提。好景未知何处是，漫随蜂蝶过芳畦。","dynasty":"宋代","title":"次韵前人城北春行"}
{"author":"陈著","content":"梅花草屋边，好景得天然。梦境閒为上，归途倦莫前。无情推醉石，有分是流年。已约重来日，白云留醉眠。","dynasty":"宋代","title":"正月二十四日到梅山二首其二"}
{"author":"陈著","content":"庚寅仲冬之八日，与诸兄弟诸子侄。浊酒数杯菜一盆，醉后相忘见真实。谁云人閒天地窄，但觉物外山林逸。人生安能皆百年，洪崖浮邱亦浪传。妻孥安稳鸡犬乐，此外无复有神仙。甚哉世人不知足，苦积铢缕多买田。子孙贤否谁能料，近足此身难自保。举头问天天不应，聊向虚空一舒啸。得一聚首便为福，得一晌閒真是宝。但愿如安乐窝中长打乖，微醺著面春拍怀。不愿如荷锸自随死便埋，以酒为命忘形骸。","dynasty":"宋代","title":"醉书"}
{"author":"陈著","content":"双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。","dynasty":"宋代","title":"祝英台近其三寿声仲"}
{"author":"陈著","content":"一帘云影隔尘埃，小小禅心为客开。坐久不知风雨恶，柏炉香里话诗来。","dynasty":"宋代","title":"次前韵似云岫"}
{"author":"陈著","content":"乾坤今似许，焮祸自非材。危活矛头米，惊愁笛里梅。世方淫佛老，谁肯问参囘。太息复太息，吾徒何以哉。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"濛濛细雨湿春风，家在青山啼鸟中。有酒可杯书可读，何须门外问穷通。","dynasty":"宋代","title":"酒后四句示梅山弟"}
{"author":"陈著","content":"惊魂何事到西坑，岂是三生愿莫偿。两寺鼓钟醒客梦，一村草木助吟香。人情物变多时样，水色山光自古妆。我本无何乡里住，仰天頫地两茫茫。","dynasty":"宋代","title":"戴时芳时可学子吴叔度文可载酒西坑劳苦"}
{"author":"陈著","content":"黑花一衔蝉，畜之今几年。捕攫奔走捷，巧黠乃其天。一脔亦割啗，分与眠席眠。迩来主人出，出久厨无烟。罄室鼠辈少，时得聊自延。不就邻妇呼，宁饥肯垂涎。夜寒身无栖，灶窟恬余暄。灰染突尘涴，毛色非旧鲜。主人来归初，绕室如诉冤。旁人固不解，主人当知怜。云何云可恶，恶彼身挛拳。依随行坐閒，呵叱加笞鞭。不念昔可爱，惟恶今非前。本来是一物，色改爱遂迁。吁嗟乎猫乎，岂独于猫然。人于夫妇閒，情义亦罕全。花颜少年时，儇倚心相缠。皤皤白发垂，相丑亦相妍。吁嗟乎人乎，有耳听我言。人生七十稀，能得几时安。毋以私自贼，同室操戈鋋。举案与齐眉，当如孟光贤。糟糠不下堂，当与宋弘肩。不然只自苦，于我何益焉。我赋我妇读，一笑愿不愆。","dynasty":"宋代","title":"怜猫示内"}
{"author":"陈著","content":"女冲踏露折棠花，引得儿童哄一家。说道今朝修禊日，暂抛针线答年华。","dynasty":"宋代","title":"上巳酒边即事示女冲二首其一"}
{"author":"陈著","content":"潇潇风雨里，得得又开门。两榻蕙兰壁，半檐花竹村。鸣蛙藏绿暗，归翼带黄昏。此景少人会，相看付不言。","dynasty":"宋代","title":"与天宁寺主僧云岫对坐偶成"}
{"author":"陈著","content":"回头林谷已云迟，心不怀疑遁自肥。有菊可寻方觉是，无根自药岂吾非。危时一醉便为福，好客相过莫放归。欲吊湘累波浩渺，但须珍重芰荷衣。","dynasty":"宋代","title":"次韵戴帅初以水涨不及赴茂林醵饮重午"}
{"author":"陈著","content":"云旆吹晴踏翠巅，写成诗卷思翻然。谁知同赋有齐己，人指醉吟为乐天。意自源头水中涌，语如山色雨余鲜。尾貂分付归鸿去，欲便寻盟未有缘。","dynasty":"宋代","title":"次韵前人取别二首"}
{"author":"陈著","content":"诗礼虽传世，农桑不离门。梅天缫雪屋，秧雨种云村。衣帛知先老，含饴拟弄孙。愿言同井乐，无怨亦无恩。","dynasty":"宋代","title":"次韵弟观田蚕即事"}
{"author":"陈著","content":"广莫亭前秋气清，招邀酒伴走庖兵。悠悠谁解知真意，乐只应须在太平。直到上峰饶独步，尽收下界入双明。满头芬馥随归马，惟有黄花不世情。","dynasty":"宋代","title":"次韵徐何慊九日登高"}
{"author":"陈著","content":"浮世蘧庐付一呀，诗书余沥子孙家。两池分受高低水，四岸量栽次第花。笑傲溪山如故旧，招邀云月共生涯。相逢数酌春风酒，不信人间有战蜗。","dynasty":"宋代","title":"示梅山弟八句"}
{"author":"陈著","content":"纷纷万变自鸿荒，人事都归梦一场。龚胜余生只廉里，渊明初意岂柴桑。山林有味儿亲圃，风雨无眠客对床。衰老近来诸事废，渔樵唱和是文章。","dynasty":"宋代","title":"次韵单君范行李中诸诗前数章自道后二章为单"}
{"author":"陈著","content":"凿池引山泉，泉脉来扰扰。池上有新亭，池下芰荷绕。色香两超绝，天然本非矫。花开日开宴，醉里人世早。","dynasty":"宋代","title":"次韵戴成叔"}
{"author":"陈著","content":"纳交虽浅自知深，一见如抽病眼针。已约飞云狎来往，谁知峰顶有千寻。","dynasty":"宋代","title":"次韵奉慈寺主居简"}
{"author":"陈著","content":"垂髫已解吟，仿佛学何阴。暗动梅窗喜，遥传桂种心。染声毋市井，近拙要山林。耄矣不成句，中閒意自深。","dynasty":"宋代","title":"示王侑翁二首"}
{"author":"陈著","content":"新诗著意不曾疏，苦觅茶栽胜索租。搜送坚霜千碧颗，难酬五十斛明珠。","dynasty":"宋代","title":"次韵戴帅初觅茶子二首"}
{"author":"陈著","content":"人世浮浮风里尘，不须更问果何因。有时意思悠然处，流水青山便是亲。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"天风吹散扑衣尘，奎壁光中预□文。老眼可能私李豸，公朝正欲第刘蕡。平生泾渭岂无见，暗室雷霆如有闻。一雨快晴秋意好，预占太史奏祥云。","dynasty":"宋代","title":"甲戌考类试院呈同官"}
{"author":"陈著","content":"清溪游倦又浮家，带雪来观上国华。飞檄有声争致稿，通闺得荐已攒花。立看云雨蛟龙起，坐笑春风鸟誉哗。好向江湖忙著句，囘头纶凤出南衙。","dynasty":"宋代","title":"次韵子仓二首"}
{"author":"陈著","content":"梅山半载在城中，带得山閒物外风。随境动时元自静，与人和处底须同。","dynasty":"宋代","title":"梅山摘其绝为四首和来余因以次韵"}
{"author":"陈著","content":"家住山深绝外喧，三峰直下老云孙。古声不入唐诗社，泥饮宁知杜酒村。馈案一真宜晚岁，竹林相醉任多番。上天下地虽宽大，何物□生偶尚存。","dynasty":"宋代","title":"侄溥酒边呈诗二首因次韵"}
{"author":"陈著","content":"冬来多是雨，日日望云回。飘洒不成雪，连绵如入梅。高风吹日上，短影为山催。那问归家事，床头有宿醅。","dynasty":"宋代","title":"雪复晴"}
{"author":"陈著","content":"西麓与东峰，前缘得二翁。雅心千古上，慈汗一尊同。猛省尘埃梦，饱参松竹风。黄绮在何处，我欲问冥鸿。","dynasty":"宋代","title":"醉书永固方丈示东隐"}
{"author":"陈著","content":"时难何必苦嗟吁，自有山庄只自如。行担应携杏花谱，闭闭堪著竹林书。行观尘外乘风鹤，坐看人閒减水鱼。宇宙平安终有日，却从旧卜大门闾。","dynasty":"宋代","title":"次韵董伯和二首"}
{"author":"陈著","content":"芒屩东归日已斜，故人留滞岂来嗟。数杯烂醉饥时药，一枕熟眠安处家。湖海友朋多宿草，乾坤今古一风花。但将无事看时事，来往溪山诗未涯。","dynasty":"宋代","title":"谢前人留宿饮食"}
{"author":"陈著","content":"今朝天气新，聚首见情真。园木相看古，池鱼亦咏春。山林如此酒，宇宙几何人。堪笑尘埃世，兴怀石季伦。","dynasty":"宋代","title":"送春酒边"}
{"author":"陈著","content":"如梅在壑清标格。襟怀好、又是融融春拍。鸳梦早惊飞，惯一窗岑寂。谱曲裁诗心自在，任雪月、风花需索。奇特。问生涯却道，浮云如得。回首门外黄尘，算何如、稳占溪光山色。八百岁为期，却十分才一。弟自高歌儿自舞，簇小小、榴花筵席。真率。镇无妨欢醉，年年今日。","dynasty":"宋代","title":"真珠帘（寿元春兄八十策）"}
{"author":"陈著","content":"老景还逢春一番，尚能消受自温存。蚕寒风雨梨花屋，蕨熟人烟桦角村。无事课儿多闭户，有时见客一开樽。旁观莫笑谋生拙，元是诗书旧子孙。","dynasty":"宋代","title":"春日偶成二首"}
{"author":"陈著","content":"乌兔催更日夜番，独于衰朽尚相存。世情富贵鲍鱼市，老眼风流麻鸟村。牢立诗肩撑雨屋，施营酒料续春樽。芒鞋又办游山计，我亦兴公不姓孙。","dynasty":"宋代","title":"春日偶成二首"}
{"author":"陈著","content":"今日冠春春十分，画图深处著侬身。纷纷扑面狂蜂蝶，错认閒人作主人。","dynasty":"宋代","title":"春色十分"}
{"author":"陈著","content":"玉川子后是吾生，自课园中拾晚荣。搀雨金芒排世好，饱春香瓣见天成。不烦钲鼓腾山噉，剩有旗枪战酒兵。凤舞赐团今绝想，只凭苦硬养幽清。","dynasty":"宋代","title":"春晚课摘茶"}
{"author":"陈著","content":"春城那被酒缠绵，燕姹莺娇近午天。花影满帘庭院寂，碧纱窗迥淡如烟。","dynasty":"宋代","title":"春午二首"}
{"author":"陈著","content":"著雨扬花困舞绵，暖风扬作晚晴天。一场春色归何处，芳草斜阳淡淡烟。","dynasty":"宋代","title":"春午二首"}
{"author":"陈著","content":"夜来风雪借冬威，不是东君喜弄奇。也怕春浓花易过，故将寒力顿花期。","dynasty":"宋代","title":"春雪"}
{"author":"陈著","content":"北海座上客常满，陈平席门车亦多。贫富不关交际事，二公门户亦山河。","dynasty":"宋代","title":"春夜梦中得四句"}
{"author":"陈著","content":"世变纷绿蜂蝶丛，人情落落马牛风。山林犹喜典刑在，师友相从气义同。坎有亨心方善处，兑为丽泽要深穷。暮春乐处儿知否，好趁曾门咏舞童。","dynasty":"宋代","title":"次戴帅初与次儿瀹诗"}
{"author":"陈著","content":"鸦带残阳入翠微，纷纷黄叶向人飞。西风不管人閒事，雁自南飞燕自归。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"嫩绿扶疏红倒垂，红閒黄染数茎丝。牢存本色心为主，懒竞时妆面向谁。受二气中开止昼，当三伏里傲炎曦。阴崖故国长安路，万里倾阳共藿葵。","dynasty":"宋代","title":"连山王开诗试子午花四首"}
{"author":"陈著","content":"凿池引山泉，泉脉来扰扰。池上有新亭，池下芰荷绕。色香两超绝，天然本非矫。花开日开宴，醉里人世小。","dynasty":"宋代","title":"次韵戴成叔其六"}
{"author":"陈著","content":"乌飞兔走傲昆仑，人世浮浮托命根。梅竹仅留三亩宅，桑麻方见万枝孙。云相迎送话诗客，风自闭开无事门。适意手攀檐外柳，旁观抚掌笑游魂。","dynasty":"宋代","title":"偶成"}
{"author":"陈著","content":"家住山深绝外喧，三峰直下老云孙。古声不入唐诗社，泥饮宁知杜酒村。馈案一真宜晚岁，竹林相醉任多番。上天下地虽宽大，何物□生偶尚存。","dynasty":"宋代","title":"侄溥酒边呈诗二首因次韵"}
{"author":"陈著","content":"日日约归舟，谁知雨又留。满城为海市，数步有蓬洲。湿梦风难送，急心天与仇。今朝好晴色，著履可来不。","dynasty":"宋代","title":"雨中旅怀呈郑耐轩"}
{"author":"陈著","content":"西山好，西山好，天开画阁胜蓬岛。千峰尽头地脉舒，万顷如掌湖光抱。清风佳月自时节，暖翠晴岚互昏晓。逢人大观夙契心，小筑数閒谋退老。欲归去来不由身，妙庄严域须手了。平平稳稳经理去，纤纤悉悉工夫到。栋宇峥嵘巾笠凑，钟鼓震撼钵盂饱。今日何日满十分，是空非空归一笑。于戏分付善舞人，曳锡逍遥忙劫表。老鹤飞迎出山深，驯龙拜伏候门早。便应管领古烟霞，何妨评论閒花草。樵歌渔唱如梵呗，茶约诗盟足吟啸。淡中滋味苦亦甜，静处风光安是宝。顾我门户虽不同，如此林泉均所好。霜松雪柏梦相知，布袜青鞋嗟已耄。西山好，西山好，世閒何处不是邯郸道。","dynasty":"宋代","title":"可举长老退休于西山庵赋西山好以送之"}
{"author":"陈著","content":"拒霜红蓼丛，两岸递迎逢。风雨日易夜，江湖秋似冬。给观心浩荡，无事梦从容。不问程途远，诗情节节浓。","dynasty":"宋代","title":"六里桥"}
{"author":"陈著","content":"跋涉山程往又还，老怀不是爱游山。为闻父老勤相送，立满溪头几日閒。","dynasty":"宋代","title":"闻剡人望回"}
{"author":"陈著","content":"清护祠香立翠寒，谁知活处发霜痕。生生与善相为脉，节节是仁皆可根。方信虚中涵造化，何妨直下长儿孙。更须就此封培去，千亩成阴百世门。","dynasty":"宋代","title":"赞王来山爱竹祠前枯竹再生"}
{"author":"陈著","content":"天作高山，大邦之屏。外禦其侮，王国庶定。维石岩岩，维德之基。天实为之，是以似之。人亦有言，如山之寿。万有千岁，保艾尔后。","dynasty":"宋代","title":"寿马裕斋观文"}
{"author":"陈著","content":"短世渊明醉，长愁子美歌。高情谁复尔，久别公如何。淡月初出浦，好风来颺蓑。买田沧海上，耕亦不须多。","dynasty":"宋代","title":"闻樊桂卿初归自镜湖寄之"}
{"author":"陈著","content":"越鸟不巢北，流水东不西。人心胡不常，随世为昂低。造物善戏人，如儿笑复啼。行止当自适，何为尔栖栖。","dynasty":"宋代","title":"如心侄有诗因用韵"}
{"author":"陈著","content":"新春欲洗旧氛埃，并竹寻溪试一来。冻雨忽交疏霰下，严风不放寸云开。主人雅量诗相住，老客归心梦亦催。滑道何妨徐著步，袖中金薤不虚回。","dynasty":"宋代","title":"次韵卢致远见示"}
{"author":"陈著","content":"望春山下剡溪湄，穷处无聊甚系累。竹会依然思二阮，苗凶行矣入三危。枭声只盍闻而睡，蛇影堪期达者知。试问流空千古月，过云妨得几何时。","dynasty":"宋代","title":"次前韵吴山甫解嘲"}
{"author":"陈著","content":"停棹即阶除，空明一锐如。飞毫僵庶可，吐句走灵舒。闹里自静好，公余相起居。爱君情款密，裨我事迂疏。念念民租少，言言郡计虚。入林难即鹿，竭泽恐无鱼。立政谙平实，行符审疾徐。亟牛且鸡汁，服骥偶盐车。斟酌黄汉瓒，流连翠织裾。务滋桃李种，首事草茅锄。愿却辛毗子，同商隽永书。溪山万宝藏，穹壤一蘧庐。吟吻馋供茗，官庖贵买蔬。尘劳资洗濯，技痒互爬梳。生活侵韩贾，襟期听耳余。雪舟如兴尽，共此复谁欤。","dynasty":"宋代","title":"剡县次韵张兼夜月联句"}
{"author":"陈著","content":"一自入庵来，翛然百念灰。松风晴后雨，涧水静中雷。邻户祈蚕母，樵翁挟雉媒。若无山外事，何必过天台。","dynasty":"宋代","title":"夜宿倪庵坐雨二首"}
{"author":"陈著","content":"女沖踏露折棠花，引得儿童哄一家。说道今朝修禊日，暂抛针线答年华。","dynasty":"宋代","title":"上巳酒边即事示女沖二首"}
{"author":"陈著","content":"大地山河属司马，云阙岧峣都洛下。夕阳亭上已卖国，无与东门长啸者。铜驼荆榛不成春，华林转眼为樵薪。连墙枯骨若有声，啾啾知是清谈臣。中原虽远江东近，典午偏安姑莫问。苻坚百万捲淝波，犹有安石能强晋。嗟今玉辇竟蒙尘，将相受辱甘帼巾。求如西晋已觖望，万世遗笑无人秦。","dynasty":"宋代","title":"再次前韵"}
{"author":"陈著","content":"西风不是芳菲节，木落山空景凄切。赖有桂菊聊记时，殿后拒霜花始发。我携樽酒来问花，花于此时擅奇绝。先白后红知物变，有色无香自韵别。寓轩主人古风流，不肯移种防慢亵。两根两花相妩媚。自况鸿光自娱悦。幸而桃李不同时，彼纷纷者当愧杀。颇云此花最宜霜，待有霜时酒还设。良辰美景休拈掇，白发朱颜易交割。我今耄矣不足云，劝君年年自此醉。","dynasty":"宋代","title":"戴时可家赏木芙蓉花醉赋"}
{"author":"陈著","content":"流俗方澜倒，禅心自铁顽。人于诗信老，天与病全閒。拄杖溪山曲，移尊雪月閒。相逢多拙句，为我细修删。","dynasty":"宋代","title":"次弟观二首呈雪航"}
{"author":"陈著","content":"紫盖矗天开，更无山并来。脚飞云外去，眼到海东囘。长啸落林叶，新题淋壁苔。兹游亦奇绝，休惜醉徘徊。","dynasty":"宋代","title":"次韵游南山寺"}
{"author":"陈著","content":"当年飓捲地轮移，拄杖东还云与飞。太白岩前绿阴下，相逢无语听催归。","dynasty":"宋代","title":"次和天童僧惠杲"}
{"author":"陈著","content":"两冈衔口水流唇，茅屋三间松四邻。花影落池尘外境，鸟声喜客静中春。生涯已付桑林旧，活句还随菜酒新。滋味悠长有兄弟，不知山外更何人。","dynasty":"宋代","title":"梅山弟池边醉吟"}
{"author":"陈著","content":"年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。","dynasty":"宋代","title":"江城子·年年端午又今朝"}
{"author":"陈著","content":"傍家新筑好，儒道不相妨。松火客床梦，梅花诗屋香。欲盟六逸醉，始托四明狂。高视黄尘表，翛然何有乡。","dynasty":"宋代","title":"宿洞真观呈卢竹溪"}
{"author":"陈著","content":"三数茎须细撚金，圆齐五瓣外红深。酷憎媚俗长垂首，善处骄阳不动心。色变化成丹灶火，时开落应土圭针。感怀南北多分裂，此独全名古到今。","dynasty":"宋代","title":"连山王开诗试子午花"}
{"author":"陈著","content":"三年集贤院，一老远游身。镫火影相吊，家山眉两颦。生还空有日，病卧竟无晨。瞑敛夫何憾，同朝多故人。","dynasty":"宋代","title":"挽赵集贤□□其二"}
{"author":"陈著","content":"人生难满百年心。得分阴。胜千金。吹帽风流，时节又相寻。回首赐萸休说梦，真率具，自山林。逢迎一笑且开襟。酒频斟。量犹禁。相劝相期，长健似如今。醉也从他儿女手，争把菊，满头簪。","dynasty":"宋代","title":"江城子（重阳酒边）"}
{"author":"陈著","content":"堂堂东嘉英，文章笔如椽。箳篁驻鄞城，迎刃解剧烦。最声彻闾阖，诏使归日边。人方办杯水，前事乃不然。才难复才难，得见青琅玕。爱护犹恐伤，那可轻弃捐。","dynasty":"宋代","title":"送徐倅"}
{"author":"陈著","content":"微吟欢信步，不觉到禅关。植杖苔痕上，敲门竹影閒。树高风韵叶，人静鸟呼山。安得长留此，分僧一半閒。","dynasty":"宋代","title":"游慈云"}
{"author":"陈著","content":"极目风沙姚魏家，耳边忍听后庭花。谁能把家前黄醉，添得临风感岁华。","dynasty":"宋代","title":"次韵弟观送牡丹"}
{"author":"陈著","content":"白发扶携绿发迎，今为何日自欢声。任供觞豆人情便，存古门庭俗眼惊。寿语相期滋我愧，醉吟多感有儿赓。但令里曲皆知孝，此酒何如考叔羹。","dynasty":"宋代","title":"儿侄辈为燕老集石秀叔以诗来和之二首"}
{"author":"陈著","content":"田舍灌苗戽水，店家汲水施浆。稚子清溪浴午，老樵绿树休凉。","dynasty":"宋代","title":"村景四首其二夏"}
{"author":"陈著","content":"宦游二十载，时异即东还。勇弃斗升给，本无分寸攀。家贫空归巧，学废重时顽。平世已无况，况巢松竹关。","dynasty":"宋代","title":"山居避难六首"}
{"author":"陈著","content":"雪窦飞来一片云，寺门兴起总由身。钟鱼饭众有今日，钲鼓粥神多信人。两阁眼空风黑夜，四川手植雨清春。我今亦是陶潜辈，三笑图中就写真。","dynasty":"宋代","title":"次弟观与龄叟诗韵"}
{"author":"陈著","content":"风骨最魁岸，宇宙更宽平。□人皆道，天上南极寿星精。随意後园花木，满眼家山松竹，尽可适平生。门外底须问，好占菊轩清。听乡评，义方训，莫如兄。元方既玉就□，更要季方成。不使尘劳顿挫，他日功名入手，当不负椿庭。不见窦谏议，教子有馀荣。","dynasty":"宋代","title":"水调歌头·风骨最魁岸"}
{"author":"陈著","content":"世上贪鄙夫，纷纷如蔓草。荣华能几时，风霜不足扫。美人如黄金，百链色愈好。用舍无益损，此理须辨早。","dynasty":"宋代","title":"次韵戴成叔"}
{"author":"陈著","content":"老友姑从方外求，危时亦可少纾忧。笑图难赘余人契，病室应关一世愁。淡饭是缘终有味，故山虽好莫回头。满航雪意元无价，住色空中是应酬。","dynasty":"宋代","title":"次弟观与雪航韵"}
{"author":"陈著","content":"蟁翼只为黄昏忙，鹄心自与青天长。世人皆失我独得，春风浩浩诗书香。","dynasty":"宋代","title":"次韵梅山弟醉吟七首"}
{"author":"陈著","content":"西风唤起眼中仙，竹榻饶凉不爱眠。数树秋声窗著雨，一帘山影屋浮烟。案头古帖无完纸，壁上焦琴不具弦。小摘畦蔬炊脱粟，与妻閒话孟光贤。","dynasty":"宋代","title":"病起"}
{"author":"陈著","content":"潜藩岁贡素多才，捷报欢声沸似雷。南浦士流新姓字，西山夫子旧胚胎。登荣仙籍香浮桂，得意春魁信在梅。此去天衢齐纵靶，代庖只饯幸重来。","dynasty":"宋代","title":"代浦城权县赵节推鹿鸣宴诗"}
{"author":"陈著","content":"寒光皓皓照残年，方信人閒别有天。一色村中见流水，半乾屋上有炊烟。洛人僵卧今谁问，塞马飞驰正自便。想得南枝梅好在，风檐独立思悠然。","dynasty":"宋代","title":"雪中偶成"}
{"author":"陈著","content":"新正已强半，连阴凝不开。雨声严似雪，春色瘦于梅。老不问花事，病犹须酒杯。东风自时样，于我亦悠哉。","dynasty":"宋代","title":"即事"}
{"author":"陈著","content":"冬塞方严春自通，老根芳脉与天融。甭于仙李月梁上，瘦似神苏雪窖中。庾岭依然开信早，孤山无复课诗工。一枝在手驿风远，渺渺予怀谁与同。","dynasty":"宋代","title":"次韵梅山弟咏梅"}
{"author":"陈著","content":"兄弟谁无仕宦情，约斋好处最分明。自缘友□勤相逊，可是诗怀要独清。道义终身为日用，功名外物等云轻。闭门见说都无事，教子诗书是治生。","dynasty":"宋代","title":"段县尉以兄约斋二诗求和因次韵"}
{"author":"陈著","content":"不到兹台四十年，临风独立意悠然。胸中多少难言事，便欲凭高叩九天。","dynasty":"宋代","title":"游雪窦杖锡七首·妙高台"}
{"author":"陈著","content":"世道日以漓，人事日以非。吾宗昔昌繁，儒冠森巍巍。时节相会聚，燕笑芳菲菲。迩来岁复岁，存者星晨稀。我今七十九，奄奄一息微。汝亦七十八，褵褷旧羽衣。老我虽待尽，犹与坟墓依。而汝百里外，茕鹤傍孤飞。我非寿彭籛，汝非丁令威。年事已到此，余生露易晞。后会安可必，欲别增嘘欷。相送出门去，溪雪日无辉。我伫汝回首，此意知者希。丁宁且加餐，得健时一归。","dynasty":"宋代","title":"送道士十二侄归金观"}
{"author":"陈著","content":"飞飞鸿雁旧山川，有泪沾衣感昔贤。猛拍阑干因猛省，从来沧海变桑田。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"吾辈么么。休叹蹉跎。得闲时、且逐时过。人间名利，都是浮华。但退如进，失如得，少如多。谁信生来，从发尖磨。到如今、方见霜涯。算天亦自，无奈吾何。是饥能忍，寒能耐，老能歌。","dynasty":"宋代","title":"行香子次韵元春兄"}
{"author":"陈著","content":"相儿执笔请翁书，要受持从入学初。我有至言儿听取，心宜庄敬气宜舒。","dynasty":"宋代","title":"黄相儿求诗"}
{"author":"陈著","content":"初心高处欲穷游，兀坐书窗七月秋。风雨已成贫甫叹，山云却为老韩收。从来人事有圆缺，可是天公分去留。正尔无聊负暄立，赤书忽落剡溪头。","dynasty":"宋代","title":"次韵前人取别二首"}
{"author":"陈著","content":"浮生已付四宜休，老病光阴黄叶秋。底用燕嬉居画舫，何妨飘忽悟虚舟。","dynasty":"宋代","title":"儿童以石舟戏于池"}
{"author":"陈著","content":"人生不料有今年，知汝扶亲走翠巅。动脚可能无陷阱，保身正合惧冰渊。夷伤无奈明归地，坎险惟将心靠天。岂意老躯几折臂，未能扃户日高眠。","dynasty":"宋代","title":"次前韵示前人"}
{"author":"陈著","content":"仙棹发秋湾，稽山到不难。要将培远业，便答自初官。秦望一峰峭，贺湖千顷宽。用心行己处，时向此中看。","dynasty":"宋代","title":"张敬之县尉"}
{"author":"陈著","content":"并刀越砥磨，天奈北风何。到处闻流杵，何时报止戈。逃藏愁木栅，沦落泣球窝。多少岩阿□，真成病伏波。","dynasty":"宋代","title":"山居避难六首"}
{"author":"陈著","content":"一聆清话觉昏蒙，樽酒何时可再同。最是秋风恃轻薄，易吹羁袂作西东。","dynasty":"宋代","title":"寓建宁推厅送黄子俊"}
{"author":"陈著","content":"宿留不觉久，非因恋竹房。山林迟老死，萍梗急贫忙。走俗形几秽，还家梦亦香。未能凭古语，安处是吾乡。","dynasty":"宋代","title":"迟留又用韵"}
{"author":"陈著","content":"人生有如梦，世变亦浮沤。无有悟双遣，穷通归四休。终期风日美，不见雪霜愁。此意因相谂，聊宽无益忧。","dynasty":"宋代","title":"山居避难六首"}
{"author":"陈著","content":"何事犹屯水与雷，夜看云汉叹昭回。五龙一日齐行雨，且莫嫌他欠早来。","dynasty":"宋代","title":"次韵陈帅干喜雨二首"}
{"author":"陈著","content":"习老蒙翁两达尊，借他僧偈说慈云。一番入寺一感怆，细读古碑端宪文。","dynasty":"宋代","title":"蒙斋习庵皆有诗在慈云阁沈端宪又有记文刻石"}
{"author":"陈著","content":"振讯䙰褷病鹤形，箳篂影下话平生。受原宪业惟环堵，溯德公心不入城。日把寸量著蝶梦，云拖一出被猿惊。自惭迂学经题品，输与两生无姓名。","dynasty":"宋代","title":"次韵翁古晚府判其二"}
{"author":"陈著","content":"君家深似武陵源，又出云来旆影翻。负笈肯忘鄞北里，彯缨长说海东门。健收风月归谈麈，醉挽河江入酒樽。回首溪山吾耄矣，笑盟知有几番温。","dynasty":"宋代","title":"次韵王监叔"}
{"author":"陈著","content":"谓是苏长公，如何抱丝桐。不必穷是非，闻名自生风。","dynasty":"宋代","title":"题扇画东坡抱琴"}
{"author":"陈著","content":"入山知几约，手墨未曾乾。危世一游重，清交百念寒。吟成佳句易，说到太平难。终夜饮不醉，何从得睡鼾。","dynasty":"宋代","title":"次韵吴竹修发慈云"}
{"author":"陈著","content":"三载多材地，一团和气乡。蛙池疏道脉，蓬岛矗文芒。明日归舟稳，春风驿路长。词林是毡旧，此去足翱翔。","dynasty":"宋代","title":"送苏松轩路教解任"}
{"author":"陈著","content":"卷收湖海入高怀，勘破人閒蛇影杯。老骨耐看寒后柏，古心相沃渴中梅。何妨风日同清美，不怕山云碍往来。多少诗香播牙颊，夕阳移酒坐兰苔。","dynasty":"宋代","title":"次韵竹石亭"}
{"author":"陈著","content":"今春第一雨，飒飒打窗纱。莫怪妨镫节，惟忧酿雪花。报晴俄喜鹊，吠早底嫌蛙。不自知年耄，随人乐岁华。","dynasty":"宋代","title":"次韵林芳叔夜雨立春二首"}
{"author":"陈著","content":"老天大巧亦儿嬉，磨出霜镰仅一眉。挂向西园瘦梅树，閒心浑怯损南枝。","dynasty":"宋代","title":"新月"}
{"author":"陈著","content":"野迥山空风撼铎，孤坟寂寂春光薄。谁问布袋事有无，水自东流日西落。","dynasty":"宋代","title":"次龙东平赵益三首·塔亭"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好，笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子·眼底时光"}
{"author":"陈著","content":"梅窗生得宁馨儿，乳腹方离气已奇。傅就外居来岁事，学从小入去年时。擅三元美家谁继，有二郎贤父自知。可是耄夫虚赞祝，向来功业是人为。","dynasty":"宋代","title":"王得淦次子侑生日求诗"}
{"author":"陈著","content":"前山屏开照檐绿，后山如坐膝抱屋。数亩山园半亩池，松影参差庇梅竹。九月九日天气清，银白金黄百种菊。诗人好事酷喜客，新酒篘醲烹野蔌。中有有识剪发妻，谈笑咄嗟具鱼肉。我醉不知日午晡，但觉意气横山谷。吁嗟乎为可如时，我辈得此一日福。宇宙自隘我自宽，人生无厌我自足。梅山生计亦凄凉，一醉何曾计饘粥。浮邱洪崖总妄传，最好只有三万六千局。","dynasty":"宋代","title":"弟茝家醉中趁笔"}
{"author":"陈著","content":"地因胜境閒中见，花为骚人分外香。数步出山何世界，一春无事是风光。","dynasty":"宋代","title":"到梅山弟家见瑞香盛开醉书"}
{"author":"陈著","content":"忆昨追随太史游，欠招吟脚共评秋。自怜蒲柳难禁老，君向桑榆尽可收。人物多从危世见，山林盍有好诗留。和篇忽转云南去，便当同行云上头。","dynasty":"宋代","title":"黄子羽山长为不及同山行次余东发别余韵见寄"}
{"author":"陈著","content":"元圭珍重镇书房，紫石磨来滃墨香。老去苦无閒著述，以分寸计□时长。","dynasty":"宋代","title":"试墨三首"}
{"author":"陈著","content":"停棹即阶除，空明一镜如。飞毫僵庶可，吐句走灵舒。闹里自静好，公馀相起居。爱君情款密，裨我事迂疏。念念民租少，言言郡计虚。入林难即鹿，竭泽恐无鱼。立政谙平实，行符审疾徐。亟牛且鸡汁，服骥偶盐车。斟酌黄流瓒，流连翠织裾。务滋桃李种，首事草茅锄。愿却辛毗子，同商隽永书。溪山万宝藏，穹壤一蘧庐。吟吻馋供茗，官庖贵买蔬。尘劳资洗濯，技痒互爬梳。生活侵韩贾，襟期听耳馀。雪舟如兴尽，共此复谁欤。","dynasty":"宋代","title":"剡县次韵张兼"}
{"author":"陈著","content":"危世见交情，相逢坐小亭。平看二麦秀，虚受万山青。往事酒俱醉，可人诗自醒。悠悠一俯仰，白鸟入冥冥。","dynasty":"宋代","title":"与单君范坐凝坐亭"}
{"author":"陈著","content":"慈云一坐十年过，耐受空门末劫魔。晨粥应缘千里到，秋粮入供寸功磨。当风松干神弥爽，经雪梅花韵更多。大地山河供一笑，底须天女问云何。","dynasty":"宋代","title":"寿法椿长老二首"}
{"author":"陈著","content":"不到兹台四十年，临风独立意悠然。胸中多少难言事，便欲凭高叩九天。","dynasty":"宋代","title":"游雪窦杖锡七首·妙高台"}
{"author":"陈著","content":"牢穿不借踏青晨，信与林泉有夙因。忙里偶成真率会，醉来不省乱离身。归途西岭何妨晚，吹雨南风正送春。烧筍煮茶须再到，一山古意要诗人。","dynasty":"宋代","title":"三月二十五日醵饮于西峰寺分韵得因字"}
{"author":"陈著","content":"我生贫非穷，有子环我膝。深汝实居长，何可去顷刻。顾从百里外，赘滞日复日。事有不得已，我心常壹郁。昨朝乌鹊喜，夜得归端的。瀹洵急迎路，呼镫走奴卒。归儿如犹子，先跳门限出。女润卧东床，方困寒痰塞。忽闻兄到家，夙恙一笑失。骨肉恩爱重，此归真药石。春风花气香，今夕是何夕。酌汝一杯酒，听我言历历。我老不任事，干蛊汝宜力。汝母且多病，佐馈妇之职。三弟要读书，惟汝身励率。妹笄何以嫁，汝亦当纖悉。如此复如此，汝坐能安席。汝今虽有妇，未归未为毕。而况危乱世，离别重凄恻。一家得团栾，荼苦甘于蜜。归来早归来，我年七十一。","dynasty":"宋代","title":"深自妇氏归侍"}
{"author":"陈著","content":"迟饭甑炊红。青翦蔬丛。鸡声邻里狎田翁。兵后故人能有几，岁晚江空。谁信淡交中。依旧情浓。白头青眼转惺忪。相见莫教轻别去，负月孤风。","dynasty":"宋代","title":"浪淘沙（示吴应奎）"}
{"author":"陈著","content":"青山绿水乡，竹里喜还堂。犬窦可曾警，雀罗何用张。苦诗谁是甫，问字我非扬。有感飞霞佩，相从老不忘。","dynasty":"宋代","title":"次韵王监叔二首"}
{"author":"陈著","content":"道义相从自一宗，世人扰扰等鸡虫。桂坊素袭多文富，橘隐何忧五鬼穷。宽以平田为日用，笑将逆境付天公。何时王翰相邻住，樽酒论诗两醉翁。","dynasty":"宋代","title":"次韵王圣传自叹"}
{"author":"陈著","content":"船路连朝天逆吹，今朝登陆雨相随。自缘寒素例难阻，非为老苍私控持。山色青青无世变，梅花皎皎是心知。眼前有景足消遣，到阙何妨数日迟。","dynasty":"宋代","title":"自金陵趋行都过顾城湖三十里水光接天但风逆"}
{"author":"陈著","content":"来翁摊纸要求诗，犹胜儿童弱弄嬉。参得纯公行乐意，傍花随柳待他时。","dynasty":"宋代","title":"戴仲伦求诗"}
{"author":"陈著","content":"西崦已非旧，庵居犹自妍。树头擎月直，山腹转风圆。閒坐忙尘外，清谈浊酒边。悠悠一俯仰，今日是何年。","dynasty":"宋代","title":"留西山"}
{"author":"陈著","content":"入谷崎岖十里程，更崎岖处见沙坑。幼儿曾寄流鸿影，老我难忘舐犊情。后日早知为死别，当时寸步亦同行。如今但有东风泪，洒入流泉恸失声。","dynasty":"宋代","title":"游蔡峰过黄沙坑怀朝儿"}
{"author":"陈著","content":"家学自相师，名成六馆推。春风中哨立，古道上安驰。朝擅敢言直，民歌不忍欺。危时方倚重，猿鹤已追随。","dynasty":"宋代","title":"挽孙大监二首"}
{"author":"陈著","content":"诗礼虽传世，农桑不离门。梅天缫雪屋，秧雨种云村。衣帛知先老，含饴拟弄孙。愿言同井乐，无怨亦无恩。","dynasty":"宋代","title":"次韵弟观田蚕即事"}
{"author":"陈著","content":"昨夜还乡已夕阳，夕阳今日已他乡。回头咄咄相思语，准拟东风好送将。","dynasty":"宋代","title":"燕余寄月窗兄三首"}
{"author":"陈著","content":"尘劳一笑非，忽此坐多时。当谷寺如井，满山泉可池。林暄蝉噪早，沙冷笋生迟。又见老僧说，此中兰最奇。","dynasty":"宋代","title":"剡中明心寺"}
{"author":"陈著","content":"世变纷绿蜂蝶丛，人情落落马牛风。山林犹喜典刑在，师友相从气义同。坎有亨心方善处，兑为丽泽要深穷。暮春乐处儿知否，好趁曾门咏舞童。","dynasty":"宋代","title":"次戴帅初与次儿瀹诗"}
{"author":"陈著","content":"师归古越老梅根，我住小丹山下村。赠我金丹知有意，要生羽翼到云门。","dynasty":"宋代","title":"复越悟本寺主僧文蔚惠丹剂"}
{"author":"陈著","content":"诗书门户耿余光，残月孤星各一方。白首相逢笑相问，何如耆旧在襄阳。","dynasty":"宋代","title":"次韵史猷父来见"}
{"author":"陈著","content":"君家脉寿张，文气雄一乡。顾我不自武，穷于冻履常。异盼独见嗜，古道无炎凉。忆昨夏季望，南风溪山香。渠渠飞帖盟，伫我高峰行。漓俗非所捉，此味如和羹。寿我醴蘸甲，饫我熬屑姜。别来坐成久，感激时拊床。我耄君亦老，无预世短长。向来尘埃迹，如云风扫将。箪瓢足不足，听天自斟量。秋无宋玉悲，春无少陵伤。逢迎但歌笑，傲睨剧戏场。不然徒自苦，平地皆羊肠。加于人数等，衰劣如何当。","dynasty":"宋代","title":"次韵张子华九日长诗"}
{"author":"陈著","content":"晓雨才收数点轻，江云未放十分晴。舟行曲港难为纤，峰有佳山莫问程。","dynasty":"宋代","title":"次韵弟观过黄山"}
{"author":"陈著","content":"气貌古心盎，渊源早学成。三朝尊汲直，四海颂夷清。忧国生如死，诚身实过名。巍巍叔季世，人重泰山轻。","dynasty":"宋代","title":"挽少保王平章"}
{"author":"陈著","content":"不知今日是何时，只管飞毫醉梦诗。天地本来宽著我，可曾寒饿一低眉。","dynasty":"宋代","title":"九月一日戴时可酒边"}
{"author":"陈著","content":"世上纷纷博一庐，案头矻矻守三余。牢辞门外鸡豚社，菜味深长手灌锄。","dynasty":"宋代","title":"又次韵帅初诸前七首"}
{"author":"陈著","content":"苹蓼汀洲红白分，忧心触景自如醺。鸿飞本欲冥冥去，万里长天不放云。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"平生念不到轻肥，砧杵凄凄捣布衣。说与妻孥贫自好，相看一笑有春晖。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"自古年年自有秋，悲秋元只是閒愁。感时只有长庚子，说到衣冠成古邱。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"飞飞鸿雁旧山川，有泪沾衣感昔贤。猛拍阑干因猛省，从来沧海变桑田。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"木犀风了桂花风，几日中閒景不同。惟有黄花偏耐老，饱收霜露玉成功。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"露获归来妇爨催，西风满屋饭香来。痴儿得饱牛衣舞，也要人呼小老莱。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"平生四海有知心，宿草秋风只感今。独向西皋一回首，未曾平面已兰金。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"梦断康衢立极谣，心如泥絮看萍飘。一清盍与金溪水，同味谁争盐海潮。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"昏眵望杳水云村，好句从来风月人。瓦缶不量追大吕，冰壶何惜受纖尘。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"世变不常有阴晴，吾道由来自坦平。安得天资白受采，要凭学力浊为清。三日刮目迎吕逊，一月坐春盍孔程。便须从今加鞭去，庶免辕越辙幽并。","dynasty":"宋代","title":"次单君范遗次儿韵效鲁直体"}
{"author":"陈著","content":"梅山半载在城中，带得山閒物外风。随境动时元自静，与人和处底须同。","dynasty":"宋代","title":"梅山摘其绝为四首和来余因以次韵"}
{"author":"陈著","content":"一夜南风便叶舟，天教偿我定川游。两崖踞海潮吞脚，万石封堤水掉头。家家活计鱼虾市，处处欢声鼓笛楼。不用丹青状风景，逢人且说小杭州。","dynasty":"宋代","title":"定海"}
{"author":"陈著","content":"佳月好风天，诗来眼豁然。定心生古韵，淡态洗春妍。一面总如旧，五言相结缘。尚能茅屋下，剩把巳公传。","dynasty":"宋代","title":"答天宁寺僧宗芑用前韵来见"}
{"author":"陈著","content":"老师神用笑谈中，不但能降大小空。自谓我心顽似铁，也随柳絮舞春风。","dynasty":"宋代","title":"呈龄叟二首"}
{"author":"陈著","content":"火是人生日用资，难凭回禄做儿嬉。千镫照夜成何事，一点疏防万屋危。","dynasty":"宋代","title":"元宵薇山内弟酒边五首"}
{"author":"陈著","content":"青山如有期，佳处故当屋。山势西南来，发冈自岷蜀。其下生伟人，自反常自缩。达观万物表，山界归一粟。","dynasty":"宋代","title":"次韵戴成叔"}
{"author":"陈著","content":"避地托山翁，归心亦欲东。西村明骑火，北渡撼兵风。抖擞尘衣黑，摩挲泪眼红。何如且深隐，苟活老光鸿。","dynasty":"宋代","title":"山居避难六首"}
{"author":"陈著","content":"迎锡清风扫宿埃，烟霏空翠画图开。西山山上千年鹤，认取年年一度来。","dynasty":"宋代","title":"次前韵寄天宁老可举避生日于西山"}
{"author":"陈著","content":"好共溪山结晚缘，竹枝深夜响渔椽。风清月朗沧溟外，鱼跃鸢飞枕几边。茶灶烟销回野艇，竹竿霜冷钓秋天。少年孟浪东西走，衰病于今耻复然。","dynasty":"宋代","title":"次韵答樊伯撝见拉钓"}
{"author":"陈著","content":"老天大巧亦儿嬉，磨出霜镰仅一眉。挂向西园瘦梅树，閒心浑怯损南枝。","dynasty":"宋代","title":"新月"}
{"author":"陈著","content":"其容渊，其髯揿，其服野，其冠圜。是谁笔之得其粗焉，孰若见君于此笔之外，而知君于此笔之前。气以直而肆，神以藏而全。付所无于自信，处所有如不然。","dynasty":"宋代","title":"吴景年真赞"}
{"author":"陈著","content":"昨宵北渡今西渡，系是离家第二宵。诗伴风流勤犯驿，櫂郎醉饱健迎潮。丈亭浦上邻州接，笔架峰迷故里遥。得意归来期可数，榴花如火照高标。","dynasty":"宋代","title":"入京到西渡"}
{"author":"陈著","content":"泛泛一风舟，谁与管去留。儿翁忘市井，女友隔河洲。聊尔诗还债，从他笑有仇。山林原自好，明日得归不。","dynasty":"宋代","title":"又自用韵"}
{"author":"陈著","content":"西崦残晖薄首邱，与猿同啸鹤同游。山林一出资惊笑，风雨多情管滞留。前别忽来如再世，后期禁得又三秋。湖天倘有相从分，为我何妨割半洲。","dynasty":"宋代","title":"次韵史猷父"}
{"author":"陈著","content":"初心高处欲穷游，兀坐书窗七月秋。风雨已成贫甫叹，山云却为老韩收。从来人事有圆缺，可是天公分去留。正尔无聊负暄立，赤书忽落剡溪头。","dynasty":"宋代","title":"次韵前人取别二首"}
{"author":"陈著","content":"投憩得幽寺，便忘行路遥。竹边流水过，门外好山朝。金相已流土，海音无复潮。池檐立良久，老衲忽相邀。","dynasty":"宋代","title":"三月晦日同弟观侄津往宝幢哭刑部伯求弟道从"}
{"author":"陈著","content":"诗书门户耿馀光，残月孤星各一方。白首相逢笑相问，何如耆旧在襄阳。","dynasty":"宋代","title":"次韵史猷父"}
{"author":"陈著","content":"锦云忽把老瞳遮，寿语何为及我家。怕说庚寅赋湘芷，漫书甲子谱陶花。长途交鹜鼠为虎，孤迹偷生蛇放蟆。人世到今何足问，桑榆况已日西斜。","dynasty":"宋代","title":"用帅初韵谢其寿我之意"}
{"author":"陈著","content":"古往今来几过帆，天高地下一浮庵，与翁相见亦偶尔，一笑无言意自参。","dynasty":"宋代","title":"次韵刘后村所赠延庆主僧圭复翁诗三首"}
{"author":"陈著","content":"兹庵擅佳境，一到愿方偿。钟鼓江湖笠，琴棋水竹房。相逢多故旧，小憩得清凉。自笑因级浅，又催行路忙。","dynasty":"宋代","title":"游鹿顶山"}
{"author":"陈著","content":"隐处是角里先生，放游是司马子长。试问梅山老居士，判断两家谁最香。","dynasty":"宋代","title":"次韵梅山弟醉吟七首其三"}
{"author":"陈著","content":"父母生汝期望汝，地阔天宽从著步。霜叶飞红橙橘黄，一笠西风正宜路。送汝出门不肯行，低头进前出苦语。双亲虽安身已高，菽水为欢盍朝暮。夏初奉命见两山，往还恨不身生羽。如今又为千里行，直是恋慕难轻去。有不忍听手抚背，至哉天理人伦处。我岂欲汝寸步难，事有乘机恐差误。晚年正欲汝有成，此行倘与心相副。皱皮瘦骨便精神，当为汝喜非汝惧。不妨安稳趁前程，但及梅花时归学莱舞。","dynasty":"宋代","title":"送儿沆再之婺"}
{"author":"陈著","content":"门外风尘付一吁，何妨稼圃学樊须。由由本自人难浼，皎皎奚忧我易污。","dynasty":"宋代","title":"次见泌韵"}
{"author":"陈著","content":"本是尘埃客，夤缘到上方。茶尝新雨味，酒吸绿阴香。半日清风古，百年佳话长。悠悠一俯仰，我欲憩斜阳。","dynasty":"宋代","title":"到永固寺访曹约斋"}
{"author":"陈著","content":"裔自杏林仙，清闲福最全。独醒偏醉客，鳏宿似逃视。古貌尧民老，风流晋世贤。应门付儿辈，花竹小壶天。","dynasty":"宋代","title":"挽董帅干二首"}
{"author":"陈著","content":"元圭珍重镇书房，紫石磨来滃墨香。老去苦无閒著述，以分寸计□时长。","dynasty":"宋代","title":"试墨三首其一"}
{"author":"陈著","content":"香在溪头古晋林，潇潇风雨惯曾禁。休寻白玉堂前梦，自有此君知此心。","dynasty":"宋代","title":"代弟茝咏梅画十景·依竹"}
{"author":"陈著","content":"越水稽山，清明气、锺为人极。彯缨早、□中学问，从头施设。不受尘来霜壁立，常生意处春流活。与世间、别是一规模，师夔契。仙岛上，分风月。苍梧下，怀冰雪。更双亲犹是，朱颜时节。熏业要从青鬓上，乾坤如许丹山折。看凤衔、芝诏下层霄，朝金阙。","dynasty":"宋代","title":"满江红·越水稽山"}
{"author":"陈著","content":"剪耳严风利似刀，吹嘘滕六做功劳。大包天地为一色，老尽山林无二毛。借煖尚能赊绿蚁，禦寒终不羡裘羔。天涯多少穷途客，欲寄书难雁影高。","dynasty":"宋代","title":"次韵弟观雪中二首其一"}
{"author":"陈著","content":"王谢风流堕渺茫，黯然怀旧见新堂。山无多树夕阳远，梅始一花春意长。燕去有时来画屋，鹤飞何日到青冈。休言枉洒新亭泪，犹胜如今似醉乡。","dynasty":"宋代","title":"咸淳元年乙丑冬同金陵制幕诸公游旧乌衣巷新"}
{"author":"陈著","content":"秋风好，秋风好，吹起栖鸾上云表。邑人欲留留不住，彩旗绣帐长安道。歌者相和舞者蹈，欲说遗爱知多少。朱弦直，青铜照，奸回百巧终莫欺，正大一交如夙好。处事无难轻车就熟路，据理必争疾风加劲草。三年任满如始至，万里当远到。拥箳篂，植旌纛，分内功名非外求，时来为之特谈笑。尚须续续□飞笺，勿谓老夫年已耄。","dynasty":"宋代","title":"送邑簿周信解任"}
{"author":"陈著","content":"几年西崦寺，门藓路交藤。龙象开禅席，钟鱼张法镫。领徒耕趁雨，对客句裁冰。我亦相忘者，慈云得屡登。","dynasty":"宋代","title":"与龄叟"}
{"author":"陈著","content":"袅入风腔，清含露脉，声在丝丝烟碧。破暑吹凉，天付弄娇双腋。似恋恋、舞翠纤腰，断还续、忍相离拆。最欢时、微雨初晴，夕阳犹湿淡云隔。新来多少怆感，心怕无情过马，攀条惊著。梦里妆台，休说听来曾昨。凝伫漫、番节笙音，暗自将、玉阑轻拍。问谁能、唤起陶潜，醉翁同赋却。","dynasty":"宋代","title":"绮罗香"}
{"author":"陈著","content":"玉麟堂上神仙，算来便合归廊庙。天教且住，堂堂裘带，舒舒旗纛。一笑谈中，遍江淮上，太平花草。待金瓯揭了，黄扉坐处，祗依此、规模好。恰似虹流节后，庆生申、佳期还到。乾坤开泰，君臣相遇机缘恁巧。谁信苍生，举头凝望，锋车催召。向芜湖，更有无言桃李，愿春风早。","dynasty":"宋代","title":"水龙吟（寿江阃姚橘洲学士希得）"}
{"author":"陈著","content":"我生一断梗，会见亲旧疏。新诗如春风，习习勤嘘枯。谢君和君诗，句甚形神癯。一笑当会此，各道意所如。","dynasty":"宋代","title":"次韵戴成叔"}
{"author":"陈著","content":"春渐老，年已耄，一时自适非不要。花香妙，柳腰袅，老怀未怯输年少。东风吹吹杖履便，燕娇莺姹不我嫌。南邻载酒西邻会，鸭肝猪肚供肥甘。回头看浮世，晨炊晚不继。我非世外人，乃为醉饱计。乐极愧生难为辞，礼谨意厚辞则非。何妨真率存古道，杯茶盏酒会亦奇。雨韭夜，菜羹社，前有杜老后司马。金谷楼台灰尘飞，两家淡薄千年话。","dynasty":"宋代","title":"前人载酒光风霁月□醉中"}
{"author":"陈著","content":"小筑山之下，林泉景自成。閒花随付分，啼鸟本无情。日暮岭云合，雨余溪水清。相逢是樵客，堪与话平生。","dynasty":"宋代","title":"山家即事"}
{"author":"陈著","content":"花本伤时不肯香，酒无赊处亦空忙。便逢花酒如何醉，回首凄烟锁景阳。","dynasty":"宋代","title":"三次前韵二首"}
{"author":"陈著","content":"直节见初茁，苦心甘自珍。纷纷夏箨中，独养岁寒身。遣送从山西，冲破赤日尘。揖入生菜筵，气味酷相亲。譬之美人拳，彼独为何人。","dynasty":"宋代","title":"谢国英"}
{"author":"陈著","content":"聚散几匆匆，真如醉梦中。分虽甥舅异，情实弟兄同。坐夜镫前雨，嘘春扇底风。伤心今已矣，庭草泣秋虫。","dynasty":"宋代","title":"悼出童尚质二首"}
{"author":"陈著","content":"忽忽光阴日隙尘，回头十载两襟分。听经偶枉真人驾，过首犹怀处士坟。危世清风谁一面，青山啼鸟自相闻。殷勤寄到新诗卷，奇字终须问子云。","dynasty":"宋代","title":"次韵四明孙常州"}
{"author":"陈著","content":"雪霁山屏可画，风高雁字难书。访梅桥断呼渡，芟麦天寒倚锄。","dynasty":"宋代","title":"村景四首"}
{"author":"陈著","content":"日落潮生水气昏，回头天际月如痕。数声寥落渔家笛，吹入蒹葭何处村。","dynasty":"宋代","title":"甬东晚望"}
{"author":"陈著","content":"畴昔随班舞御香，如今忍冻坐山房。台云谁取书黄瑞，宫日空舒刺绣光。懒把酒杯心自醉，閒欹肱枕意何长。晚窗闭眼消详易，赖有生生不断肠。","dynasty":"宋代","title":"长至日山家偶成"}
{"author":"陈著","content":"心如古井已无波，无奈山林宿兴多。何幸风流存晋宋，不妨诗律效阴何。","dynasty":"宋代","title":"次和梅山弟二首"}
{"author":"陈著","content":"来汝深，吾语汝，汝今此行五百里。吾岂不欲汝在傍，朝夕告教从容里。世莫难于续书脉，孝莫大于养吾志。男儿须为大丈夫，远游有方学者事。汝行乎，吾决矣。名山大川如不识，坎井中见能有几。严师良友如不亲，家庭閒语未必是。若曰高车过万里桥，非所羡于司马氏。若曰荣乡佩六相印，亦何取于苏季子。区区物外先入心，役役终身非切己。星婺域，月泉水，古到今，最多士。要知三人必有师，毋谓一日长乎尔。贼人之子乃自贼，毁人之善是自毁。同寮当出肺肝话，诸生当如手足视。回顾弱植荷倚重，隽永古训滋味旨。遇食不求饱，饮酒不至醉。閒事付浮云，本色为实地。诗书可幸薄有禄，齏盐犹胜空煮字。仕未可养汝奈何，耄犹加餐我自慰。要得友朋之誉可听闻，即是父母之前相诺唯。三年日月一箭过，不必吾惧但为吾所喜。","dynasty":"宋代","title":"送儿深赴婺之月泉山长"}
{"author":"陈著","content":"青山绿水乡，竹里喜还堂。犬窦可曾警，雀罗何用张。苦诗谁是甫，问字我非扬。有感飞霞佩，相从老不忘。","dynasty":"宋代","title":"次韵王监叔二首"}
{"author":"陈著","content":"早岁雄心撼不周，晚年归契老禅游。肯除酒戒容元亮，欲答梅诗愧子由。隐几云山长在眼，出门风雪又回头。元宵有约慈云阁，镫火能无感旧愁。","dynasty":"宋代","title":"用前韵似龄叟"}
{"author":"陈著","content":"平平聊送目，咄咄不书空。静见蜗争国，穷知马福翁。逢人无眼白，耐是得颜红。如此閒光景，何须到弱蓬。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"柴门任风开闭，茅屋尽日虚閒。补揍粗茶淡饭，报答流水青山。","dynasty":"宋代","title":"与具氏子书中"}
{"author":"陈著","content":"与云游戏佐棠阴，古道谁云不到今。三载二松公事处，百年乔木世臣心。夤缘肯及通家旧，饥饿何妨闭户深。公去那来遗爱在，老犹能听昼帘琴。","dynasty":"宋代","title":"次韵邑丞高洁堂任满来辞"}
{"author":"陈著","content":"锦里风光分外春，桃花如市趁时新。鬭风车马香尘里，谁是朱门觅水人。","dynasty":"宋代","title":"锦里观桃"}
{"author":"陈著","content":"梅窗归坐几岁寒。老生涯、寂寞自便。最喜得、双双健，与粗茶、淡饭结缘。眉前把酒深深劝，这时光、惟有靠天。看许大、痴儿女，且随宜、笑到百年。","dynasty":"宋代","title":"恋绣衾"}
{"author":"陈著","content":"天地中閒浩浩歌，从地乌兔健飞过。旁人若问功名事，笑指南柯蚁一窠。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"自分书生他未暇，物外人来偶清话。老聃主见一字虚，庄叟寓言专是化。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"得年虽欠寿，凡事孰能瑕。识老语言简，学充文赋葩。刘蕡胡不第，灵运欲忘家。已矣归何处，虚留海上槎。","dynasty":"宋代","title":"挽范千之二首"}
{"author":"陈著","content":"宿善有君□，幽铭岂溢言。何妨儒鹖弁，自可客龙门。瑞竹松根见，丛编手泽存寿终无一憾，更是好儿孙。","dynasty":"宋代","title":"挽董监镇"}
{"author":"陈著","content":"之子吾乡秀，生来踏上风。兰亭高擢颖，芹泮早称雄。科第孙山秀，吟情灞雪中。□□□□□，□□□□□。","dynasty":"宋代","title":"挽张梅坦二首"}
{"author":"陈著","content":"芒屩东归日已斜，故人留滞岂来嗟。数杯烂醉饥时药，一枕熟眠安处家。湖海友朋多宿草，乾坤今古一风花。但将无事看时事，来往溪山诗未涯。","dynasty":"宋代","title":"谢前人留宿饮食"}
{"author":"陈著","content":"西风不是芳菲节，木落山空景凄切。赖有桂菊聊记时，殿后拒霜花始发。我携樽酒来问花，花于此时擅奇绝。先白后红知物变，有色无香自韵别。寓轩主人古风流，不肯移种防慢亵。两根两花相妩媚。自况鸿光自娱悦。幸而桃李不同时，彼纷纷者当愧杀。颇云此花最宜霜，待有霜时酒还设。良辰美景休拈掇，白发朱颜易交割。我今耄矣不足云，劝君年年自此醉。","dynasty":"宋代","title":"戴时可家赏木芙蓉花醉赋"}
{"author":"陈著","content":"雪溪后人贤，门户郁相扶。牙签三万轴，研究勤三余。天命未可期，毋嗟失东隅。但问道在己，穷达何关儒。","dynasty":"宋代","title":"次韵戴成叔"}
{"author":"陈著","content":"落日孤烟水绕村，山家灯火已昏昏。幽人事业书窗底，自读离骚半掩门。","dynasty":"宋代","title":"次韵童尚质"}
{"author":"陈著","content":"青春本是耐官劳，却入山居便养高。清话一閒甜蚁梦，黄尘万事等鸿毛。","dynasty":"宋代","title":"又次韵帅初诸前七首"}
{"author":"陈著","content":"处子从来不世妆，老苍相对本相忘。犹嫌曾受秦封污，冷笑无言只自香。","dynasty":"宋代","title":"代弟茝咏梅画十景·依松"}
{"author":"陈著","content":"□□□中不老方，石台白战购买多场。登楼欢笑□□□，□□□□姓氏香。云拥貔貅天地谧，□□□□□□□。□□□□□冯试，采取梅花插鬓芳。","dynasty":"宋代","title":"筠溪八景诗·旗台胜境"}
{"author":"陈著","content":"君家深似武陵源，又出云来旆影翻。负笈肯忘鄞北里，彯缨长说海东门。健收风月归谈麈，醉挽河江入酒樽。回首溪山吾耄矣，笑盟知有几番温。","dynasty":"宋代","title":"次韵王监叔"}
{"author":"陈著","content":"虚斋檐马自丁东，却在莺啼燕语中。整屐欲寻花信息，不知柳絮已随风。","dynasty":"宋代","title":"午景书怀"}
{"author":"陈著","content":"学圃盍如何，先说畦菜法。栽种及天阴，灌溉须雨歇。更欲树花果，古方难泯灭。不见郭橐驼，纖悉传以列。于以供釜烹，于以佐杯勺。颇疑鲁夫子，却鄙樊迟拙。","dynasty":"宋代","title":"和单君范古意六首·圃"}
{"author":"陈著","content":"婚娶不在早，在此两相宜。岂得人无妇，能如子者谁。科名图我取，家务以身支。要见看承处，颓然白发时。","dynasty":"宋代","title":"示内"}
{"author":"陈著","content":"无价韶华，一笑相酬，青钱似苔。奈东风轻劣，催红雨去，西园次第，放绿阴回。老后时光，眉间心事，恰似怕酸人著梅。须知道，有谁能百岁，日日开怀。从教世变轮推。也莫问人间春去来。看渊明归了，有形谁役，少陵酸里，无闷堪排。贫贱何妨，风流自别，不是沈沈浊世杯。层霄上，与大鹏盘礴，下视浮埃。","dynasty":"宋代","title":"沁园春（次韵侄演自遣）"}
{"author":"陈著","content":"鸦带残阳入翠微，纷纷黄叶向人飞。西风不管人閒事，雁自南飞燕自归。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"暗行半日到张车，石路崎岖趁水斜。一窟山中成草市，数株松下见梅花。居民尽老他无事，就土为生自有涯。谁料如今同沸鼎，不时飞马涨尘沙。","dynasty":"宋代","title":"正月四日到张车偶成"}
{"author":"陈著","content":"眼前山忽好，他处特纷纷。四下正铺野，一尖高入云。乾坤分外阔，江浙此閒分。我欲更村号，尊为卓秀君。","dynasty":"宋代","title":"四安县道中望一山最尖青问轿夫云是馒头山因有诗"}
{"author":"陈著","content":"老矣息林邱，平生不径由。知心时一见，安分别无求。寒卧死中活，荣华乐处忧。世閒何限事，曾看过云不。","dynasty":"宋代","title":"交傍晚凝子华见寄"}
{"author":"陈著","content":"窗晴雨淋沥，花空春寂寞。梦回人不见，愁重酒消索。","dynasty":"宋代","title":"绝句"}
{"author":"陈著","content":"春来日日雪满山，雪晴初放春风还。高人佳处独先得，挼蓝新涨溪一湾。垂杨隔岸竹隔水，梅花飞香莎草斑。市声咫尺自辟易，天景呈发无留悭。何须学徐生东泛海，也术问老子西入关。手招鸿鹄碧云远，耳狎鸡犬白日閒。雨畦灌蔬翠鼎鼎，春槽压酒红潺潺。可以仙吾气，可以仙吾气，可以童吾颜。可以平步骚吾吟，免著蜡屐穷跻攀。可以旷视舞吾醉，安用长袖妍弓弯。乾坤虽大此辄少，愧我衰老非其班。投我之辖下我榻，便欲援我起尘寰。携持雅道归破屋，分与松菊盟长跧。君如不能弃我去，倘可画我浮邱洪崖间。","dynasty":"宋代","title":"寄卢致远"}
{"author":"陈著","content":"世情多异好，幻出满城星。尘市月无色，醉乡风亦腥。从他儿戏哄，输我客眠醒。老耳虚鸣处，笙歌足自听。","dynasty":"宋代","title":"次韵林国器元夕"}
{"author":"陈著","content":"青鞋踏过剡山长，黄菊初香替紫阳。情话绸缪无世变，意吟潇洒似秋光。别来杏苑惊三载，问及花崖梦一场。我亦风前霜后叶，饶君青发擅春芳。","dynasty":"宋代","title":"君贵用前韵来谢又次韵答之"}
{"author":"陈著","content":"二十年来一见悭，好风吹到小丹山。心交融畅醒如醉，诗话绸缪忙亦閒。村况非今非古处，花时半雨半晴间。君今更欲寻僧去，知有吟边债未还。","dynasty":"宋代","title":"山甫用前韵留别因又次韵送行"}
{"author":"陈著","content":"识破机关便出林，满天劫火可能侵。水流不去青山影，风与俱高白鹤心。物外弟兄相契合，眼中世界几浮沉。是知处处虚西榻，难得慈云一片阴。","dynasty":"宋代","title":"东隐退永固龄叟留之慈云西堂"}
{"author":"陈著","content":"越城胜境素来夸，才入东关分外嘉。八百顷荷西子态，几千余寺贺君家。画屏山色饶烟水，丽锦天光落晚霞。惜景欲图湖上住，钓船泊处是生涯。","dynasty":"宋代","title":"过鉴湖"}
{"author":"陈著","content":"小筑尘嚣外，清标秋气中。荻花浑妒月，梧叶已嫌风。钓箔惊檐马，册灯觅候虫。困来还倚竹，此意有谁同。","dynasty":"宋代","title":"秋夜偶成"}
{"author":"陈著","content":"彼美慈云叟，相存马少游。槐淘参玉版，藻句粲银钩。外友更谁在，前缘曾共修。从今各珍重，万事等虚舟。","dynasty":"宋代","title":"龄叟以诗来寿余次韵以复"}
{"author":"陈著","content":"借重东南官府新，与秋高洁更春温。公心知寄黄堂印，信令如开彩棒门。纯用诗书中古味，乐闻名利外陈言。耄夫也为乡民贺，硬忍须臾一出村。","dynasty":"宋代","title":"似李德昌州判"}
{"author":"陈著","content":"露获归来妇爨催，西风满屋饭香来。痴儿得饱牛衣舞，也要人呼小老莱。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"方信先生大有功，光皇只是暂时雄。东都二百年名节，全在桐江一钓风。","dynasty":"宋代","title":"题严子陵钓台二首"}
{"author":"陈著","content":"官府年头事，山中知未知。更新夏正朔，依旧汉威仪。病脚春扶起，归心雨压迟。东家未吾厌，饱饭细论诗。","dynasty":"宋代","title":"次韵林芳叔夜雨立春二首"}
{"author":"陈著","content":"七十七年春，斑衣堂上新。鱼轩宜有晚，恙枕竟无晨。空感通家泪，难随执绋尘。望云飞老□，聊聒薤歌人。","dynasty":"宋代","title":"挽校书郎方公夫人二首"}
{"author":"陈著","content":"乾坤惨淡真愁绝，民物伤残欲活难。说相说医当及此，区区衰病不须看。","dynasty":"宋代","title":"赠赵月堂"}
{"author":"陈著","content":"茶瓯才退酒杯来，酒兴浓时杯复杯。也须留取三分醒，要带明月清风回。","dynasty":"宋代","title":"酒边"}
{"author":"陈著","content":"矫矫千尺强，苍苍起层阴。纷纷相投依，百鸟谐春吟。风饕冰雪严，谁共岁晚心。独鹤从何来，徘徊行石林。","dynasty":"宋代","title":"寿王修斋枢密·石林松"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好，笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子四时怀古秋词"}
{"author":"陈著","content":"出山相过便东行，水落山空一别轻。留得清诗照窗几，万花妆里独梅兄。","dynasty":"宋代","title":"次和天童僧惠杲其三"}
{"author":"陈著","content":"越城胜境素来夸，才入东关分外嘉。八百顷荷西子态，几千余寺贺君家。画屏山色饶烟水，丽锦天光落晚霞。惜景欲图湖上住，钓船泊处是生涯。","dynasty":"宋代","title":"过鉴湖"}
{"author":"陈著","content":"县如残寺裹荒城，僧干穷缘耐苦声。虽把慈悲供日用，可能方便徇人情。四明山背看云近，九里湾头呷水清。支遁后身偏念我，惠来诗好愧兼荣。","dynasty":"宋代","title":"次韵剡僧孜书记"}
{"author":"陈著","content":"地因胜境閒中见，花为骚人分外香。数步出山何世界，一春无事是风光。","dynasty":"宋代","title":"到梅山弟家见瑞香盛开醉书"}
{"author":"陈著","content":"垂髫已解吟，仿佛学何阴。暗动梅窗喜，遥传桂种心。染声毋市井，近拙要山林。耄矣不成句，中閒意自深。","dynasty":"宋代","title":"示王侑翁二首"}
{"author":"陈著","content":"伍山钟秀出人龙，头角峥嵘意气雄。须著父兄深责望，好从师友细磨砻。始勤却是终身福，下学方收上达功。它日前程相约处，杏园多少马头风。","dynasty":"宋代","title":"吴宜之生日以一诗勉之"}
{"author":"陈著","content":"剪耳严风利似刀，吹嘘滕六做功劳。大包天地为一色，老尽山林无二毛。借煖尚能赊绿蚁，禦寒终不羡裘羔。天涯多少穷途客，欲寄书难雁影高。","dynasty":"宋代","title":"次韵弟观雪中二首其一"}
{"author":"陈著","content":"玉润深惭冰未清，午轩杯酒见人情。艰难方识山林味，亲戚还兼朋友盟。安用白头伤世变，又看黄叶报秋成。羡君燕奉潘舆处，淡泊中閒礼乐声。","dynasty":"宋代","title":"次韵黄长孺"}
{"author":"陈著","content":"流俗方澜倒，禅心自铁顽。人于诗信老，天与病全閒。拄杖溪山曲，移尊雪月閒。相逢多拙句，为我细修删。","dynasty":"宋代","title":"次弟观二首呈雪航"}
{"author":"陈著","content":"如今事如许，我得强痴顽。避世贫为福，信天忙亦閒。乾坤孤注外，风月两颦閒。剩有游山记，从地野笔删。","dynasty":"宋代","title":"次弟观二首呈雪航"}
{"author":"陈著","content":"可人忽相访，恰恰应镫花。古话达时样，霜毛感岁华。雨中书枕榻，山下菜羹家。一笑君听取，归期待白鸦。","dynasty":"宋代","title":"次弟观似单君范"}
{"author":"陈著","content":"马头姻缔热相寻，谁识清交旧绂簪。泽底李无门望态，村中陈有世婚心。别来得见百罹后，坐到忘言两意深。醉里送君何所有，嚼梅花碎写成吟。","dynasty":"宋代","title":"次弟观为陈子得纳妇别李亲家"}
{"author":"陈著","content":"雪窦飞来一片云，寺门兴起总由身。钟鱼饭众有今日，钲鼓粥神多信人。两阁眼空风黑夜，四川手植雨清春。我今亦是陶潜辈，三笑图中就写真。","dynasty":"宋代","title":"次弟观与龄叟诗韵"}
{"author":"陈著","content":"老友姑从方外求，危时亦可少纾忧。笑图难赘余人契，病室应关一世愁。淡饭是缘终有味，故山虽好莫回头。满航雪意元无价，住色空中是应酬。","dynasty":"宋代","title":"次弟观与雪航韵"}
{"author":"陈著","content":"祖心流庆我生儿，说与吾儿初诞时。吉梦觉来珠蚌坼，喜声浮动玉麟知。如今弱冠归妻后，此是平生进德基。自有季方家样在，一门诗礼要扶持。","dynasty":"宋代","title":"次儿生日八句示之"}
{"author":"陈著","content":"寒雨满城诗客孤，秋风万山帽人少。何如对床千古心，白发黄花傲昏晓。","dynasty":"宋代","title":"次儿瀹呈石秀叔韵"}
{"author":"陈著","content":"一诗未足见儿贤，意气中閒颇蔼然。忠厚人家宜有后，乱离时世始知天。老怀信汝穷须达，俗眼从渠丑做妍。培得根深花自茂，莫将今日看他年。","dynasty":"宋代","title":"次儿瀹以的字韵呈喜而又赋"}
{"author":"陈著","content":"待食信天公，送穷戒星奴。驾言一煮字，安得三分厨。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"洛中人物好，磊磊实过名。和气春浮动，新诗玉琢成。相逢交义重，一笑世情轻。问到牡丹外，凄然百感生。","dynasty":"宋代","title":"次韵洛阳秦庆父贽见"}
{"author":"陈著","content":"亲戚要绸缪，其来远有由。溪山行可到，岁月去难留。休问酒无有，但将诗应酬。春光是堪处，不是少年游。","dynasty":"宋代","title":"次韵王得淦和儿泌西山所作二首"}
{"author":"陈著","content":"翔凤阑干，啼鹃院宇，相逢似梦才醒。谁道无情，飞红舞翠欢迎。青春绿发花前饮，醉自歌、记那时曾。到如今，心事凄凉，怕说芳盟。追思艮岳归来后，稳依山护得，雨翮风翎。燕燕莺莺，从他巧舌饶声。翩翩一种天然艳，笑向人、不与春争。羡花花，好岁寒交，有卧云亭。","dynasty":"宋代","title":"庆春泽（丙申乡人醵赏凤花）"}
{"author":"陈著","content":"青镫连夜得论情，瓦缶方淫独古声。人意好时天亦应，满山风雨忽天晴。","dynasty":"宋代","title":"元宵薇山内弟酒边五首"}
{"author":"陈著","content":"五里晴行信一筇，入松迎面旧松风。斜阳归路樵渔笑，翁自何来半醉中。","dynasty":"宋代","title":"登慈云阁偶成三首"}
{"author":"陈著","content":"洛阳棘满门，连昌菌当衙。枸杞怪成犬，寄奴妖见蛇。芸香虚辟蠹，鞠梅工两蛙。黄蘖到里苦，紫荆无外遮。衰绿秋蒲柳，赧赤春金沙。薰莸类莫辨，桐梓谁汝嘉。山下犹有蕨，邱中能无麻。杖老竹生力，炷病艾焮痂。芷兰足幽媚，桃李从俗夸。","dynasty":"宋代","title":"次韵演雅"}
{"author":"陈著","content":"说道贫閒亦自忙，谁知硕果自存阳。堪怜冻病如无己，不复狂游似季常。过眼世情多逐臭，闭门家话自生香。重阳已在西风里，空有龙山入梦乡。","dynasty":"宋代","title":"次韵前人重阳"}
{"author":"陈著","content":"千金铄铄独文身，五德名标莫与群。振翼岂愁天色暝，曲头如盼曙光新。鸟穿竹韵窗谈巧，风卷尘岚士□勤。□见鸡人□□陇，漏残惊起侍朝臣。","dynasty":"宋代","title":"筠溪八景诗·金鸡报曙"}
{"author":"陈著","content":"合围未解急燕聊，借骑谁能使大辽。定远好从鞭马取，管城于我亦平交。","dynasty":"宋代","title":"次韵舅氏竺九成"}
{"author":"陈著","content":"有客相过风雨秋，唾飞珠玉胜珍羞。但知女似谢道蕴，不道吾为马小游。","dynasty":"宋代","title":"次韵汪英春九日酒边"}
{"author":"陈著","content":"自古人间多水旱，人事尽时功过半。区区事空不事实，三代以后人心乱。吾乡薄产寄山溪，崎岖随势无尺齐。受水通灌盍预备，堤防以石堰筑泥。顾不此信信偶木，鴃舌呗诵淫比屋。岂知性本依人行，方信之中神所宿。大云遮日雷无声，兼旬望霓忧群生。更兼五日天不雨，原无黍稷田无炕。田里倚龙为人命，百拜哀鸣聒龙听。忽焉夜雨一沾濡，咸谓卧龙今睡醒。胡为诘朝天晦冥，飓母横挟扬威灵。撼山崩谷发庐舍，掀播两间摧万形。初谓得雨龙之赐，谁料此风随后至。或者风雨自有数，龙亦无知天做事。不如反己自求天，难独靠龙图万全。况持纸钱徼妄想，正似衔石将海填。里无千户分十甲，谄鬼诛裒知几匝。流俗酣溺死不怪，我有苦言谁听纳。","dynasty":"宋代","title":"六月五日大风雨水弟观有诗道其事因和之"}
{"author":"陈著","content":"植杖东风立晓寒，凄其极目甚穷边。黑尘犹暗新焦土，青日无光老晦天。花凤逢春谁借景，杜鹃怀古自啼年。吾今且忍须臾死，得见升平或有缘。","dynasty":"宋代","title":"二月十八日过邑有感二首"}
{"author":"陈著","content":"雪霁山屏可画，风高雁字难书。访梅桥断呼渡，芟麦天寒倚锄。","dynasty":"宋代","title":"村景四首"}
{"author":"陈著","content":"分付浮生一字休，欲休不得是离愁。如今只怕归无准，心在丹山最上头。","dynasty":"宋代","title":"次韵月窗兄惜别四首"}
{"author":"陈著","content":"才得心安便是通，乘龙非贵钓非穷。那知碌碌樊鳞者，尽在先生不钓中。","dynasty":"宋代","title":"题严子陵钓台二首"}
{"author":"陈著","content":"万木雕零独有松，雪霜风里几春冬。须知受变方成物，直上云霄舞翠龙。","dynasty":"宋代","title":"赠东隐小师林复祖"}
{"author":"陈著","content":"卧如龙奋亮当贵，射可猿通广欲飞。谁料舟人为敌国，只应山鸟怪儒衣。","dynasty":"宋代","title":"薇山处过番石渡遭渡子无礼伤臂因韵二首"}
{"author":"陈著","content":"剪耳严风利似刀，吹嘘滕六做功劳。大包天地为一色，老尽山林无二毛。借煖尚能赊绿蚁，禦寒终不羡裘羔。天涯多少穷途客，欲寄书难雁影高。","dynasty":"宋代","title":"次韵弟观雪中二首其一"}
{"author":"陈著","content":"蓬莱风月神仙，却来平地为霖雨。乾坤清了，如今多是，退行一步。寸寸归心，轻轩娱侍，竹溪花圃。奈君王眷眷，苍生恋恋，那肯放、钱塘渡。天也知公此意，问升平、要抽身去。把些夏潦，和些秋哨，轻轻缀住。一转移来，元勋力量，他谁堪付。待汾阳、了却中书，别又商量出处。","dynasty":"宋代","title":"水龙吟·蓬莱风月神仙"}
{"author":"陈著","content":"几载诗盟两见心，自从别后可曾寻。夜来梦见匆匆散，杜宇西窗月未沈。","dynasty":"宋代","title":"次韵月窗兄惜别四首"}
{"author":"陈著","content":"忆昔儿嬉祖母旁，如今甲子一周强。尽窗三世亲亲话，分付儿孙此意长。","dynasty":"宋代","title":"丙戌人日与内侄汪景渊同饮于宜晚二首"}
{"author":"陈著","content":"虚谷兮委蛇，云英英兮日迟迟。繁阴兮土滋，兰之生兮彼桃李其安知。","dynasty":"宋代","title":"赋虚谷黄子羽所藏吴山西墨兰三章"}
{"author":"陈著","content":"坎止流行不在人，人生只合任天真。无聊句践能兴越，垂死范雎终相秦。病足不妨登上衮，颦眉休复效工邻。竹窗悟得穷通理，虽致狸奴许自新。","dynasty":"宋代","title":"竹窗兄因猫捕鸡日囚夜纵有诗自怜因次韵"}
{"author":"陈著","content":"平生念不到轻肥，砧杵凄凄捣布衣。说与妻孥贫自好，相看一笑有春晖。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"梅花草屋边，好景得天然。梦境閒为上，归途倦莫前。无情推醉石，有分是流年。已约重来日，白云留醉眠。","dynasty":"宋代","title":"正月二十四日到梅山二首其二"}
{"author":"陈著","content":"见说东家有牡丹，有花欲觅数枝看。若还溺爱悭分送，却与无花是一般。","dynasty":"宋代","title":"示侄泳求牡丹"}
{"author":"陈著","content":"聚散等风沙，相知要当家。弟兄窗下酒，世俗眼前花。隐去方为福，贫驱未有涯。明朝吉凶事，分付与昏鸦。","dynasty":"宋代","title":"正月晦日与弟观对酌"}
{"author":"陈著","content":"山林以为家兮，出而与风烟之为缥缈。水之湄素所狎兮，专一嗜而谋饱。纷纷下而上兮，若不能以终日。矫静洁以待时兮，固有独立于寒梢之表者也。","dynasty":"宋代","title":"赋墨鹭"}
{"author":"陈著","content":"惟友于兄弟，惟顺于父母。无忝尔所生，造端乎夫妇。","dynasty":"宋代","title":"长儿深生日集经语示之二首其一"}
{"author":"陈著","content":"十日前来翠满腔，重来二麦已摇黄。春风亦自知艰食，日夜吹嘘早熟香。","dynasty":"宋代","title":"坐凝光亭看麦"}
{"author":"陈著","content":"贤哉昔鲁山，心地出芝兰。不负义方教，相传本色官。三年脚根正，万里路头宽。须信功名事，要教人耐看。","dynasty":"宋代","title":"送严心传鄞县学教任满"}
{"author":"陈著","content":"小小杯盘共话情，兹行聊尔过浮生。瘦吟学士如工部，楷法书来近率更。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"杜鹃非是翠芳残，底事年年叫出山。纸帐竹床清到底，不堪声入梦魂閒。","dynasty":"宋代","title":"伤春"}
{"author":"陈著","content":"柴门任风开闭，茅屋尽日虚閒。补揍粗茶淡饭，报答流水青山。","dynasty":"宋代","title":"与具氏子书中"}
{"author":"陈著","content":"人生功名，在醉梦中，早须掉头。自南宫一券，尘泥偶脱，前程双毂，日月如流。蕙帐真盟，菜羹余味，江上归舟谁得留。谁知道，有邵平瓜圃，何日封侯。天天又不人由。奈危世山林也有忧。况青冈不助，晋家风鹤，黑云直卷，吴分星牛。分寸残生，万千魔障，他事如今都罢休。关心处，是离离禾黍，故国宗周。","dynasty":"宋代","title":"沁园春（次韵刘改之）"}
{"author":"陈著","content":"夜室清如许，檠镫便且明。哦诗须已断，看剑气难平。露户浸孤月，江城知几更。枕书俄作梦，梦觉骨毛轻。","dynasty":"宋代","title":"次韵童尚质书怀三首"}
{"author":"陈著","content":"越水稽山，清明气、钟为人极。D44B缨早、□中学问，从头施设。不受尘来霜壁立，常生意处春流活。与世间、别是一规模，师夔契。仙岛上，分风月。苍梧下，怀冰雪。更双亲犹是，朱颜时节。勋业要从青鬓上，乾坤如许丹山折。看凤衔、芝诏下层霄，朝金阙。","dynasty":"宋代","title":"满江红（寿庆元西倅·孙元宝）"}
{"author":"陈著","content":"三閒老屋坐屏山，梅影横斜细竹斑。寡欲自能坚铁脊，长生何必问金丹。","dynasty":"宋代","title":"又次韵帅初诸前七首"}
{"author":"陈著","content":"弟胡为自专，宴客数朝连。敢越庖中俎，甘安肋上拳。满腔虚醉饱，一段恶姻缘。事过姑休问，风流记剡川。","dynasty":"宋代","title":"二月十日送女清出适还次韵弟观代主留客"}
{"author":"陈著","content":"为学须知次第功，四书为本要精通。不须妄起功名想，立得身时禄在中。","dynasty":"宋代","title":"泌生日二首"}
{"author":"陈著","content":"弦歌不救鲁，告谕难入巴。世事蛇赴壑，吾生狗丧家。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"富贵碧筒醉，褦襶火伞来。何如溪山曲，一笛吹寒梅。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"逃不从幼安，放非效玄真。原事尧舜主，或与夔龙亲。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"膏粱道之贼，资财人所奴。不如贫而乐，客至菜一厨。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"角利蛮与触，幻世慈若巴。当知靠里业，自有书满家。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"俗氛炎郁攸，世焰毒恶来。清当友孤竹，隐当友仙梅。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"风雷汉臣会，天日唐主真。而曹其勉旃，或者一见亲。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"马上功名马伏波，少游终是胜兄多。如今都付忘言处，醉向黄花奈我何。","dynasty":"宋代","title":"次和梅山弟二首"}
{"author":"陈著","content":"心如古井已无波，无奈山林宿兴多。何幸风流存晋宋，不妨诗律效阴何。","dynasty":"宋代","title":"次和梅山弟二首"}
{"author":"陈著","content":"当年飓卷地轮移，拄杖东还云与飞。太白岩前绿阴下，相逢无语听催归。","dynasty":"宋代","title":"次和天童僧惠杲书记袖诗来访三首"}
{"author":"陈著","content":"省话何须吞炭瘖，安贫便是直钩心。看来世事真飘瓦，笑杀时流重注金。","dynasty":"宋代","title":"次和天童僧惠杲书记袖诗来访三首"}
{"author":"陈著","content":"出山相过便东行，水落山空一别轻。留得清诗照窗几，万花妆里独梅兄。","dynasty":"宋代","title":"次和天童僧惠杲书记袖诗来访三首"}
{"author":"陈著","content":"流俗谁知运会元，逢场作戏逐时论。梅花簪烛行呼野，竹叶装巾醉舞村。幸是深山宽夜禁，苦无佳月破天昏。鳌山盛事当年梦，老不禁寒早闭门。","dynasty":"宋代","title":"次黄长孺元夕韵"}
{"author":"陈著","content":"门外风尘付一吁，何妨稼圃学樊须。由由本自人难浼，皎皎奚忧我易污。","dynasty":"宋代","title":"次见泌韵"}
{"author":"陈著","content":"翠红翼翼宝坊閒，曾入瑶宫白玉兰。飞上朝阳瑞天下，灵根变化本无难。","dynasty":"宋代","title":"次龙东平赵益三首·凤花"}
{"author":"陈著","content":"修鳞化作偃松寒，数百年閒一梦看。何似起来云拥去，为天行雨万民欢。","dynasty":"宋代","title":"次龙东平赵益三首·龙松"}
{"author":"陈著","content":"野迥山空风撼铎，孤坟寂寂春光薄。谁问布袋事有无，水自东流日西落。","dynasty":"宋代","title":"次龙东平赵益三首·塔亭"}
{"author":"陈著","content":"买屋相依老翰林，满腔新意见新吟。浮云仕宦四方志，明月家山千里心。邻谊可曾分楚越，诗盟那有远何阴。老夫亦忝桐乡籍，贺厦行须曳足音。","dynasty":"宋代","title":"次前人卜居得邻"}
{"author":"陈著","content":"公与南山是夙知，三年对面肯轻离。长汀明月催孤棹，广莫高风酹一卮。采菊空怀空辩意，有台须立太平基。坐岩□处如追旧，尽取瑞峰留退思。","dynasty":"宋代","title":"次前人拉游南山借意道别"}
{"author":"陈著","content":"字字真真幻幻心，讲毡须体美中箴。分明示我猪龙训，剪刷成他鸾鹄襟。","dynasty":"宋代","title":"次前人似任叔实"}
{"author":"陈著","content":"公事无多白日閒，笑谈风月傲方千。马鞍虽少难供赋，突兀南山翠扑鞍。","dynasty":"宋代","title":"次前人为余置酒邑厅见示"}
{"author":"陈著","content":"流俗谁能问故知，殷勤书信驿同驱。古心地老天荒日，閒意风来月往时。交一臂閒机尚失，隔千里外会难期。从今要识相思瘦，认取青山槁木枝。","dynasty":"宋代","title":"次前人韵以寄"}
{"author":"陈著","content":"我家西谷子鄞东，西望云山百里中。回首十年尘底别，更无书落雁天风。","dynasty":"宋代","title":"次前韵酬王景云见和三首"}
{"author":"陈著","content":"竹边结屋饱幽清，疏落樽前文字盟。子到午山侬亦到，月边云峤得论情。","dynasty":"宋代","title":"次前韵酬王景云见和三首"}
{"author":"陈著","content":"与子相逢别未长，新诗寄我寂寞乡。嚼情咀义心如醉，背立西风不自将。","dynasty":"宋代","title":"次前韵酬王景云见和三首"}
{"author":"陈著","content":"玉奴留下唾花乾，夜乾嫦娥入广寒。不许世人轻著眼，漫教对此细评看。","dynasty":"宋代","title":"次前韵二首"}
{"author":"陈著","content":"竹溪诗笔几曾乾，遗我新诗照眼寒。不用寻梅霜月底，只将诗句作梅看。","dynasty":"宋代","title":"次前韵二首"}
{"author":"陈著","content":"见说东岩弄一斑，万人表立许谁攀。笑相逢处行云住，谁主谁实相对閒。","dynasty":"宋代","title":"次前韵二首似前育王寺主僧如日"}
{"author":"陈著","content":"桂渐吹香菊渐斑，西风送步得高攀。天开图画著二老，我亦何妨一笑閒。","dynasty":"宋代","title":"次前韵二首似前育王寺主僧如日"}
{"author":"陈著","content":"迎锡清风扫宿埃，烟霏空翠画图开。西山山上千年鹤，认取年年一度来。","dynasty":"宋代","title":"次前韵寄天宁老可举避生日于西山"}
{"author":"陈著","content":"梅老竹疏疏，先有有敝庐。偷生俄八十，课子尚三余。脚软安凭杖，牙衰烂煮蔬。天犹嫌过分，时复病河鱼。","dynasty":"宋代","title":"次前韵示弟茝"}
{"author":"陈著","content":"人生不料有今年，知汝扶亲走翠巅。动脚可能无陷阱，保身正合惧冰渊。夷伤无奈明归地，坎险惟将心靠天。岂意老躯几折臂，未能扃户日高眠。","dynasty":"宋代","title":"次前韵示前人"}
{"author":"陈著","content":"一帘云影隔尘埃，小小禅心为客开。坐久不知风雨恶，柏炉香里话诗来。","dynasty":"宋代","title":"次前韵似云岫"}
{"author":"陈著","content":"望春山下剡溪湄，穷处无聊甚系累。竹会依然思二阮，苗凶行矣入三危。枭声只盍闻而睡，蛇影堪期达者知。试问流空千古月，过云妨得几何时。","dynasty":"宋代","title":"次前韵吴山甫解嘲"}
{"author":"陈著","content":"喜逢新岁带春回，四老过从贺泰来。君若燕毛分次第，我当鹤发领徘徊。忺怀爵跃空相望，弱脚蹒跚阻一陪。传语诸贤任抛外，百年夫妇自衔杯。","dynasty":"宋代","title":"次前韵戏似"}
{"author":"陈著","content":"凝香画阁昼闻铃，唤我真心十倍醒。奋臂勇寻西学侣，囘头挹谢北山灵。京华是则薪炊桂，旅食何妨实剖萍。此去功名如到手，也须伏阙疏延龄。","dynasty":"宋代","title":"次前韵谢同楼诸公"}
{"author":"陈著","content":"人得清閒便是仙，秋光堪画欠龙眠。泻檐才歇催诗雨，入户惊飞落纸烟。句与杜陵同中律，世无钟子莫知弦。籁鸣机动聊相友，捧砚犹强武士贤。","dynasty":"宋代","title":"次前韵谢月窗兄见和"}
{"author":"陈著","content":"何处蹲鸱美，云南一望中。角巾临晚岁，拙语寄西风。喜报无乾鹊，缄回靳篆虫。还诗元有例，盍与昔人同。","dynasty":"宋代","title":"次前韵与舅氏竺九成求芋"}
{"author":"陈著","content":"夜泊南津梦岸斜，老来行役只堪嗟。满篷风露五更月，残梦溪山百里家。蹴起睡奴催纤路，坐同吟伴说梅花。此归又且深深信，澜到中閒要见涯。","dynasty":"宋代","title":"次前韵与前人同舟自城归"}
{"author":"陈著","content":"谁言沟浍浅，谁言沧溟深。浅不如世态，深汪如我心。我心先齿老，不踏章台草。寄语知心人，故书足自饱。","dynasty":"宋代","title":"次前韵再寄二首"}
{"author":"陈著","content":"潇洒纶巾，风流野服，红尘外身。向南窗听雨，澜翻墨客，北亭恋月，笔走诗神。倚竹听琴，逢花倒榼，更得放晴游冠春。清闲好，算东洲人物，难得如君。华堂瑞气如云。西风到帘帷才一分。喜星桥鹊语，佳传依旧，缑山鹤舞，仙样翻新。箫玉香中，烛花影里，听取捧觞低祝人。千千岁，看功名事业，都在儿孙。","dynasty":"宋代","title":"沁园春（寿吴竹溪）"}
{"author":"陈著","content":"落枕鸿声，龙山梦、蓦然惊觉。还堪喜、木樨香底，鹊声翻晓。弄雨未成霜意懒，望寒先怯山容老。最难逢、无一点西风，惊乌帽。竹叶酒，倾杯小。橙齑鲙，银盆好。称良辰欢宴，及今年少。须信从来黄菊寿，未应便放青霜恼。但看花、日日是重阳，金尊倒。","dynasty":"宋代","title":"满江红（丁未九月望赏月）"}
{"author":"陈著","content":"双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。","dynasty":"宋代","title":"烛影摇红（寿声仲）"}
{"author":"陈著","content":"闲居是念随云散。琴帘底、却自平生心满。百二十年期，笑道今才半。一味齑盐清得瘦，婉娩似、梅花香晚。相伴。老霜松宁耐，溪山寒惯。探借十日前春，小杯盘、也做寿筵模范。绕膝舞斑衣，有酒从他劝。但任真来浑是处，梦不到、笙歌瑶燕。双健。任旁人播尽，风流眉案。","dynasty":"宋代","title":"真珠帘（寿内人六十）"}
{"author":"陈著","content":"年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。","dynasty":"宋代","title":"江城子（重午书怀）"}
{"author":"陈著","content":"春困时光，风流昨梦，逢花便自醒醒。回首宣和，宫莺掖燕相迎。归来只恋春山好，到上林、枉是亲曾。又谁知，自有蟠松，相与论盟。阑干可是妨飞去，怕惊尘涴却，翠羽红翎。舞态亭亭，浑疑暗折韶声。堪人眼处还看破，道凤来、难与真争。醉扶归，但见啼鹃，怨夕阳亭。","dynasty":"宋代","title":"庆春泽"}
{"author":"陈著","content":"天空阔兮西东两山，路平平兮春草班班。今而后兮百里之閒，思渺渺兮水竹之湾。","dynasty":"宋代","title":"题女冲所藏彩笺"}
{"author":"陈著","content":"花有重开日，人无再少年。相逢拌酩酊，何必备芳鲜。","dynasty":"宋代","title":"续侄溥赏酴醾劝酒二首"}
{"author":"陈著","content":"窗影弄晴红。欢笑成丛。一声春困到衰翁。回首太平儿戏事，雨过云空。人世暗尘中。如梦方浓。也须留取自惺忪。试问若教都困了，谁管春风。","dynasty":"宋代","title":"浪淘沙（立春日卖春困）"}
{"author":"陈著","content":"迟饭甑炊红。青翦蔬丛。鸡声邻里狎田翁。兵后故人能有几，岁晚江空。谁信淡交中。依旧情浓。白头青眼转惺忪。相见莫教轻别去，负月孤风。","dynasty":"宋代","title":"浪淘沙（示吴应奎）"}
{"author":"陈著","content":"昨日寄君诗，诗说心契深。君诗今日来，深于我诗心。期君松不老，我得如蔓草。相依无弃憎，分我风月饱。","dynasty":"宋代","title":"次前韵再寄二首"}
{"author":"陈著","content":"妻孥恩爱深，生死同一窗。胡然成别离，使汝悲涕双。人世能几何，明灭风镫幢。有家尚堪活，奚岂□他乡。安得归来舟，顺风自南江。","dynasty":"宋代","title":"次如心侄古意韵"}
{"author":"陈著","content":"浴出矮檐阴，披襟小雨侵。坐凉三鼓漏，和梦一镫吟。自分死中活，谁知升与沈。明朝书局事，奔走岂初心。","dynasty":"宋代","title":"次王得淦韵"}
{"author":"陈著","content":"君客蓬堧偶滞留，我寻菊伴枉经由。翠微轻失相逢笑，白发堪禁几别愁。只为交情如管鲍，未能忘物似聃周。何妨重约论文酒，尚有橙黄橘绿秋。","dynasty":"宋代","title":"次吴竹修寄泽南洲韵"}
{"author":"陈著","content":"满啜禅林五味茶，清风吹散事如麻。客中邂逅真奇绝，不比寻常贼破家。","dynasty":"宋代","title":"次云岫惠茶"}
{"author":"陈著","content":"春色三分一未归，雪肌风态露春微。东风且作枝头主，莫把工夫绣地衣。","dynasty":"宋代","title":"次韵八侄三首"}
{"author":"陈著","content":"素妆青盖送春归，似不禁风体力微。收拾韵香归酒盏，惜花何惜醉淋衣。","dynasty":"宋代","title":"次韵八侄三首"}
{"author":"陈著","content":"花开便是候催归，济楚生香清复微。遥想折来深院宇，似初匀粉小青衣。","dynasty":"宋代","title":"次韵八侄三首"}
{"author":"陈著","content":"古道难知薄俗新，穷涂别语记城闉。君携夙学长湖塾，我寄残生农望春。相见笑谈虽未准，一诗来往尚堪论。出门凝眺空销黯，流水行云冷看人。","dynasty":"宋代","title":"次韵曹久可见寄"}
{"author":"陈著","content":"吾爱吾儿责望儿，终身实处看平时。夫妻琴瑟方为顺，伯仲壎箎便是诗。要向鲁邹中进步，先从曾闵上求知。酒边见汝倾心句，不觉摇头笑脱颐。","dynasty":"宋代","title":"次韵长儿生日示诸弟"}
{"author":"陈著","content":"酴醾忽尽花，春与夏交加。顷刻当千日，风流能几家。香丛迷粉蝶，曲蔓走青蛇。火急要清赏，可人归未邪。","dynasty":"宋代","title":"四月五日后圃酴醾芍药侍郎三花盛开醉吕成三"}
{"author":"陈著","content":"好共溪山结晚缘，竹枝深夜响渔椽。风清月朗沧溟外，鱼跃鸢飞枕几边。茶灶烟销回野艇，竹竿霜冷钓秋天。少年孟浪东西走，衰病于今耻复然。","dynasty":"宋代","title":"次韵答樊伯撝见拉钓"}
{"author":"陈著","content":"迟饭甑炊红。青翦蔬丛。鸡声邻里狎田翁。兵后故人能有几，岁晚江空。谁信淡交中。依旧情浓。白头青眼转惺忪。相见莫教轻别去，负月孤风。","dynasty":"宋代","title":"浪淘沙（示吴应奎）"}
{"author":"陈著","content":"帝魂旧话是耶非，知得安危动处几。自出蜀啼随地气，直过洛去泄天机。春风万古此心在，云树千山何日归。听到如今转难听，恨无双翼与俱飞。","dynasty":"宋代","title":"闻杜鹃"}
{"author":"陈著","content":"楼阁倚晴天，知心得老禅。风光百年事，民命数家烟。镫火犹嬉鼓，山林有醉筵。残生聊尔耳，休话到兵前。","dynasty":"宋代","title":"龄叟醉我以鼓笛之筵八句见意"}
{"author":"陈著","content":"惟友于兄弟，惟顺于父母。无忝尔所生，造端乎夫妇。","dynasty":"宋代","title":"长儿深生日集经语示之二首其一"}
{"author":"陈著","content":"梅老竹疏疏，先有有敝庐。偷生俄八十，课子尚三余。脚软安凭杖，牙衰烂煮蔬。天犹嫌过分，时复病河鱼。","dynasty":"宋代","title":"次前韵示弟茝"}
{"author":"陈著","content":"直以傭为业，何妨睡作魔。吟诗终日少，饮酒一生多。坐久头鸣籁，行迟脚有鹅。林居三十载，一室小维摩。","dynasty":"宋代","title":"次韵答攀拍撝"}
{"author":"陈著","content":"道大谁能用，功名一念微。释然文石梦，轻似岫云归。霞岭空重历，天书的又飞。翻身凤池去，分阃却成非。","dynasty":"宋代","title":"次韵徐直翁仙霞岭近衢州"}
{"author":"陈著","content":"阃寄当今第一难，三年裘带笑谈閒。宽扶民力野声乐，静压边风江水閒。□□有缘钟阜在，清朝却诏履星还。过家闻说须留憩，荷满江洲笋满山。","dynasty":"宋代","title":"送沿江制使姚橘州尚书自金陵赴召三首"}
{"author":"陈著","content":"楼阁倚晴天，知心得老禅。风光百年事，民命数家烟。镫火犹嬉鼓，山林有醉筵。残生聊尔耳，休话到兵前。","dynasty":"宋代","title":"龄叟醉我以鼓笛之筵八句见意"}
{"author":"陈著","content":"可人忽相访，恰恰应镫花。古话达时样，霜毛感岁华。雨中书枕榻，山下菜羹家。一笑君听取，归期待白鸦。","dynasty":"宋代","title":"次弟观似单君范"}
{"author":"陈著","content":"名笔记新茔，何须更乞铭。空山有琴瑟，有子足门庭。死异十年远，归同一穴宁。乡人指余庆，书气发林坰。","dynasty":"宋代","title":"挽袁镇"}
{"author":"陈著","content":"平生朋友乐，鱼泳雁飞翔。如今不复昔，往往深退藏。安得无方心，相照松柏霜。饮此九日酒，味哉剥果阳。","dynasty":"宋代","title":"戴帅初九日无憀以满城风雨近重阳为韵七首袖"}
{"author":"陈著","content":"三载分毡正学规，初心元不为穷饥。官身恰似僧游锡，归面无惭妇织机。霄汉故交为有后，山林遗老辱相知。前程步步须珍重，岁晚江空人物稀。","dynasty":"宋代","title":"送衢州孔明达官郡学得代送行次韵"}
{"author":"陈著","content":"溪头风浪起虚传，宽大遭逢台阃贤。见说囊城鞭卫士，清朝曾恕范忠宣。","dynasty":"宋代","title":"次韵石瑶林帅干见贺"}
{"author":"陈著","content":"山光溪色晓晴閒，鸥鹭在溪雪在山。忽然自笑还自语，白日可似溪山閒。","dynasty":"宋代","title":"早晴出门"}
{"author":"陈著","content":"去时桃未蕊，归见石榴花。白首镫前酒，青山梦里家。鹃声心路梗，蚊毒面皮麻。劳苦书生事，堪嗟老未涯。","dynasty":"宋代","title":"城归憩吴竹修家一诗写怀"}
{"author":"陈著","content":"珊然环佩下芝山，醉梦人閒醒眼看。三世相家知有后，十分谦德似无官。骚盟宽与江湖接，清气直将星斗干。难得相逢容易别，因风时为劝加餐。","dynasty":"宋代","title":"次韵史芝田来访"}
{"author":"陈著","content":"本是尘埃客，夤缘到上方。茶尝新雨味，酒吸绿阴香。半日清风古，百年佳话长。悠悠一俯仰，我欲憩斜阳。","dynasty":"宋代","title":"到永固寺访曹约斋"}
{"author":"陈著","content":"十载扃门白发翁，一丝飞毒忽缠胸。浮云随讋惊雷散，跃铁终逃劫火鎔。尚有先庐供手实，幸叨儒籍免身傭。关津本不征风月，来往何妨信一筇。","dynasty":"宋代","title":"次韵赵景文见寄"}
{"author":"陈著","content":"谁把深红浅绿蟠，羽毛飞动倚风阑。时人不识来仪瑞，只向花前想像看。","dynasty":"宋代","title":"应百里李天益来求作奉川十咏似之·凤花"}
{"author":"陈著","content":"满坡翠竹閒梅花，梅竹中閒住几家。本为牛羊安著脚，近来狼虎肆磨牙。青山绿水成烹鼎，白纸乌薪等撒沙。邂逅老农聊慰劳，且随时刻做生涯。","dynasty":"宋代","title":"溪上墺"}
{"author":"陈著","content":"儿造弄晴曦，安排老我归。江收閒水退，山戴断云飞。晚色明官路，清寒搅客衣。行行到嵩曲，犹可及斜晖。","dynasty":"宋代","title":"晴归"}
{"author":"陈著","content":"玉藤新月照双明，便觉梅天暑溽轻。两屋清风交□影，一团和气寿家声。肯陪醉兴林游畅，更喜骚怀草梦成。向上路头须努力，蓆门元不困陈平。","dynasty":"宋代","title":"次韵侄溥偶成"}
{"author":"陈著","content":"西山好，西山好，天开画阁胜蓬岛。千峰尽头地脉舒，万顷如掌湖光抱。清风佳月自时节，暖翠晴岚互昏晓。逢人大观夙契心，小筑数閒谋退老。欲归去来不由身，妙庄严域须手了。平平稳稳经理去，纤纤悉悉工夫到。栋宇峥嵘巾笠凑，钟鼓震撼钵盂饱。今日何日满十分，是空非空归一笑。于戏分付善舞人，曳锡逍遥忙劫表。老鹤飞迎出山深，驯龙拜伏候门早。便应管领古烟霞，何妨评论閒花草。樵歌渔唱如梵呗，茶约诗盟足吟啸。淡中滋味苦亦甜，静处风光安是宝。顾我门户虽不同，如此林泉均所好。霜松雪柏梦相知，布袜青鞋嗟已耄。西山好，西山好，世閒何处不是邯郸道。","dynasty":"宋代","title":"可举长老退休于西山庵赋西山好以送之"}
{"author":"陈著","content":"翳日腥云澒洞尘，是虽天做亦由人。难禁老泪如囚楚，忍托空言空过秦。风雪正培阳气脉，山林幸有岁寒身。功名已付无何有，要及余光耕富春。","dynasty":"宋代","title":"次韵梅山弟感时"}
{"author":"陈著","content":"老来危迹感秋蓬，万事都归马耳风。百五节为春好处，两三年在乱离中。溅花难禁少陵泪，缚柳休辞韩子穷。最是残镫风雨夜，杜鹃声里梦西东。","dynasty":"宋代","title":"次韵梅山弟感春"}
{"author":"陈著","content":"彼美兰仪盎粹温，谁知肃肃范闺门。生荣梦视金花诰，死瞑培成玉树根。中一袝严家称礼，终三年制子权恩。我来欲送铭旌路，客病栖栖怅莫奔。","dynasty":"宋代","title":"挽史允叟慈母王氏"}
{"author":"陈著","content":"与云俱捲出山迟，邂逅初寒旺菊时。纵欲插花安得笑，无从赊酒若为诗。乾坤许阔自多碍，风雨又来有故知。白首犹存旧乌帽，龙山何处渺余思。","dynasty":"宋代","title":"次韵范纯甫"}
{"author":"陈著","content":"当年百啭建章宫，调入新诗丽曲中。老耳如今听不入，为谁犹自咽东风。","dynasty":"宋代","title":"闻莺"}
{"author":"陈著","content":"玉润深惭冰未清，午轩杯酒见人情。艰难方识山林味，亲戚还兼朋友盟。安用白头伤世变，又看黄叶报秋成。羡君燕奉潘舆处，淡泊中閒礼乐声。","dynasty":"宋代","title":"次韵黄长孺"}
{"author":"陈著","content":"信书成痴，捱到如今，无生可谋。奈浑家梦饭，谷难虚贷，长年断肉，菜亦慳搜。风雨潇潇，江山落落，死又还生春复秋。八十岁，是这般多活，堪吊堪羞。休休。盍自回头。要铁汉须从穷处求。那袁安闭户，恬然僵卧，少陵任妇，长是贫愁。一等清风，千年佳话，蚁蚋看他金谷楼。是是是，笑出门天阔，一片云浮。","dynasty":"宋代","title":"沁园春（示诸儿）"}
{"author":"陈著","content":"儿造弄晴曦，安排老我归。江收閒水退，山戴断云飞。晚色明官路，清寒搅客衣。行行到嵩曲，犹可及斜晖。","dynasty":"宋代","title":"晴归"}
{"author":"陈著","content":"漂泊无家杜少陵，兵閒奔走如蓬萍。碧涧香芹因可嗜，脍鲤岂厌银丝精。百谪九死苏玉局，到处为乡心自足。有时珍尝百糁羹，何尝不食黄鸡粥。二子流落甚数奇，攻苦食淡分所宜。顾无所择随所有，亦曰吾师吾仲尼。菜瓜鱼肉皆可食，乡党一篇炳星日。君胡不学圣与贤，乃外吾道从道释。岂薄朱门粉署郎，穷搜滋味丰时壮。岂恶毡帽侏{亻离}辈，搏攫羊豕饱腥肪。不则床头怕金尽，不则继肉乖夙准。遂将所受父母身，束缚枯肠强坚忍。况闻君家百指余，正自不同藜苋厨。独立标榜人所骇，此意未智要何如。君子之道在中耳，才落一偏犯公议。有则庶羞不为过，无则□□亦常事。朋友切磋欲无瑕，早从吾言勿姑差。庶几上不见摽于仲尼之门，下可□□于杜苏二子之家。","dynasty":"宋代","title":"辟戴帅初食长菜"}
{"author":"陈著","content":"回头林谷已云迟，心不怀疑遁自肥。有菊可寻方觉是，无根自药岂吾非。危时一醉便为福，好客相过莫放归。欲吊湘累波浩渺，但须珍重芰荷衣。","dynasty":"宋代","title":"次韵戴帅初以水涨不及赴茂林醵饮重午"}
{"author":"陈著","content":"夜泊南津梦岸斜，老来行役只堪嗟。满篷风露五更月，残梦溪山百里家。蹴起睡奴催纤路，坐同吟伴说梅花。此归又且深深信，澜到中閒要见涯。","dynasty":"宋代","title":"次前韵与前人同舟自城归"}
{"author":"陈著","content":"彼美稽山松，托根高高峰。当年脱蓬蒿，直上将擎空。卓立旁无依，磊砢多春冬。风霜受变足，身老气益充。苍翠照四山，枝柯结虬龙。世人那能见，尘埃眯双瞳。匠师知何在，立当要路中。需林方皇皇，有林能不容。","dynasty":"宋代","title":"送赵榷院"}
{"author":"陈著","content":"乾坤万里一长吁，老惫悠悠据槁梧。未死自惭前死欠，有生不若此生无。纵闻新诏开途辙，难把陈言入范模。寄语嵩峰子张子，山林深隐是耆儒。","dynasty":"宋代","title":"次韵张子华中秋感时"}
{"author":"陈著","content":"窗影弄晴红。欢笑成丛。一声春困到衰翁。回首太平儿戏事，雨过云空。人世暗尘中。如梦方浓。也须留取自惺忪。试问若教都困了，谁管春风。","dynasty":"宋代","title":"浪淘沙（立春日卖春困）"}
{"author":"陈著","content":"参差新复古禅关，残树疏篁百亩閒。清晓轩窗初过雨，黄尘城市自深山。一家暂付客天外，半榻聊分僧夏閒。犹有故人相访问，到无言处是时难。","dynasty":"宋代","title":"宿天宁寺偶成"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好。笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子（四时怀古秋词）"}
{"author":"陈著","content":"绿发红颜玉雪肤，南风吹送上云衢。平生师友相从去，本色功名一笑图。庠校元非糊口地，诗书却是护身符。颓波世事那堪说，要见人閒有丈夫。","dynasty":"宋代","title":"赠袁杰入越"}
{"author":"陈著","content":"世上贪鄙夫，纷纷如蔓草。荣华能几时，风霜不足扫。美人如黄金，百链色愈好。用舍无益损，此理须辨早。","dynasty":"宋代","title":"次韵戴成叔"}
{"author":"陈著","content":"小宴珊瑚月未明，满堂欢笑杂蛙声。明朝此会知谁续，试把镫花仔细评。","dynasty":"宋代","title":"小宴偶成"}
{"author":"陈著","content":"迎神旧是醉哗场，榷禁方严酒有坊。幸免叫嚣成鬼市，不妨安稳服农忙。","dynasty":"宋代","title":"弟观为众奉里神于丹山僧舍有五绝因趁韵"}
{"author":"陈著","content":"吾辈么麽。休叹蹉跎。得闲时、且逐时过。人间名利，都是浮华。但退如进，失如得，少如多。谁信生来，从发尖磨。到如今、方见霜涯。算天亦自，无奈吾何。是饥能忍，寒能耐，老能歌。","dynasty":"宋代","title":"行香子（次韵元春兄）"}
{"author":"陈著","content":"两别因循久酿疑，其如老病骨累累。心铭自勒家庭苦，手绠曾悬坎井危。吠雪有声非我累，仰天无愧要相知。交情须看寒松柏，傲尽春风桃李时。","dynasty":"宋代","title":"次韵吴应奎解嘲"}
{"author":"陈著","content":"县如残寺裹荒城，僧干穷缘耐苦声。虽把慈悲供日用，可能方便徇人情。四明山背看云近，九里湾头呷水清。支遁后身偏念我，惠来诗好愧兼荣。","dynasty":"宋代","title":"次韵剡僧孜书记"}
{"author":"陈著","content":"高占古松閒，尘埃笑却还。禅机参翠竹，诗价重青山。长与云分榻，时从鹤出关。谁云寺门小，穷处足清閒。","dynasty":"宋代","title":"次韵西山寺主僧清月"}
{"author":"陈著","content":"古道转悠悠，送君那值秋。恶怀醒似醉，苦语去难留。镫雨今宵酒，帆风明日舟。从今梦相见，老眼在心头。","dynasty":"宋代","title":"送邑宰丁溉之解任置酒取别因赋示"}
{"author":"陈著","content":"人情相入处，春风与时雨。诗来少陵歌，酒到渊明舞。我穷适相似，肯为黄金俯。忍饥因其常，笑视京文武。忽来方外饷，浑家饱炊午。此是法喜供，非如乞字苦。","dynasty":"宋代","title":"用前韵谢奉慈寺主僧居简"}
{"author":"陈著","content":"天理人伦古到今，一门三世弟兄心。紫荆树树花如锦，方信春风无浅深。","dynasty":"宋代","title":"宜晚小酌二首"}
{"author":"陈著","content":"把雪冰心，钧韶手，飞上青云时早。红尘难染著，十年前曾坐，凤池鳌岛。晕锦锵环，重金压带，相去能争多少。从容何心问，到如今都领，绣春花草。算耐处光阴，淡中滋味，世人那晓。笺天新有稿。要归去、盘礴山阴道。便整顿、随琴霜鹤，带石秋兰，约松乔、倚风清啸。争奈俞音杳。明月棹、又还停了。但珍重、经纶料。时来须做，休管急流人笑。功名尽迟尽好。","dynasty":"宋代","title":"大酺（寿江东运使陆云西集撰）"}
{"author":"陈著","content":"小小山前屋，深深竹里门。艰关谙世梦，宽绰养天根。趣涉诗书圃，名归耕钓村。日长无一事，笑诺子孙繁。","dynasty":"宋代","title":"俞荪墅"}
{"author":"陈著","content":"弟兄能有几人同，酒趣诗情冷淡中。须记松梅满山雪，莫随桃李杏花风。","dynasty":"宋代","title":"梅山摘其绝为四首和来余因以次韵"}
{"author":"陈著","content":"孔孟光华不死生，楚秦灰炬漫纷更。莫将烧叶焙浮烬，要把盘根养宿明。","dynasty":"宋代","title":"次韵屠仰之咏火"}
{"author":"陈著","content":"堂堂东嘉英，文章笔如椽。箳篁驻鄞城，迎刃解剧烦。最声彻闾阖，诏使归日边。人方办杯水，前事乃不然。才难复才难，得见青琅玕。爱护犹恐伤，那可轻弃捐。","dynasty":"宋代","title":"送徐倅"}
{"author":"陈著","content":"世变其如我醉何，儿孙扶路日西斜。风吹醒处愁依旧，萧飒乾坤菊两家。","dynasty":"宋代","title":"饮于梅山弟家醉书八首其八·感慨前事"}
{"author":"陈著","content":"随人入宝坊，一坐到斜阳。僧老话多古，春来山自香。放吟聊走笔，乘兴不论觞。今日是何日，悠然何有乡。","dynasty":"宋代","title":"游北"}
{"author":"陈著","content":"潘御迓从灵绪乡，箫吟欢动喜还堂。诗书余泽心犹古，桃李春风话亦香。卜筑已投山契合，奉甘先与菜商量。行边好语须听取，去却来时后会长。","dynasty":"宋代","title":"赠黄长孺奉母还家"}
{"author":"陈著","content":"都子方知砚石亲，字虽小技盍留神。鲁公米帖犹存古，王氏兰亭已失真。莫事锋鋩多巧锐，要令骨肉两停匀。中心端正手圆活，此外无方可教人。","dynasty":"宋代","title":"示都儿学书"}
{"author":"陈著","content":"飞来峰头飞铁锡，一坐八载丹霞岑。山林成阴饕眼浅，议论近古咻机深。白云泊对不留迹，明月行空是归心。可无坡翁挽戒老，试听重新钟鼓音。","dynasty":"宋代","title":"送丹山主者周东隐"}
{"author":"陈著","content":"儿造弄晴曦，安排老我归。江收閒水退，山戴断云飞。晚色明官路，清寒搅客衣。行行到嵩曲，犹可及斜晖。","dynasty":"宋代","title":"晴归"}
{"author":"陈著","content":"晓雨才收数点轻，江云未放十分晴。舟行曲港难为纤，峰有佳山莫问程。","dynasty":"宋代","title":"次韵弟观过黄山"}
{"author":"陈著","content":"石路崔嵬云上头，北云南雪此鸿沟。谁人题作踟蹰岭，不到山心不当游。","dynasty":"宋代","title":"游雪窦杖锡七首·踟蹰岭"}
{"author":"陈著","content":"客窗连日雨，晨发趁晴光。秃鬓去秋老，倦心愁路长。终须山坐静，有感水流忙。更有难言处，乾坤事渺茫。","dynasty":"宋代","title":"范公亭归途"}
{"author":"陈著","content":"君不见宣和艮岳绿萼梅，百花魁中此为魁。绛霄灯火不终夕，剪为荆薪燬为灰。又不见驻跸钱塘开聚景，此梅又花天宠幸。江神不才马飞渡，踏碎禁地花无影。两地百五十年余，花与国都相有无。谁知造物不尽意，尚留人间一种癯。山中佳人清似水，放开吟饕嚼花髓。我未见花得见诗，见诗便与花相似。且闻九月花已芳，奇观到眼诗为忙。腊前年后是正候，忽为秋光岂其常。大庾岭头炎瘴地，年年早开不为异。四明相去数千里，不应早花亦如此。吁嗟地气如车轮，自南而北知几春。如今所见到草木，不独飞鸟啼天津。梅乎梅乎本清绝，花如白玉枝如铁。矫矫胡为心亦随，不念从前傲霜雪。唐苑九月夸梨花，鹤林九月艳杜鹃。我欲梅根一酹酒，谨勿与彼争取非时妍。","dynasty":"宋代","title":"绿萼梅歌"}
{"author":"陈著","content":"凤□□□鸣閒，蚓窍出虫声。阴雨不见星，腐草流爝萤。卓□独何为，不与时同情。风流晋宋閒，眼中无四灵。言言意脉脉，字字声铿铿。我老见已曩，读之水投冰。珍重复珍重，好处腾虎谷。嗟哉南山下，诸老家为塾。彼饕何人斯，欲食酸寒肉。衣冠坐涂炭，袵席生桎梏。星节来自西，一见无遗目。丰棱霜雪严，号令风雷速。恩波四溟涌，文焰九霄矗。征徭脱滥籍，诗书还致俗。蹙蹙愁者欣。嗷嗷流者复。耄矣八旬公，凄其无半菽。亦欲学庞公，不著城市足。要识澄清辔，满慰平生欲。抚曳语乡人，其来拜仆仆。下为一邑谢，上贺天下福。","dynasty":"宋代","title":"题僧维楠诗卷"}
{"author":"陈著","content":"朝雨黄鹂静，春风暗蕊低。极知来令节，未肯踏深泥。狼藉桃无语，侵寻草满蹊。还闻骑马客，踯躅向沙堤。","dynasty":"宋代","title":"新正过沙堤"}
{"author":"陈著","content":"炳炳双星从古然，滔滔多话到今传。渺茫河上曾无事，醉梦人閒自并缘。妄不易祛姑立我，巧如可乞岂为天。痴儿甘受三年诈，独有崔生此话贤。","dynasty":"宋代","title":"用长孺七夕韵"}
{"author":"陈著","content":"平生英气欲摩天，晚节逢罹欲自怜。纸帐漫移春梦枕，画叉难继日支钱。好坏知病及穷韩愈，肯把贫谋富计然。但得身安字堪煮，寄声自有故山鹃。","dynasty":"宋代","title":"次韵戴时芳病中"}
{"author":"陈著","content":"偶来云外见青山，有感人閒两触蛮。谁识禅心夜来雨，西风唤起喜中叹。","dynasty":"宋代","title":"次韵云岫"}
{"author":"陈著","content":"出宫墙外步冬暄，转憩黄花翠竹边。一笑偈言非本色，相留清供亦前缘。土酥饤洁昏眵醒，汤乳包香老齿便。只恐醉陶终爱酒，难陪惠远共修莲。","dynasty":"宋代","title":"似告成寺主僧蟾秋海"}
{"author":"陈著","content":"薄俗滔滔逐水流，谁能古道两绸缪。白云终日静相向，紫气有时来更留。啼鸟已呼春到了，醉驴曾记旧游不。山林乐事输君早，未遇仙炊已转头。","dynasty":"宋代","title":"次韵赵景文见寄怀亲"}
{"author":"陈著","content":"冠屦天地间，车笠风云从。我行半东南，已复八十翁。取友必端人，求我我蒙童。初见老不化，宿学今何功。万丈委羽山，中有人中龙。文气苏玉局，心事庞德公。岂不愿纳交，谁与先为容。何物瀹小子，托根岁寒松。寄我寿我诗，墨妙扬古风。扇开眼眊氉，翼起身龙钟。要知片云外，实共二浙东。气以类相应，面未心已同。端如获骊珠，不羡放鸽笼。滥吹谱美茎，难报来施丰。","dynasty":"宋代","title":"次韵黄岩高志尹"}
{"author":"陈著","content":"辜负山中月与风，心无城市亦山中。应嫌猿鹤天机浅，要与几行不肯同。","dynasty":"宋代","title":"梅山摘其绝为四首和来余因以次韵"}
{"author":"陈著","content":"石边流水竹边松，中有十年前好风。悠然自得忽自笑，今日何日此山中。","dynasty":"宋代","title":"上乘方丈"}
{"author":"陈著","content":"卧如龙奋亮当贵，射可猿通广欲飞。谁料舟人为敌国，只应山鸟怪儒衣。","dynasty":"宋代","title":"薇山处过番石渡遭渡子无礼伤臂因韵二首"}
{"author":"陈著","content":"马首争迎我鲁山，山村风景趁诗还。樵苏饱暖烟干聚，鸥鹭平安渌几湾。似把宦荣抛度外，但收民喜上眉间。作舟事业才轻试，余刃恢恢心自閒。","dynasty":"宋代","title":"次韵邑宰丁溉之点舟白杜"}
{"author":"陈著","content":"深山雨易雪，片大不成花。翁媪热摩面，儿童寒战牙。如居峨顶寺，休问洛阳花。宜麦今虽兆，明年事未涯。","dynasty":"宋代","title":"雨后雪"}
{"author":"陈著","content":"著雨杨花困舞绵，煖风扬作晚晴天。一场春色归何处，芳草斜阳淡淡烟。","dynasty":"宋代","title":"春午二首其二"}
{"author":"陈著","content":"天盖西倾，地轴东翻，两年以来。那关中形势，已归勃勃，江南人马，都是回回。咄咄书空，栖栖问路，岁晚山空风雪催。如何得，与浑家踏遍，雪顶岩隈。谁知有客敲推。把世变心烦都说开。道严霜不杀，不成葭苇，冱寒惯耐，方是松梅。万事过前，一场梦里，分付茅柴三两杯。犹痴望，有太平时节，游戏春台。","dynasty":"宋代","title":"沁园春·天盖西倾"}
{"author":"陈著","content":"我与亦山连，因闻少母贤。顺柔知自分，勤检乐吾便。心积儿孙福，家修香火缘。平生庶无憾，此去坐青莲。","dynasty":"宋代","title":"挽舒亦山少母邹氏"}
{"author":"陈著","content":"亲戚要绸缪，其来远有由。溪山行可到，岁月去难留。休问酒无有，但将诗应酬。春光是堪处，不是少年游。","dynasty":"宋代","title":"次韵王得淦和儿泌西山所作二首"}
{"author":"陈著","content":"世态悠悠合与分，人生总是一浮云。瘦□凄恻来东野，妙墨淋漓恍右军。棠峤别时如梦寐，竹林何日共朝曛。吾今耄矣虽多感，风月相期未厌闻。","dynasty":"宋代","title":"次韵陈晟别瀹"}
{"author":"陈著","content":"丈亭亭下浦，舣棹又终朝。船聚市声杂，风生江气骄。兹行未百里，已涉第三潮。去住向谁问，鹭飞云影飘。","dynasty":"宋代","title":"泊丈亭"}
{"author":"陈著","content":"古俗流传重岁新，交相来往笃亲亲。外家在望无十里，内表如今能几人。筋力难施身已老，形骸不索意方真。儿曹能拜可妨遣，要使绸缪百世春。","dynasty":"宋代","title":"岁首戒子到外家展驾寄内弟竺少博"}
{"author":"陈著","content":"连朝云霭霭，一夜雨飕飕。涨雾黑天晓，洗山黄涧流。润深麻长骨，湿重麦垂头。春水可农事，只愁兵未休。","dynasty":"宋代","title":"夜宿倪庵坐雨二首"}
{"author":"陈著","content":"误辱高轩访子云，须知我自是玄真。石心已落千寻海，霜鬓难留一发春。门外道途新旧眼，兵前朋友死生身。如今聚首休轻别，他日黄金枉铸人。","dynasty":"宋代","title":"弟观喜董稼山至有诗因次韵二首"}
{"author":"陈著","content":"春事紫和红。蜂蝶争丛。消磨多少看花翁。不用借他炊黍枕，何梦非空。茅屋菜畦中。村瓮醅浓。醉时啼鸟唤惺忪。不道白头添一岁，舞月歌风。","dynasty":"宋代","title":"浪淘沙（次韵示弟观）"}
{"author":"陈著","content":"年事夕阳红。霜满髯丛。摩挲苍藓石婆翁在京口夹冈。能见几人曾百岁，一笑书空。回首棣华中。消得春浓。平生心事两惺忪。杖屦相从须放密，山月溪风。","dynasty":"宋代","title":"浪淘沙"}
{"author":"陈著","content":"雁阵晓来霜。鸦村夕照黄。满人间、风景凄凉。幸有菊窗堪一醉，争又滞、水云乡。沽酒也三行。邀风与较量。便明朝、吹送归航。趁得老盆新熟信，日日是、我重阳。","dynasty":"宋代","title":"唐多令（九月留城书怀）"}
{"author":"陈著","content":"蟹熟晕橙霜。蛆浮染菊黄。淡交情、都没炎凉。说道白头难会面，留一日、醉中乡。世事与轮行。时光逐寸量。任人间、涛海风航。拜了老庞归去也，高著枕、卧南阳。","dynasty":"宋代","title":"唐多令（次前韵范纯甫留饮）"}
{"author":"陈著","content":"倦枕寄渔乡。篷低被怯霜。月窥人、多少思量。自是欲眠眠不稳，禁听得、雁声双。和梦早催行。归来梅竹窗。小柴门、分破闲忙。翻笑白云飞不定，谙得静、憩诗床。","dynasty":"宋代","title":"唐多令（城归泊湖山）"}
{"author":"陈著","content":"吾辈么麽。休叹蹉跎。得闲时、且逐时过。人间名利，都是浮华。但退如进，失如得，少如多。谁信生来，从发尖磨。到如今、方见霜涯。算天亦自，无奈吾何。是饥能忍，寒能耐，老能歌。","dynasty":"宋代","title":"行香子（次韵元春兄）"}
{"author":"陈著","content":"梅窗归坐几岁寒。老生涯、寂寞自便。最喜得、双双健，与粗茶、淡饭结缘。眉前把酒深深劝，这时光、惟有靠天。看许大、痴儿女，且随宜、笑到百年。","dynasty":"宋代","title":"恋绣衾（寿内子）"}
{"author":"陈著","content":"老去坐来睡重，病多吟得诗慳。有时忽自拍阑干。一点心随天远。柳絮飞从何处，莺声啼破空山。春风依旧满人间。不奈双颦闲管。","dynasty":"宋代","title":"西江月（书怀）"}
{"author":"陈著","content":"华冑眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。","dynasty":"宋代","title":"西江月（寿王之朝）"}
{"author":"陈著","content":"月下百年缘，天上双星样。九秩齐开自是稀，清健那堪两。红叶景翻新，黄菊香宜晚。笑拥眉开祝寿声，满劝鸳鸯盏。","dynasty":"宋代","title":"卜算子（寿族弟藻夫妇八十）"}
{"author":"陈著","content":"潜藩岁贡素多才，捷报欢声沸似雷。南浦士流新姓字，西山夫子旧胚胎。登荣仙籍香浮桂，得意春魁信在梅。此去天衢齐纵靶，代庖只饯幸重来。","dynasty":"宋代","title":"代浦城权县赵节推鹿鸣宴诗"}
{"author":"陈著","content":"小庵亦是小桃源，时事方难住更便。啼鸟落花忘客主，青山流水见因缘。得过一日是一日，浪说百年谁百年。分付妻儿更深避，扫岩趺坐学枯禅。","dynasty":"宋代","title":"中和节寓山庵"}
{"author":"陈著","content":"早挟台山紫翠光，来栖高处足徜徉。浮云相伴身为客，落月应同梦到乡。雁笛入联饶独唱，凤箫在袖待双翔。拍怀湖海何妨共，倘许扶携上大床。","dynasty":"宋代","title":"赋胡贵常所寓西楼"}
{"author":"陈著","content":"青云玉树南薰扇。京华地、别是潇湘图展。茉莉芰荷香，拍满笙萧院。雪藕盈盈歌袅处，早已带、秋声凄怨。堪叹。把时光轻靠，冰山一片。从古幻境如轮，问铜驼、应是多番曾见。谁把笛吹凉，总是腔新换。水枕风船空入梦，但极目、波流云远。消黯。更华林蝉咽，系人肠断。","dynasty":"宋代","title":"真珠帘（四时怀古夏词）"}
{"author":"陈著","content":"买屋相依老翰林，满腔新意见新吟。浮云仕宦四方志，明月家山千里心。邻谊可曾分楚越，诗盟那有远何阴。老夫亦忝桐乡籍，贺厦行须曳足音。","dynasty":"宋代","title":"次前人卜居得邻"}
{"author":"陈著","content":"苋藜并日不充饥，玉女于成在此时。道义于人堪隽永，膏粱从古豢愚痴。","dynasty":"宋代","title":"泌生日二首"}
{"author":"陈著","content":"晓雨才收数点轻，江云未放十分晴。舟行曲港难为纤，峰有佳山莫问程。","dynasty":"宋代","title":"次韵弟观过黄山"}
{"author":"陈著","content":"少陵野老老更痴，看花看开千万枝。安乐窝中打乖叟，看花只看半开时。二贤看花各有意，我亦有意看离披。红飞换得绿阴出，潇洒颇与老眼宜。麦风扬尘野色秀，梅雨蒸叶香气滋。避人好鸟著巢稳，争春蜂蝶今何之。本来生意无间断，静看游戏造物儿。不观圣人画剥卦，剥穷于上复下随。嗟乎人事正如此，盛非终盛衰非衰。衰盛相乘乃常理，盛不必喜衰奚悲。谁知世情偏喜盛，我看花衰我自知。","dynasty":"宋代","title":"看花吟"}
{"author":"陈著","content":"问大江东，长淮上，缘分如何修到。轻裘还熟局，第三番又是，五年春了。菜饭工夫，露香心事，惟靠天公分晓。林泉琴书梦，算飞笺觅去，不知多少。奈雅意难酬，又还留住，口衔新诏。都无他嗜好。玉麟静、公事供谈笑。满眼是、风花飘忽，惟有长松，雪霜里、插天苍老。休忆家山好。安乐处、便成蓬岛。正春雨、秧畴饱。边城如画，处处绿杨芳草。青溪不妨寄傲。","dynasty":"宋代","title":"大酺（寿沿江大制使观文马裕斋同知）"}
{"author":"陈著","content":"晴光欲雪做新元，访旧西来第一番。十五里行千曲路，两三处见数家村。山培浮土为田肉，涧束湍流有石痕。安稳不知危世事，更从何处觅桃源。","dynasty":"宋代","title":"正月五日访王韦轩知府东坞真诏道中"}
{"author":"陈著","content":"雨逗一分寒，未放晴光透。绮席春风十分，畅饮长春酒。花气渐薰帘，佳致归诗手。的是诗中陆地仙，左挹浮丘袖。","dynasty":"宋代","title":"卜算子·雨逗一分寒"}
{"author":"陈著","content":"风急雁声高，露冷蛩吟切。枕剩衾寒不耐烦，长是伤离别。望得眼儿穿，巴得心头热。且喜重阳节又来，黄菊花先发。","dynasty":"宋代","title":"卜算子（嘲二十八兄）"}
{"author":"陈著","content":"闻昔宁馨儿，如马千里驰。或秀如芝兰，或如饤坐梨。居易生七月，已能指无之。又比令狐楚，五岁善属辞。是皆非偶尔，阴有造物司。吾党正气旺，杨泣墨子悲。谁知世变极，所见及所期。卓哉子张子，不问今何时。种德以种子，愈出而愈奇。元方既及冠，可宝已不赀。经史日研精，甚于渴与饥。百发当百中，善射如由基。亦曰厚自积，王魏不仕隋。再索又得儿，照室光陆离。今朝岁一周，岐嶷傲娥羲。丛珍试初步，动觉应矩规。粲粲文在手，炯炯白在眉。但喜家传昌，浮机岂终危。宙宇一开泰，扶植须人为。在外寄藩屏，在朝资栋仪。虽当保抱中，方来事可龟。风埃自澒洞，庭阶且燕熙。眼底双凤雏，笑唾燕雀卑。而况表独立，硬脊非韦脂。观志既有人，一脉如抽丝。作室必肯堂，何患不塈茨。此事真庆事，他事非所怡。我老拙已固，无能说项斯。来诗走风樯，难用蠡管窥。趁笔聊示耳，深愧无精思。","dynasty":"宋代","title":"次韵张子开次子试晬"}
{"author":"陈著","content":"人生此会能几回，坐上有客皆怀开。更听阳关三叠曲，何日复遇此翁来。","dynasty":"宋代","title":"乙酉正月二十日游慈云三首"}
{"author":"陈著","content":"西山好，西山好，天开画阁胜蓬岛。千峰尽头地脉舒，万顷如掌湖光抱。清风佳月自时节，暖翠晴岚互昏晓。逢人大观夙契心，小筑数閒谋退老。欲归去来不由身，妙庄严域须手了。平平稳稳经理去，纤纤悉悉工夫到。栋宇峥嵘巾笠凑，钟鼓震撼钵盂饱。今日何日满十分，是空非空归一笑。于戏分付善舞人，曳锡逍遥忙劫表。老鹤飞迎出山深，驯龙拜伏候门早。便应管领古烟霞，何妨评论閒花草。樵歌渔唱如梵呗，茶约诗盟足吟啸。淡中滋味苦亦甜，静处风光安是宝。顾我门户虽不同，如此林泉均所好。霜松雪柏梦相知，布袜青鞋嗟已耄。西山好，西山好，世閒何处不是邯郸道。","dynasty":"宋代","title":"可举长老退休于西山庵赋西山好以送之"}
{"author":"陈著","content":"□□□□□，化身千百亿。应世来住山，谁是直翁直。海眼□□脚，春心有铁脊。阅历十五期，作为万分一。洗尽旧氛□，□出新金碧。层霄撼鼓钟，證明大功德。法嗣镇别洲，澎湃好消息。欢喜不闻声，赞叹自生福。今日是何日，相庆开九秩。我亦有偈言，自知非本色。□凭南风便，吹入庄严域。","dynasty":"宋代","title":"寿天宁寺主僧可举八十"}
{"author":"陈著","content":"半年腿卧近方仁，一出门来拂濯身。交十月天村影好，连三日雨晚晴新。青山无语自知我，黄叶是愁还可人。谁信幽居便忘世，渔樵亦自有经纶。","dynasty":"宋代","title":"出门寄弟睹子得"}
{"author":"陈著","content":"与云游戏佐棠阴，古道谁云不到今。三载二松公事处，百年乔木世臣心。夤缘肯及通家旧，饥饿何妨闭户深。公去那来遗爱在，老犹能听昼帘琴。","dynasty":"宋代","title":"次韵邑丞高洁堂任满来辞"}
{"author":"陈著","content":"与云俱卷出山迟，邂逅初寒旺菊时。纵欲插花安得笑，无从赊酒若为诗。乾坤许阔自多碍，风雨又□自故知。白首犹存旧乌帽，龙山何处渺余思。","dynasty":"宋代","title":"次韵范纯甫"}
{"author":"陈著","content":"吾辈么么。休叹蹉跎。得闲时、且逐时过。人间名利，都是浮华。但退如进，失如得，少如多。谁信生来，从发尖磨。到如今、方见霜涯。算天亦自，无奈吾何。是饥能忍，寒能耐，老能歌。","dynasty":"宋代","title":"行香子次韵元春兄"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好。笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子（四时怀古秋词）"}
{"author":"陈著","content":"意行非夙盟，一见眼双青。款接生如熟，高谈醉易醒。夜床清老梦，晨粥洗余腥。须践杨梅约，重来水月亭。","dynasty":"宋代","title":"谢前人"}
{"author":"陈著","content":"脚力犹支一里閒，得闲便不记艰难。可人本色山林屋，避世珍羞芋栗盘。来往任教诗眼热，笑谈能化老身寒。感怀棠棣诗章在，试把丝桐檃括弹。","dynasty":"宋代","title":"同赵景文到梅山弟家"}
{"author":"陈著","content":"连日南风雨不成，今朝忽有洗檐声。春膏唤起地元气，仁脉流行天本情。桑妇惊传二叶迸，田翁痴望两歧生。穷阎系命皆蚕麦，最是难供急急征。","dynasty":"宋代","title":"昨方为桑麦说苦今日忽喜得雨"}
{"author":"陈著","content":"莲花法界走舆台，两扇香风为我开。藜藿皮毛消不尽，若为囘向我如来。","dynasty":"宋代","title":"次韵椿长老惠莲花扇"}
{"author":"陈著","content":"江上春风底事寒，主张火柜一雷鼾。不干酒力浓时困，自是人情熟处安。","dynasty":"宋代","title":"灵济寺午睡起"}
{"author":"陈著","content":"易来难去家半里，似有还无雨数丝。烂醉池边野花下，黄昏犹有未成诗。","dynasty":"宋代","title":"偶成梅山园有酌"}
{"author":"陈著","content":"直节见初茁，苦心甘自珍。纷纷夏箨中，独养岁寒身。遣送从山西，冲破赤日尘。揖入生菜筵，气味酷相亲。","dynasty":"宋代","title":"谢国英送苦筍"}
{"author":"陈著","content":"故都冬亦好。风光可是，人间曾有。问雪楼台，肉阵不教寒透。妙手搀春弄巧，唤得应、千花如绣。灯市酒。笙歌镇似，元宵时候。见说是事都新，但破冻潮声，去来依旧。老梦无情，不到六桥风柳。回首孤山好景，倩人问、梅花安否。应自瘦。雪霜可能僝僽。","dynasty":"宋代","title":"玉漏迟（四时怀古冬词）"}
{"author":"陈著","content":"华胄银青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知。举杯相约小春时。岁岁梅花里醉。","dynasty":"宋代","title":"霓裳中序第一（寿王之朝）"}
{"author":"陈著","content":"芹水扬新波，杏坛敷新阴。春风年年事，乃有春如今。薰薰礼义香，洋洋弦诵音。但看此身贵，遐不在玉金。畴昔岂□梦，足絷口就喑。风雨魑魅多，一坎几千寻。文明应奎壁，杲杲白日临。绠之濯清泠，彭之起埋沈。犂锄彼自分，丕我以佩衿。花封肇鱼符，儒庠视泮林。筮吉更扁揭，籀法何严森。正气护宫墙，精光贯书琴。贤侯蒞落成，寮寀分盍簪。殷勤公堂酒，再拜奉一斟。愿言寿斯文，师友相规箴。道腴养斯丰，学深浚斯深。厎柱既有在，狂澜可能淫。庶为争鲁国，不负孔孟心。","dynasty":"宋代","title":"新揭州学扁乡人求赋"}
{"author":"陈著","content":"大地山河属司马，云阙岧峣都洛下。夕阳亭上已卖国，无与东门长啸者。铜驼荆榛不成春，华林转眼为樵薪。连墙枯骨若有声，啾啾知是清谈臣。中原虽远江东近，典午偏安姑莫问。苻坚百万捲淝波，犹有安石能强晋。嗟今玉辇竟蒙尘，将相受辱甘帼巾。求如西晋已觖望，万世遗笑无人秦。","dynasty":"宋代","title":"再次前韵"}
{"author":"陈著","content":"九六荡摩中，几人閒处同。浮生丝傀儡，后计石婆翁。事事休休过，时时咄咄空。何如仙羽健，来往傲方蓬。","dynasty":"宋代","title":"次韵留友直道士来访"}
{"author":"陈著","content":"与子相逢别未长，新诗寄我寂寞乡。嚼情咀义心如醉，背立西风不自将。","dynasty":"宋代","title":"次前韵酬王景云见和三首"}
{"author":"陈著","content":"世机毒甚含沙蜮，民命危于减水鱼。幸有柴门自深闭，不妨窗下蠹残书。","dynasty":"宋代","title":"又次韵帅初诸前七首"}
{"author":"陈著","content":"西山好，西山好，天开画阁胜蓬岛。千峰尽头地脉舒，万顷如掌湖光抱。清风佳月自时节，暖翠晴岚互昏晓。逢人大观夙契心，小筑数閒谋退老。欲归去来不由身，妙庄严域须手了。平平稳稳经理去，纤纤悉悉工夫到。栋宇峥嵘巾笠凑，钟鼓震撼钵盂饱。今日何日满十分，是空非空归一笑。于戏分付善舞人，曳锡逍遥忙劫表。老鹤飞迎出山深，驯龙拜伏候门早。便应管领古烟霞，何妨评论閒花草。樵歌渔唱如梵呗，茶约诗盟足吟啸。淡中滋味苦亦甜，静处风光安是宝。顾我门户虽不同，如此林泉均所好。霜松雪柏梦相知，布袜青鞋嗟已耄。西山好，西山好，世閒何处不是邯郸道。","dynasty":"宋代","title":"可举长老退休于西山庵赋西山好以送之"}
{"author":"陈著","content":"人閒杯酒易暌乖，只为闺门意弗谐。每到梅山醉终日，不闻人语自安排。","dynasty":"宋代","title":"饮于梅山弟家醉书八首"}
{"author":"陈著","content":"莲叶山前，戎帐宏开，轰然最称。羡铺心如水，肯教尘涴，为民乞雨，唤得天应。紫逻□锋，绿林扫影，夜户都开无犬声。三乡里，笑嬉嬉度日，歌舞清平。溪头载月舟□，□□帐花旗忍送行。算浮云自在，初无著相，薰风正好，却问归程。折柳依依，憩棠□□，□□□春无尽情。趋朝去，看青冥玉钺，金辔红缨。","dynasty":"宋代","title":"沁园春（代人送阎戎）"}
{"author":"陈著","content":"幽居便合洗城氛，清隐如何及妓裙。横浦名为交佛日，眉山老自爱朝云。逃筵觥罚宁甘受，隔壁钗声想暗闻。色即是空曾记否，饶君百喙亦难文。","dynasty":"宋代","title":"次韵石秀叔慈云避席自解"}
{"author":"陈著","content":"今夕是何夕，相携踏雪乾。弟兄清浊酒，僧俗素荤盘。邂逅半年事，笑谈终日欢。欲归归未得，恋月靠阑干。","dynasty":"宋代","title":"游慈云二首"}
{"author":"陈著","content":"气貌古心盎，渊源早学成。三朝尊汲直，四海颂夷清。忧国生如死，诚身实过名。巍巍叔季世，人重泰山轻。","dynasty":"宋代","title":"挽少保王平章"}
{"author":"陈著","content":"晓日烘晴一白晞，青蛙踏滑叩禅扉。千山流水溪声活，二麦涵滋野色肥。僵卧不妨晴又出，兴来谁肯夜空归。弟兄欢笑儿扶醉，满袖新诗下翠微。","dynasty":"宋代","title":"游慈云"}
{"author":"陈著","content":"种来三世远，一片绿猗猗。节直清自见，心虚高不知。宁求千亩富，足与七贤期。要得龙孙茂，封培无已时。","dynasty":"宋代","title":"题东堂竹"}
{"author":"陈著","content":"浮生年复年，安处即神仙。子壮閒专日，家和笑答天。软炊脂白米，甜酿雪清泉。蔗境有余味，吟情真造玄。","dynasty":"宋代","title":"次韵竺梅潭老境"}
{"author":"陈著","content":"衰老受晴光，相携到上方。意浓忘酒薄，话美夺尘忙。天竹静逾媚，溪梅初有香。危时正多事，半日太平乡。","dynasty":"宋代","title":"丹山酒边"}
{"author":"陈著","content":"三月第三日，又来游梵林。醉言惊俗耳，贫趣契僧心。犬吠落红外，鸟啼空翠阴。一年最佳处，分付老龄吟。","dynasty":"宋代","title":"同离孙童蒙游净慈"}
{"author":"陈著","content":"窗下绸缪处，尊中感怆初。难危亲话重，修阻见时疏。老别堪三载，交谈胜百书。溪山已非昔，后更何如。","dynasty":"宋代","title":"与内侄汪景渊西窗小酌"}
{"author":"陈著","content":"豆雨空晴，桂花风静。碧虚飞上圆明镜。谁能唤起秃翁吟，祗应笑得嫦娥醒。可奈良宵，不堪残境。强拚一醉偷光景。夜凉渐搅雪霜心，昏眵犹认山河影。","dynasty":"宋代","title":"踏莎行（中秋）"}
{"author":"陈著","content":"雨帘高卷，见榴花、应怪风流人老。是则年年佳节在，无奈闲心悄悄。巧扇风轻，香罗雪湿，梦里曾看了。如今溪上，欢盟分付年少。遍是眉好相宜，呼儿扶著，把菖蒲迎笑。说道浮生饶百岁，能有时光多少。幸自清贫，何妨乐趣，谱入瑶琴调。杯杯酒满，这般滋味谁晓。","dynasty":"宋代","title":"念奴娇（端午酒边）"}
{"author":"陈著","content":"自紫岩来百载馀，我公德量世閒无。官高也只如韦布，家庆真堪入画图。忙处转多閒气象，平时惟做实工夫。此行当坐经纶阁，须念苍生已及肤。","dynasty":"宋代","title":"送沿江制使姚橘州尚书"}
{"author":"陈著","content":"畴昔随班舞御香，如今忍冻坐山房。台云谁取书黄瑞，宫日空舒刺绣光。懒把酒杯心自醉，閒欹肱枕意何长。晚窗闭眼消详易，赖有生生不断肠。","dynasty":"宋代","title":"长至日山家偶成"}
{"author":"陈著","content":"见了西山叹复歌，老天元不奈人何。一身死护松楸活，满眼生来兰玉多。忍处要如顽铁石，平生能定恶风波。世閒终有安时节，细把林泉岁月磨。","dynasty":"宋代","title":"访赵景文不值"}
{"author":"陈著","content":"丹桂固应为密友，黄友自合让高芳。夜来独立西风底，吹入诗肠咳唾香。","dynasty":"宋代","title":"本犀"}
{"author":"陈著","content":"桂后菊花前，相逢梦觉然。閒心时外话，亲意雨中眠。投老会难必，临行留更坚。西风亦解事，未肯放晴天。","dynasty":"宋代","title":"雨留景山家"}
{"author":"陈著","content":"年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。","dynasty":"宋代","title":"江城子其五重午书怀"}
{"author":"陈著","content":"翠竹黄花曲曲香。中间犹有太平腔。淡空一饭云山钵，诗梦对床风雨窗。忽动归心随晚策，尚留醉兴寄春缸。閒行除却禅关外，牢闭柴门学老庞。","dynasty":"宋代","title":"别龄叟八句"}
{"author":"陈著","content":"世上纷纷博一卢，案头矻矻守三馀。牢辞门外鸡豚社，菜味深长手灌锄。","dynasty":"宋代","title":"又次韵帅初诸前七首其四"}
{"author":"陈著","content":"本是尘埃客，夤缘到上方。茶尝新雨味，酒吸绿阴香。半日清风古，百年佳话长。悠悠一俯仰，我欲憩斜阳。","dynasty":"宋代","title":"到永固寺访曹约斋"}
{"author":"陈著","content":"看花须少年，老眼如梦然。人生不满百，动要言及千。富莫如金谷，贵莫如平泉。其能几何时，回首皆尘烟。我贫虽到骨，妻孥尚周全。纵有炊断续，未尝见忧煎。如此只如此，吾有命在天。今朝一杯酒，知者谁为贤。","dynasty":"宋代","title":"三月二日醉中快活吟第二笔"}
{"author":"陈著","content":"好花天也多悭，放迟留做残春主。丰肌弱骨，晴娇无奈，新妆相妒。翠幕高张，玉阑低护，怕惊风雨。记年时、多少诗朋酒伴，逢花醉、簪花舞。那料无情光景，到如今、水流云去。残枝剩叶，依依如梦，不堪相觑。心事谁知，杜鹃饶舌，自能分诉。日西斜，烟草凄凄，望断洛阳何处。","dynasty":"宋代","title":"水龙吟其一牡丹有感"}
{"author":"陈著","content":"直节见初茁，苦心甘自珍。纷纷夏箨中，独养岁寒身。遣送从山西，冲破赤日尘。揖入生菜筵，气味酷相亲。","dynasty":"宋代","title":"谢国英送苦筍"}
{"author":"陈著","content":"吾行半东南，松江东南奇。湖铺天上水，山横镜中眉。清风明月夜，细雨斜风时。扁舟几来去，长揖三高祠。泯默一梦昔，欲语将同谁。忽焉入老眼，百年片纸遗。□□□□□，人境那可期。人境那可期，画中时见之。","dynasty":"宋代","title":"题黄长孺松江图古笺"}
{"author":"陈著","content":"水镜空平取友端，频来山外伴酸寒。交朋旧在弟兄列，古道新交世俗看。地近诗筒多便翼，月明心事两危阑。自家头恼冬烘甚，犹幸偷安未毁冠。","dynasty":"宋代","title":"次韵戴帅初见寄二首"}
{"author":"陈著","content":"泥香风软燕忙时，宿雨微中起较迟。试卷珠帘问花事，画秋千外袅晴丝。","dynasty":"宋代","title":"次韵前人新晴三首"}
{"author":"陈著","content":"白首犹堪数里行，相过一笑见山堂。残僧门径静于夜，新夏林塘暖自凉。且借吟床娱半日，何妨归笠戴斜阳。我来岂敢辞筋力，先陇松楸倚寺旁。","dynasty":"宋代","title":"四月八日携子侄到上乘偶成"}
{"author":"陈著","content":"世机毒甚含沙蜮，民命危于减水鱼。幸有柴门自深闭，不妨窗下蠹残书。","dynasty":"宋代","title":"又次韵帅初诸前七首"}
{"author":"陈著","content":"欲死不死命相若，此心何心谁得知。湖海逢人借问我，为说如醉如盲痴。","dynasty":"宋代","title":"赵月堂来问比日何似答曰"}
{"author":"陈著","content":"冬来多是雨，日日望云回。飘洒不成雪，连绵如入梅。高风吹日上，短影为山催。那问归家事，床头有宿醅。","dynasty":"宋代","title":"雪复晴"}
{"author":"陈著","content":"日星明概朝廷福，烟火安和田里丰。此是古今真乐事，夜镫何用扇淫风。","dynasty":"宋代","title":"元宵薇山内弟酒边五首"}
{"author":"陈著","content":"见说东家有牡丹，有花欲觅数枝看。若还溺爱悭分送，却与无花是一般。","dynasty":"宋代","title":"示侄泳求牡丹"}
{"author":"陈著","content":"弓招消息下幽京，群起张弮不受檠。衰朽分为林下物，英雄谁取彀中名。坐看年少抟双翼，争把时铦驱五兵。万事要终方有见，休凭水到说渠成。","dynasty":"宋代","title":"次韵黄虚谷"}
{"author":"陈著","content":"为吾大患为吾身，假合将来认作真。乌兔有谁相与老，燕莺于我已非春。再生未死客中客，万事无闻人外人。独有梅花尚知己，不妨一醉且同尘。","dynasty":"宋代","title":"元夕醉梅山弟家"}
{"author":"陈著","content":"天敕龙瓢到底倾，阿香飞驾会苍冥。风霆震叠四溟立，宇宙清凉万物醒。行蚁知几先畏湿，升蜗向上漫遗腥。平生霖雨苍生志，对景空怀海上亭。","dynasty":"宋代","title":"次韵弟观喜雨二首"}
{"author":"陈著","content":"丹霞前，慈云顶，两壁相看苍铁冷。春风秋月一逢迎，菜碗茶瓯拍香鼎。有时话到有处无，有时瞑到入禅定。本来僧俗不相干，气味投时堪隽永。九年卓锡兴百废，谁与挽之欲去猛。我年今已七十六，师五十二亦多病。人生契合是因缘，临老相分重凄哽。东湖水宽万顷烟，风波簸弄羲娥影。西山有寺古佛境，啼鸟落花云水静。师亦两下如何领。","dynasty":"宋代","title":"正月二日游慈云为龄叟作"}
{"author":"陈著","content":"山家见秃翁，欢笑走儿童。坡竹势飞动，楚兰香暗通。盍分半席地，相扇一瓢风。世事非吾分，何妨诗自雄。","dynasty":"宋代","title":"到梅山次韵弟茝"}
{"author":"陈著","content":"古道转悠悠，送君那值秋。恶怀醒似醉，苦语去难留。镫雨今宵酒，帆风明日舟。从今梦相见，老眼在心头。","dynasty":"宋代","title":"送邑宰丁溉之解任置酒取别因赋示"}
{"author":"陈著","content":"不行浙右已三年，却上今秋考试船。文禁何妨鸥鹭狎，厨供旋得蟹鱼鲜。远山浮动太湖浪，密树冥蒙小市烟。及过长桥风正恶，倚船无语看青天。","dynasty":"宋代","title":"吴江县作"}
{"author":"陈著","content":"传说当年契此翁，偶然来此笑春风。忽抛布袋归何处，地下天高一阁空。","dynasty":"宋代","title":"应百里李天益来求作奉川十咏似之·岳林"}
{"author":"陈著","content":"老佛眉閒屋漏愁，残廊脚下草光浮。谁能饥坐芦穿膝，莫问神通石点头。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"花有重开日，人无再少年。相逢拌酩酊，何必备芳鲜。","dynasty":"宋代","title":"续侄溥赏酴醾劝酒二首其一"}
{"author":"陈著","content":"停棹即阶除，空明一锐如。飞毫僵庶可，吐句走灵舒。闹里自静好，公余相起居。爱君情款密，裨我事迂疏。念念民租少，言言郡计虚。入林难即鹿，竭泽恐无鱼。立政谙平实，行符审疾徐。亟牛且鸡汁，服骥偶盐车。斟酌黄汉瓒，流连翠织裾。务滋桃李种，首事草茅锄。愿却辛毗子，同商隽永书。溪山万宝藏，穹壤一蘧庐。吟吻馋供茗，官庖贵买蔬。尘劳资洗濯，技痒互爬梳。生活侵韩贾，襟期听耳余。雪舟如兴尽，共此复谁欤。","dynasty":"宋代","title":"剡县次韵张兼夜月联句"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案·钱塘江上潮来去"}
{"author":"陈著","content":"好花天也多慳，放迟留做残春主。丰肌弱骨，晴娇无奈，新妆相妒。翠幕高张，玉阑低护，怕惊风雨。记年时、多少诗朋酒伴，逢花醉、簪花舞。那料无情光景，到如今、水流云去。残枝剩叶，依依如梦，不堪相觑。心事谁知，杜鹃饶舌，自能分诉。日西斜，烟草凄凄，望断洛阳何处。","dynasty":"宋代","title":"水龙吟（牡丹有感）"}
{"author":"陈著","content":"越鸟不巢北，流水东不西。人心胡不常，随世为昂低。造物善戏人，如儿笑复啼。行止当自适，何为尔栖栖。","dynasty":"宋代","title":"如心侄有诗因用韵"}
{"author":"陈著","content":"南陌耕云脉脉，东风吹雨斜斜。流水满村春事，炊烟隔岸人家。","dynasty":"宋代","title":"村景四首"}
{"author":"陈著","content":"九月风光又一年，君家无酒坐无钱。翠微虽负菊花约，安乐应甘饮米权。举世方争沈醉境，谁人能顾独醒贤。两从事□聊相谂，会取一般平淡天。","dynasty":"宋代","title":"送酒与元春兄"}
{"author":"陈著","content":"孟春朔日雷声发，雷后兼旬雨不歇。仲春之朔近春分，一夜风雪四山白。丰歉气候看春头，乃今变异连两月。阴阳磅礴天地閒，自有常程更闭泄。今此胡为颠倒行，阖阖万物失其节。欲一出门泥泞深，巡檐问天天默默。老农忽从何处来，谓见岁时记中说。鸡旦之雷虽非时，犹曰其占多黍稷。今朝有雪却非宜，米价当踊民食缺。吉者未几凶者继，所喜转为忧惙惙。向来好事多不应，才说乖证不可活。黯然相对尚何言，但愿所应在雷在不在雪。","dynasty":"宋代","title":"前纪时行"}
{"author":"陈著","content":"洗眼来看广莫诗，烟霏空翠雨微微。四平地上一山起，独拄天南群望归。乔木不随兵焰劝，好云时入寺门飞。乾坤浩荡难言处，猛拍阑干阁口机。","dynasty":"宋代","title":"次韵赋南山广莫轩"}
{"author":"陈著","content":"人生有如梦，世变亦浮沤。无有悟双遣，穷通归四休。终期风日美，不见雪霜愁。此意因相谂，聊宽无益忧。","dynasty":"宋代","title":"山居避难六首"}
{"author":"陈著","content":"凤□□□鸣閒，蚓窍出虫声。阴雨不见星，腐草流爝萤。卓□独何为，不与时同情。风流晋宋閒，眼中无四灵。言言意脉脉，字字声铿铿。我老见已曩，读之水投冰。珍重复珍重，好处腾虎谷。嗟哉南山下，诸老家为塾。彼饕何人斯，欲食酸寒肉。衣冠坐涂炭，袵席生桎梏。星节来自西，一见无遗目。丰棱霜雪严，号令风雷速。恩波四溟涌，文焰九霄矗。征徭脱滥籍，诗书还致俗。蹙蹙愁者欣。嗷嗷流者复。耄矣八旬公，凄其无半菽。亦欲学庞公，不著城市足。要识澄清辔，满慰平生欲。抚曳语乡人，其来拜仆仆。下为一邑谢，上贺天下福。","dynasty":"宋代","title":"题僧维楠诗卷"}
{"author":"陈著","content":"诗书门户耿馀光，残月孤星各一方。白首相逢笑相问，何如耆旧在襄阳。","dynasty":"宋代","title":"次韵史猷父"}
{"author":"陈著","content":"无价韶华，一笑相酬，青钱似苔。奈东风轻劣，催红雨去，西园次第，放绿阴回。老后时光，眉间心事，恰似怕酸人著梅。须知道，有谁能百岁，日日开怀。从教世变轮推。也莫问人间春去来。看渊明归了，有形谁役，少陵酸里，无闷堪排。贫贱何妨，风流自别，不是沈沈浊世杯。层霄上，与大鹏盘礴，下视浮埃。","dynasty":"宋代","title":"沁园春（次韵侄演自遣）"}
{"author":"陈著","content":"赤峤归来似梦中，春风满面扫儒穷。只愁不祭鬼成馁，那问乏供儿哭空。饥卧何妨专雪屋，清贫消得唤冰翁。浮生总是閒烦恼，天已安排十二宫。","dynasty":"宋代","title":"次赵景文绝粮"}
{"author":"陈著","content":"一雨何关百里雷，天心端为众心回。閒时试向龙君觅，未必滂沱应手来。","dynasty":"宋代","title":"次韵陈帅干喜雨二首"}
{"author":"陈著","content":"我来景照堂，主人一笑领。蔬筍充我饥，芎朮疗我病。坐久不知晚，留以夜榻并。世事方东流，人情入西暝。兹逢岂假合，如形有随影。不言自相知，无味足隽永。潜远意悠悠。披仰心炯炯。顾我为何人，古今两照映。余言不可写，手拍阑干猛，云飞风满山，万动归一静。","dynasty":"宋代","title":"游慈云似龄叟"}
{"author":"陈著","content":"晴光欲雪做新元，访旧西来第一番。十五里行千曲路，两三处见数家村。山培浮土为田肉，涧束湍流有石痕。安稳不知危世事，更从何处觅桃源。","dynasty":"宋代","title":"正月五日访王韦轩知府东坞真诏道中"}
{"author":"陈著","content":"杜鹃非是翠芳残，底事年年叫出山。纸帐竹床清到底，不堪声入梦魂閒。","dynasty":"宋代","title":"伤春"}
{"author":"陈著","content":"赤日途中嚼冰雪，红尘城外见林泉。一时邂逅犹快意，十载清閒我谢天。","dynasty":"宋代","title":"偶成"}
{"author":"陈著","content":"忽忽光阴日隙尘，回头十载两襟分。听经偶枉真人驾，过首犹怀处士坟。危世清风谁一面，青山啼鸟自相闻。殷勤寄到新诗卷，奇字终须问子云。","dynasty":"宋代","title":"次韵四明孙常州"}
{"author":"陈著","content":"忠义垂青脉，癯然独饭蔬。生涯一身寄，禅学九经余。有教宁分类，逢人只借书。世方餍粱肉，视此愧何如。","dynasty":"宋代","title":"挽曹泰宇居士三首"}
{"author":"陈著","content":"喜气满清门，庆集还新样。卜醉筵开意转浓，昨日今朝两。愧我一年多，见汝双欢晚。自觉人生此会稀，有酒宁论盏。","dynasty":"宋代","title":"卜算子（用前韵弟藻次日又设酒）"}
{"author":"陈著","content":"望京门外，怕见催发，东风行马。清到底、冰壶满了，欲借留来无计也。祖劝酒、看依依情恋，都在眉尖眼下。任万户、诗旗曲帐，有笔应难描写。是则龟组随瓜卸。好规模、分付来者。才泛绿、依红小暇，移讲芹宫时促驾。又指点、秀宁城来脉，疏瀹春流似画。更巧为、溪山著句，留作千年佳话。最念一邑酸寒，风雨暗、真几成假。向纛牙交处，还得儒珍旧价。便父母、又如何做，但结心香社。愿阔步、直上云霄，犹□回头奉化。","dynasty":"宋代","title":"宝鼎现（代邑士送韩君美经历）"}
{"author":"陈著","content":"莲叶山前，戎帐宏开，轰然最称。羡铺心如水，肯教尘涴，为民乞雨，唤得天应。紫逻□锋，绿林扫影，夜户都开无犬声。三乡里，笑嬉嬉度日，歌舞清平。溪头载月舟□，□□帐花旗忍送行。算浮云自在，初无著相，薰风正好，却问归程。折柳依依，憩棠□□，□□□春无尽情。趋朝去，看青冥玉钺，金辔红缨。","dynasty":"宋代","title":"沁园春（代人送阎戎）"}
{"author":"陈著","content":"南庐佳号。是自许孔明，经纶才调。对柳鸣琴，凭花制锦，小试一同谈笑。怎知画帘难驻，忽又星舆催召。但谶得、耀碑潭水月，交光相照。驿道。春正好。簇帐擎杯，听取殷勤祷。略鲙松鲈，便膺芝凤，陵溯紫清津要。当家得时行志，回首旧封文庙。疏化雨，障狂澜不尽，生生芹藻。","dynasty":"宋代","title":"喜迁莺（代邑士送梁宰观赴昆山同知）"}
{"author":"陈著","content":"钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。","dynasty":"宋代","title":"西江月（送公棠戎）"}
{"author":"陈著","content":"华胄银青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知。举杯相约小春时。岁岁梅花里醉。","dynasty":"宋代","title":"霓裳中序第一（寿王之朝）"}
{"author":"陈著","content":"当此朱炎火日，恨无玉骨冰肌。问来思欲动凉B659。宝D64E荷君相遗。如铁又添颜甲，报琼难续声诗。愿言长在奉扬时。似恁团F45F到底。","dynasty":"宋代","title":"西江月（答族侄圭惠扇）"}
{"author":"陈著","content":"玉宸凝眷。要得培□，神皋根本。天赋与、经纶好手，门外红尘谈笑遣。任草色、遍空庭交翠，月往风来自便。但纸帐、时供小憩，长理灯窗公案。五行俱下流光电。笔如神、毫发都见。是则是、霜严雪劲，到底春风生意满。唤得应、雨和晴恰好，旗舞粳艘百万。更社鼠城狐扫影，雁鹜惊人避箭。最是满腹精神，担负处、浑身皆胆。又谁知、条理元在，规模里面。天下事、又何难办。待副苍生愿。渺宇宙、多少关心，留取功名久远。","dynasty":"宋代","title":"宝鼎现·玉宸凝眷"}
{"author":"陈著","content":"纶巾古貌尘寰表。风流处、别是英雄才调。胸次著乾坤，触景皆诗料。金碧楼台新筑就，傍翠麓、旋添花草。仙棹。更逍遥来访，十洲三岛。遮眼富贵人多，算如公有子，人间应少。看膝下功名，共月林清皎。象简绯袍亲侍策，且胜赏、先春独笑。都道。馆中书就养，云翘偕老。","dynasty":"宋代","title":"真珠帘·纶巾古貌尘寰表"}
{"author":"陈著","content":"问大江东，长淮上，缘分如何修到。轻裘还熟局，第三番又是，五年春了。菜饭工夫，露香心事，惟靠天公分晓。林泉琴书梦，算飞笺觅去，不知多少。奈雅意难酬，又还留住，口衔新诏。都无他嗜好。玉麟静、公事供谈笑。满眼是、风花飘忽，惟有长松，雪霜里、插天苍老。休忆家山好。安乐处、便成蓬岛。正春雨、秧畴饱。边城如画，处处绿杨芳草。青溪不妨寄傲。","dynasty":"宋代","title":"大?"}
{"author":"陈著","content":"佛何为者占崔嵬，引得骚朋蹈险来。洗钵有泉披草见，入门无迳凿岩开。避人幽鸟毛生样，守屋残僧面死灰。自是世閒心绝处，灵山无分莫徘徊。","dynasty":"宋代","title":"次韵赵孟益游西山寺"}
{"author":"陈著","content":"其容渊，其髯揿，其服野，其冠圜。是谁笔之得其粗焉，孰若见君于此笔之外，而知君于此笔之前。气以直而肆，神以藏而全。付所无于自信，处所有如不然。","dynasty":"宋代","title":"吴景年真赞"}
{"author":"陈著","content":"天街追逐边尘乱，更点听残钟鼓院。归舟便觉昔年非，高枕已忘前日倦。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"晓雨才收数点轻，江云未放十分晴。舟行曲港难为纤，峰有佳山莫问程。","dynasty":"宋代","title":"次韵弟观过黄山"}
{"author":"陈著","content":"世上贪鄙夫，纷纷如蔓草。荣华能几时，风霜不足扫。美人如黄金，百链色愈好。用舍无益损，此理须辨早。","dynasty":"宋代","title":"次韵戴成叔"}
{"author":"陈著","content":"迟饭甑炊红。青剪蔬丛。鸡声邻里狎田翁。兵后故人能有几，岁晚江空。谁信淡交中。依旧情浓。白头青眼转惺憁。相见莫教轻别去，负月孤风。","dynasty":"宋代","title":"浪淘沙令其四示吴应奎"}
{"author":"陈著","content":"赤峤归来似梦中，春风满面扫儒穷。只愁不祭鬼成馁，那问乏供儿哭空。饥卧何妨专雪屋，清贫消得唤冰翁。浮生总是閒烦恼，天已安排十二宫。","dynasty":"宋代","title":"次赵景文绝粮"}
{"author":"陈著","content":"正觉留题久岑寂，此后此意谁知得。老僧揖入廊东头，摩挲石刻令人忆。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"君家深似武陵源，又出云来旆影翻。负笈肯忘鄞北里，彯缨长说海东门。健收风月归谈麈，醉挽河江入酒樽。回首溪山吾耄矣，笑盟知有几番温。","dynasty":"宋代","title":"次韵王监叔"}
{"author":"陈著","content":"幕府新开紫气临，红莲绿水照初心。宦游受用家庭训，公退寻盟湖海吟。傍塔山居真吏隐，酌碑潭饮当官箴。自矜出谷儿嬉老，一面春风得最深。","dynasty":"宋代","title":"似郑宗平"}
{"author":"陈著","content":"山屋著孤嫠，采薇人更谁。寒镫长夜影，春帖去年诗。后死只多感，独来能几时。愿言相劝学，西席伫贤师。","dynasty":"宋代","title":"到西山怀赵景文似诸孤"}
{"author":"陈著","content":"危世无山林，颓俗无门户。彼美诗书身，悠然自为趣。扬扬飞霞佩，清风导前路。借问欲何之，谓我稽山去。秦风白云晓，禹穴苍烟暮。平生礧磈怀，高吟吊千古。兹行良不恶，欲赠无他语。如逢梅市仙，试与谋出处。","dynasty":"宋代","title":"赠舒亦山"}
{"author":"陈著","content":"斜斜瘦影两三枝，只许寒窗人自知。犹恨嫦娥收不尽，却归羌管曲中吹。","dynasty":"宋代","title":"代弟茝咏梅画十景·宜月"}
{"author":"陈著","content":"冰檗肝肠无诡随，彼嚚何物妄相持。梦魂不到菜园破，行止肯教芒屩知。安用舌埋防异日，空闻肉袒有当时。从他万口自公议，谁学偿金直不疑。","dynasty":"宋代","title":"次韵前人为人诬告受羊"}
{"author":"陈著","content":"□□□□□□□，出门犹有梦悠扬。五更风里秋初旺，十里湖边雨亦香。才出江头腥满市，却行潮脚淖濡裳。□□□□□□□，□□□□□□□。","dynasty":"宋代","title":"到徐晚村点木{箔白换卑}三首"}
{"author":"陈著","content":"有女谐良偶，承宗在嫡儿。馆甥才匝岁，宅相果如期。脉发慈溪正，胞成江夏奇。咳名应会得，乳口见呕咿。","dynasty":"宋代","title":"长孺以新生子求名命日相儿"}
{"author":"陈著","content":"修鳞化作偃松寒，数百年閒一梦看。何似起来云拥去，为天行雨万民欢。","dynasty":"宋代","title":"次龙东平赵益三首·龙松"}
{"author":"陈著","content":"花尘絮雪已茫茫，一景清和便可量。胁霁惊风眠秀麦，尾云疏雨健新秧。莺啼未怯随春去，犬吠相催入夜长。酒兴诗情都懒散，只将清梦试藜床。","dynasty":"宋代","title":"首夏"}
{"author":"陈著","content":"雪瀑翻崖直下深，自从开辟到如今。天寒水涩山风急，不断朝宗一派心。","dynasty":"宋代","title":"游雪窦杖锡七首·飞雪亭"}
{"author":"陈著","content":"圣俞小饮亦百杯，高叉两手无欹颓。曼卿登楼终日饮，端坐人谓神仙来。二贤佳语三百载，磊磊亦有梅山在。有人招邀无不如，吞吸樽罍气如海。夜来一醉不为淫，归路胡为不自禁。蹴压荆棘卧霜草，接{上四下离}倒著披衣襟。我来相问胡乃尔，笑而答之言纚纚。礼岂为我辈设哉，君特未知其趣耳。今日何日要如可，宇宙逼仄蜂一窠。进不得以事业见，退老溪曲山之阿。当时仰天月如水，恍惚采石江头逢醉李。或时展转见邻檐，如席同舍郎家瓮边地。以形骸观若狂疏，外形骸观方见吾。世人总被形役心，我独了了心存初。渊明对菊败篱下，岂有嗜酒谁知者。少陵非爱牛炙酒，花鸟感时诗泪泻。一闻此语心神惊，大梦忽觉暗忽明。自今有酒但相见，从人看我兄弟醉中醒。","dynasty":"宋代","title":"弟茝饮至醉醉归蹶道中荆棘中"}
{"author":"陈著","content":"双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。","dynasty":"宋代","title":"祝英台近其三寿声仲"}
{"author":"陈著","content":"命好谁无死，恩斯独异今。人迎万里榇，天报一生心。红炬护舟稳，白云归窆深。蹒跚得临坎，痛器撼山林。","dynasty":"宋代","title":"挽赵集贤□□□三首"}
{"author":"陈著","content":"三载多材地，一团和气乡。蛙池疏道脉，蓬岛矗文芒。明日归舟稳，春风驿路长。词林是毡旧，此去足翱翔。","dynasty":"宋代","title":"送苏松轩路教解任"}
{"author":"陈著","content":"儿归喜欲泣，难说与他人。老眼无湖海，初心有鬼神。行将八十岁，别可又三春。自信天堪靠，宁教做独民。","dynasty":"宋代","title":"深儿归自杭梅山弟有诗因次韵"}
{"author":"陈著","content":"河流曲折二十里，过了黄山始直礴。今日卸船须得早，鄮峰已在眼花中。","dynasty":"宋代","title":"四月朔旦过黄山哭刑部百求弟道中五首"}
{"author":"陈著","content":"越水稽山，清明气、锺为人极。彯缨早、□中学问，从头施设。不受尘来霜壁立，常生意处春流活。与世间、别是一规模，师夔契。仙岛上，分风月。苍梧下，怀冰雪。更双亲犹是，朱颜时节。熏业要从青鬓上，乾坤如许丹山折。看凤衔、芝诏下层霄，朝金阙。","dynasty":"宋代","title":"满江红·越水稽山"}
{"author":"陈著","content":"人生不料有今年，知汝扶亲走翠巅。动脚可能无陷阱，保身正合惧冰渊。夷伤无奈明归地，坎险惟将心靠天。岂意老躯几折臂，未能扃户日高眠。","dynasty":"宋代","title":"次前韵示前人"}
{"author":"陈著","content":"泛泛一风舟，谁与管去留。儿翁忘市井，女友隔河洲。聊尔诗还债，从他笑有仇。山林原自好，明日得归不。","dynasty":"宋代","title":"又自用韵"}
{"author":"陈著","content":"隔一青山能几里，频频聚首约方来。生涯冷淡浑如此，输与斑衣学老莱。","dynasty":"宋代","title":"次韵戴帅初架阁剡居四首"}
{"author":"陈著","content":"竹洲西、有人如玉，南柯一觉归早。青山绿水亭轩旧，犹有未荒花草。谁信道。又自爱湖光，买屋三间小。都无长好。但凤跃雄文，蝇书小楷，转老转奇妙。人间世，如许年高是少。浮生惟有闲好。回头翻讶磻溪叟，轻把一丝抛了。凉新到。记当日天香，露浴如今老。瑶卮寿晓。称酒到眉间，醺醺醉也，儿女满前笑。","dynasty":"宋代","title":"摸鱼儿·竹洲西"}
{"author":"陈著","content":"困来禁不住，一动亦悠然。家事青山外，春心白发前。逢人相问岁，为客又开年。得醉梅花下，何妨就石眠。","dynasty":"宋代","title":"正月二十四日到梅山二首其一"}
{"author":"陈著","content":"双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。","dynasty":"宋代","title":"烛影摇红·双杏堂深"}
{"author":"陈著","content":"楚楚青琅玕，亭亭上碧落。层层凛秋棱，不与春芳约。动摇清风生，尘浊空万壑。常时一味静，水月环采若。","dynasty":"宋代","title":"寿王修斋枢密"}
{"author":"陈著","content":"有鹤在林，怀之好音。载飞载止，食野之芩。倡予和汝，爰得我所。何斯违斯，自贻伊阻。陟彼崔嵬，岂不怀归。英英白云，跂予望之。","dynasty":"宋代","title":"寿马裕斋观文"}
{"author":"陈著","content":"小枕屏儿，面儿素净，吾自爱之。向春晴欲晓，低斜半展，夜寒如水，屈曲深围。消得题诗，不须作画，潇洒风流未易涯。人间世，但此身安处，是十分奇。笑他富贵家儿。这长物何为著意□。便绮罗六扇，何如玉洁，丹青万状，都是钱痴。假托伊来，遮阑便了，免得惊风侵梦时。何须泥，要物常随我，不物之随。","dynasty":"宋代","title":"沁园春·小枕屏儿"}
{"author":"陈著","content":"身是书中老仆童，布衣不溯马头风。虽无二顷资穷巷，犹有三峰着睡翁。虚室漫留庄叟白，新诗忽见相州红。然时流俗滔滔去，铁石心肠独我同。","dynasty":"宋代","title":"儿侄辈为燕老集石秀叔以诗来和之二首"}
{"author":"陈著","content":"思昔南墅翁，用不尽书力。留以裕厥子，著鞭饱谙历。鄞庠多材地，纠录迂分职。休休自无犯，耿耿不事激。时雨化后生，春风久宿德。妙墨云烟飞，清吟雪霜逼。万口何异辞，三年如一日。芙蓉桂花天，扁舟戒行色。帐饮集寮寀，袖诗空士籍。相送相致祝，此去万里翼。非入蓬莱观，则上梧桐掖。我素与子契，而况同宗出。区区爱莫助，珍重而翁积。岂不欲临饯，耄笑筋力啬。数语教儿洵，持候州西驿。","dynasty":"宋代","title":"送陈孔晨"}
{"author":"陈著","content":"无价韶华，一笑相酬，青钱似苔。奈东风轻劣，催红雨去，西园次第，放绿阴回。老后时光，眉间心事，恰似怕酸人著梅。须知道，有谁能百岁，日日开怀。从教世变轮推。也莫问人间春去来。看渊明归了，有形谁役，少陵酸里，无闷堪排。贫贱何妨，风流自别，不是沈沈浊世杯。层霄上，与大鹏盘礴，下视浮埃。","dynasty":"宋代","title":"沁园春（次韵侄演自遣）"}
{"author":"陈著","content":"纶巾古貌尘寰表。风流处、别是英雄才调。胸次著乾坤，触景皆诗料。金碧楼台新筑就，傍翠麓、旋添花草。仙棹。更逍遥来访，十洲三岛。遮眼富贵人多，算如公有子，人间应少。看膝下功名，共月林清皎。象简绯袍亲侍策，且胜赏、先春独笑。都道。馆中书就养，云翘偕老。","dynasty":"宋代","title":"真珠帘·纶巾古貌尘寰表"}
{"author":"陈著","content":"梅花斓斑春渐芳，山弄晴色溪生光。筍担自随信老步，一步一伫春意长。路逢邻叟笑谓我，须鬓皓矣脚尚强。及今行乐刻当岁，莫学痴人无知死亦忙。味哉此语举手谢，乘兴迤逦入宝坊。住山老子拍手喜，翠微摇曳白鸟翔。本来未有十日别，已似故知久别遇他乡。坐我以蒲团叠膝之榻，薰我以柏鼎醒心之香。饱我以银丝之饼长菜之馔，瀹我以石花之水申椒之汤。世方慕羡黄粱枕，谁顾萧飒芙蓉裳。独如羊枣昌歜嗜，要与古柏寒松苍。可但三宿桑下生恩爱，已是十年方外通肝肠。畴昔尽随电光一抹过，方来能有日晷几寸量。划然长啸出门去，弟遵吾前子扶傍。慈云信美非吾□，归与归与仰面天茫茫。","dynasty":"宋代","title":"老兴行慈云醉中"}
{"author":"陈著","content":"两家昆季贺正来，投辖留连肯放回。恰第四朝春正好，合三百岁老相语。有光西洛菜羹社，同醉东坡蕉叶杯。何似添侬八十一，呼为五老共徘徊。","dynasty":"宋代","title":"次韵张子华寄示正月四日与其兄及俞叔可兄弟"}
{"author":"陈著","content":"三年集贤院，一老无游身。镫火影相吊，家山眉两颦。生还空有日，病卧竟无晨。瞑敛夫何憾，同朝多故人。","dynasty":"宋代","title":"挽赵集贤□□□三首"}
{"author":"陈著","content":"老友姑从方外求，危时亦可少纾忧。笑图难赘余人契，病室应关一世愁。淡饭是缘终有味，故山虽好莫回头。满航雪意元无价，住色空中是应酬。","dynasty":"宋代","title":"次弟观与雪航韵"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案其一次韵戴时芳"}
{"author":"陈著","content":"晓日南窗一暖烘，采薇人去与谁同。人生毕竟皆如此，休怪浮图只说空。","dynasty":"宋代","title":"到西山怀赵景文"}
{"author":"陈著","content":"人情相得古来难，肯溯溪山伴退閒。潇洒风流屏褥外，和平气象瑟琴閒。鹊巢自爱居南国，鹤帐从教怨北山。只恐杜鹃声梦里，与君飞去又飞还。","dynasty":"宋代","title":"次韵黄长孺"}
{"author":"陈著","content":"去时桃未蕊，归见石榴花。白首镫前酒，青山梦里家。鹃声心路梗，蚊毒面皮麻。劳苦书生事，堪嗟老未涯。","dynasty":"宋代","title":"城归憩吴竹修家一诗写怀"}
{"author":"陈著","content":"华冑眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。","dynasty":"宋代","title":"西江月（寿王之朝）"}
{"author":"陈著","content":"凿池引山泉，泉脉来扰扰。池上有新亭，池下芰荷绕。色香两超绝，天然本非矫。花开日开宴，醉里人世早。","dynasty":"宋代","title":"次韵戴成叔"}
{"author":"陈著","content":"向来枯卉亦生芝，种学才深可瑞时。语海方知蜗井浅，培风当使翼云垂。可能任运如彭泽，也要名家似蜀眉。理义本来非外铄，自求两字盍观颐。","dynasty":"宋代","title":"又用韵示长儿"}
{"author":"陈著","content":"一居西崦一东溟，旷落乾坤本不扃。古月凄凉惟有梦，清风来往了无形。翩然好语真心白，中是当年□眼青。握手笑谈明日事，雪庭庭畔绿杨汀。","dynasty":"宋代","title":"次韵西山寺主清月"}
{"author":"陈著","content":"人得清閒便是仙，秋光堪画欠龙眠。泻檐才歇催诗雨，入户惊飞落纸烟。句与杜陵同中律，世无钟子莫知弦。籁鸣机动聊相友，捧砚犹强武士贤。","dynasty":"宋代","title":"次前韵谢月窗兄见和"}
{"author":"陈著","content":"初心骥伏坊，活计蚁营房。家与水云远，春方风月忙。僧窗熟处稳，儿信狎来香。去住底须问，悠悠何有乡。","dynasty":"宋代","title":"翌日风雨再用韵"}
{"author":"陈著","content":"不到兹台四十年，临风独立意悠然。胸中多少难言事，便欲凭高叩九天。","dynasty":"宋代","title":"游雪窦杖锡七首·妙高台"}
{"author":"陈著","content":"分得天机自动簧，与春相约不参商。无情有态眉如画，是曲非腔口尚黄。公子旧呼归梦境，友生新好出村庄。山窗诗客先听处，写入乌丝句亦春。","dynasty":"宋代","title":"次韵弟观晚春风雨"}
{"author":"陈著","content":"我衰已分龟头缩，君健方知鹤翅掀。早韭晚菘冬芋粟，尚能时节候高轩。","dynasty":"宋代","title":"临行别单景山"}
{"author":"陈著","content":"自分书生他未暇，物外人来偶清话。老聃主见一字虚，庄叟寓言专是化。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"室如晦处有通光，内外相须是直方。认取青毡为旧物，要看鸣凤在朝阳。","dynasty":"宋代","title":"高洁堂来见因次前韵三首"}
{"author":"陈著","content":"衣冠古雅御风行，为我迟留半日程。未盍簪时劳梦寐，一倾盖后见生平。相看惟有兴亡叹，欠死难将出处评。回首梅花古松下，忍寒终不惹春情。","dynasty":"宋代","title":"寄魏倅万初"}
{"author":"陈著","content":"荷衣萧飒甘谋拙，毡笠峥嵘任命通。只为爱山忙入剡，不因思脍始归东。","dynasty":"宋代","title":"又次韵帅初诸前七首"}
{"author":"陈著","content":"闲居是念随云散。琴帘底、却自平生心满。百二十年期，笑道今才半。一味齑盐清得瘦，婉娩似、梅花香晚。相伴。老霜松宁耐，溪山寒惯。探借十日前春，小杯盘、也做寿筵模范。绕膝舞斑衣，有酒从他劝。但任真来浑是处，梦不到、笙歌瑶燕。双健。任旁人播尽，风流眉案。","dynasty":"宋代","title":"真珠帘（寿内人六十）"}
{"author":"陈著","content":"三閒老屋坐屏山，梅影横斜细竹斑。寡欲自能坚铁脊，长生何必问金丹。","dynasty":"宋代","title":"又次韵帅初诸前七首"}
{"author":"陈著","content":"俗氛炎郁攸，世燄毒恶来。清当友孤竹，隐当友仙梅。","dynasty":"宋代","title":"次儿瀹以诗四首道各意因两用其韵其七"}
{"author":"陈著","content":"卖花声，卖花声，识得万紫千红名。与花结习夙有分，宛转说出花平生。低发缓引晨气软，此断彼续春风萦。九街儿女芳睡醒，争先买新开门迎。泥沙视钱不问价，惟欲荡意摇双睛。薄鬟高髻团团插，玉盆巧浸金盆盛。人心世态本浮靡，庶几治象犹承平。卖花声，卖花声，如今风景那可评。向时楼台买花户，凄烟落日迷荆榛。但见马嘶逐水草，狐狸白昼嗥荒城。万花厄运至此极，纵有卖声谁耳倾。我生不辰苦怀旧，如病入痼酒宿酲。况被春风暗撩拨，傍无知我难号鸣。忽焉夜枕发为梦，恍恍惚惚行故京。一唱再唱破垣隔，闻声不见花分明。谓此何日尚有此，倾面大恸泪纵横。久而方觉更哽塞，拥被危坐百感并。我年今已七十一，岂是年少閒关情。天空地阔说不尽，山外杜鹃啼残更。","dynasty":"宋代","title":"夜梦在旧京忽闻卖花声有感至于恸哭觉而泪满枕上因趁笔记之"}
{"author":"陈著","content":"梦断天边飞佩霞，短筇松路趁溪斜。归鸦山外烟如画，过雁云閒雪欲花。跌岩琴书谁我辈，承平钟鼓自僧家。从今载酒须同醉，兄已头童弟发华。","dynasty":"宋代","title":"兄弟醵饮访雪航次弟观韵地"}
{"author":"陈著","content":"□□□中不老方，石台白战购买多场。登楼欢笑□□□，□□□□姓氏香。云拥貔貅天地谧，□□□□□□□。□□□□□冯试，采取梅花插鬓芳。","dynasty":"宋代","title":"筠溪八景诗·旗台胜境"}
{"author":"陈著","content":"青山绿水乡，竹里喜还堂。犬窦可曾警，雀罗何用张。苦诗谁是甫，问字我非扬。有感飞霞佩，相从老不忘。","dynasty":"宋代","title":"次韵王监叔二首"}
{"author":"陈著","content":"世态悠悠合与分，人生总是一浮云。瘦□凄恻来东野，妙墨淋漓恍右军。棠峤别时如梦寐，竹林何日共朝曛。吾今耄矣虽多感，风月相期未厌闻。","dynasty":"宋代","title":"次韵陈晟别瀹"}
{"author":"陈著","content":"蓬莱风月神仙，却来平地为霖雨。乾坤清了，如今多是，退行一步。寸寸归心，轻轩娱侍，竹溪花圃。奈君王眷眷，苍生恋恋，那肯放、钱塘渡。天也知公此意，问升平、要抽身去。把些夏潦，和些秋哨，轻轻缀住。一转移来，元勋力量，他谁堪付。待汾阳、了却中书，别又商量出处。","dynasty":"宋代","title":"水龙吟代寿贾秋壑"}
{"author":"陈著","content":"自笑我何如，叨年八十余。户门觉老病，梅竹护穷居。拙计信天鸟，残生减水鱼。时将一字命，仰卧向空书。","dynasty":"宋代","title":"次韵樊伯撝见贶"}
{"author":"陈著","content":"二灵山下湖光润，八字桥头河水分。此是江东最佳处，近来风景不堪闻。","dynasty":"宋代","title":"八字桥"}
{"author":"陈著","content":"兄年八十，弟今年几，亦是七旬有九。人生取数已为多，更休问、前程无有。家贫是苦，算来又好，见得平生操守。杯茶盏水也风流，莫负了、桂时菊候。","dynasty":"宋代","title":"鹊桥仙（次韵元春兄）"}
{"author":"陈著","content":"岁君初领事，豹尾簇黄幡。雪喜三番白，春才几日斑。市盘妆菜活，宫胜压花繁。便觉东风转，四山浮翠环。","dynasty":"宋代","title":"剡县次韵石瑶林帅干春宴"}
{"author":"陈著","content":"相携入翠林，聊尔豁尘襟。恃熟出家话，得閒生梵心。凉多却扇坐，困倦把诗吟。试问虎溪上，多情如此深。","dynasty":"宋代","title":"次韵弟观留慈云"}
{"author":"陈著","content":"知心不用多，流俗未易一。相逢辄矛看，方信有胶漆。","dynasty":"宋代","title":"良月二十一日郡庠置酒炉亭劳余出山且取子美"}
{"author":"陈著","content":"世变纷绿蜂蝶丛，人情落落马牛风。山林犹喜典刑在，师友相从气义同。坎有亨心方善处，兑为丽泽要深穷。暮春乐处儿知否，好趁曾门咏舞童。","dynasty":"宋代","title":"次戴帅初与次儿瀹诗"}
{"author":"陈著","content":"官府年头事，山中知未知。更新夏正朔，依旧汉威仪。病脚春扶起，归心雨压迟。东家未吾厌，饱饭细论诗。","dynasty":"宋代","title":"次韵林芳叔其二"}
{"author":"陈著","content":"世情多异好，幻出满城星。尘市月无色，醉乡风亦腥。从他儿戏哄，输我客眠醒。老耳虚鸣处，笙歌足自听。","dynasty":"宋代","title":"次韵林国器元夕"}
{"author":"陈著","content":"种来三世远，一片绿猗猗。节直清自见，心虚高不知。宁求千亩富，足与七贤期。要得龙孙茂，封培无已时。","dynasty":"宋代","title":"题东堂竹"}
{"author":"陈著","content":"西风唤起眼中仙，竹榻饶凉不爱眠。数树秋声窗著雨，一帘山影屋浮烟。案头古帖无完纸，壁上焦琴不具弦。小摘畦蔬炊脱粟，与妻閒话孟光贤。","dynasty":"宋代","title":"病起"}
{"author":"陈著","content":"北风行黑杀，东南天柱折。忠臣锯解头，文士刀抉舌。我亦走危途，腥埃蒙面铁。攀缘极棱层，双跟迸皴血。山人邂逅惊，强颜取容悦。班荆分菜糜，儿童笑流歠。荼毒复荼毒，难说更难说。十月初五夜，山林阴气合。骨肉复何之，无从知死活。眼光射先庐，山人火烈烈。虎狼相往来，左右无寸挟。吞声哭达旦，忽与妻孥接。相持牵衣裳，透肤霜露浃。何时是归时，细思增郁结。且见脊令飞，绕树日千匝。","dynasty":"宋代","title":"次韵观弟避难"}
{"author":"陈著","content":"平生朋友乐，鱼泳雁飞翔。如今不复昔，往往深退藏。安得无言心，相照松柏霜。饮此九日酒，味哉剥果阳。","dynasty":"宋代","title":"戴帅初九日无憀以满城风雨近重阳为韵七首袖而示余因次其韵其七"}
{"author":"陈著","content":"手扬教铎下龙汀，三载从容擅最称。禄釜半虚家继廪，书窗独冷仕如僧。狎曾问字春风坐，惜欠论心夜雨镫。此去兰台芸阁邃，尚须时寄一溪藤。","dynasty":"宋代","title":"送严伯长教授邑庠任满"}
{"author":"陈著","content":"一相从后便相知，结得因缘似许奇。如水笑谈多尽日，与云来往本无时。为莲社约非吾事，读藕花诗欲汝师。熟处处妨安稳住，江湖风浪更交谁。","dynasty":"宋代","title":"寿法椿长老二首"}
{"author":"陈著","content":"故都冬亦好。风光可是，人间曾有。问雪楼台，肉阵不教寒透。妙手搀春弄巧，唤得应、千花如绣。灯市酒。笙歌镇似，元宵时候。见说是事都新，但破冻潮声，去来依旧。老梦无情，不到六桥风柳。回首孤山好景，倩人问、梅花安否。应自瘦。雪霜可能僝僽。","dynasty":"宋代","title":"玉漏迟（四时怀古冬词）"}
{"author":"陈著","content":"投眠方丈室，为趁午潮差。父执子爱我，客身心是家。夜床安纸帐，晓枕梦梅花。早作临溪别，此情天共涯。","dynasty":"宋代","title":"入城似吴竹溪"}
{"author":"陈著","content":"花尘絮雪已茫茫，一景清和便可量。胁霁惊风眠秀麦，尾云疏雨健新秧。莺啼未怯随春去，犬吠相催入夜长。酒兴诗情都懒散，只将清梦试藜床。","dynasty":"宋代","title":"首夏"}
{"author":"陈著","content":"春造曾分寸草晖，晚经霜雪始知非。中心痛事神孤往，前面虚名手一挥。肯使晓猿随陇笑，一烦倦鸟引云归。绝粮只管餐松菊，赢得身轻入险飞。","dynasty":"宋代","title":"次韵梅山弟感时四首"}
{"author":"陈著","content":"迎神旧是醉哗场，榷禁方严酒有坊。幸免叫嚣成鬼市，不妨安稳服农忙。","dynasty":"宋代","title":"弟观为众奉里神于丹山僧舍有五绝因趁韵"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案（次韵戴时芳）"}
{"author":"陈著","content":"山林幸自绝尘氛，旧事谁嗟散幅裙。方外老交心似水，坐中高论气腾云。杯盘引兴真相率，钟鼓催晨醉不闻。但愿长留风月主，从今径造免移文。","dynasty":"宋代","title":"次韵石秀叔慈云逃席自解"}
{"author":"陈著","content":"□□□□□□□，出门犹有梦悠扬。五更风里秋初旺，十里湖边雨亦香。才出江头腥满市，却行潮脚淖濡裳。□□□□□□□，□□□□□□□。","dynasty":"宋代","title":"到徐晚村点木𥱼三首其二"}
{"author":"陈著","content":"洛阳棘满门，连昌菌当衙。枸杞怪成犬，寄奴妖见蛇。芸香虚辟蠹，鞠梅工两蛙。黄蘖到里苦，紫荆无外遮。衰绿秋蒲柳，赧赤春金沙。薰莸类莫辨，桐梓谁汝嘉。山下犹有蕨，邱中能无麻。杖老竹生力，炷病艾焮痂。芷兰足幽媚，桃李从俗夸。","dynasty":"宋代","title":"次韵演雅"}
{"author":"陈著","content":"信书成痴，挨到如今，无生可谋。奈浑家梦饭，谷难虚贷，长年断肉，菜亦悭搜。风雨潇潇，江山落落，死又还生春复秋。八十岁，是这般多活，堪吊堪羞。休休。盍自回头。要铁汉须从穷处求。那袁安闭户，恬然僵卧，少陵任妇，长是贫愁。一等清风，千年佳话，蚁蚋看他金谷楼。是是是，笑出门天阔，一片云浮。","dynasty":"宋代","title":"沁园春其六示诸儿"}
{"author":"陈著","content":"濛濛细雨湿春风，家在青山啼鸟中。有酒可杯书可读，何须门外问穷通。","dynasty":"宋代","title":"酒后四句示梅山弟"}
{"author":"陈著","content":"直节见初茁，苦心甘自珍。纷纷夏箨中，独养岁寒身。遣送从山西，冲破赤日尘。揖入生菜筵，气味酷相亲。","dynasty":"宋代","title":"谢国英送苦筍"}
{"author":"陈著","content":"羡君培早学，人十己千之。燕雀谁知我，蛟龙自有时。文场魁众后，计幕主相知。天地如长泰，功名何可涯。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"人生几何，如何不自，珍重此生。向蠹残字上，甘心抛掷，蜗尖争处，著意丁宁。箭过时光，剑炊世界，谁带经锄谁笔耕。分明似，满一锅汤沸，无处清□。输兄。练得闲成。□无辱无忧惧惊。但菜羹粝饭，不求他味，芒鞋竹杖，足畅幽情。八十年来，万千看破，胸次春风秋月明。梅花帐，称困眠醒起，无打门声。","dynasty":"宋代","title":"沁园春·人生几何"}
{"author":"陈著","content":"笼街弹压上元灯。满瑶城。簇珠星。老矣如今，谁记旧来曾。眼底相逢惟有月，空对面，若为情。残生消不尽齑茎。瘦棱棱。困腾腾。扶起眉间，杯酒酹寒檠。也为风光陪一笑，心下事，梦中惊。","dynasty":"宋代","title":"江城子（元宵书怀）"}
{"author":"陈著","content":"为长于斯愧善群，那当世事日轮云。吾宁忤俗少行志，谁忍欺民上负君。临政可能皆冉季，读书均欲致华勋。有澹台者良知我，嘉惠新诗不敢闻。","dynasty":"宋代","title":"嵊县次韵赵主簿"}
{"author":"陈著","content":"潇洒书斋，香清缕直，灯冷晕圆。忽惊窗鸣瓦，霰如筛下，裁冰翦玉，片似花鲜。深怕妨梅，也愁折竹，才作还休亦偶然。更深也，漫题窗记瑞，诗思绵绵。闻君礼佛日千。浪说道繁华不值钱。想鸳衾底下，都将命乞，蒲龛里畔，未必心安。兜率天宫，清凉境界，总是由心不是缘。雪山上，自有人坐了，不到君边。","dynasty":"宋代","title":"沁园春·潇洒书斋"}
{"author":"陈著","content":"小枕屏儿，面儿素净，吾自爱之。向春晴欲晓，低斜半展，夜寒如水，屈曲深围。消得题诗，不须作画，潇洒风流未易涯。人间世，但此身安处，是十分奇。笑他富贵家儿。这长物何为著意□。便绮罗六扇，何如玉洁，丹青万状，都是钱痴。假托伊来，遮阑便了，免得惊风侵梦时。何须泥，要物常随我，不物之随。","dynasty":"宋代","title":"沁园春·小枕屏儿"}
{"author":"陈著","content":"吾菊坡兄，细观花□，元来一般。是鄮山佳气，胚腪长茂，鄞江润脉，滋养清妍。移傍云霄，浓沾雨露，曾亚百花头上班。谁知道，待芬香透了，收敛东边。笑他红紫纷然。算眼底何曾长久看。这秋芳自韵，不争春艳，霜根难老，偏耐风寒。占得清名，尊为寿客，晚节谁能如此全。千千岁，把黄金正色，照映人间。","dynasty":"宋代","title":"沁园春·吾菊坡兄"}
{"author":"陈著","content":"玉鳌头上蓬莱，十分好处饶松壑。无边风月，阴阴乔木，重重华萼。秋水门庭，淡交簪履，随宜斟酌。向西风回首，双旌缥缈，从天下、招琴鹤。是则阳春有脚。被金华、洞天留著。相传好语，新来初见，分明鼓角。田里相安，裤襦歌了，却来持橐。称年年，橘绿橙黄时节，与松乔约。","dynasty":"宋代","title":"水龙吟·玉鳌头上蓬莱"}
{"author":"陈著","content":"紧头上立，问如何、犹向清溪盘礴。应为春防须熟局，且借轻裘弹压。野聚晴炊，烟波暖唱，尽出江南北。从容归衮，三年功满棋柝。真个福比南山，谁无富贵，无此团圞乐。锦瑟瑶琴清对处，青紫诸郎参错。楚楚孙枝，温温婿玉，帘幕欢声拍。抠衣小子，寿公也趁龟鹤。","dynasty":"宋代","title":"念奴娇·紧头上立"}
{"author":"陈著","content":"落枕鸿声，龙山梦、蓦然惊觉。还堪喜、木樨香底，鹊声翻晓。弄雨未成霜意懒，望寒先怯山容老。最难逢、无一点西风，惊乌帽。竹叶酒，倾杯小。橙齑鲙，银盆好。称良辰欢宴，及今年少。须信从来黄菊寿，未应便放青霜恼。但看花、日日是重阳，金尊倒。","dynasty":"宋代","title":"满江红·落枕鸿声"}
{"author":"陈著","content":"越水稽山，清明气、锺为人极。彯缨早、□中学问，从头施设。不受尘来霜壁立，常生意处春流活。与世间、别是一规模，师夔契。仙岛上，分风月。苍梧下，怀冰雪。更双亲犹是，朱颜时节。熏业要从青鬓上，乾坤如许丹山折。看凤衔、芝诏下层霄，朝金阙。","dynasty":"宋代","title":"满江红·越水稽山"}
{"author":"陈著","content":"风骨最魁岸，宇宙更宽平。□人皆道，天上南极寿星精。随意後园花木，满眼家山松竹，尽可适平生。门外底须问，好占菊轩清。听乡评，义方训，莫如兄。元方既玉就□，更要季方成。不使尘劳顿挫，他日功名入手，当不负椿庭。不见窦谏议，教子有馀荣。","dynasty":"宋代","title":"水调歌头·风骨最魁岸"}
{"author":"陈著","content":"杏苑长春，椿姿耐老。画堂琴幌融融调。生涯分付宁馨儿，西园手种闲花草。露浴明河，风浮素颢。桂花著蕊今年早。佳占端的在孙枝，明年寿席唲呕笑。","dynasty":"宋代","title":"踏莎行·杏苑长春"}
{"author":"陈著","content":"宝瑟屏金深深处，斑衣箫玉香中。人生二美古难逢。杏苑今朝喜共。一霎豆花新雨，半帘梧叶清风。年年此景绿尊同。笑指南山称颂。","dynasty":"宋代","title":"西江月·宝瑟屏金深深处"}
{"author":"陈著","content":"钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。","dynasty":"宋代","title":"西江月·钱影何曾过眼"}
{"author":"陈著","content":"文旆舞翩翩，西征兴浩然。树香三井路，花影六桥船。酒贵难为醉，诗清易得传。丈夫须衣锦，宝重黑头年。","dynasty":"宋代","title":"送张子乔"}
{"author":"陈著","content":"自有乾坤，扶人极，宗主须还人物。今为何时节，满红尘富贵，絮花飘忽。抵障狂澜，提携正印，一柱天擎突兀。平生分明处，是从容处□，不差毫发。把朝市山林，一般看了，无边风月。深衣清到骨。紫枢府、谁信曾簪笏。炊脱粟、黄鸡白酒，补菊栽梅，碧溪绕、竹篱茅屋。无限轻描貌。都说道、诏书催发。想回首、招黄鹄。微微自笑，惟有赤松衣钵。相陪对门石佛。","dynasty":"宋代","title":"大酺（寿王修斋枢密）"}
{"author":"陈著","content":"世艳明灭萤尾光，客气腾跃烟中香。烟消萤死竟何有，要知人事亦何常。今夕何夕山中集，六客相对通肺肠。樽中不问酒圣贤，得醉即是无何乡。耳边鼓笛有自好，忽散而去何吾妨。吾辈本非淫湎流，聊以寄意齐兴亡。老禅知我酷信我，谓此非痴亦非狂。呼童展纸快磨墨，听我趁笔穷夜长。砉然一笑如梦觉，清风明月自有天文章。","dynasty":"宋代","title":"夜饮慈云诸公索诗因成长篇"}
{"author":"陈著","content":"出山相过便东行，水落山空一别轻。留得清诗照窗几，万花妆里独梅兄。","dynasty":"宋代","title":"次和天童僧惠杲书记袖诗来访三首"}
{"author":"陈著","content":"飞下吟笺墨妙斑，空拳难对敌家攀。肯分半榻清风况，翻怪诗来挠聒閒。","dynasty":"宋代","title":"次韵雪窦寺主僧炳同招游山二首"}
{"author":"陈著","content":"吾气已衰飒，兹行增惨凄。近山云易雨，积水路如溪。寒食纸钱树，旧游莎草畦。颓墙独立久，百感付鹃啼。","dynasty":"宋代","title":"到白水有感"}
{"author":"陈著","content":"吾竹窗兄，吾能评者，只将竹看。是丹山佳气，胚月军茂直，嵩溪润脉，滋养清坚。雪虐霜凌，风饕雨恶，撼顿侵欺今几年。元无损，这虚心实节，却自依然。人间。输此君贤。可曾向红尘里著鞭。称翩翩侣凤，舞依翡翠，昂昂雏鹤，立倚琅玕。动处非情，静中自韵，全得生来潇洒天。须长在，在月窗窗北，石涧东边。","dynasty":"宋代","title":"沁园春（寿竹窗兄）"}
{"author":"陈著","content":"踏遍山南紫翠关，转西寻麓更幽閒。菊花数本竹边路，茅屋几閒溪外山。巧著轩窗随上下，剩留书画在中閒。是庵信美非吾土，自有菟裘足往还。","dynasty":"宋代","title":"题雪窦西麓庵"}
{"author":"陈著","content":"说著时难心自寒，斜阳焦土更无边。故家空梦莺花地，残户不成蚕麦天。造物未应终绝物，今年莫省是何年。郁攸独免侵乡校，也向斯文要结缘。","dynasty":"宋代","title":"二月十八日过邑有感二首"}
{"author":"陈著","content":"世态悠悠合与分，人生总是一浮云。瘦□凄恻来东野，妙墨淋漓恍右军。棠峤别时如梦寐，竹林何日共朝曛。吾今耄矣虽多感，风月相期未厌闻。","dynasty":"宋代","title":"次韵陈晟别瀹"}
{"author":"陈著","content":"早挟台山紫翠光，来栖高处足徜徉。浮云相伴身为客，落月应同梦到乡。雁笛入联饶独唱，凤箫在袖待双翔。拍怀湖海何妨共，倘许扶携上大床。","dynasty":"宋代","title":"赋胡贵常所寓西楼"}
{"author":"陈著","content":"危楼得地著身安，冬日烘檐夏气寒。木末清风平与接，山中本色晚宜看。课儿勤读书充架，留客高谈袖满阑。门外流渠源水活，不妨时濯自吾冠。","dynasty":"宋代","title":"赋陈子得书楼"}
{"author":"陈著","content":"登高时节殃鸡犬，乞巧风流狎女牛。何似今朝酹忠魄，残杯一洗世人愁。","dynasty":"宋代","title":"重五有感"}
{"author":"陈著","content":"闻昔宁馨儿，如马千里驰。或秀如芝兰，或如饤坐梨。居易生七月，已能指无之。又比令狐楚，五岁善属辞。是皆非偶尔，阴有造物司。吾党正气旺，杨泣墨子悲。谁知世变极，所见及所期。卓哉子张子，不问今何时。种德以种子，愈出而愈奇。元方既及冠，可宝已不赀。经史日研精，甚于渴与饥。百发当百中，善射如由基。亦曰厚自积，王魏不仕隋。再索又得儿，照室光陆离。今朝岁一周，岐嶷傲娥羲。丛珍试初步，动觉应矩规。粲粲文在手，炯炯白在眉。但喜家传昌，浮机岂终危。宙宇一开泰，扶植须人为。在外寄藩屏，在朝资栋仪。虽当保抱中，方来事可龟。风埃自澒洞，庭阶且燕熙。眼底双凤雏，笑唾燕雀卑。而况表独立，硬脊非韦脂。观志既有人，一脉如抽丝。作室必肯堂，何患不塈茨。此事真庆事，他事非所怡。我老拙已固，无能说项斯。来诗走风樯，难用蠡管窥。趁笔聊示耳，深愧无精思。","dynasty":"宋代","title":"次韵张子开次子试晬"}
{"author":"陈著","content":"姚根魏拨两京贵，蜀本黟枝南度春。今日东风为谁好，花香不到独醒人。","dynasty":"宋代","title":"次韵梅山送牡丹二首"}
{"author":"陈著","content":"心如古井已无波，无奈山林宿兴多。何幸风流存晋宋，不妨诗律效阴何。","dynasty":"宋代","title":"次和梅山弟二首"}
{"author":"陈著","content":"寥寥古道独开门，一见无言心已闻。别后黄尘留四月，坐来清雨洗三分。鳞鳞秧活方吞水，翼翼山飞欲舞云。此景此生如此酒，证明耐久有南薰。","dynasty":"宋代","title":"呈龄叟"}
{"author":"陈著","content":"桂后菊花前，相逢梦觉然。閒心时外话，亲意雨中眠。投老会难必，临行留更坚。西风亦解事，未肯放晴天。","dynasty":"宋代","title":"雨留景山家"}
{"author":"陈著","content":"魁阀分根异，充然秀气储。少年古心貌，危世旧诗书。鵩怪来何早，熊祥梦竟虚。遥知蕙帐下，昼哭痛何如。","dynasty":"宋代","title":"挽孙处士"}
{"author":"陈著","content":"寒勒银河不放流，幻飞六出眩人眸。谁知青女老成手，自媚玄冥冬尽头。积峻便如群玉府，遇□还作□毛球。西湖西畔孤山上，欲访梅花有路不。","dynasty":"宋代","title":"赓吴竹修雪诗二首"}
{"author":"陈著","content":"年来只识釜中鱼，出海修鳞梦也无。宝鳘带糟俄入眼，儿童惊动哄寒厨。","dynasty":"宋代","title":"侄孙榘献醉鳘以一绝复之"}
{"author":"陈著","content":"山民垦种不供炊，专把山林抵岁支。父子风涛关性命，官司分寸取便宜。泽梁无禁是三代，竹木有征何待时。便尽放宽能几许，低头不问只攒眉。","dynasty":"宋代","title":"到徐晚村点木{箔白换卑}三首"}
{"author":"陈著","content":"把雪冰心，钧韶手，飞上青云时早。红尘难染著，十年前曾坐，凤池鳌岛。晕锦锵环，重金压带，相去能争多少。从容何心问，到如今都领，绣春花草。算耐处光阴，淡中滋味，世人那晓。笺天新有稿。要归去、盘礴山阴道。便整顿、随琴霜鹤，带石秋兰，约松乔、倚风清啸。争奈俞音杳。明月棹、又还停了。但珍重、经纶料。时来须做，休管急流人笑。功名尽迟尽好。","dynasty":"宋代","title":"大酺（寿江东运使陆云西集撰）"}
{"author":"陈著","content":"字字真真幻幻心，讲毡须体美中箴。分明示我猪龙训，剪刷成他鸾鹄襟。","dynasty":"宋代","title":"次前人似任叔实"}
{"author":"陈著","content":"一雨何关百里雷，天心端为众心回。閒时试向龙君觅，未必滂沱应手来。","dynasty":"宋代","title":"次韵陈帅干喜雨二首"}
{"author":"陈著","content":"为吾大患为吾身，假合将来认作真。乌兔有谁相与老，燕莺于我已非春。再生未死客中客，万事无闻人外人。独有梅花尚知己，不妨一醉且同尘。","dynasty":"宋代","title":"元夕醉梅山弟家"}
{"author":"陈著","content":"当年天与袴中儿，天到如今不与时。事变风涛掀地轴，军声电雹散雷槌。鬼蓝柄国苦相误，佛会守城甘自痴。旗盖已随□驾去，留西太乙更谁期。","dynasty":"宋代","title":"次韵前人伤古"}
{"author":"陈著","content":"北马又经山，传闻顷刻閒。山将身坐断，家有梦飞还。吞哭自怜甫，忍饥谁念颜。真成伤箭鸟，翼翼怕虚弯。","dynasty":"宋代","title":"还家得惊报复回避所"}
{"author":"陈著","content":"舟行可十里，上岸即山林。曲径抱深意，怪松传古音。平生能几到，好处欲穷寻。春鸟一声处，乡关又上心。","dynasty":"宋代","title":"同袁通判"}
{"author":"陈著","content":"占得资身话柄高，六鳌岛上足逍遥。南风又送飞霞佩，北道相期明月桥。要坐虎皮专说易，肯携凤侣共吹箫。此行直上青霄去，不比闲缠鹤背腰。","dynasty":"宋代","title":"诗送读易堂张碧窗之扬"}
{"author":"陈著","content":"富贵碧筒醉，褦襶火伞来。何如溪山曲，一笛吹寒梅。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"叶叶青霞衣，来赴山中期。相看到忘言，日夜春风吹。昨夜雨潇潇，今日君欲归。人生如梦寐，世道正崄巇。我发白已委，况堪生别离。君归不可驻，我心得君知。阑干与云平，白鸟来往飞。安得身有翼，长与相追随。举手一揖别，不作儿女悲。一樽尚可同，百里非天涯。","dynasty":"宋代","title":"送董伯和"}
{"author":"陈著","content":"翩翩鹤往还，高眼看尘寰。家世崔卢上，风流晋宋閒。开门种桃李，落笔动江山。勋业时来做，青春赢得閒。","dynasty":"宋代","title":"似史和甫传清"}
{"author":"陈著","content":"晓对山翁坐破窗，地炉拨火两相忘。茅柴酒与人情好，萝卜羹和野味长。外面干戈何日定，前头尺寸逐时量。而今难说山居稳，飞马穷搜过虎狼。","dynasty":"宋代","title":"周翁留饮酒"}
{"author":"陈著","content":"青山如有期，佳处故当屋。山势西南来，发冈自岷蜀。其下生伟人，自反常自缩。达观万物表，山界归一粟。","dynasty":"宋代","title":"次韵戴成叔"}
{"author":"陈著","content":"逃难走山巅，如何要顺便。食艰蔬胜肉，衣薄炭输绵。深静初心见，高虚远目鲜。沈思亦自好，写景欠龙眠。","dynasty":"宋代","title":"山家即事"}
{"author":"陈著","content":"并刀越砥磨，天奈北风何。到处闻流杵，何时报止戈。逃藏愁木栅，沦落泣球窝。多少岩阿□，真成病伏波。","dynasty":"宋代","title":"山居避难六首"}
{"author":"陈著","content":"五里晴行信一筇，入松迎面旧松风。斜阳归路樵渔笑，翁自何来半醉中。","dynasty":"宋代","title":"登慈云阁偶成三首"}
{"author":"陈著","content":"梦破邯郸百念齐，长汀西畔半分溪。护符清出黄冠品，承命有加紫诏泥。径捷更谁疑晚节，山居有客侈新题。老吾亦是三峰裔，何幸相逢有子兮。","dynasty":"宋代","title":"卢竹溪得处士号邑尹有诗卢以其唱及其自和来"}
{"author":"陈著","content":"兰菊不竞芳，鸿燕各有时。可以人不如，大哉义曰随。","dynasty":"宋代","title":"良月二十一日郡庠置酒炉亭劳余出山且取子美"}
{"author":"陈著","content":"修茂堂中九日杯，今年无复寿兄来。把萸空感同看会，插菊难教一笑开。不使犬鸡当厄去，却闻鸿雁送声哀。浮生忽忽何须感，荒草牛山戏马台。","dynasty":"宋代","title":"壬午九日有感"}
{"author":"陈著","content":"楚楚青琅玕，亭亭上碧落。层层凛秋棱，不与春芳约。动摇清风生，尘浊空万壑。常时一味静，水月环采若。","dynasty":"宋代","title":"寿王修斋枢密"}
{"author":"陈著","content":"山谷忽精神，一番桃李新。杯盘留话处，镫火苟安人。老去刻为岁，醉来寒亦春。催归莫閒管，此处岂天津。","dynasty":"宋代","title":"次韵黄长孺"}
{"author":"陈著","content":"老夫不是不知时，黄菊芙蓉正要诗。谁信多魔儿女病，催租风雨又攒眉。","dynasty":"宋代","title":"九月一日戴时可酒边"}
{"author":"陈著","content":"别来倏忽一周星，君住家林我泛萍。到处逢人问梅坦，有时见梦说兰亭。自怜倦翼归迟暮，已报清魂入杳冥。多少微言今已矣，义难辞处写为铭。","dynasty":"宋代","title":"挽张正甫"}
{"author":"陈著","content":"露获归来妇爨催，西风满屋饭香来。痴儿得饱牛衣舞，也要人呼小老莱。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"桂渐吹香菊渐斑，西风送步得高攀。天开图画著二老，我亦何妨一笑閒。","dynasty":"宋代","title":"次前韵二首似前育王寺主僧如日"}
{"author":"陈著","content":"万木都由冬折磨，孤根却做老生涯。寒心欲喹知谁主，瘦骨相依有自家。只许江南鸿雁见，肯交春后蝶蜂哗。风吹不断西湖梦，一曲从他月落笳。","dynasty":"宋代","title":"七十见梅有感"}
{"author":"陈著","content":"惊魂何事到西坑，岂是三生愿莫偿。两寺鼓钟醒客梦，一村草木助吟香。人情物变多时样，水色山光自古妆。我本无何乡里住，仰天頫地两茫茫。","dynasty":"宋代","title":"戴时芳时可学子吴叔度文可载酒西坑劳苦"}
{"author":"陈著","content":"宝瑟屏金深处，斑衣箫玉香中。人生二美古难逢。杏苑今朝喜共。一霎豆花新雨，半帘梧叶清风。年年此景绿尊同。笑指南山称颂。","dynasty":"宋代","title":"西江月（寿季父吉甫六十）"}
{"author":"陈著","content":"满天风雨作新正，下访劳君一日程。长揖不交随俗礼，苦言惟有隔年情。镫生晕处醒相对，犬吠声中心自惊。人事难齐时事险，聚头时节且迟行。","dynasty":"宋代","title":"留范景山"}
{"author":"陈著","content":"一寸春晖值万金，谁能白发系光阴。燕莺已付忺新耳，蚕麦犹关活世心。坐到夕阳如梦寐，看来时事只沉吟。暖风吹面忘怀处，何日何人更似今。","dynasty":"宋代","title":"凝光亭偶成"}
{"author":"陈著","content":"微吟欢人步，不觉到禅关。植杖若痕上，敲门竹影閒。树高风韵叶，人静鸟呼山。安得长留此，分僧一半閒。","dynasty":"宋代","title":"游慈云"}
{"author":"陈著","content":"乾坤万里一长吁，老惫悠悠据槁梧。未死自惭前死欠，有生不若此生无。纵闻新诏开途辙，难把陈言入范模。寄语嵩峰子张子，山林深隐是耆儒。","dynasty":"宋代","title":"次韵张子华中秋感时"}
{"author":"陈著","content":"雍容存器局，沈细入经纶。心好难为弟，身危活得民。余生盟蕙帐，急召应蒲轮。松下旧游处，为谁芳草新。","dynasty":"宋代","title":"挽赵集贤□□□三首"}
{"author":"陈著","content":"雨屋又留连，回头七载前。同游半黄土，百感两霜颠。睡醒茶为祟，吟清山结缘。他年北窗下，谁复对床眠。","dynasty":"宋代","title":"呈雪窦僧野翁"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好，笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子四时怀古秋词"}
{"author":"陈著","content":"高占古松閒，尘埃笑却还。禅机参翠竹，诗价重青山。长与云分榻，时从鹤出关。谁云寺门小，穷处足清閒。","dynasty":"宋代","title":"次韵西山寺主僧清月"}
{"author":"陈著","content":"为嫌客闷转还乡，到得还乡梦转长。密友会疏心欲折，贫家事富担难当。秋山有态忻新雨，风叶无名怨夕阳。此景劝君评洎取，免教诗社报凄凉。","dynasty":"宋代","title":"回家"}
{"author":"陈著","content":"此去向南西，山高山复低。不逢清话客，已觉倦扶藜。","dynasty":"宋代","title":"西上罕岭"}
{"author":"陈著","content":"过雪溪前第一湾，面前境界尽宽閒。犹听人说我知县，谁识身□前住山。民社三年忧责外，家山百里笑声閒。最堪喜处交情好，明月清风心往还。","dynasty":"宋代","title":"嵊县解印回家东郭道中"}
{"author":"陈著","content":"山外黄尘不到门，南风松竹翠纷纷。暗中有虎村嗥合，夜半闻鸡老睡分。带得儿来同坐雨，飞归家去欲排云。收书忽报今朝喜，病女加餐药奏勋。","dynasty":"宋代","title":"六月六日倪{奥下加山}庵坐雨"}
{"author":"陈著","content":"斑发朱颜楚秀翁，陶陶乐意与天融。凌虚长啸天无际，耐静高眠日过中。茅屋生涯消几许，梅花气味最相通。诗书风日何妨共，载得归来自甬东。","dynasty":"宋代","title":"次韵弟茝醉中示弟观二首·为弟茝道"}
{"author":"陈著","content":"纷纷万变自鸿荒，人事都归梦一场。龚胜余生只廉里，渊明初意岂柴桑。山林有味儿亲圃，风雨无眠客对床。衰老近来诸事废，渔樵唱和是文章。","dynasty":"宋代","title":"次韵单君范行李中诸诗前数章自道后二章为单"}
{"author":"陈著","content":"薄俗久沦胥，交心独抱初。孤岑千嶂外，两载几行书。岁晚梅花瘦，江空雁影疏。相逢不相见，近况定何如。","dynasty":"宋代","title":"寄慈溪赭山寺主僧如岳"}
{"author":"陈著","content":"逃不从幼安，放非效玄真。原事尧舜主，或与夔龙亲。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"窗下绸缪处，尊中感怆初。难危亲话重，修阻见时疏。老别堪三载，交谈胜百书。溪山已非昔，后更何如。","dynasty":"宋代","title":"与内侄汪景渊西窗小酌"}
{"author":"陈著","content":"年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。","dynasty":"宋代","title":"江城子·年年端午又今朝"}
{"author":"陈著","content":"鹿苑书来字字香，满奁雀舌饷新尝。有时独坐相思处，一鼎松风午韵长。","dynasty":"宋代","title":"次韵鹿苑寺一览阁主岳松涧送茶"}
{"author":"陈著","content":"华冑眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。","dynasty":"宋代","title":"西江月·华胄银青气脉"}
{"author":"陈著","content":"便道得幽寻，清风引入深。庵依山石脚，僧说老岩心。到处鬼无墓，此山松独林。人生竟何事，搔首立青阴。","dynasty":"宋代","title":"日峰庵"}
{"author":"陈著","content":"世态自浮轻，犹存冷处盟。功名随泡影，道义要权衡。打破片云隔，来分半日清。且须谋稳事，未问把天擎。","dynasty":"宋代","title":"次韵天台陈榆收"}
{"author":"陈著","content":"小枕屏儿，面儿素净，吾自爱之。向春晴欲晓，低斜半展，夜寒如水，屈曲深围。消得题诗，不须作画，潇洒风流未易涯。人间世，但此身安处，是十分奇。笑他富贵家儿。这长物何为著意□。便绮罗六扇，何如玉洁，丹青万状，都是钱痴。假托伊来，遮阑便了，免得惊风侵梦时。何须泥，要物常随我，不物之随。","dynasty":"宋代","title":"沁园春其五□竹窗纸枕屏"}
{"author":"陈著","content":"夜宿山家谢主翁，安排席藁地炉东。枕头就借支机石，帕额聊防箭隙风。酒瓮下眠添古话，牛衣中卧有时通。老吾看破人閒事，锦帐牙床总是空。","dynasty":"宋代","title":"避难周姓家席地而眠偶成"}
{"author":"陈著","content":"诗卷舞西风，翩然入眼中。健回追电马，清落唳霜鸿。遗我宝吴缟，逢人称相红。但存山上果，谁道剥为穷。","dynasty":"宋代","title":"谢王景之用前韵见寄"}
{"author":"陈著","content":"迎锡清风扫宿埃，烟霏空翠画图开。西山山上千年鹤，认取年年一度来。","dynasty":"宋代","title":"次前韵寄天宁老可举避生日于西山"}
{"author":"陈著","content":"我欲话时穷，非翁谁与从。老来有两健，春到得相逢。潮水明朝橹，云山后夜钟。相思无尽处，樽酒几时重。","dynasty":"宋代","title":"黄虚谷以唐体五言一首别次韵饯其归"}
{"author":"陈著","content":"寒山曾约醉梅香，桃李花时愿始偿。四海旧交知有几，三年一见去何忙。春光自好别情恶，老语无多赠意长。送到溪头重回首，东风吹不住垂杨。","dynasty":"宋代","title":"送别单君范"}
{"author":"陈著","content":"天宽地阔无拘嫌，日往月来无留淹。有兴一日是一日，赏心乐事古难兼。我贫到底君不问，君自与我相嬉恬。安知朝夕不自给，有酒须与我共酣。窗前有菊相色向，采掇为我苦中甜。老妻在傍发一噱，谓虽谑浪意自严。想见古来圣贤酒无量，千瓢百榼非。回头笑谓安得此，但与刘伶阮嗣宗。","dynasty":"宋代","title":"与前人对酌醉中"}
{"author":"陈著","content":"人生此会能几回，坐上有客皆怀开。更听阳关三叠曲，何日复遇此翁来。","dynasty":"宋代","title":"乙酉正月二十日游慈云三首"}
{"author":"陈著","content":"一年景象在春光，底事今年春反常。四十日来无点雨，二三月里却多霜。麦苗病燥饭亏料，桑叶死寒蚕绝粮。天下苍生不堪命，但看人事即阴阳。","dynasty":"宋代","title":"戊寅三月十一日为桑麦说苦"}
{"author":"陈著","content":"布袜青鞋共踏云，七年往事不堪论。湖山宿草梦魂到，风雨秋镫诗卷存。后死犹能传耆旧，平生相属□儿孙。老禅携手经行处，薄采芷兰招楚原。","dynasty":"宋代","title":"甲申夏到杖锡忆戊寅秋同黄东发游"}
{"author":"陈著","content":"前日对花赋三诗，醉后谁复记当时。雪溪公子忽呈似，一见如梦中见之。世閒何事非虚妄，啸里著句岂狂痴。富公园有凌霄树，独立不蔓今古希。碧鸡坊头海棠花，共开如屋树丈围。洛与蜀，今已非，虽欲胜赏将何归。我家贫极花未厌，我亦未敢轻抛离。茶一盏，酒数卮，邀朋命友长娱嬉。今日何日晴且暖，三花相得心自知。旁观索赋不须讶，要问底蕴自有造物儿。","dynasty":"宋代","title":"后圃侍郎芍药酴醾三花竞发戴时可载酒来同酌"}
{"author":"陈著","content":"秋风好，秋风好，吹起栖鸾上云表。邑人欲留留不住，綵旗绣帐长安道。歌者相和舞者蹈，欲说遗爱知多少。朱弦直，青铜照，奸回百巧终莫欺，正大一交如夙好。处事无难轻车就熟路，据理必争疾风加劲草。三年任满如始至，万里当远到。拥箳篂，植旌纛，分内功名非外求，时来为之特谈笑。尚须续续□飞笺，勿谓老夫年已耄。","dynasty":"宋代","title":"送邑簿周信解任"}
{"author":"陈著","content":"雪霁山屏可画，风高雁字难书。访梅桥断呼渡，芟麦天寒倚锄。","dynasty":"宋代","title":"村景四首"}
{"author":"陈著","content":"晴边杖愀学偷閒，十里溪山送入檐。门外方争危处路，竹閒自下旧时帘。数杯同醉寒时暖，一枕高眠苦后甜。何幸诗坛有盟主，狎相来往亦何嫌。","dynasty":"宋代","title":"载酒过俞叔可运干夜话"}
{"author":"陈著","content":"才得心安便是通，乘龙非贵钓非穷。那知碌碌樊鳞者，尽在先生不钓中。","dynasty":"宋代","title":"题严子陵钓台二首"}
{"author":"陈著","content":"踏遍山南紫翠关，转西寻麓更幽閒。菊花数本竹边路，茅屋几閒溪外山。巧著轩窗随上下，剩留书画在中閒。是庵信美非吾土，自有菟裘足往还。","dynasty":"宋代","title":"题雪窦西麓庵"}
{"author":"陈著","content":"九六荡摩中，几人閒处同。浮生丝傀儡，后计石婆翁。事事休休过，时时咄咄空。何如仙羽健，来往傲方蓬。","dynasty":"宋代","title":"次韵留友直道士来访"}
{"author":"陈著","content":"邂逅交情云水閒，茶瓯香鼎话清閒。他年燕坐千峰上，认取一山山外山。","dynasty":"宋代","title":"似僧一宁"}
{"author":"陈著","content":"山谷忽精神，一番桃李新。杯盘留话处，镫火苟安人。老去刻为岁，醉来寒亦春。催归莫閒管，此处岂天津。","dynasty":"宋代","title":"次韵黄长孺"}
{"author":"陈著","content":"儿归喜欲泣，难说与他人。老眼无湖海，初心有鬼神。行将八十岁，别可又三春。自信天堪靠，宁教做独民。","dynasty":"宋代","title":"深儿归自杭梅山弟有诗因次韵"}
{"author":"陈著","content":"同饮嵩溪水，绸缪况有连。心期天地阔，情话岁时迁。一病帮三暑，长归竟九泉。谁知之子憾，薛凤定翩翩。","dynasty":"宋代","title":"挽张梅坦二首"}
{"author":"陈著","content":"苹蓼汀洲红白分，忧心触景自如醺。鸿飞本欲冥冥去，万里长天不放云。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"亲戚要绸缪，其来远有由。溪山行可到，岁月去难留。休问酒无有，但将诗应酬。春光是堪处，不是少年游。","dynasty":"宋代","title":"次韵王得淦和儿泌西山所作二首"}
{"author":"陈著","content":"云自悠悠日自长，栖栖破屋七峰阳。危时不死风潮泡，耄境犹生石火光。衔袖慇勤迂客旆，联珠错落照山场。扶衰展玩无时节，细把诗中一味芳。","dynasty":"宋代","title":"次韵杨君贵"}
{"author":"陈著","content":"雪霁山屏可画，风高雁字难书。访梅桥断呼渡，芟麦天寒倚锄。","dynasty":"宋代","title":"村景四首"}
{"author":"陈著","content":"出门何所适，欲见邵云台。天气晴相送，滩舟小易推。坐恬时掬水，吟苦恰□梅。舟子遥相问，江潮来未来。","dynasty":"宋代","title":"江口偶成"}
{"author":"陈著","content":"世艳明灭萤尾光，客气腾跃烟中香。烟消萤死竟何有，要知人事亦何常。今夕何夕山中集，六客相对通肺肠。樽中不问酒圣贤，得醉即是无何乡。耳边鼓笛有自好，忽散而去何吾妨。吾辈本非淫湎流，聊以寄意齐兴亡。老禅知我酷信我，谓此非痴亦非狂。呼童展纸快磨墨，听我趁笔穷夜长。砉然一笑如梦觉，清风明月自有天文章。","dynasty":"宋代","title":"夜饮慈云诸公索诗因成长篇"}
{"author":"陈著","content":"雨逗一分寒，未放晴光透。绮席春风十分，畅饮长春酒。花气渐薰帘，佳致归诗手。的是诗中陆地仙，左挹浮丘袖。","dynasty":"宋代","title":"卜算子·雨逗一分寒"}
{"author":"陈著","content":"翠云弄晓，芰荷香、微透凉颸帘箔。彩袂蹁跹欢舞处，勾引衔桃双鹤。骤马风前，奔鲸浪里，独有壶天乐。如何不醉，放教杯量宽著。消得寿八千春，百分才一，更童颜如渥。听取飞琼含笑道，堪学孩儿书额。舃令骖凫，瑶仙跨凤，喜聚家人醵。心香遥上，也随风过蓬弱。","dynasty":"宋代","title":"念奴娇·翠云弄晓"}
{"author":"陈著","content":"竹洲西、有人如玉，南柯一觉归早。青山绿水亭轩旧，犹有未荒花草。谁信道。又自爱湖光，买屋三间小。都无长好。但凤跃雄文，蝇书小楷，转老转奇妙。人间世，如许年高是少。浮生惟有闲好。回头翻讶磻溪叟，轻把一丝抛了。凉新到。记当日天香，露浴如今老。瑶卮寿晓。称酒到眉间，醺醺醉也，儿女满前笑。","dynasty":"宋代","title":"摸鱼儿·竹洲西"}
{"author":"陈著","content":"蓬莱风月神仙，却来平地为霖雨。乾坤清了，如今多是，退行一步。寸寸归心，轻轩娱侍，竹溪花圃。奈君王眷眷，苍生恋恋，那肯放、钱塘渡。天也知公此意，问升平、要抽身去。把些夏潦，和些秋哨，轻轻缀住。一转移来，元勋力量，他谁堪付。待汾阳、了却中书，别又商量出处。","dynasty":"宋代","title":"水龙吟·蓬莱风月神仙"}
{"author":"陈著","content":"鱼轩富贵人间少。那堪更、有子雍容廊庙。衮绣当斑衣，转色难心小。手把乾坤重整顿，略□□、微生一笑。分晓。是慈闱心事，如今著到。帘幕早是寒生，又橙黄近也，菊花香了。已劝九霞觞，春意浓於酒。玉带金鱼欢舞处，更捷骑、红尘峡□。知否。这花添锦上，年年重九。","dynasty":"宋代","title":"真珠帘·鱼轩富贵人间少"}
{"author":"陈著","content":"问今何日，旧也曾尾，东风鵷鹭。回首念，家山桃李，归去来兮闻早赋。梦境里、尽何妨疏散，时趁莺晴信步。是则是、清闲自好，一点心犹怀古。记得平世痴儿女。自灯宵、游了三五。还次第、湖边去也，寒食清明炊未住。是处处、是丹青图画，随意狂歌醉舞。奈蓦被、烟花浪手，一掷残阳孤注。须信乐极悲来，谁道是、曾歌琼树。夕阳亭遗涴，翻得江涛似许。忍望著、□天津路。最是鹃啼苦。算世事、消把春看，还有落花飞絮。","dynasty":"宋代","title":"宝鼎现·问今何日"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好，笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子·眼底时光"}
{"author":"陈著","content":"天盖西倾，地轴东翻，两年以来。那关中形势，已归勃勃，江南人马，都是回回。咄咄书空，栖栖问路，岁晚山空风雪催。如何得，与浑家踏遍，雪顶岩隈。谁知有客敲推。把世变心烦都说开。道严霜不杀，不成葭苇，冱寒惯耐，方是松梅。万事过前，一场梦里，分付茅柴三两杯。犹痴望，有太平时节，游戏春台。","dynasty":"宋代","title":"沁园春·天盖西倾"}
{"author":"陈著","content":"人生几何，如何不自，珍重此生。向蠹残字上，甘心抛掷，蜗尖争处，著意丁宁。箭过时光，剑炊世界，谁带经锄谁笔耕。分明似，满一锅汤沸，无处清□。输兄。练得闲成。□无辱无忧惧惊。但菜羹粝饭，不求他味，芒鞋竹杖，足畅幽情。八十年来，万千看破，胸次春风秋月明。梅花帐，称困眠醒起，无打门声。","dynasty":"宋代","title":"沁园春·人生几何"}
{"author":"陈著","content":"对南山翠峭。几百年、银青门第转好。梅花弄春小。向重帘暖处，华筵开早。斑衣簇绕。舞香云、哄堂颂祷。稳生涯、都自心田，自有老天堪靠。应道。□□□□，乐事难逢，可轻过了。鲈肥蟹健，桑落酒、酿来妙。称瑶卮争劝，襟宽放，一点尘嚣不到。但从今、家庆年年，醉乡里笑。","dynasty":"宋代","title":"瑞鹤仙·对南山翠峭"}
{"author":"陈著","content":"竹洲西畔绿杨阴，一别春光直到今。老境不生贫富梦，浮云应识去来心。神明官府颂声满，风月弟兄诗味深。归办山中□红饭，古来流水一张琴。","dynasty":"宋代","title":"次韵弟茝客怀"}
{"author":"陈著","content":"道义为乡自不同，肯随流俗唾衰翁。高谈惊散洗红雨，清饮唤回依绿风。直欲鸢鱼相上下，那知乌兔有西东。得閒不乐真堪笑，金谷平泉总是空。","dynasty":"宋代","title":"四月朔日乡饮于邑董氏之依绿亭口占"}
{"author":"陈著","content":"今春第一雨，飒飒打窗纱。莫怪妨镫节，惟忧酿雪花。报晴俄喜鹊，吠早底嫌蛙。不自知年耄，随人乐岁华。","dynasty":"宋代","title":"次韵林芳叔"}
{"author":"陈著","content":"梅窗得得宁馨儿，乳腹方离气已奇。傅就外居来岁事，学从小入去年时。擅三元美家谁继，有二郎贤父自知。可是耄夫虚赞祝，向来功业是人为。","dynasty":"宋代","title":"王得淦次子侑生日求诗"}
{"author":"陈著","content":"恭惟吾外祖，盛德表一乡。身都云南瑞，一母十郎娘。吾母实居长，钟爱非寻常。择婿流俗外，眼高意见长。岂无富豪子，熟视不得当。吾父本儒家，诗礼夙自将。乃以吾母妻，相期早腾骧。谁知古罍洗，不入盆盎场。回溯外祖心，终老弗能忘。膝閒出苦语，此心汝其偿。饮泣何敢受，负山类蚊虻。二十一年閒，母没父亦亡。我发既种种，杏园仅沾芳。著鞭幸有路，盖与忽仆僵。前言空在耳，欲报天茫茫。吾婿在吾前，吾子罗吾旁。努力各努力，世道须明昌。听之勿藐藐，方来那可量。庶几未了事，发为前人光。","dynasty":"宋代","title":"送竺甥秀"}
{"author":"陈著","content":"江极目兮沙路平，驴卓耳兮风蹄轻。彼何人兮为此行，我欲从之到蓬瀛。","dynasty":"宋代","title":"题画扇"}
{"author":"陈著","content":"玉川子后是吾生，自课园中拾晚荣。搀雨金芒排世好，饱春香瓣见天成。不烦钲鼓腾山噉，剩有旗枪战酒兵。凤舞赐团今绝想，只凭苦硬养幽清。","dynasty":"宋代","title":"春晚课摘茶"}
{"author":"陈著","content":"生计何曾问有无，心安便是邵尧夫。搀春菜奉清饕味，耐冻梅呈本相癯。闭户茶香浮雪屋，推窗山影落冰壶。终朝幸自无他事，忽听儿童报索租。","dynasty":"宋代","title":"偶成"}
{"author":"陈著","content":"问大江东，长淮上，缘分如何修到。轻裘还熟局，第三番又是，五年春了。菜饭工夫，露香心事，惟靠天公分晓。林泉琴书梦，算飞笺觅去，不知多少。奈雅意难酬，又还留住，口衔新诏。都无他嗜好。玉麟静、公事供谈笑。满眼是、风花飘忽，惟有长松，雪霜里、插天苍老。休忆家山好。安乐处、便成蓬岛。正春雨、秧畴饱。边城如画，处处绿杨芳草。青溪不妨寄傲。","dynasty":"宋代","title":"大?"}
{"author":"陈著","content":"眼底时光，奈老来、如何奈得秋何。黄叶最多情，天分付、凉意一声先做。是处著露莎蛩，也酸吟相和。新雁想，飞到故都徘徊，未忍轻过。往事是堪唾。红枣信、烽折尽任他。湖山桂香自好，笙歌舫、沈沈醉也谁拖。可怜瘦月凄凉，把兴亡看破。如今□，但留下满城□，西风悲些。","dynasty":"宋代","title":"金盏子四时怀古秋词"}
{"author":"陈著","content":"衰年踏险行，五贼太无情。落叶滑霜路，空山生夜声。相携德耀隐，几丧卜商明。归计未为是，时时心自惊。","dynasty":"宋代","title":"倪峰避难"}
{"author":"陈著","content":"鸢鱼自飞跃，乌兔自追奔。中有古道在，难与时情论。","dynasty":"宋代","title":"良月二十一日郡庠置酒炉亭劳余出山且取子美何时一樽酒重与细论文分韵赋诗韵不以及就成十绝其九"}
{"author":"陈著","content":"玉润深惭冰未清，午轩杯酒见人情。艰难方识山林味，亲戚还兼朋友盟。安用白头伤世变，又看黄叶报秋成。羡君燕奉潘舆处，淡泊中閒礼乐声。","dynasty":"宋代","title":"次韵黄长孺"}
{"author":"陈著","content":"嵩溪修竹下，一榻坐幽深。时异交游少，年衰百病侵。生涯成鸟啄，村景付猿吟。惟有相从梦，时时到梵林。","dynasty":"宋代","title":"次韵仁泽僧来见"}
{"author":"陈著","content":"大学门庭不易登，参前新意逐时生。须教一敬存神舍，莫是多吟费管城。","dynasty":"宋代","title":"次韵张君寿来见二首"}
{"author":"陈著","content":"六十家婆八十翁，此心无事便融融。肉香韭甲磁盆内，蝶梦梅花纸帐中。自有乾坤无俯仰，谁知否泰是穷通。出门一笑春风阔，孤鹤横天忽自东。","dynasty":"宋代","title":"次韵弟茝醉中示弟观二首·自道"}
{"author":"陈著","content":"国事如今到底输，九天难叩哭穷途。精忠无一郭中令，异志居多刘寄奴。经哨地空如大漠，逃生山险甚飞狐。回头钟鼎王侯宅，今是谁人便豢刍。","dynasty":"宋代","title":"感时二首"}
{"author":"陈著","content":"花开便是候催归，济楚生香清复微。遥想折来深院宇，似初匀粉小青衣。","dynasty":"宋代","title":"次韵八侄三首"}
{"author":"陈著","content":"冰檗肝肠无诡随，彼嚚何物妄相持。梦魂不到菜园破，行止肯教芒屩知。安用舌埋防异日，空闻肉袒有当时。从他万口自公议，谁学偿金直不疑。","dynasty":"宋代","title":"次韵前人为人诬告受羊"}
{"author":"陈著","content":"残梦腾腾。好鸟一声呼醒。小窗明、萧萧鬓影。当年头上，惯曾簪幡胜。到如今、有谁怀省。东风著面，却自依然相认。哄痴儿、堪声弄景。盘蔬杯酒，强教人欢领。也微酣、带些春兴。","dynasty":"宋代","title":"卖花声（立春酒边）"}
{"author":"陈著","content":"双鹭飞飞高复低，复低飞下近山溪。一声樵唱山前路，却又飞归翡翠西。","dynasty":"宋代","title":"出门偶成"}
{"author":"陈著","content":"人于忙处不知老，诗到醉时方是真。相对梅山几杯酒，不知身亦是今人。","dynasty":"宋代","title":"次韵梅山弟醉吟七首"}
{"author":"陈著","content":"眼空尘世粉红娇，看了濂溪兴自饶。风雨中閒曾著句，满身身到庆登桥。","dynasty":"宋代","title":"次韵邑宰徐何谦道中咏风雨中闻藕花香"}
{"author":"陈著","content":"一种仙根自洛阳，春深何事不花生。芳心未必全羞涩，犹恨东风用力轻。","dynasty":"宋代","title":"咏不开牡丹"}
{"author":"陈著","content":"一色时妆漆染丝，淡中头绪自相知。后村已入神仙洞，留得同庚伴赋诗。","dynasty":"宋代","title":"次韵刘后村所赠延庆主僧圭复翁诗三首"}
{"author":"陈著","content":"鸢鱼自飞跃，鸟兔自追奔。中有古道在，难与时情论。","dynasty":"宋代","title":"良月二十一日郡庠置酒炉亭劳余出山且取子美"}
{"author":"陈著","content":"凿池引山泉，泉脉来扰扰。池上有新亭，池下芰荷绕。色香两超绝，天然本非矫。花开日开宴，醉里人世小。","dynasty":"宋代","title":"次韵戴成叔其六"}
{"author":"陈著","content":"何处蹲鸱美，云南一望中。角巾临晚岁，拙语寄西风。喜报无乾鹊，缄回靳篆虫。还诗元有例，盍与昔人同。","dynasty":"宋代","title":"次前韵与舅氏竺九成求芋"}
{"author":"陈著","content":"野堂之野，大千世界。野堂之堂，匪茅一把。也无籓篱，也无閒架。风月往来，云壑上下。空空洞洞，规模广大。是真非真，是假非假。善哉善哉，无成无坏。","dynasty":"宋代","title":"僧雍野堂赞"}
{"author":"陈著","content":"毓秀山根插翠峰，如陵如阜起嶐嵷。堆高鹿苑冲银汉，积拟钜桥跨玉虹。敛厚难输王廪粟，岁丰长守大夫松。乾坤种此昭宏德，阴济乡区皎发翁。","dynasty":"宋代","title":"筠溪八景诗·谷岫陵云"}
{"author":"陈著","content":"垂髫已解吟，髣髴学何阴。暗动梅窗喜，遥传桂种心。染声毋市井，近拙要山林。耄矣不成句，中閒意自深。","dynasty":"宋代","title":"示王侑翁二首其一"}
{"author":"陈著","content":"百花开遍园林，又春归也谁为主。深黄浅紫，娇红腻白，他谁能妒。似不胜情，醉归花月，梦回云雨。又丰肌、恰被东风摇动，盈盈底、霓裳舞。世事纷纷无据。与杨花、飞来飞去。当年斗大，知他多少，蜂窥蝶觑。金谷春移，玉华人散，此愁难诉。漫寻思，承诏沈香亭上，倚阑干处。","dynasty":"宋代","title":"水龙吟"}
{"author":"陈著","content":"古道转悠悠，送君那值秋。恶怀醒似醉，苦语去难留。镫雨今宵酒，帆风明日舟。从今梦相见，老眼在心头。","dynasty":"宋代","title":"送邑宰丁溉之解任置酒取别因赋示"}
{"author":"陈著","content":"满天风雨作新正，下访劳君一日程。长揖不交随俗礼，苦言惟有隔年情。镫生晕处醒相对，犬吠声中心自惊。人事难齐时事险，聚头时节且迟行。","dynasty":"宋代","title":"留范景山"}
{"author":"陈著","content":"水面巧安排，轩窗爽豁哉。桥关江气定，门约市声开。远景天相送，清风客自来。夜床凉睡足，有梦到蓬莱。","dynasty":"宋代","title":"灵济庵主僧泉蒙山招饮偶成"}
{"author":"陈著","content":"行年八十病余身，梅坞留连率见真。花到诗家方吐气，酒无菜饤不成春。世情风雨妨妇路，古道山林有主人。珍重此时相得处，弟兄门外是浮尘。","dynasty":"宋代","title":"元夕醉梅山弟家"}
{"author":"陈著","content":"书担随身又入山，危途步步转头看。近于潇上二三里，难似江西十八滩。","dynasty":"宋代","title":"次韵戴帅初架阁剡居四首"}
{"author":"陈著","content":"盛阳淑气满岩前，误认仙桃开洞天。根老种传王母颗，花娇色映武陵田。辉增晴旭香盈袖，影落溪流锦障川。几度游山偏著眼，世传春信岂无缘。","dynasty":"宋代","title":"筠溪八景诗·桃崖暄日"}
{"author":"陈著","content":"占得资身话柄高，六鳌岛上足逍遥。南风又送飞霞佩，北道相期明月桥。要坐虎皮专说易，肯携凤侣共吹箫。此行直上青霄去，不比闲缠鹤背腰。","dynasty":"宋代","title":"诗送读易堂张碧窗之扬"}
{"author":"陈著","content":"道大谁能用，功名一念微。释然文石梦，轻似岫云归。霞岭空重历，天书的又飞。翻身凤池去，分阃却成非。","dynasty":"宋代","title":"次韵徐直翁仙霞岭近衢州"}
{"author":"陈著","content":"王谢风流堕渺茫，黯然怀旧见新堂。山无多树夕阳远，梅始一花春意长。燕去有时来画屋，鹤飞何日到青冈。休言枉洒新亭泪，犹胜如今似醉乡。","dynasty":"宋代","title":"咸淳元年乙丑冬同金陵制幕诸公游旧乌衣巷新"}
{"author":"陈著","content":"两冈衔口水流唇，茅屋三间松四邻。花影落池尘外境，鸟声喜客静中春。生涯已付桑林旧，活句还随菜酒新。滋味悠长有兄弟，不知山外更何人。","dynasty":"宋代","title":"梅山弟池边醉吟"}
{"author":"陈著","content":"应梦熊祥月又圆，以迎命汝岂徒然。迟之蓐卧十朝后，恰似阳来一日前。极处逢生天意在，长孙得嫡祖心传。相期他日成人事，复见升平要著鞭。","dynasty":"宋代","title":"侄溥生男命日迎孙取迎长之义且为方来期也因"}
{"author":"陈著","content":"鱼眼死也依然张，鹤颈生来如此长。凡物不齐各有分，不须逐臭存吾香。","dynasty":"宋代","title":"次韵梅山弟醉吟七首"}
{"author":"陈著","content":"几年西崦寺，门藓路交藤。龙象开禅席，钟鱼张法镫。领徒耕趁雨，对客句裁冰。我亦相忘者，慈云得屡登。","dynasty":"宋代","title":"与龄叟"}
{"author":"陈著","content":"薄俗久沦胥，交心独抱初。孤岑千嶂外，两载几行书。岁晚梅花瘦，江空雁影疏。相逢不相见，近况定何如。","dynasty":"宋代","title":"寄慈溪赭山寺主僧如岳"}
{"author":"陈著","content":"当年百啭建章宫，调入新诗丽曲中。老耳如今听不入，为谁犹自咽东风。","dynasty":"宋代","title":"闻莺"}
{"author":"陈著","content":"江极目兮沙路平，驴卓耳兮风蹄轻。彼何人兮为此行，我欲从之到蓬瀛。","dynasty":"宋代","title":"题画扇"}
{"author":"陈著","content":"君客蓬堧偶滞留，我寻菊伴枉经由。翠微轻失相逢笑，白发堪禁几别愁。只为交情如管鲍，未能忘物似聃周。何妨重约论文酒，尚有橙黄橘绿秋。","dynasty":"宋代","title":"次吴竹修寄泽南洲韵"}
{"author":"陈著","content":"隐处是甪里先生，放游是司马子长。试问梅山老居士，判断两家谁最香。","dynasty":"宋代","title":"次韵梅山弟醉吟七首"}
{"author":"陈著","content":"人生有如梦，世变亦浮沤。无有悟双遣，穷通归四休。终期风日美，不见雪霜愁。此意因相谂，聊宽无益忧。","dynasty":"宋代","title":"山居避难六首"}
{"author":"陈著","content":"庄叟非观鱼，游戏何有乡。灵均岂渔者，聊以歌沧浪。超然网罟外，千载名字香。今人志多取，曲钩有余殃。鱼死心亦死，胡为不自伤。勿谓得忘筌，未得筌以忘。","dynasty":"宋代","title":"和单君范古意六首·{左虚业换鱼右攵}"}
{"author":"陈著","content":"锦制丈高底怕伤，手挥烦势坐清凉。豁闻心上平明镜，看破人间戏散场。县里方将客醉白，台端只怕趣催黄。梅花本是酸寒物，终累他年铁石肠。","dynasty":"宋代","title":"次韵邑宰徐何慊出示所作五首"}
{"author":"陈著","content":"朝阳鸣处发天和，化作灵根植宝坡。翠脊双飞供衬色，血诚百喙染芳窠。仆韶难赴风云会，任数何妨岁月多。翼翼自珍无一语，暗听游客赋卷阿。","dynasty":"宋代","title":"乡人为予再赏凤花求赋"}
{"author":"陈著","content":"故都冬亦好。风光可是，人间曾有。问雪楼台，肉阵不教寒透。妙手搀春弄巧，唤得应、千花如绣。灯市酒。笙歌镇似，元宵时候。见说是事都新，但破冻潮声，去来依旧。老梦无情，不到六桥风柳。回首孤山好景，倩人问、梅花安否。应自瘦。雪霜可能僝僽。","dynasty":"宋代","title":"玉漏迟（四时怀古冬词）"}
{"author":"陈著","content":"其容渊，其髯揿，其服野，其冠圜。是谁笔之得其粗焉，孰若见君于此笔之外，而知君于此笔之前。气以直而肆，神以藏而全。付所无于自信，处所有如不然。","dynasty":"宋代","title":"吴景年真赞"}
{"author":"陈著","content":"忆昔浑家衣天香，翩翩风流公子裳。蟾宫步武云送上，雁塔姓名星摇芒。绿袍照眼初意锐，青毡入手前路长。谁知蕉鹿成夜梦，日与蓬鷃争时光。累累鹄形走山谷，战战茧足履冰霜。貂裘已弊有嫂轻季子，牛衣虽泣无妻问王章。悬鹑襹褷不投俗，扪虱勃窣徒谈王。岂不欲羡补衮居峻地，岂不欲著锦绣归故乡。顾瞻外饰至此面自赪摸索中襟凄其汗如滂。况今玄冥令凛冽，难把赤立身支当。彼狨鞍宝马重狐貉，彼毳茵绣帐双鸳鸯。或锦步障五十里，或金缕衣十二行。与富贵家自择伴，如衰飒辈难登堂。老者衣帛盍早计，大寒索裘真痴忙。缙绅遗绪惨莫继，章缝本色终难忘。从来固多急义谱，今亦何敢浅识量。君不见履常长贫冻至死，絮袄不具有识空悲伤。又不见范叔一寒如此极，绨袍之恋千载犹芬芳。","dynasty":"宋代","title":"代赵信甫千人助冬衣"}
{"author":"陈著","content":"六十家婆八十翁，此心无事便融融。肉香韭甲磁盆内，蝶梦梅花纸帐中。自有乾坤无俯仰，谁知否泰是穷通。出门一笑春风阔，孤鹤横天忽自东。","dynasty":"宋代","title":"次韵弟茝醉中示弟观二首·自道"}
{"author":"陈著","content":"行行曲曲廊，迤逦入书房。多客坐毡暖，百花吟几香。人閒正桃李，屋角自蔬桑。信是閒中好，相忘古话长。","dynasty":"宋代","title":"酒边呈郑耐轩"}
{"author":"陈著","content":"小筑尘嚣外，清标秋气中。荻花浑妒月，梧叶已嫌风。钓箔惊檐马，册灯觅候虫。困来还倚竹，此意有谁同。","dynasty":"宋代","title":"秋夜偶成"}
{"author":"陈著","content":"万仞崖擎碧玉台，中閒一镜帖天开。四时自与幽花对，一点时妆不照来。","dynasty":"宋代","title":"游雪窦杖锡七首·锦镜池"}
{"author":"陈著","content":"父子恩爱重，人生别离苦。惟汝善事我，我亦深爱汝。我年今七十，又有多病母。出赘非汝心，事有难直取。寸步安可离，而乃江山阻。忆昨汝归时，大暑走风雨。身如出水荄，淋沥带泥滷。弱质又逃病，老怀方免虑。胡为有力者，夜半负箧去。本自无完衣，转使时赤露。命穷不可医，眉攒若为诉。我心愈恻恻，还送汝行路。奈何其奈何，听我细分付。出入谁能无，归期况堪数。远游必有方，无愧圣人语。得失亦可常，翕然云散聚。不见古君子，堕甑宁复顾。贤哉汝妇翁，可以就规矩。瑟琴相好合，更闻汝得妇。足宽父母心，百里在庭户。谨铁困閒愁，宗事要担负。","dynasty":"宋代","title":"深出赘归省再往妇氏家"}
{"author":"陈著","content":"片帆带月趁潮行，晓及三江作住程。上冢偶陇庞老去，过溪忽见远公迎。山疑无路亦多路，鸟独有声时一声。境自醉乡风唤醒，斜阳烟草旧花城。","dynasty":"宋代","title":"同范景山到城西墺游鹿苑寺"}
{"author":"陈著","content":"吾行半东南，松江东南奇。湖铺天上水，山横镜中眉。清风明月夜，细雨斜风时。扁舟几来去，长揖三高祠。泯默一梦昔，欲语将同谁。忽焉入老眼，百年片纸遗。□□□□□，人境那可期。人境那可期，画中时见之。","dynasty":"宋代","title":"题黄长孺松江图古笺"}
{"author":"陈著","content":"潘御迓从灵绪乡，箫吟欢动喜还堂。诗书余泽心犹古，桃李春风话亦香。卜筑已投山契合，奉甘先与菜商量。行边好语须听取，去却来时后会长。","dynasty":"宋代","title":"赠黄长孺奉母还家"}
{"author":"陈著","content":"青春本是耐官劳，却入山居便养高。清话一閒甜蚁梦，黄尘万事等鸿毛。","dynasty":"宋代","title":"又次韵帅初诸前七首"}
{"author":"陈著","content":"得年虽欠寿，凡事孰能瑕。识老语言简，学充文赋葩。刘蕡胡不第，灵运欲忘家。已矣归何处，虚留海上槎。","dynasty":"宋代","title":"挽范千之二首"}
{"author":"陈著","content":"人生有如梦，世变亦浮沤。无有悟双遣，穷通归四休。终期风日美，不见雪霜愁。此意因相谂，聊宽无益忧。","dynasty":"宋代","title":"山居避难六首"}
{"author":"陈著","content":"见说三閒松下屋，更无长物累中心。难忘独有南风操，时到溪山一鼓琴。","dynasty":"宋代","title":"次韵戴帅初架阁剡居四首"}
{"author":"陈著","content":"西山好，西山好，天开画阁胜蓬岛。千峰尽头地脉舒，万顷如掌湖光抱。清风佳月自时节，暖翠晴岚互昏晓。逢人大观夙契心，小筑数閒谋退老。欲归去来不由身，妙庄严域须手了。平平稳稳经理去，纤纤悉悉工夫到。栋宇峥嵘巾笠凑，钟鼓震撼钵盂饱。今日何日满十分，是空非空归一笑。于戏分付善舞人，曳锡逍遥忙劫表。老鹤飞迎出山深，驯龙拜伏候门早。便应管领古烟霞，何妨评论閒花草。樵歌渔唱如梵呗，茶约诗盟足吟啸。淡中滋味苦亦甜，静处风光安是宝。顾我门户虽不同，如此林泉均所好。霜松雪柏梦相知，布袜青鞋嗟已耄。西山好，西山好，世閒何处不是邯郸道。","dynasty":"宋代","title":"可举长老退休于西山庵赋西山好以送之"}
{"author":"陈著","content":"凿池引山泉，泉脉来扰扰。池上有新亭，池下芰荷绕。色香两超绝，天然本非矫。花开日开宴，醉里人世早。","dynasty":"宋代","title":"次韵戴成叔"}
{"author":"陈著","content":"一春风雨笑谈疏，明日南风夏又初。忽枉翠裾诗在手，胜如书尺寄双鱼。","dynasty":"宋代","title":"次韵分生五首"}
{"author":"陈著","content":"有分醉慈云，相留气味真。榧香千丈雪，笋隽万年春。此会不多见，如今能几人。胡为弗回首，三笑亦风尘。","dynasty":"宋代","title":"游慈云二首"}
{"author":"陈著","content":"溪头风浪起虚传，宽大遭逢台阃贤。见说囊城鞭卫士，清朝曾恕范忠宣。","dynasty":"宋代","title":"次韵石瑶林帅干见贺"}
{"author":"陈著","content":"野迥山空风撼铎，孤坟寂寂春光薄。谁问布袋事有无，水自东流日西落。","dynasty":"宋代","title":"次龙东平赵益三首·塔亭"}
{"author":"陈著","content":"火珠簇压翠微鲜，丹粒团成蜜颗甜。争为渴饕供燕豆，谁知赪汗困偿篮。","dynasty":"宋代","title":"应百里李天益来求作奉川十咏似之·杨梅"}
{"author":"陈著","content":"连日南风雨不成，今朝忽有洗檐声。春膏唤起地元气，仁脉流行天本情。桑妇惊传二叶迸，田翁痴望两歧生。穷阎系命皆蚕麦，最是难供急急征。","dynasty":"宋代","title":"昨方为桑麦说苦今日忽喜得雨"}
{"author":"陈著","content":"形神雪山松，衣巾赤壁风。望之凛凛然，扫退炎尘红。","dynasty":"宋代","title":"题扇画东坡"}
{"author":"陈著","content":"住世光阴晓日霜，浮生谁弱又谁强。干戈时节贫差稳，诗礼人家话亦香。何用移文来北陇，可能把酒博西凉。妻无愠见儿堪教，门外从他沸一铛。","dynasty":"宋代","title":"用弟观韵二首"}
{"author":"陈著","content":"晴行半日到张车，石路崎岖趁水斜。一窟山中成草市，数株松下见梅花。居民尽老他无事，就土为生自有涯。谁料如今同沸鼎，不时飞马涨尘沙。","dynasty":"宋代","title":"正月四日到张车偶成"}
{"author":"陈著","content":"闻说东皋绝点埃，笑飞铁锡把山开。何须一面方相识，曾见藕花诗句来。","dynasty":"宋代","title":"次韵僧云岫寄东皋寺主智恭"}
{"author":"陈著","content":"问大江东，长淮上，缘分如何修到。轻裘还熟局，第三番又是，五年春了。菜饭工夫，露香心事，惟靠天公分晓。林泉琴书梦，算飞笺觅去，不知多少。奈雅意难酬，又还留住，口衔新诏。都无他嗜好。玉麟静、公事供谈笑。满眼是、风花飘忽，惟有长松，雪霜里、插天苍老。休忆家山好。安乐处、便成蓬岛。正春雨、秧畴饱。边城如画，处处绿杨芳草。青溪不妨寄傲。","dynasty":"宋代","title":"大酺（寿沿江大制使观文马裕斋同知）"}
{"author":"陈著","content":"山泉今已矣，开落梦中花。欲哭青松墓，却留黄檗家。眼花飞作练，心事苦如茶。造物故相阻，雨阴殊未涯。","dynasty":"宋代","title":"三月晦日同弟观侄津往宝幢哭刑部伯求弟道从"}
{"author":"陈著","content":"自是元台嗣，心如白屋英。老成涵古气，清劲立平生。孝养官居少，幽恬俗念轻。栖栖甲子晚，谁识病渊明。","dynasty":"宋代","title":"挽江阴军王寺丞"}
{"author":"陈著","content":"玉藤新月照双明，便觉梅天暑溽轻。两屋清风交□影，一团和气寿家声。肯陪醉兴林游畅，更喜骚怀草梦成。向上路头须努力，蓆门元不困陈平。","dynasty":"宋代","title":"次韵侄溥偶成"}
{"author":"陈著","content":"枯者既就拾，湿者亦既束。空此一谷薪，载之可折轴。下山售市价，得粮不能宿。谁知此时心，气塞口自嘿。安得如买臣，卖薪有时足。","dynasty":"宋代","title":"和单君范古意六首·樵"}
{"author":"陈著","content":"江山古四明，独立表平生。敏处经纶密，癯中气局宏。鸿毛看势利，虎口见功名。麾节那能究，东南天已倾。","dynasty":"宋代","title":"挽黄提举震"}
{"author":"陈著","content":"天如旋磨又今春，留得非才未死身。浮世生来真朔旅，危时老去少同人。俗情一夜分寒暖，道眼百年无旧新。但恐明朝民事动，叫嚣隳突满乡邻。","dynasty":"宋代","title":"交傍晚戴帅初除夕并寄弟观二首"}
{"author":"陈著","content":"潇洒一僧关，钱家古墓山。云多迷早晚，溪阔限忙閒。斋鼓青龙麓，渔歌白鹭湾。欲吟吟不尽，岩溜自潺潺。","dynasty":"宋代","title":"次韵东平赵孟益游北山寺"}
{"author":"陈著","content":"雪霁山屏可画，风高雁字难书。访梅桥断呼渡，芟麦天寒倚锄。","dynasty":"宋代","title":"村景四首"}
{"author":"陈著","content":"翦耳严风利似刀，吹嘘滕六做功劳。大包天地为一色，老尽山林无二毛。借暖尚能赊绿蚁，御寒终不羡裘羔。天涯多少穷途客，欲寄书难雁影高。","dynasty":"宋代","title":"次韵弟观雪中二首"}
{"author":"陈著","content":"参差梅竹槿花篱，强对溪山傲百罹。终日书声清屋气，四时蔬食寿家规。苦儿知学何妨懒，老妇安贫未觉衰。无处可修床下拜，门前心事碧天涯。","dynasty":"宋代","title":"閒居有感"}
{"author":"陈著","content":"小枕屏儿，面儿素净，吾自爱之。向春晴欲晓，低斜半展，夜寒如水，屈曲深围。消得题诗，不须作画，潇洒风流未易涯。人间世，但此身安处，是十分奇。笑他富贵家儿。这长物何为著意□。便绮罗六扇，何如玉洁，丹青万状，都是钱痴。假托伊来，遮阑便了，免得惊风侵梦时。何须泥，要物常随我，不物之随。","dynasty":"宋代","title":"沁园春（□竹窗纸枕屏）"}
{"author":"陈著","content":"松是交朋竹是邻。横枝临水瘦，月黄昏。冲寒香入岭头云。清到底，人共一般清。好句更无痕。门前无俗客，不须扃。暂将骚致答花神。从此去，题动玉堂春。","dynasty":"宋代","title":"小重山（次韵定海赵簿咏梅）"}
{"author":"陈著","content":"大道荆榛万径斜，中閒役事最堪嗟。私心自分齐编户，公法仍条存宦家。免把血躯供刻木，尚存醒眼傲空花。要知天理无穷处，风雪严时春有涯。","dynasty":"宋代","title":"次韵吴竹修庆余免役"}
{"author":"陈著","content":"富贵谁能讯女星，得师自分满平生。河汾他日书成后，王魏中閒亦有名。","dynasty":"宋代","title":"次韵王文甫先生二首"}
{"author":"陈著","content":"马首争迎我鲁山，山村风景趁诗还。樵苏饱暖烟干聚，鸥鹭平安渌几湾。似把宦荣抛度外，但收民喜上眉间。作舟事业才轻试，余刃恢恢心自閒。","dynasty":"宋代","title":"次韵邑宰丁溉之点舟白杜"}
{"author":"陈著","content":"春事紫和红。蜂蝶争丛。消磨多少看花翁。不用借他炊黍枕，何梦非空。茅屋菜畦中。村瓮醅浓。醉时啼鸟唤惺忪。不道白头添一岁，舞月歌风。","dynasty":"宋代","title":"浪淘沙（次韵示弟观）"}
{"author":"陈著","content":"衰年少出门，信步过冬暄。黄叶问梅路，青烟芟麦村。危时一自适，造物万相□。试与松风约，尚堪来几番。","dynasty":"宋代","title":"游净慈道中"}
{"author":"陈著","content":"九六荡摩中，几人閒处同。浮生丝傀儡，后计石婆翁。事事休休过，时时咄咄空。何如仙羽健，来往傲方蓬。","dynasty":"宋代","title":"次韵留友直道士来访"}
{"author":"陈著","content":"北马飞江过。画图中、花城柳郭，万摧千挫。羌管直惊猿鹤梦，愁得千山翠锁。有多少、风餐雨卧。回首西湖空溅泪，醉沈沈、轻掷金瓯破。平地浪，如何亸。君家志气从来大。舞蓝袍、牵丝幕外，肯饶他个。谁料腥埃妨阔步，孤瘦依然故我。待天有情时须可。且占雪溪清绝处，看精神、全是梅花做。嫌暖饱，耐寒饿。","dynasty":"宋代","title":"贺新郎·北马飞江过"}
{"author":"陈著","content":"障暑稠阴，梳凉细缕，□□□□□□。露腋玲珑，多少闹中幽趣。断又续、可是无情，□相送、短长亭路。记春风、曾著莺啼，便娇那得袅如许。知音人自暗省，凝睇青云影里，黄昏犹伫。一部笙?，消得翠腰供舞。堪对景、翻入新妆，鬓影低、衬教眉妩。试回头、旧日章台，怕听声咽处。","dynasty":"宋代","title":"绮罗香·障暑稠阴"}
{"author":"陈著","content":"霁晓楼台，斜阳渡口，凉腋新声初到。占断清阴，随意自成宫调。看取次、颤引薰风，想无奈、露餐清饱。有时如、柔袅?丝，忽如笙咽转娇妙。谁知忧怨极处，轻把宫妆蜕了，飞吟枝杪。耳畔如今，凄感又添多少。愁绪正、萦绕妆台，怎更禁、被他相恼。送残音、立尽黄昏，月明深院悄。","dynasty":"宋代","title":"绮罗香·霁晓楼台"}
{"author":"陈著","content":"吾菊山翁，鹤骖来自蓬云界。平铺心地有天知，楚楚生兰茝。膝下青衫舞拜。更参差、斑衣戏队。清闲无事，门外从他，惊尘飞隘。寿八千年，百分才一朱颜耐。何妨长主翠嵩春，酒约诗盟在。家庆堂前欢会。领霞卮、醺红浅带。是人说道，真吕先生，风流潇洒。","dynasty":"宋代","title":"烛影摇红·吾菊山翁"}
{"author":"陈著","content":"双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。","dynasty":"宋代","title":"烛影摇红·双杏堂深"}
{"author":"陈著","content":"珍丛凤舞，曾是宣和，春风送归禁幄。翠浅红深，婉娩步空金落。腥尘未飞动处，是先知、早辞华萼。好在□，四并难多少，怨怀无托。猛拍阑干谁会，浮世事、悠悠白云黄鹤。有酒当花，休得是今非昨。花犹百年宁耐，算人生、能几欢乐。又忽忽，醉梦里、春去不觉。","dynasty":"宋代","title":"声声慢·珍丛凤舞"}
{"author":"陈著","content":"人生难满百年心。得分阴。胜千金。吹帽风流，时节又相寻。回首赐萸休说梦，真率具，自山林。逢迎一笑且开襟。酒频斟。量犹禁。相劝相期，长健似如今。醉也从他儿女手，争把菊，满头簪。","dynasty":"宋代","title":"江城子·人生难满百年心"}
{"author":"陈著","content":"年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。","dynasty":"宋代","title":"江城子·年年端午又今朝"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案·钱塘江上潮来去"}
{"author":"陈著","content":"梅窗归坐几岁寒。老生涯、寂寞自便。最喜得、双双健，与粗茶、淡饭结缘。眉前把酒深深劝，这时光、惟有靠天。看许大、痴儿女，且随宜、笑到百年。","dynasty":"宋代","title":"恋绣衾"}
{"author":"陈著","content":"相逢一岁一开怀，不奈匆匆两望赊。缄口已生愁里棘，共镫空结梦中花。芳林丹桂君须折，厄闰黄杨我自嗟。犹喜鄮峰云一叶，故教风里到天涯。","dynasty":"宋代","title":"谢童志道书"}
{"author":"陈著","content":"两山合秀水流中，茅屋相忘松竹丛。时节往来容易事，菜汤艾酒一家风。","dynasty":"宋代","title":"醉中示梅山弟二首"}
{"author":"陈著","content":"钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。","dynasty":"宋代","title":"西江月（送公棠戎）"}
{"author":"陈著","content":"昨见初绷浴露儿，如今又满一年期。山林深处寿高木，薇蕨清风生瑞芝。试取印来如异日，能将字认已多时。诸郎自是诗尽种，嫡出源源分外奇。","dynasty":"宋代","title":"赞前人第四子良汉周岁"}
{"author":"陈著","content":"山家见秃翁，欢笑走儿童。坡竹势飞动，楚兰香暗通。盍分半席地，相扇一瓢风。世事非吾分，何妨诗自雄。","dynasty":"宋代","title":"到梅山次韵弟茝"}
{"author":"陈著","content":"相对两衰翁，此心无复童。幸叨无事坐，贫欠有钱通。菜粥琴书画，梅花雪月风。黄尘在门外，劳隐是英雄。","dynasty":"宋代","title":"到梅山次韵弟茝"}
{"author":"陈著","content":"吾行荷谢老天公，不放南来送雨风。筇杖步前皆雅兴，梅花香底欠诗工。尘埃辟易青山外，邱垄凄凉落照中。一片初心分付处，儿孙他日记衰翁。","dynasty":"宋代","title":"上乘展墓示子侄"}
{"author":"陈著","content":"富贵谁能讯女星，得师自分满平生。河汾他日书成后，王魏中閒亦有名。","dynasty":"宋代","title":"次韵王文甫先生二首"}
{"author":"陈著","content":"危楼得地著身安，冬日烘檐夏气寒。木末清风平与接，山中本色晚宜看。课儿勤读书充架，留客高谈袖满阑。门外流渠源水活，不妨时濯自吾冠。","dynasty":"宋代","title":"赋陈子得书楼"}
{"author":"陈著","content":"寒勒银河不放流，幻飞六出眩人眸。谁知青女老成手，自媚玄冥冬尽头。积峻便如群玉府，遇□还作□毛球。西湖西畔孤山上，欲访梅花有路不。","dynasty":"宋代","title":"赓吴竹修雪诗二首"}
{"author":"陈著","content":"簇簇群山似铁围，中閒著屋与山依。园多芋栗佐清饮，池足芰荷供隐衣。畴昔搬家牛自跨，有时见客鹤先飞。未宜回首林邱旧，剩把诗脾厌翠微。","dynasty":"宋代","title":"次韵弟观到蔡峰庄"}
{"author":"陈著","content":"障暑稠阴，梳凉细缕，□□□□□□。露腋玲珑，多少闹中幽趣。断又续、可是无情，□相送、短长亭路。记春风、曾著莺啼，便娇那得袅如许。知音人自暗省，凝睇青云影里，黄昏犹伫。一部笙?，消得翠腰供舞。堪对景、翻入新妆，鬓影低、衬教眉妩。试回头、旧日章台，怕听声咽处。","dynasty":"宋代","title":"绮罗香·障暑稠阴"}
{"author":"陈著","content":"灵光犹岿然，另久忽书传。风雨各闭户，山林多谢末。眼花千里外，心事十年前。独为儿曹喜，通家契有缘。","dynasty":"宋代","title":"寄婺州石君瑞料院"}
{"author":"陈著","content":"眼前山忽好，他处特纷绿。四下正铺野，一尖高入云。乾坤分外阔，江浙此閒分。我欲更村号，尊为卓秀君。","dynasty":"宋代","title":"四安县道中望一山最尖青问轿夫云是馒头山因"}
{"author":"陈著","content":"北马又经山，传闻顷刻閒。山将身坐断，家有梦飞还。吞哭自怜甫，忍饥谁念颜。真成伤箭鸟，翼翼怕虚弯。","dynasty":"宋代","title":"还家得惊报复回避所"}
{"author":"陈著","content":"鱼眼死也依然张，鹤颈生来如此长。凡物不齐各有分，不须逐臭存吾香。","dynasty":"宋代","title":"次韵梅山弟醉吟七首"}
{"author":"陈著","content":"手制鸡臡味可知，雨书走饷慰穷饥。可能夜去闻声舞，却效早鸣逃难邓。伴宋读书知已久，为由为黍愧非宜。从今定入餐松约，分付饕涎莫再垂。","dynasty":"宋代","title":"次韵梅山弟惠鸡臡"}
{"author":"陈著","content":"草木味自同，樽酒欢相与。旧梦忽以醒，恍不如何所。","dynasty":"宋代","title":"良月二十一日郡庠置酒炉亭劳余出山且取子美"}
{"author":"陈著","content":"嵩溪修竹下，一榻坐幽深。时异交游少，年衰百病侵。生涯成鸟啄，村景付猿吟。惟有相从梦，时时到梵林。","dynasty":"宋代","title":"次韵仁泽僧来见"}
{"author":"陈著","content":"万里风云路向前，功名盍趁仕强年。文如李杜谁争焰，心是夷齐不问泉。别驾有功歌沸海，筑台在望勇趋燕。自惭筋力难追送，侧耳凌清上集贤。","dynasty":"宋代","title":"次韵翁古晚见寄就送其之京"}
{"author":"陈著","content":"叶叶青霞衣，来赴山中期。相看到忘言，日夜春风吹。昨夜雨潇潇，今日君欲归。人生如梦寐，世道正崄巇。我发白已委，况堪生别离。君归不可驻，我心得君知。阑干与云平，白鸟来往飞。安得身有翼，长与相追随。举手一揖别，不作儿女悲。一樽尚可同，百里非天涯。","dynasty":"宋代","title":"送董伯和"}
{"author":"陈著","content":"百花开遍园林，又春归也谁为主。深黄浅紫，娇红腻白，他谁能妒。似不胜情，醉归花月，梦回云雨。又丰肌、恰被东风摇动，盈盈底、霓裳舞。世事纷纷无据。与杨花、飞来飞去。当年斗大，知他多少，蜂窥蝶觑。金谷春移，玉华人散，此愁难诉。漫寻思，承诏沈香亭上，倚阑干处。","dynasty":"宋代","title":"水龙吟"}
{"author":"陈著","content":"百罹身世不成家，赢得萧萧两鬓华。梦想山行三载里，绸缪亲谊百年赊。苍颜一见如枯柏，佳语相延总粲花。别后有诗须狎寄，莫嫌踏险路谽谺。","dynasty":"宋代","title":"次韵徐鳞卿"}
{"author":"陈著","content":"气貌古心盎，渊源早学成。三朝尊汲直，四海颂夷清。忧国生如死，诚身实过名。巍巍叔季世，人重泰山轻。","dynasty":"宋代","title":"挽少保王平章二首"}
{"author":"陈著","content":"墨龟初卜食，青鸟好音回。冰玉皆前契，风波任外来。重因蓝袖舞，轻放赤城开。此事关宗事，终须饮醮杯。","dynasty":"宋代","title":"杜工部诗有送弟观归蓝田迎新妇二首偶与县尉"}
{"author":"陈著","content":"相携入翠林，聊尔豁尘襟。恃熟出家话，得閒生梵心。凉多却扇坐，困倦把诗吟。试问虎溪上，多情如此深。","dynasty":"宋代","title":"次韵弟观留慈云"}
{"author":"陈著","content":"寒勒银河不放流，幻飞六出眩人眸。谁知青女老成手，自媚玄冥冬尽头。积峻便如群玉府，遇□还作□毛球。西湖西畔孤山上，欲访梅花有路不。","dynasty":"宋代","title":"赓吴竹修雪诗二首"}
{"author":"陈著","content":"人生几何，如何不自，珍重此生。向蠹残字上，甘心抛掷，蜗尖争处，著意丁宁。箭过时光，剑炊世界，谁带经锄谁笔耕。分明似，满一锅汤沸，无处清□。输兄。练得闲成。□无辱无忧惧惊。但菜羹粝饭，不求他味，芒鞋竹杖，足畅幽情。八十年来，万千看破，胸次春风秋月明。梅花帐，称困眠醒起，无打门声。","dynasty":"宋代","title":"沁园春·人生几何"}
{"author":"陈著","content":"偶来云外见青山，有感人閒两触蛮。谁识禅心夜来雨，西风唤起喜中叹。","dynasty":"宋代","title":"次韵云岫"}
{"author":"陈著","content":"越水稽山，清明气、钟为人极。D44B缨早、□中学问，从头施设。不受尘来霜壁立，常生意处春流活。与世间、别是一规模，师夔契。仙岛上，分风月。苍梧下，怀冰雪。更双亲犹是，朱颜时节。勋业要从青鬓上，乾坤如许丹山折。看凤衔、芝诏下层霄，朝金阙。","dynasty":"宋代","title":"满江红（寿庆元西倅·孙元宝）"}
{"author":"陈著","content":"老怀不与世情更，才说閒行兴翼然。微湿易乾沙软路，大寒却暖雪晴天。未曾到寺香先妙，底用寻梅山自妍。笑问松边人立石，汝知今日是何年。","dynasty":"宋代","title":"游慈云"}
{"author":"陈著","content":"才出家来恩膦轻，师于东隐却关情。一盂菜饭留分与，方信空门有弟兄。","dynasty":"宋代","title":"赞龄叟留东隐二首"}
{"author":"陈著","content":"木犀风了桂花风，几日中閒景不同。惟有黄花偏耐老，饱收霜露玉成功。","dynasty":"宋代","title":"次单君范其六"}
{"author":"陈著","content":"醉时愁亦乐，老去日如年。惯见红相别，欣逢绿又鲜。","dynasty":"宋代","title":"续侄溥赏酴醾劝酒二首"}
{"author":"陈著","content":"世上纷纷博一卢，案头矻矻守三馀。牢辞门外鸡豚社，菜味深长手灌锄。","dynasty":"宋代","title":"又次韵帅初诸前七首其四"}
{"author":"陈著","content":"古道在山林，还从冷处寻。醉时诗落纸，梦时诗落纸，梦里鹤随琴。岁月悠悠外，乾坤浩浩心。何妨且留住，风雨是知音。","dynasty":"宋代","title":"次韵王监叔二首"}
{"author":"陈著","content":"来游大梵天，邂逅兴悠然。一见新犹故，相忘丑亦妍。藕花诗有句，莲社我无缘。不必参禅话，诗镫自可传。","dynasty":"宋代","title":"次韵僧仁泽"}
{"author":"陈著","content":"逃不从幼安，放非效玄真。原事尧舜主，或与夔龙亲。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"富贵谁能讯女星，得师自分满平生。河汾他日书成后，王魏中閒亦有名。","dynasty":"宋代","title":"次韵王文甫先生二首"}
{"author":"陈著","content":"当年真应老，坐断此名邱。交障锁山定，曲溪依路流。耸肩擎佛迹，分脚踏龙头。形胜不可尽，平生偿一游。","dynasty":"宋代","title":"到香山寺似僧能子良"}
{"author":"陈著","content":"趁溪茅舍竹篱阴，石径如蛇屈曲深。吏卒不行烟冷处，弟兄聊说岁寒心。床头无酒可归算，窗外有鸡留伴吟。过午忽修莱菔茶，悠长滋味在山林。","dynasty":"宋代","title":"十月二十四日过弟观寓所出莱菔相款"}
{"author":"陈著","content":"好共溪山结晚缘，竹枝深夜响渔椽。风清月朗沧溟外，鱼跃鸢飞枕几边。茶灶烟销回野艇，竹竿霜冷钓秋天。少年孟浪东西走，衰病于今耻复然。","dynasty":"宋代","title":"次韵答樊伯撝见拉钓"}
{"author":"陈著","content":"古调难逢钟子期，近交只数已公诗。家风自别閒相似，心事无涯话有时。草木味中犹着我，荆榛丛里更同谁。衰年如许会能几，俯仰悠悠云水知。","dynasty":"宋代","title":"次韵少野"}
{"author":"陈著","content":"翦耳严风利似刀，吹嘘滕六做功劳。大包天地为一色，老尽山林无二毛。借暖尚能赊绿蚁，御寒终不羡裘羔。天涯多少穷途客，欲寄书难雁影高。","dynasty":"宋代","title":"次韵弟观雪中二首"}
{"author":"陈著","content":"喝破炎尘一锡飞，迂程千里访衰迟。袖中明月无时价，面上清风似故知。契顺何求惟勇义，参寥欲去且谈诗。便应立脚五山顶，未死相闻倘有期。","dynasty":"宋代","title":"赠平原师妙觉归温州"}
{"author":"陈著","content":"万叶逢秋又缬斑，珠林锦镜好追攀。人生行乐非容易，本是閒人也未閒。","dynasty":"宋代","title":"次韵雪窦寺主僧炳同招游山二首"}
{"author":"陈著","content":"一流瀑泻九重天，长挂如虹引洞仙。岩壁凫飞延岁月，石梁龙滚起云烟。满山药味增新色，夹岸桃花胜旧年。愧我白头登览日，咏归赓韵信多缘。","dynasty":"宋代","title":"筠溪八景诗·徐凫蛟瀑"}
{"author":"陈著","content":"儿造从来自不情，百千万变底人惊。人生水上浮沤影，物论风前乱叶声。自笑醉吟空赘传，谁知橘隐竟无名。况今衰老知何用，惟有关门答五行。","dynasty":"宋代","title":"次韵戴帅初见寄"}
{"author":"陈著","content":"年华浮动酒中心，笑向吾前满满斟。犹喜家贫诗礼在，一杯真率胜山阴。","dynasty":"宋代","title":"上巳酒边即事示女沖二首"}
{"author":"陈著","content":"山弄夕辉眉淡扫。溪分新水支流小。醉梦风光凝望杳。云树绕。杜鹃怨处谁能晓。浮世悠悠波渺渺。蜗争何事何时了。天为无情方不老。休苦恼。随缘诗酒清闲好。","dynasty":"宋代","title":"渔家傲"}
{"author":"陈著","content":"非才承乏尹瑶京，何幸亲逢造化成。凝固地腴丰岁事，均调天气寿民生。春归休念采薇戍，夜捷已闻垂瓠城。方信太平元有象，九街箫鼓合欢声。","dynasty":"宋代","title":"代京尹吴山云益雪应贺庙堂二首"}
{"author":"陈著","content":"颇有爱山心，山人交未深。不知回俗驾，依旧入儒林。乐处外何有，故书中可寻。渔蓑归得晚，风雨伴吾吟。","dynasty":"宋代","title":"呈月窗兄"}
{"author":"陈著","content":"停棹即阶除，空明一锐如。飞毫僵庶可，吐句走灵舒。闹里自静好，公余相起居。爱君情款密，裨我事迂疏。念念民租少，言言郡计虚。入林难即鹿，竭泽恐无鱼。立政谙平实，行符审疾徐。亟牛且鸡汁，服骥偶盐车。斟酌黄汉瓒，流连翠织裾。务滋桃李种，首事草茅锄。愿却辛毗子，同商隽永书。溪山万宝藏，穹壤一蘧庐。吟吻馋供茗，官庖贵买蔬。尘劳资洗濯，技痒互爬梳。生活侵韩贾，襟期听耳余。雪舟如兴尽，共此复谁欤。","dynasty":"宋代","title":"剡县次韵张兼夜月联句"}
{"author":"陈著","content":"浮生无足处，乐事有谁真。风雨少晴日，弟兄能几人。清谈流俗外，薄醉小窗春。栩栩投床梦，方知造物仁。","dynasty":"宋代","title":"醉中示梅山弟"}
{"author":"陈著","content":"人生自多事，本是一蘧庐。忽忽梦柯外，累累炊剑余。清吟投病枕，细读当医书。此去更何日，相过话索居。","dynasty":"宋代","title":"次韵张子乔来见"}
{"author":"陈著","content":"维摩居士病不起，却向方丈说法无一事。此证何证无实证，针灸汤药所不治。子房状貌如妇人，及到筹帷决胜无比伦。此相何相无实相，骨骼毛颜不足论。我虽不能学居士，逢人笑语中痛痞。我虽不能子房，峥嵘自在虚皮里。落魄道人赵月堂，挟医与相走四方。肘后有方千金良，眼中有电千里光。自谓无病不可药，不知我病不在脉。自谓无人不可相，正恐我形难摸索。去年相访无一辞，忽焉而去岂其欺。今年重来又默默，问之不答惟求诗。汝袖医手缄相口，却要我开诗口落汝手。一诗赠行聊尔尔，要见我证我相三年后。","dynasty":"宋代","title":"赠医相者赵月堂"}
{"author":"陈著","content":"君子之容舒，吉人之辞寡。有常则可矣，欲自得之也。","dynasty":"宋代","title":"长儿深生日集经语示之二首"}
{"author":"陈著","content":"兹庵擅佳境，一到愿方偿。钟鼓江湖笠，琴棋水竹房。相逢多故旧，小憩得清凉。自笑因级浅，又催行路忙。","dynasty":"宋代","title":"游鹿顶山"}
{"author":"陈著","content":"裔自三吴秀四明，士林著不尽峥嵘。江淮游览诗随气，乡里推评实过名。最是与梅相契友，翛然易箦了平生。北风飞旐余山路，稍得悲歌薤露声。","dynasty":"宋代","title":"挽王开叔"}
{"author":"陈著","content":"壮年自下退工夫，看破人閒戏剧图。灵运在家心已放，知章还里计非迂。梅花梦好抛鸳侣，蕙帐閒多引鹤雏。湖海风波任澎湃，白云飞处结屠苏。","dynasty":"宋代","title":"赠薛总管弃官从□"}
{"author":"陈著","content":"玉守鱼符委任隆，规模新处见新功。来从北斗光躔下，坐治南山紫翠中。载路政声如药石，契天心画在屏风。深深到底清相映，一派碑潭水最公。","dynasty":"宋代","title":"似臧伯通"}
{"author":"陈著","content":"迩来三五年，处处罹过兵。谁能宴龙山，无复游彭城。今兹九日至，正尔百感生。仰天破帽落，失笑还自惊。","dynasty":"宋代","title":"戴帅初九日无憀以满城风雨近重阳为韵七首袖"}
{"author":"陈著","content":"著林仙叟，梦境炊得，才香还觉。回首渺，觚棱何处，云与商量浮计小。矮矮屋、半弓来闲地，也著三花两草。沸眼底、鞭风笠雨，不满茶边一笑。寿骨奇耸神清峭。散人装、游戏尘表。帘昼永、长留雅伴，吟唾宽飞潇洒料。最好是、瑟和琴同调，眉里相看耐老。更绿草、孙枝可意，谱得家传较早。争指画额儿儿，欢祝处、荷薰吹晓。记兰汤初试，当日风光又到。拚醵饮、任金尊倒。醉把羲娥傲。算万事、都是空花，雪柏霜松镇好。","dynasty":"宋代","title":"宝鼎现（寿范著林）"}
{"author":"陈著","content":"山林气骨本来癯，客气乘时敢阚虚。韩愈无医惟赠遣，宗元何病岂工忆。不烦天女梵花散，自有乡人傩茢除。到底群邪须一正，请师孔祷莫踌躇。","dynasty":"宋代","title":"次韵单君范行李中诸诗前数章自道后二章为单"}
{"author":"陈著","content":"飞下吟笺墨妙斑，空拳难对敌家攀。肯分半榻清风况，翻怪诗来挠聒閒。","dynasty":"宋代","title":"次韵雪窦寺主僧炳同招游山二首"}
{"author":"陈著","content":"斜阳已在古松閒，杯酒相留未放还。此是古人真率处，谁知今日有梅山。","dynasty":"宋代","title":"到梅山处三首"}
{"author":"陈著","content":"误辱高轩访子云，须知我自是玄真。石心已落千寻海，霜鬓难留一发春。门外道途新旧眼，兵前朋友死生身。如今聚首休轻别，他日黄金枉铸人。","dynasty":"宋代","title":"弟观喜董稼山至有诗因次韵二首"}
{"author":"陈著","content":"吟搜菜味诗宜瘦，睡足花时梦亦香。閒也曾忙老彭泽，存而无用古灵光。","dynasty":"宋代","title":"用梅山醉中韵三首"}
{"author":"陈著","content":"偶来乘暇隙，又过古禅林。白日钟鱼外，清风竹树阴。无言自有趣，得句亦何心。相见不相问，老僧知我深。","dynasty":"宋代","title":"似永固主僧惠福"}
{"author":"陈著","content":"贤哉昔鲁山，心地出芝兰。不负义方教，相传本色官。三年脚根正，万里路头宽。须信功名事，要教人耐看。","dynasty":"宋代","title":"送严心传"}
{"author":"陈著","content":"著林仙叟，梦境炊得，才香还觉。回首渺，觚棱何处，云与商量浮计小。矮矮屋、半弓来闲地，也著三花两草。沸眼底、鞭风笠雨，不满茶边一笑。寿骨奇耸神清峭。散人装、游戏尘表。帘昼永、长留雅伴，吟唾宽飞潇洒料。最好是、瑟和琴同调，眉里相看耐老。更绿草、孙枝可意，谱得家传较早。争指画额儿儿，欢祝处、荷薰吹晓。记兰汤初试，当日风光又到。拚醵饮、任金尊倒。醉把羲娥傲。算万事、都是空花，雪柏霜松镇好。","dynasty":"宋代","title":"宝鼎现（寿范著林）"}
{"author":"陈著","content":"洁蠲老笔记祠庭，更把辞情韵入声。誓守松楸为得死，肯戕桑梓买偷生。衣冠图画君心事，香火焚修子血诚。孝义本来无世变，有谁下马拂阴茔。","dynasty":"宋代","title":"题梅逸林隐君祠"}
{"author":"陈著","content":"老健羲娥不住车，东君依样做年华。十来日雨洗梅萼，一半春风归杏花。醉里出门忘故我，閒心到处是吾家。临溪忽悟前程事，流水方生未到涯。","dynasty":"宋代","title":"孟春书怀"}
{"author":"陈著","content":"苹蓼汀洲红白分，忧心触景自如醺。鸿飞本欲冥冥去，万里长天不放云。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"道谊不今古，世情空清深。共君联夜话，慰我一生心。对酒清镫影，分襟细雨阴。天南岂无雁，时得寄书音。","dynasty":"宋代","title":"寄贝勉斋冯桂坡"}
{"author":"陈著","content":"雍容存器局，沈细入经纶。心好难为弟，身危活得民。余生盟蕙帐，急召应蒲轮。松下旧游处，为谁芳草新。","dynasty":"宋代","title":"挽赵集贤□□□三首"}
{"author":"陈著","content":"为嫌客闷转还乡，到得还乡梦转长。密友会疏心欲折，贫家事富担难当。秋山有态忻新雨，风叶无名怨夕阳。此景劝君评洎取，免教诗社报凄凉。","dynasty":"宋代","title":"回家"}
{"author":"陈著","content":"昔年堂上来三鱣，今日溪头领队鱼。方信卜居初意好，要教同里识诗书。","dynasty":"宋代","title":"教学退作二首"}
{"author":"陈著","content":"三井西边十亩坡，与云盘礴傲羲娥。危时自说升平话，险地今为安乐窝。鱼鳖收溪供草酌，竹松临户当花窠。故园台榭姑苏问，万事从来蚁一柯。","dynasty":"宋代","title":"董伯和竹溪寓居"}
{"author":"陈著","content":"乾坤惨淡真愁绝，民物伤残欲活难。说相说医当及此，区区衰病不须看。","dynasty":"宋代","title":"赠赵月堂"}
{"author":"陈著","content":"老仙平日鍊心丹，荏苒光阴百岁閒。随分种花供冷眼，逢人留酒有温颜。乾坤只作醒中梦，风月何妨忙处閒。有约酬春争起舞，要看北道破先悭。","dynasty":"宋代","title":"次韵董三馀"}
{"author":"陈著","content":"我抱东林未见心，诸贤诗上见东林。两瞳不觉针锋利，一瞬清风扫宿阴。","dynasty":"宋代","title":"答眚医王东林求□"}
{"author":"陈著","content":"短筇敲路又投西，满眼皆诗不用题。风撼材声如海怒，天铺雪意放云低。自怜白发貂裘敝，欲借红炉纸帐栖。记取年年此时节，两翁一醉笑扶携。","dynasty":"宋代","title":"十月十二日到慈云见去岁与龄叟诗因次韵"}
{"author":"陈著","content":"山家见秃翁，欢笑走儿童。坡竹势飞动，楚兰香暗通。盍分半席地，相扇一瓢风。世事非吾分，何妨诗自雄。","dynasty":"宋代","title":"到梅山次韵弟茝"}
{"author":"陈著","content":"冠屦天地间，车笠风云从。我行半东南，已复八十翁。取友必端人，求我我蒙童。初见老不化，宿学今何功。万丈委羽山，中有人中龙。文气苏玉局，心事庞德公。岂不愿纳交，谁与先为容。何物瀹小子，托根岁寒松。寄我寿我诗，墨妙扬古风。扇开眼眊矂，翼起身龙钟。要知片云外，实共二浙东。气以类相应，面未心已同。端如获骊珠，不羡放鸽笼。滥吹谱美茎，难报来施丰。","dynasty":"宋代","title":"次韵黄岩高志尹寄寿"}
{"author":"陈著","content":"春首还相见，吾怀白与兄。江湖关老梦，山野避新行。危虑船迎浪，残生漏送更。东风溪上路，欲别若为情。","dynasty":"宋代","title":"次韵内侄竺稷并示诸儿"}
{"author":"陈著","content":"世运空更禅，人情任覆翻。浮荣归堕甑，真味寄污尊。见客不问事，学农时踏村。兴公旧游处，长啸一招魂。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"两山合秀水流中，茅屋相忘松竹丛。时节往来容易事，菜汤艾酒一家风。","dynasty":"宋代","title":"醉中示梅山弟二首"}
{"author":"陈著","content":"丈亭亭下浦，舣棹又终朝。船聚市声杂，风生江气骄。兹行未百里，已涉第三潮。去住向谁问，鹭飞云影飘。","dynasty":"宋代","title":"泊丈亭"}
{"author":"陈著","content":"芒屩东归日已斜，故人留滞岂来嗟。数杯烂醉饥时药，一枕熟眠安处家。湖海友朋多宿草，乾坤今古一风花。但将无事看时事，来往溪山诗未涯。","dynasty":"宋代","title":"谢前人留宿饮食"}
{"author":"陈著","content":"诗书以沃其中兮，睟生盎乎吾之余。衣冠以正其外兮，俨自媚乎吾之初。情周乎与物兮，于由由而介介。义见乎应事兮，于胶胶而舒舒。庶乎免于今之世兮，其将进于马少游王彦方之徒与。","dynasty":"宋代","title":"汪日宾真赞"}
{"author":"陈著","content":"松是交朋竹是邻。横枝临水瘦，月黄昏。冲寒香入岭头云。清到底，人共一般清。好句更无痕。门前无俗客，不须扃。暂将骚致答花神。从此去，题动玉堂春。","dynasty":"宋代","title":"小重山（次韵定海赵簿咏梅）"}
{"author":"陈著","content":"世多多才翁，谁识识字农。可人忽来思，劳苦意稠重。时危幸未死，尊酒得相从。一醉不须辞，毋待漏尽钟。","dynasty":"宋代","title":"戴帅初九日无憀以满城风雨近重阳为韵七首袖"}
{"author":"陈著","content":"火是人生日用资，难凭回禄做儿嬉。千镫照夜成何事，一点疏防万屋危。","dynasty":"宋代","title":"元宵薇山内弟酒边五首"}
{"author":"陈著","content":"今朝天气新，聚首见情真。园木相看古，池鱼亦咏春。山林如此酒，宇宙几何人。堪笑尘埃世，兴怀石季伦。","dynasty":"宋代","title":"送春酒边"}
{"author":"陈著","content":"山林以为家兮，出而与风烟之为缥缈。水之湄素所狎兮，专一嗜而谋饱。纷纷下而上兮，若不能以终日。矫静洁以待时兮，固有独立于寒梢之表者也。","dynasty":"宋代","title":"赋墨鹭"}
{"author":"陈著","content":"仙棹发秋湾，稽山到不难。要将培远业，便答自初官。秦望一峰峭，贺湖千顷宽。用心行己处，时向此中看。","dynasty":"宋代","title":"张敬之县尉"}
{"author":"陈著","content":"手分教雨□邻庠，咫尺何分明越乡。一正不为崖壁异，三年相与藻芹香。梅花时节催行色，藜焰风流要当行。应有青云扶健翼，摩挲老眼看翱翔。","dynasty":"宋代","title":"送李仲实官郡学任满归余姚"}
{"author":"陈著","content":"青山绿水乡，竹里喜还堂。犬窦可曾警，雀罗何用张。苦诗谁是甫，问字我非扬。有感飞霞佩，相从老不忘。","dynasty":"宋代","title":"次韵王监叔二首"}
{"author":"陈著","content":"老我相逢还一笑，杯盘草草自家风。从人漫说侯鲭好，难与耆英菜味同。","dynasty":"宋代","title":"梅山摘其绝为四首和来余因以次韵"}
{"author":"陈著","content":"华冑眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。","dynasty":"宋代","title":"西江月·华胄银青气脉"}
{"author":"陈著","content":"流景去难縻。浮世危如拍浪埼。才遇中秋聊对月，佳期。最怕晴明未可涯。人月本相依。果是今朝恰背违。孤负楼台多少醉，堪悲。何忍滂沱与毕离。","dynasty":"宋代","title":"南乡子·流景去难縻"}
{"author":"陈著","content":"钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。","dynasty":"宋代","title":"西江月·钱影何曾过眼"}
{"author":"陈著","content":"楼阁高虚压翠微，诗囊酒担答春晖。山环水抱花相映，天阔云开鹤自飞。已有新阴共醉卧，何妨清话放迟归。浮生难得如今日，回首人间万事非。","dynasty":"宋代","title":"八句呈董稼山"}
{"author":"陈著","content":"二灵山下湖光润，八字桥头河水分。此是江东最佳处，近来风景不堪闻。","dynasty":"宋代","title":"八字桥"}
{"author":"陈著","content":"江干风雨别，君住我来回。两地梦相觅，十年书一来。字参老未到，诗放晚唐开。直要吟成史，扫清尘世埃。","dynasty":"宋代","title":"白珽寄诗次韵见意"}
{"author":"陈著","content":"晴色上游筇，西行二里中。荠花黄缬地，麦穗白潮风。纸杵鸣山屋，斋钟出梵宫。归途须傍早，要折石岩红。","dynasty":"宋代","title":"柏溪岩头"}
{"author":"陈著","content":"说著韬翁泪泫然，得来展墓及春先。松楸旧垅惊如许，风雨寒宵坐有缘。余味淡交微醉酒，回头流俗未烹鲜。明朝又别西山去，多少怀思集晚年。","dynasty":"宋代","title":"拜先外舅墓坐雨用赵景文韵二首"}
{"author":"陈著","content":"卷怀经笥袖名鞭，千载阴何暗结缘。清似岁寒松独立，健于霜晓鹘争先。尘埃事与心相避，醉梦人看眼亦鲜。肯使鸡林浪传去，纷纷吟梓不同年。","dynasty":"宋代","title":"拜先外舅墓坐雨用赵景文韵二首"}
{"author":"陈著","content":"流俗滔滔逐乱尘，典刑卓卓老宗臣。山川在眼孤忠泪，风雨无家一梦身。及奠生刍吾已晚，忍看宿草自成春。方来世事谁能料，须认分兵护墓人。","dynasty":"宋代","title":"拜赵端斋墓有感而书"}
{"author":"陈著","content":"雨屋又留连，回头七载前。同游半黄土，百感两霜颠。睡醒茶为祟，吟清山结缘。他年北窗下，谁复对床眠。","dynasty":"宋代","title":"呈雪窦僧野翁"}
{"author":"陈著","content":"直节见初茁，苦心甘自珍。纷纷夏箨中，独养岁寒身。遣送从山西，冲破赤日尘。揖入生菜筵，气味酷相亲。譬之美人拳，彼独为何人。","dynasty":"宋代","title":"谢国英"}
{"author":"陈著","content":"有分醉慈云，相留气味真。榧香千丈雪，笋隽万年春。此会不多见，如今能几人。胡为弗回首，三笑亦风尘。","dynasty":"宋代","title":"游慈云二首"}
{"author":"陈著","content":"犹记年时花下醉，老怀今已不成春。深黄浅紫知何在，留得残莺啼向人。","dynasty":"宋代","title":"又次韵二首"}
{"author":"陈著","content":"随云入宝坊，寄憩正师房。醉枕老易醒，閒窗春亦忙。暄风□花气，好客带诗香。信美难久住，我家山水乡。","dynasty":"宋代","title":"灵溪房偶成"}
{"author":"陈著","content":"喜逢新岁带春回，四老过从贺泰来。君若燕毛分次第，我当鹤发领徘徊。忺怀爵跃空相望，弱脚蹒跚阻一陪。传语诸贤任抛外，百年夫妇自衔杯。","dynasty":"宋代","title":"次前韵戏似"}
{"author":"陈著","content":"虎溪虽小深似海，截断英雄富贵尘。却为渊明过溪笑，方知心自有高人。","dynasty":"宋代","title":"题思远行业碑"}
{"author":"陈著","content":"楚楚青琅玕，亭亭上碧落。层层凛秋棱，不与春芳约。动摇清风生，尘浊空万壑。常时一味静，水月环采若。","dynasty":"宋代","title":"寿王修斋枢密"}
{"author":"陈著","content":"自古人间多水旱，人事尽时功过半。区区事空不事实，三代以后人心乱。吾乡薄产寄山溪，崎岖随势无尺齐。受水通灌盍预备，堤防以石堰筑泥。顾不此信信偶木，鴃舌呗诵淫比屋。岂知性本依人行，方信之中神所宿。大云遮日雷无声，兼旬望霓忧群生。更兼五日天不雨，原无黍稷田无炕。田里倚龙为人命，百拜哀鸣聒龙听。忽焉夜雨一沾濡，咸谓卧龙今睡醒。胡为诘朝天晦冥，飓母横挟扬威灵。撼山崩谷发庐舍，掀播两间摧万形。初谓得雨龙之赐，谁料此风随后至。或者风雨自有数，龙亦无知天做事。不如反己自求天，难独靠龙图万全。况持纸钱徼妄想，正似衔石将海填。里无千户分十甲，谄鬼诛裒知几匝。流俗酣溺死不怪，我有苦言谁听纳。","dynasty":"宋代","title":"六月五日大风雨水弟观有诗道其事因和之"}
{"author":"陈著","content":"来翁摊纸要求诗，犹胜儿童弱弄嬉。参得纯公行乐意，傍花随柳待他时。","dynasty":"宋代","title":"戴仲伦求诗"}
{"author":"陈著","content":"诗卷舞西风，翩然入眼中。健回追电马，清落唳霜鸿。遗我宝吴缟，逢人称相红。但存山上果，谁道剥为穷。","dynasty":"宋代","title":"谢王景之用前韵见寄"}
{"author":"陈著","content":"看了山中薜荔衣。手将安石种分移。花鲜绚日猩红妒，叶密乘风翠羽飞。新结子，绿垂枝。老来眼底转多宜。牙齿不入甜时样，醋醋何妨荐酒卮。","dynasty":"宋代","title":"鹧鸪天（和黄虚谷石榴韵）"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案（次韵戴时芳）"}
{"author":"陈著","content":"松下披衣坐著，飞瀑岩前洗脚。画向尘污人看，教知山林之乐。","dynasty":"宋代","title":"题画扇"}
{"author":"陈著","content":"锦里风光分外春，桃花如市趁时新。鬭风车马香尘里，谁是朱门觅水人。","dynasty":"宋代","title":"锦里观桃"}
{"author":"陈著","content":"越水稽山，清明气、钟为人极。D44B缨早、□中学问，从头施设。不受尘来霜壁立，常生意处春流活。与世间、别是一规模，师夔契。仙岛上，分风月。苍梧下，怀冰雪。更双亲犹是，朱颜时节。勋业要从青鬓上，乾坤如许丹山折。看凤衔、芝诏下层霄，朝金阙。","dynasty":"宋代","title":"满江红（寿庆元西倅·孙元宝）"}
{"author":"陈著","content":"生其箕子国，来拜观音山。迢迢万里外，了了一见閒。风波任浩荡，云月自往还。莫怪图三笑，我非元亮班。","dynasty":"宋代","title":"灵济庵会高丽僧全息庵八句遗之"}
{"author":"陈著","content":"纶巾古貌尘寰表。风流处、别是英雄才调。胸次著乾坤，触景皆诗料。金碧楼台新筑就，傍翠麓、旋添花草。仙棹。更逍遥来访，十洲三岛。遮眼富贵人多，算如公有子，人间应少。看膝下功名，共月林清皎。象简绯袍亲侍策，且胜赏、先春独笑。都道。馆中书就养，云翘偕老。","dynasty":"宋代","title":"真珠帘·纶巾古貌尘寰表"}
{"author":"陈著","content":"吾竹窗兄，吾能评者，只将竹看。是丹山佳气，胚月军茂直，嵩溪润脉，滋养清坚。雪虐霜凌，风饕雨恶，撼顿侵欺今几年。元无损，这虚心实节，却自依然。人间。输此君贤。可曾向红尘里著鞭。称翩翩侣凤，舞依翡翠，昂昂雏鹤，立倚琅玕。动处非情，静中自韵，全得生来潇洒天。须长在，在月窗窗北，石涧东边。","dynasty":"宋代","title":"沁园春（寿竹窗兄）"}
{"author":"陈著","content":"潇洒一僧关，钱家古墓山。云多迷早晚，溪阔限忙閒。斋鼓青龙麓，渔歌白鹭湾。欲吟吟不尽，岩溜自潺潺。","dynasty":"宋代","title":"次韵东平赵孟益游北山寺"}
{"author":"陈著","content":"字字真真幻幻心，讲毡须体美中箴。分明示我猪龙训，剪刷成他鸾鹄襟。","dynasty":"宋代","title":"次前人似任叔实"}
{"author":"陈著","content":"七十七年春，斑衣堂上新。鱼轩宜有晚，恙枕竟无晨。空感通家泪，难随执绋尘。望云飞老□，聊聒薤歌人。","dynasty":"宋代","title":"挽校书郎方公夫人二首"}
{"author":"陈著","content":"老来多病脚蹒跚，不觉追行一里宽。归去闭门还静坐，世途步步是邯郸。","dynasty":"宋代","title":"送君范到上溪头"}
{"author":"陈著","content":"玉川子后是吾生，自课园中拾晚荣。搀雨金芒排世好，饱春香瓣见天成。不烦钲鼓腾山噉，剩有旗枪战酒兵。凤舞赐团今绝想，只凭苦硬养幽清。","dynasty":"宋代","title":"春晚课摘茶"}
{"author":"陈著","content":"世事纷纷乱似丝，放教公道总堪诗。三年仁政从头去，百里人心是己知。脉络相关真为国，毫厘不便甚捐肌。残生何幸身亲见，也拟公堂举寿卮。","dynasty":"宋代","title":"又次韵前人见示"}
{"author":"陈著","content":"直溪之水清且洌，可以沃我老枯渴。直溪之风空且阔，可以舒我穷郁结。自闻西来飞霞佩，使我南望片云隔。苦无筋力抗尘埃，徒有心事交冰雪。长庚分光到寂寞，好风流閒无时节。瘿木岂是罍洗材，歜葅不登鼎俎列。见何所见斯未信，取非所取毋乃亵。俗眼滔滔鄂州花，古道卓卓元城铁。自昔瓮城地最灵，而况金坛人更杰。漫塘词源有流传，实斋理学素磨切。忽乘朝阳下赤城，坐觉文星灿不浙。龟手之药或以封，皋皮之座啸自彻。糠秕在前吾不妨吾后，瓦注者巧吾但安吾拙。教铎重新雷霆鸣，儒流勇赴江河决。弦诵洋洋正声合，芹藻楚楚生香发。北斗泰山收宝望，东观蓬莱是途辙。","dynasty":"宋代","title":"寄台教王吉甫"}
{"author":"陈著","content":"燕前莺底。一日春犹在。香雾晓，祥云霁。烟交槐影重，风约花尘卸。当此际。桃源不是人间世。彩袖环庭砌。华裾纷柯佩。欢声洽，童颜醉。金丹功已到，绿发生须再。箫鼓沸。飞琼来祝千千岁。","dynasty":"宋代","title":"千秋岁（寿从母夫冯）"}
{"author":"陈著","content":"多年坐镇翠微西，钟鼓声中好品题。见大不嫌山寺小，立高应笑世人低。扫莓苔地皆新筑，倚竹梅云是退栖。最与老天相狎处，无边风月省提携。","dynasty":"宋代","title":"为龄叟作"}
{"author":"陈著","content":"杜鹃非是翠芳残，底事年年叫出山。纸帐竹床清到底，不堪声入梦魂閒。","dynasty":"宋代","title":"伤春"}
{"author":"陈著","content":"三井西边雨亩坡，与云盘礴傲羲娥。危时自说升平话，险地今为安乐窝。鱼鳖收溪供草酌，竹松临户当花窠。故园台榭姑苏问，万事从来蚁一柯。","dynasty":"宋代","title":"董伯和竹溪寓居"}
{"author":"陈著","content":"膏粱道之贼，资财人所奴。不如贫而乐，客至菜一厨。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"世艳明灭萤尾光，客气腾跃烟中香。烟消萤死竟何有，要知人事亦何常。今夕何夕山中集，六客相对通肺肠。樽中不问酒圣贤，得醉即是无何乡。耳边鼓笛有自好，忽散而去何吾妨。吾辈本非淫湎流，聊以寄意齐兴亡。老禅知我酷信我，谓此非痴亦非狂。呼童展纸快磨墨，听我趁笔穷夜长。砉然一笑如梦觉，清风明月自有天文章。","dynasty":"宋代","title":"夜饮慈云诸公索诗因成长篇"}
{"author":"陈著","content":"杖屦访郊晴，秋光泼眼明。溪痕经水没，山面拨云呈。霞影收虹影，砧声急雁声。芙蓉花在否，滑路倩人行。","dynasty":"宋代","title":"秋晚新晴"}
{"author":"陈著","content":"自笑我何如，叨年八十余。户门觉老病，梅竹护穷居。拙计信天鸟，残生减水鱼。时将一字命，仰卧向空书。","dynasty":"宋代","title":"次韵樊伯撝见贶"}
{"author":"陈著","content":"华冑眼青气脉，仙风斑白须眉。儿孙玉雪满庭帏。家庆人间难比。浮世事等云过，平生心有天知，举杯相约小看时，岁岁梅花里醉。","dynasty":"宋代","title":"西江月·华胄银青气脉"}
{"author":"陈著","content":"忆昔浑家衣天香，翩翩风流公子裳。蟾宫步武云送上，雁塔姓名星摇芒。绿袍照眼初意锐，青毡入手前路长。谁知蕉鹿成夜梦，日与蓬鷃争时光。累累鹄形走山谷，战战茧足履冰霜。貂裘已弊有嫂轻季子，牛衣虽泣无妻问王章。悬鹑襹褷不投俗，扪虱勃窣徒谈王。岂不欲羡补衮居峻地，岂不欲著锦绣归故乡。顾瞻外饰至此面自赪摸索中襟凄其汗如滂。况今玄冥令凛冽，难把赤立身支当。彼狨鞍宝马重狐貉，彼毳茵绣帐双鸳鸯。或锦步障五十里，或金缕衣十二行。与富贵家自择伴，如衰飒辈难登堂。老者衣帛盍早计，大寒索裘真痴忙。缙绅遗绪惨莫继，章缝本色终难忘。从来固多急义谱，今亦何敢浅识量。君不见履常长贫冻至死，絮袄不具有识空悲伤。又不见范叔一寒如此极，绨袍之恋千载犹芬芳。","dynasty":"宋代","title":"代赵信甫千人助冬衣"}
{"author":"陈著","content":"鸦带残阳入翠微，纷纷黄叶向人飞。西风不管人閒事，雁自南飞燕自归。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"虹桥关福地，门外任风涛。襟带金钟秀，根基铁柱牢。安心培大枣，办手摘蟠桃。坐镇江山稳，新题立石高。","dynasty":"宋代","title":"次韵洞真道士卢致远"}
{"author":"陈著","content":"人世一沤浮，时光如瞬流。相违十年久，偶见两心稠。法嗣惊初意，香厨出异羞。那知年到此，不枉少迟留。","dynasty":"宋代","title":"万寿寺主僧圆鉴留酒醉中"}
{"author":"陈著","content":"凿池引山泉，泉脉来扰扰。池上有新亭，池下芰荷绕。色香两超绝，天然本非矫。花开日开宴，醉里人世早。","dynasty":"宋代","title":"次韵戴成叔"}
{"author":"陈著","content":"书生例饥困，世路方逼仄。胡为乎此中，兀兀朝以夕。问之挽而答，初意岂今日。几年镫火窗，谓可生羽翼。时事出料外，竟作沈海石。寒谷春难回，涸辙水难激。聊分星家波，食此一涓滴。终然一自赡，拍案动远色。江湖天风长，万里谁能絷。姑以术资行，或者儒得力。泰与否相除，剥与复消息。要知穷非穷，当遇识者识。","dynasty":"宋代","title":"张时斋书生也坐穷以星学资身赠其远行"}
{"author":"陈著","content":"直溪之水清且洌，可以沃我老枯渴。直溪之风空且阔，可以舒我穷郁结。自闻西来飞霞佩，使我南望片云隔。苦无筋力抗尘埃，徒有心事交冰雪。长庚分光到寂寞，好风流閒无时节。瘿木岂是罍洗材，歜葅不登鼎俎列。见何所见斯未信，取非所取毋乃亵。俗眼滔滔鄂州花，古道卓卓元城铁。自昔瓮城地最灵，而况金坛人更杰。漫塘词源有流传，实斋理学素磨切。忽乘朝阳下赤城，坐觉文星灿不浙。龟手之药或以封，皋皮之座啸自彻。糠秕在前吾不妨吾后，瓦注者巧吾但安吾拙。教铎重新雷霆鸣，儒流勇赴江河决。弦诵洋洋正声合，芹藻楚楚生香发。北斗泰山收宝望，东观蓬莱是途辙。","dynasty":"宋代","title":"寄台教王吉甫"}
{"author":"陈著","content":"杜鹃啼正忙时，半风半雨春慳霁。酴醿未过，樱甜初熟，梅酸微试。一种红芳，九苞真色，舞窗翻砌。自仙樊去后，无人题凤，阑干外、成孤媚。谁信阳春妙手，锦云机、新番裁制。东君冷看，如何描摸，天然艳美。浑欲乘风，又如羞日，做双飞艳。伫骖鸾，称得花前弄玉，与吟箫婿。","dynasty":"宋代","title":"水龙吟（次韵黄蘧轩虚谷咏凤花）"}
{"author":"陈著","content":"迎神旧是醉哗场，榷禁方严酒有坊。幸免叫嚣成鬼市，不妨安稳服农忙。","dynasty":"宋代","title":"弟观为众奉里神于丹山僧舍有五绝因趁韵"}
{"author":"陈著","content":"年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。","dynasty":"宋代","title":"江城子（重午书怀）"}
{"author":"陈著","content":"云连屋不居，三閒葺茅茨。田园非不宽，一亩环竹篱。楚楚山下花，湛湛池边□。丈室南坡□，容膝以扁之。谁谓方回旋，天境春熙熙。壶中著仙翁，芥子藏须弥。虚诞彼异端，我□异于斯。圣贤与我对，经训星日垂。可以读离骚，可以击壤诗。回头绿纷者，金碧贮狂痴。声色性命斧，财货盗贼资。皇皇窘其庐，日怀不足私。蚊蚋同旦暮，不满一唾嗤。岂识天下乐，本非外铄为。己大物自小，心旷神斯怡。一则万条□，静者动蓍龟。吾方谋一榻，尽老聊娱嬉。今日为何日，此理知者谁。","dynasty":"宋代","title":"敬赋虚斋孙君容膝"}
{"author":"陈著","content":"诗卷劳相寄，吟高欲和难。澹情如水接，秀句共霞餐。妄奏蛙声乐，叨盟马血盘。岂能无牴触，一笑幸吾宽。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"世变如轮到厄年，危魂飞绕万山巅。冥心前路追陶令，回首中原属汉渊。树鹊频惊枝上月，醯鸡苟活瓮中天。悠悠未是归时节，风雨何□复对眠。","dynasty":"宋代","title":"次韵前人醵更生会三首"}
{"author":"陈著","content":"浮生分付四休休，自谓眉閒绝点愁。鹤在鸡群空有志，鸿罹鱼网莫抽头。妄灾勿药终须喜，坎难维心底用忧。荣辱两忘饶落魄，何妨痛饮学巢囚。","dynasty":"宋代","title":"次韵里人纾愤"}
{"author":"陈著","content":"我与亦山连，因闻少母贤。顺柔知自分，勤检乐吾便。心积儿孙福，家修香火缘。平生庶无憾，此去坐青莲。","dynasty":"宋代","title":"挽舒亦山少母邹氏"}
{"author":"陈著","content":"见说三閒松下屋，更无长物累中心。难忘独有南风操，时到溪山一鼓琴。","dynasty":"宋代","title":"次韵戴帅初架阁剡居四首"}
{"author":"陈著","content":"几年西崦寺，门藓路交藤。龙象开禅席，钟鱼张法镫。领徒耕趁雨，对客句裁冰。我亦相忘者，慈云得屡登。","dynasty":"宋代","title":"与龄叟"}
{"author":"陈著","content":"南风吹笠走长须，一轴新诗一幅书。虎榜陈人有韩愈，鹤山佳婿得肩吾。行年八十死将似，求活须臾计已疏。惭愧珍羞□初度，忽忘门户是穷儒。","dynasty":"宋代","title":"次韵胡景参制机见寿二首"}
{"author":"陈著","content":"正觉留题久岑寂，此后此意谁知得。老僧揖入廊东头，摩挲石刻令人忆。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"参差新复古禅关，残树疏篁百亩閒。清晓轩窗初过雨，黄尘城市自深山。一家暂付客天外，半榻聊分僧夏閒。犹有故人相访问，到无言处是时难。","dynasty":"宋代","title":"宿天宁寺偶成"}
{"author":"陈著","content":"梅山醉里抱山孙，春入孩颜笑语温。淡静心田无妄念，只将诗礼种家门。","dynasty":"宋代","title":"饮于梅山弟家醉书八首其七·喜见山孙"}
{"author":"陈著","content":"八十二年真过分，两三閒屋漫偷安。家人病退药方熟，儿子归来酒量宽。只把诗书供日用，不知宇宙有风寒。开门但放溪山入，心本无他谁得干。","dynasty":"宋代","title":"十月九日醉中二首"}
{"author":"陈著","content":"蓬莱风月神仙，却来平地为霖雨。乾坤清了，如今多是，退行一步。寸寸归心，轻轩娱侍，竹溪花圃。奈君王眷眷，苍生恋恋，那肯放、钱塘渡。天也知公此意，问升平、要抽身去。把些夏潦，和些秋哨，轻轻缀住。一转移来，元勋力量，他谁堪付。待汾阳、了却中书，别又商量出处。","dynasty":"宋代","title":"水龙吟代寿贾秋壑"}
{"author":"陈著","content":"联袂西庵去，行清不厌深。兰芳泛幽谷，松翠引长林。石路傍山甃，涧源何处寻。归途无所有，时听一猿吟。","dynasty":"宋代","title":"到倪庵"}
{"author":"陈著","content":"山谷忽精神，一番桃李新。杯盘留话处，镫火苟安人。老去刻为岁，醉来寒亦春。催归莫閒管，此处岂天津。","dynasty":"宋代","title":"次韵黄长孺"}
{"author":"陈著","content":"一诗未足见儿贤，意气中閒颇蔼然。忠厚人家宜有后，乱离时世始知天。老怀信汝穷须达，俗眼从渠丑做妍。培得根深花自茂，莫将今日看他年。","dynasty":"宋代","title":"次儿瀹以的字韵呈喜而又赋"}
{"author":"陈著","content":"镜中看青山，山色非尘寰。月中看水光，全胜日中看。山水本无改，所遇成异颜。朝过齐王门，暮叩西秦关。人生贵知己，不遇何不还。了了心自定，我居山水閒。","dynasty":"宋代","title":"无题"}
{"author":"陈著","content":"飞飞鸿雁旧山川，有泪沾衣感昔贤。猛拍阑干因猛省，从来沧海变桑田。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"年年端午又今朝。鬓萧萧。思摇摇。应是南风，湘浦正波涛。千古独醒魂在否，无处问，有谁招。何人帘幕倚兰皋。看飞桡。夺高标。饶把笙歌，供笑醉陶陶。孤坐小窗香一篆，弦绿绮，鼓离骚。","dynasty":"宋代","title":"江城子（重午书怀）"}
{"author":"陈著","content":"深山雨易雪，片大不成花。翁媪热摩面，儿童寒战牙。如居峨顶寺，休问洛阳花。宜麦今虽兆，明年事未涯。","dynasty":"宋代","title":"雨后雪"}
{"author":"陈著","content":"卷怀经笥袖名鞭，千载阴何暗结缘。清似岁寒松独立，健于霜晓鹘争先。尘埃事与心相避，醉梦人看眼亦鲜。肯使鸡林浪传去，纷纷吟梓不同年。","dynasty":"宋代","title":"拜先外舅墓坐雨用赵景文韵二首"}
{"author":"陈著","content":"夜宿云閒第一峰，一鸡鸣动万山空。薄餐菜饭留中火，牢著芒鞋踏上风。高处更无尘隔碍，满空惟有理玲珑。睦时此意平生乐，山下人谁此乐同。","dynasty":"宋代","title":"剡民望回再回剡宿陈公岭"}
{"author":"陈著","content":"水面巧安排，轩窗爽豁哉。桥关江气定，门约市声开。远景天相送，清风客自来。夜床凉睡足，有梦到蓬莱。","dynasty":"宋代","title":"灵济庵主僧泉蒙山招饮偶成"}
{"author":"陈著","content":"闻说东皋绝点埃，笑飞铁锡把山开。何须一面方相识，曾见藕花诗句来。","dynasty":"宋代","title":"次韵僧云岫寄东皋寺主智恭"}
{"author":"陈著","content":"楼阁倚晴天，知心得老禅。风光百年事，民命数家烟。镫火犹嬉鼓，山林有醉筵。残生聊尔耳，休话到兵前。","dynasty":"宋代","title":"龄叟醉我以鼓笛之筵八句见意"}
{"author":"陈著","content":"翛然形早蜕，遗痛在家人。手泽泣孤子，箧封悲二亲。菟裘行计旧，牛陇窆铭新。我亦知君者，酸心唐隩春。","dynasty":"宋代","title":"挽范千之其二"}
{"author":"陈著","content":"湖边小筑扁临清，眼力高人巧思营。再世规模为日久，一区光景得天成。儿孙受用功名外，朋友过从水□情。我亦要投潇洒约，恨无鹤骨驾云轻。","dynasty":"宋代","title":"贾养晦以其父叔厚所赋临清亭诗求和因用韵寄"}
{"author":"陈著","content":"闻得胥江尚涨沙，往来虽便重嗟嗟。旧游怕说铜驼棘，遗曲难听玉树花。满目山川谁是客，无情天地若为家。栖栖又入西峰下，踏破山鞋几两麻。","dynasty":"宋代","title":"次韵帅初浙西回及得新居三首"}
{"author":"陈著","content":"春城那被酒缠绵，燕姹莺娇近午天。花影满帘庭院寂，碧纱窗迥淡如烟。","dynasty":"宋代","title":"春午二首"}
{"author":"陈著","content":"青云玉树南薰扇。京华地、别是潇湘图展。茉莉芰荷香，拍满笙萧院。雪藕盈盈歌袅处，早已带、秋声凄怨。堪叹。把时光轻靠，冰山一片。从古幻境如轮，问铜驼、应是多番曾见。谁把笛吹凉，总是腔新换。水枕风船空入梦，但极目、波流云远。消黯。更华林蝉咽，系人肠断。","dynasty":"宋代","title":"真珠帘（四时怀古夏词）"}
{"author":"陈著","content":"辜负山中月与风，心无城市亦山中。应嫌猿鹤天机浅，要与几行不肯同。","dynasty":"宋代","title":"梅山摘其绝为四首和来余因以次韵"}
{"author":"陈著","content":"潇洒琴帘，月灯归后新谐好。青云香里共清风，消得金花诰。争奈天颠地倒。好光阴、都惊散了。更听人说，七七年时，多多烦恼。捱到如今，信知空挂闲怀抱。天于贫处最饶人，颦也翻成笑。牢闭柴门自好。对梅花、杯盘草草。满前儿女，耐后夫妻，齑盐偕老。","dynasty":"宋代","title":"烛影摇红（寿内子）"}
{"author":"陈著","content":"蘋蓼汀洲红白分，忧心触景自如醺。鸿飞本欲冥冥去，万里长天不放云。","dynasty":"宋代","title":"次单君范其二"}
{"author":"陈著","content":"梦曾骑马踏京华，老矣盟鸥寄水涯。回首故人多宿草，攒眉晚节自寒花。南风漫把初心鼓，西日难将只手遮。犹有穷吟谁管领，何时王翰作邻家。","dynasty":"宋代","title":"因閒坐偶成韵谢黄虚谷"}
{"author":"陈著","content":"四郊多少出云山，六月如何得雨悭。天意茫茫知不外，秋成岌岌有无閒。人非稼穑谁为命，职在蛟龙可听閒。终藉精忱起灵蛰，鹤骖带得夜瓢还。","dynasty":"宋代","title":"次韵卢致远祈雨喜应"}
{"author":"陈著","content":"钱塘江头驻龙马，西湖风光甲天下。西湖西边屋万閒，中有沈沈醉花者。莺莺燕燕日日春，萍虀豆粥蜡代薪。黑杀吹飚忽过江，忧贻君父辱在臣。烽火连天天已近，浪将督师答天问。畏缩不前江神嗔，坐受排墙侣西晋。嗟今玉辇竟蒙尘，将相受辱甘帼巾。求如西晋已觖望，万世遗笑无人秦。","dynasty":"宋代","title":"次韵弟观用王介甫桃源行韵写感为西湖行"}
{"author":"陈著","content":"风枝雨叶渐成阴，扫退浮红浪紫尘。惭我老苍留本色，安排晚景见新春。","dynasty":"宋代","title":"绿阴"}
{"author":"陈著","content":"当年飓捲地轮移，拄杖东还云与飞。太白岩前绿阴下，相逢无语听催归。","dynasty":"宋代","title":"次和天童僧惠杲"}
{"author":"陈著","content":"钱影何曾过眼，笔头那肯亏心。系门瘦马影沈沈。夜柝不惊春枕。一去轻如蕉梦，三乡都是棠阴。等闲换取印黄金。催上云程新任。","dynasty":"宋代","title":"西江月·钱影何曾过眼"}
{"author":"陈著","content":"何处蹲鸱美，云南一望中。角巾临晚岁，拙语寄西风。喜报无乾鹊，缄回靳篆虫。还诗元有例，盍与昔人同。","dynasty":"宋代","title":"次前韵与舅氏竺九成求芋"}
{"author":"陈著","content":"裔自三吴秀四明，士林著不尽峥嵘。江淮游览诗随气，乡里推评实过名。最是与梅相契友，翛然易箦了平生。北风飞旐余山路，稍得悲歌薤露声。","dynasty":"宋代","title":"挽王开叔"}
{"author":"陈著","content":"出山相过便东行，水落山空一别轻。留得清诗照窗几，万花妆里独梅兄。","dynasty":"宋代","title":"次和天童僧惠杲其三"}
{"author":"陈著","content":"风急雁声高，露冷蛩吟切。枕剩衾寒不耐烦，长是伤离别。望得眼儿穿，巴得心头热。且喜重阳节又来，黄菊花先发。","dynasty":"宋代","title":"卜算子（嘲二十八兄）"}
{"author":"陈著","content":"赫赫光华夺景星，斯文宗主在先生。他年奏赋通明殿，已信君王不敢名。","dynasty":"宋代","title":"次韵王文甫先生"}
{"author":"陈著","content":"风雨潇潇境，山林落落姿。安贫清似玉，嗜学古如饴。世事两颦送，古心诸老知。家庭多手泽，幸有宁馨儿。","dynasty":"宋代","title":"挽卓生甫二首"}
{"author":"陈著","content":"工夫靠里方为学，时习奚分幼壮年。何幸席閒提掇紧，最明新处是陈篇。","dynasty":"宋代","title":"小学识愧"}
{"author":"陈著","content":"匆匆相聚处，未足满平生。镫雨对眠梦，花晴携话行。前盟空在耳，外哭若为情。已矣不可作，高山孤月明。","dynasty":"宋代","title":"挽曹泰宇居士三首"}
{"author":"陈著","content":"物理元随世事新，静观知是泮宫人。穿花野荠虽微草，也占年年一分春。","dynasty":"宋代","title":"横桥观荠"}
{"author":"陈著","content":"青山流水迢迢去。总是东风往回路。送得春来春又暮。莺如何诉。燕如何语。只有春知处。时光渐渐春如许。何用怜春怕红雨。到处空飞无实据。花开也好，花飞也好，此意须双悟。","dynasty":"宋代","title":"青玉案"}
{"author":"陈著","content":"妻孥恩爱深，生死同一窗。胡然成别离，使汝悲涕双。人世能几何，明灭风镫幢。有家尚堪活，奚岂□他乡。安得归来舟，顺风自南江。","dynasty":"宋代","title":"次如心侄古意韵"}
{"author":"陈著","content":"羡君培早学，人十己千之。燕雀谁知我，蛟龙自有时。文场魁众后，计幕主相知。天地如长泰，功名何可涯。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"僵寒危病分泉台，谁料今犹事酒杯。可是食羊供未足，只因齏瓮唤教回。紫荆老树死中活，棠棣春花笑处开。儿辈不知身是赘，劝餐云母寿方来。","dynasty":"宋代","title":"梅山弟家醉中"}
{"author":"陈著","content":"双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。","dynasty":"宋代","title":"烛影摇红·双杏堂深"}
{"author":"陈著","content":"前山屏开照檐绿，后山如坐膝抱屋。数亩山园半亩池，松影参差庇梅竹。九月九日天气清，银白金黄百种菊。诗人好事酷喜客，新酒篘醲烹野蔌。中有有识剪发妻，谈笑咄嗟具鱼肉。我醉不知日午晡，但觉意气横山谷。吁嗟乎为可如时，我辈得此一日福。宇宙自隘我自宽，人生无厌我自足。梅山生计亦凄凉，一醉何曾计饘粥。浮邱洪崖总妄传，最好只有三万六千局。","dynasty":"宋代","title":"弟茝家醉中趁笔"}
{"author":"陈著","content":"阃寄当今第一难，三年裘带笑谈閒。宽扶民力野声乐，静压边风江水閒。□□有缘钟阜在，清朝却诏履星还。过家闻说须留憩，荷满江洲笋满山。","dynasty":"宋代","title":"送沿江制使姚橘州尚书自金陵赴召三首"}
{"author":"陈著","content":"丹桂固应为密友，黄友自合让高芳。夜来独立西风底，吹入诗肠咳唾香。","dynasty":"宋代","title":"本犀"}
{"author":"陈著","content":"漂泊无家杜少陵，兵閒奔走如蓬萍。碧涧香芹因可嗜，脍鲤岂厌银丝精。百谪九死苏玉局，到处为乡心自足。有时珍尝百糁羹，何尝不食黄鸡粥。二子流落甚数奇，攻苦食淡分所宜。顾无所择随所有，亦曰吾师吾仲尼。菜瓜鱼肉皆可食，乡党一篇炳星日。君胡不学圣与贤，乃外吾道从道释。岂薄朱门粉署郎，穷搜滋味丰时壮。岂恶毡帽侏{亻离}辈，搏攫羊豕饱腥肪。不则床头怕金尽，不则继肉乖夙准。遂将所受父母身，束缚枯肠强坚忍。况闻君家百指余，正自不同藜苋厨。独立标榜人所骇，此意未智要何如。君子之道在中耳，才落一偏犯公议。有则庶羞不为过，无则□□亦常事。朋友切磋欲无瑕，早从吾言勿姑差。庶几上不见摽于仲尼之门，下可□□于杜苏二子之家。","dynasty":"宋代","title":"辟戴帅初食长菜"}
{"author":"陈著","content":"春雨宜农耕，逆旅愁坐雨。雪寒饥杀人，豪富雪中舞。忧乐古来殊，欲说头自俯。见山岂不爱，身危心不武。入深复入深，有谷如子午。生死未可知中，谁能问甘苦。","dynasty":"宋代","title":"避难西坑用瀹韵"}
{"author":"陈著","content":"头秃鬓萧萧，谁知生转劳。危心念避远，老脚失低高。薄采义山蕨，难逢仙径桃。如何是归日，世事日嚣嚣。","dynasty":"宋代","title":"避难西坑用瀹韵"}
{"author":"陈著","content":"山閒筑屋古西坡，小小规模净似磨。两壁鼓钟来雪窦，四围松竹护云窝。轩窗有趣高僧远，门户无遮俗客多。我寄前林时一到，未知风月意云何。","dynasty":"宋代","title":"避难雪窦之西坑游西麓庵"}
{"author":"陈著","content":"夜宿山家谢主翁，安排席藁地炉东。枕头就借支机石，帕额聊防箭隙风。酒瓮下眠添古话，牛衣中卧有时通。老吾看破人閒事，锦帐牙床总是空。","dynasty":"宋代","title":"避难周姓家席地而眠偶成"}
{"author":"陈著","content":"翠竹黄花曲曲香。中间犹有太平腔。淡空一饭云山钵，诗梦对床风雨窗。忽动归心随晚策，尚留醉兴寄春缸。閒行除却禅关外，牢闭柴门学老庞。","dynasty":"宋代","title":"别龄叟八句"}
{"author":"陈著","content":"梅山种梅封且培，梅山种善如种梅。有善必报既有子，有子且复生孙来。萧艾中间芝挺出，今朝才为两三日。咿呕似欲指之无，烨烨眼光如点漆。中庭展席分排铺，童冠环立觇所趋。从容顾视前举手，干戈俎豆诗与书。吾家昆弟存者几，六十见孙有吾弟。未闻他日成人事，庶几正脉存祖祢。杯盘团栾家庭春，岂是闲心竞芳辰。危时闭门独生意，一醉有感天犹仁。吾弟所喜吾亦喜，亦欲含饴娱晚岁。自知无德开后人，有不尽泽吾先世。不观吕范两名家。贤子若是何其多，皆从世积心上出，安知他日吾非他。","dynasty":"宋代","title":"丙戌二月廿五日梅山弟为孙试周遂赋"}
{"author":"陈著","content":"忆昔儿嬉祖母旁，如今甲子一周强。尽窗三世亲亲话，分付儿孙此意长。","dynasty":"宋代","title":"丙戌人日与内侄汪景渊同饮于宜晚二首"}
{"author":"陈著","content":"危世相逢三载閒，春风杯酒此时难。双溪不是无风月，世味何如菜芋盘。","dynasty":"宋代","title":"丙戌人日与内侄汪景渊同饮于宜晚二首"}
{"author":"陈著","content":"北风行黑杀，东南天柱折。忠臣锯解头，文士刀抉舌。我亦走危途，腥埃蒙面铁。攀缘极棱层，双跟迸皴血。山人邂逅惊，强颜取容悦。班荆分菜糜，儿童笑流歠。荼毒复荼毒，难说更难说。十月初五夜，山林阴气合。骨肉复何之，无从知死活。眼光射先庐，山人火烈烈。虎狼相往来，左右无寸挟。吞声哭达旦，忽与妻孥接。相持牵衣裳，透肤霜露浃。何时是归时，细思增郁结。且见脊令飞，绕树日千匝。","dynasty":"宋代","title":"次韵观弟避难"}
{"author":"陈著","content":"杰瓶酒榼近多空，书友诗朋亦閒逢。只有渔樵是知己，也嫌老似雪中松。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"吁嗟天数不人由，举目江河万里愁。为厉可无忠义鬼，觅封忍见笑谈侯。功名只作无时看，气节须从险处留。归去来辞非浪赋，曾知此老此心不。","dynasty":"宋代","title":"又次前韵"}
{"author":"陈著","content":"聚散等风沙，相知要当家。弟兄窗下酒，世俗眼前花。隐去方为福，贫驱未有涯。明朝吉凶事，分付与昏鸦。","dynasty":"宋代","title":"正月晦日与弟观对酌"}
{"author":"陈著","content":"大地山河属司马，云阙岧峣都洛下。夕阳亭上已卖国，无与东门长啸者。铜驼荆榛不成春，华林转眼为樵薪。连墙枯骨若有声，啾啾知是清谈臣。中原虽远江东近，典午偏安姑莫问。苻坚百万捲淝波，犹有安石能强晋。嗟今玉辇竟蒙尘，将相受辱甘帼巾。求如西晋已觖望，万世遗笑无人秦。","dynasty":"宋代","title":"再次前韵"}
{"author":"陈著","content":"老仙平日鍊心丹，荏苒光阴百岁閒。随分种花供冷眼，逢人留酒有温颜。乾坤只作醒中梦，风月何妨忙处閒。有约酬春争起舞，要看北道破先悭。","dynasty":"宋代","title":"次韵董三馀"}
{"author":"陈著","content":"忠义垂青脉，癯然独饭蔬。生涯一身寄，禅学九经余。有教宁分类，逢人只借书。世方餍粱肉，视此愧何如。","dynasty":"宋代","title":"挽曹泰宇居士三首"}
{"author":"陈著","content":"粉儿乳子等蓬麻，书种精神见始哑。自分閒居培玉树，无心劳役谶金沙。如龙当有腾高日，何恙能侵积庆家。乳哺薄乖随勿药，番成点浪□涂鸦。","dynasty":"宋代","title":"用弟观韵二首"}
{"author":"陈著","content":"温温白玉璞，楚楚秋兰香。胡为乎此中，纸帐柏子房。诗书岂不仁，宿念落渺茫。况有白渺亲，朝露争馀光。时复一回首，云飞青天长。人生能几何，世事那能量。不观身上衣，昔缁今已黄。我亦何心者，邂逅成感伤。飒然清风来，欲言言已忘。","dynasty":"宋代","title":"赠僧仁泽"}
{"author":"陈著","content":"叶叶青霞衣，来赴山中期。相看到忘言，日夜春风吹。昨夜雨潇潇，今日君欲归。人生如梦寐，世道正嶮巇。我发白已委，况堪生别离。君归不可驻，我心得君知。阑干与云平，白鸟来片飞。安得身有翼，长与相追随。举手一揖别，不作儿女悲。一樽尚可同，百里非天涯。","dynasty":"宋代","title":"送董伯和西归"}
{"author":"陈著","content":"双杏堂深，山明水秀潆洄著。稳铺心事做平生，不买颦眉错。是则苍髯白发。笑微微、朱颜自渥。一团春意，半隐风流，他谁能学。六十年华，又从今起新花甲。葵榴初艳芰荷香，争赴开筵约。家庆真堪恣乐。碧瑶杯、须拚满酌。瑟琴声里，弟劝兄酬，儿歌孙拍。","dynasty":"宋代","title":"烛影摇红·双杏堂深"}
{"author":"陈著","content":"公事无多白日閒，笑谈风月傲方千。马鞍虽少难供赋，突兀南山翠扑鞍。","dynasty":"宋代","title":"次前人为余置酒邑厅见示"}
{"author":"陈著","content":"江之永矣，其流汤汤。整我六师，告成于王。春日载阳，薄言采芑。泳之游之，民之洽矣。清且沦漪，有美一人。怀哉怀哉，率土之滨。","dynasty":"宋代","title":"寿马裕斋观文"}
{"author":"陈著","content":"丹霞前，慈云顶，两壁相看苍铁冷。春风秋月一逢迎，菜碗茶瓯拍香鼎。有时话到有处无，有时瞑到入禅定。本来僧俗不相干，气味投时堪隽永。九年卓锡兴百废，谁与挽之欲去猛。我年今已七十六，师五十二亦多病。人生契合是因缘，临老相分重凄哽。东湖水宽万顷烟，风波簸弄羲娥影。西山有寺古佛境，啼鸟落花云水静。师亦两下如何领。","dynasty":"宋代","title":"正月二日游慈云为龄叟作"}
{"author":"陈著","content":"衰年少出门，信步过冬暄。黄叶问梅路，青烟芟麦村。危时一自适，造物万相□。试与松风约，尚堪来几番。","dynasty":"宋代","title":"游净慈道中"}
{"author":"陈著","content":"劫火吹炎海水飞，九州同惴釜鱼危。有时杜老泪盈把，终日颜回面忍饥。今古滔滔无限事，乾坤纳纳竟何知。便教强趁黄花约，终恐趑趄罚后期。","dynasty":"宋代","title":"次韵前人醵更生会三首"}
{"author":"陈著","content":"卖花声，卖花声，识得万紫千红名。与花结习夙有分，宛转说出花平生。低发缓引晨气软，此断彼续春风萦。九街儿女芳睡醒，争先买新开门迎。泥沙视钱不问价，惟欲荡意摇双睛。薄鬟高髻团团插，玉盆巧浸金盆盛。人心世态本浮靡，庶几治象犹承平。卖花声，卖花声，如今风景那可评。向时楼台买花户，凄烟落日迷荆榛。但见马嘶逐水草，狐狸白昼嗥荒城。万花厄运至此极，纵有卖声谁耳倾。我生不辰苦怀旧，如病入痼酒宿酲。况被春风暗撩拨，傍无知我难号鸣。忽焉夜枕发为梦，恍恍惚惚行故京。一唱再唱破垣隔，闻声不见花分明。谓此何日尚有此，倾面大恸泪纵横。久而方觉更哽塞，拥被危坐百感并。我年今已七十一，岂是年少閒关情。天空地阔说不尽，山外杜鹃啼残更。","dynasty":"宋代","title":"夜梦在旧京忽闻卖花声有感至于恸哭觉而泪满枕上因趁笔记之"}
{"author":"陈著","content":"昌黎大颠相接识，为说道理惊孤寂。欧公喜与惟俨交，爱其文逸通经术。自顾拟非韩欧伦，漫游亦到沙门释。明觉后人少野师，湖海宿尊推第一。胸中自有大藏经，此外三兼翰林笔。坐断名山皆梵家，能有几人知本色。不从钵盂计颗粒，则向栋宇争寸尺。彼滔滔者何足云，我油油然自相得。年年荷师寿我生，今何以寿师生日。欲写丹霞赞其高，师自有流乳一峰矗天碧。欲倾嵩渌扬其清，师自有飞雪千丈挂空白，但有数语一溪藤，相伴瓣香飞入室。缘师法门本是空，我也将空当真实。世閒何事非戏剧，请师一笑撼动天开图画壁。","dynasty":"宋代","title":"寿雪窦寺炳同长老"}
{"author":"陈著","content":"珊然环佩下芝山，醉梦人閒醒眼看。三世相家知有后，十分谦德似无官。骚盟宽与江湖接，清气直将星斗干。难得相逢容易别，因风时为劝加餐。","dynasty":"宋代","title":"次韵史芝田来访"}
{"author":"陈著","content":"障暑稠阴，梳凉细缕，□□□□□□。露腋玲珑，多少闹中幽趣。断又续、可是无情，□相送、短长亭路。记春风、曾著莺啼，便娇那得袅如许。知音人自暗省，凝睇青云影里，黄昏犹伫。一部笙?，消得翠腰供舞。堪对景、翻入新妆，鬓影低、衬教眉妩。试回头、旧日章台，怕听声咽处。","dynasty":"宋代","title":"绮罗香·障暑稠阴"}
{"author":"陈著","content":"流莺恰恰报新晴，如醉春光畅踏青。金犊车前诗料足，不妨分付入骚情。","dynasty":"宋代","title":"次韵前人新晴三首"}
{"author":"陈著","content":"君墓我其铭，谁知不尽情。半生萍梗过，晚岁柏松盟。辇下清相谂，兵閒老共惊。芙蓉堂在否，回首泪纵横。","dynasty":"宋代","title":"挽范节干"}
{"author":"陈著","content":"纷纷薄俗事轻唇，自喜衰年德有邻。危世孤儿华发母，归舟百里碧波春。不因噬指感怀切，肯学呕心搜句新。娱舞慈庭应细说，丹山笋蕨正宜人。","dynasty":"宋代","title":"长孺因吾二诗有负米分邻之语因又次韵饯其归二首其二"}
{"author":"陈著","content":"虚谷兮委蛇，云英英兮日迟迟。繁阴兮土滋，兰之生兮彼桃李其安知。","dynasty":"宋代","title":"赋虚谷黄子羽所藏吴山西墨兰三章"}
{"author":"陈著","content":"当年雪溪翁，知命故知足。平生一退字，厚施不食禄。高洁严子陵，清贤段干木。溪上多子孙，林树森瑶玉。","dynasty":"宋代","title":"次韵戴成叔其四"}
{"author":"陈著","content":"马头姻缔热相寻，谁识清交旧绂簪。泽底李无门望态，村中陈有世婚心。别来得见百罹后，坐到忘言两意深。醉里送君何所有，嚼梅花碎写成吟。","dynasty":"宋代","title":"次弟观为陈子得纳妇别李亲家"}
{"author":"陈著","content":"晚泊江湾平处。楚楚苹花自舞。风翦雨丝轻，江上潮生船去。看取。看取。湿橹不惊鸥鹭。","dynasty":"宋代","title":"如梦令（舟泊咸池）"}
{"author":"陈著","content":"青山绿水乡，竹里喜还堂。犬窦可曾警，雀罗何用张。苦诗谁是甫，问字我非扬。有感飞霞佩，相从老不忘。","dynasty":"宋代","title":"次韵王监叔二首"}
{"author":"陈著","content":"万里长久一样云，纷纷吹下玉成尘。能令下界皆称瑞，谁谓南人不识真。积冻已多为麦地，培汤更办百花春。强将光景宽衰老，呵手微吟意欠新。","dynasty":"宋代","title":"次韵弟观雪中二首"}
{"author":"陈著","content":"浪麦风微花雾扫。痕沙水浅溪桥小。属玉双双飞杳杳。山宽绕。新晴绣得春分晓。独立无言心事渺。曾将宇宙思量了。世变何涯人已老。休烦恼。林泉况味终须好。","dynasty":"宋代","title":"渔家傲（次前人）"}
{"author":"陈著","content":"山外黄尘不到门，南风松竹翠纷纷。暗中有虎村嗥合，夜半闻鸡老睡分。带得儿来同坐雨，飞归家去欲排云。收书忽报今朝喜，病女加餐药奏勋。","dynasty":"宋代","title":"六月六日倪{奥下加山}庵坐雨"}
{"author":"陈著","content":"三数茎须细撚金，圆齐五瓣外红深。酷憎媚俗长垂首，善处骄阳不动心。色变化成丹灶火，时开落应土圭针。感怀南北多分裂，此独全名古到今。","dynasty":"宋代","title":"连山王开诗试子午花"}
{"author":"陈著","content":"古往今来几过帆，天高地下一浮庵。与翁相见亦偶尔，一笑无言意自参。","dynasty":"宋代","title":"次韵刘后村所赠延庆主僧圭复翁诗三首其一"}
{"author":"陈著","content":"乾坤今似许，焮祸自非材。危活矛头米，惊愁笛里梅。世方淫佛老，谁肯问参囘。太息复太息，吾徒何以哉。","dynasty":"宋代","title":"俞荪墅示以杂兴四首乃用危骊塘所次唐子西韵"}
{"author":"陈著","content":"慈云一坐十年过，耐受空门末劫魔。晨粥应缘千里到，秋粮入供寸功磨。当风松干神弥爽，经雪梅花韵更多。大地山河供一笑，底须天女问云何。","dynasty":"宋代","title":"寿法椿长老二首"}
{"author":"陈著","content":"自笑我何如，叨年八十余。户门觉老病，梅竹护穷居。拙计信天鸟，残生减水鱼。时将一字命，仰卧向空书。","dynasty":"宋代","title":"次韵樊伯撝见贶"}
{"author":"陈著","content":"江山百里馀，相得肯相疏。寄雁苦无便，遗鱼俄有书。心能谦以下，义得兑之初。耐久难忘处，我将铭陋居。","dynasty":"宋代","title":"次韵孙与之"}
{"author":"陈著","content":"劫火吹炎海水飞，九州同惴釜鱼危。有时杜老泪盈把，终日颜回面忍饥。今古滔滔无限事，乾坤纳纳竟何知。便教强趁黄花约，终恐趑趄罚后期。","dynasty":"宋代","title":"次韵前人醵更生会三首"}
{"author":"陈著","content":"象棋一局酒三杯，此乐都从静处来。明月清风不轻与，青山流水要相陪。","dynasty":"宋代","title":"饮于梅山弟家醉书八首"}
{"author":"陈著","content":"南庐佳号。是自许孔明，经纶才调。对柳鸣琴，凭花制锦，小试一同谈笑。怎知画帘难驻，忽又星舆催召。但谶得、耀碑潭水月，交光相照。驿道。春正好。簇帐擎杯，听取殷勤祷。略鲙松鲈，便膺芝凤，陵溯紫清津要。当家得时行志，回首旧封文庙。疏化雨，障狂澜不尽，生生芹藻。","dynasty":"宋代","title":"喜迁莺（代邑士送梁宰观赴昆山同知）"}
{"author":"陈著","content":"寒光皓皓照残年，方信人閒别有天。一色村中见流水，半乾屋上有炊烟。洛人僵卧今谁问，塞马飞驰正自便。想得南枝梅好在，风檐独立思悠然。","dynasty":"宋代","title":"雪中偶成"}
{"author":"陈著","content":"出山相过便东行，水落山空一别轻。留得清诗照窗几，万花妆里独梅兄。","dynasty":"宋代","title":"次和天童僧惠杲其三"}
{"author":"陈著","content":"□□□□□，化身千百亿。应世来住山，谁是直翁直。海眼□□脚，春心有铁脊。阅历十五期，作为万分一。洗尽旧氛□，□出新金碧。层霄撼鼓钟，證明大功德。法嗣镇别洲，澎湃好消息。欢喜不闻声，赞叹自生福。今日是何日，相庆开九秩。我亦有偈言，自知非本色。□凭南风便，吹入庄严域。","dynasty":"宋代","title":"寿天宁寺主僧可举八十"}
{"author":"陈著","content":"千顷田畴麦浪花，数家林薄笋抽芽。休将世事俱归梦，颇喜人生尚有涯。","dynasty":"宋代","title":"青山下"}
{"author":"陈著","content":"开眼门外世梦短，忘情樽前閒意长。邂逅当有赤松子，歌舞何用楚兰香。","dynasty":"宋代","title":"次韵梅山弟醉吟七首"}
{"author":"陈著","content":"欲寿吾前酒一行，走三百里火云程。热时却有寒时节，汝母梅花腊底生。","dynasty":"宋代","title":"次韵儿瀹六月十二日登东坑岭"}
{"author":"陈著","content":"傍家数亩园，景物便偃仰。水近竹愈青，土腴花怒长。得閒日月长，万里归坐想。有时发孤啸，山谷答清响。","dynasty":"宋代","title":"次韵戴成叔"}
{"author":"陈著","content":"钱塘江上潮来去。花落花开六桥路。三竺三茅钟晓暮。当年梦境，如今故国，不忍回头处。他谁做得愁如许。平地波涛挟风雨。往事凄凄都有据。月堂笑里，夕亭话后，自是无人悟。","dynasty":"宋代","title":"青玉案（次韵戴时芳）"}
{"author":"陈著","content":"之子吾乡秀，生来踏上风。兰亭高擢颖，芹泮早称雄。科第孙山秀，吟情灞雪中。□□□□□，□□□□□。","dynasty":"宋代","title":"挽张梅坦二首"}
{"author":"陈著","content":"振讯䙰褷病鹤形，箳篂影下话平生。受原宪业惟环堵，溯德公心不入城。日把寸量著蝶梦，云拖一出被猿惊。自惭迂学经题品，输与两生无姓名。","dynasty":"宋代","title":"次韵翁古晚府判其二"}
{"author":"陈著","content":"霁晓楼台，斜阳渡口，凉腋新声初到。占断清阴，随意自成宫调。看取次、颤引薰风，想无奈、露餐清饱。有时如、柔袅?丝，忽如笙咽转娇妙。谁知忧怨极处，轻把宫妆蜕了，飞吟枝杪。耳畔如今，凄感又添多少。愁绪正、萦绕妆台，怎更禁、被他相恼。送残音、立尽黄昏，月明深院悄。","dynasty":"宋代","title":"绮罗香·霁晓楼台"}
{"author":"陈著","content":"出门随意踏苍苔，过眼时光一笑陪。二十四风清绣地，两三点雨试轻雷。缬空舞絮随春去，钿水娇荷闯夏开。对景伤心儿女事，刚肠无奈只衔杯。","dynasty":"宋代","title":"春残"}
{"author":"陈著","content":"十载重来古树阴，眼前新冢泪沾襟。归家当与诸儿说，要识如今展拜心。","dynasty":"宋代","title":"哭赵观使墓"}
{"author":"陈著","content":"人生无足处，知足是良方。自种荪成墅，时同云出乡。江湖残梦杳，山谷本心长。回首门前事，风潮战石塘。","dynasty":"宋代","title":"俞荪墅其四"}
{"author":"陈著","content":"剪耳严风利似刀，吹嘘滕六做功劳。大包天地为一色，老尽山林无二毛。借煖尚能赊绿蚁，禦寒终不羡裘羔。天涯多少穷途客，欲寄书难雁影高。","dynasty":"宋代","title":"次韵弟观雪中二首其一"}
{"author":"陈著","content":"谒祠江上且归休，有命何须企碧流。好把一言寤明主，声名当不减千秋。","dynasty":"宋代","title":"次韵前人补试落归曹娥待潮"}
{"author":"陈著","content":"工夫靠里方为学，时习奚分幼壮年。何幸席閒提掇紧，最明新处是陈篇。","dynasty":"宋代","title":"小学识愧"}
{"author":"陈著","content":"衰年少出门，信步过冬暄。黄叶问梅路，青烟芟麦村。危时一自适，造物万相□。试与松风约，尚堪来几番。","dynasty":"宋代","title":"游净慈道中"}
{"author":"陈著","content":"来翁摊纸要求诗，犹胜儿童弱弄嬉。参得纯公行乐意，傍花随柳待他时。","dynasty":"宋代","title":"戴仲伦求诗"}
{"author":"陈著","content":"朝雨黄鹂静，春风暗蕊低。极知来令节，未肯踏深泥。狼藉桃无语，侵寻草满蹊。还闻骑马客，踯躅向沙堤。","dynasty":"宋代","title":"新正过沙堤"}
{"author":"陈著","content":"友婿从来义断金，旧春一别到如今。琴帏绝奏香镫冷，花圃犹荒风雨深。三夜书窗同话古，十年人事百伤心。杜鹃只管催归去，不道□行有苦吟。","dynasty":"宋代","title":"留前人处有感"}
{"author":"陈著","content":"晓过崎山下，溪清水见沙。石根交虎豹，树影乱龙蛇。黄竹藏丹渚，青帘卖酒家。扣舷汀鹭起，撇撇带西斜。","dynasty":"宋代","title":"过崎山"}
{"author":"陈著","content":"天风吹散扑衣尘，奎壁光中预□文。老眼可能私李豸，公朝正欲第刘蕡。平生泾渭岂无见，暗室雷霆如有闻。一雨快晴秋意好，预占太史奏祥云。","dynasty":"宋代","title":"甲戌考类试院呈同官"}
{"author":"陈著","content":"飒飒西风来，吹不开眉端。团团空中月，照不见肺肝。菊花仍旧香，过雁秋年年。我怀人得知，流光逝如川。况此苟活身，包羞天地閒。不如先露晞，安用空流连。儿辈何为者，芋栗菘藿盘。将以寿我酒，岁晚松在山。我谓非我意，掉头三长叹。绕膝不肯离，且笑且进言。陶潜杜少陵，逢时更多艰。何尝便忘躯，得酒即开颜。父子恩爱重，一刻难轻拚。世路虽偪仄，天道又好还。但是强健在，心事终已宽。是亦菽水具，非如五鼎难。庶几诗礼风，聊以娱亲安。再拜固以请，愿领家庭欢。勤勤苦费辞，细听理亦然。强饮竟成醉，援笔如狂颠。梗概粗以见，不觉盈长笺。呼儿为我歌，勿与醒者传。","dynasty":"宋代","title":"季秋既望吾族子侄以老人会于我家名曰燕老集此意亦可尚醉后写其意"}
{"author":"陈著","content":"春夏交承红与绿，岁寒三友松与竹。我是蟾宫老桂枝，独受上天风霜足。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"说著韬翁泪泫然，得来展墓及春先。松楸旧垅惊如许，风雨寒宵坐有缘。余味淡交微醉酒，回头流俗未烹鲜。明朝又别西山去，多少怀思集晚年。","dynasty":"宋代","title":"拜先外舅墓坐雨用赵景文韵二首"}
{"author":"陈著","content":"卷收湖海入高怀，勘破人閒蛇影杯。老骨耐看寒后柏，古心相沃渴中梅。何妨风日同清美，不怕山云碍往来。多少诗香播牙颊，夕阳移酒坐兰苔。","dynasty":"宋代","title":"次韵竹石亭"}
{"author":"陈著","content":"是则看花要及时，看花到实不妨迟。前贤亦有留佳句，绿叶成阴子满枝。","dynasty":"宋代","title":"与弟侄观小圃梅花二首"}
{"author":"陈著","content":"我朝自开国，聚奎五星明。人物辈稷契，制作谐茎英。从来词赋学，尤负器识名。沂公事业富，蜀公德望清。手提文正印，身为国长城。藐然予小子，亦知师长卿。细将状月露，壮欲吞幽并。消磨凡几载，侥幸才一鸣。自谓锥颍脱，犹有剑气横。师帅重吹送，寒贱分光荣。向前步骤阔，平生温饱轻。终怀劝驾礼，肯愧鹿鸣声。","dynasty":"宋代","title":"乙卯乡贡鹿鸣宴次韵制使陈方叔劝驾"}
{"author":"陈著","content":"悠悠双鹭趁溪飞，欲带清风何处归。湖海近来难著脚，灵山深处自知机。","dynasty":"宋代","title":"登慈云阁偶成三首"}
{"author":"陈著","content":"芹水扬新波，杏坛敷新阴。春风年年事，乃有春如今。薰薰礼义香，洋洋弦诵音。但看此身贵，遐不在玉金。畴昔岂□梦，足絷口就喑。风雨魑魅多，一坎几千寻。文明应奎壁，杲杲白日临。绠之濯清泠，彭之起埋沈。犂锄彼自分，丕我以佩衿。花封肇鱼符，儒庠视泮林。筮吉更扁揭，籀法何严森。正气护宫墙，精光贯书琴。贤侯蒞落成，寮寀分盍簪。殷勤公堂酒，再拜奉一斟。愿言寿斯文，师友相规箴。道腴养斯丰，学深浚斯深。厎柱既有在，狂澜可能淫。庶为争鲁国，不负孔孟心。","dynasty":"宋代","title":"新揭州学扁乡人求赋"}
{"author":"陈著","content":"与云游戏佐棠阴，古道谁云不到今。三载二松公事处，百年乔木世臣心。夤缘肯及通家旧，饥饿何妨闭户深。公去那来遗爱在，老犹能听昼帘琴。","dynasty":"宋代","title":"次韵邑丞高洁堂任满来辞"}
{"author":"陈著","content":"待食信天公，送穷戒星奴。驾言一煮字，安得三分厨。","dynasty":"宋代","title":"次儿瀹以诗四首道各意因两用其韵"}
{"author":"陈著","content":"今春第一雨，飒飒打窗纱。莫怪妨镫节，惟忧酿雪花。报晴俄喜鹊，吠早底嫌蛙。不自知年耄，随人乐岁华。","dynasty":"宋代","title":"次韵林芳叔"}
{"author":"陈著","content":"楚楚青琅玕，亭亭上碧落。层层凛秋棱，不与春芳约。动摇清风生，尘浊空万壑。常时一味静，水月环采若。","dynasty":"宋代","title":"寿王修斋枢密"}
{"author":"陈著","content":"朝阳鸣处发天和，化作灵根植宝坡。翠脊双飞供衬色，血诚百喙染芳窠。仆韶难赴风云会，任数何妨岁月多。翼翼自珍无一语，暗听游客赋卷阿。","dynasty":"宋代","title":"乡人为予再赏凤花求赋"}
{"author":"陈著","content":"如梅在壑清标格。襟怀好、又是融融春拍。鸳梦早惊飞，惯一窗岑寂。谱曲裁诗心自在，任雪月、风花需索。奇特。问生涯却道，浮云如得。回首门外黄尘，算何如、稳占溪光山色。八百岁为期，却十分才一。弟自高歌儿自舞，簇小小、榴花筵席。真率。镇无妨欢醉，年年今日。","dynasty":"宋代","title":"真珠帘（寿元春兄八十策）"}
{"author":"陈著","content":"白发萧萧送出门，相携相看两无言。只应今日往来梦，搅破百里梅花村。","dynasty":"宋代","title":"送董稼山二首"}
{"author":"陈著","content":"白帝来时赤帝归，年年流转不违时。书镫有约花先喜，庭树无情叶自知。楸市漫劳兵后梦，莼乡仅免客中思。老躯便动衣裘想，胠箧其如穴壁儿。","dynasty":"宋代","title":"次韵吴竹修立秋日"}
{"author":"陈著","content":"春困时光，风流昨梦，逢花便自醒醒。回首宣和，宫莺掖燕相迎。归来只恋春山好，到上林、枉是亲曾。又谁知，自有蟠松，相与论盟。阑干可是妨飞去，怕惊尘涴却，翠羽红翎。舞态亭亭，浑疑暗折韶声。堪人眼处还看破，道凤来、难与真争。醉扶归，但见啼鹃，怨夕阳亭。","dynasty":"宋代","title":"庆春泽"}
{"author":"陈著","content":"通守鱼符委任隆，规模新处见新功。来从北斗光躔下，坐治南山紫翠中。载路政声如药石，契天心画在屏风。深深到底清相映，一派碑潭水最公。","dynasty":"宋代","title":"似星同知"}
{"author":"陈著","content":"忆昔儿嬉祖母旁，如今甲子一周强。尽窗三世亲亲话，分付儿孙此意长。","dynasty":"宋代","title":"丙戌人日与内侄汪景渊同饮于宜晚二首"}
{"author":"陈著","content":"祖心流庆我生儿，说与吾儿初诞时。吉梦觉来珠蚌坼，喜声浮动玉麟知。如今弱冠归妻后，此是平生进德基。自有季方家样在，一门诗礼要扶持。","dynasty":"宋代","title":"次儿生日八句示之"}
{"author":"陈著","content":"家住山深绝外喧，三峰直下老云孙。古声不入唐诗社，泥饮宁知杜酒村。馈案一真宜晚岁，竹林相醉任多番。上天下地虽宽大，何物□生偶尚存。","dynasty":"宋代","title":"侄溥酒边呈诗二首因次韵"}
{"author":"陈著","content":"一夜南风便叶舟，天教偿我定川游。两崖踞海潮吞脚，万石封堤水掉头。家家活计鱼虾市，处处欢声鼓笛楼。不用丹青状风景，逢人且说小杭州。","dynasty":"宋代","title":"定海"}
{"author":"陈著","content":"梦曾骑马踏京华，老矣盟鸥寄水涯。回首故人多宿草，攒眉晚节自寒花。南风漫把初心鼓，西日难将只手遮。犹有穷吟谁管领，何时王翰作邻家。","dynasty":"宋代","title":"因閒坐偶成韵谢黄虚谷"}
{"author":"陈著","content":"苹蓼汀洲红白分，忧心触景自如醺。鸿飞本欲冥冥去，万里长天不放云。","dynasty":"宋代","title":"次单君范袖来汪西皋所譔咏秋十章以示因和之"}
{"author":"陈著","content":"三数茎须细撚金，圆齐五瓣外红深。酷憎媚俗长垂首，善处骄阳不动心。色变化成丹灶火，时开落应土圭针。感怀南北多分裂，此独全名古到今。","dynasty":"宋代","title":"连山王开诗试子午花"}
{"author":"陈著","content":"随意提携容易率，相约明朝更今日。太白尽可诗百篇，尧夫却有四不出。","dynasty":"宋代","title":"次韵和岳醵饮西峰寺分韵成诗十四首见寄"}
{"author":"陈著","content":"昨夜还乡已夕阳，夕阳今日已他乡。回头咄咄相思语，准拟东风好送将。","dynasty":"宋代","title":"燕余寄月窗兄三首"}
{"author":"陈著","content":"西崦残晖薄首邱，与猿同啸鹤同游。山林一出资惊笑，风雨多情管滞留。前别忽来如再世，后期禁得又三秋。湖天倘有相从分，为我何妨割半洲。","dynasty":"宋代","title":"次韵史猷父"}
{"author":"陈著","content":"才得心安便是通，乘龙非贵钓非穷。那知碌碌樊鳞者，尽在先生不钓中。","dynasty":"宋代","title":"题严子陵钓台二首"}
{"author":"陈著","content":"迎锡清风扫宿埃，烟霏空翠画图开。西山山上千年鹤，认取年年一度来。","dynasty":"宋代","title":"次前韵寄天宁老可举避生日于西山"}
{"author":"陈著","content":"我辈岂池蛟，飞腾此一交。天门惊路梗，冰港笑舟胶。甘甚新薇蕨，依然故草茅。从今门外事，洗耳学由巢。","dynasty":"宋代","title":"似范景山"}
{"author":"陈著","content":"鹿苑书来字字香，满奁雀舌饷新尝。有时独坐相思处，一鼎松风午韵长。","dynasty":"宋代","title":"次韵鹿苑寺一览阁主岳松涧送茶"}
{"author":"陈著","content":"停舟过桥去，两岸绿垂杨。绕屋水为界，入门花满廊。如今为道观，闻昔是书堂。此意与谁说，春风湖渺茫。","dynasty":"宋代","title":"同袁通判游越中三首·鸿禧观"}
{"author":"陈著","content":"人生有如梦，世变亦浮沤。无有悟双遣，穷通归四休。终期风日美，不见雪霜愁。此意因相谂，聊宽无益忧。","dynasty":"宋代","title":"山居避难六首"}
{"author":"陈著","content":"谁言沟浍浅，谁言沧溟深。浅不如世态，深汪如我心。我心先齿老，不踏章台草。寄语知心人，故书足自饱。","dynasty":"宋代","title":"次前韵再寄二首"}
{"author":"陈著","content":"□□□□□，化身千百亿。应世来住山，谁是直翁直。海眼□□脚，春心有铁脊。阅历十五期，作为万分一。洗尽旧氛□，□出新金碧。层霄撼鼓钟，证明大功德。法嗣镇别洲，澎湃好消息。欢喜不闻声，赞叹自生福。今日是何日，相庆开九秩。我亦有偈言，自知非本色。□凭南风便，吹入庄严域。","dynasty":"宋代","title":"寿天宁寺主僧可举八十"}
{"author":"陈著","content":"浮生年复年，安处即神仙。子壮閒专日，家和笑答天。软炊脂白米，甜酿雪清泉。蔗境有余味，吟情真造玄。","dynasty":"宋代","title":"次韵竺梅潭老境"}
{"author":"尹式","content":"游人杜陵北，送客汉川东。无论去与住，俱是一飘蓬。秋鬓含霜白，衰颜倚酒红。别有相思处，啼鸟杂夜风。","dynasty":"隋代","tags":"离别，相思，孤独","title":"别宋常侍"}
{"author":"尹式","content":"太行君失路，扶摇我退飞。无复红颜在，空持白首归。色移三代服，尘化两京衣。道穷方识命，事云乃知非。西候追孙楚，南津送陆机。云薄鳞逾细，山高翠转微。气随流水咽，泪逐断弦挥。但令寸心密，随意尺书稀。","dynasty":"隋代","title":"送晋熙公别诗"}
{"author":"陈洵","content":"不用问田园，十载归来故旧欢。一笑从知春有意，篱边，三两余花向我妍。哀乐信无端，但觉吾心此处安。谁分去来乡国事，凄然，曾是承平两少年。","dynasty":"清代","tags":"婉约，归乡，抒情","title":"南乡子·己巳三月自郡城归乡过区菶吾西园话旧"}
{"author":"陈洵","content":"梵钟寒彻。洗尘微暂阁，晚吹还掣。背细草、闲语斜阳，早魂断燕飞，那时归妾。又入铜驼，烧灰冷、似僧能说。想双蝉暗掩，梦短黍宫，概从销歇。西风又红水叶。念江淮未霜，北雁先别。数倦程、独客销凝，忍重写伤心，雨铃残阕。故国秋回，怨过眼、芳菲鸣鴂。劝行人、未须吊古，但思岁月。","dynasty":"清代","title":"解连环癸卯八月，相国寺街访瑶华故宅，顾视辛丑回銮置顿，抚事郁伊，正不止怀古切声也"}
{"author":"陈洵","content":"烛双花，筵滴泪。争奈未成沉醉。怜强笑，见悲啼。眼边光景迷。关山路。伤心数。不抵谢家廊庑。千里月，五更云。此情天与亲。","dynasty":"清代","title":"更漏子"}
{"author":"陈洵","content":"如梦风花赴镜流。舞杨无力倚娇柔。黛奁脂盝自然收。未必真珠全赚泪，断无罗带肯瞒愁。春光谁分薄于秋。","dynasty":"清代","title":"浣溪沙"}
{"author":"陈洵","content":"一叶碧梧金井冷，欲题无语相思。已凉天气未寒衣。剩香罗带，憔悴费禁持。见说行云无定处，去程乌鹊应知。旧欢今分教人疑。画屏银烛，故故暗佳期。","dynasty":"清代","title":"临江仙"}
{"author":"陈洵","content":"江城吹玉断。问春明旧事，梦痕深浅。西州又开馆。想羊昙归后，泪扉寻遍。荷衣未换。把天上、良辰教看。只金仙、不管人间，剩与酒杯消遣。应见。流莺故在，断雨疏烟，岁华凄怨。流尘漫转。画屏外，烛光短。待黄昏饮散，阑干一霎，路比蓬山更远。正夜廊、无月沉沉，谢家别院。","dynasty":"清代","title":"瑞鹤仙辛亥五月晦，感旧园拜张砚秋生日，呈梁节老"}
{"author":"陈洵","content":"团扇依依故近人。乍惊零落倍相亲。西风罗额暗生尘。衾薄未成寒夜计，烛光旋觉曙窗分。坐来心事又因循。","dynasty":"清代","title":"浣溪沙"}
{"author":"陈洵","content":"回廊已有惊秋叶。不管栖香蝶。便随明月到阑干。争奈更无一字只清寒。玉人拾起燕支薄。半晌朱颜觉。料应随分对西风。裙衩偷量依约去年同。","dynasty":"清代","title":"虞美人"}
{"author":"陈洵","content":"自入秋来始夜清。去人娇月背窗明。乱花穿竹过前汀。初见便拼持定分，再来谁信昧平生。此情天与注深盟。","dynasty":"清代","title":"浣溪沙"}
{"author":"陈洵","content":"正啼红满径，绣阁掩、虚廊无月。画阑试凭，年时香尚发。柳带堪结。还是湔裙候，背花临水，荡晓愁空阔。行云冉冉孤城接。镜匣收鸾，罗衣卷蝶。邻箫为谁先咽。算花风廿四，犹解催别。桃根杏叶。委新词半箧。又堕年华泪、尘暗黦。多情怕看团箑。似留恋苦恨，薄人轻绝。残煤冷、雨声初阕。应不分、一晌销魂，拼与渡头飞雪。西园事、归燕能说。但早来、纵有游春意，骄骢正怯。","dynasty":"清代","title":"六丑"}
{"author":"陈洵","content":"绿酒新醅，黄柑旧俎，看春不到尘土。镜涯关了闭门，黛色暗愁琐户。榆关柳塞，料不是、东风行处。误玉人、羌笛旗亭，唱入少年金缕。青未上、凤鞋丽句。红乍惹、燕钗茸绪。已怜挑荠多阴，更堪采兰倦侣。花风廿四，第一记、今番无雨。算钿箫、犹恋红梅，待等带伊寻去。","dynasty":"清代","title":"东风第一枝壬戌岁不尽十日立癸亥春，忆史梅溪、高宾王有词。爰和梅溪，并约六禾各赋"}
{"author":"陈洵","content":"霜角宵吟，酒阑多少残灯事。雁声谁系。西北浮云蔽。芳意天涯，目极春归际。椒杯洗。旧兰清泚。屏在东风底。","dynasty":"清代","title":"点绛唇岁除，与韩树园夜话"}
{"author":"陈洵","content":"梦仙路杳。壶天初养娇小。旋洗露花，金井清晓。腰细袅。想为春瘦了。枝头巧。换东风旧笑。艳辰回首，花笺无限情调。比花又老。何况人年少。一点关怀抱。樱素好。看有谁解道。","dynasty":"清代","title":"垂丝钓瓶桃花落结子，娇俊可爱。歌以赏之"}
{"author":"陈洵","content":"骤暖花熏人醉，絮绵吹又多。看尽日、变几阴晴，闲风景、恁费消磨。斜阳家家树色，鞦韆外、梦迹尘艳波。念谢堂、客燕无聊，飞来晚、怅失人世何。淡淡故山睇蛾。旗亭事去，无因更遣颜酡。病榻维摩。有园菜、与寒锉。青烟汉宫流恨，渐迤逦、到修萝。鹃声泪和。愁红怨紫外，生寸荷。","dynasty":"清代","title":"绮寮怨寒食"}
{"author":"陈洵","content":"酒垆残日山河渺。怅陈迹、依稀梦到。酽灯凉语浥春潮，古调。倚红箫、未拟教。清明道。飞莺长草。念吹笛、邻人自老。只除杨柳不风流，坐悄。有提壶、共旧好。","dynasty":"清代","title":"杏花天影桥西旧酒家邻吴伯篯故居"}
{"author":"陈洵","content":"海燕逐春潮。寒食烟花尽放娇。无奈长亭栖暮雨，潇潇。那有斜阳梦谢桥。珠字太无聊。芳信江南次第抛。心事蒙蒙残絮畔，吹箫。西北高楼雁已遥。","dynasty":"清代","title":"南乡子"}
{"author":"陈洵","content":"芳筵仍占禊渚。日暮流莺语。梦水分愁到，吟壶小，听风雨。言笑惊断绪。飞红去。看尽丝杨舞。黯凝伫。孤鸿又逝，佳辰回首无数。西窗烛在，最感不眠鹦鹉。零落单襟共贵素。歧路。香兰心系幽阻。","dynasty":"清代","title":"隔浦莲近拍三月三日，黄园小集话旧，晦闻不终会先归"}
{"author":"陈洵","content":"香台传绮字，断云雁北，片艳长离忧。渐看春事短，次第风花，旅宿燕知愁。登临故国，怕冷落、梨苑成秋。惊梦回、绿阴如劝，乱絮点维舟。淹留。沧州残画，海市新绡，想佳人难偶。浑未觉，伤春含泪，封素怜幽。杯前爱听闲消息，正采兰芳渚夷犹。盟鹭在，年年拼忆清游。","dynasty":"清代","title":"渡江云晦闻南归，匆匆数面，言仍当北去。及芍药期，为词促之"}
{"author":"陈洵","content":"岸柳看人迎送，樯燕去。几日蜡烛青烟，风雨朝还暮。流莺一晌销凝，劝客无多语。前度。点点飞花到何许。花解远，但白浪、跳鱼舞。泪眼看春，愁落故山芳杜。争得相携，短楫轻鸥斗新句。梦绕蒹葭渌浦。","dynasty":"清代","title":"荔枝香近越翼日得晦闻书，知即开船，倚歌以送"}
{"author":"陈洵","content":"伤春无极。向茸窗底，倦绪慵织。蛮花过眼谁主，曾行到处，蛛尘摇壁。杜宇天涯渐少，倩谁劝残客。又淡淡、鸦点斜阳，傍水依林弄颜色。西园旧俎黄莺识。但闲心、一往经年隔。空杯自洗流景，沉恨去、水宽天窄。染泪苍苔，珍重东风，与扫尘迹。待拚了都不思量，坐久如何得。","dynasty":"清代","title":"雨霖铃"}
{"author":"陈洵","content":"点茵残絮，梨苑幽芳歇。愔愔燕飞帘户，缥缈惊鸿绝。中座筝弦似语，过眼花风掣。清游兰楫。相逢曲水，心字罗衣绣重叶。漓漓襟上是酒，眼底人全别。亭榭多宴依然，彩笔都捐箧。团扇新裁样小，不似当时月。欢情难惬。宫词幽怨，送了春归向谁说。","dynasty":"清代","title":"六么令"}
{"author":"陈洵","content":"薰风清弄，带树蝉成韵。夜色暗横塘，拥孤灯、凄凉客鬓。扁舟梦锁，杨柳自津亭，期无准，香销尽，寂寂潮回信。佳人重约，一箭流光迅。花后起相思，试新妆、小莲腻粉。罗衣换了，何处想腰肢，遥漏紧，疏星趁，枕簟都随分。","dynasty":"清代","title":"蓦山溪"}
{"author":"陈洵","content":"新蒲剪胜，赚入风景又江乡。无情臂缕偏长。炊黍匆匆闲梦，榴火艳窥墙。奈生绡难写，旧色凄凉。扁舟断肠。纵面隔。宛闻香。零落歌莺舞燕，如锦花场。独醒未妨。唤不起词流湖上觞。波语窄，一桁潇湘。","dynasty":"清代","title":"婆罗门引五日"}
{"author":"陈洵","content":"客梦栖尘绮。社兰初忆茸红事。暮雨江湖漂泊，尽相怜无计。况是撩人波盼笙歌底。经看到黏絮零襟袂。正落花风紧，谁立雕阑玉砌。过眼流光洗。艳春归后闲门闭。旧识依稀，坊巷冷，而今何世。惟有苔钱装缀帘栊丽。偏病来疏了闲车轨。怪似伊轻俊，不是恹恹恁地。","dynasty":"清代","title":"安公子谭子端言，所居故有燕巢，中间客游，燕不复至，既归，则又来。为赋一解"}
{"author":"陈洵","content":"摘得新。金杯密密亲。眼前风月好，莫怀人。青春白发双无价，是闲身。","dynasty":"清代","title":"摘得新"}
{"author":"陈洵","content":"锦被暖麝鸳鸯。银屏梦入横塘。相招江景暮。采莲歌韵苦。与君南浦别，柳丝长。红药色。朱栏侧。钗头交胜燕双双。音信寂，经时隔。伤心怕有人知。待得黄昏月，却是愁时节，独归去，掩香扉。花路钥，情迷著，阑干风起彩云飞。","dynasty":"清代","title":"离别难"}
{"author":"陈洵","content":"片云感秋异，晚塘恻恻，孤馆愔愔。素纨在、衰迟故发商吟。帘阴伴啼梦处，无人似、画烛宵心。偏回艳、是等闲听雨，愁到而今。追寻。初莺早雁年事，相笑争任。况漂摇身世，怆绝予音。闲襟。奈佳期过，情如水，倦翼都沉。荒凉甚、便卧游慵写，聊寄清琴。","dynasty":"清代","title":"临江仙风雨积晦，秋期不淹，被声依黯"}
{"author":"陈洵","content":"寒芦动响，饥雁断鸣，水国四围秋异。老屋渔灯，对此自然无寐。渐惊风、画角城乌起。正堕月危樯，断港愁心，待向谁系。极目高楼倚。但数泪依稀，卖绡为市。一叶回潮，料想更无题字。尽扬尘、东望伤心地。算只有、花阴梦好，奈而今情味。","dynasty":"清代","title":"卜算子慢橘公来话近事，声为此词"}
{"author":"陈洵","content":"桂华镜转，蓬翠波留，秋思孤迥。罨画屏风，座密四围绿静。遥夜足天宽，漫虚占、花间对影。想连环万户暗里，赏心乐事谁领。渐淡淡、凭高清兴。双鬓山河，无限风景。梦迹依稀，旧曲与谁同听。一笑挟飞仙，看光贮、吟壶共永。怕浮云，又遮断、雁声度岭。","dynasty":"清代","title":"古香慢中秋六榕东坡楼对月作"}
{"author":"陈洵","content":"倦琴孤绪。残蛩外，清游疏似花树。淡妆帘户易销魂，灯暗啼绡雨。慰寂寞、明珠翠羽。闲情惟有东篱古。怕旧宿芙蓉，冷眼缬、霜波误尽，别来缃素。无奈探菊逡巡，携壶漫伫。望极高处难赋。故山重问醉经人，日暮玄猿语。梦不著、新欢寸缕。佳辰长短从来去。向镜中、生涯淡，但忆歌前，笑声多处。","dynasty":"清代","title":"霜叶飞九日，读君特“断烟离绪”之句，不胜依黯。爰次其韵，寄吾旧游"}
{"author":"陈洵","content":"金屋多娇，玉容无主，心事看秋如醉。正雨酥云腻。有素月、漫约黄昏临砌。送春余艳在，流尘溅、泪痕暗里。婵娟俱冷，也要数点微微雪意。何似。懒困倚东阑，拚却良辰自睡。故国青旗，深宫玉笛，去情全背。如梦寻到顿失，过眼青芜地。相逢红叶伴，犹问新枝嫩子。","dynasty":"清代","title":"丁香结秋日梨花，再和君特"}
{"author":"陈洵","content":"断眼风花如梦，被水霜繁，循涯芳歇。邮程十里，津鼓迤明催彻。寒灯陋馆，伴人销凝，小碧舒梅，千红沉叶。怕理莼丝宛转，罢酒归来，潮语还自呜咽。最是经行旧处，望中音乐城戍接。信有前期在，但愁心无奈，先付鶗鴂。河桥低转，脉脉半规斜月。念远伤离年事晚，怨孤鸿天末。嗒焉隐几，竽籁空外阔。","dynasty":"清代","title":"丹凤吟树园来郡城，旋复别去"}
{"author":"陈洵","content":"薄暮里。见瘦蝶敲窗，似寻欢侣。正月摇花荡，屏山悄掩无雨。知为魂梦苦。除东风能诉。奈坐久，又自清清，却向谁去。回顾。玉人间阻。计日相思无限路。想别后、依然未改，凌波旧庭户。此时两地，问几许、恨端愁绪。伴泪烛，绣凤翻帘自舞。","dynasty":"清代","title":"芳草渡夜坐，和美成韵"}
{"author":"陈洵","content":"罢酒园亭，飞空素月，镜边闲客。逡巡梦迹。翠羽啼春无极。带风篁、泉石自凄，小庭路钥幽径仄。算何郎渐老，东风多事，旧情难觅。当时俊赏，问蝶粉蜂黄，顿成疏隔。佳期又晚，坐对依然携笛。想银屏、自温暖岁华，麝篝护被欢正忆。怎教人，为说苍苔破屐浑耐得。","dynasty":"清代","title":"月下笛萧寺探梅"}
{"author":"陈洵","content":"水云暝，空鸥梦锁，暗苇愁结。霜角吹寒渐阔，雷车递语乍掣。见扑地修篁青玉折。有题字、竟与谁说。念旧馆凌波步尘远，依稀记离别。凄咽。去时泪掩歌阕。又转烛飘蓬残年事，悄悄南雁绝。空怅望江头，梅信催彻。曼吟细阅。啼冻禽、休踏河桥残雪。钗讯无凭炉灰热。东风起、凭阑正怯。看春浅、垂灯欺倦睫。问百岁、几许欢期，便恨隔，尊前肯负莺花节。","dynasty":"清代","title":"浪淘沙慢"}
{"author":"陈洵","content":"霞笙怨别，雾阁移春，仙梦还寻到。翠蓬霜晓。东风事、唤起半窗啼鸟。新妆换了。应不管、波荒雪老。娇鬓华、熏麝霏烟，始信红情绕。还记尊前旧笑。向酣春青镜，游宴多少。素怀凄悄。抛铅泪、旋写魏宫才调。凌波路渺。惊冉冉、挂林残照。肠漫回、偏要朱颜，凭溯溪柔棹。","dynasty":"清代","title":"解语花黄园红梅"}
{"author":"陈洵","content":"小林亭，疏灯凝水，年华笑相问。市风吹近。听饯腊家家，人语轻趁。倦游梦枕萧斋稳。清波闲处引。又藓迹、雪融香径，行行销意尽。天边雁声送愁多，寒空峭、坐想迟回芳信。吟思短，清尊共，故欢随分。依稀记、艳阳禊赏，人散后、楼台霏麝粉。漫唤起、阑干私倚，盟春心事准。","dynasty":"清代","title":"花犯萧寺小除夕"}
{"author":"陈洵","content":"春心浅浅融窗烛。明曦射、彩幡矗。转新莺、笑语年华绿。钗燕上、妆云肃。酒美椒芳欢意足。更花气、浓熏晴燠。待去约良朋，知甚处、堪游目。","dynasty":"清代","title":"迎春乐甲子元旦立春"}
{"author":"陈洵","content":"谁分雏莺知事早。学语依稀，学舞夸轻妙。新著金衣刚称小。旧家梦里都寻到。忍耐尊前持一笑。歌费尊悭，渐渐伤怀抱。小令银灯应自好。词人莫漫翻长调。","dynasty":"清代","title":"蝶恋花"}
{"author":"陈洵","content":"仙衣卷雾，旭日升霞，楼台暖色重重。流艳潮妆，锦帏紧护东风。书花试烦纤手，是江郎、彩笔初逢。题句在，写此情深处，未觉春浓。一笑前溪回顾，问洛阳鹃语，光景匆匆。垂首雕阑，空余泪洗芳红。依约梦阑蝶意，殢枕香、仍恋欢丛。人事远，盼行云、长驻翠蓬。","dynasty":"清代","title":"声声慢牡丹花畔作"}
{"author":"陈洵","content":"掩户千红如海，听雨高楼，愁鹃南国。吟壶光小，灯飐夜来风色。沧波自远，梦回何处，雁断犹闻，云飞无极。试醒登临望眼，倦枕天涯，危槛还凭西北。载酒十年故地，去来漫忆人事隔。怅恨佳期晚，但无多芳草，须傍兰泽。东风吹老，冉冉好春如客。种柳依桃三径冷，待仙源重觅。感时溅泪，谁见花下立。","dynasty":"清代","title":"丹凤吟春日怀彊村先生沪上"}
{"author":"陈洵","content":"婪尾光阴杯泛泛。欢计因循，渐爱闲阑槛。春去自多才自减。东风只似人情淡。放眼齐州烟数点。飞絮游丝，一往无拘检。流水二分随意占。青旗沽酒邻村店。","dynasty":"清代","title":"蝶恋花"}
{"author":"陈洵","content":"近寒食。烟水村南舍北。斜阳看、桥畔草花，时节相逢谢堂客。邻翁鬓早白。曾识。寻常巷陌。漂摇事、风暮雨朝，檐语双双世如隔。莓梁暗陈迹。但贴地依稀，茸唾狼藉。衔泥将子知犹力。嗟落絮身世，涨花漂荡，天涯何处梦再觅。断魂网窗黑。愁极。正岑寂。渐柳改春颦，梨泫秋色。沉沉社鼓思行役。问舞影灯外，盼波帘隙。年来年去，得且住，怎记忆。","dynasty":"清代","title":"兰陵王邻家燕巢既毁感赋"}
{"author":"陈洵","content":"正飞絮、人间无主。更听凄凄，碧纱烟语。梦迹空梁，泪痕残照、有今古。托身重省，都莫怨、狂风雨。自别汉宫来，眄故国、平居何处。且住。甚寻常客恨，也到旧家闲宇。天涯又晚，恐犹有、野亭孤露。漫目断、黯黯云樯，付村落、黄昏衰鼓。向暗里销凝，谁念无多桑土。","dynasty":"清代","title":"长亭怨慢谭子端家燕巢复毁再赋"}
{"author":"陈洵","content":"洗妆池榭淡烟萝。愁梦雨声多。杨花惯共光风转，小萍生、乱飐圆荷。鱼戏时抛玉尺，莺愁罢织金梭。有人楼上敛修蛾。贪睡却妨歌。轻风与便窥帘燕，动湘弦、拂拂清和。几点东阑残雪，春归此路经过。","dynasty":"清代","title":"风入松"}
{"author":"陈洵","content":"俪叶缃丛，芳心蜡蒂，午日湘帘垂地。一梦东风，觉匆匆尘世。赋情懒，漫想、兰闺浴倦风景，酒盏流光重洗。满座平看，胜窥墙臣里。幽姿、自怯临朝砌。春工绽强为佳辰起。秀影泫露青瓷，染荀郎香腻。记双花、笑折红裙醉。如今向、旧节闲门闭。料未数、曝锦河阳，识幽人物外。","dynasty":"清代","title":"拜星月慢重午，以盆榴置座，邀客同赏。和梦窗"}
{"author":"陈洵","content":"霜铅细染芙蓉水。鸳鸯两两交文绮。银烛半花残。博山烟浪寒。旧游风景在。妆罢知谁待。云雨不须疑。近来和梦辞。","dynasty":"清代","title":"菩萨蛮"}
{"author":"陈洵","content":"凭君滴尽伤歌泪。念奴不管春归事。持酒与君欢。旧痕襟上乾。剩香和泪觅。点点皆颜色。留取一分妍。今年谢去年。","dynasty":"清代","title":"菩萨蛮"}
{"author":"陈洵","content":"清笙漫借铜簧暖。心共炉灰转。素娥青女在人间。抛却珠冠霞帔爱幽单。飘灯归梦偏难稳。猜遍尊前分。深深良夜夜如何。生怕绣衾寒比绮筵多。","dynasty":"清代","title":"虞美人"}
{"author":"陈洵","content":"鸳机冷，浸秋华。泛庭花。浅浅月痕灯意在窗纱。微波赚。明河犯。客星槎。不信人间无路到仙家。","dynasty":"清代","title":"相见欢"}
{"author":"陈洵","content":"是何世。依旧占水耕花，就桥通市。朝朝簪约裾盟，有情未免，多才尽费。凝愁睇。情共露晞平晓，梦痕清泚。分携敛日垆畔，步波皱损，娇尘漫委。偏称天涯芳怨，眼中今古，秋声还起。谁惜故山衰迟。吟畔憔悴。鲛绡罢织，愁迸蛮珠碎。伤心到、无人为省，荒村年岁。换劫，鬘华坠。海风卷尽，宫斜废隧。须信吾乡美。终未比、仙源桃花春水。感时倦客，空抛铅泪。","dynasty":"清代","title":"瑞龙吟庄头村花田自五代迄今，盖亦地之韵者。余既来游，感叹今昔，托之于音"}
{"author":"陈洵","content":"西风摇梦翠成绡。残萤和雨飘。檐花清瘦语灯销。蔬尊凉酽潮。萝薜冷，楚骚调。秋心一倍遥。晓珠圆定结红寮。宿妆楼上娇。","dynasty":"清代","title":"阮郎归秋夜宿山园"}
{"author":"陈洵","content":"秋去津亭无一事，坐来几叶丹枫。渡头车马故尘空。自然憔悴尽，不敢拟题红。摇落正关迟暮计，赴寒暝色匆匆。眼前何物最情浓。鲈鱼应自好，残日树声中。","dynasty":"清代","title":"临江仙"}
{"author":"陈洵","content":"梦醒宫斜城畔路。月晓霜清，脉脉情千古。准拟小梅诸媵数。蜂媒蝶使纷来去。镜槛芙蓉笼翠雾。妆缀冬闺，正要闲针缕。碧海有田花有渡。相逢莫更伤迟暮。","dynasty":"清代","title":"蝶恋花冬日素馨，视夏闺更韵，可歌也"}
{"author":"陈洵","content":"芳菲冉冉辞鶗鴂。又作人间别。黄昏楼殿月冥蒙。一夜高寒相望断天风。宫衣瘦尽苕华在。不信连环解。无情辽水自年年。只有雁飞犹见旧山川。","dynasty":"清代","title":"虞美人"}
{"author":"陈洵","content":"兰成先自吟魂断。雁塞龙沙远。炉烟销尽始孤明。恰称天涯今夜此时情。凄花飐飐流尘泊。惜别心如昨。曙窗谁为唤啼红。故国新霜帘幕梦华中。","dynasty":"清代","title":"虞美人夜阑炳烛，聊复命题"}
{"author":"陈洵","content":"妆梅梦靥，流水步尘，黄昏梵宇深寂。又是染霜奁月，微微变林色。残年事，萧寺客。念过此、迅如烟驿。暮云外、一笑相逢，竟认头白。憔悴共天涯，往事旗亭，寻常付陈迹。几度意销魂断，平居睇乡国。伤歌泪，痕暗藉。更万感、尽非畴昔。俊游远，扑面风花，还记今夕。","dynasty":"清代","title":"应天长萧寺岁暮，逢洞箫客"}
{"author":"陈洵","content":"旧语年灯款。东风约、去来人事无限。梅扉冻粉，兰屏润绿，贮寒孤馆。金莺漫炙新簧。向梦里、香云自暖。趁万里、数遍春程，南烽正关归雁。凄凉故国平居，咸阳倦客，魂意先乱。西园载酒，东郊试马，趁时游宴。天涯更说今夜。任坐久、林鸦易散。愿后期、只似花风，椒杯又浅。","dynasty":"清代","title":"宴清都除夕，海绡楼小集，时文叔归自北京"}
{"author":"陈洵","content":"相觅春沽，随常等好哦，梦回乍省今宵。西崦吹梅，东风匀柳，岁华相望无聊。旧寒重理，暗凄断、闲情紫箫。佳期携手，客恨天涯，人事萧条。依稀似说前朝。多暇承平，光景偏饶。明月欢悰，樊楼深夜，绣尘香陌骢骄。意销魂断，听呜咽、楼前去潮。余薰知苦，待暖罗衾，金烬都销。","dynasty":"清代","title":"庆春宫灯夕，听文叔说京华旧事"}
{"author":"陈洵","content":"白苧艳吭，昭华冰倚，相逢花夜曾款。玉京仙路永，酒盏寻常浅。春风四弦又怨，问东城、笑红谁浣。上苑风流，洛阳全盛，回首似天远。成蹊道通攸馆。有宫腰困舞，波语流眄。旧游明月在，梦色时相见。逡巡待理琼瑶报，恨空锁、春阴庭院。凭醉遣。无言自、芳心未免。","dynasty":"清代","title":"玲珑四犯春日，饮李花下"}
{"author":"陈洵","content":"清绮波流晴镜。中有缃桃千顷。下渔舟，烟光窈。都寻到。茅舍竹篱空好。无计可携家。始怜花。","dynasty":"清代","title":"西溪子"}
{"author":"陈洵","content":"阑干面面堪垂手。清润园林花落后。移红换紫絮才多，晕色涂香波语秀。东塘桃李西塘柳。胜地寻常随处有。当时一笑对春风，争免重来成感旧。","dynasty":"清代","title":"玉楼春"}
{"author":"陈洵","content":"轻蝶粉，净窗油。故香愁。早是旧家如扇月，晓奁收。微雨归燕妆楼。帘间事，待说还休。弹尽一春红粉泪，只清流。","dynasty":"清代","title":"愁倚栏令"}
{"author":"陈洵","content":"宫莺漫妒花颜色。蜀道魂无极。几时上苑与移根。不向蛮乡烟驿染啼痕。疏疏过尽斜阳雨。一任春归去。不如小鸟泪能红。只爱道人装束旧家风。","dynasty":"清代","title":"虞美人黄杜鹃花"}
{"author":"陈洵","content":"吹尽桃花舞彩空。已知歌泪不能红。十分闲与好帘栊。雨后絮云新粉态，镜边螺绿旧珍丛。直须人懒似东风。","dynasty":"清代","title":"浣溪沙"}
{"author":"陈洵","content":"濯粉池妆带雾收。泛兰双桨尚迟留。物情天气喜清游。吹梦楝风成旧暖，润香梅雨入新愁。燕归犹傍小红楼。","dynasty":"清代","title":"浣溪沙"}
{"author":"陈洵","content":"上客西园，赋才东苑，曾系故国风思。金粉残丛，素缣零落，多娱暇日须知。叹逝水前朝事尽，飘雨年华怨晚，流尘暗里高台，既泣平池。谁念裁花剪鸟，浑溅泪、旧意色依依。好春回睇，红销翠翳，萧瑟兰成，词赋哀时。休更访、楼台梦迹，歌舞余香，漫与将年怆柳，忆事伤桃，何况升平会有期。那信断肠，偏闻正始，重睹开元，对此兴怀。寄谢莺朋，殷勤为选琼枝。","dynasty":"清代","title":"西平乐谭瑑卿以怡府角花笺属书旧词，感念盛时文物，声为此调"}
{"author":"陈洵","content":"彩月侵廊，泛凉花树如轻绮。去来风意。天淡明河地。银烛深深，不照凭阑事。空憔悴。梦痕如水。重叠吴山翠。","dynasty":"清代","title":"点绛唇七夕"}
{"author":"陈洵","content":"零雨咽歌，暮凉泊酒，旧赏尊前都换。媚烟颦柳不成行，占西风、断魂坊院。霓裳事远。更不道、人间又晚。驻芳筵，任夕阳西下，行云能劝。欢游倦。曲里难忘，最是羌笛怨。好秋仍傍小旗亭，写哀筝、两行金雁。闲愁未遣。问谁省、归来肠断。梦惊回、一片笙箫雾暖。","dynasty":"清代","title":"西子妆"}
{"author":"陈洵","content":"梦醒及花杯，秋馆画兰，园事疏寂。何处寒林，想经霜颜色。怀袖冷、闻香乍省，自花时、红妆漫识。送春曾款，忍对西风，持赠赋离席。年年迟暮感，况人世、迥异畴昔。自掩闲门，挽芳菲无力。问行路、销魂谁语，向当筵、酸心暗觅。故人珍重，满眼岁华黄金惜。","dynasty":"清代","title":"尾犯立冬前一日，伯勤惠木瓜，持以饯秋，颇饶风味。笑拈此解，以代琼琚"}
{"author":"陈洵","content":"秋气高台，弦索泪零，尽日催吟风雨。残醉强支，故国登临，啼鹃怨芳无主。自有伤心，先未拟、琵琶能语。从诉。怜倦客天涯，几多幽素。凭记天上霓裳，怎知道人间，此时愁苦。歌停黛敛，髻拥灯斜，流落可堪回顾。漫说开元，谁料理、断宫零谱。重数。须看取、白头如故。","dynasty":"清代","title":"燕山亭"}
{"author":"陈洵","content":"西风先冷银床树，黄花自开三径。畅酒杯宽，狂簪帽侧，萧散临泉窥影。芳辰共永，浅一缕清寒，旧愁浇醒。梦锁空山，趁潮津鼓漫催暝。当时云意共懒，翠虬方卧稳，姿媚幽靓。旋托微波，徐看溅玉，招隐诗声流咏。秋阴变景。但鲛织沉吟，蜃云销凝。素客重携，淡鸥能为领。","dynasty":"清代","title":"齐天乐木本园穿井，主人邀集试泉，声为此调"}
{"author":"陈洵","content":"辛苦年涯，江渡又春，仍念羁泊。东君努力韶华，早客芳心谁托。流尘自转，暗换几处帘栊，东风不语微波觉。老去愿春迟，看斜阳天角。寥廓。数声归雁，凄断南烽，瘴云还阁。北望销魂，犹是花前离索。争知此地，占了多少秾华，新愁先满余村落。开岁两相思，有一般梅萼。","dynasty":"清代","title":"石州慢乙丑岁阑，花市盛常年，亦吾粤所独也。寄六禾、瑑青都门"}
{"author":"陈洵","content":"夕阳边。青旗沽酒艳游天。绣碧山城，舞红台榭，委寒烟。凭栏。尽漫漫。游丝落絮忒无端。行人驻马回首，对此风景几萦牵。古道惆怅，芳韶百五，暗销雨断风连。正临花燕驿，簪柳莺户，争闹晴暄。婪尾自惜春妍。垆畔醉卧，冉冉付当筵。街帘悄、浅亲邻火，但俯华颠。念乡园。倦旅梦绕参旗，拂晓戍鼓催船。劝归未得，杜宇声声，且与随分尊前。信有平生赏，当闲暇日，艳笑清欢。便是离家易感，遇良辰、俊约总依然。朅来故国平居，去情宛谢，空醒登临眼。怨暮云、憔悴天涯伴。多少事、凄语时年。剩素怀、冷节相怜。泪纨湿、雁绝旧山川。共飞花远，韩翃句好，汉苑休传。","dynasty":"清代","title":"戚氏寒食市楼"}
{"author":"陈洵","content":"水村带郭，殢试火新烟，弄晴霏雾。倦茶破午。数花风暗忆，梦中行路。惯看游人，半日妆蛾媚妩。飏愁缕。问红出杏帘，魂断谁语。垆畔曾卧处。况易感芳辰，浅稀欢遇。觑禽又妒。搅东阑乱雪，更将泥污。怪侣狂朋，怎似青青那树。怨迟暮。慢匆匆、燕来人去。","dynasty":"清代","title":"扫花游江路清明和梦窗"}
{"author":"陈洵","content":"碧水珠流，明霞花渡，镜奁催趁朝妆。隔年心事，分付待钗行。多少珠帘绣幕，频回首、月户灯廊。闲情在，泉华晓汲，淡淡看秋光。虚堂延漏听，无人夜半，休更思量。漫赢得尊前，一点芬芳。憔悴荷衣未改，佳期怨、宫彩先凉。针筵畔，都无才思，随分过昏黄。","dynasty":"清代","title":"满庭芳晨起闻卖花声，知安排作七夕矣"}
{"author":"陈洵","content":"露井轻敲梧韵，户闭西风悄。夜吟相答哀蛩步幽草。浑做一片凄清，暗尘著处都销，海边人老。倦怀抱。劳梦逡巡旋觉。相逢与君笑。泛槎仙客年年见秋早。管甚天上佳期，可怜不似忘机，去来鸥鸟。","dynasty":"清代","title":"解蹀躞答六禾"}
{"author":"陈洵","content":"栖苦梦华，楚香浣、去尘无迹。对雪户灯窗，清映素怀向夕。玉梅数点，漫唤起、花间吟笛。想旧时月在，到此依稀能忆。绣笔闲来，花虫欲语，永夜愁寂。更风景山河，经眼尽堪泪滴。白头吟望，渺然京国，年少时、相念几多怜惜。","dynasty":"清代","title":"蕙兰芳引题谭瑑青聊园填词图"}
{"author":"陈洵","content":"光悦新眉，冻痕巧印妆梅倩。旧寒尊俎尚依然，门掩黄昏院。蜜炬围红自暖。暗尘销、香深醉浅。年华珍重，问讯花风，今番迟见。无限银屏，好春来处都行遍。趁时青韭入冰盘，何似山家便。钗胜看人未免。海天宽、闲心待遣。尊前一笑，有几春人，白头贫贱。","dynasty":"清代","title":"烛影摇红丁卯正月初三夜，与闺人烧烛候春"}
{"author":"陈洵","content":"东风漂荡灯如水。红楼望、倦枕恹恹慵起。衾麝惜余熏，熨旧寒醒未。染柳妆梅箫意懒，奈嫩约、黄昏犹记。愁理。问凌波庭户，深深能几。顽老著甚情怀，便良宵花月，多时无味。楚梦总关人，教看春何计。绛蜡流尘轻换尽，况更说、承平歌吹。闲里。恁过眼年光，空余清泪。","dynasty":"清代","title":"珍珠帘灯约阻雨"}
{"author":"陈洵","content":"倦眼东风谁主，故国江南，飞花寒食。何人愁苦，千里暮云空碧。当时燕子，可堪重诉，社鼓沉沉，黄昏历历。最是芳情怕遣，梦里残鹃，无语还似相惜。便有平居旧意，未灰绛蜡犹泪滴。强饮佳辰酒，奈都来不是，年少踪迹。山河多时，忽觉闭关人寂。堕履题门，何处访、更同携欢适。那回且住，仍念归未得。","dynasty":"清代","title":"丹凤吟丁卯寒食，江南人来，凄然望远"}
{"author":"陈洵","content":"渐流红去远怕看春，江南古离忧。况青芜萧索，瑶华珍重，欲寄无由。又是清明近也，旧火一时收。城角余寒恋，凄恻如秋。准拟随花追步，倩谢堂燕客，密意绸缪。对东风无语，迷路梦中休。雨潇潇吴娘歌苦，但市园依旧接枫稠。人间世、此心安处，莫问渔舟。","dynasty":"清代","title":"八声甘州不得彊村先生起居"}
{"author":"陈洵","content":"人生重九且为欢。除酒欲何言。佳辰惯是闲居觉，悠然想、今古无端。几处登临多事，吾庐俯仰常宽。菊花全不厌衰颜。一岁一回看。白头亲友垂垂尽，尊前问、心素应难。败壁哀蛩休诉，雁声无限江山。","dynasty":"清代","title":"风入松重九"}
{"author":"陈洵","content":"断岸分流景。连阁催新暝。一带清溪，未晓游人心性。趁汐归船，摇语波无定。月华风意谁领。暮云凝。顾望天去迥。江花睇蛾曾凭。濯粉池妆，最是晚秋难整。甚日归来，愁又歌同病。离怀长恁凄冷。","dynasty":"清代","title":"碧牡丹"}
{"author":"陈洵","content":"春来准拟开怀，是谁不放残年去。寒更灯火，断魂依在，严城戍鼓。天北天南，一声归雁，有人愁苦。算寻常经过，今年事了，都休向，明朝语。光景花前冉冉。倚东风、从头还数。因循却怕，登临无地，夕阳如故。烂醉生涯，颓然自卧，懒歌慵舞。待鸣鸡唤起，白头簪胜，尽平生度。","dynasty":"清代","title":"水龙吟丁卯除夕"}
{"author":"陈洵","content":"云约颓檐，春生残垒，剩烽雁后方惊。人日题诗，荒祠怀古，去来不驻游情。岁华堪叹，翠禽语、红梅未英。芳辰惆怅，犹是花前，莫问飘零。兹堂在昔陈经。谪宦栖迟，谁分平生。无定风花，有缘香火，为他一晌销凝。问天何意，世多难、儒冠自轻。江山如此，依旧吾庐，风雨鸡鸣。","dynasty":"清代","title":"庆春宫人日，光孝寺谒虞仲翔先生祠"}
{"author":"陈洵","content":"新烟摇梦绮。笑今年东风，较多才思。载酒园亭，看彩幡依旧，万妆齐倚。信有前期，分付定、蝶媒蜂使。绣幰佳人，闲了鞦韆，再商春事。百五韶光如水。只蜡烛灰枯，尚堆残泪。又说良辰，向有花明月，旧家提起。熨日帘栊，消受过、宜蚕天气。便是寻芳来晚，娇他嫩子。","dynasty":"清代","title":"三姝媚戊辰闰花朝清明"}
{"author":"陈洵","content":"摇梦清尊，酒阑却望长安远。年时西笑出门行，日下魂飞乱。车马亲朋又散。问平居、沧江岁晚。霓裳惊破，鼙鼓声中，飘零谁管。时节逢君，楚兰别有江南怨。赋情不比李龟年，曾侍开元宴。往事梨园泪断。暗凄凉、西风故苑。良辰美景，天上人间，白头吟倦。","dynasty":"清代","title":"烛影摇红梅郎南泊，北望凄然，邂逅朋尊，漫吟成调"}
{"author":"陈洵","content":"明珰恨，沾座泪茫茫。不是此声肠欲断，却缘心事寄君王。掩抑故难忘。","dynasty":"清代","title":"望江南听梅郎歌洛川会"}
{"author":"陈洵","content":"白头簪胜。尚依约梦华，东风吹醒。故国春回，闲门人老，时事几番重省。把酒可怜东望，到眼都无新咏。暮云锁，又飞鸿天阔，竹梅深静。谁听。花信转，消息江南，前度流红冷。终岁怀人，兹辰芳草，一晌旧寒销凝。待得倩莺烦燕，争奈有期无定。愁未免，想芳菲掩抑，沧洲残影。","dynasty":"清代","title":"喜迁莺立春日，得杨铁夫书，喜闻彊村先生起居，赋此寄怀"}
{"author":"陈洵","content":"无言有泪。终古苍梧何限翠。唤起商山。心是湘累事较闲。芳馨欲采。凄咽海尘零画在。珍重晴窗。不是前朝旧夕阳。","dynasty":"清代","title":"减字木兰花题薛剑公石竹芝兰画册"}
{"author":"陈洵","content":"落花时，风景好。惆怅识音人老。弦欲语，座无言。满堂沉麝烟。伤心面。归来见。惟有画梁双燕。将寂寞，慰飘零。相逢江海情。","dynasty":"清代","title":"更漏子"}
{"author":"陈洵","content":"商略微波问泛家。人间随处有桃花。一回一笑老生涯。未尽忏除余梦绮，自然珍重放年华。待携烟语閟窗纱。","dynasty":"清代","title":"浣溪沙小港看桃花，午饮志园，漫成二首其一"}
{"author":"陈洵","content":"半日游情烂漫天。主人相惜为开筵。浮生花底与尊前。爱酒误花宁是计，君看蛱蝶殢香眠。要迟斟酌共流连。","dynasty":"清代","title":"浣溪沙其二"}
{"author":"陈洵","content":"沽酒桥南，客行不共清明到。杜鹃啼老。只有荼蘼好。往日旗亭，事去都忘了。山花笑。此时情调。分付提壶鸟。","dynasty":"清代","title":"点绛唇市楼同菶吾"}
{"author":"陈洵","content":"红烛今宵，样眉不用商时世。旧家椎髻。白首梁鸿婿。偏我沉吟，六十年来事。从头记。国人知未。家室中兴美。","dynasty":"清代","title":"点绛唇己巳十月，张庶平重逢花烛索赋。及时之美，栖隐之贤，吾犹乐道之也"}
{"author":"陈洵","content":"回睇灯期月又妍。祝花情早在春先。却向无花闲处坐。如我。不关爱酒与逃禅。信有楼台应有树。谁主。满城车马正喧阗。莫倚良辰多乐事。何似。青山绿水自华年。","dynasty":"清代","title":"定风波庚午花朝"}
{"author":"陈洵","content":"对夕阳空，疏烟冷，云锦当窗重织。清秋如客燕，问西园谁分，主人曾识。醉墨乌丝，歌尘彩扇，经眼悲欢狼藉。当时行吟地。算承平年少，就中难觅。但还泊逡巡，矮桥惆怅，盼波能惜。哀时词赋客。蓦回睇、天水伤心碧。怕未许、随花追步，分柳为邻，好湖山怎消幽寂。忍见离宫月，孤泪接、青苔无极。怨零落、双鸳迹。今我何世，犹是身闲游历。远箫似闻叹息。","dynasty":"清代","title":"大酺湖上怀梦窗故居"}
{"author":"陈洵","content":"承平池馆，梦绕西湖路。应恨我来迟，蓦惊回、佳期细数。吟箫倦倚，无复谱当年，明月在，暗尘流，不为行云驻。游情画舸，寂寞从朝暮。谁念畏登临，堕西风、颓然废圃。人家门巷，燕子欲归时，怀故国，想平居，休问闲歌舞。","dynasty":"清代","title":"蓦山溪与圆虚道人薄游湖上，晚过高氏庄作"}
{"author":"陈洵","content":"鲈脍秋杯，树声一夜生离怨。趁潮津月向人明，还似当时见。芳草天涯又晚。送长风、萧萧去雁。凄凉客枕，宛转江流，朅来孤馆。头白相看，后期心数逡巡遍。此情江海自年年，分付将归燕。襟泪香兰暗泫。两无言、青天望眼。老怀翻怕，对酒听歌，吴姬休劝。","dynasty":"清代","title":"烛影摇红沪上留别彊村先生"}
{"author":"陈洵","content":"尊酒平生，岁寒心素归闲赏。玉梅宫样。先入春风唱。花信从头，迤逦年光畅。芳菲想。旧兰无恙。语笑疏灯上。","dynasty":"清代","title":"点绛唇风余小集，示从游诸子"}
{"author":"陈洵","content":"风怀销未尽。又帘栊新妆，漫吟花信。静日闲门，驻风华依旧，好春宜趁。唤起娉婷，应为斗、新词娇韵。自照溪奁，重拂燕支，翠尊潜近。心事黄昏牵引。写艳曲江南，故宫遗恨。淡泊重来，算自然孤寐，寤歌随分。掩抑红情，谁更念、玉箫凄损。料东风不管，清寒拼忍。","dynasty":"清代","title":"三姝媚午窗假寐，姬人为供给红梅枝，既觉始见之，时得彊村翁寄词，有“风怀销尽”语，遂下一转语作我发端"}
{"author":"陈洵","content":"王风委草，骚赋怨兰，危弦思苦谁说。坐对素秋摇落。芳菲与鹈鴂。吟壶永、双练发。悄未觉，翠销红歇。镇闲写，解带披襟，满座香发。长恨付梨园，似锦湖山，南渡最凄咽。况是泪枯啼宇，冬青更愁绝。斜阳事，人世别。怎料理、此间情切。画图展、后视如今，何处风月。","dynasty":"清代","title":"应天长庚午秋，谒彊村翁沪上，日坐思悲阁谈词，吴湖帆为图以张之。赋此报湖帆，并索翁和"}
{"author":"陈洵","content":"闲梦东篱，凄绝素心，暝色相携高处。残照翠微，旧月黄昏，佳约有时风雨。漫惜多阴，知道是、秋光谁主。凝伫。曾旧识江山，看人无语。还喜身健登临，且随分清尊，慰秋良苦。漉巾爱酒，岸帻簪花，商略较谁风度。尽日停云，休更忆、昔年亲故。迟暮。须料理、幽居词赋。","dynasty":"清代","title":"宴山亭辛未九日，与风余诸子风雨登高"}
{"author":"陈洵","content":"看人如此溪山，等闲消与填词老。流尘换镜，天风吹籁，危阑自好。南渡斜阳，东篱旧月，古今怀抱。算承平去尽，笙歌梦里，浑昨日、非年少。金粉旗亭谢了。剩伤心、紫霞凄调。新绡故素，啼红泫碧，不成春笑。湖水湖烟，余情分付，又随风渺。望千秋、洒泪同时，怅断掩霜花稿。","dynasty":"清代","title":"水龙吟"}
{"author":"陈洵","content":"水楼闲事了。忍回睇，问斜阳。但烟柳危阑，山芜故径，阅尽繁霜。沧江悄然卧晚，听中兴、琶笛换伊凉。一瞑随尘万古，白云今是何乡。相望。天海共苔苍。弦敛赏音亡。剩岁寒心素，方怜同抱，遽泣孤芳。难忘。语秋雁旅，泊哀弦危柱暂成行。泪尽江湖断眼，马塍花为谁香。","dynasty":"清代","title":"木兰花慢岁暮闻彊村翁即世，赋此寄哀"}
{"author":"陈洵","content":"野亭惯为寻春到。刻意怜春春太早。今年方喜见春迟，往事悠悠来暗抱。酒阑无奈花仍好。醉里不知人已老。尊前日日愿花娇，花若长红人合少。","dynasty":"清代","title":"玉楼春"}
{"author":"陈洵","content":"仄径花余，融泥燕后。佳期绿草仍携手。楼台梦迹尽分明，朝朝暮暮添时候。美酒千钟，新诗几首。寻思此外都无有。浮生若只要春欢，春愁却遣谁消受。","dynasty":"清代","title":"踏莎行"}
{"author":"陈洵","content":"飞花似梦。恰趁清歌送。蜡炬灰枯流泪冻。长是玉箫珍重。归来依旧安眠。有情分付尊前。小小占人怀抱，念奴不识开元。","dynasty":"清代","title":"清平乐"}
{"author":"陈洵","content":"一春闲过。茂苑深深锁。白石清泉容伴我。料理睡余茶课。清晨谢了遨头。斜阳离梦中洲。应为老来筋力，不成故国登楼。","dynasty":"清代","title":"清平乐"}
{"author":"陈洵","content":"紫箫远。又凤翼飞軿，天风吹转。洗梦尘清泚，银河水深浅。人间百感冬温夜，教作良辰看。渐黄昏、隔水初灯，岁华深院。妆薄泪痕泫，有印粉窗纱，凝香罗荐。莫倚高寒，仙帔绀霞卷。熨怀暗堕金炉烬，漫借笙歌暖。正销凝、那更檐花怨断。","dynasty":"清代","title":"探芳讯雪娘病起，重见江湄，一月讹言如隔世矣"}
{"author":"陈洵","content":"暗尘惊转烛。送华堂归客，春波如麴。笙箫咽寒玉。有明妆窈窕，自伤幽独。庭花簌簌。夜潮生、东风又促。算游丝、飞絮牵萦，天远泪痕相续。枨触。长门买赋，词客千金，此情谁属。蛾眉漫蹙。今古事，几歌哭。但飘零休恨，天涯看遍，芳草无人更绿。问伊家、除了周郎，为谁误曲。","dynasty":"清代","title":"瑞鹤仙才人河满赋此慰之"}
{"author":"陈洵","content":"渐黄昏怨梅疏笛，飘零花片重数。辘轳先听薰风转，门掩翠阴前度。今更误。纵觅得、枝头青子还迟暮。流红漫溯。恁断索银瓶，泪铅金井，空惹坠欢古。闲池馆，多少红吟绿赋。遗香罗袜尘土。思量竟是无花好，随意野桥烟圃。天也妒。总不把、斜阳小驻留人渡。浮生太苦。悄一似秋莲，无人解道，春恨早分付。","dynasty":"清代","title":"摸鱼儿五月廿五日，重过故潘园，女道晖殇后一日也"}
{"author":"陈洵","content":"咽曲寒蝉，听倦魂惊换，一年秋色。鸳藓冷流尘，嗟辛苦霜华，素怀能敌。暗香似怨罗屏，整西风巾帻。黄蝶舞、依稀粉裳宫靥，细敲窗隔。消息。短篱侧。人不见、繁英任弃掷。清尊几回唤起，空憔悴、荷衣野水恻恻。翠微怕有斜阳，付伤心潮汐，寒林晚、还是数点绯霞，漫与妆饰。","dynasty":"清代","title":"金盏子"}
{"author":"陈洵","content":"甓藓雕霜，檐萝扫月，叶吹重听。匆匆梦转，改尽绿阴门径。掩残书、错翻堕红，旧情未了芳题省。又石阑几片，如何不护，唱蝉凄冷。愁凝。秋天迥。但野水荒沟，故寒新暝。空山自好，未与宫槐同咏。想江湖、摇落正多，雁声不到宵更永。最妨他、白发孤篷，怨入渔灯檠。","dynasty":"清代","title":"琐窗寒寓斋闻落木"}
{"author":"陈洵","content":"玉合罗囊。红香小、相怜蠹损春装。浣襟兰泚，羞照一水昏黄。倦眼西风谁最念，冻萤带雨弄书光。泪绡藏。故人惯识，淹过重阳。华堂当时送客，怨背窗暗烛，不照回肠。岁寒身世，歌外落雁清霜。芳尊自吟自泣，任持摺、花前金缕裳。香奁集，算只除彤管，谁与冬郎。","dynasty":"清代","title":"新雁过妆楼得晦闻书，怅然赋答"}
{"author":"陈洵","content":"烘炉润鼓。渐春到镜奁，明珠先曙。汉苑洞箫，初试东风，流莺语。吟壶曾结神仙侣。共欢夕、梅边尊俎。岁华依约，红裁翠剪，彩花钗股。休负。双鬟为识，乍回首最在、骄尘红雾。蘸语夜潮，回烛风廊，凌波步。霓裳新按云韶部。便不是、常年宫谱。会看声动枢南，唤雷启户。","dynasty":"清代","title":"绛都春己未立春，珠院听歌，同东篱诸子"}
{"author":"陈洵","content":"钩帘喧暝燕，絮风正急，忍问抱愁归。绣尘摇梦短，几处垂杨，水曲暗鹃啼。闲心漫理，怕尚有、一点芳菲。刚凭得、绝尘书幌，绕树绿成围。凄迷。单杯婪尾，小字蛮笺，更安排何计。空怨他、高楼银烛，催送斜晖。今宵泪到云屏隙，只断钟、疏鼓休提。人静后，和春泥语低低。","dynasty":"清代","title":"渡江云闭门春尽，兀坐成吟"}
{"author":"陈洵","content":"歌纨恨轻易染，叹清尊未洗。醉魂醒、吹入江风，洞箫凝望云际。镜华润、流尘暗涩，惊鸾冉冉仙衣委。想霓裳天上，如今散落人世。往日旗亭，载酒俊侣，为深情惯系。第一是、愁极桓伊，曲中抛尽铅泪。睨崦嵫、香兰赋笔，伴樱唱、春娇红蕊。向良宵，烛底牵萦，梦云奇丽。芳韶草绿，素约茸红，燕识旧游里。凭细语、南陌灯倦，夜雨人去，属引邻墙，笛声凄异。西风又怨，离鸿分后，黄垆陈迹山河感。对茫茫、满眼浮生事。当时记得，无端艳冶销磨，岁华暖回怨绮。闲情颣璧，绮语泥犁，道忏除尚未。漫几度、莺边花外，泥写无题，锦段须酬，玉珰谁寄。真知者少，相怜何计。双烟炉倚桐爨冷，更同心、松柏休轻比。江湖纵有扁舟，似此星辰，故乡信美。","dynasty":"清代","title":"莺啼序"}
{"author":"陈洵","content":"镜空翳奁。蘋外鹭立，微照溪馆。灯梦摇短。暮凉晕入疏花透窗幔。到门涨满。应恨未解，人事廊远。兰棹柔婉。坐看浩渺沧波泛颓岸。旧侣怅离索，静掩书帷添日线。谁耐荡愁西风吹酒面。听暮笛沉沉，银漏催箭。有情才见。记泪蜡纵横，诗思零乱。水天宽、闹红仍展。","dynasty":"清代","title":"绕佛阁荔湾追凉，经黄诏平别业，感念往年觞咏之盛，怅然回棹。次美成韵"}
{"author":"陈洵","content":"柳色西风，荷声伏雨。清秋潇洒催阑暑。回廊曲槛自逡巡，良辰美景从来去。旧宿鸥飞，新巢燕语。楼台深锁疑无主。人间衰谢正关情，一声邻笛山川暮。","dynasty":"清代","title":"踏莎行"}
{"author":"陈洵","content":"千村荆杞，待看春何处。一笑相逢去无语。爱东皋数亩栽点桑麻，花更好、只合将家且住。对花三叹息，开谢无端，过眼红芳竟谁主。未要似仙源，流水东风，人间事、年年来去。但唤取、娇莺与流连，便不是比邻，也成知故。","dynasty":"清代","title":"洞仙歌下茅乡看桃花，课有拟卜居者"}
{"author":"陈洵","content":"人生离合似萍蓬。时节苦匆匆。年年寒食空相忆，今年见、蜡烛光融。往事山河梦里，高谈风雨声中。承平冉冉逐孤鸿。天阔更无踪。相携便作佳期看，亲知面、也算遭逢。几点飞花门巷，依然故国东风。","dynasty":"清代","title":"风入松"}
{"author":"陈洵","content":"金粉南朝，楚香衰谢无人赋。等闲一顾。怎与论心素。小小眉楼，不解离忧古。轻烟傅。细风斜露。欲托微波语。","dynasty":"清代","title":"点绛唇顾横波画兰卷"}
{"author":"陈洵","content":"画里相逢，可能似我填词处。故人先许。兼要新题句。便理闲身，怎理闲心绪。因循误。岁来年去。不是当时语。","dynasty":"清代","title":"点绛唇潘致中为余作填词图便面，云以博海绡一小词。迨词成，去致中之没五年矣"}
{"author":"陈洵","content":"江山如此。多少人间事。绿酒高堂欢彩戏。以外般般无味。闲居即目多佳。良辰尽入余怀。看取四时图画，天然不用安排。","dynasty":"清代","title":"清平乐为余越园题归砚娱亲图"}
{"author":"陈洵","content":"腊鼓年年，旧家乐事宜朋酒。放梅舒柳。尽与闲消受。斟酌良辰，又说坡仙寿。天长久。画中携手。多少平生旧。","dynasty":"清代","title":"点绛唇题准园寿苏图"}
{"author":"陈洵","content":"西风初劝新凉味，人情故乡先好。俊赏山泉，清斋露蔌，差拟吴莼同调。花间梦晓。尚依约平生，旧时啼鸟。笑语相携，共承平世两年少。春华容易过眼，畅秋随分赏，心素才表。暮雨留尊，重阳趁菊，须觅宜霜林沼。江流未了。更休说关河，去来残照。但有垆边，岁寒堪共保。","dynasty":"清代","title":"齐天乐瑑青归自旧京，过从甚欢，秋原联步，极意吟赏，垆边得句，聊写余情"}
{"author":"陈洵","content":"岁来年去匆匆，闭门我只如常过。琴书送日，壶觞趁夕，有时闲坐。遐想羲农，偶题甲子，自歌谁和。算风怀未减，芳菲一点，撩人又、钗头朵。经眼物华依旧，恁看看、尽情无那。朦胧心事，丁东漏瑟，迷离灯火。明日新年，春须还我。待从头、细把欢悰重理，怕佳期左。","dynasty":"清代","title":"水龙吟丁丑除夕"}
{"author":"陈洵","content":"承平旧馆。少日和天远。欢梦匆匆容易断。芳草夕阳寻遍。几回说与登临。朅来不绝余心。故国百年人事，当时直到如今。","dynasty":"清代","title":"清平乐题珠湄尘影图"}
{"author":"陈洵","content":"榴花笑客，旧梦冷船箫。竹风动户，梅雨暗城，仙侣无聊。清昼阑，炊黍熟、汀菰路绕。酒怀山意飘飘。到魂销。村帘最好斜阳，江声换尽前朝。长涧菖蒲自秀，休向尊前、问息寻消。人事渺。听暮笛，飞梅翳丽谯。","dynasty":"清代","title":"四园竹重午，与六禾出北郭，饮村垆"}
{"author":"陈洵","content":"人生离合似萍蓬。时节苦匆匆。年年寒食空相忆，今年见、蜡烛光融。往事山河梦里，高谈风雨声中。承平冉冉逐孤鸿。天阔更无踪。相携便作佳期看，亲知面、也算遭逢。几点飞花门巷，依然故国东风。","dynasty":"清代","title":"风入松"}
{"author":"陈洵","content":"罢酒园亭，飞空素月，镜边闲客。逡巡梦迹。翠羽啼春无极。带风篁、泉石自凄，小庭路钥幽径仄。算何郎渐老，东风多事，旧情难觅。当时俊赏，问蝶粉蜂黄，顿成疏隔。佳期又晚，坐对依然携笛。想银屏、自温暖岁华，麝篝护被欢正忆。怎教人，为说苍苔破屐浑耐得。","dynasty":"清代","title":"月下笛萧寺探梅"}
{"author":"陈洵","content":"住柳湖边，开花陌上，游情唤起。便翻尽、年年粉本，都人争看，风光良是。山残水剩无才思。拥凌波路，添了几分罗绮。放怀须仗，半面嘶骢未已。池馆逞、家家芳霁。怕尚勒余寒欺梦底。想蝶外、别绕春宽，羁鸿竞出深苇。甚识遍、倡红冶翠。依旧觅、闲吟闲醉。愿处处，休误了、番风次第。","dynasty":"清代","title":"倾杯乐春游和六禾"}
{"author":"陈洵","content":"甓藓雕霜，檐萝扫月，叶吹重听。匆匆梦转，改尽绿阴门径。掩残书、错翻堕红，旧情未了芳题省。又石阑几片，如何不护，唱蝉凄冷。愁凝。秋天迥。但野水荒沟，故寒新暝。空山自好，未与宫槐同咏。想江湖、摇落正多，雁声不到宵更永。最妨他、白发孤篷，怨入渔灯檠。","dynasty":"清代","title":"琐窗寒寓斋闻落木"}
{"author":"陈洵","content":"渐黄昏怨梅疏笛，飘零花片重数。辘轳先听薰风转，门掩翠阴前度。今更误。纵觅得、枝头青子还迟暮。流红漫溯。恁断索银瓶，泪铅金井，空惹坠欢古。闲池馆，多少红吟绿赋。遗香罗袜尘土。思量竟是无花好，随意野桥烟圃。天也妒。总不把、斜阳小驻留人渡。浮生太苦。悄一似秋莲，无人解道，春恨早分付。","dynasty":"清代","title":"摸鱼儿五月廿五日，重过故潘园，女道晖殇后一日也"}
{"author":"陈洵","content":"秋气高台，弦索泪零，尽日催吟风雨。残醉强支，故国登临，啼鹃怨芳无主。自有伤心，先未拟、琵琶能语。从诉。怜倦客天涯，几多幽素。凭记天上霓裳，怎知道人间，此时愁苦。歌停黛敛，髻拥灯斜，流落可堪回顾。漫说开元，谁料理、断宫零谱。重数。须看取、白头如故。","dynasty":"清代","title":"燕山亭"}
{"author":"陈洵","content":"梦醒宫斜城畔路。月晓霜清，脉脉情千古。准拟小梅诸媵数。蜂媒蝶使纷来去。镜槛芙蓉笼翠雾。妆缀冬闺，正要闲针缕。碧海有田花有渡。相逢莫更伤迟暮。","dynasty":"清代","title":"蝶恋花冬日素馨，视夏闺更韵，可歌也"}
{"author":"陈洵","content":"一叶碧梧金井冷，欲题无语相思。已凉天气未寒衣。剩香罗带，憔悴费禁持。见说行云无定处，去程乌鹊应知。旧欢今分教人疑。画屏银烛，故故暗佳期。","dynasty":"清代","title":"临江仙"}
{"author":"陈洵","content":"无言有泪。终古苍梧何限翠。唤起商山。心是湘累事较闲。芳馨欲采。凄咽海尘零画在。珍重晴窗。不是前朝旧夕阳。","dynasty":"清代","title":"减字木兰花题薛剑公石竹芝兰画册"}
{"author":"陈洵","content":"昨梦东海，行复扬尘。飘然风叶堕纷纷。可堪回首，美景良辰。只今伫望，第几重云。","dynasty":"清代","title":"赞成功"}
{"author":"陈洵","content":"疏疏过月。如墨水云连素阙。阁雪萦沙。一夜东风自作家。天心待写。此笔由来天与借。梦觉闻香。持较君家锦段长。","dynasty":"清代","title":"减字木兰花张钝叟为余作墨梅，走笔报谢"}
{"author":"陈洵","content":"宝扇唐宫袖，檀床汉殿箫。星河隐隐夜迢迢。缥缈谢家廊庑五云高。碧海回尘旋，黄垆梦雨飘。烛心齐赴冷中消。纵使有花有月总无聊。","dynasty":"清代","title":"南歌子七夕雨坐，忆四年前旧游"}
{"author":"陈洵","content":"闲梦东篱，凄绝素心，暝色相携高处。残照翠微，旧月黄昏，佳约有时风雨。漫惜多阴，知道是、秋光谁主。凝伫。曾旧识江山，看人无语。还喜身健登临，且随分清尊，慰秋良苦。漉巾爱酒，岸帻簪花，商略较谁风度。尽日停云，休更忆、昔年亲故。迟暮。须料理、幽居词赋。","dynasty":"清代","title":"宴山亭辛未九日，与风余诸子风雨登高"}
{"author":"陈洵","content":"小莲寸碧，伴粲几青圆，喜仍春俎。绣罗闲户。有嫱妆半面，似窥幽素。酿熟村垆，最好斜阳对宇。起来舞。任月上兴移，堪便携取。游事知几许。看画桨家家，暗藏烟浦。闹红旦暮。料鸳鸯未忆，故人今度。按曲当筵，早是歌莺意苦。要新句。约池波、管他春去。","dynasty":"清代","title":"扫花游荔湾对酒作"}
{"author":"陈洵","content":"蝶粉融酥，残梦早莺金谷。钿箫犹恋，奈东风暗促。梨苑闭雨，潋滟春情盈掬。黄昏应是，怨红愁绿。一笑香兰，趁无人、计念熟。凤箱重绮，理幽单半幅。泉华自浇，翠冷一簪寒玉。心灰长付，玳筵银烛。","dynasty":"清代","title":"传言玉女闻雪娘将忏绮，词以坚之。亦好闻隐遁之意也"}
{"author":"陈洵","content":"断岸分流景。连阁催新暝。一带清溪，未晓游人心性。趁汐归船，摇语波无定。月华风意谁领。暮云凝。顾望天去迥。江花睇蛾曾凭。濯粉池妆，最是晚秋难整。甚日归来，愁又歌同病。离怀长恁凄冷。","dynasty":"清代","title":"碧牡丹"}
{"author":"陈洵","content":"盟鸥不管今何夜，鹤声露华偏警。去烛听秋，钩帘坠叶，清绝吾庐人境。孤光照岭。看如此江山，也堪乘兴。柳下扁舟，故开图画放吟咏。迎风一笑动竹，素心晨夕数，凉味同永。镜底无尘，尊前有客，今古茫茫谁证。沧桑变景。算佳日春秋，只传名胜。漫想髯仙，洞箫云外冷。","dynasty":"清代","title":"齐天乐树园、橘公乘月来过，东坡泛舟赤壁之夕也。客去为词"}
{"author":"陈洵","content":"雨蹙幽花，日催残燕，梦觉小楼高枕。余薰翠被，泛恨红波，柳下系骢寒噤。妆点澄江素罗，银宇光摇，蓝壶冰浸。渐天风湿袂，琼瑰盈把，烂逾机锦。凭细续、断绪茸窗，连环珠腕，怕说旧情衰寝。商量韵叶，依约吹芦，烛泪替人慵甚。容易重阳又来，吟鬓霜新，歌眉愁沁。付哀蝉与诉，不记梅娇姓沈。","dynasty":"清代","title":"过秦楼六禾邮示此调，依韵报之"}
{"author":"陈洵","content":"何处春来，照秦楼棠树，初上朝鸟。当花绣围镜槛，先媚罗敷。笼金燕彩，比常时、风物差殊。还自有，添香庆酒，艳波香泛双壶。欲逐羲和东去，问宵来归雁，人意知无。玉关漫吟怨柳，绿满江湖。天涯梦锁，望夫君、尽分青芜。应待到，灯期过了，醉头花下重扶。","dynasty":"清代","title":"汉宫春甲戌立春"}
{"author":"陈洵","content":"去国秋风，天涯又作，一番重九。茱萸办了，旧俗看看还有。掩闲门、自珍岁华，古来尽道佳时候。只东篱误约，及花无奈，几回搔首。当牖。霜林后。甚对面青山，未成携手。新亭泪眼，怕检凭高罗袖。咽歌蝉、残日梦回，故人不见天也瘦。待从头、诉与今朝，倦客殊方久。","dynasty":"清代","title":"琐窗寒己卯九日"}
{"author":"陈洵","content":"彩月侵廊，泛凉花树如轻绮。去来风意。天淡明河地。银烛深深，不照凭阑事。空憔悴。梦痕如水。重叠吴山翠。","dynasty":"清代","title":"点绛唇七夕"}
{"author":"陈洵","content":"轻蝶粉，净窗油。故香愁。早是旧家如扇月，晓奁收。微雨归燕妆楼。帘间事，待说还休。弹尽一春红粉泪，只清流。","dynasty":"清代","title":"愁倚栏令"}
{"author":"陈洵","content":"金粉南朝，楚香衰谢无人赋。等闲一顾。怎与论心素。小小眉楼，不解离忧古。轻烟傅。细风斜露。欲托微波语。","dynasty":"清代","title":"点绛唇顾横波画兰卷"}
{"author":"陈洵","content":"片云感秋异，晚塘恻恻，孤馆愔愔。素纨在、衰迟故发商吟。帘阴伴啼梦处，无人似、画烛宵心。偏回艳、是等闲听雨，愁到而今。追寻。初莺早雁年事，相笑争任。况漂摇身世，怆绝予音。闲襟。奈佳期过，情如水，倦翼都沉。荒凉甚、便卧游慵写，聊寄清琴。","dynasty":"清代","title":"临江仙风雨积晦，秋期不淹，被声依黯"}
{"author":"陈洵","content":"一春闲过。茂苑深深锁。白石清泉容伴我。料理睡余茶课。清晨谢了遨头。斜阳离梦中洲。应为老来筋力，不成故国登楼。","dynasty":"清代","title":"清平乐"}
{"author":"陈洵","content":"倦琴孤绪。残蛩外，清游疏似花树。淡妆帘户易销魂，灯暗啼绡雨。慰寂寞、明珠翠羽。闲情惟有东篱古。怕旧宿芙蓉，冷眼缬、霜波误尽，别来缃素。无奈探菊逡巡，携壶漫伫。望极高处难赋。故山重问醉经人，日暮玄猿语。梦不著、新欢寸缕。佳辰长短从来去。向镜中、生涯淡，但忆歌前，笑声多处。","dynasty":"清代","title":"霜叶飞九日，读君特“断烟离绪”之句，不胜依黯。爰次其韵，寄吾旧游"}
{"author":"陈洵","content":"仙衣卷雾，旭日升霞，楼台暖色重重。流艳潮妆，锦帏紧护东风。书花试烦纤手，是江郎、彩笔初逢。题句在，写此情深处，未觉春浓。一笑前溪回顾，问洛阳鹃语，光景匆匆。垂首雕阑，空余泪洗芳红。依约梦阑蝶意，殢枕香、仍恋欢丛。人事远，盼行云、长驻翠蓬。","dynasty":"清代","title":"声声慢牡丹花畔作"}
{"author":"陈洵","content":"阑干面面堪垂手。清润园林花落后。移红换紫絮才多，晕色涂香波语秀。东塘桃李西塘柳。胜地寻常随处有。当时一笑对春风，争免重来成感旧。","dynasty":"清代","title":"玉楼春"}
{"author":"陈洵","content":"霜铃夜语诃林黑。送芳尘，雨连陌。断鹭稀芦共头白。动横塘词客。相思泪点黄金滴。怕园英，为无色。鸣籁空山静时觅。罢洒风邻笛。","dynasty":"清代","title":"滴滴金"}
{"author":"陈洵","content":"客梦栖尘绮。社兰初忆茸红事。暮雨江湖漂泊，尽相怜无计。况是撩人波盼笙歌底。经看到黏絮零襟袂。正落花风紧，谁立雕阑玉砌。过眼流光洗。艳春归后闲门闭。旧识依稀，坊巷冷，而今何世。惟有苔钱装缀帘栊丽。偏病来疏了闲车轨。怪似伊轻俊，不是恹恹恁地。","dynasty":"清代","title":"安公子谭子端言，所居故有燕巢，中间客游，燕不复至，既归，则又来。为赋一解"}
{"author":"陈洵","content":"小林亭，疏灯凝水，年华笑相问。市风吹近。听饯腊家家，人语轻趁。倦游梦枕萧斋稳。清波闲处引。又藓迹、雪融香径，行行销意尽。天边雁声送愁多，寒空峭、坐想迟回芳信。吟思短，清尊共，故欢随分。依稀记、艳阳禊赏，人散后、楼台霏麝粉。漫唤起、阑干私倚，盟春心事准。","dynasty":"清代","title":"花犯萧寺小除夕"}
{"author":"陈洵","content":"断眼风花如梦，被水霜繁，循涯芳歇。邮程十里，津鼓迤明催彻。寒灯陋馆，伴人销凝，小碧舒梅，千红沉叶。怕理莼丝宛转，罢酒归来，潮语还自呜咽。最是经行旧处，望中音乐城戍接。信有前期在，但愁心无奈，先付鶗鴂。河桥低转，脉脉半规斜月。念远伤离年事晚，怨孤鸿天末。嗒焉隐几，竽籁空外阔。","dynasty":"清代","title":"丹凤吟树园来郡城，旋复别去"}
{"author":"陈洵","content":"倦眼东风谁主，故国江南，飞花寒食。何人愁苦，千里暮云空碧。当时燕子，可堪重诉，社鼓沉沉，黄昏历历。最是芳情怕遣，梦里残鹃，无语还似相惜。便有平居旧意，未灰绛蜡犹泪滴。强饮佳辰酒，奈都来不是，年少踪迹。山河多时，忽觉闭关人寂。堕履题门，何处访、更同携欢适。那回且住，仍念归未得。","dynasty":"清代","title":"丹凤吟丁卯寒食，江南人来，凄然望远"}
{"author":"陈洵","content":"谁分雏莺知事早。学语依稀，学舞夸轻妙。新著金衣刚称小。旧家梦里都寻到。忍耐尊前持一笑。歌费尊悭，渐渐伤怀抱。小令银灯应自好。词人莫漫翻长调。","dynasty":"清代","title":"蝶恋花"}
{"author":"陈洵","content":"仄径花余，融泥燕后。佳期绿草仍携手。楼台梦迹尽分明，朝朝暮暮添时候。美酒千钟，新诗几首。寻思此外都无有。浮生若只要春欢，春愁却遣谁消受。","dynasty":"清代","title":"踏莎行"}
{"author":"陈洵","content":"清绮波流晴镜。中有缃桃千顷。下渔舟，烟光窈。都寻到。茅舍竹篱空好。无计可携家。始怜花。","dynasty":"清代","title":"西溪子"}
{"author":"陈洵","content":"金粉池台，好风光、无端为谁分了。判雨判晴，匀暖匀寒，商过短长昏晓。卖花声向重帘听，刚一半、春魂惊觉。镜华满、妆蛾晕窄，两边谁扫。客燕将愁乍到。知百五芳韶，去来多少。几度看春，也似中年，何况绿窗人老。赋情别有闲桃李，空流怨、江南残调。料鶗鴂、秋心隔年又恼。","dynasty":"清代","title":"花心动春分"}
{"author":"陈洵","content":"雨蹙幽花，日催残燕，梦觉小楼高枕。余薰翠被，泛恨红波，柳下系骢寒噤。妆点澄江素罗，银宇光摇，蓝壶冰浸。渐天风湿袂，琼瑰盈把，烂逾机锦。凭细续、断绪茸窗，连环珠腕，怕说旧情衰寝。商量韵叶，依约吹芦，烛泪替人慵甚。容易重阳又来，吟鬓霜新，歌眉愁沁。付哀蝉与诉，不记梅娇姓沈。","dynasty":"清代","title":"过秦楼六禾邮示此调，依韵报之"}
{"author":"陈洵","content":"一春闲过。茂苑深深锁。白石清泉容伴我。料理睡余茶课。清晨谢了遨头。斜阳离梦中洲。应为老来筋力，不成故国登楼。","dynasty":"清代","title":"清平乐"}
{"author":"陈洵","content":"送关河满眼是伤心，何堪问芳菲。甚霜凋仍绿，风摧竟白，灰尽能遗。坐叹烟销烬冷，缩手昨人非。时有笼灯火，光出丛祠。毕竟熏天何苦，笑几家蔀屋，曾借余辉。任红心凄黯，今后总休提。想幽人、蓬蒿深护，剩劫残、三径得因依。谁怜我、向经行地，望伫青旗。","dynasty":"清代","title":"八声甘州野烧"}
{"author":"陈洵","content":"传语杜鹃休浪发，直须留点春心。一回一树一沉吟。也应和泪染，真合带愁喑。闲地偶宜怀故国，水堂开近花阴。聒人原不比冤禽。青山无限事，容我梦中寻。","dynasty":"清代","title":"临江仙花埭李氏庄看杜鹃"}
{"author":"陈洵","content":"仙衣卷雾，旭日升霞，楼台暖色重重。流艳潮妆，锦帏紧护东风。书花试烦纤手，是江郎、彩笔初逢。题句在，写此情深处，未觉春浓。一笑前溪回顾，问洛阳鹃语，光景匆匆。垂首雕阑，空余泪洗芳红。依约梦阑蝶意，殢枕香、仍恋欢丛。人事远，盼行云、长驻翠蓬。","dynasty":"清代","title":"声声慢牡丹花畔作"}
{"author":"陈洵","content":"承平旧馆。少日和天远。欢梦匆匆容易断。芳草夕阳寻遍。几回说与登临。朅来不绝余心。故国百年人事，当时直到如今。","dynasty":"清代","title":"清平乐题珠湄尘影图"}
{"author":"陈洵","content":"桑绿黄鹂翳，春簧叶底，好音时度。户闭烟塘，对清阴送日，离群难赋。锦笺纵有，暗飘尽、年华风雨。都拚与、镜里流尘自转，欢期何许。草色危亭又暮。尽闲愁、未关游误。想人世、更谁非寓客，谁是吾土。便把去来细念，算只有、情如故。看看又惹相思，到门鸥鹭。","dynasty":"清代","title":"黄鹂绕碧树"}
{"author":"陈洵","content":"有客江南归也。梨雨一襟沾洒。惜春宵，弦不语。人何处。蜡泪啼红天曙。依旧锁妆楼。碧云愁。","dynasty":"清代","title":"西溪子"}
{"author":"陈洵","content":"宫莺漫妒花颜色。蜀道魂无极。几时上苑与移根。不向蛮乡烟驿染啼痕。疏疏过尽斜阳雨。一任春归去。不如小鸟泪能红。只爱道人装束旧家风。","dynasty":"清代","title":"虞美人黄杜鹃花"}
{"author":"陈洵","content":"故山瘦。邮程倦、绕烟村种树无柳。细禽啼暝岫。堕策短亭，和冻呵手。绡盟凝久。想嫩茁、蓝田萦亩。一笛临风缥缈，做千百折回肠，为蛾眉螓首。知有。凭寒翠袖。栖香纸帐，宫样还输秀。照奁溪月溜。暗惜年华，花风催候。新愁间旧。透一缕、酸心调酒。宠极东皇漫奏。趁飞雪、约黄昏，携车后。","dynasty":"清代","title":"角招六禾言，车过南冈，驿梅已著花。不禁神往，和姜韵"}
{"author":"陈洵","content":"是何世。依旧占水耕花，就桥通市。朝朝簪约裾盟，有情未免，多才尽费。凝愁睇。情共露晞平晓，梦痕清泚。分携敛日垆畔，步波皱损，娇尘漫委。偏称天涯芳怨，眼中今古，秋声还起。谁惜故山衰迟。吟畔憔悴。鲛绡罢织，愁迸蛮珠碎。伤心到、无人为省，荒村年岁。换劫，鬘华坠。海风卷尽，宫斜废隧。须信吾乡美。终未比、仙源桃花春水。感时倦客，空抛铅泪。","dynasty":"清代","title":"瑞龙吟庄头村花田自五代迄今，盖亦地之韵者。余既来游，感叹今昔，托之于音"}
{"author":"陈洵","content":"井梧阶叶惊秋早。分共黄花老。重阳已过懒登临。经眼江山如梦费追寻。闲来愁味浓于酒。那更禁怀旧。不须重与说承平。但看今年天气去年情。","dynasty":"清代","title":"虞美人六禾词来道去年新安之游，病中未能答也。秋深怀远，赋此寄之"}
{"author":"陈洵","content":"结鸥邻，寻酒伴，尘事记来少。门系渔船，刚道草堂好。野桥几树官梅，角声归马，暗惊断、绿情红调。旧行到。梦廊无主风花，亲人在鱼鸟。灯火邻家，年语待莺报。那回拚忍清寒，清寒休诉，漫吹入、边愁如草。","dynasty":"清代","title":"祝英台近岁晚掩关，闻塘西有戍垒"}
{"author":"陈洵","content":"江山如此。多少人间事。绿酒高堂欢彩戏。以外般般无味。闲居即目多佳。良辰尽入余怀。看取四时图画，天然不用安排。","dynasty":"清代","title":"清平乐为余越园题归砚娱亲图"}
{"author":"陈洵","content":"水楼闲事了。忍回睇，问斜阳。但烟柳危阑，山芜故径，阅尽繁霜。沧江悄然卧晚，听中兴、琶笛换伊凉。一瞑随尘万古，白云今是何乡。相望。天海共苔苍。弦敛赏音亡。剩岁寒心素，方怜同抱，遽泣孤芳。难忘。语秋雁旅，泊哀弦危柱暂成行。泪尽江湖断眼，马塍花为谁香。","dynasty":"清代","title":"木兰花慢岁暮闻彊村翁即世，赋此寄哀"}
{"author":"陈洵","content":"零雨咽歌，暮凉泊酒，旧赏尊前都换。媚烟颦柳不成行，占西风、断魂坊院。霓裳事远。更不道、人间又晚。驻芳筵，任夕阳西下，行云能劝。欢游倦。曲里难忘，最是羌笛怨。好秋仍傍小旗亭，写哀筝、两行金雁。闲愁未遣。问谁省、归来肠断。梦惊回、一片笙箫雾暖。","dynasty":"清代","title":"西子妆"}
{"author":"陈洵","content":"光悦新眉，冻痕巧印妆梅倩。旧寒尊俎尚依然，门掩黄昏院。蜜炬围红自暖。暗尘销、香深醉浅。年华珍重，问讯花风，今番迟见。无限银屏，好春来处都行遍。趁时青韭入冰盘，何似山家便。钗胜看人未免。海天宽、闲心待遣。尊前一笑，有几春人，白头贫贱。","dynasty":"清代","title":"烛影摇红丁卯正月初三夜，与闺人烧烛候春"}
{"author":"陈洵","content":"白头簪胜。尚依约梦华，东风吹醒。故国春回，闲门人老，时事几番重省。把酒可怜东望，到眼都无新咏。暮云锁，又飞鸿天阔，竹梅深静。谁听。花信转，消息江南，前度流红冷。终岁怀人，兹辰芳草，一晌旧寒销凝。待得倩莺烦燕，争奈有期无定。愁未免，想芳菲掩抑，沧洲残影。","dynasty":"清代","title":"喜迁莺立春日，得杨铁夫书，喜闻彊村先生起居，赋此寄怀"}
{"author":"陈洵","content":"金屋深，青禽小。淡极琼瑶好。雪窗愁绪，水驿音书未曾到。冻箫怀旧响，蠹箧伤春稿。正红消翠黯，清尽向人抱。甚寻春，悔未早。粉蝶须知道。前村昨夜，故宿荒寒分多少。素心天吐白，艳色人娇缟。笑相逢、算输无意巧。","dynasty":"清代","title":"早梅芳近小春过矣，早梅意有开者，倚此讯之"}
{"author":"陈洵","content":"画里相逢，可能似我填词处。故人先许。兼要新题句。便理闲身，怎理闲心绪。因循误。岁来年去。不是当时语。","dynasty":"清代","title":"点绛唇潘致中为余作填词图便面，云以博海绡一小词。迨词成，去致中之没五年矣"}
{"author":"陈洵","content":"碎飘灯梦绮堕虚廊，依稀听鸣环。恁流苏一桁，红楼半角，相望阑珊。故国秋风万户，起踏小帘间。忆近花铃语，淹过春间。陡顿月沉声急，和卷茅战叶，消息漫漫。似昆阳风雨，飞动却无端。想依然、佳人庭宇，问诉情、谁分蹑虚孱。垂杨畔，系斑骓处，掩恨幽单。","dynasty":"清代","title":"八声甘州檐马"}
{"author":"陈洵","content":"新愁又逐流年转。今岁愁深前岁浅。良辰乐事苦相寻，每到会时肠暗断。山河雁去空怀远。花树莺飞仍念乱。黄昏晴雨总关人，恼恨东风无计遣。","dynasty":"清代","title":"玉楼春"}
{"author":"陈洵","content":"南唐丽句。无限江山随北去。汴水千年。消得词流一辈贤。针楼彩月。诞降官家那复说。仙籁分他。天上今传陌上花。","dynasty":"清代","title":"减字木兰花七月七日，六禾约祀周稚圭，未能也。夜阑对烛，感念生才，率拈短韵"}
{"author":"陈洵","content":"雨蹙幽花，日催残燕，梦觉小楼高枕。余薰翠被，泛恨红波，柳下系骢寒噤。妆点澄江素罗，银宇光摇，蓝壶冰浸。渐天风湿袂，琼瑰盈把，烂逾机锦。凭细续、断绪茸窗，连环珠腕，怕说旧情衰寝。商量韵叶，依约吹芦，烛泪替人慵甚。容易重阳又来，吟鬓霜新，歌眉愁沁。付哀蝉与诉，不记梅娇姓沈。","dynasty":"清代","title":"过秦楼六禾邮示此调，依韵报之"}
{"author":"陈洵","content":"吟壶酽风露，人坐空明，林木满带潮声。天涯今夜起惆怅，摇摇灯梦零星。沧江送人去，剩疏阴梧井，怨粉莲亭。团圆惯凝，甚秋光、一半关情。休更望高怀远，霓舞任抛残，瑶殿深扃。何意魂销仍在，飞乌南树，哀雁严城。绣床倦笛，纵伤心、莫诉云屏。怕芳尊难洗，蘋花易老，明镜霜清。","dynasty":"清代","title":"夜飞鹊庚申中秋，和季裴"}
{"author":"陈洵","content":"绣篱淡菊，怨粉烟，无人漫理秋妆。廊断蜂喧，渚清禽睇，一般为了重阳。醉题懒商。怕旧情、无此凄凉。记年时、梦落家园，种花招蝶展寒塘。曾约翠微高处，叹危梯百尺，暗蘸愁觞。悬酒车遥，停云歌尽，孤游自力能强。待寻钓梁。只未成、归隐江乡。向宵深、照野星河，下鸿犹带霜。","dynasty":"清代","title":"霜花腴九日，独游西郭废园"}
{"author":"陈洵","content":"海雨啼绡，霜林叠锦，逡巡等得秋归了。却被城乌惊起，一晌魂销。坐无聊。赪赪空尊，匆匆凉绪，重阳展尽佳期少。梦觉罗衾，点检都付回潮。到今宵。暗恼西风，苦抛下、欺人年事，又还自在高寒，依然月殿星桥。尽逍遥。剩人间帘户，有点初来情味，蝶愁蜂惨，满目山川，属付渔樵。","dynasty":"清代","title":"曲玉管"}
{"author":"陈洵","content":"雁边人到。黄花后，相携秋事先了。倦蒲衰柳未全凋，不似关河早。送白日惊涛去鸟。吹衣仍爱清风好。怕路入横塘，古梦咽、苍烟碎乱，隔鸥残照。还记旧日西城，哀时俊侣，望极逃世藜藋。芰衣谁为染缁尘，恨满长安道。看寂寂吾庐漫老。频年忧患文章少。谢故人、牵闲事，自卷霜帘，燕沉歌悄。","dynasty":"清代","title":"霜叶飞晦闻南归过访，别七年矣。飘摇倦侣，感念近远，聊述此解"}
{"author":"陈洵","content":"冷眼江湖来去，社余秋伴空。问有几、岁晚朱门，漂摇尽、更话相逢。依稀昭阳旧识，惊回顾、浪迹随断风。念稻粱、雁鹜无余，天南客、为尔悲恨重。绣径漫寻梦茸。韶颜暗换，何能看似春同。故国离宫。宝钗讯、等谁通。微波赚人双泪，况未比、见惊鸿。无端语喁。斜阳废垒外、霜意浓。","dynasty":"清代","title":"绮寮怨初冬见燕。和六禾"}
{"author":"陈洵","content":"梅怯新箫，兰润旧屏，年色匆匆烛转。唤冷蝶幽衾，障天愁满。不恨红楼望阻，恨响乱荒鸡无人馆。问甚情、却向钿车径绝，素书云断。深绻。镜尘泫。想晕粉窄蛾，此时妆面。漫著破宫衣，暗翻铃怨。谁寤辞年泪点，第一是、无端南来雁。料未掩、端正风流，待稳两欢重见。","dynasty":"清代","title":"无闷岁暮，风雨怀人"}
{"author":"陈洵","content":"荒洲无雁。正闲坐看云，伫琴天晚。埼柳鲈香，陂蒲凫睡，销凝旧箱词卷。梦回十年潮尾，春到船窗灯浅。故人念。奈都来不称，平生心眼。箫管。怜郢调，吹黍暖回，襟泪东风见。高阁才华，斜阳客味，消得莼丝柔婉。碧生卖花门巷，芳艳乌衣伤伴。唤愁醒，待携君秀语，梅扉重款。","dynasty":"清代","title":"喜迁莺六禾有词见怀，适余游端州，归答一解"}
{"author":"陈洵","content":"年涯小泊，春已是、今朝事。庭树勒余寒，窗草铺新意。卯饮随常觅，花信从头第。甚撩人，风景费。那回珍重，偏爱千金抵。春来万感，应只有、曾游地。雪调付双鬟，彩袖歌千岁。出意钗头燕，无赖裙边蟢。欢且尽，愁倦理。眼前好在，不似东流水。","dynasty":"清代","title":"谢池春慢岁暮闭门，晨起觉立春"}
{"author":"陈洵","content":"如锦年华，趁闹极珠灯，一夜流转。故国天涯，谁念岁穷家远。闻道绣屋春多，怎教道、灌园人健。料四时、乐事轻换。偏是堕梅先怨。去年风雨悭游便。意匆匆、恨春迟见。钗云梦底都寻得，闲记供消遣。多少镜约袖盟，又暗里欢悰隔断。向市桥立过，还放下，情千万。","dynasty":"清代","title":"玲珑四犯除夕游花市"}
{"author":"陈洵","content":"梦迹尘江管。事影向、邮亭断。粘窗蝶粉，过墙莺语，浓雨孤馆。料鄂君、怅望先魂乱。更满地、成秋苑。念佳期、如流水，锦帷仙佩天远。因叹晓妆人，金杯滟、欢意无限。羯鼓促花奴，恨春事迟缓。又争知、好景难驻，都寻到、密围繁香畔。行乐便须早，奈何人间晚。","dynasty":"清代","title":"塞垣春"}
{"author":"陈洵","content":"东华往事。略识栽花意。萧寺买佳邻，饶幽致。怅望前人去，消息断，闲门闭。扁舟情一系。金粉园林，让出草堂清气。平生爱赏，一壑一丘宜置。又颇怨蹉跎，流年驶。直恁行行散缓，都惊怪、新来异。看春聊复尔。道我厌厌，谢了蝶媒蜂使。","dynasty":"清代","title":"鹤冲天不过杏林庄二十年矣。六禾来述近游，兼示新词，率酬一解"}
{"author":"陈洵","content":"金粉池台，好风光、无端为谁分了。判雨判晴，匀暖匀寒，商过短长昏晓。卖花声向重帘听，刚一半、春魂惊觉。镜华满、妆蛾晕窄，两边谁扫。客燕将愁乍到。知百五芳韶，去来多少。几度看春，也似中年，何况绿窗人老。赋情别有闲桃李，空流怨、江南残调。料鶗鴂、秋心隔年又恼。","dynasty":"清代","title":"花心动春分"}
{"author":"陈洵","content":"正月奁收，金铃语，亭馆家家装束。娇花寒食近，料为容偏要，最新膏沐。绣被佳人，文梁语燕，惊起东风眠足。秦楼红棠树，敛晨曦恰换，每朝心目。但芳约无凭，梦云多幻，又生枨触。相思怜太酷。暗浇冷、啼泪零绡幅。细念想、蜂黄销后，蝶粉融余，酒醒时怎商春局。便似蓬山隔断，都碍了、青禽来复。谢桥侧、流莺熟。知我惆怅，临去那回千嘱。秀怀蘸波自绿。","dynasty":"清代","title":"大酺花朝雨望"}
{"author":"陈洵","content":"云团粉絮，烛卷青烟，还是汉宫时候古。泪花啼鸟，满眼东风恨无主。浓愁聚。银笺粉指，斑管乌丝，谁信赚人弦外语。故国江南，怅惜平生见旗鼓。感时侣。天畔正寻系船，海上又吟今雨。孤倚凝妆镜流，半单白苧。断肠否。归燕细说画帘，飞红暗尘幽素。且待清明过却，旧家重数。","dynasty":"清代","title":"泛清波摘遍寒食，舟中展玩诸名胜珠玉，感音而叹，歌付浣蘩"}
{"author":"陈洵","content":"小莲寸碧，伴粲几青圆，喜仍春俎。绣罗闲户。有嫱妆半面，似窥幽素。酿熟村垆，最好斜阳对宇。起来舞。任月上兴移，堪便携取。游事知几许。看画桨家家，暗藏烟浦。闹红旦暮。料鸳鸯未忆，故人今度。按曲当筵，早是歌莺意苦。要新句。约池波、管他春去。","dynasty":"清代","title":"扫花游荔湾对酒作"}
{"author":"陈洵","content":"冰肌玉骨。恰称求仙礼佛。倚婵娟。效月开鸾镜，分花入麝筵。九衢来正暮，三岛去何年。知是龙华伴，不胜怜。","dynasty":"清代","title":"女冠子"}
{"author":"陈洵","content":"非花非雾。梦里神仙风度。隔蓬山。云髻妆梳易，心经忏悔难。绣檀金作缕，刻锁玉为环。更有龙鸾誓，落人间。","dynasty":"清代","title":"女冠子"}
{"author":"陈洵","content":"新萍荡柳，还是销魂江上。看飘粉楼台都尽，占了清凉。燕子归来，几家帘户闭烟塘。双鸳谁见，闲情正在，云影天光。小扇唤风，都随节换，何况斜阳。便休忆、绿阴前度，更有梅黄。叶叶罗衣，住湖西子又新妆。琅玕文簟，颇黎翠枕，惹梦菰香。","dynasty":"清代","title":"采桑子慢水滨初夏写兴"}
{"author":"陈洵","content":"桑绿黄鹂翳，春簧叶底，好音时度。户闭烟塘，对清阴送日，离群难赋。锦笺纵有，暗飘尽、年华风雨。都拚与、镜里流尘自转，欢期何许。草色危亭又暮。尽闲愁、未关游误。想人世、更谁非寓客，谁是吾土。便把去来细念，算只有、情如故。看看又惹相思，到门鸥鹭。","dynasty":"清代","title":"黄鹂绕碧树"}
{"author":"陈洵","content":"恼春心、更无寻觅，猜遍朝朝行止。觉到处、相逢难避。幻作千般明媚。晕柳生颦，扶花欲笑，看似愁还喜。惊骤落、出杏村帘，过客断魂，偏在斜阳流水。飘几多、楼台粉雾，赚得蝶情全坠。静选绿阴，悠然古梦，伴著娇莺睡。日渐长怎遣，随人卧也又起。听一声、啼鹃烛外，暗想黄昏垂泪。去尽燕鸿，山河无限，事远将天比。忆汉宫不见，依稀画图人丽。","dynasty":"清代","title":"十二时"}
{"author":"陈洵","content":"艳粉朝霞，蕊黄宫麝，倚妆浅笑曾顾。移根阆苑，选色珍丛，不管采珠人妒。璇闺养护。休只怨、生时迟暮。看凤锦熏染东风，鲛纱蒙覆香雾。照席琼枝漫数。要徘徊嘉名，少挽春驻。颇黎碧蚁，玉合红绫，别有趁时尊俎。青虬困舞，无力向、绣屏深度。问谁省一朵钗行，肯陪偕隐荆布。","dynasty":"清代","title":"花发沁园春室人种玫瑰，五年矣。今春三月始见花，欣喜索题"}
{"author":"陈洵","content":"绿芜故国。春光掩、鹃红著树无色。近寻正苦，遥听又异，荡魂如墨。闲愁拼掷。怪都似、年时未识。到而今、林声怨彻。泪点费重觅。多少飘灯事，美酒人家，斗鸡坊陌。艳尘住否，想东君、也嫌残客。倦羽飘摇，怎禁向、江潮信息。但斜阳、一晌放了又趁汐。","dynasty":"清代","title":"凄凉犯立夏前一日风雨中作"}
{"author":"陈洵","content":"榴花笑客，旧梦冷船箫。竹风动户，梅雨暗城，仙侣无聊。清昼阑，炊黍熟、汀菰路绕。酒怀山意飘飘。到魂销。村帘最好斜阳，江声换尽前朝。长涧菖蒲自秀，休向尊前、问息寻消。人事渺。听暮笛，飞梅翳丽谯。","dynasty":"清代","title":"四园竹重午，与六禾出北郭，饮村垆"}
{"author":"陈洵","content":"戏鼓春流，绣旗花影，飞梦骤落江空。闲宇飘梭，去尘抛锦，池台迤逦薰风。看镜俯文禽自舞，香绕红衣渐密，涓涓剩水，天涯旧节还逢。谁讯青蛾皓齿，年少事、念我已成翁。楚庭人往，沉湘恨远，泉客绡成，楼市空濛。休更忆、招魂弟子，怀古迁臣，坐叹蛟腥未洗，渔宿频惊，何处菰芦世外踪。凝望渡头，腴梅细雨，炊黍孤烟，画里行人，正倚风光，伤心故国重重。","dynasty":"清代","title":"西平乐"}
{"author":"陈洵","content":"罨画芙蓉渌水。风断玉楼歌吹。彩鸳欲舞恋秋被。一夕将愁乍起。谁知楚客先无寐。莲心坠。浦南浦北旧游美。零落余花有几。","dynasty":"清代","title":"秋蕊香"}
{"author":"陈洵","content":"又连宵听雨，几日看秋，银宇乍新彩。未忍抛纨扇，疏星下，乘鸾人自多态。步廊故在。笑绣针娇眼谁待。算多少、密意深帘底，近河汉微阂。槎海沉沉千载。有最新机锦，时样眉黛。知否钗尘洗，璇宫事、凄凉都付前代。鬓青未改。怕损他、儿女欢爱。但天上佳期，都一晌镇无奈。","dynasty":"清代","title":"眉妩七夕，过人家看乞巧"}
{"author":"陈洵","content":"迎风长簟，沉月高梧，雨声送夕。去蝶销凝，啼花宛转灯晕色。不少珠玉闲情，奈老来疏隔。林叶阶虫，细听都是胸臆。如梦清欢，待相将、梦中重觅。被单寒乍，今宵如何计得。几点惊秋零泪，寄路遥无极。行乐湖山，那堪愁味先识。","dynasty":"清代","title":"华胥引夜起闻雨，明日立秋"}
{"author":"陈洵","content":"疏灯扶梦上。乱风花如潮，暝愁潜长。燕户莺帘，间未霜行柳，对门斜向。倦迹闲云，歌韵歌、孤飞还傍。印粉阑干，犹是当时，分无新赏。人事垆边凄怆。渐夜蝶黏窗，暗萤飘巷。便似离鸿，又几年秋到，悄然吟望。万感尊前，轻换了、风流疏放。付与寒蛩分诉，清欢自强。","dynasty":"清代","title":"三姝媚七月廿五日，与树园、橘公饮半帆酒榭，追话旧游，黯然题壁"}
{"author":"陈洵","content":"赏月西楼，中秋又近，凤箫何许。如烟断语。壁闲看、旧题句。庭阴都为花疏减，更何况、尊前俊侣。正烛房泪冷，筝床尘暗，怎论心素。愁贮。浑无绪。但绣叶衣罗，暮凉重诉。阑干自碧，彩鸳飞过前浦。黄垆谁料伤心话，剩漂荡、游情最苦。漫回首、谢了闲莺燕，教向谁去。","dynasty":"清代","title":"月下笛八月八日与树园、橘公过半帆酒榭，重题"}
{"author":"陈洵","content":"闹红旧馆，飞鹭乍落，兰棹先杳。蘋上风小。翠澜荡作轻绡弄微照。暗萤又巧。檐际数点，偏赚星早。寒袖香少。就中宛转莲丝向人抱。步袜去尘寂，梦冷薰风离苑道。谁见趁凉鸳鸯波语俏。剩放鸭秋谈，渔钓堪老。所思江渺。但对酒簪花，哦句欹帽。数流光、燕昏莺晓。","dynasty":"清代","title":"绕佛阁秋日与琴筑、六禾、橘公饮荔湾园亭。六禾约次君特卢楼韵"}
{"author":"陈洵","content":"寒食后，应只有重阳。佳节最宜觞。便无花月犹多赏，有时风雨也悲凉。问秋心，当此会，落何乡。漫种个、树儿闲亦老。更化个、蝶儿眠亦好。翻旧帽，换新霜。白衣自劝陶元亮，金衣谁慰杜秋娘。笑匆匆，萸菊事，直须忙。","dynasty":"清代","title":"最高楼重九"}
{"author":"陈洵","content":"旧月东篱。傍素怀又堕，林密人稀。故宫秋好，自饶胜赏，重阳过也，怎道佳期。更消几个黄昏待，去情尚、依约宫眉。露未晞。数枝泪菊，如梦桥扉。屏风画幅流离。奈镜边遍倚，不似渔矶。鬓丝低看，江湖更远，疏星仰见，风雨仍希。暗尘不到高寒处，淡阑槛、霜色微微。细漏移。夜窗定怨归迟。","dynasty":"清代","title":"惜黄花慢重阳后，连夜荔湾看月"}
{"author":"陈洵","content":"带松径曲，噀雨香，依然旧赏花尊。招隐山泉，著寒衣袂，秋空四眺无邻。岁华苦辛，但去来、风蝶逡巡。便闲闲、过了重阳，素心惟有独醒人。休道故园清事，对荒台落日，帽底篱根。逢节家遥，量金身贵，芳华共惜能贫。雁回断闻。想泛红、不渡疲津。寄相思、意亦无多，枕囊留梦熏。","dynasty":"清代","title":"霜花腴山园对菊怀晦闻"}
{"author":"陈洵","content":"冻粉桥扉，无人倚笛，小梅开了。青禽漫语，望眼渐迷仙岛。奈屏山、正余梦寒，几曾似蝶将花绕。念酒垆倦客，郁金堂路，近来稀到。谁料。添凄悄。又昨夜东风，故人江表。闲愁拚忍，瘦尽琼枝无报。怎禁他、山驿水邮，一枝未折春自好。赚啼绡、算有珍珠，镇日钗尘扫。","dynasty":"清代","title":"琐窗寒"}
{"author":"陈洵","content":"林泉漫相识。年事晏、拥叶带门寂。闹红客。秋色渐、好景不曾知得。况寒汐。听水听风流梦去，霓裳冷、霜华摇冻壁。断锦正感才人，微云自缀空碧。白头疏疏俊侣，几梅边搜句，灯外携笛。怕寻觅。天宽处、花底欢肠终窄。有谁忆。红萼无言歌意懒，相将见、凫翁来趁席。再三不似空尊解怜惜。","dynasty":"清代","title":"江城子慢寒月水园，素心三两，荔湾最幽赏处，视秋来风景又异。歌和六禾"}
{"author":"陈洵","content":"残鴂辞芳，冷蝉偎叶，霜讯乍回鸳绮。正语纱烟细，步素袜、淡月微窥庭际。泛红流艳尽，宫词怨、旧笛漫倚。邮亭风紧，永夜傍枕、都无新意。还是。放望眼高歌，又落词人暗泪。影烛尘流，音桐爨咽，断零衣袂。闲梦惊转故国，到处登临地。知销魂无数，何况尊前镜底。","dynasty":"清代","title":"丁香结"}
{"author":"陈洵","content":"钻书头白。消无情岁月，梦中行客。便送日、禁倚长谣，向歌外更堪，故人疏隔。漫卷诗书，载离思、一行秋色。又闲庭坠叶，旋扫旋稀，有谁能觅。闲心趁年拚掷。渐街声巷影，灯火连宅。暖润鼓、残萼熏炉，对三径月明，素梅装壁。浅薄东风，料不管、香钿狼藉。尽余杯、玉人唤起，那回记得。","dynasty":"清代","title":"解连环"}
{"author":"陈洵","content":"凌波路。梦绮冷、别馆生花树。愔愔驻笛津亭，还倚兰舟开处。江郎已老，才解道、伤心在南浦。记年时、瘦马知霜，夜深谁教休去。依然故国天涯，长嗟念佳人，日暮相聚。短楫桃根俱入曲，愁未散、莺歌燕舞。何人对、荒寒旧宿，岁华晏、罗衾咽梦语。待东风、诉与重头，溯红仍访仙侣。","dynasty":"清代","title":"尉迟杯渡头，和《片玉》韵"}
{"author":"陈洵","content":"飞雪江梅，妆榭尚懒，花风似惜年小。画烛通春，行云载梦，心逐孤鸿缥缈。归草烟光，淡淡向、蒙鸥微照。永日游情，经过倦迹，渡头人老。渐苦辞年诗思少。最先念、翠围红绕。镜底逢欢，歌边感旧，准拟归闲抱。比佳期、天更远，帘帏下、重温语笑。一晌无聊，待追寻、花晞蝶晓。","dynasty":"清代","title":"氐州第一小除重泊，仍和《片玉》"}
{"author":"陈洵","content":"小屏山，又迤新镜华，雨声依旧。梦绮东风，香椀愔愔萦昼。烟江恍藏系艇，似成连琴去后。剩春仙、岩扉倚，况是冰弦弹瘦。芳伴相携更有。任款步送波，连情结袖。晕月支寒，依约婵娟慵斗。相怜金花胜里，怕迎年莺语漏。向帘栊，新妆罢、个人知否。","dynasty":"清代","title":"探芳新壬戌开岁，连雨冱寒，掩关晏坐，几间水仙已有一二枝著花，静对夷然，香来成韵"}
{"author":"陈洵","content":"琼箫汉苑。渐风意夜阑，繁星吹乱。旧色馆娃，新曲霓裳，欢悰满。嵯峨碧落痴云倦。便先约、楼前分散。彩鸾归后，当头乍省，素娥真面。深眷。红罗翠笛，赋情处为展、冰奁教看。瘴海闹尘，江驿多春，无人见。芳盟料理归闲院。怅入梦、笙歌天远。似他不负春期，绛壶泪泫。","dynasty":"清代","title":"绛都春灯夕西院听曲，归逢友人送红梅枝"}
{"author":"陈洵","content":"住柳湖边，开花陌上，游情唤起。便翻尽、年年粉本，都人争看，风光良是。山残水剩无才思。拥凌波路，添了几分罗绮。放怀须仗，半面嘶骢未已。池馆逞、家家芳霁。怕尚勒余寒欺梦底。想蝶外、别绕春宽，羁鸿竞出深苇。甚识遍、倡红冶翠。依旧觅、闲吟闲醉。愿处处，休误了、番风次第。","dynasty":"清代","title":"倾杯乐春游和六禾"}
{"author":"陈洵","content":"散髻吹笙，便有仙家旧意。谁提起、曲中遗事。东风昨夜，换玉奴屏绮。探洞钥、别来几番人世。箧扇春香，笺书锦水。还他在、也应憔悴。如舟小屋，想壶中天地。都不数、当时细腰宫里。","dynasty":"清代","title":"殢人娇瓶桃再和"}
{"author":"陈洵","content":"语烟消，文纱静，茵麝暗熏晴燠。枝上好莺声，来相唤、乱拂窗绣傍蛾绿。艳游差足。先试著、摺花裙幅。何似永日闲门，任风光笑人幽独。待凭遍危栏、平芜尽，青障起、高楼更矗。斜阳匆匆不管。近黄昏、断恨仍续。伤心正著倦目。问社燕、新来谁宿。奈忙里、又理浮生话，嬉春院烛。","dynasty":"清代","title":"阳春"}
{"author":"陈洵","content":"堂开望去客。旧笛凄凉抛未得。清昼不堪梦役。渐迟暮番风，山城寒食。鹃红故国。看泪痕、花上犹滴。逡巡处、一双绣蝶，俯仰又陈迹。颜色。画图曾识。过几个、黄昏怕觅。清谈聊对破寂。往事开元，满座头白。断云沉雁北。但暗里、泉华自恻。村垆近、消他一醉，也胜醒时忆。","dynasty":"清代","title":"霓裳中序第一"}
{"author":"陈洵","content":"鞦韆墙外道。为佳人凝妆，黛蛾羞扫。采绿汀州，半李婚桃嫁，燕莺频报。病损腰支，应懒斗、罗裙芳草。往事销魂，谁挽青春，教伊年少。金缕秋娘歌了。听翠笛声中，几多情调。莫是东风，到有时才尽，剪刀难巧。劝酒光阴，空泪眼、当筵残照。第一相思无奈，樊姬俊小。","dynasty":"清代","title":"三姝媚六禾见示催柳词，为和一解"}
{"author":"陈洵","content":"正朱华照海，带碧瓦、参差楼阁。故台更高，无风花自落。一梦非昨。过眼千红尽，去来歌舞，怨粉轻衣薄。青山客路鸪啼恶。泪断香绵，灯收雨箔。颓然旧游城郭。尚幢幢日盖，残霸天邈。川盘岭礴。算孤根易托。顿有离家恨，何处著。争枝又闹群雀。似依依念定，惹茸曾约。芳韶好、柳黄初啄。得知道、一样天涯化絮，到头漂泊。山中事、分付榴萼。笑燕子、尚恋西园夜，春归未觉。","dynasty":"清代","title":"六丑木棉谢后作"}
{"author":"陈洵","content":"衔泥燕，泥重带苔香。不管绣鸳来去事，落花和雨正茫茫。身世直须忙。","dynasty":"清代","title":"梦江南拟牛峤"}
{"author":"陈洵","content":"胡蝶儿。缕金衣。画罗宫扇晚春宜。扇圆刚贴伊。惊袖君休笑，随身未暂离。风流真个粉墙窥。管教狂眼迷。","dynasty":"清代","title":"胡蝶儿拟张泌"}
{"author":"陈洵","content":"莓苔绿到题诗处。寂寂莺啼曙。朅来沽酒旧旗亭。风里柳花如梦不曾醒。尊前人意依然好。天与声名早。罗衣还有泪痕无。多少才人零落在江湖。","dynasty":"清代","title":"虞美人梦中得“莓苔绿到题诗处”七字，足成之"}
{"author":"陈洵","content":"吹荻管，赏花杯。执手欢期。画罗萧萧秋又来。故山黄菊等谁开。鸭炉忘蕙炷，见残煤。","dynasty":"清代","title":"遐方怨"}
{"author":"陈洵","content":"吴社水，谢家桥。旧月窥墙，似人当年无限娇。不知春色把人抛。独来人去后，照樱桃。","dynasty":"清代","title":"遐方怨"}
{"author":"陈洵","content":"无言。夕阳红上天。鸾镜绣屏妆懒，只思眠。终竟泥人何事，泪流金缕穿。须道不如休想，是从前。","dynasty":"清代","title":"思帝乡"}
{"author":"陈洵","content":"又到了将归，燕子向人无语。梦尘楼处。看足红楼暮。不是西风催去。前村社鼓。","dynasty":"清代","title":"醉吟商小品"}
{"author":"陈洵","content":"闲池阁。淡冶秋眉比春薄。孤颦屏一角。绿鬟轻绾檀心错。宝钗落。梦入水云乡，晚风何处泊。","dynasty":"清代","title":"望江怨"}
{"author":"陈洵","content":"罨画溪流叠翠屏。晚罨颦黛自然生。闻香露叶清吟地，摇梦风灯旧霸城。佳约无端暗，水调依稀最有情。","dynasty":"清代","title":"抛球乐中秋荔湾待月"}
{"author":"陈洵","content":"欲渡枯槎正落潮。本知残客不堪邀。盟心安稳寻鸥馆，陈迹逡巡过柳桥。便有重来感，何必扬州忆教箫。","dynasty":"清代","title":"抛球乐"}
{"author":"陈洵","content":"宫柳疏疏，带戍鼓荒城、梦落林色。迟节娇花，饱霜腴菜，雀檐劲支风力。暮蝉倦怠。雁云缥缈秋天碧。似去国。谁向、酒垆料理醉眠客。无奈驻马、自怯登临，故山衰迟、兰路吟寂。寄相思、东篱古月，艰难双鬓旧时白。心事露蛩浑道得。但近来懒，不似俊侣多才，赋诗蛮府，骋觞宾驿。","dynasty":"清代","title":"秋霁与及门诸子载酒北郭，作展重阳。和梅溪韵"}
{"author":"陈洵","content":"颦雨羞红侧。淡泪妆、刚坠画帘灯色。烟逗语纱，雁飞筝柱，秋入弦窄。渺天角歌云、暮潮如溯念暗抑。凝枕山、眉黛碧。怕翳笛无情，落梅知怨，便似番风容易，过时空忆。清夕。罗襟旧滴。寄素笺、锦段慵饰。赋情湘瑟。年涯催送，鬓愁雪白。记画壁双鬟去来，人事如过翼。笑座客、浑待识。正梦冷旗亭，尊前无分见得。咏隔荆南蓟北。","dynasty":"清代","title":"秋思秋夜小集，听六禾谈曲中近事，怅然怀旧，爰和梦窗孤调，简子端"}
{"author":"陈洵","content":"霜铃夜语诃林黑。送芳尘，雨连陌。断鹭稀芦共头白。动横塘词客。相思泪点黄金滴。怕园英，为无色。鸣籁空山静时觅。罢洒风邻笛。","dynasty":"清代","title":"滴滴金"}
{"author":"陈洵","content":"峭香不许闹蜂闻。未来春。记得相逢如梦、作梨云。浪吟千树身。此时一点见花真。掩孤颦。漫想明朝花在、客愁新。半妆浑绝伦。","dynasty":"清代","title":"鬲溪梅令僧院早梅一花先放"}
{"author":"陈洵","content":"红玉。几度照花银蜡烛。麝云檀雾温燠。旧屏经雨绿。梦中记传天曲。沸帘筝语促。沈郎频缓腰束。散珠量满斛。","dynasty":"清代","title":"归国谣"}
{"author":"陈洵","content":"苔点。傍槛绣尘金潋滟。照楼黄月方崦。学妆人冉冉。玉匣凤弦闲掩。蠹纨乾泪染。白头宫女多感。听歌心事减。","dynasty":"清代","title":"归国谣"}
{"author":"陈洵","content":"此花除我更无邻。犹是隔年春。窥墙便欲深心许，岁华静、蜂蝶逡巡。香讯懒对，闲门早闭，各自过黄昏。何郎词笔久销魂。垂老尚情亲。小楼绣被熏香罢，又还念、空谷佳人。输与夜来，一方明月，流水二三分。","dynasty":"清代","title":"一丛花邻西一废园新种梅数十株，连日六禾来讯，余未有以应也。偶出见花，喜报六禾"}
{"author":"陈洵","content":"云端。鸣环。檐间。下群仙。芳妍。虬龙凤凰驮婵娟。午灯风定禅圆。人意闲。展画夜窗看。彼美知我兮忍寒。旧榕翠窈，来去何年。此花见在，犹染南朝麝烟。花似雪兮泠然。雪似花兮无言。萧梁随逝川。浮图依天边。此地足流连。赋诗谁是何逊贤。","dynasty":"清代","title":"醉翁操六榕寺园亭赏梅，铁禅上人出图属题"}
{"author":"陈洵","content":"结鸥邻，寻酒伴，尘事记来少。门系渔船，刚道草堂好。野桥几树官梅，角声归马，暗惊断、绿情红调。旧行到。梦廊无主风花，亲人在鱼鸟。灯火邻家，年语待莺报。那回拚忍清寒，清寒休诉，漫吹入、边愁如草。","dynasty":"清代","title":"祝英台近岁晚掩关，闻塘西有戍垒"}
{"author":"陈洵","content":"蝶粉融酥，残梦早莺金谷。钿箫犹恋，奈东风暗促。梨苑闭雨，潋滟春情盈掬。黄昏应是，怨红愁绿。一笑香兰，趁无人、计念熟。凤箱重绮，理幽单半幅。泉华自浇，翠冷一簪寒玉。心灰长付，玳筵银烛。","dynasty":"清代","title":"传言玉女闻雪娘将忏绮，词以坚之。亦好闻隐遁之意也"}
{"author":"陈洵","content":"淡日楼台，销凝粉融金滟。杏墙窥燕，笑新妆乍欠。笙箫梦冷，半晌风幡微飐。凡尘流水，午钟清梵。旧迹江南，落花时、泪暗染。郢歌饶怨，冻春山两点。维摩丈室，只有天花能艳。佳邻千万，布金谁赚。","dynasty":"清代","title":"传言玉女雪娘卜邻萧寺，再拈此解"}
{"author":"戴硕","content":"照影一镫红，高吟四壁空。风清寒雨后，虫响树声中。得病诗应懒，牵怀酒亦慵。悬知孤枕上，梦绕白云峰。","dynasty":"清代","title":"镫下书怀"}
{"author":"吕南公","content":"行客。行客。身世东西南北。家林迢递不归。岁时悲盛泪垂。垂泪。垂泪。两鬓与霜相似。","dynasty":"宋代","title":"调笑令（效韦苏州作）"}
{"author":"吕南公","content":"华草。华草。秀发乘春更好。深心密竹纷纷。妖韶随处动人。人动。人动。王孙公子情重。","dynasty":"宋代","title":"调笑令"}
{"author":"吕南公","content":"何山老翁鬓垂雪？担负樵苏清晓发。城门在望来路长，樵重身羸如疲鳖。皮枯亦复汗淋沥，步强遥闻气呜咽。同行壮俊常后追，体倦心烦未容歇。街东少年殊傲岸，和袖高扉厉声唤。低眉索价退听言，移刻才蒙酬与半。纳樵收值不敢缓，病妇倚门待朝爨。","dynasty":"宋代","title":"老樵"}
{"author":"吕南公","content":"勿愿寿，寿不利贫只利富。君不见生平龌龊南邻翁，绮纨合杂歌鼓雄，子孙奢华百事便，死后祭葬如王公；西家老人晓稼穑，白发空多缺衣食，儿孱妻病盆甑干，静卧藜床冷无席。","dynasty":"宋代","title":"勿愿寿"}
{"author":"吕南公","content":"信眼成吟步，虚廊绕几回。见云侵月去，闻雨趁风来。群动悄已息，烦襟相次开。慇勤谢凉气，少为挫蚊雷。","dynasty":"宋代","title":"信眼"}
{"author":"吕南公","content":"急雨抛砂响，惊风伐鼓过。漏从孤馆永，愁入病身多。辗转思乡井，依稀梦薜萝。得他庄叟罪，忧焰日焚和。","dynasty":"宋代","title":"急雨"}
{"author":"吕南公","content":"高阁与云平，超如近玉京。未须论峻绝，聊用压峥嵘。看雨诸村白，乘风百里清。途人岂知此，拍额望丹楹。","dynasty":"宋代","title":"平云阁"}
{"author":"吕南公","content":"末俗矜乡举，先生尚滞淹。门人能颂述，群小或憎嫌。旧学时方用，新书日以添。阴霾虽拍拍，会解见圆蟾。","dynasty":"宋代","title":"寄微之"}
{"author":"吕南公","content":"空馆雪霏霏，孤怀不可为。绨袍正蓝缕，布褐强参随。想望垆间酒，支持席上诗。念君将远适，宛转万重思。","dynasty":"宋代","title":"和酬道先雪中见寄"}
{"author":"吕南公","content":"岁宴仍迁徙，萧然背客堂。听鸡吹宿火，骑马踏晨霜。世味宁皆恶，吾生有底忙。奴僮亦相笑，归计只他乡。","dynasty":"宋代","title":"岁宴其一"}
{"author":"吕南公","content":"二年来作旅行人，节物相逢但感情。彭蠡湖边看竞渡，摐阳山畔过清明。游神杳默皆愁意，倾耳寻常得恨声。若有桑麻三亩地，肯将高迹学蓬萍。","dynasty":"宋代","title":"清明日再题高赋亭"}
{"author":"吕南公","content":"湓江湛湛照闉阇，庐岳蟠蟠荫郭郛。此地一官虽郁屈，异人当日亦踟蹰。元规楼下随红旆，居易祠前看白须。才调似君真不薄，有诗无吝寄云夫。","dynasty":"宋代","title":"送子发赴江州司理"}
{"author":"吕南公","content":"郡南郡北叫呼间，砚席相望聚首难。笑我性灵偏忍饿，怜君风韵似无官。傥来富贵能多与，不朽文章倍好看。莫怪参寻颇疏缓，鞋穿衣薄怯霜寒。","dynasty":"宋代","title":"寄范司理"}
{"author":"吕南公","content":"三年频说狱空虚，叹息贤才治有馀。晓踏府尘铃窅眇，夜吟庭月树扶疏。尚微官职人皆有，已大精神众不如。努力无忘建功业，秃毫他日为君书。","dynasty":"宋代","title":"送张司理"}
{"author":"吕南公","content":"去年三月出京关，汴水东奔不可宽。今岁此时还逆旅，牡丹开尽未曾看。春风祇管添须发，世事争来触肺肝。传语百忧休恣横，已因泉石著南冠。","dynasty":"宋代","title":"感怀奉呈纯父"}
{"author":"吕南公","content":"不得经纶辅太平，枉于天地荷生成。少如贾谊频垂涕，老似樊须请学耕。醉舞或将猴共势，饥吟时与蚓同声。若教眼底不识字，应已脱除穷困名。","dynasty":"宋代","title":"次韵彦臣感怀"}
{"author":"吕南公","content":"野客西来意绪劳，为停征棹到亭皋。湖山气象皆清旷，名利襟怀自郁陶。晓市鱼多腥万鼻，晚波风健趁千艘。高情未有分张处，愁诵山移一两遭。","dynasty":"宋代","title":"过湖口"}
{"author":"吕南公","content":"凤凰亭上倚层轩，桃李分香到几筵。曾与故人同一饮，试思前事已三年。歌欢旧兴知何在，衰飒新愁祇自怜。纵使春风容病迹，亦贪窗下枕书眠。","dynasty":"宋代","title":"偶书所怀"}
{"author":"吕南公","content":"三见梅花似故人，楚乡春是洛阳春。蘸杯酒意枝枝重，入笔诗情处处新。南野幽林寻去远，西园高树绕来频。无心草木穷山里，还解遭逢侍从臣。","dynasty":"宋代","title":"奉和内翰太中建昌三见梅花"}
{"author":"吕南公","content":"韦君德政满洪州，去后无人更讲求。帝子骄奢起高阁，到今连岁为增修。座中箫鼓来无定，槛外帆樯过不休。惆怅幽怀谁与问，水长山远总关愁。","dynasty":"宋代","title":"登滕王阁"}
{"author":"吕南公","content":"劳佚由来命不同，悠悠身事几时穷。学能爱日终无补，愁解迎春却有功。千虑漫游言语外，寸心常在苦辛中。故应樽酒怜憔悴，会借书边醉颊红。","dynasty":"宋代","title":"书边"}
{"author":"吕南公","content":"春来未苦狂风雨，初见云雷气象豪。合杂忽如乔岳倒，迷冥不辨九天高。林峦偃亚传雄韵，沟涧苍茫起怒涛。花卉一空何足问，且欣馀润入耕皋。","dynasty":"宋代","title":"风雨"}
{"author":"吕南公","content":"东田嶂下古荒村，又向荆榛占一坟。寒苦到今初是了，荣枯从此更休分。棺旁乳女随遗褓，膝下亡男恨白云。共系人间酸鼻事，欲言聊复泪纷纷。","dynasty":"宋代","title":"哭邓氏女兄其一"}
{"author":"吕南公","content":"凄凉三十六青春，叹息从人只累身。内外诸门方破碎，初终两姓却沉沦。平生尚未谙奢泰，已病犹能强补纫。便向夜台逢考妣，应传同气各邅迍。","dynasty":"宋代","title":"哭邓氏女兄其二"}
{"author":"吕南公","content":"江州双酎到篱东，快杀陶家寂寞翁。田野放怀容易老，篇章写意敢言工。渐生耳外熏烘热，转觉杯间潋滟空。何必篮舆依五柳，久来身世醉乡中。","dynasty":"宋代","title":"答道先寄酒柴荆"}
{"author":"吕南公","content":"七十年华已半除，新春犹复感穷途。肠便酒味虽如旧，眼对花枝只似无。计画但求閒次第，文章知是枉功夫。满城灯火笙歌沸，独访东山宿佛图。","dynasty":"宋代","title":"己未上元宿崇相山寺"}
{"author":"吕南公","content":"借得篮舆便出城，山光门外望西行。昨宵偶雨路尘少，今日好风林霭轻。有竹人家庭院秀，避驺樵客面颜生。溪田桥北驼鞍岭，犹记当年志未平。","dynasty":"宋代","title":"陪道先兄游麻源辄赋二小诗其一"}
{"author":"吕南公","content":"十五年前胆气粗，拟将文字换金珠。科场委顿成何事，耕稼辛勤落晚途。累岁不曾言石磴，居山空道有茅庐。今朝碧涧潺湲响，若不因公得听无。","dynasty":"宋代","title":"陪道先兄游麻源辄赋二小诗其二"}
{"author":"吕南公","content":"高丛猎猎画檐西，曾听寒声惨淡吹。午枕有怀疏雨后，夜灯无语恶风时。二年成别应多恨，此日凭高动所思。人世不堪谋虑远，眼前容易得伤悲。","dynasty":"宋代","title":"永定东轩望净土芭蕉"}
{"author":"吕南公","content":"游源驿里壁间诗，去岁经过一览时。客子面皮真铁铸，閒人公论是灵旂。有谁谑浪慵开口，只我哀怜为敛眉。多谢县侯新荡涤，从今莫恨放行迟。","dynasty":"宋代","title":"过游源驿"}
{"author":"吕南公","content":"池塘春草夏仍多，更照层林发翠波。到处风光长好在，座中愁客奈情何。眼随高鸟寻乡思，手把閒书养睡魔。谁使早蝉能触拨，新声来与断肠和。","dynasty":"宋代","title":"池塘"}
{"author":"吕南公","content":"君作王官效众儒，尚逢廊庙有为初。尘中白日虽牵逼，笔下清风肯破除。欲去定成贤者隐，未归尝与俗流疏。人生到处随荣愿，何必江湖胜漆沮。","dynasty":"宋代","title":"次韵济道见寄其一"}
{"author":"吕南公","content":"追送城东但立谈，当时惜别恨騑骖。一封消息难频到，千里倾思只坐谙。知有才谋当奋发，岂于州县却悲惭。为文尚喜多馀暇，寄我新诗似渭南。","dynasty":"宋代","title":"次韵济道见寄其二"}
{"author":"吕南公","content":"客过蒙城日欲曛，更寻祠馆拜遗真。文章昔已悲衰世，香火今谁望俗人。诸子异端争土苴，千秋馀乱见缘因。祗应叔夜轻狂辈，未是先生入室宾。","dynasty":"宋代","title":"过庄子祠堂"}
{"author":"吕南公","content":"不见铜陵唱和翁，相望三度叹秋风。商量难得樽罍共，存问空烦简札通。驴上阆仙邀苦思，草中田子建微功。明年官满当携手，未定韩郎耳便聋。","dynasty":"宋代","title":"奉寄芜湖征局都曹"}
{"author":"吕南公","content":"未老先斑岂自由，可怜蒲柳易惊秋。不缘迁染应非俗，若有梯媒必是愁。老虱纵嫌相间别，素丝何害共风流。尘劳兴味吾谙尽，肯似豪人讳白头。","dynasty":"宋代","title":"梳头见白发"}
{"author":"吕南公","content":"黄河东背贺兰山，回望尘沙万里宽。土地久传戎种姓，人民还笑汉衣冠。军中意气谁先得，史上功名我惯看。何日归来谈将略，转吾愁面入忻欢。","dynasty":"宋代","title":"黄九游河州"}
{"author":"吕南公","content":"酉寻行甫戌已见，夜候显翁朝乃来。隔树鸣蝉休聒耳，满樽浮蚁且衔杯。多忧莫道无由解，一醉从初不用催。传语群书未乖间，只今相忆尚须回。","dynasty":"宋代","title":"六月二十七日醉书普安院壁"}
{"author":"吕南公","content":"不见诸兄十载稀，重来问事只伤悲。一家未有中兴地，两地皆成永感时。道在莫亏清白业，力微空赋鹡鸰诗。吾门旧庆天如报，会向层霄得桂枝。","dynasty":"宋代","title":"题河源诸兄壁"}
{"author":"吕南公","content":"偶向林间寄病躯，七看圆缺印蟾蜍。何言雾隐南山豹，只得人怜涸辙鱼。衮衮光阴添一梦，劳劳精干落群书。扬雄若有閒名在，此地曾经寂寞居。","dynasty":"宋代","title":"将离东洲书社留题屋壁"}
{"author":"吕南公","content":"野客辞乡道转孤，祗于愁上进工夫。乞衣借食亏豪气，弄笔翻书滞壮图。三径未成真隐约，五穷争现主人迂。南归漫过庚桑国，不得留参鞅掌徒。","dynasty":"宋代","title":"将归南城书内乐堂壁"}
{"author":"吕南公","content":"千里归来尽苦辛，见君依旧自由身。始知绝学无文者，胜却翻书弄笔人。案上方经閒白日，门前车马漫红尘。半轩风竹一樽酒，冷笑世途争富贫。","dynasty":"宋代","title":"己酉岁归省松楸过武陵翁所居留书屋壁"}
{"author":"吕南公","content":"东冈西下古墩头，草木风烟事事幽。畦垄弯环延果菜，笭箵参互献鱼鳅。常开夜户誇无寇，竞拨香醅贺有秋。愿定此居犹未得，岂堪侥倖望公侯。","dynasty":"宋代","title":"忆西村"}
{"author":"吕南公","content":"天禄空虚土运崩，匹夫徒手起欃枪。还将有限骁雄力，换得无穷跋扈名。已是用心贪祸乱，尚何颜面见升平。丹青此日凝埃色，尚似忧惭问罪兵。","dynasty":"宋代","title":"钟南平祠像"}
{"author":"吕南公","content":"少年秋赋险横飞，晚去从军脱布衣。只见乡评推孝行，岂知俗效在兵机。黄云古渭边烽断，春草临洮战马肥。了取功名上麟阁，莫因昼锦苦思归。","dynasty":"宋代","title":"寄黄梦授机宜"}
{"author":"吕南公","content":"手把封题又惨然，坐惊新句俊翩翩。穷通可是俱关命，聚散由来亦系天。此日未逃衰俗口，几时真及古人肩。一樽酩酊难频共，况望青绫被底眠。","dynasty":"宋代","title":"得唐彦回篇再寄"}
{"author":"吕南公","content":"见说东征计决然，梦魂迎马去翩翩。遥怜迢递荒村路，幸对温和此日天。意厚但青贫友眼，装轻肯赤仆夫肩。书编酒盏蒲团坐，预拟中宵未放眠。","dynasty":"宋代","title":"闻唐彦君益作计相过先以此寄用前韵"}
{"author":"吕南公","content":"已作醉乡贫户限，更逢诗匠恶穿裁。王弘一酎何曾送，崔立千篇不住来。枕上精神难托梦，床头卷轴易成堆。贺兰溪上如归去，省得衰翁合勺才。","dynasty":"宋代","title":"缄题道先诗句尚多未和酬者因书短律奉寄"}
{"author":"吕南公","content":"茅屋分携但偶然，蟾光今已十回圆。自存交分长长在，不用音书叠叠传。无术入时犹是命，有身多病岂非天。倦游已作南归计，只待槐梢沸早蝉。","dynasty":"宋代","title":"寄邓师厚二首其一"}
{"author":"吕南公","content":"庾岭前头梅散漫，灊山东下水漼溰。二年时节俱为客，千里家山各未归。俛睫游从真丑谬，方头言论易乖违。人间胜事知多少，专把凄凉属布衣。","dynasty":"宋代","title":"寄邓师厚二首其二"}
{"author":"吕南公","content":"东游西上但差参，寒饿催躯失本心。多难有言悲运命，厌贫无意惜光阴。穷通未定功名主，疾病能将少壮侵。故国渔樵应可入，寄声先为问云林。","dynasty":"宋代","title":"金陵寄示亨父"}
{"author":"吕南公","content":"当年勇慕古人风，坎壈无由到泽宫。力命不容相斗竞，光阴从此便和同。身如孟氏兼三乐，家似昌黎厌五穷。莫为明时颇惆怅，著书亦是济时功。","dynasty":"宋代","title":"寄亨父"}
{"author":"吕南公","content":"匹马辞家腊雪初，二年名姓入铨书。熊罴帅府招韩愈，邑里经筵失仲舒。稳把声荣收雨露，冷看交旧厌沟渠。蓝衣定有誇乡日，为到耕村问溺沮。","dynasty":"宋代","title":"再寄亨父"}
{"author":"吕南公","content":"春雷动地竹牙生，社雨淋冈蕨臂擎。田野杯盘容我饱，牛羊鼎俎为谁荣。能无智虑随天转，未有工夫与俗争。苦忆南园江健令，解于忙处用閒情。","dynasty":"宋代","title":"奉寄子发其一"}
{"author":"吕南公","content":"解于忙处用閒情，绝口多财与美名。剥啄至门方就枕，毕逋归树却催耕。烧香事佛人俱佞，曳屣歌诗我亦清。笋蕨又芳春酒冽，相思何计可同倾。","dynasty":"宋代","title":"奉寄子发其二"}
{"author":"吕南公","content":"辽海沈沈信息稀，苍松枯尽草侵扉。楼台有字知年岁，城郭无人辨是非。像座风轻蛛作网，醮坛春老藓成围。道翁久蓄瑶琴意，莫为閒名取次挥。","dynasty":"宋代","title":"戏题白鹤观"}
{"author":"吕南公","content":"冷雨迷濛懒举头，望中恐得故乡愁。梅经旧腊香犹在，水被东风冻已收。鸟喜春和纷格磔，马嫌泥滑转夷犹。人生祇有安居好，可奈安居不易求。","dynasty":"宋代","title":"南丰道中口占"}
{"author":"吕南公","content":"采采新英出远冈，生香不断冷垂浆。地神手老皮先紫，山鬼肠饥色更苍。野馔自宜清品味，世情谁识淡馨香。旧林春草盘飧惯，忆共邻翁踞坐尝。","dynasty":"宋代","title":"野菜"}
{"author":"吕南公","content":"秋堂灯烛夜辉辉，照我书边泪湿衣。何术更堪图惬快，平生已是足乖违。悠悠客路和愁往，杳杳青山借梦归。虫响风鸣俱有恨，惊残二十七年非。","dynasty":"宋代","title":"秋堂"}
{"author":"吕南公","content":"槛前清沼一奁披，墙外横山百马肥。长使座中知爽气，岂烦天际问脩眉。留宾出酒人皆喜，不语看云众未知。饶借俗儒谭尔雅，主公偏重谢家诗。","dynasty":"宋代","title":"过列岫轩辄题小诗"}
{"author":"吕南公","content":"轩昂不肯事雕锼，放却名缰已十秋。举世有为皆负累，百年无闷更何求。长驱好意归吟笔，笑领真风贮酒瓯。嫌我生涯非濩落，纸编寒夜困灯油。","dynasty":"宋代","title":"赠叔宪"}
{"author":"吕南公","content":"李杜是非张相国，曹刘忌惮吕将军。异时各有凌人气，此日何妨负我文。议谕当如山顶石，光荣会似雨馀云。恨君不悔邯郸步，希世功夫枉十分。","dynasty":"宋代","title":"赠王九"}
{"author":"吕南公","content":"尘土营营自满城，此间赏望四时清。朝看云树吟天末，夜对溪光醉月明。只见渔樵真气象，岂知廛市细纷争。座中更挂庸儿榻，未识冰壶有旧名。","dynasty":"宋代","title":"尘土"}
{"author":"吕南公","content":"道人八十转康宁，却效浮屠起竁亭。日月无穷终系数，乾坤有坏亦因形。未张云鹤萧萧影，先养松楸郁郁青。究竟会应逢逸少，为师重勒雁门铭。","dynasty":"宋代","title":"道卿上人新作塔亭准拟寿终乞余题诗"}
{"author":"吕南公","content":"袈裟初带帝城尘，便咏南陔望白云。贾岛未为穷主簿，汤休何事小参军。古书似我閒千卷，山酒从谁尽十分。正是诸生薄韩柳，劝师绝口莫言文。","dynasty":"宋代","title":"寄观上人"}
{"author":"吕南公","content":"故国无田只一瓢，儒冠相误感萍漂。虞翻骨相终迍滞，许劭题评漫借饶。已养道心忘贵贱，故应荣分任渔樵。文章解颂贤人业，更坐看君立九霄。","dynasty":"宋代","title":"寄上山阳太守屯田"}
{"author":"吕南公","content":"欲辞铃阁重徘徊，世路无人计实材。宾榻少因高士下，醴樽多向俗儒开。孤踪此日叨馀论，直笔他年倚上台。召节不迟天陛远，辍耕朝夕为公来。","dynasty":"宋代","title":"献翰林太守"}
{"author":"吕南公","content":"眼看金菊木芙蓉，想见严城此景同。儒术凋零归故纸，岁华催趁入衰翁。千秋治乱三钟酒，万里关河一亩宫。南鹞北鹰方得志，更谁迂阔问哀鸿。","dynasty":"宋代","title":"和酬道先高秋见寄之句"}
{"author":"吕南公","content":"马足迟迟破晓霜，朔风迎袖过川梁。帘栊几处迷醒魄，烟霭满空含曙光。已是途程规进取，可能怀抱似鸿荒。平沙莽莽兵戈地，却为千秋起吊伤。","dynasty":"宋代","title":"晚出寿春"}
{"author":"吕南公","content":"花困蜂莺柳困风，年年春恨渺无穷。已添病格忧诗债，未破愁城忆酒功。日月正居劳苦上，山川长在梦魂中。游鞍赏席今多少，想见浓阴替乱红。","dynasty":"宋代","title":"书斋春日"}
{"author":"吕南公","content":"销閒堂上日何思，或弄鸣琴或赋诗。声正只传心静处，篇成不待烛残时。隆中有客吟梁甫，洛下无人说克儿。此日馀音到逋客，定如医药蓄青芝。","dynasty":"宋代","title":"和酬李宣德二首其一"}
{"author":"吕南公","content":"临邛大邑少鸿生，初敬多辞马长卿。几许分财来涤器，不如收迹去躬耕。生前遇主无高位，死后遗文有盛名。毕竟负他贤令意，被人传说是闲情。","dynasty":"宋代","title":"和酬李宣德二首其二"}
{"author":"吕南公","content":"日日春阴共惨然，愁怀不称艳阳天。已从鲁酒迷醒枕，更向瑶琴怯武弦。往事自惊千里梦，胜游谁犯五更烟。因君解道花如锦，始为芳菲忆去年。","dynasty":"宋代","title":"次韵辉卿感春其一"}
{"author":"吕南公","content":"欲写春愁上粉笺，只凝幽思恨遥天。尘埃漫蠹霞书字，日月终亏锦瑟弦。夜听子规攲醉枕，晓看新燕立疏烟。冷灰残烛相遭惯，触拨东风不记年。","dynasty":"宋代","title":"次韵辉卿感春其二"}
{"author":"吕南公","content":"闻说群芳初满园，未能寻赏恨参天。风豪雨横伤莺蝶，酒冷诗荒负管弦。屐齿有时临藓径，马头何日破晴烟。谁何赠我宽怀语，每道新年似旧年。","dynasty":"宋代","title":"次韵辉卿感春其三"}
{"author":"吕南公","content":"窗扉暮阖晓还开，乞食寒儒去复来。土木不妨人冷落，诗书能使客低徊。言如鹦鹉今徒尔，宿似夫不亦得哉。但识浮生皆寄托，莫从河汉论涓埃。","dynasty":"宋代","title":"熙宁六年再至邓氏北轩感而书壁"}
{"author":"吕南公","content":"军学先生骨气清，每嫌杯酒乱襟灵。讥排只是攻三雅，熟烂除非是六经。榴榼日虚尘拂拂，兔毫宵运烛荧荧。俸钱添得真何用，好赠荥阳买绿醽。","dynasty":"宋代","title":"寄从义法曹教授"}
{"author":"吕南公","content":"接人坐语送人行，两饭逡巡晚鼓鸣。遇社有何欢次第，过春多是病心情。消磨白日无云补，计算流年但暗惊。苦雨寂寥还一醉，梦魂依旧背严城。","dynasty":"宋代","title":"奉酬范十七见寄二首其一"}
{"author":"吕南公","content":"一纸新诗入北城，起予聊复醉魂惊。低心苦淡吾徒事，转眼炎凉此世情。六月未须论止息，三年方看大飞鸣。锱铢社肉休过问，幸有鳅蔬且烂羹。","dynasty":"宋代","title":"奉酬范十七见寄二首其二"}
{"author":"吕南公","content":"浮桁门外树如城，归路迢迢梦易惊。嗟我衰迟从旅食，感君存问有诗情。牡丹不在儒宫种，杜宇偏当静夜鸣。劳费主公怜苦淡，驼蹄时劝一杯羹。","dynasty":"宋代","title":"再和其一"}
{"author":"吕南公","content":"几欲相寻出郭行，念君家雁不能鸣。逢杯得醉常常事，渐老多慈种种情。荏苒又闻寒食近，牵缠空作暮春惊。祇应已入东风笑，愁思长于万里城。","dynasty":"宋代","title":"再和其二"}
{"author":"吕南公","content":"醉墨淋漓诗屡酬，浮蛆上下酒新篘。人生有此自可乐，世事无穷何足忧。端是览辉同鸑鷟，不应专宿效夫不。嗟予久负思山兴，空得公诗展复讴。","dynasty":"宋代","title":"次韵酬亨父见寄"}
{"author":"吕南公","content":"故人邂逅早莺时，一别经秋燕尽归。已是苦贫看客懒，更堪长病出门稀。何曾富贵来如梦，但觉光阴去似飞。欲酌清樽相解释，莫嫌穷巷瓦杯微。","dynasty":"宋代","title":"和酬天休"}
{"author":"吕南公","content":"十年经画凿坏逃，只为乖违不为高。尽力未能成饱煖，致身那解立勋劳。已从酒盏忘千虑，羞看贪人校一毛。游旧惟君尚相记，每将新句访耕皋。","dynasty":"宋代","title":"酬何威中"}
{"author":"吕南公","content":"襄阳耆旧足高风，不识州城有德公。器业我应居众后，姓名今耻达宸聪。文章末技知何用，衣食残年叹屡空。朋友赠言当儆戒，恨君虚美一篇中。","dynasty":"宋代","title":"和酬伯华"}
{"author":"吕南公","content":"山人还是入闉阇，自笑穷心失本初。郑相旧怜穷禦寇，秦王新伏勇相如。衣裘破敝身谋拙，齿发凋残世味疏。人正弃捐吾独取，似君风谊更谁欤。","dynasty":"宋代","title":"道先贤良以其到郡未及相见遽寄四韵谨以酬之"}
{"author":"吕南公","content":"会得吾生只汎浮，莫将耕钓异公侯。文章高去乃青史，富贵极来皆白头。至乐如今惟强饮，最贤从古是无求。荷源砌上枫林叶，又过元丰第六秋。","dynasty":"宋代","title":"酬次道京还见寄诗二首其一"}
{"author":"吕南公","content":"平昔贤他马少游，有官何必至封侯。天如大雨当挥手，命合高眠亦到头。幽涧鱼肥堪煮炙，丰年酒贱易追求。恨君门馆无酣伴，枉共痴儿对一秋。","dynasty":"宋代","title":"酬次道京还见寄诗二首其二"}
{"author":"吕南公","content":"西山阁上綵衣人，过得三冬似九春。长恨作诗无客和，更缘中酒被妻嗔。有官未入功名境，多暇仍思寂寞滨。文雅一时传万世，却应能此是荣亲。","dynasty":"宋代","title":"酬西阁书事"}
{"author":"吕南公","content":"道人开阁破东厢，惯看朝曦亦坐忘。但见长时似车盖，不知何处是扶桑。云归后崦阴无迹，水过前渠响自忙。雨露纵然能恶作，未妨微白到书床。","dynasty":"宋代","title":"朝曦阁诗为李道正赋"}
{"author":"吕南公","content":"建业归来路二千，一舟轻借死梯缘。贵池亭下风如鼓，采石江头浪拍天。险与阳侯成愤友，幸从鱼腹脱腥涎。只今亲旧知怜否，尚有馀生亦偶然。","dynasty":"宋代","title":"至凌云山却寄平仲"}
{"author":"吕南公","content":"愁里光阴不觉忙，忽闻时节近重阳。绝无閒药拟衰疾，才检旧衣防早霜。未必此生专冷落，漫因往事巧思量。呼僮閒赏篱边菊，并括忧端付一觞。","dynasty":"宋代","title":"九月七日偶书"}
{"author":"吕南公","content":"中庭移植气萧萧，无数芳华压翠条。田地纵然非旧壤，冰霜犹可见孤标。人间岁月何曾老，物外馨香猝未销。故有明年佳实在，铏羹滋味看和调。","dynasty":"宋代","title":"伏睹教场后庭新移梅树辄赋小诗呈献内翰太中"}
{"author":"吕南公","content":"布褐毛冠七十秋，为谁浮汎为谁休。但曾计日防三鬼，不惯携琴谒五侯。诗卷在前聊养目，酒尊从此罢销忧。七星杉下朝曦阁，香火应教弟子修。","dynasty":"宋代","title":"闻仙都李道士下世其一"}
{"author":"吕南公","content":"长忆初能戴幅巾，仙都门外学游人。科场未数金门赋，襟袖空馀紫陌尘。平世选贤终法令，暮年如我但寒贫。惟师不信文章误，只道遭逢有屈伸。","dynasty":"宋代","title":"闻仙都李道士下世其二"}
{"author":"吕南公","content":"九月霪霖谷欲登，稻芽连穗水漫塍。无方解我心愁寂，更欲闻师近寝兴。纸尾忽传成异物，棺中还恐已飞升。羲和睡熟泥涂恶，絮酒寻浇叹未能。","dynasty":"宋代","title":"闻仙都李道士下世其三"}
{"author":"吕南公","content":"洞天一别七春风，长梦桃花烂漫红。不得云雷相借助，且因文学守贫穷。曾寻物外无穷意，已觉人间万事空。便作野夫才是分，祇嗟凡骨误仙翁。","dynasty":"宋代","title":"寄江州沈尊师"}
{"author":"吕南公","content":"留滞周南事可嗟，东风三度见梅花。岩廊未引经纶手，山国频听早晚衙。酒为忧民倾日月，诗从思退写烟霞。宾筹更有林中士，谁及船斋太守家。","dynasty":"宋代","title":"献陈和叔内翰"}
{"author":"吕南公","content":"閒云泛淡水浮浮，秋色阴时刺眼愁。十载未成三窟计，一身长带百年忧。逢人语笑非良味，洒面尘埃岂自由。望见故山归不得，小栏高槛更回头。","dynasty":"宋代","title":"九月二十三日过黄家岭望行春门有感"}
{"author":"吕南公","content":"汉唐相望向千年，此地追崇祇五贤。器业不同流俗浅，声容终得后人传。壁间碑版敲新墨，砌下莓苔长野钱。何似淫祠专祸福，歌吹士女日諠阗。","dynasty":"宋代","title":"五贤堂"}
{"author":"吕南公","content":"云冻月笼影，风生水涩寒。故人真似雪，何必到门阑。","dynasty":"宋代","title":"橘林居士题载溪馆壁"}
{"author":"吕南公","content":"东塞将军日月閒，五兵不试坐云间。却因睡思侵书卷，送与茶瓯解壮颜。","dynasty":"宋代","title":"寄茶李侍禁"}
{"author":"吕南公","content":"淮南行尽到江南，野渡风高送晚帆。五五长亭莫回首，向来穷泪已盈衫。","dynasty":"宋代","title":"过虎林渡"}
{"author":"吕南公","content":"八月风高宇宙清，银河秋浪到天声。门前合有仙槎过，会待参随上玉京。","dynasty":"宋代","title":"戏题白鹤观"}
{"author":"吕南公","content":"二十年前看怒龙，鳞鬐半已召雷风。至今未拂层霄去，可是怀文与我同。","dynasty":"宋代","title":"戏题妙灵观怪松"}
{"author":"吕南公","content":"晓雨彭彭发旧泥，田家拆壁备朝炊。无数星辰一轮月，夜来空似欲晴时。","dynasty":"宋代","title":"晓雨"}
{"author":"吕南公","content":"重过山寺借床眠，屈指前游已七年。文字转工身转困，被僧相问却悽然。","dynasty":"宋代","title":"重过福兴院其一"}
{"author":"吕南公","content":"乞钱谋食总悠悠，两事平生话亦羞。何意茂林脩竹下，今年还得一回游。","dynasty":"宋代","title":"重过福兴院其二"}
{"author":"吕南公","content":"二月前头雨意回，移花趁雨破青苔。芳根得地春工敏，定有新英次第开。","dynasty":"宋代","title":"和道先雨中栽花其一"}
{"author":"吕南公","content":"旋封旋筑带霏微，赢得浇瓶不用携。众草自今常避地，主人来绕渐成蹊。","dynasty":"宋代","title":"和道先雨中栽花其二"}
{"author":"吕南公","content":"岁宴知何事，低徊恋醉乡。衰残三十老，岑寂五更长。识字初无益，医愁未有方。一杯寅卯举，天下又兼忘。","dynasty":"宋代","title":"岁宴其二"}
{"author":"吕南公","content":"破屋照山坰，山民问笔耕。日无宾接戏，夜厌鼠横行。被服烟埃色，呻吟老病身。不知齐鲁士，甘此欲何成。","dynasty":"宋代","title":"小港书事三首其一"}
{"author":"吕南公","content":"沟涧横三面，冈峦匝四隅。满门牛宿留，刺耳鸟喧呼。造请难通谒，经过易失途。锄犁有馀暇，歌鼓宴官奴。","dynasty":"宋代","title":"小港书事三首其二"}
{"author":"吕南公","content":"梦想惊冠盖，糟糠继祖孙。多财新得友，善讼旧成婚。策士吞并说，门风楚挞痕。饮酣尤壮浪，潜听亦消魂。","dynasty":"宋代","title":"小港书事三首其三"}
{"author":"吕南公","content":"八月淮南地，轻寒已中人。病夫嫌冷褐，敲火乞乌薪。体畅宁须酒，神和不让春。养生聊自适，何必问时辰。","dynasty":"宋代","title":"向火"}
{"author":"吕南公","content":"先朝贤御史，风彩九州钦。嗣子传家法，孤芳映士林。忠良常在我，便佞不关心。得庆宜蒙福，时清岂陆沉。","dynasty":"宋代","title":"送及之丞公"}
{"author":"吕南公","content":"书来动乡思，归兴偶幡然。故国轻一别，綵衣閒八年。星霜亲鬓上，文字客灯前。此意终难诘，西风满耳蝉。","dynasty":"宋代","title":"金秀才归"}
{"author":"吕南公","content":"日日听铙鼓，坊衢送死频。岂能悲此事，争愿作归人。邑屋儿孙众，山坟草树新。去来应迭代，渠独泪沾巾。","dynasty":"宋代","title":"日日"}
{"author":"吕南公","content":"渊老真高简，能逃世外禅。青山如故友，白发任流年。邛竹五六节，梵文三四编。无人知此味，冷坐小窗前。","dynasty":"宋代","title":"渊老"}
{"author":"吕南公","content":"邻老今亡矣，谁犹辨短长。隙驹沈迅影，石火掩孤光。错寞悲新事，凄迷想旧狂。朔风原上草，归梦见松霜。","dynasty":"宋代","title":"邻老其一"}
{"author":"吕南公","content":"华佗气绝钓台侧，扁鹊坟荒浚水边。末俗好财无妙智，此书何日似鱼筌。","dynasty":"宋代","title":"题药录"}
{"author":"吕南公","content":"宾榻萧萧午户开，松枝火尽半寒灰。主人欲就游仙梦，休愿煎茶醒睡来。","dynasty":"宋代","title":"茶铛"}
{"author":"吕南公","content":"风雨萧萧夜漏沈，北窗灯影见伤心。从今莫更言沧海，只合思量此恨深。","dynasty":"宋代","title":"风雨"}
{"author":"吕南公","content":"卖药诸生体调狂，尘埃空助老来忙。壶中自少閒天地，岂是今无费长房。","dynasty":"宋代","title":"有见"}
{"author":"吕南公","content":"晓日曈曈上纸窗，小炉文火近缣缃。冲愁满盏扶头酒，笑杀医师第一方。","dynasty":"宋代","title":"晓日"}
{"author":"吕南公","content":"人言华发是愁功，不分悲伤得老翁。亦有不愁头自白，可怜功过略相同。","dynasty":"宋代","title":"咏白发其一"}
{"author":"吕南公","content":"已任萧衰潜似雪，何须轻脱便随梳。不及穷愁索长远，一生相逐未相疏。","dynasty":"宋代","title":"咏白发其二"}
{"author":"吕南公","content":"苒苒新青上草头，小庭春色强悠悠。酒瓶虚卧琴弦暗，眼见风光似九秋。","dynasty":"宋代","title":"偶成"}
{"author":"吕南公","content":"为奸只是疑王涉，至死何曾识杜吴。四体早知成散漫，前年悔更染閒须。","dynasty":"宋代","title":"新室"}
{"author":"吕南公","content":"虽发齐兵未不臣，问时何用便销魂。一生才勇都纤小，可怪区区扫相门。","dynasty":"宋代","title":"魏勃"}
{"author":"吕南公","content":"超超飞骥尾，猎猎苍蝇翼。托止如雅素，主之无避色。相从辄腾蹋，稳望千里益。朝刍雁田粟，夕饮龙渊液。天山峻杳缭，过若影撩隙。神官下旁闯，展折形叹惜。为言螴蜳类，命自臭秽得。胡然谬携载，浼尔云天骼。是时决骤次，何莫怀辟易。骎骎骅骝前，拟越穷发北。仙风响琳琅，忽遇九方伯。殷勤致羁绊，审按题肉力。咨嗟绝尘足，恨乏轶群德。悲此中道骥，愤死秀冈侧。苍蝇试回首，海雾光圛圛。进途当此穷，退路安可识。寄声人间世，远致毋近测。栖翔度材分，勿妄希彩色。永鉴蝇骥穷，无妨每相择。","dynasty":"宋代","title":"蝇骥"}
{"author":"吕南公","content":"武皇肆荒惑，公卿噤忠龈。先生有直舌，谈笑开吾君。董偃不敢怨，寿王谁与伸。堂堂补衮心，不厌犯怒频。岂不顾仕养，崇卑位泥云。耻同高论儒，瑟缩忧烹焚。贤人事昏主，献替视所因。不尔朝野间，谁非爱其身。彼哉下世士，所见异吾闻。丑谬无不为，乃思谤遗尘。国风歌善戏，孔圣许狂人。何嫌班孟坚，区区记馀芬。","dynasty":"宋代","title":"读东方朔传"}
{"author":"吕南公","content":"九月霪霖谷欲登，稻芽连穗水漫塍。无方解我心愁寂，更欲闻师近寝兴。纸尾忽传成异物，棺中还恐已飞升。羲和睡熟泥涂恶，絮酒寻浇叹未能。","dynasty":"宋代","title":"闻仙都李道士下世其三"}
{"author":"吕南公","content":"能说齐论与鲁论，世儒希合便纷纷。何曾后学皆传信，祇有奸名万古闻。","dynasty":"宋代","title":"安昌县侯"}
{"author":"吕南公","content":"见说东征计决然，梦魂迎马去翩翩。遥怜迢递荒村路，幸对温和此日天。意厚但青贫友眼，装轻肯赤仆夫肩。书编酒盏蒲团坐，预拟中宵未放眠。","dynasty":"宋代","title":"闻唐彦君益作计相过先以此寄用前韵"}
{"author":"吕南公","content":"说儒论四方，以北为背明。盖言幽阴位，有向即非亨。遂令口耳儿，恶北如近刑。安知壬癸交，于此兆万灵。天元气始降，坎水首五行。理数渐推迁，至兑乃秋成。馀阴与初阳，分此朔易庭。故为始终地，变化容可轻。不但天道尔，人为亦该并。帝王宅九垓，辅相罗贤英。德虽若伊周，稽首为公卿。如其恶北面，谁以臣庶称。吾知讲析师，苟以巧自矜。何能乱达识，止可欺愚冥。吾来坐书屋，轩楹有北名。题诗非赋咏，聊以说儒憎。","dynasty":"宋代","title":"偶题北轩"}
{"author":"吕南公","content":"仙山古秀拔，百里见遭匝。楼殿出其中，鼓钟日镗鞳。𠴳𠴳云间鹤，下取芝菌噆。道人锄药归，月色满畚锸。夜眠依松槛，清思逼睡榻。起咏步虚声，倾觞煮蔬甲。事有属外念，寄之以评商。何由使我心，浩浩上羲皇。","dynasty":"宋代","title":"麻姑山诗"}
{"author":"吕南公","content":"温风扇炎节，高壤见新稻。苍黄色犹杂，镰担力已到。时当艰食久，不暇论赢耗。奔奔竭顷亩，翕翕资釜灶。蒸炊防碎折，焙煏取乾燥。乡邻自齐同，早暮谁讽告。老翁操匕箸，一食九嗟懊。岂凶存后忧，饱饫偶今暴。骄阳有炕暵，积雨或淹涝。未是安眠人，儿童但嬉噪。","dynasty":"宋代","title":"早穫"}
{"author":"吕南公","content":"宴安深静属居僧，一炷檀烟万虑清。犹自笑他檐外铎，风来未免斗鸣声。","dynasty":"宋代","title":"题圆上人宴静轩"}
{"author":"吕南公","content":"彦伦门外旧城墙，雉堞崩销草木荒。人物已成尘土去，风烟犹与岁时长。绿衫科第何曾贵，白发诗书不可常。平昔往还吾亦预，经过此日倍凄凉。","dynasty":"宋代","title":"过聂彦伦故宅"}
{"author":"吕南公","content":"涵虚正深明，扶槛跨空阔。共喜云退避，更憎鱼拨剌。相从有文酒，欢快到夜月。","dynasty":"宋代","title":"绿净桥"}
{"author":"吕南公","content":"人言此峰峻，谓与浮云齐。浮云虽满空，势自有高低。惊名不察实，世论所以迷。为君上峰头，旷望穷东西。杳缭城下涧，遥遥线环堤。人烟众邑屋，蒙密乱町畦。想彼平地眠，仰如遇昏鸡。应论峰头人，已尽天路梯。古士说高广，中州抵仓稊。岂尝骇嵚岑，隘若坐一闺。安得千尺翼，翻身逐飞霓。扶摇过丹山，饱听鸣凤嘶。","dynasty":"宋代","title":"麻姑山诗"}
{"author":"吕南公","content":"乞钱谋食总悠悠，两事平生话亦羞。何意茂林脩竹下，今年还得一回游。","dynasty":"宋代","title":"重过福兴院其二"}
{"author":"吕南公","content":"敷敷英乍含，春尽叶已碧。垂垂实稍残，秋晚花尚拆。鲜妍谁造化，迟暮我彩色。方托晨露滋，何知早霜烈。天时岂顾望，生理自溢逼。根柢或未衰，芳葩肯无益。徐娘老情重，武后善涂泽。所美出虚疏，其殃乃穷极。参差共冲气，窈窕负灵识。草木可毋讥，吾伤在人德。","dynasty":"宋代","title":"咏榴花"}
{"author":"吕南公","content":"昼歌蝉焦焦，夜歌蚊洒洒。随牛绕轮转，浊污常满把。虽歌未尝乐，至苦不敢舍。岂知清凉屋，中有悲酸者。","dynasty":"宋代","title":"夜听车舍哀歌有感而作其一"}
{"author":"吕南公","content":"春雷动地竹牙生，社雨淋冈蕨臂擎。田野杯盘容我饱，牛羊鼎俎为谁荣。能无智虑随天转，未有工夫与俗争。苦忆南园江健令，解于忙处用閒情。","dynasty":"宋代","title":"奉寄子发其一"}
{"author":"吕南公","content":"北风搔长林，万叶各穷屈。爱此清秀干，高寒色如一。虽无化石验，自是后凋质。","dynasty":"宋代","title":"岁寒亭"}
{"author":"吕南公","content":"闻说群芳初满园，未能寻赏恨参天。风豪雨横伤莺蝶，酒冷诗荒负管弦。屐齿有时临藓径，马头何日破晴烟。谁何赠我宽怀语，每道新年似旧年。","dynasty":"宋代","title":"次韵辉卿感春其三"}
{"author":"吕南公","content":"匹马辞家腊雪初，二年名姓入铨书。熊罴帅府招韩愈，邑里经筵失仲舒。稳把声荣收雨露，冷看交旧厌沟渠。蓝衣定有誇乡日，为到耕村问溺沮。","dynasty":"宋代","title":"再寄亨父"}
{"author":"吕南公","content":"少年秋赋险横飞，晚去从军脱布衣。只见乡评推孝行，岂知俗效在兵机。黄云古渭边烽断，春草临洮战马肥。了取功名上麟阁，莫因昼锦苦思归。","dynasty":"宋代","title":"寄黄梦授机宜"}
{"author":"吕南公","content":"我爱王忠嗣，兵威万里横。只知精士马，不忍幸功名。四印无矜色，三边有肃声。未知谁愿此，徒用送君行。","dynasty":"宋代","title":"送人游边二首其二"}
{"author":"吕南公","content":"西村灌园生，好尚只坟史。偶为冻馁驱，放浪离桑梓。初谋旅人食，岁月涒滩纪。城西谒郎官，辞业入惊喜。题门辱皇甫，啖炙烦周顗。积渐近攀援，依稀召訾毁。郴阳不果往，刘馆聊凄倚。俛仰秋夏交，飘然动行李。凌云古空谷，中卧幽真士。寄书使来前，得共考经旨。依从得所好，不分严霜委。宵话酒乾樽，朝游屐磨齿。春风忽浩荡，客兴又迁徙。邑里有名卿，相寻走函纸。淮南官未赴，盱上船犹舣。禄廪见剩馀，羁栖请依止。萧条出门去，四月大江水。荏苒向枞山，愔沉傍书几。侯鲭岂无味，旅疾或多鬼。讽诵难呻呼，辛勤一期矣。天书问乡贡，侮角士争起。却治举场文，归参白襕子。征鞍遂南首，故园冲炎晷。把卷诣棘闱，骈罗聚千趾。文章虽草草，论荐亦舋舋。还与同籍公，西行望旒扆。于时冰雪恶，进步忧披靡。迤逦达浚郊，徘徊经腊祀。春官未相识，退作暴腮鲤。惆怅问乡程，东随汴波驶。南京𢗳懆饮，泗郡崩奔泚。稍赴建康城，筋骸倦如死。故人能俯接，未许论亨否。到得爽气严，艅艎始东拟。悠悠豫章岸，速至日无几。进叩凌云扉，图谋备驱使。同心颍川友，曾共长安米。解榻苦招延，幽轩为余启。归来坐高馆，两见柳垂蕊。出有冯驩车，居多穆生醴。为文万许卷，共学十馀第。放论逼玄虚，摛辞谢狂斐。邦君颇投分，巨室能更视。师友足成名，贫穷岂常耻。虽怀招隐咏，敢废事君礼。况乏一廛家，宁忘抱关仕。须眉保方秀，时命固当俟。蚖肆伏神龙，山梁叹雌雉。徜徉亦何者，游衍姑从尔。篮舆走仙都，皂盖绕仙寺。掀呀赤松笑，颓塌豫亭醉。极有挽袖情，非无送钩戏。神锋正轩揭，贤诏已蒙被。辞学属吾徒，天衢合伊迩。败军犹鼓勇，韬略助轻恃。自负七札豪，旌麾必摩垒。高心不虞祸，群吠忽满耳。绛灌怒如雷，魋仓众于蚁。纷纭莫沮遏，回避但嗟唏。大暑北路尘，匆匆二千里。仓皇忍饥渴，迫若畏流矢。又见朱雀桥，重寻保康市。追随国庠试，玉石混臧否。皆谓连城珍，无劳病瑰玮。谁援周宣手，反弃中乡芑。颠沛翅便垂，思山对蟾胐。迢遥马鞍峡，滂湃虎林涘。倍道怯粮空，逢人类囚罢。朝天两朱阖，寂寞徒还篚。无数吊唁声，伤怀泪如洗。时情看成败，自昔有冰燬。将军匿风棱，县尉乃凌抵。云泉岂不好，消息视天理。即速肥遁装，劳君屡牵褫。宾筵堕盈昃，卦气尽壬癸。虽往省松楸，仍来仰盆锜。人皆贱屑越，己独念摩揣。会得卜终焉，尤难在轻只。赍咨灌园业，早晚工力庀。譬彼蒙笼枝，初培就根柢。求田阔陂侧，问舍长林尾。此计或有涯，成家倍为美。侵寻见冬暮，我马议驾彼。请婚无高堂，授室藉媒氏。风流愧王谢，族望惭昭芈。尚恃五噫才，诸馀庶忘弭。人伦喜修正，鳏党成离仳。驩快见芳时，承前语惉懘。啼鹃聒窗户，野思兼耘耔。计较理锄耰，踌躇背床笫。栖迟抚州路，独复操尺箠。却整半老容，临泉照清泚。比邻旧时叟，相见意不菲。儿孙喜诗书，扬簸借糠秕。潭潭翠冈下，其屋亦佌佌。虚徐事毛锥，脱略辍金耜。盘飧得笋蕨，满腹餍青紫。或酌山泉醪，醇香溢吟觜。逍遥度晨夕，次第遗轩陛。秪欲养疏慵，谁能论钦企。柴薪渐营度，且阅灌园技。必可了馀生，功名付尘滓。安排聚鸡栅，编织钓鱼䉂。刬草种筼筜，扶栏栽枸杞。多年此谋熟，愿与尺鴳比。平昔侥倖非，从今定休已。书边夜来酌，酩酊乱终始。夜半睡魄醒，追惟到前此。悲哉二千日，倏忽象转跬。中间事变繁，何啻亿及秭。欢愉漫颜面，愁痛彻骨髓。若不悔先迷，将何异虫豸。向来与君住，成熟至汝尔。计成合初终，三回倒吾指。当时盍簪辈，今者隔彼己。朱张既分明，陈夏浪同轨。咨余逼衰晚，谋望只寻咫。打并矜衒名，都卢让辽豕。吾生大魂梦，世路万疮痏。作诗解君颐，恨少月露体。","dynasty":"宋代","title":"中山感怀"}
{"author":"吕南公","content":"好德年高富且康，就中多福荷穹苍。吟哦有得能千首，议论无穷只五常。此日乡闾获矜式，异时风化免销亡。嗟余欲买西邻住，岁为先生祝寿觞。","dynasty":"宋代","title":"再用前韵奉赠升卿三十一丈其二"}
{"author":"吕南公","content":"轩昂不肯事雕锼，放却名缰已十秋。举世有为皆负累，百年无闷更何求。长驱好意归吟笔，笑领真风贮酒瓯。嫌我生涯非濩落，纸编寒夜困灯油。","dynasty":"宋代","title":"赠叔宪"}
{"author":"吕南公","content":"东游西上但差参，寒饿催躯失本心。多难有言悲运命，厌贫无意惜光阴。穷通未定功名主，疾病能将少壮侵。故国渔樵应可入，寄声先为问云林。","dynasty":"宋代","title":"金陵寄示亨父"}
{"author":"吕南公","content":"一钱重丘山，斗粟轻粪土。昔闻丰年乐，今识丰年苦。东家米粒白如银，西家稻束大于鼓。再三入市又负归，慇勤减价无售主。刀机纵在屠伯瘦，杯勺长閒垆妇去。了无蹊径近甘肥，只有呻吟厌寒暑。相传城邑尚牢落，村野萧然安足数。鄙夫自分为儒生，坎壈薄佑来蚕耕。言章自昔枉用力，债簿几许能除名。连旬暴露颜面黑，弥月菜茹肠肚青。原田常恐不遇岁，及此遇矣当何成。昨日邻翁咨种播，相与竹下团团坐。共嗟衰暮值艰难，未觉丰登胜饥饿。望天窅邈叵致诘，得令贤明聊尔贺。不驰干隶扰租输，更秉公心悯盐课。何乡巨恶不手敛，有处宿奸皆胆破。且勿恤失得，且毋论福祸。但愿令尹住三年，钱重物轻犹可过。","dynasty":"宋代","title":"山中即事寄上知县宣德"}
{"author":"吕南公","content":"早年辛苦待飞翻，翅折无因达九关。更使襟灵憎市井，足知缘分在云山。谁怜古学长无用，自幸馀生且就閒。多谢鹿鸣筵上友，解传诗句慰衰颜。","dynasty":"宋代","title":"奉答顾言见寄新句二首其一"}
{"author":"吕南公","content":"布褐毛冠七十秋，为谁浮汎为谁休。但曾计日防三鬼，不惯携琴谒五侯。诗卷在前聊养目，酒尊从此罢销忧。七星杉下朝曦阁，香火应教弟子修。","dynasty":"宋代","title":"闻仙都李道士下世其一"}
{"author":"吕南公","content":"孤坐念平昔，悽然垂涕洟。他乡二十游，故里四十归。父老略已尽，后来异襟期。卑躬揖我进，反顾问我谁。譬彼古器物，形模漫瑰奇。尧冠落战国，不贵理亦宜。嘿塞习蹇吃，迟徊避横飞。秋风吹我须，萧飒近素丝。多感属暮齿，难交困新知。","dynasty":"宋代","title":"答道先难交困新知二首其二"}
{"author":"吕南公","content":"难交困新知，触事得晚悔。人方趋势富，我独居老大。悠悠强衰颜，耿耿堕末界。岂无相于迹，襟腑殊恶爱。羞同复多嫌，乐与翻自坏。谭高递互笑，饮勇周旋怪。嘉荣徒染濡，程孔肯倾盖。闭门当止矣，非敢事閒退。","dynasty":"宋代","title":"答道先难交困新知二首其一"}
{"author":"吕南公","content":"重城似郊坰，接眼尽苍翠。无复见枯疏，共疑春每至。丘樊岂少此，野叟不自贵。","dynasty":"宋代","title":"野翠堂"}
{"author":"吕南公","content":"朱栏跨略彴，孤绝东山口。不见客忘归，华标字如斗。轩轩六龙辔，不醉云间酒。何以赠游人，松声杂鸣溜。","dynasty":"宋代","title":"麻姑山诗"}
{"author":"吕南公","content":"一钱重丘山，斗粟轻粪土。昔闻丰年乐，今识丰年苦。东家米粒白如银，西家稻束大于鼓。再三入市又负归，慇勤减价无售主。刀机纵在屠伯瘦，杯勺长閒垆妇去。了无蹊径近甘肥，只有呻吟厌寒暑。相传城邑尚牢落，村野萧然安足数。鄙夫自分为儒生，坎壈薄佑来蚕耕。言章自昔枉用力，债簿几许能除名。连旬暴露颜面黑，弥月菜茹肠肚青。原田常恐不遇岁，及此遇矣当何成。昨日邻翁咨种播，相与竹下团团坐。共嗟衰暮值艰难，未觉丰登胜饥饿。望天窅邈叵致诘，得令贤明聊尔贺。不驰干隶扰租输，更秉公心悯盐课。何乡巨恶不手敛，有处宿奸皆胆破。且勿恤失得，且毋论福祸。但愿令尹住三年，钱重物轻犹可过。","dynasty":"宋代","title":"山中即事寄上知县宣德"}
{"author":"吕南公","content":"凤凰亭上倚层轩，桃李分香到几筵。曾与故人同一饮，试思前事已三年。歌欢旧兴知何在，衰飒新愁祇自怜。纵使春风容病迹，亦贪窗下枕书眠。","dynasty":"宋代","title":"偶书所怀"}
{"author":"吕南公","content":"去年三月出京关，汴水东奔不可宽。今岁此时还逆旅，牡丹开尽未曾看。春风祇管添须发，世事争来触肺肝。传语百忧休恣横，已因泉石著南冠。","dynasty":"宋代","title":"感怀奉呈纯父"}
{"author":"吕南公","content":"旋封旋筑带霏微，赢得浇瓶不用携。众草自今常避地，主人来绕渐成蹊。","dynasty":"宋代","title":"和道先雨中栽花其二"}
{"author":"吕南公","content":"中庭移植气萧萧，无数芳华压翠条。田地纵然非旧壤，冰霜犹可见孤标。人间岁月何曾老，物外馨香猝未销。故有明年佳实在，铏羹滋味看和调。","dynasty":"宋代","title":"伏睹教场后庭新移梅树辄赋小诗呈献内翰太中"}
{"author":"吕南公","content":"云冻月笼影，风生水涩寒。故人真似雪，何必到门阑。","dynasty":"宋代","title":"橘林居士题载溪馆壁"}
{"author":"吕南公","content":"病起兴萧萧，馀魂次第招。悽酸攻意气，衰朽入风标。纳带惊腰缓，移梳恨发凋。何心希此世，只合顺无聊。","dynasty":"宋代","title":"病起其一"}
{"author":"吕南公","content":"人言华发是愁功，不分悲伤得老翁。亦有不愁头自白，可怜功过略相同。","dynasty":"宋代","title":"咏白发其一"}
{"author":"吕南公","content":"此地去秦中，赢粮每三月。秦人不厌远，期以一死脱。何言幸可数，久竟各存活。得非潜逃心，世爱多洗割。迥然深林岭，云气长不灭。避俗可成仙，斯言盖疏阔。余来翠峰地，把酒望深樾。不见云霞身，山禽但惊聒。","dynasty":"宋代","title":"麻姑山诗"}
{"author":"吕南公","content":"醉墨淋漓诗屡酬，浮蛆上下酒新篘。人生有此自可乐，世事无穷何足忧。端是览辉同鸑鷟，不应专宿效夫不。嗟予久负思山兴，空得公诗展复讴。","dynasty":"宋代","title":"次韵酬亨父见寄"}
{"author":"吕南公","content":"人言华发是愁功，不分悲伤得老翁。亦有不愁头自白，可怜功过略相同。","dynasty":"宋代","title":"咏白发其一"}
{"author":"吕南公","content":"堂阴阚曲沼，其浸可滥觞。有虫宅其间，游息能自将。名号乱龟鳖，形躯亚蜣螂。何知一生微，颇以气调张。秋风七八月，泓浸稍减常。低回尚飘然，未若谋穴藏。十月水泉竭，泥沙暴枯霜。迷迷旧坻堮，影迹类已藏。延绵盈昃多，天雨断霈霶。皆言此虫绝，躯壳应碎僵。咨嗟亦含气，所托异慨慷。迩来节令改，泰卦直春阳。甘霖一夕飞，灌注成濊汪。凌晨沼面涨，虫辈早奋扬。上下逞风操，同形喜相望。如知出处时，故以偪仄忘。余尝舍其侧，终始得瞻相。因思物理深，未易草草量。江海非不大，其鱼每屠伤。此沼固褊浅，其虫乃灵长。浮生短与修，有命不可襄。运数苟未尽，忧悲岂其戕。安危与时俱，穷达须预防。所以真至人，如往皆暇遑。","dynasty":"宋代","title":"有虫"}
{"author":"吕南公","content":"卖药诸生体调狂，尘埃空助老来忙。壶中自少閒天地，岂是今无费长房。","dynasty":"宋代","title":"有见"}
{"author":"吕南公","content":"西斋共学昔辛勤，一别侵寻十四春。此日科场还似梦，旧时书屋已成尘。文章不斗钱财福，贫病长依寂寞滨。相值酒边当取醉，大家忘却困穷身。","dynasty":"宋代","title":"十月二十日过陈二表民追讲昔年同学事迹慨然赠之以诗"}
{"author":"吕南公","content":"涨水久已退，擎泥草扶疏。平畴极我目，一来施犁锄。九夏行过六，尚忧复污潴。哀咨此乡民，耕力岂踌躇。地势苦卑薄，况无古川渠。愁潦惧熯乾，不可保终初。昨者多暑雨，洪波日凌虚。新来满旬晴，渗涸类灌蒩。垂秋且当莳，到否知何如。摇摇众农心，凛若畏简书。远瞻来南山，其壤似郊墟。依微绿秀间，浮白略散舒。间喜早稻吐，因高得纡馀。幸无风早催，聊济升斗储。天下有大福，唯民乐田庐。乐哉俟丰登，快我羁旅居。","dynasty":"宋代","title":"五月二十五日三陂桥晚眺"}
{"author":"吕南公","content":"未读陶诗已爱閒，自从能读转思山。烟霞合定徘徊分，尘土刚侵勉强颜。伊昔有人安白屋，祗今何事慕青纶。披蓑戴笠终当去，更在规谋俛仰间。","dynasty":"宋代","title":"题陶集"}
{"author":"吕南公","content":"峨峨覆船山，特起秀蟠勃。当前百十里，已见青突兀。行瞻渐详谛，依约认毫忽。西峰自排列，俨若魁健卒。群阜复东回，钦如搢圭笏。横冈挺戈剑，坚重不可杌。峻岭扰騧骊，豪雄欲相揬。或宽侔放荡，或迫类■■。或象喜纡馀，或同怒诟咄。林高盛巾帼，畬破露鬝秃。有险状饥癯，有坌似壮腯。伟哉形态众，尽叙难以猝。忆随游览后，深入禅宅窟。樵径坦复崎，遥村现还没。是时五月晦，寒气尚切骨。汲泉煮茶云，石鼎沸鬻雪。夜垂纸帐卧，疑近鬼窸窣。晓引杖屦行，岩峦遍缘踤。幽坡兽跳■，佳树鸟咽嗢。飞瀑下层崖，铿清断污淈。分流浃田壤，千里利耕搰。爱此爽洒都，拟咏屡蹇讷。何由结庐舍，静取蔬茹捽。梦想空洞灵，孤云动飙𩖨。","dynasty":"宋代","title":"覆船山"}
{"author":"吕南公","content":"上国辉光不许观，故园岑寂且閒眠。无心自可齐穷达，有口皆能论圣贤。百本柔桑绕茅屋，一陂清水灌沙田。馀生饱暖聊依此，岂有高风远市廛。","dynasty":"宋代","title":"次韵酬朱推官"}
{"author":"吕南公","content":"我爱王忠嗣，兵威万里横。只知精士马，不忍幸功名。四印无矜色，三边有肃声。未知谁愿此，徒用送君行。","dynasty":"宋代","title":"送人游边二首其二"}
{"author":"吕南公","content":"破屋照山坰，山民问笔耕。日无宾接戏，夜厌鼠横行。被服烟埃色，呻吟老病身。不知齐鲁士，甘此欲何成。","dynasty":"宋代","title":"小港书事三首其一"}
{"author":"吕南公","content":"故人邂逅早莺时，一别经秋燕尽归。已是苦贫看客懒，更堪长病出门稀。何曾富贵来如梦，但觉光阴去似飞。欲酌清樽相解释，莫嫌穷巷瓦杯微。","dynasty":"宋代","title":"和酬天休"}
{"author":"吕南公","content":"乌翩翩，鱼漉漉，陂湖漫漫浮穷肉。贫民疫死尸且坏，冢儿忍看熏墙屋。桐棺一寸无钱置，亦可裸埋难乞地。绳挛箦载肩负𢱲，暮夜间关来此弃。哀号数声泪淋沥，归掩柴荆邻寂寂。官家政令如文王，日月不为盆下光。","dynasty":"宋代","title":"乌翩翩行"}
{"author":"吕南公","content":"沾沾水中鱼，生死岂有知。成形四气中，积渐长鳞鬐。但喜藻可依，未谙龙可随。茫洋天地间，寄命此郡西。岁有竭泽例，肯纵舍者谁。秋潦走海去，荒壕已愁饥。方将赴烹芼，逃避计若为。万里雷雨解，一时离兑暌。夫何遇仁贤，顾盼成嗟嘻。载悯口腹累，鲜能毫发遗。支川以三千，此独数亩池。脱尔仓猝急，吾其亡肉糜。呼舟送中流，狡吏敢挟私。曾是溃烂势，忽称太平时。波澜网罟多，要在慎所之。香饵不足爱，古言未应非。丙寅元祐年，内相守楚夷。恺悌见篇咏，鱼乎尔恩斯。","dynasty":"宋代","title":"奉和内翰太中城南放鱼"}
{"author":"吕南公","content":"纷纷伪饰日，愚者乃贤欤。好丑知谁论，文章亦漫书。蚁来方弃智，匠去莫寻樗。秪有閒风月，经过未忍疏。","dynasty":"宋代","title":"留题罗汉院愚轩"}
{"author":"吕南公","content":"有田山陂间，年历六七过。买园丘墓侧，畎亩十丈大。于焉拟柴荆，垂就又垂破。岂无速成意，煎逼少财货。淹留寄他门，一跌防百蹉。诗书相娱老，儿女既剪鬌。何必随羁游，无屋覆高卧。昨来钱可贷，似有鬼阴佐。乡闾喜吾归，惊咤竞告譒。一茅曾未结，群盗忽譀𧬱。旌旗蔽枌榆，弓箭拥篱舍。连甍被焚荡，万室逃斫剉。吾衰当此时，林下若为坐。苍茫依井邑，买舍宁敢惰。迎家郡楼南，庭户困堀堁。庇风惟古壁，容足乏高座。平生灌园心，一旦入顿挫。譬如千钧弩，激发不中埻。力穷坠泥沙，岂免埃𡏖涴。浮沉非所善，耿介诵楚些。邻叟异吾徒，轩咍不垂和。慇勤怀我友，契阔似弃播。早以声气同，中为章服裹。牛刀到芥羽，蜀锦拭奴唾。虽云不等閒，无虑系轗轲。能无挂冠计，尚却采薇饿。低回颇贤劳，自比蚁行磨。闽州富风物，盈轴积文课。时时寄吾庐，恨不共制作。相思匪朝夕，饥渴各无奈。忽闻有归期，忻快亟自贺。呼童治盆瓮，酝醷忻秋糯。支持醉梯媒，伤吊俗类䌴。仁人不吾诳，早晚应沃輠。延颈望东桥，何当见绅拖。","dynasty":"宋代","title":"寄济道"}
{"author":"吕南公","content":"强步已半日，前冈更悠悠。下如趋龙宫，上若登云楼。不见人舍宅，但闻鸟喧啾。我行只空囊，盗劫谁知忧。","dynasty":"宋代","title":"过忧劫岭"}
{"author":"吕南公","content":"事变纷纷不可防，祇应人世恶忧伤。高情易与时风背，远虑空为智士忙。感古有怀成戚戚，就书图活得遑遑。贫穷到处乖悰况，不但他乡异故乡。","dynasty":"宋代","title":"高赋亭二首其二"}
{"author":"吕南公","content":"虽发齐兵未不臣，问时何用便销魂。一生才勇都纤小，可怪区区扫相门。","dynasty":"宋代","title":"魏勃"}
{"author":"吕南公","content":"重城似郊坰，接眼尽苍翠。无复见枯疏，共疑春每至。丘樊岂少此，野叟不自贵。","dynasty":"宋代","title":"野翠堂"}
{"author":"吕南公","content":"邂逅过从两载强，诗书存问满藜床。光荣得路谁非友，道义心知独不忘。圣代君才多勉勉，中年吾发已苍苍。牙弦自此聊停缓，万里穷山隔帝乡。","dynasty":"宋代","title":"奉别道先"}
{"author":"吕南公","content":"野客辞乡道转孤，祗于愁上进工夫。乞衣借食亏豪气，弄笔翻书滞壮图。三径未成真隐约，五穷争现主人迂。南归漫过庚桑国，不得留参鞅掌徒。","dynasty":"宋代","title":"将归南城书内乐堂壁"}
{"author":"吕南公","content":"战国功名尺寸劳，先生持论异吾曹。孟轲解辩承三圣，后世谁曾拔一毛。","dynasty":"宋代","title":"杨朱"}
{"author":"吕南公","content":"八月淮南地，轻寒已中人。病夫嫌冷褐，敲火乞乌薪。体畅宁须酒，神和不让春。养生聊自适，何必问时辰。","dynasty":"宋代","title":"向火"}
{"author":"吕南公","content":"浮桁门外树如城，归路迢迢梦易惊。嗟我衰迟从旅食，感君存问有诗情。牡丹不在儒宫种，杜宇偏当静夜鸣。劳费主公怜苦淡，驼蹄时劝一杯羹。","dynasty":"宋代","title":"再和其一"}
{"author":"吕南公","content":"客过蒙城日欲曛，更寻祠馆拜遗真。文章昔已悲衰世，香火今谁望俗人。诸子异端争土苴，千秋馀乱见缘因。祗应叔夜轻狂辈，未是先生入室宾。","dynasty":"宋代","title":"过庄子祠堂"}
{"author":"吕南公","content":"种田亦耕山，投隙若避殴。辛勤望成熟，得慰饥歉口。彼豪岂知苦，踞坐科秉籔。憯刻以诛收，奇赢复何有。尚喜不荒空，呼邻买杯酒。","dynasty":"宋代","title":"粟熟二首其二"}
{"author":"吕南公","content":"北风搔长林，万叶各穷屈。爱此清秀干，高寒色如一。虽无化石验，自是后凋质。","dynasty":"宋代","title":"岁寒亭"}
{"author":"吕南公","content":"久次萧条郡，高情奈乐何。莺花三月促，风雨一春多。野寺携筇到，幽溪饮禊过。四郊田水暖，驻节问新禾。","dynasty":"宋代","title":"奉和内翰太中残春口占二首其一"}
{"author":"吕南公","content":"春雷动地竹牙生，社雨淋冈蕨臂擎。田野杯盘容我饱，牛羊鼎俎为谁荣。能无智虑随天转，未有工夫与俗争。苦忆南园江健令，解于忙处用閒情。","dynasty":"宋代","title":"奉寄子发其一"}
{"author":"吕南公","content":"道人开阁破东厢，惯看朝曦亦坐忘。但见长时似车盖，不知何处是扶桑。云归后崦阴无迹，水过前渠响自忙。雨露纵然能恶作，未妨微白到书床。","dynasty":"宋代","title":"朝曦阁诗为李道正赋"}
{"author":"吕南公","content":"会得真时真亦空，光辉何足更流通。劝师不用严标榜，瞀者逢灯与暗同。","dynasty":"宋代","title":"真辉阁"}
{"author":"吕南公","content":"莓莓原上田，春至早已种。垡垡樊间圃，蔬好亦培壅。农家乐地利，倚此拟微俸。依随节序停，领略儿孙众。徒耕有欢语，各息无愁梦。冷看里诸生，焦心望乡贡。","dynasty":"宋代","title":"莓莓原上田"}
{"author":"吕南公","content":"行客。行客。身世东西南北。家林迢递不归。岁时悲盛泪垂。垂泪。垂泪。两鬓与霜相似。","dynasty":"宋代","title":"调笑令（效韦苏州作）"}
{"author":"吕南公","content":"鸦声噪人凶，听者知惨然。忠言论祸福，受之如不闻。禽口不可缄，人言因义发。畏禽而忽人，使我心如割。","dynasty":"宋代","title":"鸦声"}
{"author":"吕南公","content":"稽首香案下，索火续新烟。徘徊想功行，缅尽千载前。念昔魏晋间，士流罕身全。高人乐遗世，学者习虚玄。往往迷至道，琅琅漫清言。真君当此时，岂以口吻贤。独持济众术，敢论名后先。阴骘竟感格，飞升遂联翩。严严白玉京，侍从皆群仙。旧宅入祀典，列祠更他巅。平生岂有意，德在名自传。浩浩一气游，萧萧诸象专。孰能知真君，庸俗但告虔。","dynasty":"宋代","title":"麻姑山诗"}
{"author":"吕南公","content":"人言此峰峻，谓与浮云齐。浮云虽满空，势自有高低。惊名不察实，世论所以迷。为君上峰头，旷望穷东西。杳缭城下涧，遥遥线环堤。人烟众邑屋，蒙密乱町畦。想彼平地眠，仰如遇昏鸡。应论峰头人，已尽天路梯。古士说高广，中州抵仓稊。岂尝骇嵚岑，隘若坐一闺。安得千尺翼，翻身逐飞霓。扶摇过丹山，饱听鸣凤嘶。","dynasty":"宋代","title":"麻姑山诗"}
{"author":"吕南公","content":"衰来病众难推荡，日觉筋骸非壮长。百亩锄耘致苦辛，万端应接皆牵强。稀曾起处钟漏尽，多是归时星月朗。满腹经纶一意閒，垦田头绪重新讲。偶逢过客语文字，突兀破坏如梦想。太息诸书不救饥，几曾货利微能仿。故人怜我晚愁瘁，委曲相宽三复两。卒岁尝分蔽骭衣，方春又赠扶身杖。修飂一竹信瑰特，知自何山精产养。数节包絣鹤胫连，碎花黝纠彪皮爽。提携宛胜冰玉滑，顿卓便同金石响。野老生看每问名，耕儿熟见仍私奖。未谙黄钺端许制，久惯青藜饶俗状。灵寿杖坚负曳劳，朱藤饰伪功程枉。何如得此清峭干，本与雪霜争气象。旧谷遗根未陆沉，末年遇主成真赏。已将蜡屐作游伴，更共文簦为静党。测渡无忧石涧淹，助跳肯畏泥坑广。时修疆畎便指画，自牧鸡豚谁放荡。差可攓蓬讯髑髅，岂徒辟野披榛莽。倾危屡济功转积，安稳利征吾滥享。辄莫飞飞向葛陂，要当受侮敲原壤。古人五十徇乡礼，我为困穷聊早上。画戟彤弓且勿思，苍颜荷筱西村丈。","dynasty":"宋代","title":"君益惠竹杖"}
{"author":"吕南公","content":"行临鸟径前，下马理屐齿。林风清不彻，石路晴如洗。何处是招提，东峰薄云起。","dynasty":"宋代","title":"上山"}
{"author":"吕南公","content":"山人如寒松，无可媚莺蝶。谅非清峻契，谁肯略顾接。春城偶来至，豪士懒举睫。幽幽法曹厅，一往乃敢辄。主人虽壮齿，酷爱文字业。相看论古书，术不计勇怯。陈家俊公子，德义敦庆叶。闻我适过从，逢衣遽披摄。老成北扉掾，喜客若渔猎。招呼倒清樽，促迫信重叠。梅花香树下，共醉死牛胁。勿忧侵暮冷，坐我有毡氎。飞飞落梅英，绕座不待折。煌煌画蜡蠋，未夜已戒设。徵诗为罚令，献白作饮节。谭高衡或争，笑猛倒还绝。李侯解县印，心注象魏阙。座中惜分袂，劝酒更酷烈。春先显父笋，冬外尹吉鳖。肴佳俎未竟，酒美壶频竭。更筹屡闻转，归乘不许谒。谁能避酩酊，但恨落角月。","dynasty":"宋代","title":"和道先从义同过张掾梅花下饮"}
{"author":"吕南公","content":"三见梅花似故人，楚乡春是洛阳春。蘸杯酒意枝枝重，入笔诗情处处新。南野幽林寻去远，西园高树绕来频。无心草木穷山里，还解遭逢侍从臣。","dynasty":"宋代","title":"奉和内翰太中建昌三见梅花"}
{"author":"吕南公","content":"几欲相寻出郭行，念君家雁不能鸣。逢杯得醉常常事，渐老多慈种种情。荏苒又闻寒食近，牵缠空作暮春惊。祇应已入东风笑，愁思长于万里城。","dynasty":"宋代","title":"再和其二"}
{"author":"吕南公","content":"池塘春草夏仍多，更照层林发翠波。到处风光长好在，座中愁客奈情何。眼随高鸟寻乡思，手把閒书养睡魔。谁使早蝉能触拨，新声来与断肠和。","dynasty":"宋代","title":"池塘"}
{"author":"吕南公","content":"上国辉光不许观，故园岑寂且閒眠。无心自可齐穷达，有口皆能论圣贤。百本柔桑绕茅屋，一陂清水灌沙田。馀生饱暖聊依此，岂有高风远市廛。","dynasty":"宋代","title":"次韵酬朱推官"}
{"author":"吕南公","content":"日日春阴共惨然，愁怀不称艳阳天。已从鲁酒迷醒枕，更向瑶琴怯武弦。往事自惊千里梦，胜游谁犯五更烟。因君解道花如锦，始为芳菲忆去年。","dynasty":"宋代","title":"次韵辉卿感春其一"}
{"author":"吕南公","content":"睡过春深一月馀，绿秧黄犊负村居。东风似恨归耕晚，故遣藜床日枕书。","dynasty":"宋代","title":"答内翰太中观插稻见寄"}
{"author":"吕南公","content":"彦伦门外旧城墙，雉堞崩销草木荒。人物已成尘土去，风烟犹与岁时长。绿衫科第何曾贵，白发诗书不可常。平昔往还吾亦预，经过此日倍凄凉。","dynasty":"宋代","title":"过聂彦伦故宅"}
{"author":"吕南公","content":"旋封旋筑带霏微，赢得浇瓶不用携。众草自今常避地，主人来绕渐成蹊。","dynasty":"宋代","title":"和道先雨中栽花其二"}
{"author":"吕南公","content":"中庭移植气萧萧，无数芳华压翠条。田地纵然非旧壤，冰霜犹可见孤标。人间岁月何曾老，物外馨香猝未销。故有明年佳实在，铏羹滋味看和调。","dynasty":"宋代","title":"伏睹教场后庭新移梅树辄赋小诗呈献内翰太中"}
{"author":"吕南公","content":"气槩平生事，耝耰滞故林。得无尊道性，长有贵儒心。躁暴村田酒，粗疏欸乃吟。暮年乖此约，谁使永差参。","dynasty":"宋代","title":"邻老其二"}
{"author":"吕南公","content":"六月洮河上，惊飙雹似拳。游人方仗策，元帅已开边。京观酋豪肉，军储府藏钱。参谋如有取，常武在周篇。","dynasty":"宋代","title":"送人游边二首其一"}
{"author":"吕南公","content":"我爱王忠嗣，兵威万里横。只知精士马，不忍幸功名。四印无矜色，三边有肃声。未知谁愿此，徒用送君行。","dynasty":"宋代","title":"送人游边二首其二"}
{"author":"吕南公","content":"病起兴萧萧，馀魂次第招。悽酸攻意气，衰朽入风标。纳带惊腰缓，移梳恨发凋。何心希此世，只合顺无聊。","dynasty":"宋代","title":"病起其一"}
{"author":"吕南公","content":"病起南荣下，初寒仰日温。坐顽知力困，视慢觉神昏。避俗无长策，沉思到故园。人生乃如此，微处共谁言。","dynasty":"宋代","title":"病起其二"}
{"author":"吕南公","content":"衰病相侵卑，劳生得意迟。两腓初瘦后，左耳半聋时。已取世上苦，强将天下知。只宜收散质，偷惰学支离。","dynasty":"宋代","title":"衰病"}
{"author":"吕南公","content":"成童即学佛，五十始披缁。去发有先后，悟空无速迟。游云经过雨，淙瀑到清漪。此意分明否，人间不可思。","dynasty":"宋代","title":"赠白"}
{"author":"吕南公","content":"纷纷伪饰日，愚者乃贤欤。好丑知谁论，文章亦漫书。蚁来方弃智，匠去莫寻樗。秪有閒风月，经过未忍疏。","dynasty":"宋代","title":"留题罗汉院愚轩"}
{"author":"吕南公","content":"久次萧条郡，高情奈乐何。莺花三月促，风雨一春多。野寺携筇到，幽溪饮禊过。四郊田水暖，驻节问新禾。","dynasty":"宋代","title":"奉和内翰太中残春口占二首其一"}
{"author":"吕南公","content":"绿阴槐柳院，白日静寥寥。有句方高咏，无宾可屡邀。独眠闻漏转，纵步看丝飘。结束东州计，诗编问酒瓢。","dynasty":"宋代","title":"奉和内翰太中残春口占二首其二"}
{"author":"吕南公","content":"行客。行客。身世东西南北。家林迢递不归。岁时悲盛泪垂。垂泪。垂泪。两鬓与霜相似。","dynasty":"宋代","title":"调笑令（效韦苏州作）"}
{"author":"吕南公","content":"病起南荣下，初寒仰日温。坐顽知力困，视慢觉神昏。避俗无长策，沉思到故园。人生乃如此，微处共谁言。","dynasty":"宋代","title":"病起其二"}
{"author":"吕南公","content":"杀却卢家十五龙，野人盘馔当时丰。湖干少得中林味，此日乡心转不同。","dynasty":"宋代","title":"杨八送笋以四句谢之时在湖口"}
{"author":"吕南公","content":"肃肃白虎殿，潭潭承明庐。人皆通籍游，我独老饭蔬。譬彼兽啖土，岂其恶甘腴。道穷吾何之，只得归荷锄。盛夏督耘耔，先春理陂渠。低徊居未宁，倏忽岁又除。但怯簿有债，谁羞门少车。载歌裹饭辞，谒酒聊自娱。念子早奋拔，声华系名驹。谁云破青衫，罪谤更勃如。朝野固异分，知安尽夷途。牛衣与樵歌，各是对妻孥。","dynasty":"宋代","title":"壬戌岁归治西村居奉答次道见寄长句"}
{"author":"吕南公","content":"八月淮南地，轻寒已中人。病夫嫌冷褐，敲火乞乌薪。体畅宁须酒，神和不让春。养生聊自适，何必问时辰。","dynasty":"宋代","title":"向火"}
{"author":"吕南公","content":"穷秋我何事，岁计聊支准。割稻三万斤，栽松二千本。辛勤完廪庾，颠倒粪畦畛。为有空腹忧，能忘此时谨。菘肥竞垂阴，稻美方联稛。自喜在丘园，年衰且优稳。天功偶不助，人力翻为窘。弥月雨连淫，交冬霜不陨。蔬长煮有线，谷湿舂多粉。厚望乃无聊，萧如被宫膑。今朝二十九，看历惊秋尽。去腊都几何，阳乌尚高隐。邻翁巧谭话，念我频嗟愤。杖插肯经过，单辞稍牵引。上论穹昊意，窅嘿难裁忖。下说倚伏端，回环恒切近。熙宁大丞相，周孔登台衮。手运道德枢，生灵藉针诊。劳神十五载，坐许无遗恨。归卧睫未交，纷纭见矛盾。推称忽排毁，歌咏俄咍哂。蔼蔼攀附人，层霄堕污溷。前愚初是智，昔禹今成鲧。譬彼羹涴衣，仓黄可漱抆。问君官际会，何似农藨蓘。而以望小乖，便同身大疢。飘风将暴雨，自古称豪敏。邂逅不崇朝，谁嫌类荣槿。羲和与青女，会见驱辀轸。昼煖夜严凝，安知不相趁。低徊向翁谢，老语真明允。惭愧失路贤，吾贫固当忍。","dynasty":"宋代","title":"谢邻翁"}
{"author":"吕南公","content":"清泚南干水，北至白石角。中间所经过，左右恣冲搏。来当高岸破，去复新田作。洲碛几渊潭，湾涡或垠堮。余思二十载，更易见已数。唯此磐陀矶，愈漱愈坚确。不然矶阴地，何足化溪壑。固知制变材，可健不可弱。","dynasty":"宋代","title":"南干水"}
{"author":"吕南公","content":"纷纷伪饰日，愚者乃贤欤。好丑知谁论，文章亦漫书。蚁来方弃智，匠去莫寻樗。秪有閒风月，经过未忍疏。","dynasty":"宋代","title":"留题罗汉院愚轩"}
{"author":"吕南公","content":"西斋共学昔辛勤，一别侵寻十四春。此日科场还似梦，旧时书屋已成尘。文章不斗钱财福，贫病长依寂寞滨。相值酒边当取醉，大家忘却困穷身。","dynasty":"宋代","title":"十月二十日过陈二表民追讲昔年同学事迹慨然赠之以诗"}
{"author":"吕南公","content":"忽过乱峰曲，隔林闻水声。止车问樵夫，知是飞瀑鸣。下步入幽径，萧然觅澎渹。仰看百尺崖，倒泻霜雪明。乍近骨肉健，久留毛发惊。疑身是雷仙，满耳鼓不停。六月地赤渴，平川露乾汀。此源一何长，奔注常淫盈。利泽固不浅，邦人昧嗟矜。徒闻晏豫时，相与怜凄清。","dynasty":"宋代","title":"麻姑山诗"}
{"author":"吕南公","content":"河梁东度送征鞭，屈指闽荒路二千。难向解携无一语，再思重见尚三年。高堂上寿今谁及，白屋青衫合自怜。努力官箴莫轻堕，清时无善不登延。","dynasty":"宋代","title":"送傅济道之漳浦尉"}
{"author":"吕南公","content":"彬树湖前流水远，石城街左乱山苍。滩深潭浅无由问，竹秀松枯不可常。物理自应随变动，道心聊欲寄存亡。唯君坐占忘言境，珍重诗编与酒觞。","dynasty":"宋代","title":"熙宁五年归至旧山伤己感时作诗奉呈升卿黄丈其二"}
{"author":"吕南公","content":"秋色今又动，凄然悟衰残。筠床读书轩，一卧八九叹。少壮非所惜，尘劳苦间关。端为智虑倾，得此悄悄颜。筋骨众疾劫，肺肝百忧攒。还当节律迁，刺促惊痟酸。夜眠却明烛，晓脾拒坚餐。从文未终篇，腰脊益痹顽。太息造物宰，劳余岂其偏。宁分无穷悲，直窘有限年。想彼向荣木，萧森望云端。虽无瘿蠹亏，久竟归朽乾。万化有尽极，一身何足安。方当委顺之，不必专愦烦。起坐仰星斗，环行绕檐栏。西风穿我怀，肃若临矛干。世故属无谓，悠悠谅何言。唯应就枕时，旷荡如山樊。","dynasty":"宋代","title":"秋色"}
{"author":"吕南公","content":"时情岂不脆，转若轮行车。昨日仆役儿，今朝宾友徒。问之何因尔，势利已相如。福禄固足骇，流品胡能拘。浅草有孱兔，污渊无瘦鱼。宜矣洁介士，望望成远疏。","dynasty":"宋代","title":"杂兴"}
{"author":"吕南公","content":"不见铜陵唱和翁，相望三度叹秋风。商量难得樽罍共，存问空烦简札通。驴上阆仙邀苦思，草中田子建微功。明年官满当携手，未定韩郎耳便聋。","dynasty":"宋代","title":"奉寄芜湖征局都曹"}
{"author":"吕南公","content":"千里归来尽苦辛，见君依旧自由身。始知绝学无文者，胜却翻书弄笔人。案上方经閒白日，门前车马漫红尘。半轩风竹一樽酒，冷笑世途争富贫。","dynasty":"宋代","title":"己酉岁归省松楸过武陵翁所居留书屋壁"}
{"author":"吕南公","content":"手把封题又惨然，坐惊新句俊翩翩。穷通可是俱关命，聚散由来亦系天。此日未逃衰俗口，几时真及古人肩。一樽酩酊难频共，况望青绫被底眠。","dynasty":"宋代","title":"得唐彦回篇再寄"}
{"author":"吕南公","content":"一上高亭一惨然，飘流无状见风烟。林泉本是侬家分，衣食刚为此世牵。流水岭云能自得，樵歌谷响远相连。来时祇恐禽鱼笑，掩敛南华第一篇。","dynasty":"宋代","title":"将归南城留别高赋亭二首其一"}
{"author":"吕南公","content":"黄茅飒飒天垂雺，夜宿野亭行旅共。看看灯火问他乡，听说艰虞各悲痛。早年转货河东北，亦熟淄青涉梁宋。民生富裕利源宽，所至如家忘勒鞚。晚来凶札作饥馑，首尾七春荒播种。已知人物俱流亡，秖有室庐齐歇空。回旋却走向淮浙，并值纷纷叹饥冻。积尸狼籍臭相兼，无异烂鱼藏暑瓮。去秋关陕谷将稔，践嚼忽惊黄鼠众。正忧飞挽负洮岷，敢论仓箱稀食用。昨闻王师又南伐，熊罴十万临诸洞。荆潭五岭皆宿兵，日费千金谁运送。闽州旁助早成乏，何况匹夫图窃弄。三川迢递未得归，悬想讵能馀赋贡。独称江国久丰足，游历如今愁更重。旱伤水剥疫疠频，何处商廛犹佚纵。囷京少食但萧屑，寇盗乘虚还扇动。一宵此地漫安身，万里故园难入梦。喓喓鸡唱侵枕脚，淡淡晓光穿屋缝。去矣东西勿复言，文臣方献升平颂。","dynasty":"宋代","title":"黄茅行"}
{"author":"吕南公","content":"岩岩寥阳殿，东有蔽牛杉。下无萝薜拘，上有云雾参。灵根不纳老，秀色长如添。已据烟霞都，更带星斗衔。成名在图籍，匠手安得芟。由来非自谋，时值本不凡。鸾鹤岂无侣，栖翔倚䰐鬖。讵知高古林，大用有所堪。","dynasty":"宋代","title":"麻姑山诗"}
{"author":"吕南公","content":"南峰枕崇坂，径路荆榛稠。遗坛在其巅，名为仙翁留。石角已剥泐，林芳自春秋。谁无骨中尘，来继冲霄游。","dynasty":"宋代","title":"麻姑山诗"}
{"author":"吕南公","content":"灵仙心无累，会合祗偶然。当时玉酒杯，放旷随清涟。不知枯池上，遂有无穷传。","dynasty":"宋代","title":"麻姑山诗"}
{"author":"吕南公","content":"偶随爱山客，亦赋看山诗。方为昔日登，又作今日归。劳生竟何有，清赏不可期。故惭康乐侯，万里穷攀跻。","dynasty":"宋代","title":"麻姑山诗"}
{"author":"吕南公","content":"古人往矣说可传，显以悟者其为贤。周侯树立囹圄饿，蔡泽饱足四十年。知之穷通信已妙，降此抵乞食与钱。贪谀末俗满吻涎，一中百否纷可怜。吾徒自断休问天，书册读尽头苍然。功名分比橐里弦，且饮美酒饲豚肩。","dynasty":"宋代","title":"和道先南城逢相工"}
{"author":"吕南公","content":"好德年高富且康，就中多福荷穹苍。吟哦有得能千首，议论无穷只五常。此日乡闾获矜式，异时风化免销亡。嗟余欲买西邻住，岁为先生祝寿觞。","dynasty":"宋代","title":"再用前韵奉赠升卿三十一丈其二"}
{"author":"吕南公","content":"三月山城叹旅穷，冷看豪士振浇风。送花盘上春情重，卖酒垆前醉魄雄。钟鼓聒眠崇佛庙，绮罗争路拜神宫。此怀若向林泉说，又落仙翁大笑中。","dynasty":"宋代","title":"寄李居士"}
{"author":"吕南公","content":"昼歌蝉焦焦，夜歌蚊洒洒。随牛绕轮转，浊污常满把。虽歌未尝乐，至苦不敢舍。岂知清凉屋，中有悲酸者。","dynasty":"宋代","title":"夜听车舍哀歌有感而作其一"}
{"author":"吕南公","content":"邮签初发去年书，叹息贫穷未破除。乞食君方如槛虎，贼粮我亦似卑居。有求自恨伤生酷，多难谁能虑事疏。同病相忧古来语，此情今日好欷歔。","dynasty":"宋代","title":"金陵递中示到亨父老丈去年秋初见寄诗书捧咏无穷之意不胜私感因成四韵奉呈"}
{"author":"吕南公","content":"邻老今亡矣，谁犹辨短长。隙驹沈迅影，石火掩孤光。错寞悲新事，凄迷想旧狂。朔风原上草，归梦见松霜。","dynasty":"宋代","title":"邻老其一"}
{"author":"吕南公","content":"酤酒榷吏杓，买鱼市儿篮。虽非烂肠宴，亦知足一酣。冬景忽卓午，晴云丧昙昙。室庐绝丝竹，文字入笑谈。以此称出俗，相看庶无惭。解衫挂前楹，岂问布与蓝。追讲石陂会，秋霜正黄柑。傅翁最后至，啸咏能交参。题诗庑东阁，醉卧堂西庵。论子赴官职，可余老耕蚕。俱为乐榆枋，非效溪壑贪。掺袂歌慷慨，暌离各情含。寄书建水涯，年历满四三。不虑复见日，乃于郡楼南。子为赤髯叟，我有学语男。问讯养生具，仅能无一簪。固知寒儒分，未易过石甔。弃置且勿道，行觞趣空墰。将来难预期，既往已备谙。聊尽酩酊兴，安能每忧惔。","dynasty":"宋代","title":"济道过饮偶成长句"}
{"author":"吕南公","content":"雨恶天光淡，风高晚气清。四檐喧急溜，一枕厌寒声。世虑漫沉想，此心还不平。搔捞下书榻，坐对纸窗明。","dynasty":"宋代","title":"晓作"}
{"author":"吕南公","content":"祇园无俗物，轩为此君开。但未为龙去，何妨引凤来。法中常住境，天下后凋材。岂复如迁客，慇勤到处栽。","dynasty":"宋代","title":"同俊和赋禅悦长老此君轩"}
{"author":"吕南公","content":"笋蕨吾山味，风埃旅馆心。杯盘感时节，魂梦解参寻。烂漫销青紫，横斜破玉金。平生疏淡意，饱足望家林。","dynasty":"宋代","title":"笋蕨"}
{"author":"吕南公","content":"老未上青云，谁论德行纯。有名传郡国，无食给冬春。惯见官徵债，多应鬼笑贫。岂能逃俗口，坐作解嘲人。","dynasty":"宋代","title":"赠亨父次温伯韵"}
{"author":"吕南公","content":"卧疾动淹旬，搔爬满爪尘。已能忘饭食，聊复畏冠巾。风雨惊新岁，莺花待早春。便无游览分，樽酒幸相亲。","dynasty":"宋代","title":"卧疾"}
{"author":"吕南公","content":"足疾在中年，萧衰只自怜。徐行如敬长，顽坐似逃禅。欲适求新履，相忘任故鞯。思山徒有兴，登顿岂能前。","dynasty":"宋代","title":"足疾"}
{"author":"吕南公","content":"斋阁得山栖，萧然万虑遗。此心终异俗，吾道更同谁。好意凭琴写，衰颜取镜窥。穷通殊未定，幽独欲何之。","dynasty":"宋代","title":"亨父录示山斋即事五篇索和遂次其韵其一"}
{"author":"吕南公","content":"有红杯面酒，无白鬓间毛。合世心虽淡，论文气转豪。迂疏怜野叟，萧散敌儿曹。免被南华笑，忧时两目蒿。","dynasty":"宋代","title":"亨父录示山斋即事五篇索和遂次其韵其二"}
{"author":"吕南公","content":"荣利机关拙，云泉兴味多。岂同愚士窘，自合圣人和。敛敛青毡旧，酣酣白石歌。故应消息有，贫独奈余何。","dynasty":"宋代","title":"亨父录示山斋即事五篇索和遂次其韵其三"}
{"author":"吕南公","content":"啸傲村田景，巾裾得所从。壮图因酒动，睡思向书浓。坐见云归岫，吟闻雨溅篷。但无诗准备，何以谢情悰。","dynasty":"宋代","title":"亨父录示山斋即事五篇索和遂次其韵其四"}
{"author":"吕南公","content":"榻为庸儿挂，轩因好月开。清风知晓暮，往事付尘埃。喜燕长褰幕，嫌蛙屡洒灰。山中乐如此，肠莫等閒回。","dynasty":"宋代","title":"亨父录示山斋即事五篇索和遂次其韵其五"}
{"author":"吕南公","content":"山人何事忽伸眉，新得陈王七步诗。题是船斋高咏后，开当寒谷带经时。仁风坐使群心动，健笔潜将暖律移。砚席久荒青案乏，报酬非称更惭迟。","dynasty":"宋代","title":"呈知府内翰即次原韵其一"}
{"author":"吕南公","content":"忧来无处寄深思，也拟春秋也作诗。空役肺肠添故纸，有何勋烈补明时。身唯蓬荜行将老，志似嵩丘永不移。谁使翰林东道主，肯敷馀论悯衰迟。","dynasty":"宋代","title":"呈知府内翰即次原韵其二"}
{"author":"吕南公","content":"七年前已到松溪，不虑重经有此时。寒苦惯为穷进士，清高长羡病禅师。云山契分输今日，香火因缘叹夙期。庭柏森森秋实在，向来尘想误多疑。","dynasty":"宋代","title":"重游松溪偶题八句示升卿"}
{"author":"吕南公","content":"偶入重城坐客堂，年年风味只荒凉。春花秋月各无味，晚鼓晓钟俱断肠。别恨不堪诗控引，高情犹赖酒分张。著书耕钓平生事，梦寐西村五亩桑。","dynasty":"宋代","title":"梦寐"}
{"author":"吕南公","content":"河梁东度送征鞭，屈指闽荒路二千。难向解携无一语，再思重见尚三年。高堂上寿今谁及，白屋青衫合自怜。努力官箴莫轻堕，清时无善不登延。","dynasty":"宋代","title":"送傅济道之漳浦尉"}
{"author":"吕南公","content":"太学诸生初入官，绿衣新尉古馀干。科场得志已容易，下邑徒劳不足难。萑泽察奸行缭绕，缿厅参论坐盘桓。羽仪更养文章去，他日云天见孔鸾。","dynasty":"宋代","title":"送刘贤甫之馀干尉"}
{"author":"吕南公","content":"奉天桥下水汤汤，桥上征人破晓光。秋色稍能禁暑气，客愁终欲害离肠。遭逢未入千年会，穷苦犹为此日忙。笑杀壶公祠畔路，又随尘土过仙乡。","dynasty":"宋代","title":"出蔡州"}
{"author":"吕南公","content":"建康学士注鱼虫，枹罕兵官策守攻。此日精勤徒有得，异时荣盛各成空。吾能委曲谋田上，君乃呻吟厌旅中。故国他乡俱未快，劳生何事不齐同。","dynasty":"宋代","title":"奉酬纯父浚都病起见寄"}
{"author":"吕南公","content":"邂逅过从两载强，诗书存问满藜床。光荣得路谁非友，道义心知独不忘。圣代君才多勉勉，中年吾发已苍苍。牙弦自此聊停缓，万里穷山隔帝乡。","dynasty":"宋代","title":"奉别道先"}
{"author":"吕南公","content":"事物无穷世路长，人生聚散亦堪伤。寒暄旦暮年年急，尘土风波处处忙。我马欲冲梁苑雪，君帆先犯楚天霜。交情若是存悠久，定有音书入帝乡。","dynasty":"宋代","title":"桐城与曾唐杰话别"}
{"author":"吕南公","content":"两槛中间风脚横，解衣铺簟近南荣。曦光欲堕已睡熟，斗柄转斜才梦惊。方恨此时无月色，未知何处有蚊声。尘埃恶热明朝路，会为今宵动旅情。","dynasty":"宋代","title":"宿青绥铺"}
{"author":"吕南公","content":"未定荣华与退休，三年四度过洪州。红尘白日知何得，西去东归不自由。一带好山谁旧隐，百端閒事我新忧。可能石马亭边路，见客区区到白头。","dynasty":"宋代","title":"过洪州"}
{"author":"吕南公","content":"仙李枝条万国分，陇西旧望道家孙。曾经二十载还往，忽过七千馀晓昏。人落九泉无可奈，诗存古壁更休论。困穷辞气君偏爱，太息南征返北辕。","dynasty":"宋代","title":"道先游仙都至李尊师故居见余早岁题赠拙句存于屋"}
{"author":"吕南公","content":"西斋共学昔辛勤，一别侵寻十四春。此日科场还似梦，旧时书屋已成尘。文章不斗钱财福，贫病长依寂寞滨。相值酒边当取醉，大家忘却困穷身。","dynasty":"宋代","title":"十月二十日过陈二表民追讲昔年同学事迹慨然赠之以诗"}
{"author":"吕南公","content":"百年长短有愁兼，世味如今岂足沾。客路无聊贫苒苒，春风相值病厌厌。辞章漫与前贤并，气调终遭俗士嫌。安得一廛閒散去，耕桑吟醉似陶潜。","dynasty":"宋代","title":"百年"}
{"author":"吕南公","content":"晓风吹雨北园开，追逐双旌踏翠苔。芍药一栏霞上锦，嫩荷千片玉流杯。多年架阁游春兴，此日关防感物才。花不能言草成恨，故应知我偶然来。","dynasty":"宋代","title":"晓陪内翰步至北园"}
{"author":"吕南公","content":"文高只合论钱神，屈膝须防望贵尘。轩冕未来应有命，丘园随分亦安身。山樵水钓心常逸，夜坐朝耕乐更均。嗟我久怀农圃计，何时操耒即相亲。","dynasty":"宋代","title":"次韵显翁幽居即事"}
{"author":"吕南公","content":"金陵春水解归舟，重到金陵恰仲秋。世路已衔奔走恨，风光更引别离愁。支持事变何由办，叹息安閒不易求。只有北山长好在，为余频上冶城头。","dynasty":"宋代","title":"送唐杰重过金陵"}
{"author":"吕南公","content":"二年来往南丰路，饱听乡民说县丞。刚果已如秋汉鹗，洁清仍似玉壶冰。室无奸吏纵横入，门有书生旦暮登。何事廉车帷幕厚，不将高位待贤能。","dynasty":"宋代","title":"寄赠张县丞"}
{"author":"吕南公","content":"几年奔走背农桑，半世归来只感伤。蛇足画成曾失酒，古书看遍却亡羊。一廛席屦何从受，三径园庐已就荒。犹赖比邻贤父老，许同飞鸒贼馀粮。","dynasty":"宋代","title":"熙宁五年归至旧山伤己感时作诗奉呈升卿黄丈其一"}
{"author":"吕南公","content":"彬树湖前流水远，石城街左乱山苍。滩深潭浅无由问，竹秀松枯不可常。物理自应随变动，道心聊欲寄存亡。唯君坐占忘言境，珍重诗编与酒觞。","dynasty":"宋代","title":"熙宁五年归至旧山伤己感时作诗奉呈升卿黄丈其二"}
{"author":"吕南公","content":"五亩之园未种桑，自怜疏懒致财伤。稻粱只是同鸡鹜，皮鞟徒劳胜犬羊。敢羡苏秦终富贵，正忧郗鉴遇饥荒。遭承若值开元日，何恤东南万里粮。","dynasty":"宋代","title":"再和呈二首其一"}
{"author":"吕南公","content":"茂林修竹旧时乡，争得安閒两鬓苍。长忆樵渔有山涧，岂论勋业到旂常。儿童好在今初见，故旧寻来半已亡。此意不堪频念虑，便倾襟抱付深觞。","dynasty":"宋代","title":"再和呈二首其二"}
{"author":"吕南公","content":"百年此地有维桑，后庆唯公免物伤。早岁懿文如鸑鷟，一生纯德似羔羊。人推奥学追三箧，自许宽巾贮八荒。冷笑村田诸父老，满胸茅塞只赀粮。","dynasty":"宋代","title":"再用前韵奉赠升卿三十一丈其一"}
{"author":"吕南公","content":"好德年高富且康，就中多福荷穹苍。吟哦有得能千首，议论无穷只五常。此日乡闾获矜式，异时风化免销亡。嗟余欲买西邻住，岁为先生祝寿觞。","dynasty":"宋代","title":"再用前韵奉赠升卿三十一丈其二"}
{"author":"吕南公","content":"邮签初发去年书，叹息贫穷未破除。乞食君方如槛虎，贼粮我亦似卑居。有求自恨伤生酷，多难谁能虑事疏。同病相忧古来语，此情今日好欷歔。","dynasty":"宋代","title":"金陵递中示到亨父老丈去年秋初见寄诗书捧咏无穷之意不胜私感因成四韵奉呈"}
{"author":"吕南公","content":"九秋未尽六秋穷，露冷风高爽气雄。无事日成多事过，故乡身与异乡同。心随酒盏归愁外，眼对时花到梦中。鸿雁已南吾渐北，自怜安稳愧庞公。","dynasty":"宋代","title":"九月一日口号奉呈显翁文叔"}
{"author":"吕南公","content":"上国辉光不许观，故园岑寂且閒眠。无心自可齐穷达，有口皆能论圣贤。百本柔桑绕茅屋，一陂清水灌沙田。馀生饱暖聊依此，岂有高风远市廛。","dynasty":"宋代","title":"次韵酬朱推官"}
{"author":"吕南公","content":"门外水渠鸣漉漉，屋头桐叶落翩翩。向来苦旱难寻井，及此愁霖易怨天。数盏旧藏真糯液，一盘初烂壮牛肩。故人忙迫城隍远，独息书床又醉眠。","dynasty":"宋代","title":"寄酒伴唐彦君益"}
{"author":"吕南公","content":"乡信迢迢出旧山，琴心先落断弦间。数行文字传新事，几段悲欢破客颜。闻喜竹林经雪好，想怜溪水逐年閒。征衫有泪归无计，一夜穷魂趁梦还。","dynasty":"宋代","title":"得乡信"}
{"author":"吕南公","content":"彦伦门外旧城墙，雉堞崩销草木荒。人物已成尘土去，风烟犹与岁时长。绿衫科第何曾贵，白发诗书不可常。平昔往还吾亦预，经过此日倍凄凉。","dynasty":"宋代","title":"过聂彦伦故宅"}
{"author":"吕南公","content":"田泥涣烂鳅怀子，圃垄肥腴菜长心。僧镬纵然忘忌讳，书刀何忍屡残淫。村渔不逊财难动，澍雨无端草易深。拘束学官懒复懒，坐愁佳约未能寻。","dynasty":"宋代","title":"范十七司理见问岁除鳅蔬夜饮之约新春愆爽以八句答之"}
{"author":"吕南公","content":"霜风吹背出皇都，大笑回头谢酒垆。楚国但闻悲弃璞，鲁门那复辨真儒。百年风槩文终在，一世光荣意已无。乞得耕桑了疏野，太平何害有潜夫。","dynasty":"宋代","title":"出都"}
{"author":"吕南公","content":"衣无罗绮且贫清，口有诗书亦性灵。论客须多如反寇，笑爷帽破似穷伶。园中果熟心先动，案上杯传眼更青。钗拟荆枝裙拟布，暮年吾活正凋零。","dynasty":"宋代","title":"稚女"}
{"author":"吕南公","content":"三月山城叹旅穷，冷看豪士振浇风。送花盘上春情重，卖酒垆前醉魄雄。钟鼓聒眠崇佛庙，绮罗争路拜神宫。此怀若向林泉说，又落仙翁大笑中。","dynasty":"宋代","title":"寄李居士"}
{"author":"吕南公","content":"早年辛苦待飞翻，翅折无因达九关。更使襟灵憎市井，足知缘分在云山。谁怜古学长无用，自幸馀生且就閒。多谢鹿鸣筵上友，解传诗句慰衰颜。","dynasty":"宋代","title":"奉答顾言见寄新句二首其一"}
{"author":"吕南公","content":"羡君肝胆壮难攀，不厌长安出入关。探穴定期收虎子，采薇宁暇顾西山。盱衡自庆千年运，冷笑人求一日閒。乃肯题诗寄空谷，的于游旧有温颜。","dynasty":"宋代","title":"奉答顾言见寄新句二首其二"}
{"author":"吕南公","content":"中林独往寡襟期，祗与耕桑治町畦。迟晚识君真幸会，生平于世似分携。未能捧履师黄石，且欲同歌效紫溪。郡阁郊园遥百里，未妨怀寄屡封题。","dynasty":"宋代","title":"和酬道先贤良见寄新句"}
{"author":"吕南公","content":"贵池亭下浪如山，触拨愁根阻楫间。眼为故人成北望，梦知乡路数东还。此生太半沦忧患，万事何时脱险艰。不敢临流更窥影，便疑秋鬓已斑斑。","dynasty":"宋代","title":"池口阻风奉寄唐杰"}
{"author":"吕南公","content":"两州三载屈参卿，百里初来福困氓。无处不思逃浊暗，此邦何幸得贤明。后生智足科防密，凶岁财伤性命轻。能为爱人忘富贵，岂徒循吏有佳声。","dynasty":"宋代","title":"子发移令上高"}
{"author":"吕南公","content":"溪光清媚四山稠，十五年前记薄游。茆屋读书风满座，野桥寻酒月当头。身名不分轻如梦，甲历谁令过若流。此地主人相问否，一廛今带百端忧。","dynasty":"宋代","title":"有怀溪斋奉寄微之"}
{"author":"吕南公","content":"未读陶诗已爱閒，自从能读转思山。烟霞合定徘徊分，尘土刚侵勉强颜。伊昔有人安白屋，祗今何事慕青纶。披蓑戴笠终当去，更在规谋俛仰间。","dynasty":"宋代","title":"题陶集"}
{"author":"吕南公","content":"西山东下古池隍，增饰依稀问晚唐。平世但严民筦钥，乱时曾是贼金汤。春归旧堞多芳草，鸟聚荒陴正夕阳。也欲登临赋风物，自怜才笔厌忧伤。","dynasty":"宋代","title":"豫章城"}
{"author":"吕南公","content":"秋来风味苦阑珊，偶为繁红略据鞍。何处更期征雁过，祗今聊作故人看。三冬已至休争气，九月将残未觉寒。自有荣华趁时节，免将憔悴惜幽兰。","dynasty":"宋代","title":"晓过城隍街马上看木芙蓉"}
{"author":"吕南公","content":"小雨遮空意未回，轻风迎夜势初来。青楼月好人何在，锦帐灯寒扇自开。四七功名真土芥，一千期运亦烟埃。会须放纵云雷手，不到人间有剩才。","dynasty":"宋代","title":"八月十四夜小雨"}
{"author":"吕南公","content":"耳外蜩螗响切才，眼前冈麓秀环回。曦光堕地收风尽，云脚遮山送雨来。长恐易成多事恨，可怜难见绝尘才。何由上得昆崙顶，试使烦襟磊落开。","dynasty":"宋代","title":"高赋亭二首其一"}
{"author":"吕南公","content":"事变纷纷不可防，祇应人世恶忧伤。高情易与时风背，远虑空为智士忙。感古有怀成戚戚，就书图活得遑遑。贫穷到处乖悰况，不但他乡异故乡。","dynasty":"宋代","title":"高赋亭二首其二"}
{"author":"吕南公","content":"一上高亭一惨然，飘流无状见风烟。林泉本是侬家分，衣食刚为此世牵。流水岭云能自得，樵歌谷响远相连。来时祇恐禽鱼笑，掩敛南华第一篇。","dynasty":"宋代","title":"将归南城留别高赋亭二首其一"}
{"author":"吕南公","content":"寄食官斋过一期，登临容易此阶梯。四时光景非无乐，千里忧伤却自迷。旷望可能舒感慨，幽吟长是写酸嘶。从今风物多清暇，免被书生掩泪题。","dynasty":"宋代","title":"将归南城留别高赋亭二首其二"}
{"author":"顾翰","content":"寂寂帘垂地，新愁两发知。春寒多酿病，暮雨不宜诗。炉爱香存性，瓶怜花折枝。关心看蟢子，屏角有虫丝。","dynasty":"清代","title":"间居"}
{"author":"顾翰","content":"不须悲远别，风好挂帆行。山色青将断，江潮白渐生。荒烟葛洪井，落日吕蒙城。泚笔书游记，离家第二程。","dynasty":"清代","title":"舟次丹阳"}
{"author":"顾翰","content":"又作天涯别，驱车向北行。牵衣儿女累，对榻弟兄情。古树侵烟直，危堤接浪平。拂尘题野店，字小恨分明。","dynasty":"清代","title":"京水驿题壁"}
{"author":"顾翰","content":"尽是萧疏意，云山入望赊。凉蝉惊落叶，孤蝶抱秋花。寒听山中雨，明飞江上霞。村边吹牧笛，绝胜往年笳。","dynasty":"清代","title":"新秋"}
{"author":"顾翰","content":"浮玉山高木叶稀，南田画本见依微。舟中不合回头望，如此茫茫一雁飞。","dynasty":"清代","title":"渡江口占其二"}
{"author":"顾翰","content":"郎当郎当听铃驮，前者唱于后者和。出门晓月白涨天，片片霜华如雪大。敝裘一领薄于纸，有似窗楞风刮破。已恨无丝自缠缚，还愁作米供颠簸。戍楼宿火明瓦镫，饼肆湿烟生土锉。却忆向时真懒惰，花影半床人尚卧。醒来欹枕睡昵书，妇子晨炊煮香糯。我家虽无田负郭，草草离家计真左。傥云奔走为饥驱，逆旅何尝少寒饿。","dynasty":"清代","title":"晓发王家营"}
{"author":"顾翰","content":"连峰青巑岏，一径辟灵异。我疑混沌初，别有竹天地。窈窕入寺门，净土空香閟。凉暄堕丛碧，粉节戛阴翳。拂云逾万个，石壁飐苍尾。鲜泪红斑斑，兕角青嶷嶷。老根宅花𪕋，雏篁啸苍蜼。咽露仙蜩清，餐烟佛禽醉。解箨蜕轻衣，折条发遥吹。禅寮有余清，卉木绝浮媚。石墨色更妍，琢句写肌翠。夕阳向暝沈，幽龛锁深邃。翛翛响灵籁，觑客睒秋魅。","dynasty":"清代","title":"曲竹径入韬光寺"}
{"author":"顾翰","content":"佛狸城外雨丝丝，正值寒潮欲上时。愁杀篷窗倦游客，欹帆重写渡江试。","dynasty":"清代","title":"渡江口占其一"}
{"author":"顾翰","content":"寒涛一夜来广陵，望江楼外波层层。晓看失却瓜步市，雨丝织作千鱼罾。金山濛濛化空翠，一塔烟际浮觚棱。沙头老树高百尺，袅袅忽若风中藤。我舟欲渡不得渡，如鸟折翼思惊腾。江豚得意颇轩怪，肩背突出冀可乘。心知此夕是重九，眼有高处谁能登。石尤定厌往来数，中道阻绝聊取憎。只今健在尽何益，满头华发愁鬅鬙。拾来肥蟹乏钱买，暂守杀戒同枯僧。谬传京口酒可饮，直疑辨水尝淄渑。催租喜乏俗吏扰，诗成急向篷窗誊。","dynasty":"清代","title":"重九日阻风京口"}
{"author":"顾翰","content":"夕阳半明射城堞，四月打头飞木叶。出门蜡屐无好山，差喜危楼高百级。绕城三尺沙没濠，欲与废垒争低高。其间草木亦萧瑟，大抵苦竹兼黄蒿。城中庐舍同栉比，多少人家炊烟里。长风浩浩吹市声，鸡犬翻疑在天际。城边过客未卸装，尚闻铃驮鸣郎当。鸦群头上若过雨，归鸟更比征人忙。莫言王粲依刘久，难得天涯逢好友。远游万里纵飘零，更上一层须抖擞。年来颇觉心胆粗，云山遮眼愁模糊。明当与子臻绝顶，俯看健鹘盘浮图。","dynasty":"清代","title":"偕伯夔登涿州城楼"}
{"author":"唐远悊","content":"皇恩眷下人，割爱远和亲。少女风游兑，姮娥月去秦。龙笛迎金榜，骊歌送锦轮。那堪桃李色，移向虏庭春。","dynasty":"唐代","title":"奉和送金城公主适西蕃应制"}
{"author":"郑昉","content":"如面诚非一，深心岂易知。入秦书十上，投楚岁三移。和玉翻为泣，齐竽或滥吹。周行虽有寘，殷鉴在前规。寅亮推多士，清通固赏奇。病诸方号哲，敢相反成疵。冬日承馀爱，霜云喜暂披。无令见瞻后，回照复云疲。","dynasty":"唐代","title":"人不易知"}
{"author":"丁注","content":"风急还收，云冻又开，海阔无人翦水。算六出工夫，怎教容易。刚被郢歌楚舞。镇独向，尊前夸轻细。想谢庭诗咏，梁园赋赏，未成欢计。天意。是则是。便下得控持，柳梢梅蕊。又争奈、看看渐回春意。好趁东君未觉，预先把、园林都装缀。看是处，玉树琼枝，胜却万红千翠。","dynasty":"宋代","title":"无闷·风急还收"}
{"author":"丁注","content":"插迥飞檐耸，淩虚叠砌危。四天栏下揖，万象掌中窥。目力不到处，云容无尽时。尘尘皆胜事，凭槛几人知。","dynasty":"宋代","title":"题永庆院一览亭"}
{"author":"方洵武","content":"卢扁不世出，死生非在人。草木孕妙理，金玉潜至神。用之固有序，品制非君臣。世之挟术者，不啻空中尘。悉以利自售，幽枉何由伸。韫公药之师，所得无非真。构堂备观寂，榜墨如堆云。再味维摩言，深悯芭蕉身。我病众生病，当推病之因。诸幻起诸妄，勿药常欣欣。","dynasty":"宋代","title":"题宁国院十全堂"}
{"author":"方洵武","content":"劲节孤根得地深，清虚谁识子猷心。当时不是琅玕种，月下何由听凤琴。","dynasty":"宋代","title":"题竹轩"}
{"author":"左丘明","content":"　　十年春，齐师伐我。公将战。曹刿请见。其乡人曰：“肉食者谋之，又何间焉？”刿曰：“肉食者鄙，未能远谋。”乃入见。问：“何以战？”公曰：“衣食所安，弗敢专也，必以分人。”对曰：“小惠未徧，民弗从也。”公曰：“牺牲玉帛，弗敢加也，必以信。”对曰：“小信未孚，神弗福也。”公曰：“小大之狱，虽不能察，必以情。”对曰：“忠之属也。可以一战。战则请从。”（徧同：遍)　　公与之乘，战于长勺。公将鼓之。刿曰：“未可。”齐人三鼓。刿曰：“可矣。”齐师败绩。公将驰之。刿曰：“未可。”下视其辙，登轼而望之，曰：“可矣。”遂逐齐师。　　既克，公问其故。对曰：“夫战，勇气也。一鼓作气，再而衰，三而竭。彼竭我盈，故克之，夫大国，难测也，惧有伏焉。吾视其辙乱，望其旗靡，故逐之。”","dynasty":"先秦","tags":"初中文言文，古文观止，对话，赞美，写人","title":"曹刿论战"}
{"author":"左丘明","content":"　　晋侯、秦伯围郑，以其无礼于晋，且贰于楚也。晋军函陵，秦军氾南。　　佚之狐言于郑伯曰：“国危矣，若使烛之武见秦君，师必退。”公从之。辞曰：“臣之壮也，犹不如人；今老矣，无能为也已。”公曰：“吾不能早用子，今急而求子，是寡人之过也。然郑亡，子亦有不利焉！”许之。　　夜缒而出，见秦伯，曰：“秦、晋围郑，郑既知亡矣。若亡郑而有益于君，敢以烦执事。越国以鄙远，君知其难也，焉用亡郑以陪邻？邻之厚，君之薄也。若舍郑以为东道主，行李之往来，共其乏困，君亦无所害。且君尝为晋君赐矣，许君焦、瑕，朝济而夕设版焉，君之所知也。夫晋，何厌之有？既东封郑，又欲肆其西封，若不阙秦，将焉取之？阙秦以利晋，唯君图之。”秦伯说，与郑人盟。使杞子、逢孙、杨孙戍之，乃还。　　子犯请击之。公曰：“不可。微夫人之力不及此。因人之力而敝之，不仁；失其所与，不知；以乱易整，不武。吾其还也。”亦去之。　　（选自《左传》）","dynasty":"先秦","tags":"高中文言文，古文观止，赞美，写人，谋略","title":"烛之武退秦师"}
{"author":"左丘明","content":"　　初，郑武公娶于申，曰武姜，生庄公及共叔段。庄公寤生，惊姜氏，故名曰寤生，遂恶之。爱共叔段，欲立之。亟请于武公，公弗许。　　及庄公即位，为之请制。公曰：“制，岩邑也，虢叔死焉。佗邑唯命。”请京，使居之，谓之京城大叔。祭仲曰：“都城过百雉，国之害也。先王之制：大都不过参国之一，中五之一，小九之一。今京不度，非制也，君将不堪。”公曰：“姜氏欲之，焉辟害？”对曰：“姜氏何厌之有！不如早为之所，无使滋蔓，蔓难图也。蔓草犹不可除，况君之宠弟乎！”公曰：“多行不义，必自毙，子姑待之。”　　既而大叔命西鄙北鄙贰于己。公子吕曰：“国不堪贰，君将若之何？欲与大叔，臣请事之；若弗与，则请除之。无生民心。”公曰：“无庸，将自及。”大叔又收贰以为己邑，至于廪延。子封曰：“可矣，厚将得众。”公曰：“不义，不暱，厚将崩。”　　大叔完聚，缮甲兵，具卒乘，将袭郑。夫人将启之。公闻其期，曰：“可矣！”命子封帅车二百乘以伐京。京叛大叔段，段入于鄢，公伐诸鄢。五月辛丑，大叔出奔共。　　书曰：“郑伯克段于鄢。”段不弟，故不言弟；如二君，故曰克；称郑伯，讥失教也；谓之郑志。不言出奔，难之也。　　遂寘姜氏于城颍，而誓之曰：“不及黄泉，无相见也。”既而悔之。颍考叔为颍谷封人，闻之，有献于公，公赐之食，食舍肉。公问之，对曰：“小人有母，皆尝小人之食矣，未尝君之羹，请以遗之。”公曰：“尔有母遗，繄我独无！”颍考叔曰：“敢问何谓也？”公语之故，且告之悔。对曰：“君何患焉？若阙地及泉，隧而相见，其谁曰不然？”公从之。公入而赋：“大隧之中，其乐也融融！”姜出而赋：“大隧之外，其乐也洩洩。”遂为母子如初。　　君子曰：“颍考叔，纯孝也，爱其母，施及庄公。《诗》曰：‘孝子不匮，永锡尔类。’其是之谓乎！”","dynasty":"先秦","tags":"古文观止，叙事，写人，历史，故事","title":"郑伯克段于鄢"}
{"author":"左丘明","content":"　　二十有二年春，公伐邾，取须句。夏，宋公、卫侯、许男、滕子伐郑。秋，八月丁未，及邾人战于升陉。冬，十有一月己巳朔，宋公及楚人战于泓，宋师败绩。　　楚人伐宋以救郑。宋公将战。大司马固谏曰：“天之弃商久矣，君将兴之，弗可赦也已。”弗听。冬十一月己巳朔，宋公及楚人战于泓。宋人既成列，楚人未既济。司马曰：“彼众我寡，及其未既济也，请击之。”公曰：“不可。”既济而未成列，又以告。公曰：“未可。”既陈而后击之，宋师败绩。公伤股，门官歼焉。　　国人皆咎公。公曰：“君子不重伤，不禽二毛。古之为军也，不以阻隘也。寡人虽亡国之余，不鼓不成列。”子鱼曰：“君未知战。勍敌之人，隘而不列，天赞我也。阻而鼓之，不亦可乎？犹有惧焉！且今之勍者，皆我敌也。虽及胡耇，获则取之，何有于二毛？明耻教战，求杀敌也。伤未及死，如何勿重？若爱重伤，则如勿伤；爱其二毛，则如服焉。三军以利用也，金鼓以声气也。利而用之，阻隘可也；声盛致志，鼓儳可也。”","dynasty":"先秦","tags":"古文观止，议论，写人","title":"子鱼论战"}
{"author":"左丘明","content":"　　郑武公、庄公为平王卿士。王贰于虢，郑伯怨王。王曰：“无之。”故周郑交质。王子狐为质于郑，郑公子忽为质于周。　　王崩，周人将畀虢公政。四月，郑祭足帅师取温之麦。秋，又取成周之禾。周郑交恶。　　君子曰：“信不由中，质无益也。明恕而行，要之以礼，虽无有质，谁能间之？苟有明信，涧溪沼沚之毛，苹蘩蕴藻之菜，筐筥錡釜之器，潢污行潦之水，可荐於鬼神，可羞於王公，而况君子结二国之信，行之以礼，又焉用质？《风》有《采蘩》、《采苹》，《雅》有《行苇》、《泂酌》，昭忠信也。”","dynasty":"先秦","tags":"古文观止，历史，故事","title":"周郑交质"}
{"author":"左丘明","content":"　　冬，晋文公卒。庚辰，将殡于曲沃。出绛，柩有声如牛。卜偃使大夫拜，曰：“君命大事将有西师过轶我，击之，必大捷焉。”　　杞子自郑使告于秦曰：“郑人使我掌其北门之管，若潜师以来，国可得也。”穆公访诸蹇叔。蹇叔曰：“劳师以袭远，非所闻也。师劳力竭，远主备之，无乃不可乎？师之所为，郑必知之。勤而无所，必有悖心。且行千里，其谁不知？”公辞焉。召孟明、西乞、白乙使出师于东门之外。蹇叔哭之曰：“孟子！吾见师之出而不见其入也。”公使谓之曰：“尔何知！中寿，尔墓之木拱矣！”　　蹇叔之子与师，哭而送之，曰：“晋人御师必于崤，有二陵焉。其南陵，夏后皋之墓地；其北陵，文王之所辟风雨也，必死是间，余收尔骨焉?秦师遂东。","dynasty":"先秦","tags":"古文观止，历史，故事，寓理","title":"蹇叔哭师"}
{"author":"左丘明","content":"　　春，公将如棠观鱼者。臧僖伯谏曰：“凡物不足以讲大事，其材不足以备器用，则君不举焉。君将纳民于轨物者也。故讲事以度轨量，谓之‘轨’；取材以章物采，谓之‘物’。不轨不物，谓之乱政。乱政亟行，所以败也。故春蒐、夏苗、秋狝、冬狩，皆于农隙以讲事也。三年而治兵，入而振旅，归而饮至，以数军实。昭文章，明贵贱，辨等列，顺少长，习威仪也。鸟兽之肉不登于俎，皮革、齿牙、骨角、毛羽不登于器，则君不射，古之制也。若夫山林川泽之实，器用之资，皂隶之事，官司之守，非君所及也。”　　公曰：“吾将略地焉。”遂往，陈鱼而观之。僖伯称疾不从。　　书曰：“公矢鱼与棠。”非礼也，且言远地也。","dynasty":"先秦","tags":"古文观止，劝谏","title":"臧僖伯谏观鱼"}
{"author":"左丘明","content":"　　卫庄公娶于齐东宫得臣之妹，曰庄姜。美而无子，卫人所为赋《硕人》也。又娶于陈，曰厉妫。生孝伯，蚤死。其娣戴妫生桓公，庄姜以为己子。　　公子州吁，嬖人之子也。有宠而好兵，公弗禁，庄姜恶之。　　石碏谏曰：“臣闻爱子，教之以义方，弗纳于邪。骄奢淫佚，所自邪也。四者之来，宠禄过也。将立州吁，乃定之矣；若犹未也，阶之为祸。夫宠而不骄，骄而能降，降而不憾，憾而能眕者，鲜矣。且夫贱妨贵，少陵长，远间亲，新间旧，小加大，淫破义，所谓六逆也。君义，臣行，父慈，子孝，兄爱，弟敬，所谓六顺也。去顺效逆，所以速祸也。君人者，将祸是[通“事”]务去，而速之，无乃不可乎？”弗听。　　其子厚与州吁游，禁之，不可。桓公立，乃老。","dynasty":"先秦","tags":"古文观止，劝谏","title":"石碏谏宠州吁"}
{"author":"左丘明","content":"　　晋侯复假道于虞以伐虢。　　宫之奇谏曰：“虢，虞之表也。虢亡，虞必从之。晋不可启，寇不可翫。一之谓甚，其可再乎？谚所谓‘辅车相依，唇亡齿寒’者，其虞、虢之谓也。”　　公曰：“晋，吾宗也，岂害我哉？”　　对曰：“大伯、虞仲，大王之昭也。大伯不从，是以不嗣。虢仲、虢叔，王季之穆也，为文王卿士，勋在王室，藏于盟府。将虢是灭，何爱于虞！且虞能亲于桓、庄乎？其爱之也，桓、庄之族何罪？而以为戮，不唯逼乎？亲以宠逼，犹尚害之，况以国乎？”　　公曰：“吾享祀丰洁，神必据我。”　　对曰：“臣闻之，鬼神非人实亲，惟德是依。故《周书》曰：‘皇天无亲，惟德是辅。’又曰：‘黍稷非馨，明德惟馨。’又曰：‘民不易物，惟德繄物。’如是，则非德，民不和，神不享矣。神所冯依，将在德矣。若晋取虞，而明德以荐馨香，神其吐之乎？”　　弗听，许晋使。　　宫之奇以其族行，曰：“虞不腊矣。在此行也，晋不更举矣。”　　八月甲午，晋侯围上阳，问于卜偃曰：“吾其济乎？”　　对曰：“克之。”　　公曰：“何时？”　　对曰：“童谣曰：‘丙之晨，龙尾伏辰，均服振振，取虢之旂。鹑之贲贲，天策炖炖，火中成军，虢公其奔。’其九月、十月之交乎！丙子旦，日在尾，月在策，鹑火中，必是时也。”　　冬，十二月丙子朔，晋灭虢，虢公丑奔京师。师还，馆于虞，遂袭虞，灭之,执虞公.及其大夫井伯，从媵秦穆姬。而修虞祀，且归其职贡于王，故书曰：“晋人执虞公。”罪虞公，言易也。","dynasty":"先秦","tags":"古文观止，历史，故事，劝谏","title":"宫之奇谏假道"}
{"author":"左丘明","content":"　　晋侯赏从亡者，介之推不言禄，禄亦弗及。　　推曰：“献公之子九人，唯君在矣。惠、怀无亲，外内弃之。天未绝晋，必将有主。主晋祀者，非君而谁？天实置之，而二三子以为己力，不亦诬乎？窃人之财，犹谓之盗。况贪天之功，以为己力乎？下义其罪，上赏其奸。上下相蒙，难与处矣。”　　其母曰：“盍亦求之？以死谁怼？”　　对曰：“尤而效之，罪又甚焉！且出怨言，不食其食。”　　其母曰：“亦使知之，若何？”　　对曰：“言，身之文也。身将隐，焉用文之？是求显也。”　　其母曰：“能如是乎？与汝偕隐。”遂隐而死。　　晋侯求之，不获，以绵上（地名）为之田。曰：“以志吾过，且旌善人。”","dynasty":"先秦","tags":"古文观止，写人，历史，故事","title":"介之推不言禄"}
{"author":"左丘明","content":"　　秋七月，公会齐侯、郑伯伐许。庚辰，傅于许。颍考叔取郑伯之旗蝥弧以先登，子都自下射之，颠。瑕叔盈又以蝥弧登，周麾而呼曰：“君登矣！”郑师毕登。壬午，遂入许。许庄公奔卫。齐侯以许让公。公曰：“君谓许不共，故从君讨之。许既伏其罪矣。虽君有命，寡人弗敢与闻。”乃与郑人。　　郑伯使许大夫百里奉许叔以居许东偏，曰：“天祸许国，鬼神实不逞于许君，而假手于我寡人，寡人唯是一二父兄不能共亿，其敢以许自为功乎？寡人有弟，不能和协，而使糊其口于四方，其况能久有许乎？吾子其奉许叔以抚柔此民也，吾将使获也佐吾子。若寡人得没于地，天其以礼悔祸于许，无宁兹许公复奉其社稷，唯我郑国之有请谒焉，如旧昏媾，其能降以相从也。无滋他族实逼处此，以与我郑国争此土也。吾子孙其覆亡之不暇，而况能禋祀许乎？寡人之使吾子处此，不惟许国之为，亦聊以固吾圉也。”乃使公孙获处许西偏，曰：“凡而器用财贿，无置于许。我死，乃亟去之！吾先君新邑于此，王室而既卑矣，周之子孙日失其序。夫许，大岳之胤也。天而既厌周德矣，吾其能与许争乎？”　　君子谓郑庄公“于是乎有礼。礼，经国家，定社稷，序民人，利后嗣者也。许，无刑而伐之，服而舍之，度德而处之，量力而行之，相时而动，无累后人，可谓知礼矣。”(序民人一作：序人民)","dynasty":"先秦","tags":"古文观止，历史，故事，寓理","title":"郑庄公戒饬守臣"}
{"author":"左丘明","content":"　　齐侯与蔡姬乘舟于囿，荡公。公惧变色；禁之，不可。公怒，归之，未之绝也。蔡人嫁之。　　四年春，齐侯以诸侯之师侵蔡，蔡溃，遂伐楚。楚子使与师言曰：“君处北海，寡人处南海，唯是风马牛不相及也。不虞君之涉吾地也，何故？”管仲对曰：“昔召康公命我先君太公曰：‘五侯九伯，女实征之，以夹辅周室。’赐我先君履：东至于海，西至于河，南至于穆陵，北至于无棣。尔贡包茅不入，王祭不共，无以缩酒，寡人是征；昭王南征而不复，寡人是问。”对曰：“贡之不入，寡君之罪也，敢不共给？昭王之不复，君其问诸水滨。”(徵通征)　　师进，次于陉。　　夏，楚子使屈完如师。师退，次于召陵。齐侯陈诸侯之师，与屈完乘而观之。齐侯曰：“岂不榖()是为？先君之好是继，与不榖同好，何如？”对曰：“君惠徼福于敝邑之社稷，辱收寡君，寡君之愿也。”齐侯曰：“以此众战，谁能御之！以此攻城，何城不克！”对曰：“君若以德绥诸侯，谁敢不服？君若以力，楚国方城以为城，汉水以为池，虽众，无所用之！”　　屈完及诸侯盟。","dynasty":"先秦","tags":"古文观止，战争，写人","title":"齐桓公伐楚盟屈完"}
{"author":"左丘明","content":"　　楚子伐陆浑之戎，遂至于雒，观兵于周疆。定王使王孙满劳楚子。楚子问鼎之大小轻重焉。　　对曰：“在德不在鼎。昔夏之方有德也，远方图物，贡金九牧，铸鼎象物，百物而为之备，使民知神奸。故民入川泽山林，不逢不若。螭魅罔两，莫能逢之。用能协于上下，以承天休。桀有昏德，鼎迁于商，载祀六百。商纣暴虐，鼎迁于周。德之休明，虽小，重也。其奸回昏乱，虽大，轻也。天祚明德，有所底止。成王定鼎于郏鄏，卜世三十，卜年七百，天所命也。周德虽衰，天命未改。鼎之轻重，未可问也。”","dynasty":"先秦","tags":"古文观止，写人，故事","title":"王孙满对楚子"}
{"author":"左丘明","content":"　　晋人归楚公子谷臣，与连尹襄老之尸于楚，以求知罃。于是荀首佐中军矣，故楚人许之。　　王送知罃，曰：“子其怨我乎？”对曰：“二国治戎，臣不才，不胜其任，以为俘馘。执事不以衅鼓，使归即戮，君之惠也。臣实不才，又谁敢怨？”　　王曰：“然则德我乎？”对曰：“二国图其社稷，而求纾其民，各惩其忿，以相宥也，两释累囚，以成其好。二国有好，臣不与及，其谁敢德？”　　王曰：“子归何以报我？”对曰：“臣不任受怨，君亦不任受德。无怨无德，不知所报。”　　王曰：“虽然，必告不谷。”对曰：“以君之灵，累臣得归骨于晋，寡君之以为戮，死且不朽。若从君之惠而免之，以赐君之外臣首；首其请于寡君，而以戮于宗，亦死且不朽。若不获命，而使嗣宗职，次及于事，而帅偏师以脩封疆，虽遇执事，其弗敢违。其竭力致死，无有二心，以尽臣礼。所以报也！　　王曰：“晋未可与争。”重为之礼而归之。","dynasty":"先秦","tags":"古文观止，写人，爱国","title":"楚归晋知罃"}
{"author":"左丘明","content":"　　夏四月，取郜大鼎于宋，纳于大庙，非礼也。　　臧哀伯谏曰：“君人者，将昭德塞违，以临照百官；犹惧或失之，故昭令德以示子孙。是以清庙茅屋，大路越席，大羹不致，粢食不凿，昭其俭也；衮冕黻珽，带裳幅舄，衡紞纮綖，昭其度也；藻率鞞鞛，鞶厉游缨，昭其数也；火龙黼黻，昭其文也；五色比象，昭其物也；钖鸾和铃，昭其声也；三辰旂旗，昭其明也。夫德，俭而有度，登降有数。文物以纪之，声明以发之，以临照百官，百官于是乎戒惧，而不敢易纪律。今灭德立违，而置其赂器于大庙，以明示百官。百官象之，其又何诛焉？国家之败，由官邪也；官之失德，宠赂章也。郜鼎在庙，章孰甚焉?武王克商，迁九鼎于雒邑，义士犹或非之，而况将昭违乱之赂器于大庙。其若之何?”公不听。","dynasty":"先秦","tags":"古文观止，劝谏，寓理","title":"臧哀伯谏纳郜鼎"}
{"author":"左丘明","content":"　　夏，齐孝公伐我北鄙。　　公使展喜犒师、使受命于展禽、齐侯未入竟、展喜从之，曰：“寡君闻君亲举玉趾、将辱于敝邑，使下臣犒执事、”齐侯曰：“鲁人恐乎？”对曰：“小人恐矣，君子则否。”齐侯曰：“室如县罄、野无青草、何恃而不恐？”对曰：“恃先王之命。昔周公、大公股肱周室、夹辅成王。成王劳之，而赐之盟，曰：‘世世子孙无相害也！’载在盟府、大师职之、桓公是以纠合诸侯，而谋其不协，弥缝其阙、而匡救其灾，昭旧职也、及君即位，诸侯之望曰：‘其率桓之功、“我敝邑用是不敢保聚、曰：‘岂其嗣世九年，而弃命废职？其若先君何？君必不然。’恃此而不恐。”齐侯乃还。","dynasty":"先秦","tags":"古文观止，历史，外交，故事","title":"展喜犒师"}
{"author":"左丘明","content":"　　夏，会于葵丘，寻盟，且修好，礼也。　　王使宰孔赐齐侯胙，曰：“天子有事于文武，使孔赐伯舅胙。”齐侯将下拜。孔曰：“且有后命。天子使孔曰：‘以伯舅耋老，加劳，赐一级，无下拜!”’对曰：“天威不违颜咫尺，小白余敢贪天子之命‘无下拜’!恐陨越于下，以遗天子羞，敢不下拜?”下，拜，登，受。","dynasty":"先秦","tags":"古文观止，叙事，写人","title":"齐桓下拜受胙"}
{"author":"左丘明","content":"　　晋侯合诸侯于扈，平宋也。　　于是晋侯不见郑伯，以为贰于楚也。郑子家使执讯而与之书，以告赵宣子曰：“寡君即位三年，召蔡侯而与之事君。九月，蔡侯入于敝邑以行，敝邑以侯宣多之难，寡君是以不得与蔡侯偕，十一月，克减侯宣多而随蔡侯以朝于执事。十二年六月，归生佐寡君之嫡夷，以请陈侯于楚而朝诸君。十四年七月寡君又朝，以蒇陈事。十五年五月，陈侯自敝邑往朝于君。往年正月，烛之武往朝夷也。八月，寡君又往朝。以陈蔡之密迩于楚，而不敢贰焉，则敝邑之故也。虽敝邑之事君，何以不免？在位之中，一朝于襄，而再见于君，夷与孤之二三臣，相及于绛。虽我小国，则蔑以过之矣。今大国曰：‘尔未逞吾志。’敝邑有亡，无以加焉。古人有言曰：‘畏首畏尾，身其余几？’又曰：‘鹿死不择音。’小国之事大国也，德，则其人也；不德，则其鹿也。铤而走险，急何能择？命之罔极，亦知亡矣。将悉敝赋以待于鯈，唯执事命之。文公二年，朝于齐；四年，为齐侵蔡，亦获成于楚。居大国之间而从于强令，岂有罪也？大国若弗图，无所逃命。”　　晋巩朔行成于郑，赵穿、公婿池为质焉。","dynasty":"先秦","tags":"古文观止，历史，外交，故事","title":"郑子家告赵宣子"}
{"author":"左丘明","content":"　　夏四月戊午，晋侯使吕相绝秦，曰：“昔逮我献公及穆公相好，戮力同心，申之以盟誓，重之以昏姻。天祸晋国，文公如齐，惠公如秦。无禄，献公即世。穆公不忘旧德，俾我惠公用能奉祀于晋。又不能成大勋，而为韩之师。亦悔于厥心，用集我文公。是穆之成也。　　“文公躬擐甲胄，跋履山川，逾越险阻，征东之诸侯，虞、夏、商、周之胤，而朝诸秦，则亦既报旧德矣。郑人怒君之疆埸，我文公帅诸侯及秦围郑。秦大夫不询于我寡君，擅及郑盟。诸侯疾之，将致命于秦。文公恐惧，绥静诸侯，秦师克还无害，则是我有大造于西也。　　“无禄，文公即世；穆为不吊，蔑死我君，寡我襄公，迭我肴地，奸绝我好，伐我保城。殄灭我费滑，散离我兄弟，挠乱我同盟，倾覆我国家。我襄公未忘君之旧勋，而惧社稷之陨，是以有淆之师。犹愿赦罪于穆公，穆公弗听，而即楚谋我。天诱其衷，成王陨命，穆公是以不克逞志于我。　　“穆、襄即世，康、灵即位。康公，我之自出，又欲阙翦我公室，倾覆我社稷，帅我蝥贼，以来荡摇我边疆，我是以有令狐之役。康犹不悛，入我河曲，伐我涑川，俘我王官，翦我羁马，我是以有河曲之战。东道之不通，则是康公绝我好也。　　“及君之嗣也，我君景公引领西望曰：‘庶抚我乎！’君亦不惠称盟，利吾有狄难，入我河县，焚我箕、郜，芟夷我农功，虔刘我边垂，我是以有辅氏之聚。君亦悔祸之延，而欲徼福于先君献、穆，使伯车来命我景公曰：‘吾与女同好弃恶，复脩旧德，以追念前勋。’言誓未就，景公即世，我寡君是以有令狐之会。君又不祥，背弃盟誓。白狄及君同州，君之仇雠，而我昏姻也。君来赐命曰：‘吾与女伐狄。’寡君不敢顾昏姻。畏君之威，而受命于吏。君有二心于狄，曰：‘晋将伐女。’狄应且憎，是用告我。楚人恶君之二三其德也，亦来告我曰：‘秦背令狐之盟，而来求盟于我：“昭告昊天上帝、秦三公、楚三王曰：‘余虽与晋出入，余唯利是视。’”不榖恶其无成德，是用宣之，以惩不壹。’诸侯备闻此言，斯是用痛心疾首，暱就寡人。寡人帅以听命，唯好是求。君若惠顾诸侯，矜哀寡人，而赐之盟，则寡人之愿也，其承宁诸侯以退，岂敢徼乱？君若不施大惠，寡人不佞，其不能以诸侯退矣。敢尽布之执事，俾执事实图利之。”","dynasty":"先秦","tags":"古文观止，写人，外交","title":"吕相绝秦"}
{"author":"左丘明","content":"　　吕、郤畏逼，将焚公宫而弑晋侯。寺人披请见。公使让之，且辞焉，曰：“蒲城之役，君命一宿，女即至。其后余从狄君以田渭滨，女为惠公来求杀余，命女三宿，女中宿至。虽有君命何其速也？夫袪犹在，女其行乎！”对曰：“臣谓君之入也，其知之矣。若犹未也，又将及难。君命无二，古之制也。除君之恶，唯力是视。蒲人、狄人、余何有焉？即位，其无蒲、狄乎！齐桓公置射钩，而使管仲相。君若易之，何辱命焉？行者甚众，岂唯刑臣？”公见之，以难告。晋侯潜会秦伯于王城。己丑晦，公宫火。瑕甥、郤芮不获公，乃如河上，秦伯诱而杀之。","dynasty":"先秦","tags":"古文观止，写人，历史，故事","title":"寺人披见文公"}
{"author":"左丘明","content":"　　郑子产有疾。谓子大叔曰：“我死，子必为政。唯有德者能以宽服民，其次莫如猛。夫火烈，民望而畏之，故鲜死焉。水懦弱，民狎而玩之，则多死焉，故宽难。”疾数月而卒。　　大叔为政，不忍猛而宽。郑国多盗，取人于萑苻之泽。大叔悔之，曰：“吾早从夫子，不及此。”兴徒兵以攻萑苻之盗，尽杀之，盗少止。　　仲尼曰：“善哉！政宽则民慢，慢则纠之以猛。猛则民残，残则施之以宽。宽以济猛；猛以济宽，政是以和。”《诗》曰：‘民亦劳止，汔可小康；惠此中国，以绥四方。’施之以宽也。‘毋从诡随，以谨无良；式遏寇虐，惨不畏明。’纠之以猛也。‘柔远能迩，以定我王。’平之以和也。又曰：‘不竞不絿，不刚不柔，布政优优，百禄是遒。’和之至也。”　　及子产卒，仲尼闻之，出涕曰：“古之遗爱也。”","dynasty":"先秦","tags":"古文观止，写人，外交，哲理","title":"子产论政宽猛"}
{"author":"左丘明","content":"　　晋师从齐师，入自丘舆，击马陉。　　齐侯使宾媚人赂以纪甗、玉磬与地。“不可，则听客之所为。”　　宾媚人致赂，晋人不可，曰：“必以肖同叔子为质，而使齐之封内尽东其亩。”对曰：“肖同叔子非他，寡君之母也；若以匹敌，则亦晋君之母也。吾子布大命于诸侯，而曰必质其母以为信，其若王命何？且是以不孝令也。诗曰：‘孝子不匮，永锡尔类。’若以不孝令于诸侯，其无乃非德类也乎？先王疆理天下，物土之宜，而布其利。故诗曰：‘我疆我理，南东其亩。’今吾子疆理诸侯，而曰‘尽东其亩’而已；唯吾子戎车是利，无顾土宜，其无乃非先王之命也乎？反先王则不义，何以为盟主？其晋实有阙。四王之王也，树德而济同欲焉；五伯之霸也，勤而抚之，以役王命；今吾子求合诸侯，以逞无疆之欲。诗曰：‘布政优优，百禄是遒。’子实不优，而弃百禄，诸侯何害焉？不然，寡君之命使臣，则有辞矣。曰‘子以君师辱于敝邑，不腆敝赋，以犒从者；畏君之震，师徒桡败。吾子惠徼齐国之福，不泯其社稷，使继旧好，唯是先君之敝器、土地不敢爱。子又不许，请收合馀烬，背城借一。敝邑之幸，亦云从也；况其不幸，敢不唯命是听？’”","dynasty":"先秦","tags":"古文观止，写人，外交，历史，故事","title":"齐国佐不辱命"}
{"author":"左丘明","content":"　　楚武王侵随，使薳章求成焉，军于瑕以待之。随人使少师董成。　　斗伯比言于楚子曰：“吾不得志于汉东也，我则使然。我张吾三军而被吾甲兵，以武临之，彼则惧而协以谋我，故难间也。汉东之国，随为大。随张，必弃小国。小国离，楚之利也。少师侈，请羸师以张之。”熊率且比曰:“季梁在，何益？”斗伯比曰:“以为后图。少师得其君。”　　王毁军而纳少师。少师归，请追楚师。随侯将许之。　　季梁止之曰：“天方授楚。楚之羸，其诱我也，君何急焉？臣闻小之能敌大也，小道大淫。所谓道，忠于民而信于神也。上思利民，忠也；祝史正辞，信也。今民馁而君逞欲，祝史矫举以祭，臣不知其可也。”公曰：“吾牲牷肥腯，粢盛丰备，何则不信？”对曰：“夫民，神之主也。是以圣王先成民，而后致力于神。故奉牲以告曰‘博硕肥腯。’谓民力之普存也，谓其畜之硕大蕃滋也，谓其不疾瘯蠡也，谓其备腯咸有也。奉盛以告曰：‘洁粢丰盛。’谓其三时不害而民和年丰也。奉酒醴以告曰：‘嘉栗旨酒。’谓其上下皆有嘉德而无违心也。所谓馨香，无谗慝也。故务其三时，修其五教，亲其九族，以致其禋祀。于是乎民和而神降之福，故动则有成。今民各有心，而鬼神乏主，君虽独丰，其何福之有？君姑修政而亲兄弟之国，庶免于难。”　　随侯惧而修政，楚不敢伐。","dynasty":"先秦","tags":"古文观止，劝谏，忧国忧民","title":"季梁谏追楚师"}
{"author":"左丘明","content":"　　崔武子见棠姜而美之，遂取之。庄公通焉。崔子弑之。　　晏子立于崔氏之门外。其人曰：“死乎？”曰：“独吾君也乎哉，吾死也？”曰：“行乎？”曰：“吾罪也乎哉，吾亡也？”曰：“归乎？”曰：“君死，安归？君民者，岂以陵民？社稷是主。臣君者，岂为其口实？社稷是养。故君为社稷死，则死之；为社稷亡，则亡之。若为己死，而为己亡，非其私暱，谁敢任之？且人有君而弑之，吾焉得死之？而焉得亡之？将庸何归？”门启而入，枕尸股而哭。兴，三踊而出。人谓崔子：“必杀之。”崔子曰：“民之望也，舍之得民。”","dynasty":"先秦","tags":"古文观止，历史，故事，寓理","title":"晏子不死君难"}
{"author":"左丘明","content":"　　范宣子为政，诸侯之币重，郑人病之。　　二月，郑伯如晋。子产寓书于子西，以告宣子，曰：“子为晋国，四邻诸侯，不闻令德而闻重币。侨也惑之。侨闻君子长国家者，非无贿之患，而无令名之难，夫诸侯之贿，聚于公室，则诸侯贰；若吾子赖之，则晋国贰。诸侯贰则晋国坏，晋国贰则子之家坏。何没没也？将焉用贿？　　夫令名，德之舆也。德，国家之基也。有基无坏，无亦是务乎？有德则乐，乐则能久。诗云：‘乐只君子，邦家之基。’有令德也夫！‘上帝临女，无贰尔心。’有令名也夫！恕思以明德，则令名载而行之，是以远至迩安。毋宁使人谓子，子实生我，而谓子浚我以生乎？象有齿以焚其身，贿也。”　　宣子说，乃轻币。","dynasty":"先秦","tags":"古文观止，叙事，写人","title":"子产告范宣子轻币"}
{"author":"左丘明","content":"　　会于向，将执戎子驹支。范宣子亲数诸朝。曰：“来，姜戎氏。昔秦人迫逐乃祖吾离于瓜州，乃祖吾离被苫盖，蒙荆棘，以来归我先君。我先君惠公有不腆之田，与女剖分而食之。今诸侯之事我寡君不如昔者，盖言语漏泄，则职女之由。诘朝之事，尔无与焉！与，将执女。”　　对曰：“昔秦人负恃其众，贪于土地，逐我诸戎。惠公蠲其大德，谓我诸戎是四岳之裔胄也，毋是翦弃。赐我南鄙之田，狐狸所居，豺狼所嗥。我诸戎除翦其荆棘，驱其狐狸豺狼，以为先君不侵不叛之臣，至于今不贰。昔文公与秦伐郑，秦人窃与郑盟而舍戍焉，于是乎有肴之师。晋御其上，戎亢其下，秦师不复，我诸戎实然。譬如捕鹿，晋人角之，诸戎掎之，与晋踣之，戎何以不免？自是以来，晋之百役，与我诸戎相继于时，以从执政，犹肴志也，岂敢离逷？今官之师旅，无乃实有所阙，以携诸侯，而罪我诸戎。我诸戎饮食衣服不与华同，贽币不通，言语不达，何恶之能为？不与于会，亦无瞢焉。”赋《青蝇》而退。　　宣子辞焉，使即事于会，成恺悌也。","dynasty":"先秦","tags":"古文观止，赞美，写人","title":"驹支不屈于晋"}
{"author":"左丘明","content":"　　昔齐攻鲁，求其岑鼎。鲁侯伪献他鼎而请盟焉。齐侯不信，曰：“若柳季云是，则请受之。”鲁欲使柳季。柳季曰：“君以鼎为国，信者亦臣之国，今欲破臣之国，全君之国，臣所难”鲁侯乃献岑鼎。","dynasty":"先秦","tags":"初中文言文，诚信，故事","title":"昔齐攻鲁,求其岑鼎"}
{"author":"左丘明","content":"　　十月，晋阴饴甥会秦伯，盟于王城。　　秦伯曰：“晋国和乎？”对曰：“不和。小人耻失其君而悼丧其亲，不惮征缮以立圉也。曰：‘必报仇，宁事戎狄。’君子爱其君而知其罪，不惮征缮以待秦命。曰：‘必报德，有死无二。’以此不和。”秦伯曰：“国谓君何？”对曰：“小人戚，谓之不免；君子恕，以为必归。小人曰：‘我毒秦，秦岂归君？’君子曰：‘我知罪矣，秦必归君。贰而执之，服而舍之，德莫厚焉，刑莫威焉。服者怀德，贰者畏刑，此一役也，秦可以霸。纳而不定，废而不立，以德为怨，秦不其然。’”秦伯曰：“是吾心也。”　　改馆晋侯，馈七牢焉。","dynasty":"先秦","tags":"古文观止，外交","title":"阴饴甥对秦伯"}
{"author":"左丘明","content":"　　栾盈出奔楚。宣子杀羊舌虎，囚叔向。人谓叔向曰：“子离于罪，其为不知乎？”叔向曰：“与其死亡若何？诗曰：‘优哉游哉，聊以卒岁。’知也。”　　乐王鲋见叔向曰：“吾为子请。”叔向弗应，出不拜。其人皆咎叔向。叔向曰：“必祁大夫。”室老闻之曰：“乐王鲋言于君无不行，求赦吾子，吾子不许；祁大夫所不能也，而曰必由之。何也？”叔向曰：“乐王鲋从君者也，何能行？祁大夫外举不弃仇，内举不失亲，其独遗我乎？诗曰：‘有觉德行，四国顺之。’夫子，觉者也。”　　晋侯问叔向之罪于乐王鲋。对曰：“不弃其亲，其有焉。”　　于是祁奚老矣，闻之，乘驲而见宣子，曰：“《诗》曰：‘惠我无疆，子孙保之。’《书》曰：‘圣有谟勋，明征定保。’夫谋而鲜过，惠训不倦者，叔向有焉，社稷之固也。犹将十世宥之，以劝能者。今壹不免其身，以弃社稷，不亦惑乎？鲧殛而禹兴；伊尹放大甲而相之，卒无怨色；管蔡为戮，周公右王。若之何其以虎也弃社稷？子为善，谁敢不勉，多杀何为？”宣子说，与之乘，以言诸公而免之。不见叔向而归，叔向亦不告免焉而朝。","dynasty":"先秦","tags":"古文观止，写人，品格","title":"祁奚请免叔向"}
{"author":"左丘明","content":"　　楚公子围聘于郑，且娶于公孙段氏。伍举为介。将入馆，郑人恶之。使行人子羽与之言，乃馆于外。　　既聘，将以众逆。子产患之，使子羽辞曰：“以敝邑褊小，不足以容从者，请墠听命！”令尹使太宰伯州犁对曰：“君辱贶寡大夫围，谓围：‘将使丰氏抚有而室。’围布几筵，告于庄、共之庙而来。若野赐之，是委君贶于草莽也！是寡大夫不得列于诸卿也！不宁唯是，又使围蒙其先君，将不得为寡君老，其蔑以复矣。唯大夫图之！”子羽曰：“小国无罪，恃实其罪。将恃大国之安靖己，而无乃包藏祸心以图之。小国失恃而惩诸侯，使莫不憾者，距违君命，而有所壅塞不行是惧！不然，敝邑，馆人之属也，其敢爱丰氏之祧？”　　伍举知其有备也，请垂櫜而入。许之。","dynasty":"先秦","tags":"古文观止，叙事，写人","title":"子产却楚逆女以兵"}
{"author":"左丘明","content":"　　吴王夫差败越于夫椒，报槜李也。遂入越。越子以甲楯五千保于会稽，使大夫种因吴太宰嚭以行成。　　吴子将许之。伍员曰：“不可。臣闻之：‘树德莫如滋，去疾莫如尽。’昔有过浇杀斟灌以伐斟鄩，灭夏后相。后缗方娠，逃出自窦，归于有仍，生少康焉，为仍牧正。惎浇能戒之。浇使椒求之，逃奔有虞，为之庖正，以除其害。虞思于是妻之以二姚，而邑诸纶，有田一成，有众一旅。能布其德，而兆其谋，以收夏众，抚其官职；使女艾谍浇，使季杼诱豷，遂灭过、戈，复禹之绩。祀夏配天，不失旧物。今吴不如过，而越大于少康，或将丰之，不亦难乎？勾践能亲而务施，施不失人，亲不弃劳，与我同壤而世为仇雠。于是乎克而弗取，将又存之，违天而长寇雠，后虽悔之，不可食已。姬之衰也，日可俟也。介在蛮夷，而长寇雠，以是求伯，必不行矣。”　　弗听。退而告人曰：“越十年生聚，而十年教训，二十年之外，吴其为沼乎！”","dynasty":"先秦","tags":"古文观止，历史，故事，寓理","title":"吴许越成"}
{"author":"左丘明","content":"　　子皮欲使尹何为邑。子产曰：“少，未知可否。”子皮曰：“愿，吾爱之，不吾叛也。使夫往而学焉，夫亦愈知治矣。”子产曰；“不可。人之爱人，求利之也。今吾子爱人则以政。犹未能操刀而使割也，其伤实多。子之爱人，伤之而已，其谁敢求爱于子？子于郑国，栋也。栋折榱崩，侨将厌焉，敢不尽言？子有美锦，不使人学制焉。大官大邑，身之所庇也，而使学者制焉。其为美锦，不亦多乎？侨闻学而后入政，未闻以政学者也。若果行此，必有所害。譬如田猎，射御贯，则能获禽；若未尝登车射御，则败绩厌覆是惧，何暇思获？　　子皮曰：“善哉！虎不敏。吾闻君子务知大者、远者，小人务知小者、近者。我，小人也。衣服附在吾身，我知而慎之；大官、大邑，所以庇身也，我远而慢之。微子之言，吾不知也。他日我曰：‘子为郑国，我为吾家，以庇焉，其可也。’今而后知不足。自今请虽吾家，听子而行。”子产曰：“人心之不同，如其面焉。吾岂敢谓子面如吾面乎？抑心所谓危，亦以告也。”子皮以为忠，故委政焉。子产是以能为郑国。","dynasty":"先秦","tags":"古文观止，叙事，写人，对话","title":"子产论尹何为邑"}
{"author":"左丘明","content":"　　吴公子札来聘。……请观于周乐。使工为之歌《周南》、《召南》，曰：“美哉！始基之矣，犹未也，然勤而不怨矣。为之歌《邶》、《鄘》、《卫》，曰：“美哉，渊乎！忧而不困者也。吾闻卫康叔、武公之德如是，是其《卫风》乎？”为之歌《王》曰：“美哉！思而不惧，其周之东乎！”为之歌《郑》，曰：“美哉！其细已甚，民弗堪也。是其先亡乎！”为之歌《齐》，曰：“美哉，泱泱乎！大风也哉！表东海者，其大公乎？国未可量也。”为之歌《豳》，曰：“美哉，荡乎！乐而不淫，其周公之东乎？”为之歌《秦》，曰：“此之谓夏声。夫能夏则大，大之至也，其周之旧乎！”为之歌《魏》，曰：“美哉，渢渢乎！大而婉，险而易行，以德辅此，则明主也！”为之歌《唐》，曰：“思深哉！其有陶唐氏之遗民乎？不然，何忧之远也？非令德之后，谁能若是？”为．之歌《陈》，曰：“国无主，其能久乎！”自《郐》以下无讥焉！　　为之歌《小雅》，曰。“美哉！思而不贰，怨而不言，其周德之衰乎？犹有先王之遗民焉！”为之歌《大雅》，曰：“广哉！熙熙乎！曲而有直体，其文王之德乎？”　　为之歌《颂》，曰：“至矣哉！直而不倨，曲而不屈；迩而不逼，远而不携；迁而不淫，复而不厌；哀而不愁，乐而不荒；用而不匮，广而不宣；施而不费，取而不贪；处而不底，行而不流。五声和，八风平；节有度，守有序。盛德之所同也！”　　见舞《象箾》、《南龠》者，曰：“美哉，犹有憾！”见舞《大武》者，曰：“美哉，周之盛也，其若此乎？”见舞《韶濩》者，曰：“圣人之弘也，而犹有惭德，圣人之难也！”见舞《大夏》者，曰：“美哉！勤而不德。非禹，其谁能修之！”见舞《韶箾》者“，曰：“德至矣哉！大矣，如天之无不帱也，如地之无不载也！虽甚盛德，其蔑以加于此矣。观止矣！若有他乐，吾不敢请已！”","dynasty":"先秦","tags":"古文观止，生活，舞蹈","title":"季札观周乐/季札观乐"}
{"author":"左丘明","content":"　　楚子狩于州来，次于颍尾，使荡侯、潘子、司马督、嚣尹午、陵尹喜帅师围徐以惧吴。楚子次于乾溪，以为之援。　　雨雪，王皮冠，秦复陶，翠被，豹舄，执鞭以出，仆析父从。右尹子革夕，王见之。去冠被，舍鞭，与之语曰：“昔我先王熊绎与吕伋、王孙牟、燮父、禽父，并事康王，四国皆有分，我独无有。今吾使人于周，求鼎以为分，王其与我乎？”　　对曰：“与君王哉！昔我先王熊绎，辟在荆山，筚路蓝缕，以处草莽，跋涉山林，以事天子，唯是桃弧、棘矢，以共御王事。齐，王舅也；晋及鲁、卫，王母弟也。楚是以无分，而彼皆有。今周与四国服事君王，将唯命是从，岂其爱鼎？”王曰：“昔我皇祖伯父昆吾，旧许是宅。今郑人贪赖其田，而不我与。我若求之，其与我乎？”　　对曰：“与君王哉！周不爱鼎，郑敢爱田？”王曰：“昔诸侯远我而畏晋，今我大城陈、蔡、不羹，赋皆千乘，子与有劳焉。诸侯其畏我乎？”对曰：“畏君王哉！是四国者，专足畏也，又加之以楚，敢不畏君王哉？”　　工尹路请曰：“君王命剥圭以为鏚柲，敢请命。”王入视之。析父谓子革：“吾子，楚国之望也！今与王言如响，国其若之何？”子革曰：“摩厉以须，王出，吾刃将斩矣。”　　王出，复语。左史倚相趋过。王曰：“是良史也，子善视之。是能读《三坟》、《五典》、《八索》、《九丘》。”对曰：“臣尝问焉，昔穆王欲肆其心，周行天下，将皆必有车辙马迹焉。祭公谋父作《祈招》之诗，以止王心，王是以获没于祗宫。臣问其诗而不知也；若问远焉，其焉能知之？”　　王曰：“子能乎？”对曰：“能。其《诗》曰：‘祈招之愔愔，式昭德音。思我王度，式如玉，式如金。形民之力，而无醉饱之心。’”　　王揖而入，馈不食，寝不寐，数日。不能自克，以及于难。　　仲尼曰：“古也有志：‘克己复礼，仁也。’信善哉！楚灵王若能如是，岂其辱于乾溪？”","dynasty":"先秦","tags":"古文观止，叙事，寓理","title":"子革对灵王"}
{"author":"左丘明","content":"　　吴王夫差乃告诸大夫曰：“孤将有大志于齐，吾将许越成，而无拂吾虑。若越既改，吾又何求？若其不改，反行，吾振旅焉。”申胥谏曰：“不可许也。夫越非实忠心好吴也，又非慑畏吾甲兵之强也。大夫种勇而善谋，将还玩吴国于股掌之上，以得其志。夫固知君王之盖威以好胜也，故婉约其辞，以从逸王志，使淫乐于诸夏之国，以自伤也。使吾甲兵钝弊，民人离落，而日以憔悴，然后安受吾烬。夫越王好信以爱民，四方归之，年谷时熟，日长炎炎，及吾犹可以战也。为虺弗摧，为蛇将若何？”吴王曰：“大夫奚隆于越？越曾足以为大虞乎？若无越，则吾何以春秋曜吾军士？”乃许之成。　　将盟，越王又使诸稽郢辞曰：“以盟为有益乎？前盟口血未乾，足以结信矣。以盟为无益乎？君王舍甲兵之威以临使之，而胡重于鬼神而自轻也。”吴王乃许之，荒成不盟。","dynasty":"先秦","tags":"古文观止，哲理，历史，故事","title":"申胥谏许越成"}
{"author":"左丘明","content":"　　公薨之月，子产相郑伯以如晋，晋侯以我丧故，未之见也。子产使尽坏其馆之垣，而纳车马焉。　　士文伯让之，曰：“敝邑以政刑之不修，寇盗充斥，无若诸侯之属辱在寡君者何，是以令吏人完客所馆，高其闬闳，厚其墙垣，以无忧客使。今吾子坏之，虽从者能戒，其若异客何？以敝邑之为盟主，缮完葺墙，以待宾客。若皆毁之，其何以共命？寡君使匄请命。　　对曰：“以敝邑褊小，介于大国，诛求无时，是以不敢宁居，悉索敝赋，以来会时事。逢执事之不闲，而未得见；又不获闻命，未知见时。不敢输币，亦不敢暴露。其输之，则君之府实也，非荐陈之，不敢输也。其暴露之，则恐燥湿之不时而朽蠹，以重敝邑之罪。侨闻文公之为盟主也，宫室卑庳，无观台榭，以崇大诸侯之馆，馆如公寝；库厩缮修，司空以时平易道路，圬人以时塓馆宫室；诸侯宾至，甸设庭燎，仆人巡宫，车马有所，宾从有代，巾车脂辖，隶人、牧、圉，各瞻其事；百官之属各展其物；公不留宾，而亦无废事；忧乐同之，事则巡之，教其不知，而恤其不足。宾至如归，无宁灾患；不畏寇盗，而亦不患燥湿。今铜鞮之宫数里，而诸侯舍于隶人，门不容车，而不可逾越；盗贼公行。而天疠不戒。宾见无时，命不可知。若又勿坏，是无所藏币以重罪也。敢请执事，将何所命之？虽君之有鲁丧，亦敝邑之忧也。若获荐币，修垣而行，君之惠也，敢惮勤劳？”　　文伯复命。赵文子曰：“信。我实不德，而以隶人之垣以赢诸侯，是吾罪也。”使士文伯谢不敏焉。　　晋侯见郑伯，有加礼，厚其宴好而归之。乃筑诸侯之馆。　　叔向曰：“辞之不可以已也如是夫！子产有辞，诸侯赖之，若之何其释辞也？《诗》曰：‘辞之辑矣，民之协矣；辞之怿矣，民之莫矣。’其知之矣。”","dynasty":"先秦","tags":"古文观止，议论，外交，哲理","title":"子产坏晋馆垣"}
{"author":"陈绚","content":"数亩新庄傍水湄，主人归隐爱渔丝。江枫半系盟鸥艇，堤柳低临浴鹤池。风度莺声声乍转，月筛花影影相移。繁华今古称梁苑，且对明河醉玉卮。","dynasty":"明代","title":"集饮东林梁先生书舍题赠"}
{"author":"李石","content":"忆被金尊劝倒。灯下红香围绕。别后有谁怜，一任春残莺老。烦恼。烦恼。肠断绿杨芳草。","dynasty":"宋代","title":"如梦令（忆别）"}
{"author":"李石","content":"春寂寞。长安古道东风恶。东风恶。胭脂满地，杏花零落。臂销不奈黄金约。天寒犹怯春衫薄。春衫薄。不禁珠泪，为君弹却。","dynasty":"宋代","title":"忆秦娥"}
{"author":"李石","content":"桥上水光浮雪。桥下柳阴遮月。梦里去寻香，露冷五更时节。胡蝶。胡蝶。飞过闲红千叶。","dynasty":"宋代","title":"如梦令"}
{"author":"李石","content":"重阳日，四面雨垂垂。戏马台前泥拍肚，龙山路上水平脐。渰浸倒东篱。茱萸胖，黄菊湿齑齑。落帽孟嘉寻蒻笠，漉巾陶令买蓑衣。都道不如归。","dynasty":"宋代","title":"望江南"}
{"author":"李石","content":"潋滟云霞，空濛雾雨，长堤柳色如茵。问西湖何似，粉面初匀。尽道软红香土，东华风月俱新。旧游如梦，尘缘未断，几度逢春。蓬莱阁上，风流二老，相携把酒论文。最好是、四娘桃李，约近东邻。别后使君须鬓，十分白了三分。是人笑道，醉中文字，更要红裙。","dynasty":"宋代","title":"雨中花慢（次宇文吏部赠黄如圭韵）"}
{"author":"李石","content":"一脉分溪浅绿，数枝约岸欹红。小船横系碧芦丛。似我江湖春梦。晒网渔归别浦，举头雁度晴空。短蓑独宿月明中。醉笛一声风弄。","dynasty":"宋代","title":"西江月（渔父）"}
{"author":"李石","content":"向吴天万里、一叶归舟。岁月尽悠悠。有清歌一曲，醉中自笑，酒醒还愁。几度春莺啭午，塞雁横秋。渔笛蓑衣底，依旧勾收。多谢飞来双鹤，□水边林下，伴我遨游。笑老莱晨昏，色笑为亲留。有向来、素琴三尺，枕一编、《周易》在床头。君知否，家山梦寐，浑胜瀛洲。","dynasty":"宋代","title":"八声甘州（怀归）"}
{"author":"李石","content":"西去征鸿东去水。几重别恨千山里。梦绕绿窗书半纸。何处是。桃花溪畔人千里。瘦玉倚香愁黛翠。劝人须要人先醉。问道明朝行也未。犹自记。灯前背立偷弹泪。","dynasty":"宋代","title":"渔家傲（赠鼎湖官妓）"}
{"author":"李石","content":"密叶蜡蜂房，花下频来往。不知辛苦为谁甜，山月梅花上。玉质紫金衣，香雪随风荡。人间唤作返魂梅，仍是蜂儿样。","dynasty":"宋代","title":"卜算子"}
{"author":"李石","content":"烟柳疏疏人悄悄，画楼风外吹笙。倚阑闻唤小红声。熏香临欲睡，玉漏已三更。坐待不来来又去，一方明月中庭。粉墙东畔小桥横。起来花影下，扇子扑飞萤。","dynasty":"宋代","title":"临江仙（佳人）"}
{"author":"李石","content":"莫学卧鬓花，娇黄媚粉额。仙官道家妆，静处立标格。","dynasty":"宋代","title":"蜡梅二首"}
{"author":"李石","content":"少休大夫封，应梦上公禄。向来岩壑姿，高节媲青竹。低徊文绣地，自谓迁进速。迩者为客卿，翰苑文史足。炎炎虽可鄙，炳炳有足录。一朝污浊流，钱券满吾蜀。童山要进取，万石压车轴。通侯宠富民，都慰侈搜粟。虽蒙须臾荣，不盖平生辱。社栎乃天全，不及不才木。春秋戒求名，吾诗纪山麓。","dynasty":"宋代","title":"黎墨"}
{"author":"李石","content":"一级寒阶不尽登，齐腰立雪我何能。庭前柏树君知否，便是西来两代僧。","dynasty":"宋代","title":"黎厅相并栽柏生意可喜"}
{"author":"李石","content":"圣化如时雨，吾门自教风。文翁来蜀郡，常衮在闽中。夔足无多用，鳌头只独雄。诸君携手上，名姓广寒宫。","dynasty":"宋代","title":"黎州鹿鸣宴"}
{"author":"李石","content":"雨老苔荒墨色昏，汉人两序姓名存。六经丝竹升堂后，千古衣冠此地尊。但使高文无废祀，只今扬马未招魂。寥寥蜀学谁为倡，东去江流注海门。","dynasty":"宋代","title":"礼殿"}
{"author":"李石","content":"成都名画窟，所至妙宫墙。风流五代余，轨躅参隋唐。其间礼殿晋画为鼻祖，未数后来鸿雁行。画者果谁欤，或云名收人姓张。右军问蜀守，墨帖求缣缃。乃知前辈人，不受时世妆。范琼杜措李怀衮，仙荒佛怪驱喝雷电笔意窥渺茫。不若收所画，上自皮羽之服下至垂衣裳。盘古众支派，帝霸皇与王。君臣分圣贤，有如虎豹龙凤殊文章。视之若有见，日月星象空中垂耿光。听之如有闻，衔牙玉佩鸣以锵。三古以降历今世，视听所感犹一堂。乃知此画自神品，碌碌余子非所望。吾道久已屈，二氏争颉颃。岂唯牧也见绌余子下，而有公议老我双鬓苍。","dynasty":"宋代","title":"礼殿圣贤图"}
{"author":"李石","content":"斯文百官富，未易众目窥。共此一鸟过，谁其补三遗。粗能述前辈，抗说不敢卑。一朝得印可，宠若华衮辞。神仙点金手，为脱瓦砾姿。微吟水雪镂，落墨星虹垂。老成今几人，縻以岁月迟。未用五字工，护此两鬓丝。圣贤无尽藏，一一生物滋。丐公且藏舌，尚结他时知。","dynasty":"宋代","title":"李漕和诗次韵"}
{"author":"李石","content":"别去名场叹滞留，肯来空谷话清幽。知君有约趋金马，笑我无心对白鸥。千顷量陂能却老，一编家学莫他求。相将杖履题诗处，跨麂山头记旧游。","dynasty":"宋代","title":"李新仲圭同游醮坛归以诗告别次韵"}
{"author":"李石","content":"群儿彩胜竞芳菲，我向新年补旧衣。五十九的蘧伯玉，不知谁是更谁非。","dynasty":"宋代","title":"立春"}
{"author":"李石","content":"青菜青丝白玉盘，西湖回首忆临安。竹篱茅舍逢春日，乐得梅花带雪看。","dynasty":"宋代","title":"立春"}
{"author":"李石","content":"修程云水绕苍茫，马上春风薜荔香。此去鸡豚思旧社，且凭鱼雁到他乡。穷途逼仄风波恶，客路消磨岁月长。别后空阶闻夜雨，令人还忆水曹郎。","dynasty":"宋代","title":"留别何十五"}
{"author":"李石","content":"老木深龛阅岁年，我来何处觅飞仙。叶边蝉翳此其地，根底龙蟠合上天。","dynasty":"宋代","title":"罗真人祠诗二首"}
{"author":"李石","content":"龙舟万骑入川来，天上鲛绡水府开。便与真妃充土物，凌波香袜不须裁。","dynasty":"宋代","title":"罗真人祠诗二首"}
{"author":"李石","content":"一自昭君向北迁，花魂千载却南旋。歌声不动先含笑，粉面无施任自然。羞整云鬟多戴笠，欲呈锦袖漫开氈。夜来大渡河边过，青盖金羁稳上船。","dynasty":"宋代","title":"蛮王妻俗呼县君来黎州锦领乌氈自跨马而至"}
{"author":"李石","content":"三千稚翠绕池亭，他日摩挲考岁星。为语邦人须耐久，春红何必似冬青。","dynasty":"宋代","title":"眉州郡圃种稚柏三千"}
{"author":"李石","content":"大比周三岁，登名蜀一涯。圣贤元佑学，父子老苏家。类省登槐市，清秋艳桂华。生平晁董业，亲策对褒嘉。","dynasty":"宋代","title":"眉州鹿鸣宴"}
{"author":"李石","content":"六六成鳞吹，呦呦赋鹿鸣。三仙随劝驾，千佛要题名。俎豆初筵秩，衣冠习俗荣。便须烦举送，我亦鲁诸生。","dynasty":"宋代","title":"眉州鹿鸣宴"}
{"author":"李石","content":"零落孤根玉雪团，天孙剪月试天寒。凡间讳白骄红紫，却把梅花作杏看。","dynasty":"宋代","title":"梅花"}
{"author":"李石","content":"再任虽祠禄，多年本为亲。青缣犹梦寐，彩服困风尘。老境人情变，韶华物色新。只堪携茗碗，禅观对幽人。","dynasty":"宋代","title":"梦西曹夜直"}
{"author":"李石","content":"春秋书不雨，十日九日乾。向来陈菊根，半扫黄叶残。施施苍松独，耿耿秋竹单。仙官转物手，半亩不作难。芟篱扶弱干，团翠蒙朱栏。一株万宝钉，风露鸣珊珊。儿辈凡眼窄，诧作举首看。折君清霜枝，照我秋水寒。年饥学辟谷，准拟充朝餐。","dynasty":"宋代","title":"觅德醇菊花"}
{"author":"李石","content":"寂寞遗风草玄客，载酒重来寻旧宅。千年公议闃无人，往往更嘲池水白。","dynasty":"宋代","title":"墨池"}
{"author":"李石","content":"荣枯一气内，造化本自公。春花与秋蔕，孰云有不同。试看木芙蕖，雨露滋芳丛。嫣然生百巧，秀色倾房栊。婢子有不惬，偃蹇霜枝红。溪柳疏其西，池荷亚其东。等作一物看，曾是烦春工。开阖寓至理，岁事号秋风。惟有桃李场，感叹无言中。","dynasty":"宋代","title":"木芙蓉"}
{"author":"李石","content":"大渡河边瘴雾浓，邛崃关下木兰红。得州自昔连江雨，此地仍多出窍风，一笑萱花亲念远，三生藜杖子心同，莫缘险阻欺方寸，忠信元来处处能。","dynasty":"宋代","title":"木兰"}
{"author":"李石","content":"洛阳旧谱隔芳园，姚魏寻香作返魂。端为名花肯迂路，定知春色落深村。日中半醉如含恨，雨后幽姿未忍言。上怨分明有余地，野芹何独溯金门。","dynasty":"宋代","title":"陪韩守刘村看牡丹"}
{"author":"李石","content":"不似閒人立道傍，岂将老眼眩韶光。沟塍绿涨春容润，篱落红披晓吹狂。薄有生涯随处是，苦无心绪逐人忙。西归官路成迁次，回指江湖似故乡。","dynasty":"宋代","title":"彭门春日"}
{"author":"李石","content":"蜀川东抱战声流，元夕来监舍畔州。莫把华灯照人泪，只堪掩面替民愁。","dynasty":"宋代","title":"彭州上元二首"}
{"author":"李石","content":"河汉无尘碧玉倾，万枝灯里仰天庭。吾皇慈俭如尧舜，应有天边退舍星。","dynasty":"宋代","title":"彭州上元二首"}
{"author":"李石","content":"市上芳菲小洛阳，谁家细马走红妆。名花未恨东风老，只恨先生两鬓霜。","dynasty":"宋代","title":"彭州送花"}
{"author":"李石","content":"四月少雨百草热，山中小麦皆乾枯。溪水下流牛缺饮，连耞未动妻典襦。而谷催耕鸠妇怨，早得一雨淋汝面。老夫枕书卧晚凉，农自忍饥官饱饭。","dynasty":"宋代","title":"彭州行邑道中"}
{"author":"李石","content":"漆器侈初俗，长袖喧都城。如何古邃殿，天开垂日星。奇奇与怪怪，惝怳不识名。我尝阅此画，肇自齐永明。人间务备物，未易穷丹青。忆昨因郊丘，盛礼严天庭。器服各异数，如此系大成。仰瞻万乘圣，远想三代英。虮虱容著足，鸳鹭参结綪。西归访江梅，钧天梦初醒。心焉感此画，眼角泫欲零。所见恐未夥，蜀都问君平。","dynasty":"宋代","title":"齐人画礼器"}
{"author":"李石","content":"茶醾薰肌屑沉水，郁李注脸匀丹砂。子真吴市变名姓，仙种自是成一家。","dynasty":"宋代","title":"千叶梅"}
{"author":"李石","content":"一株女仙琼玉蕊，千叶化佛冰雪团。且袖今时宰相手，领取前辈儒生酸。","dynasty":"宋代","title":"千叶梅"}
{"author":"李石","content":"接花莫接南北枝，姑射仙人冰雪肌。一尘不食自然瘦，红红紫紫糠籺肥。","dynasty":"宋代","title":"千叶梅"}
{"author":"李石","content":"野芋接花一日事，刻玉作楮三年工。此家妙有转物手。老圃宽褐藏春风。","dynasty":"宋代","title":"千叶梅"}
{"author":"李石","content":"泮林堂后面峥嵘，不道诗书恨未平。瓜蔓深坑余鬼哭，此间学校倚秦城。","dynasty":"宋代","title":"秦城二绝"}
{"author":"李石","content":"堑成雉堞绕蚕丛，汉栈分明蜀徼通。只说金牛能诳客，已输巴粟到关中。","dynasty":"宋代","title":"秦城二绝"}
{"author":"李石","content":"床头窗眼白，秋曙溜以光。暗蛩亦念晓，唧唧话夜长。披衣看天东，谁与搴扶桑。急风吹云翳，高树摇青苍。疏疏沍寒蕊，散作菊雨凉。此景岂虚属，老火候已藏。一室清净缘，竹阴覆缣缃。手拊霜雪枝，隐几待众芳。","dynasty":"宋代","title":"秋晓"}
{"author":"李石","content":"白毫光里玉魂飞，留看常娥醉魄迷。一任檐牙沸蝙蝠，忍将明镜照狐狸。","dynasty":"宋代","title":"秋夜待月"}
{"author":"李石","content":"望崖相送欲凌虚，未拟边州作陋居。法令牛毛纷可笑，使君马尾自能书。白云度岭愁方寸，黄瘴埋沙费扫除。列戟横琴果何择，一窗秋月竹疏疏。","dynasty":"宋代","title":"秋月"}
{"author":"李石","content":"夜榻近虚檐，独葭玉蟾冷。梧桐气先夺，端不碍清影。","dynasty":"宋代","title":"秋月二首"}
{"author":"李石","content":"江草半黄落，江雨催授衣。衣中有断线，客子秋念归。","dynasty":"宋代","title":"秋月二首"}
{"author":"李石","content":"大江拆两股，小江分一支。秋水七八月，老蟆喜持颐。往往自夸大，未觉海若嗤。灌溉虽小惠，湮溺已可危。父老指水迹，栖苴挂林枝。高田混坑谷，漠漠沙风吹。城堞不数步，长堤漫委蛇。我非河洛想，颇为梁益悲。神禹岂不到，吾蜀几为池。人日有故事，敢后壶浆期。野叟馈鱼兔，鼓舞亦致词。一笑谢父老，何由救民饥。但得麦早熟，眼底无疮痍。老守为尔醉，灯火江之湄。老蟆亦放光，跳月天南垂。","dynasty":"宋代","title":"人日集蟆颐视堰"}
{"author":"李石","content":"南衙柔软北萦纡，霜碧霜青各立株。但得东皇均一笑，黄梅吹蜡白软酥。","dynasty":"宋代","title":"软条蜡梅"}
{"author":"李石","content":"危磴俯寒水，阴崖擘苍烟。上开水雪窟，下垂珠玉渊。何时雷斧手，拓此壶中天。自然浑沌窍，不受百巧镌。地胜集灵气，木石含清坚。三子果谁欤，流辈孰后先。我来叩玉扃，欲访云雨仙。呼龙龙未醒，日高贪睡眠。","dynasty":"宋代","title":"三游洞"}
{"author":"李石","content":"春日山亭饭，青枝古树阴。亲朋知老病，田舍岂初心。月白水泉莹，花多烟雾深。酒边防恶俗，醉语费披寻。","dynasty":"宋代","title":"山亭三首"}
{"author":"李石","content":"人谁怜老子，我自类痴儿。爱草留荒径，疏泉入小池。春风随处是，晴日与花宜。好客能相贷，携锄出短篱。","dynasty":"宋代","title":"山亭三首"}
{"author":"李石","content":"小圃依山入，危亭隐磴斜。林塘扫寒雨，篱落卧疏花。处士七松宅，先生五柳家。柴门何所待，倚杖数昏鸦。","dynasty":"宋代","title":"山亭三首"}
{"author":"李石","content":"丹砂山中期，交梨海上约。崎岖九折坂，准拟一丸药。至今山仙翁，已跨紫霄鹤。鹤去当归来，尘世忆如昨。天使自天降，招去游五岳。洞府日月长，流水花片落。我来似天意，一官不足缚。道气迄未充，何以痊瘴恶。云霞閟灵蕊，雾雨罩仙萼。臭稗杂菁英，凡草混荃若。未免七十毒，谁敢试口嚼。上焉忧国病，下者念民瘼。安得如昔人，一举翔寥落。","dynasty":"宋代","title":"山图"}
{"author":"李石","content":"节节荷风驿置，疏疏竹雨龙悭。欹枕几声鼓吹，卷帘数笔湖山。","dynasty":"宋代","title":"扇子诗"}
{"author":"李石","content":"无适无莫羲皇人，不忧不惧击壤民。只有太平容易事，事于何处费精神。","dynasty":"宋代","title":"扇子诗"}
{"author":"李石","content":"雨挹春红浅，风酣晚蕊稠。看花不著意，何事亦关愁。","dynasty":"宋代","title":"扇子诗"}
{"author":"李石","content":"月树吾人倾盖，风蝉老子闻韶。唤起江湖春梦，几番鼓角秋潮。","dynasty":"宋代","title":"扇子诗"}
{"author":"李石","content":"斯文悔少作，自谓老更工。不是舍人样，合住此山中。","dynasty":"宋代","title":"扇子诗"}
{"author":"李石","content":"鼻端栩栩师南华，脚步落落邱东家。一春多病守窗户，仰看蛛网粘杨花。","dynasty":"宋代","title":"扇子诗"}
{"author":"李石","content":"芳草递春风，三山立桂丛。柳条随驾绿，花蕊上林红。","dynasty":"宋代","title":"扇子诗"}
{"author":"李石","content":"吐火生热风生凉，自家富贵他人忙。不为求蛇熏老鼠，翻成打鸭惊鸳鸯。","dynasty":"宋代","title":"扇子诗"}
{"author":"李石","content":"眠界琉璃鸟度，腹中沉瀣蝉清。猗兰羲献父子，瘦竹夷齐弟兄。","dynasty":"宋代","title":"扇子诗"}
{"author":"李石","content":"钏动香飘麝，簪低鬓拂鸦。休遮笑里用，用此庭前花。","dynasty":"宋代","title":"扇子诗"}
{"author":"李石","content":"冷著松声似雨，冻教井水成冰。猛火烧天烧地，清凉谷里閒僧。","dynasty":"宋代","title":"扇子诗"}
{"author":"李石","content":"杨柳飞时春睡浓，老夫无力看春红。一杯径尽卧禅榻，高下任意吹花风。","dynasty":"宋代","title":"扇子诗"}
{"author":"李石","content":"晴日浅深著柳，暖风高下吹花。醉里蝴蝶作梦，醒后狂蜂报衙。","dynasty":"宋代","title":"扇子诗"}
{"author":"李石","content":"梅里寻酸却得香，舌根未举鼻先尝。算来大似输他眼，老去犹堪玩雪霜。","dynasty":"宋代","title":"扇子诗"}
{"author":"李石","content":"火老不知秋，萤飞风露下。和月立梧桐，幽人宜独夜。","dynasty":"宋代","title":"扇子诗"}
{"author":"李石","content":"竹影月来去，荷香风送迎。南窗枕书卧，醉眼看山横。","dynasty":"宋代","title":"扇子诗"}
{"author":"李石","content":"今古一声梦呓，乾坤六博呼卢。醉里猩禽著屐，醒后骊龙忆珠。","dynasty":"宋代","title":"扇子诗"}
{"author":"李石","content":"春江拍拍浴鹅儿，一夜潮生水渐肥。画舫正将桃叶渡，彩桥随处柳花飞。","dynasty":"宋代","title":"扇子诗"}
{"author":"李石","content":"修竿其钓莫钓，短艇似渔非渔。欸乃一声山水，杏林夫子琴书。","dynasty":"宋代","title":"扇子诗"}
{"author":"李石","content":"水浸菩提坐，风传戒定香。藕根金锁骨，花面玉毫光。","dynasty":"宋代","title":"扇子诗"}
{"author":"李石","content":"柳间坐锻嵇叔夜，过眼余子何人哉。卿亦安用识我辈，所见所闻无去来。","dynasty":"宋代","title":"扇子诗"}
{"author":"李石","content":"月下九九仙，云间七七泉。唤起吹箫子，跨鹤飞上天。","dynasty":"宋代","title":"扇子诗"}
{"author":"李石","content":"蜂蜜新房日课，燕泥旧垒年劳。睡起香炉圆觉，醉中山芋离骚。","dynasty":"宋代","title":"扇子诗"}
{"author":"李石","content":"也不悲噫也不歌，只将恬淡养天和。团蒲徒倚谁呼觉，梦里分明被佛呵。","dynasty":"宋代","title":"扇子诗"}
{"author":"李石","content":"积雨莓苔色，秋风松桂林。莫随蓬鬓改，黄落见真心。","dynasty":"宋代","title":"扇子诗"}
{"author":"李石","content":"黄叶鸣林卷地风，一天秋色雁横空。风狂吹作欹斜字，似我遥书咄咄中。","dynasty":"宋代","title":"扇子诗"}
{"author":"李石","content":"蕲竹皮肤事业，齐统手腕工夫。跳出二乘火宅，直饶一段水壶。","dynasty":"宋代","title":"扇子诗"}
{"author":"李石","content":"机锋相拄不争多，父舞三台子唱歌。若问一时同啐啄，菩提般若六波罗。","dynasty":"宋代","title":"扇子诗"}
{"author":"李石","content":"海濶千江辏，风翻大浪随。六鳌元未足，不是下钩迟。","dynasty":"宋代","title":"扇子诗"}
{"author":"李石","content":"猛火横秋如烁，银河冷浸月脚。三更独立梧桐，不恨夜凉衫薄。","dynasty":"宋代","title":"扇子诗"}
{"author":"李石","content":"东海夜潮舂枕，西湖晓雪窥窗。香佩幽兰开国，褐衣明月迷邦。","dynasty":"宋代","title":"扇子诗"}
{"author":"李石","content":"一卷赤松桥上老，三杯玉案瓮中仙。骑驴出去知何日，跨鹤归来得几年。","dynasty":"宋代","title":"扇子诗"}
{"author":"李石","content":"薰蒸香积厨，精凿午斋饭。饭后且放参，林下香一瓣。","dynasty":"宋代","title":"扇子诗"}
{"author":"李石","content":"鸡虫日得日失，鹏鷃风高风低。天道先看阴隲，人心何忍自欺。","dynasty":"宋代","title":"扇子诗"}
{"author":"李石","content":"拈花示病元来怕，遇酒逃禅却未真。三古绝编徒自圣，二王书法恐非臣。","dynasty":"宋代","title":"扇子诗"}
{"author":"李石","content":"黑风吹海立，云水渺三韩。蓑笠渔舟里，无心下钓竿。","dynasty":"宋代","title":"扇子诗"}
{"author":"李石","content":"世态一日添一病，好书百过消百忧。羲皇已上自可乐，季孟之间何足求。","dynasty":"宋代","title":"扇子诗"}
{"author":"李石","content":"江海翱翔地，舟行岸自移。无心波浪里，鸥鸟不须疑。","dynasty":"宋代","title":"扇子诗"}
{"author":"李石","content":"月波半浸杨柳，谷雨初匀牡丹。夜酒只堪允酌，春罗不耐轻寒。","dynasty":"宋代","title":"扇子诗"}
{"author":"李石","content":"师资为学之规，朋友为学之劝。说与润屋千金，何似传家万卷。","dynasty":"宋代","title":"扇子诗"}
{"author":"李石","content":"引手折纖枝，月边簪玉儿。好与一杯酒，酒香知是谁。","dynasty":"宋代","title":"扇子诗"}
{"author":"李石","content":"清凉谷里苾蒭僧，猛火丛中续佛灯。车马鹿羊随大小，不知何处是三乘。","dynasty":"宋代","title":"扇子诗"}
{"author":"李石","content":"众水秋风劲，群鸥白雪和。只宜閒坐钓，湖海老烟蓑。","dynasty":"宋代","title":"扇子诗"}
{"author":"李石","content":"蝶儿也解宿香丛，蜂子尤能醉蜜红。幻景扫除余结习，自携茗碗漱花风。","dynasty":"宋代","title":"扇子诗"}
{"author":"李石","content":"锦暖海棠欲睡，絮浓杨柳初眠。蝶老鬭高屡舞，莺雏学语如弦。","dynasty":"宋代","title":"扇子诗"}
{"author":"李石","content":"无心已作不鸣雁，恃气多惭反走鸡。大道三杯仙落托，随斋一钵佛菩提。","dynasty":"宋代","title":"扇子诗"}
{"author":"李石","content":"冷热衰盾之日，清和夷惠之风。天运自有常度，世态人情不同。","dynasty":"宋代","title":"扇子诗"}
{"author":"李石","content":"风雨楼上笛，烧春宽作程。眉峰须小蹙，梅子弹九青。","dynasty":"宋代","title":"扇子诗"}
{"author":"李石","content":"颜子见善则迁，子路有过则改。懒则鲇鱼上竿，勤则大鹏跨海。","dynasty":"宋代","title":"扇子诗"}
{"author":"李石","content":"露冷蕊珠佩，五湖云水深。一枝春好在，先寄月边心。","dynasty":"宋代","title":"扇子诗"}
{"author":"李石","content":"鼻中出入一毫端，不论春温与夏寒。十二时间无别法，只将心事转天盘。","dynasty":"宋代","title":"扇子诗"}
{"author":"李石","content":"茶郊君子之淡，酒饮圣人之清。醉为天下大老，睡则吾辈神兵。","dynasty":"宋代","title":"扇子诗"}
{"author":"李石","content":"江草抽心，江云弄碧，江波依旧东流。别筵初散，行客上兰舟。休唱阳关旧曲，青青柳、无限轻柔。应争记，三年乐事，珠翠拥鳌头。离愁。知几许，花梢著雨，红泪难收。看烟火吴天，万里悠悠。一望珠宫绛阙，蓬莱路、应在皇州。仍回首，蜀山万点，明月满南楼。","dynasty":"宋代","title":"满庭芳（送别）"}
{"author":"李石","content":"十月小春天。红叶红花半雨烟。点滴红酥真耐冷，争先。夺取梅魂斗雪妍。坐待晓莺迁。织女机头蜀锦川。枝上绿毛幺凤子，飞仙。乞与双双作被眠。","dynasty":"宋代","title":"南乡子（十月海棠）"}
{"author":"李石","content":"花深红。花浅红。桃杏浅深花不同。年年吹暖风。莺语中。燕语中。唤起碧窗春睡浓。日高花影重。","dynasty":"宋代","title":"长相思（佳人）"}
{"author":"李石","content":"凌波庭院藕香残。银烛夜生寒。两点眉尖新恨，别来谁画遥山。南楼皓月，一般瘦影，两处凭阑。莫似桃花溪畔，乱随流水人间。","dynasty":"宋代","title":"朝中措（赠别）"}
{"author":"李石","content":"百濯香残恨未消。万绪千丝，莲藕芭蕉。临岐犹自说前时，轻翦乌云解翠翘。雨意重来风已飘。南陌行人折柳条。此间无计可留连，枕上今宵。马上明朝。","dynasty":"宋代","title":"一翦梅"}
{"author":"李石","content":"君家屋中作山舫，开窗看山篷背上。两峰高并玉玲珑，大孤小孤无此样。主人酿酒书满船，读书饮酒酣且眠。应笑周郎赤壁下，龙骧万斛风动天。","dynasty":"宋代","title":"出舫"}
{"author":"李石","content":"烟雨池塘，绿野乍添春涨。凤楼高、珠帘卷上。金柔玉困，舞腰肢相向。似玉人、瘦时模样。离亭别后，试问阳关谁唱。对青春、翻成怅望。重门静院，度香风屏障。吐飞花、伴人来往。","dynasty":"宋代","title":"谢池春"}
{"author":"李石","content":"花树树。吹碎胭脂红雨。将谓郎来推绣户。暖风摇竹坞。睡起栏干凝伫。漠漠红楼飞絮。划踏袜儿垂手处。隔溪莺对语。","dynasty":"宋代","title":"出塞（夜梦一女子引扇求字，为书小阕）"}
{"author":"李石","content":"苍龙甲戌岁，修筑周公殿。文翁至高君，学校已再变。顺考兴平年，寔纪汉之献。或云钟会书，入木字隐见。自献而至会，朔历斗杓转。会初入蜀时，意不止弱禅。有如猿猱系，百巧欲伺便。杀女不作难，机锋剧刀箭。会书固出繇，家法素所善。至学艾笔迹，暮夜走邮传。老昭岂易欺，真伪猝难辨。欺昭尔尚可，蜀士多秀彦。当其下笔时，宁不愧颜面。虽蒙黼藻文，不揜粪土贱。","dynasty":"宋代","title":"殿柱记"}
{"author":"李石","content":"泥行草屩自扶轮，来上平冈问谷神。要识方舟老博士，卢敖元是避秦人。","dynasty":"宋代","title":"钓车道人远来再以前韵赠之"}
{"author":"李石","content":"香积盂中玉粒圆，自然肥佛胜癯仙。万金有药元非病，一笑拈花却是禅。","dynasty":"宋代","title":"扇子诗"}
{"author":"李石","content":"桃花流水神仙地，枯木寒岩自在春。错上磨成白玉质，矿中仍现紫金身。","dynasty":"宋代","title":"扇子诗"}
{"author":"李石","content":"负笈无他奇货，笔端有力躬耕。僰道颇思山谷，兰陵一变荀卿。","dynasty":"宋代","title":"扇子诗"}
{"author":"李石","content":"叶叶深云湛碧，花花晴日摇红。当是身薰成种，不干秋水香风。","dynasty":"宋代","title":"扇子诗"}
{"author":"李石","content":"君子军中万户侯，文章经史总兼收。却将我辈毛锥子，夺取将军丈二矛。","dynasty":"宋代","title":"扇子诗"}
{"author":"李石","content":"春来谁不看花忙，裓上仙风散佛香。人面何如花面好，赠君一点下禅床。","dynasty":"宋代","title":"扇子诗"}
{"author":"李石","content":"柏树庭前度夏，荷花池上经秋。若问西来拄杖，何如南去轻舟。","dynasty":"宋代","title":"扇子诗"}
{"author":"李石","content":"夜凉红藕六铢衣，露滴银床树影稀。醉把玉箫风鬓乱，乘鸾初自月归来。","dynasty":"宋代","title":"扇子诗"}
{"author":"李石","content":"风轻匝破世界，山僧如如自在。个中纯白团圆，洞然汉香水海。","dynasty":"宋代","title":"扇子诗"}
{"author":"李石","content":"白团扇子合欢裁，出水菱花镜面开。好是缑山明月夜，大家骑凤上天来。","dynasty":"宋代","title":"扇子诗"}
{"author":"李石","content":"六月三伏猛火燃，卧龙无雨口生烟。蜩蝉何事得美荫，聒聒不上高树颠。","dynasty":"宋代","title":"扇子诗"}
{"author":"李石","content":"肌肤剪秋水，垂云出龙宫。我意得子佩，笑许无言中。","dynasty":"宋代","title":"水仙花二首其二"}
{"author":"李石","content":"老眼黄昏眩著花，鼻头白昼梦南华。一杯世味蒲萄熟，薄薄分明胜煮茶。","dynasty":"宋代","title":"公寿送蒲萄以酒答之二首"}
{"author":"李石","content":"喜不至流怒不悲，句中銛锋解人颐。水霜凛凛笑一吷，三尺有喙金玉词。二惠肯来但独步，明光殿中文绣具。便当携此上青云，天子方深南北虑。吾今老矣君可思，吹毛之珍何所施。和诗反刀三叹息，莫把神槌困钝锥。","dynasty":"宋代","title":"张绍贤以诗索佩刀次韵复还之"}
{"author":"李石","content":"鸡虫日得日失，鹏鴳风高风低。天道先看阴骘，人心何忍自欺。","dynasty":"宋代","title":"扇子诗其十二"}
{"author":"李石","content":"边上秋风生，众芳感萧瑟。何由九地底，一气回暖脉。官居类僧坊，忽有芝草坼。骈跗间红紫，合盖晕黄白。秋菌苦争气，渠自凡眼窄。此理岂人为，信我匪天厄。年余窍边廪，菜饱固不择。谬政鬼所笑，敢望神意格。山中合欢桃，陇上六歧麦。一年获三瑞，助我动行色，归来及受厘，藉口缓诛责。从今归商山，举手谢樵客。","dynasty":"宋代","title":"芝草"}
{"author":"李石","content":"昔人卧听门前酒，我亦坐看篱下花。不是雨多门自掩，情知岁恶酒难赊。","dynasty":"宋代","title":"九日四首"}
{"author":"李石","content":"颇笑方舟拙，聊因拙自誇。家无三日谷，园有四时花。池静鱼吞墨，松高鹤护砂。著书逢好处，快痒得仙爬。","dynasty":"宋代","title":"方舟二首其一"}
{"author":"李石","content":"十里涟漪陆瑁湖，一亭幽绝重先居。云根数朵排青闼，泉沫双流溅绿裾。竹锁断桥飞雁鹜，荷侵凉槛荫龟鱼。洛园还许人同乐，时向林间望小车。","dynasty":"宋代","title":"题环碧亭"}
{"author":"李石","content":"眼界琉璃鸟度，腹中沆瀣蝉清。猗兰羲献父子，瘦竹夷齐弟兄。","dynasty":"宋代","title":"扇子诗其三"}
{"author":"李石","content":"思人谁复念婆娑，窟室崖阴未易磨。四十围间看溜雨，三千年后数恒河。不堪与世供狙杙，尚许遗民占鸟窠。从此便名夫子树，匡人斤斧奈予何。","dynasty":"宋代","title":"古柏二首"}
{"author":"李石","content":"无适无莫羲皇人，不忧不惧击壤民。只有太平容易事，事于何处费精神。","dynasty":"宋代","title":"扇子诗"}
{"author":"李石","content":"荷花湖上船，松影沙外渡。松行又九里，凉藓引深步。石桥枕溪斜，中有入山路。意行忘屈曲，拄杖扣层户。入门已欣然，但恐所见阻。更须上高楼，霁影蒙薄雾。急风层巅起，雾破山缺处。青林一点明，炯炯白鸟度。独坐不须禅，山水得妙悟。","dynasty":"宋代","title":"九里松"}
{"author":"李石","content":"白白红红不直钱，吹风吹雨逼残年。种桃自是非君子，指李渠能著老仙。","dynasty":"宋代","title":"扇子诗"}
{"author":"李石","content":"淫雨不止已及月，扊扅供釁无宿烟。池蛙齐声振鼓吹，苔藓一色堆金钱。","dynasty":"宋代","title":"大雨水忧三堰决坏且念吾挺之在病无与共此忧"}
{"author":"李石","content":"孔子不到秦，右军念西岷。剑关铁岭江，与世隔红尘。天变惜秘境，我岂世间人。天上紫微郎，笔端演丝纶。跨象桂林郡，骑鲸芙蓉津。五岭与三峡，缘云蹑星辰。忆公玉帐初，草木生华春。豢龙赤城家，长生定前身。扁舟载西子，五湖浮海滨。莫作去来想，雪山轻重均。况从尺一招，甘泉问鬼神。庙谟蓍龟旧，鼎味桃李新。虞衡备编载，我亦愿卜邻。","dynasty":"宋代","title":"送范至能制置"}
{"author":"李石","content":"雪打窗外竹，共卧窗间床。起来忍饥冻，对坐唯炉香。写之三尺琴，绕屋声琅琅。相从无此好，要俶西山装。西山接飞鸿，路入云水乡。六月余积雪，冬木今春芳。群仙竞来往，御风骑凤凰。我昔曾见之，瞳子瞭且光。张子长鬣师，沆瀣入肺肠。为取桥下履，仍传枕中方。此时觅刀圭，念我双鬓苍。","dynasty":"宋代","title":"送张道士游西山至道观"}
{"author":"李石","content":"别去名场叹滞留，肯来空谷话清幽。知君有约趋金马，笑我无心对白鸥。千顷量陂能却老，一编家学莫他求。相将杖履题诗处，跨麂山头记旧游。","dynasty":"宋代","title":"李新仲圭同游醮坛归以诗告别次韵"}
{"author":"李石","content":"数竿修竹荫庭宇，上有真禽百般语。避人飞去却匆匆，惊落枝头夜来雨。","dynasty":"宋代","title":"扇子诗"}
{"author":"李石","content":"小小愚民岂易欺，士夫妄论似相知。业书若上天盘秤，当用崑崙作秤锤。","dynasty":"宋代","title":"扇子诗"}
{"author":"李石","content":"学道本屡空，所积岂为贫。我生无长物，有辄恐累身。挟块公子伯，陶土帝者仁。可惜水玉姿，下与瓦砾亲。吾子泮林旧，文采含青春。江湖挹余波，谓此席上珍。方正自温润，玉德如其人。潦倒竟何用，厚德山岳均。愧非笔札才，不堪演丝纶。三召已三逐，琬琰甘猥法抆拭置前列，濯以天汉津。斯文傥未丧，六经要铺陈。大易伏羲祖，春秋丘明臣。琢磨三益友，几案增日新。定非注虫鱼，与世忆凤麟。","dynasty":"宋代","title":"谢冯济远惠端砚"}
{"author":"李石","content":"杨柳飞时春睡浓，老夫无力看春红。一杯径尽卧禅榻，高下任意吹花风。","dynasty":"宋代","title":"扇子诗"}
{"author":"李石","content":"节节荷风驿置，疏疏竹雨龙悭。欹枕几声鼓吹，卷帘数笔湖山。","dynasty":"宋代","title":"扇子诗"}
{"author":"李石","content":"茶交君子之淡，酒饮圣人之清。醉为天下大老，睡则吾辈神兵。","dynasty":"宋代","title":"扇子诗其十八"}
{"author":"李石","content":"斯文悔少作，自谓老更工。不是舍人样，合住此山中。","dynasty":"宋代","title":"扇子诗"}
{"author":"李石","content":"轻衫轻骑雪边州，不是书生战不侯。卧枕太阿龙夜吼，梦随水冻截河流。","dynasty":"宋代","title":"感事"}
{"author":"李石","content":"锦煖海棠欲睡，絮浓杨柳初眠。蝶老斗高屡舞，莺雏学语如弦。","dynasty":"宋代","title":"扇子诗其十五"}
{"author":"李石","content":"即物那知身是客，黄花空自委篱东。泪痕已逐西风尽，只有悲秋写未穷。","dynasty":"宋代","title":"次韵季真留别"}
{"author":"李石","content":"笑傲丛林落托仙，閒心不缚十方禅。野狐岂是藏身处，水牯真成豁鼻穿。","dynasty":"宋代","title":"别金颜老"}
{"author":"李石","content":"髧如丫角垂两耳，口诵黄庭调绿绮。诸公拂榻乃肯留，疑是前时徐孺子。我琴挂壁久不弹，浙声分作蜀声看。但得古人指下趣，转觉良工心事难。欣然过我同一笑，旧曲重闻如再少，咸韶本自凤凰鸣，筝笛任夸蚯蚓窍。孺子孺子年更痴，十三在胜陶家儿。阿端不识六与七，随分牵衣觅梨栗。","dynasty":"宋代","title":"徐童子弹琴极聪慧诗勉其学"}
{"author":"李石","content":"大江拆两股，小江分一支。秋水七八月，老蟆喜持颐。往往自夸大，未觉海若嗤。灌溉虽小惠，湮溺已可危。父老指水迹，栖苴挂林枝。高田混坑谷，漠漠沙风吹。城堞不数步，长堤漫委蛇。我非河洛想，颇为梁益悲。神禹岂不到，吾蜀几为池。人日有故事，敢后壶浆期。野叟馈鱼兔，鼓舞亦致词。一笑谢父老，何由救民饥。但得麦早熟，眼底无疮痍。老守为尔醉，灯火江之湄。老蟆亦放光，跳月天南垂。","dynasty":"宋代","title":"人日集蟆颐视堰"}
{"author":"李石","content":"小圃依山入，危亭隐磴斜。林塘扫寒雨，篱落卧疏花。处士七松宅，先生五柳家。柴门何所待，倚杖数昏鸦。","dynasty":"宋代","title":"山亭三首"}
{"author":"李石","content":"春去春来岁岁同，花开花落任东风。只堪美酒酬佳景，莫把閒愁料化工。","dynasty":"宋代","title":"扇子诗其六十七"}
{"author":"李石","content":"春去春来岁岁同，花开花落任东风。只堪美酒酬佳景，莫把閒愁料化工。","dynasty":"宋代","title":"扇子诗"}
{"author":"李石","content":"又是投閒岁欲除，閒中因得著工夫。园林香雪梅先透，庭院清风竹自呼。未厌夜寒烧榾柮，已贪晓色进屠苏。巧名尚喜新年在，碌碌人应笑阿奴。","dynasty":"宋代","title":"除夕"}
{"author":"李石","content":"袅袅腰枝翠拂眉，河东柳家娇女儿。江南烟雨楼百尺，楼上何人题好诗。","dynasty":"宋代","title":"扇子诗"}
{"author":"李石","content":"荷花人面红，月影波心见。扇子倒拈来，敲落红香片。窗下翦灯花，今日眉深浅。留得镜中看，蹙破春山远。","dynasty":"宋代","title":"生查子"}
{"author":"李石","content":"望长江东去，逐客西来，几逢秋杪。江草不花，约鬓丝俱老。朝士红萸，佳人雪藕，别后忍孤欢笑。楚水楼台，巫山宫殿，五湖烟渺。又是征帆，万里行去，旧恨鲈鱼，昔盟鸥鸟。九日江南，上蓬莱仙岛。三度刘郎，黄花醉里，问我几时来到。寄语西风，饶他老子，莫欺乌帽。","dynasty":"宋代","title":"醉蓬莱"}
{"author":"李石","content":"群儿綵胜竞芳菲，我向新年补旧衣。五十九年蘧伯玉，不知谁是更谁非。","dynasty":"宋代","title":"立春其一"}
{"author":"李石","content":"上马挑书束破裘，宦情薄处不宜秋。二年拄笏山虽好，十舍浣花江合流。此处移文寻旧社，尚因奇字忆方舟。西川傥有东来雁，莫道曾无截镫留。","dynasty":"宋代","title":"送处道"}
{"author":"李石","content":"霜馀袅袅撷秋芳，露洗娟娟百宝光。齿冷欲餐琼树玉，手温谁握洞庭香。","dynasty":"宋代","title":"香橘二首其一"}
{"author":"李石","content":"天上佳人云缕衣，暗传春恨入新诗。楼头玉笛关情绪，不念残香结子时。","dynasty":"宋代","title":"红梅阁二首其一"}
{"author":"李石","content":"洞中龙老不知年，荣隐先生稳著鞭。大袖长歌出天汉，信乎平地有神仙。","dynasty":"宋代","title":"扇子诗"}
{"author":"李石","content":"乱红乱紫满林塘，旋扫苔莓一迳香。寒食年年新火令，落花何必恨风狂。","dynasty":"宋代","title":"扇子诗"}
{"author":"李石","content":"一卷赤松桥上老，三杯玉案瓮中仙。骑驴出去知何日，跨鹤归来得几年。","dynasty":"宋代","title":"扇子诗"}
{"author":"李石","content":"四海文章六一仙，江西名派蜀人传。从今元佑无多子，虎豹狐狸各斐然。","dynasty":"宋代","title":"夜读韩子苍文二首"}
{"author":"李石","content":"碧云玉搔头，对景山月皎。霜静在更深，风香我先晓。","dynasty":"宋代","title":"水仙花二首"}
{"author":"李石","content":"薰弦早已迓秋鸿，岁事先生逆料中。前密后疏随处改，枉教杨柳怨西风。","dynasty":"宋代","title":"扇子诗其五十"}
{"author":"李石","content":"夜榻近虚檐，独葭玉蟾冷。梧桐气先夺，端不碍清影。","dynasty":"宋代","title":"秋月二首"}
{"author":"李石","content":"猛火横秋如烁，银河冷浸月脚。三更独立梧桐，不恨夜凉衫薄。","dynasty":"宋代","title":"扇子诗"}
{"author":"李石","content":"好山在楼头，行人在楼下。爱山乃贵名，过者岂易假。而况主与客，君漫我亦且。九峰紫阁间，可玩不可把。岚光接云气，溜溜溢杯斚。兹山于吾人，傥有一日雅。从今两舍地，时复枉车马。何必沧洲图，醉语剩挥写。","dynasty":"宋代","title":"次韵何景山爱山亭"}
{"author":"李石","content":"乱插繁花霁影中，忍教雪片扫狂风。从今准拟青梅子，雨点梅尖醉颊红。","dynasty":"宋代","title":"北田梅"}
{"author":"李石","content":"香积盂中玉粒圆，自然肥佛胜癯仙。万金有药元非病，一笑拈花却是禅。","dynasty":"宋代","title":"扇子诗"}
{"author":"李石","content":"斟别酒，问东君。一年一度一回新。看百花，飘舞茵。斟别酒，问行人。莫将别泪裛罗巾。早归来，依旧春。","dynasty":"宋代","title":"捣练子（送别）"}
{"author":"李石","content":"天低日暮。清商一曲行人住。著人意态如飞絮。才泊春衫，却被风吹去。朝期暮约浑无据。同心结尽千千缕。今宵魂梦知何处。翠竹芭蕉，又下黄昏雨。","dynasty":"宋代","title":"醉落魄/一斛珠春云"}
{"author":"李石","content":"吠亩三番聘，林泉一客通。君方借唇吻，我自惜头颅。日月松偕老，江湖橘可奴。昭文虽未鼓，洗耳即良图。","dynasty":"宋代","title":"閒居二首"}
{"author":"李石","content":"来为人所爱，去为人所思。君看文与高，慈惠蜀之师。至今窟中像，凛凛建立时。知非伯有室，定是桐乡祠。蜀人爱二公，远与千载期。其间几灰劫，付与一炬吹。保此岁峥嵘，不动山四维。东家好邻里，岂任恶少窥。祠前二古柏，外乾中不萎。勿作剪伐想，恐是神明遗。可怜墙壁间，峨冠剑拄颐。烈士不平气，好在淮西碑。","dynasty":"宋代","title":"石室"}
{"author":"李石","content":"功德海中游戏，菩提树下清凉。只有登山一醉，啸声分会孙郎。","dynasty":"宋代","title":"扇子诗"}
{"author":"李石","content":"黑风吹海立，云水渺三韩。蓑笠渔舟里，无心下钓竿。","dynasty":"宋代","title":"扇子诗"}
{"author":"李石","content":"月波半浸杨柳，谷雨初匀牡丹。夜酒只堪允酌，春罗不耐轻寒。","dynasty":"宋代","title":"扇子诗"}
{"author":"李石","content":"缚草徒然未若贤，绝韦老矣定谁传。舞雩著我三千子，华表须居五百年。","dynasty":"宋代","title":"谢浩然以梦告且赋诗见赠次韵复之二首"}
{"author":"李石","content":"弹我清风弦，酌我明月樽。栖迟元佑鬼，零落伊水魂。金玉百世师，丹青几代孙。水雪耀荒谷，云雾迷空村。斯人阨衰世，吾道谁与论。仙人白石溪，夫子青山根。","dynasty":"宋代","title":"伊川祠呈程咏之"}
{"author":"李石","content":"青菜青丝白玉盘，西湖回首忆临安。竹篱茅舍逢春日，乐得梅花带雪看。","dynasty":"宋代","title":"立春"}
{"author":"李石","content":"身作涪江未归客，更送行人出南陌。行人磊落高皇孙，桃李賨城看朱白。高才触事无不尔，百里莫嫌民社窄。鲁恭卓茂意何者，岂有居官名赫赫。不须打鸭惊鸳鸯，抵几疾书呼五百。阿奴公退在眼底，可以弹琴把书册。此时尚及诗筒来，谈笑千山万山隔。","dynasty":"宋代","title":"送新赵宰"}
{"author":"李石","content":"一官职檄冷秋冰，尽日量书接夜灯。老去髭须无可染，秋来面目自生憎。湖通堰尾听泉激，日出山尖见雪层。结习未除江海客，不忘回首梦觚棱。","dynasty":"宋代","title":"东湖感事二首其二"}
{"author":"李石","content":"人言鼻听无如龙，听不以耳乃反聋。未若水母本无目，隔水响应相鸣雄。我持此理问张瞍，废目任耳偏能聪。忍闻此声亦愦愦，俗嚣政在群鸣中。枉将蚁动作牛鬭，妄遣蚊聚成雷公。昔人乐归瞽其职，五音六律诗人矇。我琴三尺玉横膝，欲广舜孝歌时雍。游鱼舞兽解人意，此意忧乐斯民同。瞍乎洗耳试一听，莫似北客歌南风。","dynasty":"宋代","title":"赠张听声"}
{"author":"李石","content":"鞭笞土牛子，鼓舞勾芒神。初开一岁籥，已有五日陈。胡为松桂老，强逐桃李新。自言草玄客，颇爱郑子真。虽云公卿贵，虚名竟成尘。况我已三黜，素志无一伸。遂去田舍畔，得与渔樵亲。奉母缺禄食，菜饱不敢嗔。夫君亦人子，等是我辈人。青鞋裹白足，乌帽遮长身。襟期访郑老，酒伴寻南隣。吾文天未拯，古道日以堙。登坛要先歃，更约明年春。","dynasty":"宋代","title":"杨德彝立春日携诗远访次韵"}
{"author":"李石","content":"今年花发时，燕子双双语。谁与卷珠帘，人在花间住。明年花发时，燕语人何处。且与寄书来，人往江南去。","dynasty":"宋代","title":"生查子"}
{"author":"李石","content":"步绕西湖九里松，归来诗句有新工。旧游开眼谁同梦，又欲携君过浙东。","dynasty":"宋代","title":"谢浩然以梦告且赋诗见赠次韵复之二首"}
{"author":"李石","content":"薰弦早已迓秋鸿，岁事先生逆料中。前密后疏随处改，枉教杨柳怨西风。","dynasty":"宋代","title":"扇子诗其五十"}
{"author":"李石","content":"一株坐断宝花台，冰雪光中眼倦开。无事暗香浮鼻观，思量也自识花来。","dynasty":"宋代","title":"蜡梅其二"}
{"author":"李石","content":"莫因红紫媚楼台，洁白光中处处栽。香骨未应春雪妒，素心偏向暖风开。清樽妙赏今谁健，晓角年光不用催。别后西归玉堂约，诗筒只有月边来。","dynasty":"宋代","title":"同王夔州探梅"}
{"author":"李石","content":"白团扇子白纱衣，怕见萤光作火吹。屈指西风明日是，会将束緼乞怜时。","dynasty":"宋代","title":"扇子诗"}
{"author":"李石","content":"花树树。吹碎胭脂红雨。将谓郎来推绣户。暖风摇竹坞。睡起栏干凝伫。漠漠红楼飞絮。划踏袜儿垂手处。隔溪莺对语。","dynasty":"宋代","title":"出塞（夜梦一女子引扇求字，为书小阕）"}
{"author":"李石","content":"喜不至流怒不悲，句中銛锋解人颐。水霜凛凛笑一吷，三尺有喙金玉词。二惠肯来但独步，明光殿中文绣具。便当携此上青云，天子方深南北虑。吾今老矣君可思，吹毛之珍何所施。和诗反刀三叹息，莫把神槌困钝锥。","dynasty":"宋代","title":"张绍贤以诗索佩刀次韵复还之"}
{"author":"李石","content":"千林独觉一林芳，秾碧搀先送晓光。鲁酒未妨杯雪冷，麝兰半杂袖风香。","dynasty":"宋代","title":"香橘二首其二"}
{"author":"李石","content":"四明本山名，与洞屹相向。取山以名洞，足以迎景贶。我非济时才，香火三遣放。再为玉局吏，圣恩覃旷荡。有如鉴湖乞，均逸江海上。圆也如乃翁，历历耗心匠。三径同蒋诩，五柳比元亮。一日培壅力，百年基址壮。桃李遵旧蹊，松竹缘叠嶂。林花拂朝晴，山鸟激清响。园人收果实，夏秋各有饷。谁云橐驼种，已有猢孙藏。翁前携客来，未免策拄杖。崎岖到洞门，衰病筋力彊。洞中亦虚白，喜气含万象。俎豆具仓猝，一杯复一唱。山果与山花，足以备清赏。杯盘旨味薄，笔墨醉语妄。醉中忽抬眼，云巢仍在望。投杯揽衣起，涕泪立惆怅。云巢我师友，白玉已黄壤。相距洞与山，风雨灯烛晃。有如对床夜，了不隔寻丈。他日吾子孙，丹青二老像。草堂洞山间，二老忽来往。","dynasty":"宋代","title":"携子孙到四明洞节叙有感"}
{"author":"李石","content":"拈花示病元来怕，遇酒逃禅却未真。三古绝编徒自圣，二王书法恐非臣。","dynasty":"宋代","title":"扇子诗"}
{"author":"李石","content":"竹影千林一族，此中孝子门家。释老曾经抱送，诗书便是生涯。","dynasty":"宋代","title":"扇子诗其二十七"}
{"author":"李石","content":"前时布谷鸣，早种不入土。翻然变阴沴，两旬作淫雨。半夜水囓堤，一决不及御。贫民无灯火，下应酬已没股。晓登树杪呼，出没见屋膂。舟车或幸灾，桂玉岂易煮。天数苟有定，民患谁适与。我穷一席地，此忧岂暇汝。为汝愁天公，闭户不欲语。","dynasty":"宋代","title":"大水寓武信二首"}
{"author":"李石","content":"蝶儿也解宿香丛，蜂子尤能醉蜜红。幻景扫除余结习，自携茗碗漱花风。","dynasty":"宋代","title":"扇子诗"}
{"author":"李石","content":"君之家为夔龙氏，龙之威神爪牙利。岂肯因人下求食，拿攫风雷随所嗜。问君世学今几传，翰墨诸仙侈名位。后来诸孙颖与路，元佑衣冠相整治。春秋大易蜀有师，我获升堂时问义。江边乔木殊未改，重来忍唾成都地。感君遗文远相访，凛凛高风今不坠。梅花道路宽作程，瓠叶杯盘同此味。少年赤手弄霜雪，想见倚门迟岁馈。还家莫道囊橐空，客子夜寒仍少睡。","dynasty":"宋代","title":"送范颖胄"}
{"author":"李石","content":"黄叶鸣林捲地风，一天秋色雁横空。风狂吹作攲斜字，似我遥书咄咄中。","dynasty":"宋代","title":"扇子诗其九"}
{"author":"李石","content":"民无穴居智，不知彼狐狸。奔流决户入，尚怀囊橐资。仓卒老稚计，共此高树栖。茫茫无舟筏，渺渺失陵陂。号呼性命急，千钧悬一丝。引手幸免鱼，十五为流尸。古今民父母，唯有恺悌诗。吾诗本不作，聊以箴厥堤。","dynasty":"宋代","title":"大水寓武信二首"}
{"author":"李石","content":"身作涪江未归客，更送行人出南陌。行人磊落高皇孙，桃李賨城看朱白。高才触事无不尔，百里莫嫌民社窄。鲁恭卓茂意何者，岂有居官名赫赫。不须打鸭惊鸳鸯，抵几疾书呼五百。阿奴公退在眼底，可以弹琴把书册。此时尚及诗筒来，谈笑千山万山隔。","dynasty":"宋代","title":"送新赵宰"}
{"author":"李石","content":"笼钩在手茜裙襦，蚕老风暄日欲晡。我是采桑菩萨女，不烦下担捋髭须。","dynasty":"宋代","title":"采桑"}
{"author":"李石","content":"上头圆盖下方盘，中夹痴憨白肉圆。九窍八骸浑不识，更来底处觅心安。","dynasty":"宋代","title":"扇子诗"}
{"author":"李石","content":"鞭笞土牛子，鼓舞勾芒神。初开一岁籥，已有五日陈。胡为松桂老，强逐桃李新。自言草玄客，颇爱郑子真。虽云公卿贵，虚名竟成尘。况我已三黜，素志无一伸。遂去田舍畔，得与渔樵亲。奉母缺禄食，菜饱不敢嗔。夫君亦人子，等是我辈人。青鞋裹白足，乌帽遮长身。襟期访郑老，酒伴寻南隣。吾文天未拯，古道日以堙。登坛要先歃，更约明年春。","dynasty":"宋代","title":"杨德彝立春日携诗远访次韵"}
{"author":"李石","content":"先睡也须先觉，多文也须多学。如此没量大人，不知可畏可藐。","dynasty":"宋代","title":"扇子诗"}
{"author":"李石","content":"刍狗分明迹已陈，凿开七窍是天真。低枝斥鷃从渠笑，深水蛟龙得自神。","dynasty":"宋代","title":"次韵孙翊尉"}
{"author":"李石","content":"桃李洲中别一春，雪山肯为障红尘。鬼神半夜应怜我，魑魅今朝不喜人。烟雨晦明窗外眼，风霜来去树边身。细思只合归耕好，并舍何由笑我贫。","dynasty":"宋代","title":"东湖感事二首"}
{"author":"李石","content":"一官职檄冷秋水，尽日量书接夜灯。老去髭须无可染，秋来面目自生憎。湖通堰尾听泉激，日出山尖见雪层。结习未除江海客，不忘回首梦觚棱。","dynasty":"宋代","title":"东湖感事二首"}
{"author":"李石","content":"短短青蒲浅浅沙，春风不隔水仙家。一枝未报江南信，旋琢湖水看雪花。","dynasty":"宋代","title":"东湖探梅"}
{"author":"李石","content":"龙池山头唤龙起，见说花开龙亦喜。喜将一雨洗山光，晓涨初分两谿水。东山渡桥烟霞簇，山半亭台艳桃李。入门一径海棠花，红玉为枝霞作蕊。仙花自有龙麝气，拂拂晴风香十里。木兰高下色不同，青紫朱绿黄白红。游人隐映锦绣谷，山鸟动摇霜雪丛。我来酌泉弄花树，花光正在水影中。君不见三碉城边百草热，渡泸将军不得歇。何似两仙樵斧郎，一局坐忘春昼长。","dynasty":"宋代","title":"东山行"}
{"author":"李石","content":"颇笑方舟拙，聊因拙自夸。家无三日谷，园有四时花。池静鱼吞墨，松高鹤护砂。著书逢好处，快痒得仙爬。","dynasty":"宋代","title":"方舟二首"}
{"author":"李石","content":"物我相轩轾，乘除只自知。儿临池上字，母养镜中丝。竹静泉生乳，花深地产芝。旧时双燕子，来往亦仪仪。","dynasty":"宋代","title":"方舟二首"}
{"author":"李石","content":"野不山围合，春生物自欣。溪声如听雨，松色欲摩云。谢客推门入，支郎半坐分。林间携小队，不敢散鸦群。","dynasty":"宋代","title":"访范师山房"}
{"author":"李石","content":"三的计日作放生，薄俸时分及鱼鸟。别来湖山幽绝处，下者遨游上轻矫。西归短棹送春波，忍见长鱼困莺绕。修鳞戢锦纷半破，健尾舒红时一掉。不惟咫尺迷藻苹，正恐须臾觜葱蓼。吾曹仁术随所用，圉圉洋洋谁不晓。耻与鸡虫较得失，况乃牛羊分大小。只今命脱猛火燃，不用口衔明月皎。临流祝鱼从此去，弹指冤亲一时了。要将头角动风雷，未厌藏身且深渺。","dynasty":"宋代","title":"放鱼"}
{"author":"李石","content":"乳蜂十蚁围，小蜂两翼弱。三蚁制蜂首，四蚁曳蜂脚。三蚁相后前，捍圉行且却。蜂母正凭怒，有虿无敢作。相视母子心，如被蛇豕虐。蚁行蜂母随，众力岂易拨。彼嫌大树小，且幸神龙涸。自谓无谁何，利吻得所嚼。蝇虎伺其便，儇然才一跃。中道取蜂去，意外可遥度。蚁群不自量，出力互相搏。蝇虎跳掷高，细碎纷迸落。余党尚未解，尺寸归路邈。三帅本伐戴，反为郑所掠。孟明意取郑，二{左肴右竖}遭晋薄。世路蜂蚁群，巇险逞攘攫。向来驺虞仁，未似蚁虎恶。吾诗傥可佩，捧腹聊一噱。","dynasty":"宋代","title":"蜂蚁"}
{"author":"李石","content":"蓬莱弱水三万里，片帆风便一日耳。世间众水集枯沟，{上圭下黾}黾自夸河伯秋。况于平地凿户牖，此岂有水仍推舟。先生弹铗太不恶，昔人野航今改作。明知此意不为鱼，船头船尾千卷书。笭箵活计大如斗，欲驾雷电凌空虚。白波涨天须少待，小动未迟苍鬓改。安排去作踏浪儿，几度桑田变成海。","dynasty":"宋代","title":"冯震野航"}
{"author":"李石","content":"碧海鲸鱼掣约纶，后生立意要求新。求新未必胜如旧，苏李元来是古人。","dynasty":"宋代","title":"扇子诗"}
{"author":"李石","content":"涪州一别十年强，君自游行几退藏。好是金颜无佛处，却来铁面坐禅床。","dynasty":"宋代","title":"别金颜老"}
{"author":"李石","content":"大江拆两股，小江分一支。秋水七八月，老蟆喜持颐。往往自夸大，未觉海若嗤。灌溉虽小惠，湮溺已可危。父老指水迹，栖苴挂林枝。高田混坑谷，漠漠沙风吹。城堞不数步，长堤漫委蛇。我非河洛想，颇为梁益悲。神禹岂不到，吾蜀几为池。人日有故事，敢后壶浆期。野叟馈鱼兔，鼓舞亦致词。一笑谢父老，何由救民饥。但得麦早熟，眼底无疮痍。老守为尔醉，灯火江之湄。老蟆亦放光，跳月天南垂。","dynasty":"宋代","title":"人日集蟆颐视堰"}
{"author":"李石","content":"习气仍余酒后狂，十年坐斥醉中乡。读书窗外千堆雪，利剑床头一匣霜。收拾微吟追李杜，研摩小楷逼苏黄。他文逍遣随儿辈，颇笑翁痴作一囊。","dynasty":"宋代","title":"再用九日韵答何邵卿二首"}
{"author":"李石","content":"乱红乱紫满林塘，旋扫苔莓一迳香。寒食年年新火令，落花何必恨风狂。","dynasty":"宋代","title":"扇子诗"}
{"author":"李石","content":"只教人喜莫教嗔，此是天公最至仁。吹落吹开俱有意，閒花野草漫争春。","dynasty":"宋代","title":"扇子诗"}
{"author":"李石","content":"昔人卧听门前酒，我亦坐看篱下花。不是雨多门自掩，情知岁恶酒难赊。","dynasty":"宋代","title":"九日四首"}
{"author":"李石","content":"春冰摇冻春水肥，小风卷沙梅雪飞。东皇劝人作耕织，天雨粒粒机中丝。田家喜说新年话，苔青映门竹枝亚。有钱输官官不嗔，满地黄金不论价。","dynasty":"宋代","title":"喜雨谣"}
{"author":"李石","content":"优昙宝树作香林，佛面辉光紫磨金。峰顶莲花高十丈，便敷妙座出花心。","dynasty":"宋代","title":"荷花"}
{"author":"李石","content":"冷著松声似雨，冻教井水成冰。猛火烧天烧地，清凉谷里閒僧。","dynasty":"宋代","title":"扇子诗"}
{"author":"李石","content":"今年花发时，燕子双双语。谁与卷珠帘，人在花间住。明年花发时，燕语人何处。且与寄书来，人往江南去。","dynasty":"宋代","title":"生查子"}
{"author":"李石","content":"千林独觉一林芳，稼碧搀先送晓光。鲁酒未妨杯雪冷，麝兰半杂袖风香。","dynasty":"宋代","title":"香橘二首"}
{"author":"李石","content":"公馆静寥寥，园亭景物饶。溪光明短彴，树影荫危谯。山鸟忽双下，池鱼时一跳。主人王事简，文酒日逍遥。","dynasty":"宋代","title":"天彭行县"}
{"author":"李石","content":"晴日浅深著柳，暖风高下吹花。醉里蝴蝶作梦，醒后狂蜂报衙。","dynasty":"宋代","title":"扇子诗"}
{"author":"李石","content":"洛阳旧谱隔芳园，姚魏寻香作返魂。端为名花肯迂路，定知春色落深村。日中半醉如含恨，雨后幽姿未忍言。上怨分明有余地，野芹何独溯金门。","dynasty":"宋代","title":"陪韩守刘村看牡丹"}
{"author":"李石","content":"绍兴己卯武成庙，庙殿之栋三秀芝。学官奔走暨多士，日绕百匝不暂离。欲奏九重望恩幸，寒饿水火如切肌。先期到堂白宰相，宰相曰可甚易为。乐工伶伦饰金玉，拟荐清庙裁歌诗。石时官忝博士职，岂敢立论超等夷。曰此五行金沴木，木不曲直尝闻之。将军鹰扬兆异气，弄兵往往忧潢池。矧今裕民民未裕，圣虑日轸天下饥。斯言一出自拭目，再召再逐弥岁时。山东山西将与相，一天雨露均无私。喜闻谋帅用乡士，乖崖以来无此奇。目之所睹世有异，口不敢言人更知。顷年喋血岷峨下，启此厉阶端自谁。种芋从今我田喜，沤麻却得吾水滋。中和薰蒸感瑞物，雪山增重阴云披。昔人佳政喜传授，便谓子产胜子皮。江南诸子识我语，帐下未忍骄群儿。商山一曲似可作，出处恐笑山翁痴。不如去学赤松子，掉舌三寸为帝师。","dynasty":"宋代","title":"次张益州芝草十二韵"}
{"author":"李石","content":"春寂寞。长安古道东风恶。东风恶。胭脂满地，杏花零落。臂销不奈黄金约。天寒犹怯春衫薄。春衫薄。不禁珠泪，为君弹却。","dynasty":"宋代","title":"忆秦娥"}
{"author":"李石","content":"手栽杨柳唤春归，唤得黄鹂语碧枝。惊起南窗一觉睡，满庭花影日高时。","dynasty":"宋代","title":"扇子诗"}
{"author":"李石","content":"爱他国色艳倾城，老衲心城百万兵。便使有情何足动，幻花况是本无情。","dynasty":"宋代","title":"扇子诗"}
{"author":"李石","content":"漆器侈初俗，长袖喧都城。如何古邃殿，天开垂日星。奇奇与怪怪，惝怳不识名。我尝阅此画，肇自齐永明。人间务备物，未易穷丹青。忆昨因郊丘，盛礼严天庭。器服各异数，如此系大成。仰瞻万乘圣，远想三代英。虮虱容著足，鸳鹭参结綪。西归访江梅，钧天梦初醒。心焉感此画，眼角泫欲零。所见恐未夥，蜀都问君平。","dynasty":"宋代","title":"齐人画礼器"}
{"author":"李石","content":"也不悲噫也不歌，只将恬淡养天和。团蒲徒倚谁呼觉，梦里分明被佛呵。","dynasty":"宋代","title":"扇子诗"}
{"author":"李石","content":"肌肤剪秋水，垂云出龙宫。我意得子佩，笑许无言中。","dynasty":"宋代","title":"水仙花二首其二"}
{"author":"李石","content":"兼金必贵双，珏玉不独只。嫣然彼丛生，佳处亦求匹。沙寒水成练，雪洞山立壁。春回小洛阳，淑气自融液。主人似维摩，拈花许入室。不碍清净眼，粉黛眩青亦。联香飒轻吹，并影旭朝日。有如猗兰心，相同不相敌。偶来饮此酒，对花情有激。试哦常棣章，反经道如一。","dynasty":"宋代","title":"同邓使君赏双头牡丹"}
{"author":"李石","content":"龙池山头唤龙起，见说花开龙亦喜。喜将一雨洗山光，晓涨初分两谿水。东山渡桥烟霞簇，山半亭台艳桃李。入门一径海棠花，红玉为枝霞作蕊。仙花自有龙麝气，拂拂晴风香十里。木兰高下色不同，青紫朱绿黄白红。游人隐映锦绣谷，山鸟动摇霜雪丛。我来酌泉弄花树，花光正在水影中。君不见三碉城边百草热，渡泸将军不得歇。何似两仙樵斧郎，一局坐忘春昼长。","dynasty":"宋代","title":"东山行"}
{"author":"李石","content":"机锋相拄不争多，父舞三台子唱歌。若问一时同啐啄，菩提般若六波罗。","dynasty":"宋代","title":"扇子诗"}
{"author":"李石","content":"梅里寻酸却得香，舌根未举鼻先尝。算来大似输他眼，老去犹堪玩雪霜。","dynasty":"宋代","title":"扇子诗"}
{"author":"李石","content":"肌肤剪秋水，垂云出龙宫。我意得子佩，笑许无言中。","dynasty":"宋代","title":"水仙花二首"}
{"author":"李石","content":"行脚归来马簸箕，重龙山上有驹儿。锹锄底下无人问，要见江湖船子师。","dynasty":"宋代","title":"扇子诗"}
{"author":"李石","content":"使君未怕牧蛮官，游戏边藩不作难。龙竹风霆惊物化，鳌山贔屭照人寒。","dynasty":"宋代","title":"赵权可许惠筇竹山峰佳者用前韵戏之"}
{"author":"李石","content":"对使破琴良未达，解衣挝鼓亦非真。从来我辈岂同俗，更遣阿戎来问津。","dynasty":"宋代","title":"扇子诗"}
{"author":"李石","content":"斯文悔少作，自谓老更工。不是舍人样，合住此山中。","dynasty":"宋代","title":"扇子诗"}
{"author":"李石","content":"水晶宫中玉虾蟆，多年栖息嫦娥家。忍饥不及一夜啗明月，天帝怒尔谪下三峡脚手犹爬沙。婪酣大肚饱清气，但见琼流珠液百尺垂唅呀。峡人只作泉水看，不知元和漱咽犹是月之华。从来至味不可说，陆羽只作第四夸。可怜提瓶肥羜子，强饮百斛莫救肝胆邪。我闻老蟾之酥乃仙药，能使风草化作黄金芽。何如闭口自润泽，换尔丑质生角牙。会当骑尔却上月宫去，下看桑海渺渺凌苍霞。","dynasty":"宋代","title":"虾蟆碚"}
{"author":"李石","content":"一径清如扫，柴门霁影多。苔莓因鹤啄，非是客经过。","dynasty":"宋代","title":"感事"}
{"author":"李石","content":"床头窗眼白，秋曙溜以光。暗蛩亦念晓，唧唧话夜长。披衣看天东，谁与搴扶桑。急风吹云翳，高树摇青苍。疏疏沍寒蕊，散作菊雨凉。此景岂虚属，老火候已藏。一室清净缘，竹阴覆缣缃。手拊霜雪枝，隐几待众芳。","dynasty":"宋代","title":"秋晓"}
{"author":"李石","content":"短短青蒲浅浅沙，春风不隔水仙家。一枝未报江南信，旋琢湖水看雪花。","dynasty":"宋代","title":"东湖探梅"}
{"author":"李石","content":"封君培壅百年心，准拟霜秋色更深。办取数钱收一掬，此奴随处即成林。","dynasty":"宋代","title":"栽橘"}
{"author":"李石","content":"蚤来晚去海波生，蛮触封疆不足争。袖手更须饶一著，也知竖子要横行。","dynasty":"宋代","title":"扇子诗"}
{"author":"李石","content":"无适无莫羲皇人，不忧不惧击壤民。只有太平容易事，事于何处费精神。","dynasty":"宋代","title":"扇子诗"}
{"author":"李石","content":"忆昔官博士，所得英俊多。斥去典蜀学，蜀士烦搜罗。二井转辘轳，犹能挹余波。袍子白纷纷，有如镜重磨。爱汝似二父，此地曾经过。分职有十师，圣门严四科。傥非一万卷，难取三百禾。我有十咏诗，考古烦吟哦。鼓钟乐高文，羽翼崇雄轲。似闻礼殿柏，久矣寻斧柯。古物天为惜，蒸薪鬼所呵。堂堂公议地，岁月穷羲娥。忍此恣横说，后来敢谁何。我集四库书，琬琰藏洛河。此外有石经，参酌正舛讹。熟读懋汝学，师友相切嗟。汝有屋三间，竹墅连松坡。日夜望汝成，门户高嵯峨。我贫自有道，一竿钓渔蓑。后生问老子，守死山之阿。","dynasty":"宋代","title":"送浩侄成都学官"}
{"author":"李石","content":"民无穴居智，不如彼狐狸。奔流决户入，尚怀囊橐资。仓卒老稚计，共此高树栖。茫茫无舟筏，渺渺失陵陂。号呼性命急，千钧悬一丝。引手幸免鱼，十五为流尸。古今民父母，唯有恺悌诗。吾诗本不作，聊以箴厥堤。","dynasty":"宋代","title":"大水寓武信二首其二"}
{"author":"李石","content":"露叶涓涓泣素秋，旗亭樽酒解忘忧。别来频寄加餐字，莫遣新诗学四愁。","dynasty":"宋代","title":"扇子诗"}
{"author":"李石","content":"机锋相拄不争多，父舞三台子唱歌。若问一时同啐啄，菩提般若六波罗。","dynasty":"宋代","title":"扇子诗"}
{"author":"李石","content":"梧桐角可磨，江沙玉能错。由来刚强徒，未易胜软弱。是在六二坤，对病可为药。吾生任天真，三者不自度。中年坐龃龉，出语遭击搏。官居寄委蛇，晴窗傍林壑。泉乳发深窦，竹萌抱新箨。不习其经兹，玩爻情所托。一字得一师，圣贤如可作。坐待韦编翁，为我解禅缚。","dynasty":"宋代","title":"直方大"}
{"author":"李石","content":"数竿修竹荫庭宇，上有真禽百般语。避人飞去却匆匆，惊落枝头夜来雨。","dynasty":"宋代","title":"扇子诗"}
{"author":"李石","content":"积雨莓苔色，秋风松桂林。莫随蓬鬓改，黄落见真心。","dynasty":"宋代","title":"扇子诗"}
{"author":"李石","content":"笼钩在手茜裙襦，蚕老风暄日欲晡。我是采桑菩萨女，不烦下担捋髭须。","dynasty":"宋代","title":"采桑"}
{"author":"李石","content":"夏虫不知冰，朝菌不见月。吹息天地间，随分了寒热。谁为款岁晚，久久媲清节。君家小令君，千金僦别业。不殊山阴宅，孙子今几叶。胜取三百廛，共坐六十劫。春林扇温风，夏簟落苍雪。重来得更仆，千偈不须说。","dynasty":"宋代","title":"题王氏款竹亭"}
{"author":"李石","content":"芙蓉香泛白苹洲，杨柳吹花玉雪浮。且喜两边无一事，五更鼓角月当楼。","dynasty":"宋代","title":"扇子诗"}
{"author":"李石","content":"蜀相披荒垒，唐人拓密林。四川襟带重，六诏雾云深。盐米成民业，珠犀作吏箴。官閒无一事，闭閤念亲心。","dynasty":"宋代","title":"沉黎四首其二"}
{"author":"李石","content":"接花莫接南北枝，姑射仙人冰雪肌。一尘不食自然瘦，红红紫紫糠籺肥。","dynasty":"宋代","title":"千叶梅"}
{"author":"李石","content":"杨柳飞时春睡浓，老夫无力看春红。一杯径尽卧禅榻，高下任意吹花风。","dynasty":"宋代","title":"扇子诗"}
{"author":"李石","content":"我家群鸡真似木，君家双鸭重如玉。情如此物不敢烹，未忍戛羹求剩馥。传闻深村水田里，翠羽成群蔽溪谷。乔仙两舄不用多，尺纸长须慰幽独。墙头瓠壶舍下笋，唤作蒸鹅烹健犊。前时馋客错欢喜，益水添薪费煎促。主人此外北窗风，饭后乳瓯初睡足。","dynasty":"宋代","title":"谢杨寿卿送双鸭用香木拄杖韵"}
{"author":"李石","content":"群儿彩胜竞芳菲，我向新年补旧衣。五十九的蘧伯玉，不知谁是更谁非。","dynasty":"宋代","title":"立春"}
{"author":"李石","content":"岷峨皎皎玉千峰，只欠平川一尺融。土雾不成云外霰，江沙半杂夜来风。针头可惜丘中麦，堋口来祈应上公。饱死侏儒果何意，连年调年战声中。","dynasty":"宋代","title":"祷雪堋口庙"}
{"author":"李石","content":"十里山光绀碧围，瘴烟收尽溢春晖。黄紬睡美闻卫唱，白羽风高入指挥。楼角片云随雁去，谿头骤雨送龙归。君王若问安边策，苜蓿漫山战马肥。","dynasty":"宋代","title":"羽扇亭"}
{"author":"李石","content":"民无穴居智，不知彼狐狸。奔流决户入，尚怀囊橐资。仓卒老稚计，共此高树栖。茫茫无舟筏，渺渺失陵陂。号呼性命急，千钧悬一丝。引手幸免鱼，十五为流尸。古今民父母，唯有恺悌诗。吾诗本不作，聊以箴厥堤。","dynasty":"宋代","title":"大水寓武信二首"}
{"author":"李石","content":"别久无辞道路难，敝裘依旧据征鞍。五湖我已遭风逆，三径君能犯雪寒。下榻莫嫌烹瓠叶，倚门正及颂椒盘。一杯少味仍相送，折得梅花带笑看。","dynasty":"宋代","title":"送牟尧文"}
{"author":"李石","content":"千林独觉一林芳，稼碧搀先送晓光。鲁酒未妨杯雪冷，麝兰半杂袖风香。","dynasty":"宋代","title":"香橘二首"}
{"author":"李石","content":"郡圃锄荒雪，家山斸浅沙。只今诸葛菜，何似邵平瓜。小摘情何厚，长斋气自华。官烹与私炙，随处即生涯。","dynasty":"宋代","title":"诸葛菜"}
{"author":"李石","content":"习气仍余酒后狂，十年坐斥醉中乡。读书窗外千堆雪，利剑床头一匣霜。收拾微吟追李杜，研摩小楷逼苏黄。他文逍遣随儿辈，颇笑翁痴作一囊。","dynasty":"宋代","title":"再用九日韵答何邵卿二首"}
{"author":"李石","content":"花树树。吹碎胭脂红雨。将谓郎来推绣户。暖风摇竹坞。睡起栏干凝伫。漠漠红楼飞絮。划踏袜儿垂手处。隔溪莺对语。","dynasty":"宋代","title":"出塞/谒金门"}
{"author":"李石","content":"仙人九天上，骖鸾绁飞虬。飘飘紫霄御，下作人间游。二十四洞天，海上横十洲。乾门凿井络，丹梯云气浮。中有三仙山，璫佩鸣琳璆。群仙各分化，一笑芳菲留。我作招仙诗，披风上巢楼。仙鸟衔玉书，仙花拂人头。手挽北斗柄，揖取银河流。六合正泥滓，一洗苍生忧。","dynasty":"宋代","title":"仙巢"}
{"author":"李石","content":"苍龙甲戌岁，修筑周公殿。文翁至高君，学校已再变。顺考兴平年，寔纪汉之献。或云钟会书，入木字隐见。自献而至会，朔历斗杓转。会初入蜀时，意不止弱禅。有如猿猱系，百巧欲伺便。杀女不作难，机锋剧刀箭。会书固出繇，家法素所善。至学艾笔迹，暮夜走邮传。老昭岂易欺，真伪猝难辨。欺昭尔尚可，蜀士多秀彦。当其下笔时，宁不愧颜面。虽蒙黼藻文，不揜粪土贱。","dynasty":"宋代","title":"殿柱记"}
{"author":"李石","content":"爱他国色艳倾城，老衲心城百万兵。便使有情何足动，幻花况是本无情。","dynasty":"宋代","title":"扇子诗"}
{"author":"李石","content":"一株女仙琼玉蕊，千叶化佛冰雪团。且袖今时宰相手，领取前辈儒生酸。","dynasty":"宋代","title":"千叶梅"}
{"author":"李石","content":"蝶儿也解宿香丛，蜂子尤能醉蜜红。幻景扫除余结习，自携茗碗漱花风。","dynasty":"宋代","title":"扇子诗"}
{"author":"李石","content":"白白红红不直钱，吹风吹雨逼残年。种桃自是非君子，指李渠能著老仙。","dynasty":"宋代","title":"扇子诗"}
{"author":"李石","content":"阿师从何来，最是两肩苦。一头载梵书，一头荷慈母。至今江上松，东西随仰俯。此松岂有情，摩顶记佛语。松根白衣仙，日夜瑞光吐。翩然紫霄上，蛰龙起雷雨。我来悟前缘，父老指环堵。风花即几席，经草随步武。重栽渺生意，合抱阶尺土。他年十八公，此地记初祖。","dynasty":"宋代","title":"西堂前老松状如偃盖或云即摩顶松也松产茯苓"}
{"author":"李石","content":"香茗粗蔬肯破悭，相公日食万羊山。夫君何厚神何薄，自取悬鹑一水间。","dynasty":"宋代","title":"石过青渠壁间有何人者诗欲梓潼神君戒杀以从"}
{"author":"李石","content":"读书要身荣，得禄为亲喜。端知绛帐华，乃在彩衣里。冷官多澹泊，有道足甘旨。登堂四壁余，发帙照案几。尚有老孟光，环以三稚子。一笑扶鹤发，相见折屐齿。出门顾诸生，正事歌锡尔。生朝适余暇，汤饼庆弧矢。众客集清辰，好语塞两耳。我有海上方，剩泛杯中蚁。永为萱堂寿，胜饮菊潭水。","dynasty":"宋代","title":"赠杨教授"}
{"author":"李石","content":"雪打窗外竹，共卧窗间床。起来忍饥冻，对坐唯炉香。写之三尺琴，绕屋声琅琅。相从无此好，要俶西山装。西山接飞鸿，路入云水乡。六月余积雪，冬木今春芳。群仙竞来往，御风骑凤凰。我昔曾见之，瞳子瞭且光。张子长鬣师，沆瀣入肺肠。为取桥下履，仍传枕中方。此时觅刀圭，念我双鬓苍。","dynasty":"宋代","title":"送张道士游西山至道观"}
{"author":"李石","content":"拈花示病元来怕，遇酒逃禅却未真。三古绝编徒自圣，二王书法恐非臣。","dynasty":"宋代","title":"扇子诗"}
{"author":"李石","content":"一春闲却花时候。小阁幽窗长独守。晴云南浦梦还空，初月西楼眉也皱。马嘶何日门前柳。脉脉盈盈相见后。心头有事不难知，面上看谁真个瘦。","dynasty":"宋代","title":"木兰花"}
{"author":"李石","content":"便令巴水浓如酒，巴邑巴村醉花柳。","dynasty":"宋代","title":"句"}
{"author":"李石","content":"六月三伏猛火燃，卧龙无雨口生烟。蜩蝉何事得美荫，聒聒不上高树颠。","dynasty":"宋代","title":"扇子诗"}
{"author":"李石","content":"风雨楼上笛，烧春宽作程。眉峰须小蹙，梅子弹九青。","dynasty":"宋代","title":"扇子诗"}
{"author":"李石","content":"霜林作缬菊成长，只道花多缘叶稀。辛苦为他成蜜后，蜡蜂犹是趁花飞。","dynasty":"宋代","title":"蜡梅"}
{"author":"李石","content":"痴儿索钱要沽酒，吾岂绐儿囊已羞。乃翁作诗须汝和，觅句共登西北楼。","dynasty":"宋代","title":"九日四首"}
{"author":"李石","content":"毒露炎炎海瘴浮，一轩谁与聒清秋。雨花天上清凉手，挽取银河作玉流。","dynasty":"宋代","title":"漱玉轩为邑之佳处顷春祝寺僧少葺之重来则眼"}
{"author":"李石","content":"我昔泛洞庭，白波大如屋。水天两相际，渺渺浸坤轴。小舟掀簸中，呕眩篷底伏。忽然得岛屿，便欲缒船宿。西归收惊魂，且濯泥土足。东湖一席地，江脉自渟蓄。烟雨相吐吞，几席染湖渌。汀洲红白花，游泳杂凫鹜。横流溢四海，未暇较吴蜀。骇我时世情，风波戒平陆。","dynasty":"宋代","title":"湖屿"}
{"author":"李石","content":"古屋云栖洞，深湖水拍桥。吏閒知学稼，民乐自歌樵。官监频添牧，蕃商不费招。老夫便午睡，风恶任飘摇。","dynasty":"宋代","title":"沉黎四首"}
{"author":"李石","content":"苔扫弥旬雨，花开数日晴。蝶轻矜鬼翅，莺巧学僮声。","dynasty":"宋代","title":"感事"}
{"author":"李石","content":"春事曾看满眼花，楼高不见玉人家。峡云梦断无消息，想像红裙踏雁沙。","dynasty":"宋代","title":"扇子诗"}
{"author":"李石","content":"腰束素，鬓垂鸦。无情笑面醉犹遮。扇儿扇，瞥见些。双凤小，玉钗斜。芙蓉衫子藕花纱。戴一枝，薝卜花。","dynasty":"宋代","title":"捣练子·腰束素"}
{"author":"李石","content":"老去轻时节，忧来稔岁年。黄花关上戍，青草渡头船。望眼知谁属，归心只自怜。仅沾微禄在，未敢计良田。","dynasty":"宋代","title":"九日类试院雨中制司送酒关子二首"}
{"author":"李石","content":"花树树。吹碎胭脂红雨。将谓郎来推绣户。暖风摇竹坞。睡起栏干凝伫。漠漠红楼飞絮。划踏袜儿垂手处。隔溪莺对语。","dynasty":"宋代","title":"出塞/谒金门夜梦一女子引扇求字，为书小阕"}
{"author":"李石","content":"一毛沼泪未宜轻，甘脆提携慰客情。仙狗吠林堪小摘，乳猫蹲竹得春萌。齿牙风露虽云美，口腹朝昏只旋营。尚献一芹裨玉食，天庖回首隔重城。","dynasty":"宋代","title":"食枸杞猫头筍"}
{"author":"李石","content":"春水摇冻春水肥，小风卷沙梅雪飞。东皇劝人作耕织，天雨粒粒机中丝。田家喜说新年话，苔青映门竹枝亚。有钱输官官不嗔，满地黄金不论价。","dynasty":"宋代","title":"喜雨谣"}
{"author":"李石","content":"斟别酒，问东君。一年一度一回新。看百花，飘舞茵。斟别酒，问行人。莫将别泪裛罗巾。早归来，依旧春。","dynasty":"宋代","title":"捣练子其一送别"}
{"author":"李石","content":"携书携酒秋竹根，拂石读书横酒樽。只有梅花如我醉，一枝和雪亚前村。","dynasty":"宋代","title":"竹间读书"}
{"author":"李石","content":"雪打窗外竹，共卧窗间床。起来忍饥冻，对坐唯炉香。写之三尺琴，绕屋声琅琅。相从无此好，要俶西山装。西山接飞鸿，路入云水乡。六月余积雪，冬木今春芳。群仙竞来往，御风骑凤凰。我昔曾见之，瞳子瞭且光。张子长鬣师，沆瀣入肺肠。为取桥下履，仍传枕中方。此时觅刀圭，念我双鬓苍。","dynasty":"宋代","title":"送张道士游西山至道观"}
{"author":"李石","content":"蜀侯作頖锦水湄，先圣先师同此室。巍然夫子据此座，殿以周公名自昔。圣人现金两如一家，均是周人先后出。想见东家中夜梦，犹与公孙同衮舄。斯文授受乃关天，不为汉唐加损益。我时来视俎豆事，重是汉人斤斧迹。汉宫制度九天上，散落人间此其一。多因丰屋起戎心，独此数椽绵岁历。规模{堞土换山}嵲东鲁似，气象缥缈西岷敌。竹松犹是斯干诗，风雨方知隆栋吉。虽然汉献来至今，阅世已多驹过隙。中间岂无鸟鼠虑，妙斲不知难辄易。工师不揆乱如麻，敢向般门言匠石。诗书譬彼尚阙文，后学如何补遗逸。祖龙非意窃登床，蝌蚪有心来坏壁。旧章仅在命如丝，谁勒吾诗胜丹漆。","dynasty":"宋代","title":"周公礼殿"}
{"author":"李石","content":"物我相轩轾，乘除只自知。儿临池上字，母养镜中丝。竹静泉生乳，花深地产芝。旧时双燕子，来往亦仪仪。","dynasty":"宋代","title":"方舟二首"}
{"author":"李石","content":"堑成雉堞绕蚕丛，汉栈分明蜀徼通。只说金牛能诳客，已输巴粟到关中。","dynasty":"宋代","title":"秦城二绝"}
{"author":"李石","content":"客子推移地，闻鸡敢晏眠。酒楼春夜雨，柳岸早行天。龙卧风雷宅，蚕丛绵绣川。谭杨两州教，记我别时年。","dynasty":"宋代","title":"寄贾元镇并问杨似贤谭德称"}
{"author":"李石","content":"碧海鲸鱼掣钓纶，后生立意要求新。求新未必胜如旧，苏李元来是古人。","dynasty":"宋代","title":"扇子诗其八十六"}
{"author":"李石","content":"一毛沼沚未宜轻，甘脆提携慰客情。仙狗吠林堪小摘，乳猫蹲竹得春萌。齿牙风露虽云美，口腹朝昏只旋营。尚献一芹裨玉食，天庖回首隔重城。","dynasty":"宋代","title":"食枸杞猫头笋"}
{"author":"李石","content":"别久无辞道路难，敝裘依旧据征鞍。五湖我已遭风逆，三径君能犯雪寒。下榻莫嫌烹瓠叶，倚门正及颂椒盘。一杯少味仍相送，折得梅花带笑看。","dynasty":"宋代","title":"送牟尧文"}
{"author":"李石","content":"黄鷅鶹鸣处处闻，花开时候度重门。啄花莫啄枝头锦，留与东皇覆酒樽。","dynasty":"宋代","title":"题马仲友画花下猫二首"}
{"author":"李石","content":"携书携酒秋竹根，拂石读书横酒樽。只有梅花如我醉，一枝和雪亚前村。","dynasty":"宋代","title":"竹间读书"}
{"author":"李石","content":"林静有集鸟，水濶多潜鱼。未能急期会，乃更谈清虚。吾家柱下史，不读城旦书。偶挟一语契，到官十日初。仙人水雪容，访我云霞居。扫地荫修竹，引水浇芙蕖。吏最果不足，丞负良有余。深文到穴鼠，百巧呈山狙。从今结绳内，只可禁网疏。虽非胶西室，有此指南车。","dynasty":"宋代","title":"盖公堂"}
{"author":"李石","content":"五日转一候，百年能几春。雨苔堆碧色，风蕊委红尘。神晤又何说，交疏莫强亲。杜门谁是伴，杯酒圣贤人。","dynasty":"宋代","title":"感怀"}
{"author":"李石","content":"轻衫轻骑雪边州，不是书生战不侯。卧枕太阿龙夜吼，梦随水冻截河流。","dynasty":"宋代","title":"感事"}
{"author":"李石","content":"一水遮金骑，诸州办甲衣。书生投笔砚，随口说兵机。","dynasty":"宋代","title":"感事"}
{"author":"李石","content":"老大年光迫，纖花又一春。鹊占风外岁，鸡唱雨中晨。","dynasty":"宋代","title":"感事"}
{"author":"李石","content":"指谓名场结净缘，修行随处扩龙天。只今挽下银河水，已污缁尘四十年。","dynasty":"宋代","title":"感事"}
{"author":"李石","content":"一径清如扫，柴门霁影多。苔莓因鹤啄，非是客经过。","dynasty":"宋代","title":"感事"}
{"author":"李石","content":"三起复三眠，吹花涨雨烟。浮萍增采色，轻压绿池莲。","dynasty":"宋代","title":"感事"}
{"author":"李石","content":"苔扫弥旬雨，花开数日晴。蝶轻矜鬼翅，莺巧学僮声。","dynasty":"宋代","title":"感事"}
{"author":"李石","content":"缀缀复翘翘，金丝并玉条。酴醾与杨柳，结托上青霄。","dynasty":"宋代","title":"感事"}
{"author":"李石","content":"霜馀袅袅撷秋芳，露洗娟娟百宝光。齿冷欲餐琼树玉，手温谁握洞庭香。","dynasty":"宋代","title":"香橘二首其一"}
{"author":"李石","content":"痴儿索钱要沽酒，吾岂绐儿囊已羞。乃翁作诗须汝和，觅句共登西北楼。","dynasty":"宋代","title":"九日四首"}
{"author":"李石","content":"烊铜作梁剑栈编，峡江百丈青云缘。峡山鸟道飞翩翩，蜀仙自得壶中天。丈人口诀谁与传，青城一炷心香烟。萦藤络蔓紫翠牵，清河链师天上仙。玉华楼高瞰平川，白日下界黑鬼缠。帝曰汝往予详延，鼎转九丹书八篇。清风来翔明月前，夏日不暍冬不绵。青骡白鹤忘岁年，是家仙种张祖先。椒子红熟丹浴泉，酿成白酒斗十千。先生日日贪醉眠，为我寄语来日边。","dynasty":"宋代","title":"次韵赵彦肤柏梁体送张道录"}
{"author":"李石","content":"玻璃江深麦初熟，引水细舂比炊玉。老守斋钵自有余，端为吾民忧不足。荔枝堂前红数栽，倚树读书门不开。收麦入厨催酿酒，客问遣骑何时来。","dynasty":"宋代","title":"宇文子友以诗来觅酒"}
{"author":"李石","content":"人谁怜老子，我自类痴儿。爱草留荒径，疏泉入小池。春风随处是，晴日与花宜。好客能相贷，携锄出短篱。","dynasty":"宋代","title":"山亭三首"}
{"author":"李石","content":"群儿生长轻江湖，上船下船谁使驱。江牵百丈沙水涩，岸上风雪谦泥涂。下循枯苇鹅鸭乱，上控绝壁猿猱呼。可怜进寸得退尺，挽脚不住头欲扶。均之两两穷性命，我自有罪非尔辜。二年学省一不补，天子幸赦怜其愚。一船放归小如叶，满载岂有海上珠。琴书之外求长物，去时未有来时无。尔曹怜我共努力，归路尚远天西隅。泊船且醉花柳岸，为尔尚肯满眼沽。","dynasty":"宋代","title":"挽船"}
{"author":"李石","content":"引手折纖枝，月边簪玉儿。好与一杯酒，酒香知是谁。","dynasty":"宋代","title":"扇子诗"}
{"author":"李石","content":"苍龙甲戌岁，修筑周公殿。文翁至高君，学校已再变。顺考兴平年，寔纪汉之献。或云钟会书，入木字隐见。自献而至会，朔历斗杓转。会初入蜀时，意不止弱禅。有如猿猱系，百巧欲伺便。杀女不作难，机锋剧刀箭。会书固出繇，家法素所善。至学艾笔迹，暮夜走邮传。老昭岂易欺，真伪猝难辨。欺昭尔尚可，蜀士多秀彦。当其下笔时，宁不愧颜面。虽蒙黼藻文，不揜粪土贱。","dynasty":"宋代","title":"殿柱记"}
{"author":"李石","content":"众水秋风劲，群鸥白雪和。只宜閒坐钓，湖海老烟蓑。","dynasty":"宋代","title":"扇子诗"}
{"author":"李石","content":"积雨催寒早，江湖渺障川。黄花到十月，白发已三年。酒尽迟村饷，诗成得昼眠。低回看双鹤，铩翮欲摩天。","dynasty":"宋代","title":"双鹤"}
{"author":"李石","content":"猛火横秋如烁，银河冷浸月脚。三更独立梧桐，不恨夜凉衫薄。","dynasty":"宋代","title":"扇子诗"}
{"author":"李石","content":"典裘贸布得杯觞，俗认虚名作醉乡。溪雨山风妒酒色，疏篱冷蕊逐人忙。","dynasty":"宋代","title":"九日四首"}
{"author":"李石","content":"本来骑鹤上扬州，不学老君夸白头。丈夫要活三百岁，独在中书二十秋。","dynasty":"宋代","title":"扇子诗"}
{"author":"李石","content":"夜凉红藕六铢衣，露滴银床树影稀。醉把玉箫风鬓乱，乘鸾初自月归来。","dynasty":"宋代","title":"扇子诗"}
{"author":"李石","content":"毡裘重译裹风腥，改袭衣冠拜舞轻。不是两阶蒙圣化，应将五饵笑书生。","dynasty":"宋代","title":"犒蛮给衣"}
{"author":"李石","content":"重阳日，四面雨垂垂。戏马台前泥拍肚，龙山路上水平脐。渰浸倒东篱。茱萸胖，黄菊湿齑齑。落帽孟嘉寻蒻笠，漉巾陶令买蓑衣。都道不如归。","dynasty":"宋代","title":"望江南"}
{"author":"李石","content":"蚤来晚去海波生，蛮触封疆不足争。袖手更须饶一著，也知竖子要横行。","dynasty":"宋代","title":"扇子诗"}
{"author":"李石","content":"大江拆两股，小江分一支。秋水七八月，老蟆喜持颐。往往自夸大，未觉海若嗤。灌溉虽小惠，湮溺已可危。父老指水迹，栖苴挂林枝。高田混坑谷，漠漠沙风吹。城堞不数步，长堤漫委蛇。我非河洛想，颇为梁益悲。神禹岂不到，吾蜀几为池。人日有故事，敢后壶浆期。野叟馈鱼兔，鼓舞亦致词。一笑谢父老，何由救民饥。但得麦早熟，眼底无疮痍。老守为尔醉，灯火江之湄。老蟆亦放光，跳月天南垂。","dynasty":"宋代","title":"人日集蟆颐视堰"}
{"author":"李石","content":"硬黄细字不足模，积习水墨閒工夫。膝上无心学李卫，腕头有诀付善奴。","dynasty":"宋代","title":"扇子诗其三十八"}
{"author":"李石","content":"峡水方中驻，归舟溯蜀门。竹枝声处处，梅蕊雪村村。来去山峦笑，啼号地主恩。幸然穷性命，不必赋招魂。","dynasty":"宋代","title":"峡中"}
{"author":"李石","content":"国风惆怅黍离离，只有周郎五字诗。得见大巫今索矣，可怜小子孰裁之。心如废井凭谁汲，语到修门未可期。此别更须留好句，梅花窗外见相思。","dynasty":"宋代","title":"送周行可"}
{"author":"李石","content":"君家屋中作山舫，开窗看山篷背上。两峰高并玉玲珑，大孤小孤无此样。主人酿酒书满船，读书饮酒酣且眠。应笑周郎赤壁下，龙骧万斛风动天。","dynasty":"宋代","title":"出舫"}
{"author":"李石","content":"桂屏立壁杳难攀，画舫层层碧玉栏。未觉香风披蕊晚，向来白雪避花繁。秋深犀子仍奔殿，夜迥珠星得走盘。二妙沓来成伯仲，恨无琼玖出毫端。","dynasty":"宋代","title":"公实公衍伯仲相访云木犀再花香橘新摘也并以"}
{"author":"李石","content":"畜樊利口莺成母，张艾虚心雉作媒。耐冷强书秋后扇，余醒更罚醉中杯。","dynasty":"宋代","title":"扇子诗"}
{"author":"李石","content":"月波半浸杨柳，谷雨初匀牡丹。夜酒只堪允酌，春罗不耐轻寒。","dynasty":"宋代","title":"扇子诗"}
{"author":"李石","content":"鸾镜愁添眉黛，罗裙瘦减腰肢。一回见了一回病，弹指误佳期。醉里懵腾泪洗，梦中著摸魂飞。一春多少闲风雨，亭院落花时。","dynasty":"宋代","title":"乌夜啼"}
{"author":"李石","content":"儋史之孙病耳翁，人佯谓我与真同。蚊飞鬓外年时事，鹊噪愁边晚更空。老去鹿皮终可隐，听如龙鼻反能聪。昭文不鼓非无意，勉为慈亲奏凯风。","dynasty":"宋代","title":"到沉黎举家瞆气上如聋者逾月乃愈医人云此瘴"}
{"author":"李石","content":"无适无莫羲皇人，不忧不惧击壤民。只有太平容易事，事于何处费精神。","dynasty":"宋代","title":"扇子诗"}
{"author":"李石","content":"一官职檄冷秋水，尽日量书接夜灯。老去髭须无可染，秋来面目自生憎。湖通堰尾听泉激，日出山尖见雪层。结习未除江海客，不忘回首梦觚棱。","dynasty":"宋代","title":"东湖感事二首"}
{"author":"李石","content":"持节使者来自天，玉皇遣问金碧仙。蜀山嵯峨九折外，琼楼绛阙迷风烟。騑騑蹴踏长楸道，喔喔下鸣芝草田。汉家一瑞恐难致，杀人自要身长年。麒麟凤凰不知爱，仙物未忍随拘牵。至今滇昆水含怒，怒迸海脉浮平川。资中男子文章伯，执笔金銮殿中客。碧鸡飞去却飞来，此地遂为金马宅。","dynasty":"宋代","title":"题金马碧鸡神祠"}
{"author":"李石","content":"无适无莫羲皇人，不忧不惧击壤民。只有太平容易事，事于何处费精神。","dynasty":"宋代","title":"扇子诗"}
{"author":"李石","content":"数竿修竹荫庭宇，上有真禽百般语。避人飞去却匆匆，惊落枝头夜来雨。","dynasty":"宋代","title":"扇子诗"}
{"author":"李石","content":"霜雪倚岩树，雾云秋水槎。且须高著眼，上有昙钵花。","dynasty":"宋代","title":"题师永锡知县画老竹枯木二首"}
{"author":"李石","content":"颡马非才具，蜗牛惜弊庐。风时甘伏枕，风雨阻来车。药裹衣巾内，梅花酒盏疏。江湖慰寂寞，一纸故人书。","dynasty":"宋代","title":"周参政惠书唁及亡儿开二首"}
{"author":"李石","content":"黄叶鸣林卷地风，一天秋色雁横空。风狂吹作欹斜字，似我遥书咄咄中。","dynasty":"宋代","title":"扇子诗"}
{"author":"李石","content":"黄叶鸣林捲地风，一天秋色雁横空。风狂吹作攲斜字，似我遥书咄咄中。","dynasty":"宋代","title":"扇子诗其九"}
{"author":"李石","content":"留滞周南隔要津，尚余家传付坚珉。才高未觉儒冠误，句好仍传乐府新。诸子尚能频屈指，一门今有几朱轮。吾乡水镜君尖恨，耸壑昂霄会有人。","dynasty":"宋代","title":"挽何与时"}
{"author":"李石","content":"一株坐断宝花台，冰雪光中眼倦开。无事暗香浮鼻观，思量也自识花来。","dynasty":"宋代","title":"蜡梅其二"}
{"author":"李石","content":"月树吾人倾盖，风蝉老子闻韶。唤起江湖春梦，几番鼓角秋潮。","dynasty":"宋代","title":"扇子诗其二"}
{"author":"李石","content":"柳间坐锻嵇叔夜，过眼余子何人哉。卿亦安用识我辈，所见所闻无去来。","dynasty":"宋代","title":"扇子诗"}
{"author":"李石","content":"野色桥边绿草新，小园胜绝可寻春。花间蜡屐蜂随步，竹外题诗月傍人。","dynasty":"宋代","title":"扇子诗其四十"}
{"author":"李石","content":"少休大夫封，应梦上公禄。向来岩壑姿，高节媲青竹。低徊文绣地，自谓迁进速。迩者为客卿，翰苑文史足。炎炎虽可鄙，炳炳有足录。一朝污浊流，钱券满吾蜀。童山要进取，万石压车轴。通侯宠富民，都慰侈搜粟。虽蒙须臾荣，不盖平生辱。社栎乃天全，不及不才木。春秋戒求名，吾诗纪山麓。","dynasty":"宋代","title":"黎墨"}
{"author":"李石","content":"兼金必贵双，珏玉不独只。嫣然彼丛生，佳处亦求匹。沙寒水成练，雪洞山立壁。春回小洛阳，淑气自融液。主人似维摩，拈花许入室。不碍清净眼，粉黛眩青亦。联香飒轻吹，并影旭朝日。有如猗兰心，相同不相敌。偶来饮此酒，对花情有激。试哦常棣章，反经道如一。","dynasty":"宋代","title":"同邓使君赏双头牡丹"}
{"author":"李石","content":"翠围矗矗乱山稠，蜑雨蛮烟冻不收。赤白囊来逢此岁，青黄谷熟又深秋。一官忍耻随人后，数口全生敢自谋。虮虱有心空地上，苍生难答两宫忧。","dynasty":"宋代","title":"边州警报"}
{"author":"李石","content":"雪片成孤立，蟾华与共游。从教惊蜀犬，曾是喘吴牛。蹲石依松瘦，寒溪映竹流。遥知明岁稔，携酒上南楼。","dynasty":"宋代","title":"五更一点月照窗几以为晓也披衣视之雪厚至尺"}
{"author":"李石","content":"老蝶凌风作晚狂，小春争得媚寒乡。池边团碧擎残雨，林末轻红拒薄霜。笑我何时书竹帛，似君依旧踏槐黄。相寻一醉能来否，枉费公家压酒囊。","dynasty":"宋代","title":"再用九日韵答何邵卿二首"}
{"author":"李石","content":"蜀川东抱战声流，元夕来监舍畔州。莫把华灯照人泪，只堪掩面替民愁。","dynasty":"宋代","title":"彭州上元二首"}
{"author":"李石","content":"留船买鱼作寒节。","dynasty":"宋代","title":"句"}
{"author":"李石","content":"满盘水玉岂虚投，落笔琼琚未易酬。欲写霜柑三百颗，更寻火枣八千秋。","dynasty":"宋代","title":"谢王公才惠资阳梨二首"}
{"author":"李石","content":"拙眼扪星绝汉津，只知仙迹混风尘。天衣自是非针线，此巧如何说向人。","dynasty":"宋代","title":"扇子诗"}
{"author":"李石","content":"携书携酒秋竹根，拂石读书横酒樽。只有梅花如我醉，一枝和雪亚前村。","dynasty":"宋代","title":"竹间读书"}
{"author":"李石","content":"叩门剥啄涕沾襟，忽忆僧孙病骨侵。壁上卧龙香线断，柱间题凤墨痕深。仓皇不瞑思君眼，辗转犹希住世心。真意自天渠信否，赠篇聊当阁中箴。","dynasty":"宋代","title":"用之相访忽忆汉孙不得一脉以死用前韵"}
{"author":"李石","content":"硬黄细字不足模，积习水墨閒工夫。膝上无心学李卫，腕头有诀付善奴。","dynasty":"宋代","title":"扇子诗其三十八"}
{"author":"李石","content":"上头圆盖下方盘，中夹痴憨白肉圆。九窍八骸浑不识，更来底处觅心安。","dynasty":"宋代","title":"扇子诗"}
{"author":"李石","content":"野色桥边绿草新，小园胜绝可寻春。花间蜡屐蜂随步，竹外题诗月傍人。","dynasty":"宋代","title":"扇子诗其四十"}
{"author":"李石","content":"三秋桂子玉舒花，天上楼台出帝家。只许阿兔操杵臼，不知更有玉虾蟆。","dynasty":"宋代","title":"扇子诗"}
{"author":"李石","content":"野芋接花一日事，刻玉作楮三年工。此家妙有转物手。老圃宽褐藏春风。","dynasty":"宋代","title":"千叶梅"}
{"author":"李石","content":"一株女仙琼玉蕊，千叶化佛冰雪团。且袖今时宰相手，领取前辈儒生酸。","dynasty":"宋代","title":"千叶梅"}
{"author":"李石","content":"入用定知材见伐，不鸣仍以雁遭烹。漆园二物都疑著，老去从军得细评。","dynasty":"宋代","title":"谢夏彦博知县惠落雁木并紫筍茶绿菜二首"}
{"author":"李石","content":"天津桥上弄猢狲，女子从来不出门。却被罔明穿鼻孔，鬓边香撼玉梅魂。","dynasty":"宋代","title":"颂古塔祖胜二首"}
{"author":"李石","content":"小桃小杏红，和雨和烟瘦。不是点燕脂，素面偏宜酒。也是惯伤春，可惜闲时候。正要画眉人，与作双蛾斗。","dynasty":"宋代","title":"生查子（春情）"}
{"author":"李石","content":"颜子见善则迁，子路有过则改。懒则鲇鱼上竿，勤则大鹏跨海。","dynasty":"宋代","title":"扇子诗"}
{"author":"李石","content":"群儿生长轻江湖，上船下船谁使驱。江牵百丈沙水涩，岸上风雪谦泥涂。下循枯苇鹅鸭乱，上控绝壁猿猱呼。可怜进寸得退尺，挽脚不住头欲扶。均之两两穷性命，我自有罪非尔辜。二年学省一不补，天子幸赦怜其愚。一船放归小如叶，满载岂有海上珠。琴书之外求长物，去时未有来时无。尔曹怜我共努力，归路尚远天西隅。泊船且醉花柳岸，为尔尚肯满眼沽。","dynasty":"宋代","title":"挽船"}
{"author":"李石","content":"天上佳上云缕衣，暗传春恨入新诗。楼头玉笛关情绪，不念残香结子时。","dynasty":"宋代","title":"红梅阁二首"}
{"author":"李石","content":"乳崖霜雪根，金地白莲蕊。泉上碧眼师，秋月照清泚。玉籢开明镜，肝胆两冤鬼。若为人面创，如以佛手洗。遂解七国仇，化为三昧水。我来愧尘缨，与世无愧喜。平生一瓢心，属餍岂为己。定知蜀山龙，云雨高卧里。微丝出游戏，僧饭冰入齿。灌溉丹穴深，窈窕沧海底。人怨旱火焦，雷公费鞭箠。请师拄杖头，搅山唤龙起。","dynasty":"宋代","title":"题三昧泉"}
{"author":"李石","content":"海濶千江辏，风翻大浪随。六鳌元未足，不是下钩迟。","dynasty":"宋代","title":"扇子诗"}
{"author":"李石","content":"进取虽狂我不狂，跨鳌今日郑公乡。未偕西蜀三年计，来访东湖九月霜。桃李山城漫红白，橘橙峡路看青黄。修门万里逢严助，剩剖琅玕出锦囊。","dynasty":"宋代","title":"送王应祥"}
{"author":"李石","content":"三千稚翠绕池亭，他日摩挲考岁星。为语邦人须耐久，春红何必似冬青。","dynasty":"宋代","title":"眉州郡圃种稚柏三千"}
{"author":"李石","content":"塔倒峰峦影，钟埋涧谷音，二贤苔像古，四虎竹泉深。炬火推归路，经台唤隔林。人头连地脉，古迹备幽寻。","dynasty":"宋代","title":"题白塔古迹二首"}
{"author":"李石","content":"去年万里客，仰看秋云孤。今年返南亩，颇复怀西湖。今日果何日，淑气天四隅。凭高送无目，风景未觉殊。试问先生菊，何如朝士萸。莫作去来想，渺渺同一区。久客负隣里，置酒烦招呼。起登舍畔山，山色定有无。澹烟与晴日，醉眼相模糊。我老腰脚顽，健倒须儿扶。","dynasty":"宋代","title":"九日同胡子远携三子以重阳能插菊花无分韵"}
{"author":"李石","content":"舟楫风涛桧与松，一堂白发几篙工。江湖万里吴天迥，正在巴陵日本东。","dynasty":"宋代","title":"谢浩然尝为余作异梦余再被召浩然有诗次韵复"}
{"author":"李石","content":"梧桐角可磨，江沙玉能错。由来刚强徒，未易胜软弱。是在六二坤，对病可为药。吾生任天真，三者不自度。中年坐龃龉，出语遭击搏。官居寄委蛇，晴窗傍林壑。泉乳发深窦，竹萌抱新箨。不习其经兹，玩爻情所托。一字得一师，圣贤如可作。坐待韦编翁，为我解禅缚。","dynasty":"宋代","title":"直方大"}
{"author":"李石","content":"手挈东风上水关，凤书迎日看新班。五湖家世乌衣巷，三峡楼台赤甲山。画戟门开春尽永，卧龙帐稳海波閒。安危大计须公等，天定应知即赐环。","dynasty":"宋代","title":"到夔门呈王待制"}
{"author":"李石","content":"夜榻近虚檐，独卧玉蟾冷。梧桐气先夺，端不碍清影。","dynasty":"宋代","title":"秋月二首其一"}
{"author":"李石","content":"别去名场叹滞留，肯来空谷话清幽。知君有约趋金马，笑我无心对白鸥。千顷量陂能却老，一编家学莫他求。相将杖履题诗处，跨麂山头记旧游。","dynasty":"宋代","title":"李新仲圭同游醮坛归以诗告别次韵"}
{"author":"李石","content":"小小愚民岂易欺，士夫妄论似相知。业书若上天盘秤，当用崑崙作秤锤。","dynasty":"宋代","title":"扇子诗"}
{"author":"李石","content":"栩栩齁齁睡足仙，华山浓睡一千年。龟儿不食龙儿蛰，睡里人间变海田。","dynasty":"宋代","title":"扇子诗"}
{"author":"李石","content":"塔倒峰峦影，钟埋涧谷音，二贤苔像古，四虎竹泉深。炬火推归路，经台唤隔林。人头连地脉，古迹备幽寻。","dynasty":"宋代","title":"题白塔古迹二首"}
{"author":"李石","content":"乱红乱紫满林塘，旋扫苔莓一迳香。寒食年年新火令，落花何必恨风狂。","dynasty":"宋代","title":"扇子诗"}
{"author":"李石","content":"霞影塔觜红，岚光佛头绿。沙明疏柳外，寻路绕湖曲。远客谁与俱，斯游未为独。佳处心自领，未易语童仆。应接敢惮烦，山水相追逐。此间有鱼鸟，怪我来不速。都城无閒官，旬谒废休沐。幸兹九日临，及此秋气淑。醺酣岂无分，登眺宁免俗。起行九里松，试插一枝菊。西风莫欺客，破帽双鬓秃。未敢醉向人，藕泉漱新馥。","dynasty":"宋代","title":"九日游天竺"}
{"author":"李石","content":"春寂寞。长安古道东风恶。东风恶。胭脂满地，杏花零落。臂销不奈黄金约。天寒犹怯春衫薄。春衫薄。不禁珠泪，为君弹却。","dynasty":"宋代","title":"忆秦娥"}
{"author":"李石","content":"林盘谷转走萦纡，两腋乘风上太虚。尘世似将玄圃隔，仙宫元在赤城居。著鞭欲跨鸾凰去，舐鼎曾嫌鸡犬余。尺帚何当上霄汉，夜扪星斗步庭除。","dynasty":"宋代","title":"题扪参亭"}
{"author":"李石","content":"薰弦早已迓秋鸿，岁事先生逆料中。前密后疏随处改，枉教杨柳怨西风。","dynasty":"宋代","title":"扇子诗其五十"}
{"author":"李石","content":"眠界琉璃鸟度，腹中沉瀣蝉清。猗兰羲献父子，瘦竹夷齐弟兄。","dynasty":"宋代","title":"扇子诗"}
{"author":"李石","content":"拈花示病元来怕，遇酒逃禅却未真。三古绝编徒自圣，二王书法恐非臣。","dynasty":"宋代","title":"扇子诗"}
{"author":"李石","content":"我行江南上峡来，系舟夜泊云雨台。行到西川一万里，杜鹃声急桃花开。","dynasty":"宋代","title":"瞿唐峡"}
{"author":"李石","content":"柏树庭前度夏，荷花池上经秋。若问西来拄杖，何如南去轻舟。","dynasty":"宋代","title":"扇子诗"}
{"author":"李石","content":"善水沃沸焦，善药调瞑眩。吾岂斯人徒，屏开慈母面。丹青解人意，二字出素练。孝哉耘瓜子，伤根岂所愿。升堂致一唯，出门成两见。遂令李老书，不和韩非传。吾家桃李园，力行未敢倦。明知政事拙，稍觉言语贱。四科定谁先，袖手水入砚。会请无言师，宽处著方便。","dynasty":"宋代","title":"严一飞惠余一唯图书赞其上甚佳石更名忠恕图"}
{"author":"李石","content":"荷花人面红，月影波心见。扇子倒拈来，敲落红香片。窗下翦灯花，今日眉深浅。留得镜中看，蹙破春山远。","dynasty":"宋代","title":"生查子"}
{"author":"李石","content":"短短青蒲浅浅沙，春风不隔水仙家。一枝未报江南信，旋琢湖水看雪花。","dynasty":"宋代","title":"东湖探梅"}
{"author":"李石","content":"晴日浅深著柳，暖风高下吹花。醉里蝴蝶作梦，醒后狂蜂报衙。","dynasty":"宋代","title":"扇子诗其五"}
{"author":"李石","content":"重阳日，四面雨垂垂。戏马台前泥拍肚，龙山路上水平脐。渰浸倒东篱。茱萸胖，黄菊湿齑齑。落帽孟嘉寻蒻笠，漉巾陶令买蓑衣。都道不如归。","dynasty":"宋代","title":"望江南"}
{"author":"李石","content":"吴山浮海青，蜀山粘雪白。两山相西东，渺渺万里隔。一官谁卑高，博士省中客。岁月成后先，去住作分拆。先生何时来，六经尚遗泽。衣钵肯付我，颇任弟子责。须髯襄阳翁，龙凤出窟宅。典刑耆旧内，卿月耀词伯。归路入西湖，官梅已堪摘。好将软红书，博此千顷窄。夷吾王郎孙，江左书竹帛。临风失惊呼，看刷九霄翮。","dynasty":"宋代","title":"送王瞻叔总领"}
{"author":"李石","content":"修竿其钓莫钓，短艇似渔非渔。欸乃一声山水，杏林夫子琴书。","dynasty":"宋代","title":"扇子诗"}
{"author":"李石","content":"近日江西将，常兵已骇闻。不知蜂虿陈，敢抗虎貔军。","dynasty":"宋代","title":"感事"}
{"author":"李石","content":"水浸菩提坐，风传戒定香。藕根金锁骨，花面玉毫光。","dynasty":"宋代","title":"扇子诗"}
{"author":"李石","content":"芦花岸下蓼滩头，上得钩时便上钩。一曲渔歌川掉拨，五湖烟水月轮秋。","dynasty":"宋代","title":"颂古塔祖胜二首"}
{"author":"李石","content":"师资为学之规，朋友为学之劝。说与润屋千金，何似传家万卷。","dynasty":"宋代","title":"扇子诗"}
{"author":"李石","content":"在仙白云乡，地与人境异。金卮老翁泉，玉盘秋水芰。谁欤肯下食，三仙入梦寐。一笑谓我言，随处类投畀。蟆颐霜雪山，危步踏森翠。山间多君子，一饭岂易致。诗书宽褐姿，曾何问名位。家传元佑学，口语自妩媚。颇识李夫子，一官若无意。善恶政亦殊，天心各缘类。大哉圣人经，春秋不书瑞。但得好麦禾，风雨烦笔记。屡书不一书，金玉文彩被。物物胡为来，根荄异形气。便欲献天子，明时乞宣示。斯文傥有作，士子歌既醉。我亦采民言，请付图牒吏。","dynasty":"宋代","title":"次范宰韵"}
{"author":"李石","content":"八十童颠抹霜雪，琉璃碧眼莲华舌。不将象步蹴驴骡，坐与如来过小劫。","dynasty":"宋代","title":"坚老师相访诵法华经如流"}
{"author":"李石","content":"踏碓村舂急，缲车并舍忙。雀桃红缀吻，莺粟碧成囊。","dynasty":"宋代","title":"感事"}
{"author":"李石","content":"茶寇征商急，偷生蔽绿林。江湖自有备，盗贼岂初心。","dynasty":"宋代","title":"感事"}
{"author":"李石","content":"近日江西将，常兵已骇闻。不知蜂虿陈，敢抗虎貔军。","dynasty":"宋代","title":"感事"}
{"author":"李石","content":"请借三分势，仍分七路兵。是儿虽乳臭，莫近吕蒙营。","dynasty":"宋代","title":"感事"}
{"author":"李石","content":"桂屏立壁杳难攀，画舫层层碧玉栏。未觉香风披蕊晚，向来白雪避花繁。秋深犀子仍奔殿，夜迥珠星得走盘。二妙沓来成伯仲，恨无琼玖出毫端。","dynasty":"宋代","title":"公实公衍伯仲相访云木犀再花香橘新摘也并以"}
{"author":"李石","content":"老眼黄昏眩著花，鼻头白昼梦南华。一杯世味蒲萄熟，薄薄分明胜煮茶。","dynasty":"宋代","title":"公寿送蒲萄以酒答之二首"}
{"author":"李石","content":"一宿逡巡为酒忙，暗泉倾乳听糟床。南隣无物酬佳伴，依旧岩花酿蜜香。","dynasty":"宋代","title":"公寿送蒲萄以酒答之二首"}
{"author":"李石","content":"骄荣落尽雪霜浮，偃蹇空贻社栎羞。濡染东家虽借润，风烟西爽亦宜秋。皮灾已觉神明露，心在犹怀剪伐忧。铁鏁何当绊龙脚，夜深雷风卷潭湫。","dynasty":"宋代","title":"古柏二首"}
{"author":"李石","content":"思人谁复念婆娑，窟室崖阴未易磨。四十围间看溜雨，三千年后数恒河。不堪与世供狙杙，尚许遗民占鸟窠。从此便名夫子树，匡人斤斧奈予何。","dynasty":"宋代","title":"古柏二首"}
{"author":"李石","content":"汾阳家世郎官星，百里隐隐闻雷声。德人所至有别样，不向尺箠求能名。上官嗔骂吏束湿，日下廪庾堆如京。此时桃李出谈笑，溪邑井井山风清。东林香火远公社，长官得暇来寻盟。云间春茗试新瀹，月里禅心须细评。今朝还有寿者相，松椿龟鹤纷喧争。高人著意供一默，富贵浮云双眼明。","dynasty":"宋代","title":"郭补生朝"}
{"author":"李石","content":"腰束素，鬓垂鸦。无情笑面醉犹遮。扇儿扇，瞥见些。双凤小，玉钗斜。芙蓉衫子藕花纱。戴一枝，薝卜花。","dynasty":"宋代","title":"捣练子·腰束素"}
{"author":"李石","content":"钏动香飘麝，簪低鬓拂鸦。休遮笑里用，用此庭前花。","dynasty":"宋代","title":"扇子诗"}
{"author":"李石","content":"露冷蕊珠佩，五湖云水深。一枝春好在，先寄月边心。","dynasty":"宋代","title":"扇子诗其十七"}
{"author":"李石","content":"踏碓村舂急，缲车并舍忙。雀桃红缀吻，莺粟碧成囊。","dynasty":"宋代","title":"感事"}
{"author":"李石","content":"四月四日夏令新，馀花更饶三日春。榴红裙子凌波袜，一曲南风花笑人。","dynasty":"宋代","title":"扇子诗其六十九"}
{"author":"李石","content":"紫筍先期火未钻，绿芹犹及荐春盘。江湖别后浑忘味，忍把南烹累长官。","dynasty":"宋代","title":"谢夏彦博知县惠落雁木并紫筍茶绿菜二首"}
{"author":"李石","content":"天津桥上弄猢狲，女子从来不出门。却被罔明穿鼻孔，鬓边香撼玉梅魂。","dynasty":"宋代","title":"颂古塔祖胜二首"}
{"author":"李石","content":"火老不知秋，萤飞风露下。和月立梧桐，幽人宜独夜。","dynasty":"宋代","title":"扇子诗"}
{"author":"李石","content":"冷热衰盾之日，清和夷惠之风。天运自有常度，世态人情不同。","dynasty":"宋代","title":"扇子诗"}
{"author":"李石","content":"我昔择师友，所至多朋俦。道义自然合，如以胶漆投。一官既已得，势利寻戈矛。向者市道交，日亲成日讎。仅余山林士，共结方外游。一语不及俗，自是无悔尤。况乃生死事，同参无异谋。何暇及汝曹，惴惴性命忧。此间地步窄，椰子包山丘。三山妙僧杰，道眼宽处求。怜我本逐客，饥冻妻孥羞。有如呼云鹤，拍拍青泥沟。傥非香火缘，讵肯相恤收。阿璋栴檀林，手挽银河流。便欲洗俗辈，欢喜解我愁。阿兴两随我，五湖盟白鸥。对师思亡友，中忆烂银钩。阿鉴殊可人，出世依大侯。禅学瑄演辈，圭峰家法优。人人蹴龙象，一笑风马牛。死鼠岂凤食，徒然赫鸺鹠。行藏汝自用，吾生去来休。","dynasty":"宋代","title":"病中谢三山问讯"}
{"author":"李石","content":"四月少雨百草热，山中小麦皆乾枯。溪水下流牛缺饮，连耞未动妻典襦。而谷催耕鸠妇怨，早得一雨淋汝面。老夫枕书卧晚凉，农自忍饥官饱饭。","dynasty":"宋代","title":"彭州行邑道中"}
{"author":"李石","content":"秋蕊深红胜菊黄，拒霜却是最宜霜。仲谋有子来江表，先与乔娘醉晚妆。","dynasty":"宋代","title":"扇子诗"}
{"author":"李石","content":"射虎将军须发白，老作三茅洞中客。群仙呼去问姓名，谓是前时李八百。天孙乞与云锦衣，白日化为仙鹤飞。赤城山下百花市，卖符卖药沽酒归。","dynasty":"宋代","title":"赠开元观李法师"}
{"author":"李石","content":"弹我清风弦，酌我明月樽。栖迟元佑鬼，零落伊水魂。金玉百世师，丹青几代孙。水雪耀荒谷，云雾迷空村。斯人阨衰世，吾道谁与论。仙人白石溪，夫子青山根。","dynasty":"宋代","title":"伊川祠呈程咏之"}
{"author":"李石","content":"罢戍成迁次，投閒想帮居。风霜欺老大，书信卜交疏。黄叶频供扫，青山炯自如。斯文身健在，归及岁之余。","dynasty":"宋代","title":"天彭受代迁静正堂以代者未到漫兴二首"}
{"author":"李石","content":"缀缀复翘翘，金丝并玉条。酴醾与杨柳，结托上青霄。","dynasty":"宋代","title":"感事"}
{"author":"李石","content":"机锋相拄不争多，父舞三台子唱歌。若问一时同啐啄，菩提般若六波罗。","dynasty":"宋代","title":"扇子诗"}
{"author":"李石","content":"洞庭波浪五湖秋，缥缈云霄帝子楼。楼上故人穷骨相，箫韶声裡认仙舟。","dynasty":"宋代","title":"扇子诗"}
{"author":"李石","content":"沙水夜仍白，江月晓未收。联船共一岸，撼枕闻开头。五湖翻然归，凫雁芦花秋。低徊弄水雪，笑面会有由。有如此江波，大小同一浮。纖花不自惜，风卷随轻鸥。谁能徇残啄，五羖肥几牛。我欲知行津，上峡询耡耰。","dynasty":"宋代","title":"送黄安国同年"}
{"author":"李石","content":"斯文元祐间，一代人物好。我生嗟已后，不及见此老。朅来东坡上，雪堂亚荒草。此州三家村，大江流浩浩。四海矜重名，六丁护残藁。伤心逐客令，失脚空山道。昔为魑魅憎，今作神明祷。小桥行吟处，风叶付谁扫。","dynasty":"宋代","title":"游黄州东坡"}
{"author":"李石","content":"肌肤剪秋水，垂云出龙宫。我意得子佩，笑许无言中。","dynasty":"宋代","title":"水仙花二首其二"}
{"author":"李石","content":"一叶梧桐一片云，秋风江上日纷纷。鸦来鸦去吾何预，不向声尘著意闻。","dynasty":"宋代","title":"扇子诗"}
{"author":"李石","content":"一介吾儒孰重轻，青天蜀道少人行。芋魁豆饭吾儒事，不若归来谷口耕。","dynasty":"宋代","title":"扇子诗"}
{"author":"李石","content":"骄荣落尽雪霜浮，偃蹇空贻社栎羞。濡染东家虽借润，风烟西爽亦宜秋。皮灾已觉神明露，心在犹怀剪伐忧。铁鏁何当绊龙脚，夜深雷风卷潭湫。","dynasty":"宋代","title":"古柏二首"}
{"author":"李石","content":"知是禅师琢玉工，玉声犹作水玲珑。琢成大士笑无语，只在声闻一悟中。","dynasty":"宋代","title":"漱玉轩为邑之佳处顷春祝寺僧少葺之重来则眼"}
{"author":"李石","content":"桃李洲中别一春，雪山肯为障红尘。鬼神半夜应怜我，魑魅今朝不喜人。烟雨晦明窗外眼，风霜来去树边身。细思只合归耕好，并舍何由笑我贫。","dynasty":"宋代","title":"东湖感事二首"}
{"author":"李石","content":"街头春柳弄疏柔，闭户何曾一醉谋。只道将家对寒食，三千风雨隔松楸。","dynasty":"宋代","title":"寒食"}
{"author":"李石","content":"堑成雉堞绕蚕丛，汉栈分明蜀徼通。只说金牛能诳客，已输巴粟到关中。","dynasty":"宋代","title":"秦城二绝"}
{"author":"李石","content":"君子军中万户侯，文章经史总兼收。却将我辈毛锥子，夺取将军丈二矛。","dynasty":"宋代","title":"扇子诗"}
{"author":"李石","content":"封君培壅百年心，准拟霜秋色更深。办取数钱收一掬，此奴随处即成林。","dynasty":"宋代","title":"栽橘"}
{"author":"李石","content":"乱插繁花霁影中，忍教雪片扫狂风。从今准拟青梅子，雨点梅尖醉颊红。","dynasty":"宋代","title":"北田梅"}
{"author":"李石","content":"老火丹田热欲吹，不妨水雪重提携。金多不用千头橘，刀害无嫌三藏梨。","dynasty":"宋代","title":"谢王公才惠资阳梨二首"}
{"author":"李石","content":"四明本山名，与洞屹相向。取山以名洞，足以迎景贶。我非济时才，香火三遣放。再为玉局吏，圣恩覃旷荡。有如鉴湖乞，均逸江海上。圆也如乃翁，历历耗心匠。三径同蒋诩，五柳比元亮。一日培壅力，百年基址壮。桃李遵旧蹊，松竹缘叠嶂。林花拂朝晴，山鸟激清响。园人收果实，夏秋各有饷。谁云橐驼种，已有猢孙藏。翁前携客来，未免策拄杖。崎岖到洞门，衰病筋力彊。洞中亦虚白，喜气含万象。俎豆具仓猝，一杯复一唱。山果与山花，足以备清赏。杯盘旨味薄，笔墨醉语妄。醉中忽抬眼，云巢仍在望。投杯揽衣起，涕泪立惆怅。云巢我师友，白玉已黄壤。相距洞与山，风雨灯烛晃。有如对床夜，了不隔寻丈。他日吾子孙，丹青二老像。草堂洞山间，二老忽来往。","dynasty":"宋代","title":"携子孙到四明洞节叙有感"}
{"author":"李石","content":"别恨连湖海，惊心阅岁年。思君愁北阙，将母上西天。更酌鹅黄酒，如浮鸭绿川。不须忧九折，忠孝得双全。","dynasty":"宋代","title":"谢刘韶美送酒"}
{"author":"李石","content":"竹影千林一族，此中孝子门家。释老曾经抱送，诗书便是生涯。","dynasty":"宋代","title":"扇子诗其二十七"}
{"author":"李石","content":"蜂蜜新房日课，燕泥旧垒年劳。睡起香炉圆觉，醉中山芋离骚。","dynasty":"宋代","title":"扇子诗"}
{"author":"李石","content":"菜饮无期岁已侵，高谈何处著幽深。二年旅寄不堪说，九日盟寒那复寻。此地有时容醉玉，寒花无数吐秋金。与君成是无诗句，闻道西山似竹林。","dynasty":"宋代","title":"次韵谊夫九日忆去岁共游东林"}
{"author":"李石","content":"子佩青青得玉工，先生老矣舞雩风。仙官便拟轻藜藿，我欲求为田舍翁。","dynasty":"宋代","title":"次韵孙翊尉"}
{"author":"李石","content":"大江拆两股，小江分一支。秋水七八月，老蟆喜持颐。往往自夸大，未觉海若嗤。灌溉虽小惠，湮溺已可危。父老指水迹，栖苴挂林枝。高田混坑谷，漠漠沙风吹。城堞不数步，长堤漫委蛇。我非河洛想，颇为梁益悲。神禹岂不到，吾蜀几为池。人日有故事，敢后壶浆期。野叟馈鱼兔，鼓舞亦致词。一笑谢父老，何由救民饥。但得麦早熟，眼底无疮痍。老守为尔醉，灯火江之湄。老蟆亦放光，跳月天南垂。","dynasty":"宋代","title":"人日集蟆颐视堰"}
{"author":"李石","content":"人言鼻听无如龙，听不以耳乃反聋。未若水母本无目，隔水响应相鸣雄。我持此理问张瞍，废目任耳偏能聪。忍闻此声亦愦愦，俗嚣政在群鸣中。枉将蚁动作牛鬭，妄遣蚊聚成雷公。昔人乐归瞽其职，五音六律诗人矇。我琴三尺玉横膝，欲广舜孝歌时雍。游鱼舞兽解人意，此意忧乐斯民同。瞍乎洗耳试一听，莫似北客歌南风。","dynasty":"宋代","title":"赠张听声"}
{"author":"李石","content":"三驰旌聘合翻然，万里君恩荷记怜。肯许老饕同守岁，且因春酒介新年。风传鹢首五湖浪，雪涨蟆颐一脉泉。他日堂中元佑脚，只堪诵说学苏仙。","dynasty":"宋代","title":"石蒙恩召还以病留滞度岁赋此诗道别呈诸同官"}
{"author":"李石","content":"夏虫不知水，朝菌不见月。吹息天地间，随分了寒热。谁为欵岁晚，久久媲清节。君家不令君，千金僦别业。不殊山阴宅，孙子今几叶。胜取三百廛，共坐六十劫。春林扇温风，夏簟落苍雪。重来得更仆，千偈不须说。","dynasty":"宋代","title":"题王氏欵竹亭"}
{"author":"李石","content":"一径清如扫，柴门霁影多。苔莓因鹤啄，非是客经过。","dynasty":"宋代","title":"感事"}
{"author":"李石","content":"一级寒阶不尽登，齐腰立雪我何能。庭前柏树君知否，便是西来两代僧。","dynasty":"宋代","title":"黎厅相并栽柏生意可喜"}
{"author":"李石","content":"阿筌千顷本胸中，学道分明画手同。笔削来追麟获后，丹青为洗马群空。登堂欲与修遗履，空户何由返大弓。尚有沧溟垂素壁，且防蝇误污屏风。","dynasty":"宋代","title":"黄筌画屏"}
{"author":"李石","content":"涪上拾遗今日，泉声一炷青云。会道伤春作别，世间惟有司勋。","dynasty":"宋代","title":"扇子诗"}
{"author":"李石","content":"拙眼扪星绝汉津，只知仙迹混风尘。天衣自是非针线，此巧如何说向人。","dynasty":"宋代","title":"扇子诗"}
{"author":"李石","content":"得得浮家帝里游，西归节物共南州。群鸥自得水空阔，远客肯因船滞留。千顷白苹风掠岸，一年黄菊雨深秋。醉名未忍成狂率，任脱乌纱笑白头。","dynasty":"宋代","title":"重阳"}
{"author":"李石","content":"无适无莫羲皇人，不忧不惧击壤民。只有太平容易事，事于何处费精神。","dynasty":"宋代","title":"扇子诗"}
{"author":"李石","content":"雪片成孤立，蟾华与共游。从教惊蜀犬，曾是喘吴牛。蹲石依松瘦，寒溪映竹流。遥知明岁稔，携酒上南楼。","dynasty":"宋代","title":"五更一点月照窗几以为晓也披衣视之雪厚至尺"}
{"author":"李石","content":"寒藤霜露又经秋，梦入江湖戏白鸥。二十年来行脚地，耆婆天上看河流。","dynasty":"宋代","title":"扇子诗"}
{"author":"李石","content":"人道西山有龙穴，雷霆动江二水深。龙仙且莫坏我堰，我堰一决人陆沉。","dynasty":"宋代","title":"大雨水忧三堰决坏且念吾挺之在病无与共此忧"}
{"author":"李石","content":"四月四日夏令新，余花更饶三日春。榴红裙子凌被袜，一曲南风花笑人。","dynasty":"宋代","title":"扇子诗"}
{"author":"李石","content":"莫学卧鬓花，娇黄媚粉额。仙官道家妆，静处立标格。","dynasty":"宋代","title":"蜡梅二首"}
{"author":"李石","content":"十里涟漪陆瑁湖，一亭幽绝重先居。云根数朵排青闼，泉沫双流溅绿裾。竹锁断桥飞雁鹜，荷侵凉槛荫龟鱼。洛园还许人同乐，时向林间望小车。","dynasty":"宋代","title":"题环碧亭"}
{"author":"李石","content":"前时布谷鸣，早种不入土。翻然变阴沴，两旬作淫雨。半夜水齧堤，一决不及禦。贫民无灯火，下床已没股。晓登树杪呼，出没见屋膂。舟车或幸灾，桂玉岂易煮。天数苟有定，民患谁适与。我穷一席地，此忧岂暇汝。为汝愁天公，闭户不欲语。","dynasty":"宋代","title":"大水寓武信二首其一"}
{"author":"李石","content":"读书要身荣，得禄为亲喜。端知绛帐华，乃在彩衣里。冷官多澹泊，有道足甘旨。登堂四壁余，发帙照案几。尚有老孟光，环以三稚子。一笑扶鹤发，相见折屐齿。出门顾诸生，正事歌锡尔。生朝适余暇，汤饼庆弧矢。众客集清辰，好语塞两耳。我有海上方，剩泛杯中蚁。永为萱堂寿，胜饮菊潭水。","dynasty":"宋代","title":"赠杨教授"}
{"author":"李石","content":"裹帽捻吟须。我是蓬莱旧酒徒。除了茅君谁是伴，麻姑。洞里仙浆不用沽。弱水渺江湖。醉里笙歌醉里扶。纵饮菊潭餐菊蕊，茱萸。医得人间瘦也无。","dynasty":"宋代","title":"南乡子其二醉饮"}
{"author":"李石","content":"老大年光迫，纖花又一春。鹊占风外岁，鸡唱雨中晨。","dynasty":"宋代","title":"感事"}
{"author":"李石","content":"糟丘尽醉国人狂，谁似东家礼义乡。万卷短檠磨岁月，一生寒砚敌水霜。饭牛坐待扶桑白，战马初归塞草黄。奏牍三千君未晚，殿帏正要上书囊。","dynasty":"宋代","title":"再次韵计教授"}
{"author":"李石","content":"天上佳人云缕衣，暗传春恨入新诗。楼头玉笛关情绪，不念残香结子时。","dynasty":"宋代","title":"红梅阁二首其一"}
{"author":"李石","content":"广汉川原迥，重江秋水多。桥边金作雁，湖上烟如鹅。岂有雒书出，转添巴字讹。泥涂滞行客，之子惜经过。","dynasty":"宋代","title":"送勾龙教授"}
{"author":"李石","content":"方舟不似逆风船，船上烧香稳坐禅。五鼓紞如随鸟动，一春老矣学蚕眠。黄梅半熟雨不止，白发也应天见怜。赖有比隣贾诗老，醉中相对耸诗肩。","dynasty":"宋代","title":"次韵贾文学见赠"}
{"author":"李石","content":"眠界琉璃鸟度，腹中沉瀣蝉清。猗兰羲献父子，瘦竹夷齐弟兄。","dynasty":"宋代","title":"扇子诗"}
{"author":"李石","content":"拈花示病元来怕，遇酒逃禅却未真。三古绝编徒自圣，二王书法恐非臣。","dynasty":"宋代","title":"扇子诗"}
{"author":"李石","content":"管城无别派，毛族竞分支。公子兔三穴，大夫羊五皮。端能开句眼，未肯画愁眉。若问结绳祖，先从六画推。","dynasty":"宋代","title":"拌毫笔"}
{"author":"李石","content":"试来红阁觅飞仙，花落花开不记年。未问庭前几枯树，已将身世等桑田。","dynasty":"宋代","title":"红梅阁二首其二"}
{"author":"李石","content":"寄语巴中客，频频镊鬓霜。峡云春梦远，江月夜珍藏。才刃应多暇，词锋恨太刚。僧邻雨花地，何日再长堂。","dynasty":"宋代","title":"次韵冯涪州见府"}
{"author":"李石","content":"方春花气苏，谁忍犯霜晓。漫山千树桃，缩颈听春鸟。独此开数株，此桃也不小。晨霞碎林霏，绛雪压枝袅。梅魂正零落，月影夜悄悄。陈新接物态，俯仰映池沼。蓬莱有大桃，岁月较多少。自从偷儿得，弱水隔浩渺。且与倾绿尊，乍见喜围绕。尚有芥子微，须弥寄毫杪。","dynasty":"宋代","title":"小桃"}
{"author":"李石","content":"霜林作缬菊成衣，只道花多缘叶稀。辛苦为他成蜜后，蜡蜂犹是趁花飞。","dynasty":"宋代","title":"蜡梅其一"}
{"author":"李石","content":"凤台却望桑麻川，残僧孤客同一年。我穷自取君更苦，只有布袜青行缠。松楠阴阴水边寺，一饷欵寻香火缘。笔端落尽蔬笋气，胸次不留荆棘田。穷冬衣褐露黑肘，半夜风雪寒诗肩。时于连床乞被卧，睡到日午钟鱼传。今朝别我眉色好，得得西谒骑鲸仙。自云老矣世涂熟，独有此老无人怜。更须南去共舟楫，竹火江茶谭夜禅。","dynasty":"宋代","title":"送叔规"}
{"author":"李石","content":"得得浮家帝里游，西归节物共南州。群鸥自得水空阔，远客肯因船滞留。千顷白苹风掠岸，一年黄菊雨深秋。醉名未忍成狂率，任脱乌纱笑白头。","dynasty":"宋代","title":"重阳"}
{"author":"李石","content":"望长江东去，逐客西来，几逢秋杪。江草不花，约鬓丝俱老。朝士红萸，佳人雪藕，别后忍孤欢笑。楚水楼台，巫山宫殿，五湖烟渺。又是征帆，万里行去，旧恨鲈鱼，昔盟鸥鸟。九日江南，上蓬莱仙岛。三度刘郎，黄花醉里，问我几时来到。寄语西风，饶他老子，莫欺乌帽。","dynasty":"宋代","title":"醉蓬莱"}
{"author":"李石","content":"天上妥雨水鸣渠，一龙任责固有余。今年水来雨不集，彭民不及江中鱼。以堰致水高百尺，灵湫在渊烁红日。彭民怨龙不怨人，龙则有职谁之失。九峰仙官梅子真，豢龙有术龙不嗔。去年作堰今请湫，二者兼得苏彭民。东湖别驾但捧腹，卧听萧萧响疏竹。往来莫便轻泥涂，软脚有酒为君沽。","dynasty":"宋代","title":"赠杨尉送湫水"}
{"author":"李石","content":"九州多士各有贡，大小之物随土宜。养材学校此其本，背本逐末宁不悲。偏将土木奉释老，尽室奔走愚无知。君子居乡有宓贱，小人愿学如樊迟。圣门二者今战胜，文星不用天盘推。一朝化出孔子庙，唾手如有神明司。文翁以来节度府，羽翼此邑天西维。春秋俎豆列二祀，昼夜几砚严十师。荀卿许从异户入，子贡只得肩墙窥。我生一官五讲席，所至冻誉栖寒枝。自从上庠吏外学，行德自谓心无欺。眼看旄头拂紫彗，左文右武今何时。涂侯居乡足领袖，金橐相与倾其私。自闻盛事喜欲舞，出力敢后吾人期。黄庭细书不足道，笼鹅尚可寻羲之。澹台斩龙由搏虎，书成有似二子为。高山仰止不无意，鹏翼九万云天垂。","dynasty":"宋代","title":"次韵何思召求中江县学额"}
{"author":"李石","content":"薰弦早已迓秋鸿，岁事先生逆料中。前密后疏随处改，枉教杨柳怨西风。","dynasty":"宋代","title":"扇子诗"}
{"author":"李石","content":"相公旧筑与云平，千载毡裘尚震惊。多少金钱满天下，不知更有邓通城。","dynasty":"宋代","title":"邓通城"}
{"author":"李石","content":"驱马上危坂，暮鞭摇客愁。峰峦惊满目，咫尺拟回头。红树映野店，白云藏县楼。须知此北下，地底风豳州。","dynasty":"宋代","title":"过永寿县"}
{"author":"李石","content":"风弄波涛鼓角喧，蜀江犹有阵图存。纶巾羽扇人何在，眼看群儿戯棘门。","dynasty":"宋代","title":"武侯祠"}
{"author":"李石","content":"街头春柳弄疏柔，闭户何曾一醉谋。只道将家对寒食，三千风雨隔松楸。","dynasty":"宋代","title":"寒食"}
{"author":"李石","content":"蜡面吹香细细斟，青梅不厌绿杯深。莺儿燕子能饶舌，要问先生学醉吟。","dynasty":"宋代","title":"扇子诗"}
{"author":"李石","content":"西去征鸿东去水。几重别恨千山里。梦绕绿窗书半纸。何处是。桃花溪畔人千里。瘦玉倚香愁黛翠。劝人须要人先醉。问道明朝行也未。犹自记。灯前背立偷弹泪。","dynasty":"宋代","title":"渔家傲（赠鼎湖官妓）"}
{"author":"李石","content":"野不山围合，春生物自欣。溪声如听雨，松色欲摩云。谢客推门入，支郎半坐分。林间携小队，不敢散鸦群。","dynasty":"宋代","title":"访范师山房"}
{"author":"李石","content":"毡裘重译裹风腥，改袭衣冠拜舞轻。不是两阶蒙圣化，应将五饵笑书生。","dynasty":"宋代","title":"犒蛮给衣"}
{"author":"李石","content":"乱红乱紫满林塘，旋扫苔莓一迳香。寒食年年新火令，落花何必恨风狂。","dynasty":"宋代","title":"扇子诗"}
{"author":"李石","content":"取士平轩鉴，吾儿死布衣。招魂荒草墓，冤鬼泣松扉。推挽无遗力，挤排已觉非。存亡佩陈谊，舍此更谁归。","dynasty":"宋代","title":"周参政惠书唁及亡儿开二首"}
{"author":"李石","content":"变将冬暖作春寒，叶上霜痕苦未乾。菜甲麦苗须少待，扶轮何日上长安。","dynasty":"宋代","title":"扇子诗"}
{"author":"李石","content":"天上佳人云缕衣，暗传春恨入新诗。楼头玉笛关情绪，不念残香结子时。","dynasty":"宋代","title":"红梅阁二首其一"}
{"author":"李石","content":"亲风庐山面目来，翻经台上月轮开。山间长物浑无用，多斫云根入蜀栽。","dynasty":"宋代","title":"扇子诗"}
{"author":"李石","content":"爱他国色艳倾城，老衲心城百万兵。便使有情何足动，幻花况是本无情。","dynasty":"宋代","title":"扇子诗"}
{"author":"李石","content":"花树树。吹碎胭脂红雨。将谓郎来推绣户。暖风摇竹坞。睡起栏干凝伫。漠漠红楼飞絮。划踏袜儿垂手处。隔溪莺对语。","dynasty":"宋代","title":"出塞/谒金门"}
{"author":"李石","content":"野色桥边绿草新，小园胜绝可寻春。花间蜡屐蜂随步，竹外题诗月傍人。","dynasty":"宋代","title":"扇子诗其四十"}
{"author":"李石","content":"四明本山名，与洞屹相向。取山以名洞，足以迎景贶。我非济时才，香火三遣放。再为玉局吏，圣恩覃旷荡。有如鉴湖乞，均逸江海上。圆也如乃翁，历历耗心匠。三径同蒋诩，五柳比元亮。一日培壅力，百年基址壮。桃李遵旧蹊，松竹缘叠嶂。林花拂朝晴，山鸟激清响。园人收果实，夏秋各有饷。谁云橐驼种，已有猢孙藏。翁前携客来，未免策拄杖。崎岖到洞门，衰病筋力彊。洞中亦虚白，喜气含万象。俎豆具仓猝，一杯复一唱。山果与山花，足以备清赏。杯盘旨味薄，笔墨醉语妄。醉中忽抬眼，云巢仍在望。投杯揽衣起，涕泪立惆怅。云巢我师友，白玉已黄壤。相距洞与山，风雨灯烛晃。有如对床夜，了不隔寻丈。他日吾子孙，丹青二老像。草堂洞山间，二老忽来往。","dynasty":"宋代","title":"携子孙到四明洞节叙有感"}
{"author":"李石","content":"鞭笞土牛子，鼓舞勾芒神。初开一岁籥，已有五日陈。胡为松桂老，强逐桃李新。自言草玄客，颇爱郑子真。虽云公卿贵，虚名竟成尘。况我已三黜，素志无一伸。遂去田舍畔，得与渔樵亲。奉母缺禄食，菜饱不敢嗔。夫君亦人子，等是我辈人。青鞋裹白足，乌帽遮长身。襟期访郑老，酒伴寻南隣。吾文天未拯，古道日以堙。登坛要先歃，更约明年春。","dynasty":"宋代","title":"杨德彝立春日携诗远访次韵"}
{"author":"李石","content":"鼻端栩栩师南华，脚步落落邱东家。一春多病守窗户，仰看蛛网粘杨花。","dynasty":"宋代","title":"扇子诗"}
{"author":"李石","content":"手栽杨柳唤春归，唤得黄鹂语碧枝。惊起南窗一觉睡，满庭花影日高时。","dynasty":"宋代","title":"扇子诗"}
{"author":"李石","content":"十八公家四十围，凌烟勋业在临池。掌中乌玉劳分饷，世上玄经只自知。颇觉陈人空面目，谁能闹处损心脾。又须什袭牢藏苦，共看河沙指后期。","dynasty":"宋代","title":"谢处道贶墨用与德醇韵"}
{"author":"李石","content":"四昨本山名，与洞屹相向。取山以名洞，足以迎景贶。我非济时才，香火三遣放。再为玉局吏，圣恩覃旷荡。有如鉴湖乞，均逸江海上。圆也如乃翁，历历耗心匠。三径同蒋诩，五柳比元亮。一日培壅力，百年基址壮。桃李遵旧蹊，松竹缘叠嶂。林花拂朝晴，山鸟激清响。园人收果实，夏秋各有饷。谁云橐驼种，已有猢孙藏。翁前携客来，未免策拄杖。崎岖到洞门，衰病筋力强。洞中亦虚白，喜气含万象。俎豆具仓猝，一杯复一唱。山果与山花，足以备清赏。杯盘旨味薄，笔墨醉语妄。醉中忽抬眼，云巢仍在望。投杯揽衣起，涕泪立惆怅。云巢我师友，白玉已黄壤。相距洞与山，风雨灯烛晃。有如对床夜，了不隔寻丈。他日吾子孙，丹青二老像。","dynasty":"宋代","title":"携子孙到四明洞节叙有感"}
{"author":"李石","content":"秋扇秋风不怕寒，喜攀明月傲霜团。自知夺{左火右胥}无他过，造命何如活命丹。","dynasty":"宋代","title":"扇子诗"}
{"author":"李石","content":"小桃小杏红，和雨和烟瘦。不是点燕脂，素面偏宜酒。也是惯伤春，可惜闲时候。正要画眉人，与作双蛾斗。","dynasty":"宋代","title":"生查子（春情）"}
{"author":"李石","content":"驱马上危坂，暮鞭摇客愁。峰峦惊满目，咫尺拟回头。红树映野店，白云藏县楼。须知此北下，地底风豳州。","dynasty":"宋代","title":"过永寿县"}
{"author":"李石","content":"海水际天水，海山蔚空青。万里供远目，随处来户庭。庭中森紫翠，户内含虚明。澄波汲引入，螺黛叠甃成。空光集云气，岑碧延日星。逍遥等一物，大小随所经。高霞渺三韩，众水涵四溟。仙驭来何迟，上天跨鲲鲸。用意敢自隘，万虑凝秋清。夙缘有悟契，矫首鸿鹄征。","dynasty":"宋代","title":"海山堂"}
{"author":"李石","content":"街头春柳弄疏柔，闭户何曾一醉谋。只道将家对寒食，三千风雨隔松楸。","dynasty":"宋代","title":"寒食"}
{"author":"李石","content":"夜泊依渔市，天寒问酒家。烬余缸吐粟，澌合砚生花。月浸江妃冷，波喧海若夸。漂摇随水宿，凫雁寄生涯。","dynasty":"宋代","title":"寒食"}
{"author":"李石","content":"不读非相篇，人以谓如面。阴机蜮窥影，巧攫狙伺便。谁于牛毛端，万念回一善。此间有堂奥，次第躬履践。自言不为恶，凛凛三语掾。世涂多疾人，奇药得瞑眩。贻我南阳书，补作东平传。鲁国焉取斯，为语宓子贱。","dynasty":"宋代","title":"何司法惠示乐善新编赋诗为谢"}
{"author":"李石","content":"陌上花开又一春，起来酒伴觅南邻。烟霞笑我虽成疾，霜雪于君恐不仁。柏叶殊思金马旧，柳枝偏向土牛新。相忘已约形骸外，老守先能堕醉巾。","dynasty":"宋代","title":"和杨子土牛之什"}
{"author":"李石","content":"优昙宝树作香林，佛面辉光紫磨金。峰顶莲花高十丈，便敷妙座出花心。","dynasty":"宋代","title":"荷花"}
{"author":"李石","content":"天上佳上云缕衣，暗传春恨入新诗。楼头玉笛关情绪，不念残香结子时。","dynasty":"宋代","title":"红梅阁二首"}
{"author":"李石","content":"试来红阁觅飞仙，花落花开不记年。未问庭前几枯树，已将身世等桑田。","dynasty":"宋代","title":"红梅阁二首"}
{"author":"李石","content":"我昔泛洞庭，白波大如屋。水天两相际，渺渺浸坤轴。小舟掀簸中，呕眩篷底伏。忽然得岛屿，便欲缒船宿。西归收惊魂，且濯泥土足。东湖一席地，江脉自渟蓄。烟雨相吐吞，几席染湖渌。汀洲红白花，游泳杂凫鹜。横流溢四海，未暇较吴蜀。骇我时世情，风波戒平陆。","dynasty":"宋代","title":"湖屿"}
{"author":"李石","content":"试来红阁觅飞仙，花落花开不记年。未问庭前几枯树，已将身世等桑田。","dynasty":"宋代","title":"红梅阁二首"}
{"author":"李石","content":"天雷裂山崖，骤雨翻盆盎。田亩怀政最，草木知治状。使君富经术，暂屈乘一障。黄堂燕清香，比屋醉春酿。文章出指授，学校均幼壮。独我困樊笼，老矣神不王。寻医诗未免，勉力追绝唱。滔滔原夫辈，感此舍人样。旌旗出幽扉，俎豆忽迂访。小摘情益亲，村舂未忍相。蜀叟初不识，汉墨拜奇贶。从今门张罗，一任台无饷。","dynasty":"宋代","title":"次韵宇文守携酒相访"}
{"author":"李石","content":"负笈无他奇货，笔端有力躬耕。僰道颇思山谷，兰陵一变荀卿。","dynasty":"宋代","title":"扇子诗"}
{"author":"李石","content":"塔倒峰峦影，钟埋涧谷音，二贤苔像古，四虎竹泉深。炬火推归路，经台唤隔林。人头连地脉，古迹备幽寻。","dynasty":"宋代","title":"题白塔古迹二首"}
{"author":"李石","content":"大比周三岁，登名蜀一涯。圣贤元佑学，父子老苏家。类省登槐市，清秋艳桂华。生平晁董业，亲策对褒嘉。","dynasty":"宋代","title":"眉州鹿鸣宴"}
{"author":"李石","content":"红映阑干绿映阶。闲闷闲愁，独自徘徊。天涯消息几时归，别后无书有梦来。后院棠梨昨夜开。雨急风忙次第催。罗衣消瘦却春寒，莫管红英，一任苍苔。","dynasty":"宋代","title":"一翦梅（忆别）"}
{"author":"李石","content":"六曲阑干垂手处，烛光花影疏疏。一尊共饮记当初。彩毫浓点，双带要人书。日暮不来朱户隔，碧云高挂蟾蜍。琴心密约总成虚。醉中言语，醒后忆人无。","dynasty":"宋代","title":"临江仙（醉饮）"}
{"author":"李石","content":"春水摇冻春水肥，小风卷沙梅雪飞。东皇劝人作耕织，天雨粒粒机中丝。田家喜说新年话，苔青映门竹枝亚。有钱输官官不嗔，满地黄金不论价。","dynasty":"宋代","title":"喜雨谣"}
{"author":"李石","content":"隐几今昔两个，卧床左右一边。正要脚根著地，莫教火焰烧天。","dynasty":"宋代","title":"扇子诗其二十三"}
{"author":"李石","content":"岷峨皎皎玉千峰，只欠平川一尺融。土雾不成云外霰，江沙半杂夜来风。针头可惜丘中麦，堋口来祈应上公。饱死侏儒果何意，连年调年战声中。","dynasty":"宋代","title":"祷雪堋口庙"}
{"author":"李石","content":"佛顶分明火焰高，黑瑿何事助焦熬。只销一酌梅花雪，我已官曹似水曹。","dynasty":"宋代","title":"唤鱼亭"}
{"author":"李石","content":"阿筌千顷本胸中，学道分明画手同。笔削来追麟获后，丹青为洗马群空。登堂欲与修遗履，空户何由返大弓。尚有沧溟垂素壁，且防蝇误污屏风。","dynasty":"宋代","title":"黄筌画屏"}
{"author":"李石","content":"关路入云平，泥涂自送迎。书生无马癖，客子效鸡鸣。","dynasty":"宋代","title":"鸡鸣关"}
{"author":"李石","content":"客子推移地，闻鸡敢晏眠。酒楼春夜雨，柳岸早行天。龙卧风雷宅，蚕丛绵绣川。谭杨两州教，记我别时年。","dynasty":"宋代","title":"寄贾元镇并问杨似贤谭德称"}
{"author":"李石","content":"真医曾活水中龙，三卷奇书玉笈中。酒熟定应登杰阁，与龙对酌海螺红。","dynasty":"宋代","title":"寄题用之太丞真意阁"}
{"author":"李石","content":"霏霏寒日陨清霜，勃勃阴风出土囊。尺木未阶龙久蛰，衔芦不稳雁斜行。仕涂田舍成三已，世态江湖合两忘。无术忧民缘底瘦，一杯豆粥爇心香。","dynasty":"宋代","title":"寄知来弟"}
{"author":"李石","content":"八十童颠抹霜雪，琉璃碧眼莲华舌。不将象步蹴驴骡，坐与如来过小劫。","dynasty":"宋代","title":"坚老师相访诵法华经如流"}
{"author":"李石","content":"七岁投閒日，浑如未第初。牛衣困褴缕，鹤饭愧粗疏。圣有杯中露，朝无别后书。温寻皆旧学，风雨岁时余。","dynasty":"宋代","title":"閒居二首"}
{"author":"李石","content":"吠亩三番聘，林泉一客通。君方借唇吻，我自惜头颅。日月松偕老，江湖橘可奴。昭文虽未鼓，洗耳即良图。","dynasty":"宋代","title":"閒居二首"}
{"author":"李石","content":"晚泊金山驿，风生玉宇秋。荒苔蚀佳句，乔木惜名流。鼠穴飞泉入，蛛丝积雨收。何须叹人物，华屋与山丘。","dynasty":"宋代","title":"金山驿"}
{"author":"李石","content":"荷花湖上船，松影沙外渡。松行又九里，凉藓引深步。石桥枕溪斜，中有入山路。意行忘屈曲，拄杖扣层户。入门已欣然，但恐所见阻。更须上高楼，霁影蒙薄雾。急风层巅起，雾破山缺处。青林一点明，炯炯白鸟度。独坐不须禅，山水得妙悟。","dynasty":"宋代","title":"九里松"}
{"author":"李石","content":"学省三年别，文闱九日同。登高迟曲糵，避湿到芎藭。田舍飘零后，江湖震荡中。忍将忧国泪，滴向菊花丛。","dynasty":"宋代","title":"九日类试院雨中制司送酒关子二首"}
{"author":"李石","content":"老去轻时节，忧来稔岁年。黄花关上戍，青草渡头船。望眼知谁属，归心只自怜。仅沾微禄在，未敢计良田。","dynasty":"宋代","title":"九日类试院雨中制司送酒关子二首"}
{"author":"李石","content":"从来醒醉不关渠，肯为篱边问所须。冷笑渊明痴望眼，只堪把菊佩茱萸。","dynasty":"宋代","title":"九日四首"}
{"author":"李石","content":"痴儿索钱要沽酒，吾岂绐儿囊已羞。乃翁作诗须汝和，觅句共登西北楼。","dynasty":"宋代","title":"九日四首"}
{"author":"李石","content":"昔人卧听门前酒，我亦坐看篱下花。不是雨多门自掩，情知岁恶酒难赊。","dynasty":"宋代","title":"九日四首"}
{"author":"李石","content":"典裘贸布得杯觞，俗认虚名作醉乡。溪雨山风妒酒色，疏篱冷蕊逐人忙。","dynasty":"宋代","title":"九日四首"}
{"author":"李石","content":"去年万里客，仰看秋云孤。今年返南亩，颇复怀西湖。今日果何日，淑气天四隅。凭高送无目，风景未觉殊。试问先生菊，何如朝士萸。莫作去来想，渺渺同一区。久客负隣里，置酒烦招呼。起登舍畔山，山色定有无。澹烟与晴日，醉眼相模糊。我老腰脚顽，健倒须儿扶。","dynasty":"宋代","title":"九日同胡子远携三子以重阳能插菊花无分韵"}
{"author":"李石","content":"霞影塔觜红，岚光佛头绿。沙明疏柳外，寻路绕湖曲。远客谁与俱，斯游未为独。佳处心自领，未易语童仆。应接敢惮烦，山水相追逐。此间有鱼鸟，怪我来不速。都城无閒官，旬谒废休沐。幸兹九日临，及此秋气淑。醺酣岂无分，登眺宁免俗。起行九里松，试插一枝菊。西风莫欺客，破帽双鬓秃。未敢醉向人，藕泉漱新馥。","dynasty":"宋代","title":"九日游天竺"}
{"author":"李石","content":"五年去国若为欢，九日逢秋强自宽。树搅冰霜惊岁晚，山围雾雨试朝寒。不关鸟帽随风落，只把红萸对俗看。惟有东湖无可遣，一杯香泛落英餐。","dynasty":"宋代","title":"九日与一飞诸友饮菊"}
{"author":"李石","content":"便令巴水浓如酒，巴邑巴村醉花柳。","dynasty":"宋代","title":"句"}
{"author":"李石","content":"留船买鱼作寒节。","dynasty":"宋代","title":"句"}
{"author":"李石","content":"花开归去客在船，人道云安有杜鹃。峡山无路续百丈，胡猕上树拊联天。","dynasty":"宋代","title":"瞿唐峡"}
{"author":"李石","content":"我行江南上峡来，系舟夜泊云雨台。行到西川一万里，杜鹃声急桃花开。","dynasty":"宋代","title":"瞿唐峡"}
{"author":"李石","content":"毡裘重译裹风腥，改袭衣冠拜舞轻。不是两阶蒙圣化，应将五饵笑书生。","dynasty":"宋代","title":"犒蛮给衣"}
{"author":"李石","content":"眇小酲醲总见欺，颠狂苦诉有谁知。五音莺自调歌舌，百药蜂能酿蜜脾。世态只堪春睡美，鬓丝偏与落花宜。欲因耆旧寻乡路，投劾翻然恐未迟。","dynasty":"宋代","title":"苦胃不出二首"}
{"author":"李石","content":"鸣禽百啭柳三眠，窗户阴晴任雨烟。芍药樱桃春殿后，芎藭麦曲病争先。奉亲满眼欠一饱，去国忧心今五年。南北风尘江两岸，不妨明月钓鱼船。","dynasty":"宋代","title":"苦胃不出二首"}
{"author":"李石","content":"霜林作缬菊成长，只道花多缘叶稀。辛苦为他成蜜后，蜡蜂犹是趁花飞。","dynasty":"宋代","title":"蜡梅"}
{"author":"李石","content":"一株坐断宝花台，水雪光中眼倦开。无事暗香浮鼻观，思量也自识花来。","dynasty":"宋代","title":"蜡梅"}
{"author":"李石","content":"黄昏澹烟晴，风健香骨透。炼金呈赤心，山月惜孤瘦。","dynasty":"宋代","title":"蜡梅二首"}
{"author":"陈帆","content":"玉山经劫月泉荒，江左词人鬓早霜。砚陇断云迷鹭渚，尘龛霏屑洒鱼庄。孤村有客谈开宝，此日惟君抵范张。洞口桃花飘已尽，舣舟仍似旧渔郎。","dynasty":"清代","title":"马退山拉过湖南新居留宿话旧"}
{"author":"淮南小山","content":"桂树丛生兮山之幽，偃蹇连蜷兮枝相缭。山气巄嵷兮石嵯峨，溪谷崭岩兮水曾波。猿狖群啸兮虎豹嗥，攀援桂枝兮聊淹留。王孙游兮不归，春草生兮萋萋。岁暮兮不自聊，蟪蛄鸣兮啾啾。坱兮轧，山曲岪，心淹留兮恫慌忽。罔兮沕，憭兮栗，虎豹穴。丛薄深林兮，人上栗。嵚岑碕礒兮，碅磳磈硊；树轮相纠兮，林木茷骫。青莎杂树兮，薠草靃靡；白鹿麏麚兮，或腾或倚。状貌崟崟兮峨峨，凄凄兮漇漇。猕猴兮熊罴，慕类兮以悲；攀援桂枝兮聊淹留。虎豹斗兮熊罴咆，禽兽骇兮亡其曹。王孙兮归来，山中兮不可以久留。","dynasty":"两汉","tags":"楚辞","title":"招隐士"}
{"author":"贾谊","content":"上篇　　秦孝公据崤函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具；外连衡而斗诸侯。于是秦人拱手而取西河之外。　　孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。诸侯恐惧，会盟而谋弱秦，不爱珍器重宝肥饶之地，以致天下之士，合从缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有宁越、徐尚、苏秦、杜赫之属为之谋，齐明、周最、陈轸、召滑、楼缓、翟景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹。因利乘便，宰割天下，分裂山河。强国请服，弱国入朝。延及孝文王、庄襄王，享国之日浅，国家无事。　　及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里。胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰，收天下之兵，聚之咸阳，销锋镝，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。　　始皇既没，余威震于殊俗。然陈涉瓮牖绳枢之子，氓隶之人，而迁徙之徒也；才能不及中人，非有仲尼、墨翟之贤，陶朱、猗顿之富；蹑足行伍之间，而倔起阡陌之中，率疲弊之卒，将数百之众，转而攻秦，斩木为兵，揭竿为旗，天下云集响应，赢粮而景从。山东豪俊遂并起而亡秦族矣。　　且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄耰棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及向时之士也。然而成败异变，功业相反，何也?试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合为家，崤函为宫；一夫作难而七庙隳，身死人手，为天下笑者，何也？仁义不施而攻守之势异也。中篇　　秦灭周祀，并海内，兼诸侯，南面称帝，以养四海。天下之士，斐然向风。若是，何也？曰：近古之无王者久矣。周室卑微，五霸既灭，令不行于天下。是以诸侯力政，强凌弱，众暴寡，兵革不休，士民罢弊。今秦南面而王天下，是上有天子也。既元元之民冀得安其性命，莫不虚心而仰上。当此之时，专威定功，安危之本，在于此矣。　　秦王怀贪鄙之心，行自奋之智，不信功臣，不亲士民，废王道而立私爱，焚文书而酷刑法，先诈力而后仁义，以暴虐为天下始。夫兼并者高诈力，安危者贵顺权，此言取与守不同术也。秦离战国而王天下，其道不易，其政不改，是其所以取之守之者无异也。孤独而有之，故其亡可立而待也。借使秦王论上世之事，并殷、周之迹，以制御其政，后虽有淫骄之主，犹未有倾危之患也。故三王之建天下，名号显美，功业长久。　　今秦二世立，天下莫不引领而观其政。夫寒者利裋褐，而饥者甘糟糠。天下嚣嚣，新主之资也。此言劳民之易为仁也。向使二世有庸主之行而任忠贤，臣主一心而忧海内之患，缟素而正先帝之过；裂地分民以封功臣之后，建国立君以礼天下；虚囹圄而免刑戮，去收孥污秽之罪，使各反其乡里；发仓廪，散财币，以振孤独穷困之士；轻赋少事，以佐百姓之急；约法省刑，以持其后，使天下之人皆得自新，更节修行，各慎其身；塞万民之望，而以盛德与天下，天下息矣。即四海之内皆欢然各自安乐其处，惟恐有变。虽有狡害之民，无离上之心，则不轨之臣无以饰其智，而暴乱之奸弭矣。　　二世不行此术，而重以无道：坏宗庙与民，更始作阿房之宫；繁刑严诛，吏治刻深；赏罚不当，赋敛无度。天下多事，吏不能纪；百姓困穷，而主不收恤。然后奸伪并起，而上下相遁；蒙罪者众，刑戮相望于道，而天下苦之。自群卿以下至于众庶，人怀自危之心，亲处穷苦之实，咸不安其位，故易动也。是以陈涉不用汤、武之贤，不借公侯之尊，奋臂于大泽，而天下响应者，其民危也。　　故先王者，见终始不变，知存亡之由。是以牧民之道，务在安之而已矣。下虽有逆行之臣，必无响应之助。故曰：“安民可与为义，而危民易与为非”，此之谓也。贵为天子，富有四海，身在于戮者，正之非也。是二世之过也。下篇　　秦兼诸侯山东三十余郡，脩津关，据险塞，缮甲兵而守之。然陈涉率散乱之众数百，奋臂大呼，不用弓戟之兵，鉏耰白梃，望屋而食，横行天下。秦人阻险不守，关梁不闭，长戟不刺，强弩不射。楚师深入，战于鸿门，曾无藩篱之难。于是山东诸侯并起，豪俊相立。秦使章邯将而东征，章邯因其三军之众，要市于外，以谋其上。群臣之不相信，可见于此矣。子婴立，遂不悟。借使子婴有庸主之材而仅得中佐，山东虽乱，三秦之地可全而有，宗庙之祀宜未绝也。　　秦地被山带河以为固，四塞之国也。自缪公以来至于秦王二十余君，常为诸侯雄。此岂世贤哉？其势居然也。且天下尝同心并力攻秦矣，然困于险阻而不能进者，岂勇力智慧不足哉？形不利、势不便也。秦虽小邑，伐并大城，得阨塞而守之。诸侯起于匹夫，以利会，非有素王之行也。其交未亲，其民未附，名曰亡秦，其实利之也。彼见秦阻之难犯，必退师。案土息民以待其弊，收弱扶罢以令大国之君，不患不得意于海内。贵为天子，富有四海，而身为禽者，救败非也。　　秦王足己而不问，遂过而不变。二世受之，因而不改，暴虐以重祸。子婴孤立无亲，危弱无辅。三主之惑，终身不悟，亡不亦宜乎？当此时也，也非无深谋远虑知化之士也，然所以不敢尽忠指过者，秦俗多忌讳之禁也，——忠言未卒于口而身糜没矣。故使天下之士倾耳而听，重足而立，阖口而不言。是以三主失道，而忠臣不谏，智士不谋也。天下已乱，奸不上闻，岂不悲哉！先王知壅蔽之伤国也，故置公卿、大夫、士，以饰法设刑而天下治。其强也，禁暴诛乱而天下服；其弱也，王霸征而诸侯从；其削也，内守外附而社稷存。故秦之盛也，繁法严刑而天下震；及其衰也，百姓怨而海内叛矣。故周王序得其道，千余载不绝；秦本末并失，故不能长。由是观之，安危之统相去远矣。　　鄙谚曰：“前事之不忘，后事之师也。”是以君子为国，观之上古，验之当世，参之人事，察盛衰之理，审权势之宜，去就有序，变化因时，故旷日长久而社稷安矣。","dynasty":"两汉","tags":"高中文言文，古文观止，议论","title":"过秦论"}
{"author":"贾谊","content":"　　谊为长沙王傅三年，有鵩飞入谊舍。鵩似鸮，不祥鸟也。谊即以谪居长沙，长沙卑湿，谊自伤悼，以为寿不得长，乃为赋以自广也。其辞曰：　　单阏之岁兮，四月孟夏，庚子日斜兮，鵩集予舍。止于坐隅兮，貌甚闲暇。异物来萃兮，私怪其故。发书占之兮，谶言其度，曰：“野鸟入室兮，主人将去。”请问于鵩兮：“予去何之？吉乎告我，凶言其灾。淹速之度兮，语予其期。”鵩乃叹息，举首奋翼；口不能言，请对以臆：　　“万物变化兮，固无休息。斡流而迁兮，或推而还。形气转续兮，变化而蟺。沕穆无穷兮，胡可胜言！祸兮福所依，福兮祸所伏；忧喜聚门兮，吉凶同域。彼吴强大兮，夫差以败；越栖会稽兮，勾践霸世。斯游遂成兮，卒被五刑；傅说胥靡兮，乃相武丁。夫祸之与福兮，何异纠纆；命不可说兮，孰知其极！水激则旱兮，矢激则远；万物回薄兮，振荡相转。云蒸雨降兮，纠错相纷；大钧播物兮，坱圠无垠。天不可预虑兮，道不可预谋；迟速有命兮，焉识其时。　　且夫天地为炉兮，造化为工；阴阳为炭兮，万物为铜。合散消息兮，安有常则？千变万化兮，未始有极，忽然为人兮，何足控抟；化为异物兮，又何足患！小智自私兮，贱彼贵我；达人大观兮，物无不可。贪夫殉财兮，烈士殉名。夸者死权兮，品庶每生。怵迫之徒兮，或趋西东；大人不曲兮，意变齐同。愚士系俗兮，窘若囚拘；至人遗物兮，独与道俱。众人惑惑兮，好恶积亿；真人恬漠兮，独与道息。释智遗形兮，超然自丧；寥廓忽荒兮，与道翱翔。乘流则逝兮，得坻则止；纵躯委命兮，不私与己。其生兮若浮，其死兮若休；澹乎若深渊止之静，泛乎若不系之舟。不以生故自宝兮，养空而浮；德人无累兮，知命不忧。细故蒂芥兮，何足以疑！”","dynasty":"两汉","tags":"辞赋精选，写鸟，对话，议论，人生，哲理","title":"鵩鸟赋"}
{"author":"贾谊","content":"　　谊为长沙王太傅，既以谪去，意不自得；及度湘水，为赋以吊屈原。屈原，楚贤臣也。被谗放逐，作《离骚》赋，其终篇曰：“已矣哉！国无人兮，莫我知也。”遂自投汨罗而死。谊追伤之，因自喻，其辞曰：　　恭承嘉惠兮，俟罪长沙；侧闻屈原兮，自沉汨罗。造讬湘流兮，敬吊先生；遭世罔极兮，乃殒厥身。呜呼哀哉！逢时不祥。鸾凤伏竄兮，鸱枭翱翔。闒茸尊显兮，谗谀得志；贤圣逆曳兮，方正倒植。世谓随、夷为溷兮，谓跖、蹻为廉；莫邪为钝兮，铅刀为銛。吁嗟默默，生之无故兮；斡弃周鼎，宝康瓠兮。腾驾罷牛，骖蹇驴兮；骥垂两耳，服盐车兮。章甫荐履，渐不可久兮；嗟苦先生，独离此咎兮。　　讯曰：已矣！国其莫我知兮，独壹郁其谁语？凤漂漂其高逝兮，固自引而远去。袭九渊之神龙兮，沕深潜以自珍；偭蟂獭以隐处兮，夫岂从虾与蛭蟥？所贵圣人之神德兮，远浊世而自藏；使骐骥可得系而羁兮，岂云异夫犬羊？般纷纷其离此尤兮，亦夫子之故也。历九州而其君兮，何必怀此都也？凤凰翔于千仞兮，览德辉而下之；见细德之险徵兮，遥曾击而去之。彼寻常之污渎兮，岂能容夫吞舟之巨鱼？横江湖之鳣鲸兮，固将制于蝼蚁。","dynasty":"两汉","tags":"辞赋精选，悼惜，抒怀","title":"吊屈原赋"}
{"author":"贾谊","content":"惜余年老而日衰兮，岁忽忽而不反。登苍天而高举兮，历众山而日远。观江河之纡曲兮，离四海之霑濡。攀北极而一息兮，吸沆瀣以充虚。飞朱鸟使先驱兮，驾太一之象舆。苍龙蚴虯于左骖兮，白虎骋而为右騑。建日月以为盖兮，载玉女于後车。驰骛于杳冥之中兮，休息虖昆仑之墟。乐穷极而不厌兮，愿从容虖神明。涉丹水而驰骋兮，右大夏之遗风。黄鹄之一举兮，知山川之纡曲。再举兮，睹天地之圜方。临中国之众人兮，讬回飙乎尚羊。乃至少原之野兮，赤松、王乔皆在旁。二子拥瑟而调均兮，余因称乎清商。澹然而自乐兮，吸众气而翱翔。念我长生而久仙兮，不如反余之故乡。黄鹄後时而寄处兮，鸱枭群而制之。神龙失水而陆居兮，为蝼蚁之所裁。夫黄鹄神龙犹如此兮，况贤者之逢乱世哉。寿冉冉而日衰兮，固儃回而不息。俗流从而不止兮，众枉聚而矫直。或偷合而苟进兮，或隐居而深藏。苦称量之不审兮，同权概而就衡。或推迻而苟容兮，或直言之谔謣。伤诚是之不察兮，并纫茅丝以为索。方世俗之幽昏兮，眩白黑之美恶。放山渊之龟玉兮，相与贵夫砾石。梅伯数谏而至醢兮，来革顺志而用国。悲仁人之尽节兮，反为小人之所贼。比干忠谏而剖心兮，箕子被发而佯狂。水背流而源竭兮，木去根而不长。非重躯以虑难兮，惜伤身之无功。已矣哉！独不见夫鸾凤之高翔兮，乃集大皇之野。循四极而回周兮，见盛德而後下。彼圣人之神德兮，远浊世而自藏。使麒麟可得羁而係兮，又何以异虖犬羊？","dynasty":"两汉","tags":"楚辞","title":"惜誓"}
{"author":"贾谊","content":"　　臣窃惟事势，可为痛哭者一，可为流涕者二，可为长太息者六，若其它背理而伤道者，难遍以疏举。进言者皆曰天下已安已治矣，臣独以为未也。曰安且治者，非愚则谀，皆非事实知治乱之体者也。夫抱火厝之积薪之下而寝其上，火未及燃，因谓之安，方今之势，何以异此！本末舛逆，首尾衡决，国制抢攘，非甚有纪，胡可谓治！陛下何不一令臣得熟数之于前，因陈治安之策，试详择焉！　　夫射猎之娱，与安危之机孰急？使为治劳智虑，苦身体，乏钟鼓之乐，勿为可也。乐与今同，而加之诸侯轨道，兵革不动，民保首领，匈叙宾服，四荒乡风，百姓素朴，狱讼衰息。大数既得，则天下顺治，海内之气，清和咸理，生为明帝，没为明神，名誉之美，垂于无穷。《礼》祖有功而宗有德，使顾成之庙称为太宗，上配太祖，与汉亡极。建久安之势，成长治之业，以承祖庙，以奉六亲，至孝也；以幸天下，以育群生，至仁也；立经陈纪，轻重同得，后可以为万世法程，虽有愚幼不肖之嗣，犹得蒙业而安，至明也。以陛下之明达，因使少知治体者得佐下风，致此非难也。其具可素陈于前，愿幸无忽。臣谨稽之天地，验之往古，按之当今之务，日夜念此至孰也，虽使禹舜复生，为陛下计，亡以易此。　　夫树国固，必相疑之势也，下数被其殃，上数爽其忧，甚非所以安上而全下也。今或亲弟谋为东帝，亲兄之子西乡而击，今吴又见告矣。天子春秋鼎盛，行义未过，德泽有加焉，犹尚如是，况莫大诸侯权力且十此者乎！　　然而天下少安，何也？大国之王幼弱未壮，汉之所置傅相方握其事。数年之后，诸侯之王大抵皆冠，血气方刚，汉之傅相称病而赐罢，彼自丞尉以上徧置私人，如此，有异淮南、济北之为邪？此时而欲为治安，虽尧舜不治。　　黄帝曰：“日中必熭，操刀必割。”今令此道顺，而全安甚易；不肯早为，已乃堕骨肉之属而抗刭之，岂有异秦之季世乎！夫以天子之位，乘今之时，因天之助，尚惮以危为安，以乱为治，假设陛下居齐桓之处，将不合诸侯而匡天下乎？臣又以知陛下有所必不能矣。假设天下如曩时，淮阴侯尚王楚，黥布王淮南，彭越王梁，韩信王韩，张敖王赵，贯高为相，卢绾王燕，陈狶在代，令此六七公者皆亡恙，当是时而陛下即天子位，能自安乎？臣有以知陛下之不能也。天下肴乱，高皇帝与诸公倂起，非有仄室之势以豫席之也。诸公幸者乃为中涓，其次仅得舍人，材之不逮至远也。高皇帝以明圣威武即天子位，割膏腴之地以王诸公，多者百余城，少者乃三四十县，德至渥也，然其后十年之间，反者九起。陛下之与诸公，非亲角材而臣之也，又非身封王之也，自高皇帝不能以是一岁为安，故臣知陛下之不能也。　　然尚有可诿者，曰疏。臣请试言其亲者。假令悼惠王王齐，元王王楚，中子王赵，幽王王淮阳，共王王梁，灵王王燕，厉王王淮南，六七贵人皆亡恙，当是时陛下即位，能为治乎？臣又知陛下之不能也。若此诸王，虽名为臣，实皆有布衣昆弟之心，虑无不帝制而天子自为者。擅爵人，赦死罪，甚者或戴黄屋，汉法令非行也。虽行不轨如厉王者，令之不肯听，召之安可致乎！幸而来至，法安可得加！动一亲戚，天下圜视而起，陛下之臣虽有悍如冯敬者，适启其口，匕首已陷其胸矣。陛下虽贤，谁与领此？　　故疏者必危，亲者必乱，已然之效也。其异姓负强而动者，汉已幸胜之矣，又不易其所以然。同姓袭是迹而动，既有徵矣，其势尽又复然。殃祸之变未知所移，明帝处之尚不能以安，后世将如之何！　　屠牛坦一朝解十二牛，而芒刃不顿者，所排击剥割，皆众理解也。至于髋髀之所，非斤则斧。夫仁义恩厚，人主之芒刃也；权势法制，人主之斤斧也。今诸侯王皆众髋髀也，释斤斧之用，而欲婴以芒刃，臣以为不缺则折。胡不用之淮南、济北？势不可也。　　臣窃迹前事，大抵强者先反，淮阴王楚最强，则最先反；韩信倚胡，则又反；贯高因赵资，则又反；陈狶兵精，则又反；彭越用梁，则又反；黥布用淮南，则又反；卢绾最弱，最后反。长沙乃在二万五千户耳，功少而最完，势疏而最忠，非独性异人也，亦形势然也。曩令樊、郦、绛、灌据数十城而王，今虽以残亡可也；令信、越之伦列为彻侯而居，虽至今存可也。　　然则天下之大计可知已。欲诸王之皆忠附，则莫若令如长沙王，欲臣子之勿菹醢，则莫若令如樊郦等；欲天下之治安，莫若众建诸侯而少其力。力少则易使以义，国小则亡邪心。令海内之势如身之使臂，臂之使指，莫不制从。诸侯之君不敢有异心，辐凑并进而归命天子，虽在细民，且知其安，故天下咸知陛下之明。割地定制，令齐、赵、楚各为若干国，使悼惠王、幽王、元王之子孙毕以次各受祖之分地，地尽而止，及燕、梁它国皆然。其分地众而子孙少者，建以为国，空而置之，须其子孙生者，举使君之。诸侯之地其削颇入汉者，为徙其侯国，及封其子孙也，所以数偿之；一寸之地，一人之众，天子亡所利焉，诚以定治而已，故天下咸知陛下之廉。地制壹定，宗室子孙莫虑不王，下无倍畔之心，上无诛伐之志，故天下咸知陛下之仁。法立而不犯，令行而不逆，贯高、利几之谋不生，柴奇、开章不计不萌，细民乡善，大臣致顺，故天下咸知陛下之义。卧赤子天下之上而安，植遗腹，朝委裘，而天下不乱。当时大治，后世诵圣。壹动而五业附，陛下谁惮而久不为此？　　天下之势方病大瘇。一胫之大几如要，一指之大几如股，平居不可屈信，一二指搐，身虑亡聊。失今不治，必为锢疾，后虽有扁鹊，不能为已。病非徒瘇也，又苦蹠戾。元王之子，帝之从弟也，今之王者，从弟之子也。惠王之子，亲兄子也；今之王者，兄子之子也。亲者或亡分地以安天下，疏者或制大权以逼天子，臣故曰非徒病瘇也，又苦蹠戾。可痛哭者，此病是也。　　天下之势方倒县。凡天子者，天下之首，何也？上也。蛮夷者，天下之足，何也？下也。今匈奴嫚娒侵掠，至不敬也，为天下患，至亡已也，而汉岁金絮采缯以奉之。夷狄征令，是主上之操也；天子共贡，是臣下之礼也。足反居上，首顾居下，倒县如此，莫之能解，犹为国有人乎？非亶倒县而已，又类辟，且病痱。夫辟者一面病，痱者一方痛。今西边北边之郡，虽有长爵不轻得复，五尺以上不轻得息，斥候望烽燧不得卧，将吏被介胄而睡，臣故曰一方病矣。医能治之，而上不使，可为流涕者此也。　　陛下何忍以帝皇之号为戎人诸侯，势既卑辱，而祸不息，长此安穷！进谋者率以为是，固不可解也，亡具甚矣。臣窃料匈奴之众不过汉一大县，以天下之大困于一县之众，甚为执事者羞之。陛下何不试以臣为属国之官以主匈奴？行臣之计，请必系单于之颈而制其命，伏中行说而笞其背，举匈奴之众唯上之令。今不猎猛敌而猎田彘，不搏反寇而搏畜菟，玩细娱而不图大患，非所以为安也。德可远施，威可远加，而直数百里外威令不信，可为流涕者此也。　　今民卖僮者，为之绣衣丝履偏诸缘，内之闲中，是古天子后服，所以庙而不宴者也，而庶人得以衣婢妾。白縠之表，薄纨之里，以偏诸，美者黼绣，是古天子之服，今富人大贾嘉会召客者以被墙。古者以奉一帝一后而节适，今庶人屋壁得为帝服，倡优下贱得为后饰，然而天下不屈者，殆未有也。且帝之身自衣皁绨，而富民墙屋被文绣；天子之后以缘其领，庶人孽妾缘其履：此臣所谓舛也。夫百人作之不能衣一人，欲天下亡寒，胡可得也？一人耕之，十人聚而食之，欲天下亡饥，不可得也。饥寒切于民之肌肤，欲其亡为奸邪，不可得也。国已屈矣，盗贼直须时耳，然而献计者曰“毋动”，为大耳。夫俗至大不敬也，至亡等也，至冒上也，进计者犹曰“毋为”，可为长太息者此也。　　商君遗礼义，弃仁恩，并心于进取。行之二岁，秦俗日败。故秦人家富子壮则出分，家贫子壮则出赘。借父耰鉏，虑有德色；母取箕帚，立而谇语。抱哺其于，与公并倨；妇姑不相说，则反唇而相稽。其慈子耆利，不同禽兽者亡几耳。然并心而赴时犹曰蹶六国，兼天下。功成求得矣，终不知反廉愧之节，仁义之厚。信并兼之法，遂进取之业，天下大败，众掩寡，智欺愚，勇威怯，壮陵衰，其乱至矣，是以大贤起之，威震海内，德从天下。曩之为秦者，今转而为汉矣。然其遗风余俗，犹尚未改。今世以侈靡相竞，而上亡制度，弃礼谊，捐廉耻日甚，可谓月异而岁不同矣。逐利不耳，虑非顾行也，今其甚者杀父兄矣。盗者剟寝户之帘，搴两庙之器，白昼大都之中剽吏而夺之金。矫伪者出几十万石粟，赋六百余万钱，乘传而行郡国，此其亡行义之尤至者也。而大臣特以簿书不报，期会之间，以为大故。至于俗流失，世坏败，因恬而不知怪，虑不动于耳目，以为是适然耳。夫移风易俗，使天下回心而乡道，类非俗吏之所能为也。俗吏之所务，在于刀笔筐箧，而不知大体。陛下又不自忧，窃为陛下惜之。　　夫立君臣，等上下，使父子有礼，六亲有纪，此非天之所为，人之所设也。夫人之所设，不为不立，不植则僵，不修则坏。《管子》曰：“礼义廉耻，是谓四维；四维不张，国乃灭亡。”使管子愚人也则可，管子而少知治体，则是岂可不为寒心哉！秦灭四维而不张，故君臣乖乱，六亲殃戮，奸人并起，万民离叛，凡十三岁，而社稷为虚。今四维犹未备也，故奸人几幸，而众心疑惑。岂如今定经制，令君君臣臣，上下有差，父子六亲各得其宜，奸人亡所几幸，而群臣众信，是不疑惑！此业一定，世世常安，而后有所持循矣。若夫经制不定，是犹度江河亡维楫，中流而遇风波，舩必覆矣。可为长太息者此也。　　夏为天子，十有余世，而殷受之。殷为天子，二十余世，而周受之。周为天子，三十余世，而秦受之。秦为天子，二世而亡。人性不甚相远也，何三代之君有道之长，而秦无道之暴也？其故可知也。古之王者，太子乃生，固举以礼，使士负之，有司齐肃端冕，见之南郊，见于天也。过阙则下，过庙则趋，孝子之道也。故自为赤子而教固已行矣。昔者成王幼在襁抱之中，召公为太保，周公为太傅，太公为太师。保，保其身体；傅，传之德义；师，道之教训：此三公之职也。于是为置三少，皆上大夫也，曰少保、少傅、少师，是与太子宴者也。故乃孩子提有识，三公、三少固明孝仁礼义以道习之，逐去邪人，不使见恶行。于是皆选天下之端士孝悌博闻有道术者以卫翼之，使与太子居处出入。故太子乃生而见正事，闻正言，行正道，左右前后皆正人也。夫习与正人居之，不能毋正，犹生长于齐不能不齐言也；习与不正人居之，不能毋不正，犹生长于楚之地不能不楚言也。故择其所耆，必先受业，乃得尝之；择其所乐，必先有习，乃得为之。孔子曰：“少成若天性，习贯如自然。”及太子少长，知妃色，则入于学。学者，所学之官也。《学礼》曰：“帝入东学，上亲而贵仁，则亲疏有序而恩相及矣；帝入南学，上齿而贵信，则长幼有差而民不诬矣；帝入西学，上贤而贵德，则圣智在位而功不遗矣；帝入北学，上贵而尊爵，则贵贱有等而下不矣；帝入太学，承师问道，退习而考于太傅，太傅罚其不则而匡其不及，则德智长而治道得矣。此五学者既成于上，则百姓黎民化辑于下矣。”及太于既冠成人，免于保傅之严，则有记过之史，彻膳之宰，进善之旌，诽谤之木，敢谏之鼓。瞽史诵诗，工诵箴谏，大夫进谋，士传民语。习与智长，故切而不媿；化与心成，故中道若性。三代之礼：春朝朝日，秋暮夕月，所以明有敬也；春秋入学，坐国老，执酱而亲馈之，所以明有孝也；行以鸾和，步中《采齐》，趣中《肆夏》，所以明有度也；其于禽兽，见其生不食其死，闻其声不食其肉，故远庖厨，所以长恩，且明有仁也。　　夫三代之所以长久者，以其辅翼太子有此具也。及秦而不然。其俗固非贵辞让也，所上者告讦也；固非贵礼义也，所上者刑罚也。使赵高傅胡亥而教之狱，所习者非斩劓人，则夷人之三族也。故胡亥今日即位而明日射人，忠谏者谓之诽谤，深计者谓之妖言，其视杀人若艾草菅然。岂惟胡亥之性恶哉？彼其所以道之者非其理故也。　　鄙谚曰：“不习为吏，视已成事。”又曰：“前车覆，后车诫。”夫三代之所以长久者，其已事可知也；然而不能从者，是不法圣智也。秦世之所以亟绝者，其辙迹可见也；然而不避，是后车又将覆也。夫存亡之变，治乱之机，其要在是矣。天下之命，县于太子；太子之善，在于早谕教与选左右。夫心未滥而先谕教，则化易成也；开于道术智谊之指，则教之力也。若其服习积贯，则左右而已。夫胡、粤之人，生而同声，耆欲不异，及其长而成俗，累数译而不能相通，行者有虽死而不相为者，则教习然也。臣故曰选左右早谕教最急。夫教得而左右正，则太子正矣，太子正而天下定矣。《书》曰：“一人有庆，兆民赖之。”此时务也。　　凡人之智，能见已然，不能见将然。夫礼者禁于将然之前，而法者禁于己然之后，是故法之所用易见，而礼之所为生难知也。若夫庆赏以劝善，刑罚以惩恶，先王执此之政，坚如金石，行此之令，信如四时，据此之公，无私如天地耳，岂顾不用哉？然而曰礼云礼云者，贵绝恶于未萌，而起教于微眇，使民日迁善远罪而不自知也。孔于曰：“听讼，吾犹人也，必也使毋讼乎！”为人主计者，莫如先审取舍，取舍之极定于内，而安危之萌应于外矣。安者非一日而安也，危者非一日而危也，皆以积渐然，不可不察也。人主之所积，在其取舍，以礼义治之者，积礼义；以刑罚治之者，积刑罚。刑罚积而民怨背，札义积而民和亲。故世主欲民之善同，而所以使民善者或异。或道之以德教，或殴之以法令。道之以德教者，德教洽而民气乐；殴之以法令者，法令极而民风哀。哀乐之感，祸福之应也。秦王之欲尊宗庙而安子孙，与汤武同，然而汤武广大其德行，六七百岁而弗失，秦王治天下，十余岁则大败。此亡它故矣，汤武之定取舍审而秦王之定取舍不审矣。夫天下，大器也。今人之置器，置诸安处则安，置诸危处则危。天下之情与器亡以异，在天子之所置之。汤武置天下于仁义礼乐，而德泽洽，禽兽草木广裕，德被蛮貊四夷，累子孙数十世，此天下所共闻也。秦王置天下于法令刑罚，德泽亡一有，而怨毒盈于世，下憎恶之如仇，祸几及身，子孙诛绝，此天下之所共见也。是非其明效大验邪！人之言曰：“听言之道，必以其事观之，则言者莫敢妄言。”今或言礼谊之不如法令，教化之不如刑罚，人主胡不引殷、周、秦事以观之也？　　人主之尊譬如堂，群臣如陛，众庶如地。故陛九级上，廉远地，则堂高；陛亡级，廉近地，则堂卑。高者难攀，卑者易陵，理势然也。故古者圣王制为等列，内有公卿大夫士，外有公侯伯子男，然后有官师小吏，延及庶人，等级分明，而天子加焉，故其尊不可及也。里谚曰：“欲投鼠而忌器。”此善谕也。鼠近于器，尚惮不投，恐伤其器，况于贵臣之近主乎！廉耻节礼以治君子，故有赐死而亡戮辱。是以黥劓之罪不及太夫，以其离主上不远也，礼不敢齿君之路马，蹴其刍者有罚；见君之几杖则起，遭君之乘车则下，入正门则趋；君之宠臣虽或有过，刑戮之罪不加其身者，尊君之故也。此所以为主上豫远不敬也，所以体貌大臣而厉其节也。今自王侯三公之贵，皆天子之所改容而礼之也，古天子之所谓伯父、伯舅也，而令与众庶同黥劓刖笞弃市之法，然则堂不亡陛乎？被戮辱者不泰迫乎？廉耻不行，大臣无乃握重权，大官而有徒隶亡耻之心乎？夫望夷之事，二世见当以重法者，投鼠而不忌器之习也。　　臣闻之，履虽鲜不加于枕，冠虽敝不以苴履。夫尝已在贵宠之位，天子改容而体貌之矣，吏民尝俯伏以敬畏之矣，今而有过，帝令废之可也，退之可也，赐之死可也，灭之可也；若夫束缚之，系緤之，输之司寇，编之徒官，司寇小吏詈骂而榜笞之，殆非所以令众庶见也。夫卑贱者习知尊贵者之一旦，吾亦乃可以加此也，非所以习天下也，非尊尊贵贵之化也。夫天子之所尝敬，众庶之所尝宠，死而死耳，贱人安宜得如此而顿辱之哉！　　豫让事中行之君，智伯伐而灭之，移事智伯。及赵灭智伯，豫让衅面吞炭，必报襄子，五起而不中。人问豫子，豫子曰：“中行众人畜我，我故众人事之；智伯国士遇我，我故国士报之。”故此一豫让也，反君事仇，行若狗彘，已而抗节致忠，行出乎列士，人主使然也。故主上遇其大臣如遇犬马，彼将犬马自为也；如遇官徒，彼将官徒自为也。顽顿亡耻，诟亡节，廉耻不立，且不自好，苟若而可，故见利则逝，见便则夺。主上有败，则因而挺之矣；主上有患，则吾苟免而已，立而观之耳；有便吾身者，则欺卖而利之耳。人主将何便于此？群下至众，而主上至少也，所托财器职业者粹于群下也。俱亡耻，俱苟妄，则主上最病。故古者礼不及庶人，刑不至大夫，所以厉宠臣之节也。古者大臣有坐不廉而废者，不谓不廉，曰“簠簋不饰”；坐污秽淫乱男女亡别者，不曰污秽，曰“帷薄不修”，坐罢软不胜任者，不谓罢软，曰“下官不职”。故贵大臣定有其罪矣，犹未斥然正以呼之也，尚迁就而为之讳也。故其在大谴大何之域者，闻谴何则白冠缨，盘水加剑，造请室而请罪耳，上不执缚系引而行也。其有中罪者，闻命而自弛，上不使人颈而加也。其有大罪者，闻命则北面再拜，跌而自裁，上不使捽抑而刑之也，曰：“子大夫自有过耳！吾遇子有礼矣。”遇之有礼，故群臣自憙；婴以廉耻，故人矜节行。上设廉礼义以遇其臣，而臣不以节行报其上者，则非人类也。故化成俗定，则为人臣者主耳忘身，国耳忘家，公耳忘私，利不苟就，害不苟去，唯义所在。上之化也，故父兄之臣诚死宗庙，法度之臣诚死社稷，辅翼之臣诚死君上，守圄扞敌之臣诚死城郭封疆。故曰圣人有金城者，比物此志也。彼且为我死，故吾得与之俱生；彼且为我亡，故吾得与之俱存；夫将为我危，故吾得与之皆安。顾行而忘利，守节而仗义，故可以托不御之权，可以寄六尺之孤。此厉廉耻行礼谊之所致也，主上何丧焉！此之不为，而顾彼之久行，故曰可为长太息者此也。","dynasty":"两汉","tags":"古文观止，策略，公文","title":"治安策"}
{"author":"贾谊","content":"　　管子曰：“仓廪实而知礼节。”民不足而可治者，自古及今，未之尝闻。古之人曰：“一夫不耕，或受之饥；一女不织，或受之寒。”生之有时，而用之亡度，则物力必屈。古之治天下，至孅至悉也，，故其畜积足恃。今背本而趋末，食者甚众，是天下之大残也；淫侈之俗，日日以长，是天下之大贼也。残贼公行，莫之或止；大命将泛，莫之振救。生之者甚少，而靡之者甚多，天下财产何得不蹶！　　汉之为汉，几四十年矣，公私之积，犹可哀痛！失时不雨，民且狼顾；岁恶不入，请卖爵子，既闻耳矣。安有为天下阽危者若是而上不惊者？世之有饥穰，天之行也，禹、汤被之矣。即不幸有方二三千里之旱，国胡以相恤？卒然边境有急，数千百万之众，国胡以馈之？兵旱相乘，天下大屈，有勇力者聚徒而衡击；罢夫羸老易子而咬其骨。政治未毕通也，远方之能疑者，并举而争起矣。乃骇而图之，岂将有及乎？　　夫积贮者，天下之大命也。苟粟多而财有余，何为而不成？以攻则取，以守则固，以战则胜。怀敌附远，何招而不至！今殴民而归之农，皆著于本；使天下各食其力，末技游食之民，转而缘南亩，则畜积足而人乐其所矣。可以为富安天下，而直为此廪廪也，窃为陛下惜之。　　节自《汉书·食货志》","dynasty":"两汉","tags":"奏章，议论","title":"论积贮疏"}
{"author":"周德清","content":"长江万里白如练，淮山数点青如淀。江帆几片疾如箭，山泉千尺飞如电。晚云都变露，新月初学扇。塞鸿一字来如线。","dynasty":"元代","tags":"秋天，写景","title":"塞鸿秋·浔阳即景"}
{"author":"周德清","content":"秋夜客怀月光，桂香，趁着风飘荡。砧声催动一天霜，过雁声嘹亮；叫起离情，敲残愁况，梦家山身异乡。夜凉，枕凉，不许愁人强。书所见鬓鸦，脸霞，屈杀将陪嫁；规模全是大人家，不在红娘下。笑眼偷瞧，文谈回话，真如解语花。若咱，得他，倒了葡萄架。","dynasty":"元代","title":"【中吕】朝天子_秋夜客怀月"}
{"author":"周德清","content":"郊行茅店小斜挑草欸，竹篱疏半掩柴门，一犬汪汪吠行人。题诗桃叶渡，问酒杏花村，醉归来驴背稳。穿云响一乘山簥，见风消数盏村醪，十里松声画难描。枫林霜叶舞，养麦雪花飘，又一年秋事了。雪意商量酒价，风光投奔诗家，准备骑驴探梅花。几声沙嘴雁，数点树头鸦，说江山憔悴煞。赏雪偶成共妾围炉说话，呼童扫雪烹茶，休说羊羔味偏佳。凋情须酒兴，压逆索茶芽，酒和茶都俊煞！","dynasty":"元代","title":"【中吕】红绣鞋_郊行茅店小"}
{"author":"周德清","content":"双陆四角盘中，三十骑里，多少机关？包藏见识。席上风前，花间树底。起斗刚，各论智。盘样新奇，声清韵美。【紫花儿】月儿对浑如水照，夕儿花有若云生，点儿疏恰似星稀。马儿齐摆下，色儿大休掷。会拈色的便宜，更递马双行休倒提。虽凭色难同使力，递有高低，要识迟疾。【天净沙】盘中排营寨城池，眼前无弓箭旌旗，心内有刀枪剑戟。局面儿几般形势，似英雄征战相持。【小桃红】散二似萧何追韩信待回归，众军士傍观立。散三似敬德赶秦王不相离，有叔宝后跟随。百一局似关云长独赴单刀会，败到这其间有几？赢了的百中无一，输了的似楚霸王刎江湄。【三台印】两家局安营地，施谋智，似挑军对垒。等破绽用心机，色儿似飞沙走石。汉高皇对敌楚项籍，诸葛亮要擒司马懿。那两个地割鸿沟，这两个兵屯渭水。【金蕉叶】撤底似孙膑伏兵未起，外划似孙武挑兵教习。五梁似吕望兵临孟水，六梁似吕布遭围下邳。【含笑花】暗疾，函谷孟尝归，不下鸿门樊哙急。失家如误了吴元济，点颏如跳溪刘备。无梁如火烧曹孟德，撞门如拒水张飞。【小拜门】把门似临潼会里，土占瓦颏如细柳军围，看诸葛纵擒蜀孟获。两下里，马来回，堪题。【圣药王】等一掷，心暗喜，并合梁恨不的马都回。恰四六十，又三四七，更幺三一二紧相随，心急马行迟。【幺】贩了迟，却变疾，头颏卷尽可伤悲。色不随，梁不齐；不甫能打的个马儿回，他一马走如飞。【幺】幺五梁没气力，幺四梁终较得，幺三梁道吃了栈羊肥。革宣肚梁破到底，单单梁无用的；二梁谁道不空回，则不破怎支持？【幺】若论迟，有甚奇，破着呵个打枉驱驰！怕两帖子救一，道两马可当十，巴到家不得马休题，更有截七带去的。【麻郎儿】到此际人难强嘴，空打的马不停蹄。色不顺那堪性急，焦起来更加错递。【幺】着的，可知，见疾，当局委实着迷。体惧怯睚他免回，如征战要加神气。【络丝娘】怕的是盖着门土占瓦着颏又起，村的是把着马揭着头盖底。采到后喝着的都应的，也随邪顺着人意。【绵答絮】明皇当日，力士跟随，曾拈色数，殢杀杨妃。因呼得四，敕赐穿绯。以色娱人脱布衣，此物扬名出禁闱。疾变迟，迟变为疾；白转红，红转做黑。【尾】翻云覆雨无碑记，则袖手旁观笑你。休把色儿嗔，宜将世情比。赠小玉带不辨珉王工，纷纷贯耳。自睹琼瑶，常常挂齿。匡皋相逢，荆山在此。这乐名，是谁赐？样称纤腰，光摇嫩指。【紫花儿】却是红如鹤顶，赤若鸡冠，白似羊脂。是望月犀牛独自，是穿花鸾凤雄雌。是兔儿灵芝，是螭虎是翎毛是鹭鸶。是海青拿大鹅不是？我则是想像因而，你敢那就里知之。【调笑令】细思，好称瘦腰肢，围上偏宜舞《柘枝》。性温和雅称芳名字，料应来一般胸次。色光泽莹如美艳姿，都无那半点瑕玼。【小沙门】别是个玲珑样子，另生成剔透心儿，为风流尽教拈断髭。不负我，赠新诗、新词。【圣药王】重玩视，巧意思，羽毛枝干细如丝。温润资，雕琢时，那其间应是辨妍媸，必定是明师！【尾】挂金鱼自古文章士，未敢望当来衣紫。有福后必还咱，上心来记着你。","dynasty":"元代","title":"【越调】斗鹌鹑_双陆四角盘"}
{"author":"周德清","content":"嘲歌者茶茶根窠生长灵芽，旗枪搠立烟花，不许冯魁串瓦。休抬高价，小舟来贩茶茶。舟阻女儿港庐山面已难寻，孤山鞋不曾沉，掩面留鞋意深。不知因甚，女儿港到如今。","dynasty":"元代","title":"【越调】天净沙_嘲歌者茶茶"}
{"author":"周德清","content":"送客之武昌折垂杨都是残枝，诗满银笺，酒劝金卮。自在庐山，君游鄂渚，两地相思。白鹿洞谁谈旧史？黄鹤楼又有新诗。拈断吟髭，笑把霜毫，满写乌丝。别友唾珠玑点破湖光，千变云霞，一字文章。吴楚东南，江山雄壮，诗酒疏狂。正鸡黍樽前月朗，又鲈莼江上风凉！记取他乡，落日观山，夜雨连床。宰金头黑脚天鹅，客有钟期，座有韩娥。吟既能吟，听还能听，歌也能歌。和《白雪》新来较可，放行云飞去如何？醉睹银河，灿灿蟾孤，点点星多。倚蓬窗无语嗟呀，七件儿全无，做甚么人家？柴似灵芝，油如甘露，米若丹砂。酱瓮儿恰才梦撒，盐瓶儿又告消乏。茶也无多，醋也无多。七件事尚且艰难，怎生教我折柳攀花？","dynasty":"元代","title":"【双调】蟾宫曲_送客之武昌"}
{"author":"周德清","content":"看岳王传披文握武，建中兴庙宇，载青史图书。功成却被权臣妒，正落奸谋。闪杀人望旌节中原士夫，误杀人弃匠陵南渡銮舆！钱塘路，愁风怨雨，长是洒西湖！韩世忠安危属君，立勤王志节，比翊汉功勋。临机料敌存威信，际会风云。似恁地尽忠勇匡君报本，也消得坐都堂秉笏垂绅。闲评论，中兴宰臣，万古揖清芬！误国贼秦桧官居极品，欺天误主，贱土轻民。把一场和议为公论，妒害功臣。通贼虏怀奸诳君，那些儿立朝堂仗义依仁？英雄恨，使飞云幸存，那里有南北二朝分？张俊谋渊略广，论兵用武，立国安邦。佐中兴一代贤明将，怎生来险幸如狼？蓄祸心奸私放党，附权臣构陷忠良。朝堂上，把一个精忠岳王，屈死葬钱塘！","dynasty":"元代","title":"【中吕】满庭芳_看岳王传披"}
{"author":"周德清","content":"披文握武，建中兴庙宇，载青史图书。功成却被权臣妒，正落奸谋。闪杀人望旌节中原士夫，误杀人弃丘陵南渡銮舆。钱塘路，愁风怨雨，长是洒西湖。","dynasty":"元代","tags":"怀古，赞美，写人","title":"满庭芳·看岳王传"}
{"author":"周德清","content":"羊续高高挂起，冯苦苦伤悲。大海边，长江内，多少渔矶？记得荆公旧日题：何处无鱼羹饭吃？","dynasty":"元代","tags":"典故，历史，抒情，社会","title":"沉醉东风·有所感"}
{"author":"周德清","content":"冬夜怀友暮云收，冷风飕，到中宵月来清更幽。倚遍江楼，望断汀洲，雪月照人愁。舍梅花谁是交游？饮松醪自想期祷。王子猷干罢手，戴安道且蒙头。休，谁驾剡溪舟？别友一叶身，二毛人，功名壮怀犹未伸。夜雨论文，明月伤神，秋色淡离樽。离东君桃李侯门，过西风杨柳渔村。酒船同棹月，诗担自挑云。君，孤雁不堪听！有所思燕子来，海棠开，西厢尚愁音信乖。问柳章台，采药天台，归去却伤怀。恰嗔人踏破苍苔，不知他行出瑶阶。见刚刚三寸迹，想窄窄一双鞋。猜，多早晚到书斋？","dynasty":"元代","title":"【越调】柳营曲_冬夜怀友暮"}
{"author":"周德清","content":"秋思千山落叶岩岩瘦，百结柔肠寸寸愁，有人独倚晚妆楼；楼外柳，眉叶不禁秋。春晴雨晴花柳新梳洗，日暖蜂蝶便整齐，晓寒莺燕旋收拾。催唤起，早赴牡丹期。春晚镫挑斜月明金韂，花压春风短帽檐，谁家帘影玉纤纤？粘翠靥，消息露眉尖。别情月儿初上鹅黄柳，燕子先归翡翠楼，梅魂休暖凤香篝。人去后，鸳被冷堆愁。赠歌者韩寿香素梅又见樽前唱，红叶何时水上忙？姓名端的不寻常。韩寿香，一字暗包藏。半池暖绿鸳鸯睡，满径残红燕子飞，一林老翠杜鹃啼。春事已，何日是归期？","dynasty":"元代","title":"【中吕】阳春曲_秋思千山落"}
{"author":"周德清","content":"有所感流水桃花鳜美，秋风莼菜鲈肥。不共时，皆佳味，几个人知？记得荆公旧日题：何处无鱼羹饭吃？羊续高高挂起，冯驩苦苦伤悲。大海边，长江内，多少渔矶？记得荆公旧日题：何处无鱼羹饭吃？鲲化鹏飞未必，鲤从龙去安知？漏网难，吞钩易，莫过前溪。记得荆公旧日题：何处无鱼羹饭吃？藏剑心肠利已，吞舟度量容谁？棹月归，邀云醉，缩项鳊肥。记得荆公旧日题：何处无鱼羹饭吃？","dynasty":"元代","title":"【双调】沉醉东风_有所感流水"}
{"author":"周德清","content":"遗张伯元正伯牙志未谐，遇钟子心能解。使高山群虎啸，要流水老龙哀。洒落襟怀，一笑乾坤大，高谈云雾开。几行北雁吞声，一片西山失色。【梁州】无人我惊心句险，有江山空日烟埋。相逢尽是他乡客。我淹吴楚，君显江淮。雄游海宇，挺出人材。箕裘事业合该，簪缨苗裔传来。大胸襟进履圯桥，壮游玩乘槎大海，老风波走马章台。千载，后代，子孙更风流煞！万一见此豪迈。玉有润难明借月色，出落吾侪。【隔尾】向管中窥豹那知外？坐井底观天又出来。运斧般门志何大！出削个好歹，但成个架格，未敢望将如栋梁采。","dynasty":"元代","title":"【南吕】一枝花_遗张伯元正"}
{"author":"周德清","content":"閒花酝酿蜂儿蜜。细雨调和燕子泥。绿窗蝶梦觉来迟。谁唤起。帘外晓莺啼。","dynasty":"元代","title":"喜春来"}
{"author":"周德清","content":"月儿初上鹅黄柳，燕子先归翡翠楼，梅魂休暖凤香篝。人去后，鸳被冷堆愁。","dynasty":"元代","title":"喜春来·月儿初上鹅黄柳"}
{"author":"曹煊","content":"旷野风尘隔，柴扉昼不开。荷香浮碧水，竹影漾苍苔。径有渔樵至，门无车马来。悠然情自得，鸥鹭与徘徊。","dynasty":"清代","title":"郊居"}
{"author":"苏辙","content":"离别一何久，七度过中秋。去年东武今夕，明月不胜愁。岂意彭城山下，同泛清河古汴，船上载凉州。鼓吹助清赏，鸿雁起汀洲。坐中客，翠羽帔，紫绮裘。素娥无赖，西去曾不为人留。今夜清尊对客，明夜孤帆水驿，依旧照离忧。但恐同王粲，相对永登楼。","dynasty":"宋代","tags":"中秋节，咏物，月亮，抒怀","title":"水调歌头·徐州中秋"}
{"author":"苏辙","content":"　　江出西陵，始得平地，其流奔放肆大。南合沅、湘，北合汉沔，其势益张。至于赤壁之下，波流浸灌，与海相若。清河张君梦得谪居齐安，即其庐之西南为亭，以览观江流之胜，而余兄子瞻名之曰“快哉”。　　盖亭之所见，南北百里，东西一舍。涛澜汹涌，风云开阖。昼则舟楫出没于其前，夜则鱼龙悲啸于其下。变化倏忽，动心骇目，不可久视。今乃得玩之几席之上，举目而足。西望武昌诸山，冈陵起伏，草木行列，烟消日出。渔夫樵父之舍，皆可指数。此其所以为“快哉”者也。至于长洲之滨，故城之墟。曹孟德、孙仲谋之所睥睨，周瑜、陆逊之所骋骛。其流风遗迹，亦足以称快世俗。　　昔楚襄王从宋玉、景差于兰台之宫，有风飒然至者，王披襟当之，曰：“快哉此风！寡人所与庶人共者耶？”宋玉曰：“此独大王之雄风耳，庶人安得共之！”玉之言盖有讽焉。夫风无雌雄之异，而人有遇，不遇之变；楚王之所以为乐，与庶人之所以为忧，此则人之变也，而风何与焉？士生于世，使其中不自得，将何往而非病？使其中坦然，不以物伤性，将何适而非快？今张君不以谪为患，窃会计之余功，而自放山水之间，此其中宜有以过人者。将蓬户瓮牖无所不快；而况乎濯长江之清流，揖西山之白云，穷耳目之胜以自适也哉！不然，连山绝壑，长林古木，振之以清风，照之以明月，此皆骚人思士之所以悲伤憔悴而不能胜者，乌睹其为快也哉！　　元丰六年十一月朔日，赵郡苏辙记。","dynasty":"宋代","tags":"古文观止，叙事，写景，抒情，议论，散文","title":"黄州快哉亭记"}
{"author":"苏辙","content":"　　太尉执事：辙生好为文，思之至深。以为文者气之所形，然文不可以学而能，气可以养而致。孟子曰：“我善养吾浩然之气。”今观其文章，宽厚宏博，充乎天地之间，称其气之小大。太史公行天下，周览四海名山大川，与燕、赵间豪俊交游，故其文疏荡，颇有奇气。此二子者，岂尝执笔学为如此之文哉？其气充乎其中而溢乎其貌，动乎其言而见乎其文，而不自知也。　　辙生十有九年矣。其居家所与游者，不过其邻里乡党之人；所见不过数百里之间，无高山大野可登览以自广；百氏之书，虽无所不读，然皆古人之陈迹，不足以激发其志气。恐遂汩没，故决然舍去，求天下奇闻壮观，以知天地之广大。过秦、汉之故都，恣观终南、嵩、华之高，北顾黄河之奔流，慨然想见古之豪杰。至京师，仰观天子宫阙之壮，与仓廪、府库、城池、苑囿之富且大也，而后知天下之巨丽。见翰林欧阳公，听其议论之宏辩，观其容貌之秀伟，与其门人贤士大夫游，而后知天下之文章聚乎此也。太尉以才略冠天下，天下之所恃以无忧，四夷之所惮以不敢发，入则周公、召公，出则方叔、召虎。而辙也未之见焉。　　且夫人之学也，不志其大，虽多而何为？辙之来也，于山见终南、嵩、华之高，于水见黄河之大且深，于人见欧阳公，而犹以为未见太尉也。故愿得观贤人之光耀，闻一言以自壮，然后可以尽天下之大观而无憾者矣。　　辙年少，未能通习吏事。向之来，非有取于斗升之禄，偶然得之，非其所乐。然幸得赐归待选，使得优游数年之间，将以益治其文，且学为政。太尉苟以为可教而辱教之，又幸矣！","dynasty":"宋代","tags":"古文观止，书信","title":"上枢密韩太尉书"}
{"author":"苏辙","content":"相携话别郑原上，共道长途怕雪泥。归骑还寻大梁陌，行人已度古崤西。曾为县吏民知否？旧宿僧房壁共题。遥想独游佳味少，无方骓马但鸣嘶。","dynasty":"宋代","tags":"怀旧，感慨，人生","title":"怀渑池寄子瞻兄"}
{"author":"苏辙","content":"七十馀年真一梦。朝来寿斝儿孙奉。忧患已空无复痛。心不动。此间自有千钧重。早岁文章供世用。中年禅味疑天纵。石塔成时无一缝。谁与共。人间天上随他送。","dynasty":"宋代","tags":"祝寿","title":"渔家傲·和门人祝寿"}
{"author":"苏辙","content":"渔父。渔父。水上微风细雨。青蓑黄箬裳衣。红酒白鱼暮归。暮归、暮归、归暮。长笛一声何处。","dynasty":"宋代","title":"调啸词（效韦苏州·二之一）"}
{"author":"苏辙","content":"　　尝读六国《世家》，窃怪天下之诸侯，以五倍之地，十倍之众，发愤西向，以攻山西千里之秦，而不免于死亡。常为之深思远虑，以为必有可以自安之计，盖未尝不咎其当时之士虑患之疏，而见利之浅，且不知天下之势也。　　夫秦之所以与诸侯争天下者，不在齐、楚、燕、赵也，而在韩、魏之郊；诸侯之所与秦争天下者，不在齐、楚、燕、赵也，而在韩、魏之野。秦之有韩、魏，譬如人之有腹心之疾也。韩、魏塞秦之冲，而弊山东之诸侯，故夫天下之所重者，莫如韩、魏也。昔者范睢用于秦而收韩，商鞅用于秦而收魏，昭王未得韩、魏之心，而出兵以攻齐之刚、寿，而范雎以为忧。然则秦之所忌者可以见矣。　　秦之用兵于燕、赵，秦之危事也。越韩过魏，而攻人之国都，燕、赵拒之于前，而韩、魏乘之于后，此危道也。而秦之攻燕、赵，未尝有韩、魏之忧，则韩、魏之附秦故也。夫韩、魏诸侯之障，而使秦人得出入于其间，此岂知天下之势邪！委区区之韩、魏，以当强虎狼之秦，彼安得不折而入于秦哉？韩、魏折而入于秦，然后秦人得通其兵于东诸侯，而使天下偏受其祸。　　夫韩、魏不能独当秦，而天下之诸侯，藉之以蔽其西，故莫如厚韩亲魏以摈秦。秦人不敢逾韩、魏以窥齐、楚、燕、赵之国，而齐、楚、燕、赵之国，因得以自完于其间矣。以四无事之国，佐当寇之韩、魏，使韩、魏无东顾之忧，而为天下出身以当秦兵；以二国委秦，而四国休息于内，以阴助其急，若此，可以应夫无穷，彼秦者将何为哉！不知出此，而乃贪疆埸尺寸之利，背盟败约，以自相屠灭，秦兵未出，而天下诸侯已自困矣。至于秦人得伺其隙以取其国，可不悲哉！","dynasty":"宋代","tags":"文言文，议论，历史","title":"六国论"}
{"author":"苏辙","content":"幽居一室少尘缘，妻子相看意自闲。行到南窗修竹下，恍然如见旧溪山。","dynasty":"宋代","title":"南斋竹三绝"}
{"author":"苏辙","content":"年年最後饮屠酥，不觉年来七十余。十二春秋新罢讲，五千道德适亲书。木经霜雪根无蠹，船出风波载本虚。自怪多年客箕颍，每因吾党赋归欤。","dynasty":"宋代","title":"除日"}
{"author":"苏辙","content":"伏中苦热焦皮骨，秋後清风渥肺肝。天地不仁谁念尔，身心无著偶能安。诗书久为消磨日，毛褐还须准拟寒。谩许百年知到否，相从一日且盘桓。","dynasty":"宋代","title":"立秋後"}
{"author":"苏辙","content":"宿雨睛来春已晚，众花飘尽野犹香。舞雩便可同沂上，饮禊何妨似洛阳。新圃近闻穿沼阔，涨江初喜放舟长。年来簿领萦人甚，何计相随入醉乡。","dynasty":"宋代","title":"次韵王适游陈氏园"}
{"author":"苏辙","content":"熟睡将经作枕头，君家事业太悠悠。要须睡著元非睡，未可昏昏便尔休。龟毛兔角号空虚，既被无收岂是无。自有真无遍诸有，灯光何碍也嫌渠。","dynasty":"宋代","title":"答孔平仲二偈"}
{"author":"苏辙","content":"春寒渐欲减衣绵，雨势冥冥水拍天。一局无言消日永，新诗得意许人传。惜花田地应慵扫，护笋藩离可细编。好事报君知我喜，同官欲到得闲眠。","dynasty":"宋代","title":"次韵柳真公闲居春日"}
{"author":"苏辙","content":"新竹依墙未出寻，墙东桃李却成林。池塘草长初饶梦，村落莺啼瞧心。江满船头朝欲转，泥融屐齿莫尤深。闭门怜子成书癖，试买村醪相伴斟。眼看东邻五亩花，茅檐竹户野人家。过墙每欲随飞蝶，归舍谁怜已莫鸦。幽客偶来成晚饭，野僧何日寄新茶。三年气味长如此，归计迟迟也自嘉。北园春草径微微，未用频教翦棘茨。蜂阵纷纷初养蜜，莺巢浅浅欲生儿。客情流水兼山远，归梦游丝向日迟。懒病相将浑欲惯，赖君索我强裁诗。","dynasty":"宋代","title":"次韵王适东轩即事三首"}
{"author":"苏辙","content":"采芹芹已老，浴沂沂尚寒。蒯缑长叹息，苜蓿正阑干。黄卷忘忧易，青衫行路难。归耕未有计，且复调闲官。","dynasty":"宋代","title":"送李宪司理还新喻"}
{"author":"苏辙","content":"四大俱非五蕴空，身心河岳尽消熔。病根何处容他住，日夜还将药石攻。","dynasty":"宋代","title":"问黄蘖长老疾"}
{"author":"苏辙","content":"水竹遮藏自一川，日高茅屋始炊烟。犬牙舂米新秋后，麦粒烝茶欲社天。冠盖只今成弃物，杉松他日记栽年。定应笑我劳生在，卯睡闻呼衣为颠。十载劳思寤寐间，新诗态度比云烟。清风吹我无千里，明月随人共一天。归去林泉应避暑，北征道路恐经年。与君共愧知时鹤，养子先依黑柏颠。","dynasty":"宋代","title":"复次烟字韵答黄大临庭坚见寄二首"}
{"author":"苏辙","content":"江声六月撼长堤，雪岭千重过屋西。一叶轩昂方断渡，南堂萧散梦寒溪。旅食三年已是家，堂成非陋亦非华。何方道士知人意，授与炉中一粒砂。北牖清风正满床，东坡野菜漫充肠。华池自有醍醐味，丈室仍闻檐卜香。邻人渐熟容赊酒，故客亲留为种蔬。住稳不论归有日，船通何患出无车。客去知公醉欲眠，酒醒寒月堕江烟。床头复有三升蜜，贫困相资恐是天。","dynasty":"宋代","title":"次韵子瞻临皋新葺南堂五绝"}
{"author":"苏辙","content":"高安昔到岁方闰，大水初去城如墟。危谯堕地瓦破裂，长桥断缆船逃逋。漂浮隙穴乱群蚁，奔走沙砾摧嘉蔬。里闾破散兵火后，饮食敝陋鱼虾余。投荒岂复有便地，遇灾只复伤羸躯。人言西有蛟蜃穴，闰年每与风雷俱。漫沟溢壑恣游荡，倾崖拔木曾须臾。鸡豚浪走不复保，老稚裸泣空长吁。滞留再与兹水会，沦胥未哂斯民愚。人生所遇偶然耳，得失何用分锱铢。","dynasty":"宋代","title":"次韵王适大水"}
{"author":"苏辙","content":"得失従来似偶然，因师聊复问行年。此生竟堕阴阳数，方信修行力未全。旅食江干秋复春，归耕未遂不胜贫。凭师细考何年月，可买山田养病身。","dynasty":"宋代","title":"赠三局能师二绝"}
{"author":"苏辙","content":"一时冠盖盛临川，直亮推公益友先。淡泊朱丝初少味，萧疏翠竹久弥鲜。崎岖处世曾何病，奔走成功亦偶然。天理更疏终不失，雍雍今见子孙贤。五月扁舟忆过门，哀怜逐客为招魂。开樽不惜清泉洁，挥汗相看白雨翻。病起清言惊苦瘦，归休尺牍尚相存。秋风洒涕松楸外，谈笑犹疑对竹轩。〈公家有竹轩，辄尝赋诗。〉","dynasty":"宋代","title":"临川陈宪大夫挽词二首"}
{"author":"苏辙","content":"江城漂泊最多时，邂逅谁令长者期。得坎浮槎应有命，投林惊鹊且安枝。何年笑语还留客，终日勤劳数问儿。铃阁清虚非此比，秋风归兴恐非宜。","dynasty":"宋代","title":"次韵知郡贾蕃大夫思归"}
{"author":"苏辙","content":"怜君多病仍经暑，笑我微官长坐曹。落日东轩谈不足，秋风北棹意空劳。懒将词赋占鸮臆，频梦江湖把蟹螯。笔砚生尘空度日，他年何用继《离骚》。","dynasty":"宋代","title":"久不作诗呈王适"}
{"author":"苏辙","content":"同罪南迁惊最远，乘流北下喜先归。谓言一笑秋风后，却顾千山驿路非。岭外云烟随梦远，江边鱼蟹为人肥。还家嫁女都无事，卧读诗书尽掩扉。","dynasty":"宋代","title":"喜王巩承事北归"}
{"author":"苏辙","content":"种竹成丛移出檐，三年慰我病厌厌。翦除乱叶风初好，封植孤根笋自添。高节不知尘土辱，坚姿试待雪霜沾。属君留取障斜日，仍记当年此滞淹。","dynasty":"宋代","title":"予初到筠即于酒务庭中种竹四丛杉二本及今三"}
{"author":"苏辙","content":"南迁春及秋，江湖未云半。逮此归路长，始悟行日远。幽忧脱沉痼，清梦惊婉娩。行行逢故人，笑语杂悲泫。江秋北风多，归帆未应驶。天寒雁南向，家书空满纸。契阔幸平安，婚嫁须缨珥。交游何为者，空复念君至。折叶每安心，连环非所计。感君扁舟返，念我一廛废。怀思乐全老，畴昔忘言契。丹砂傥已成，白首愿终惠。","dynasty":"宋代","title":"和王巩见寄三首"}
{"author":"苏辙","content":"滕王阁在谁携手，徐孺湖宽可放情。楚客解书南国恨，秦筝助发上林莺。系匏独负杯中物，拥鼻和逢洛下生。问得长须添梦想，蓬窗灯火达天明。〈近遣仆至钟陵，还言定国与黄君鲁直会于舟中，灯火终夜而去。〉主","dynasty":"宋代","title":"复次韵"}
{"author":"苏辙","content":"交契良人厚，家风季妇贤。诗书中有助，苹藻岁无愆。象服期他日，恩封属此年。神伤自不觉，吊客问潸然。别日笑言重，归来药饵忧。钟歌掩不试，贝叶乱谁收。恨极囊封在，情多垄木稠。埋文应自作，一一记徽猷。","dynasty":"宋代","title":"孔毅父封君挽词二首"}
{"author":"苏辙","content":"山下清溪溪上市，溪光山色映人烟。幽亭正在人声里，长与溪山共寂然。溪父起收罾下鲤，山翁起卖焙中茶。长官亦与人俱起，笑拥黄?放早衙。","dynasty":"宋代","title":"上高息轩起亭二绝"}
{"author":"苏辙","content":"东墙瘦菊早开花，九日金钿已自嘉。黍麦候迟初响罋，米盐法细未还家。泼醅昨夜惊泉涌，洗盏今晨听妇夸。归采茱萸重一醉，不须怪问日时差。","dynasty":"宋代","title":"九月十一日书事"}
{"author":"苏辙","content":"久従市井役，百事发不理。感君读书篇，惜此寒夜晷。殷勤附灯烛，黾勉就图史。逡巡揖虞夏，汗漫驰刘李。斯文家旧物，早岁夙従事。一従慕膻腥，中弃如敝屣。今夕亦何夕，忽如旧游至。终篇再三叹，推枕不成寐。人生无百年，所欲知有几。县知未必得，奔走若趋市。微言寄翰墨，开卷人心耳。胡为弃不收，所逐在难觊。","dynasty":"宋代","title":"和王适寒夜读书"}
{"author":"苏辙","content":"向日堂东一室存，竹为窗壁席为门。心如白月光长照，气结丹砂体自温。饭软莫嫌红米贱，酒香故取泼醅浑。他年一笑同谁说，伴我三年江上村。","dynasty":"宋代","title":"和王适新葺小室"}
{"author":"苏辙","content":"江城寒气入肌肤，得告归来强自扶。五马独能寻杜老，一床深愧致文殊。体虚正觉身如幻，谈剧能令病自无。明日出门还扰扰，年来真畏酒家垆。东邻修竹野僧家，乱柳枯桑一径斜。逐客惯曾迂短策，使君何事驻高牙。萧条已似连村坞，邂逅应容设晚茶。惭愧病夫无气力，隔墙空听吏兵哗。","dynasty":"宋代","title":"病中贾大夫相访因游中宫僧舍二首"}
{"author":"苏辙","content":"少年读书处，寒夜冷无火。老来百事慵，炙背但空坐。眼昏愁细书，把卷惟恐卧。寒衣补故褐，家酿熟新糯。微微窗影斜，暧暧云阴过。昏然偶成寐，鼻息已无奈。儿童更笑呼，书册正前堕。衰懒今自由，不复问冬课。","dynasty":"宋代","title":"和王适炙背读书"}
{"author":"苏辙","content":"北风吹雨雨不断，遍满虚空作飞霰。纸窗独卧不成眠，茅屋无声时一泫。鸟乌错莫寒未起，庭户空明夜惊旦。重楼复阁烂生光，绝涧连山漫不见。夹砌双杉洗更碧，满田碧草埋应烂。城中闭户无履迹，市上孤烟数晨爨。细排玉著短垂檐，暗结轻冰时入研。拨灰有客顾尊俎，迹兔何人试鹰犬。未容行役扫车毂，应有老农歌麦饭。一来江城若俄顷，四见白花飞面旋。坐看酒瓮谁敢尝，归踏冰泥屡成溅。年来桥板断不属，莫出肩舆足忧患。到家昏黑空自笑，诉妇勤劳每长叹。床头有酒未用沽，囊里无钱不劳算。更令雪片大如手，终胜溪瘴长熏眼。谒告犹能不出门，典衣共子成高宴。","dynasty":"宋代","title":"同王适赋雪"}
{"author":"苏辙","content":"老去不自觉，岁除空一惊。深知无得丧，久已罢经营。黄卷讥前失，清樽借后生。何年遂疏懒，伏腊任躬耕。","dynasty":"宋代","title":"除夜"}
{"author":"苏辙","content":"兰生幽谷无人识，客种东轩遗我香。知有清芬能解秽，更怜细叶巧凌霜。根便密石秋芳草，丛倚修筠午荫凉。欲遣蘼芜共堂下，眼前长见楚词章。","dynasty":"宋代","title":"种兰"}
{"author":"苏辙","content":"新春收积雨，明月澹微云。照水疏灯出，因风远乐闻。天涯仍有节，人事竟何分。卖酒真拘束，何时一醉醺。","dynasty":"宋代","title":"上元夜"}
{"author":"苏辙","content":"灯光欲凝不惊风，月色初睛若发蒙。羁客不眠诗未就，游人半醉夜方中。荒城熠耀相明灭，野水芙蓉乱白红。知欲访僧同寂寂，应怜病懒畏烛烛。宿雨初干试火城，端居无计伴游行。厌看门外繁星动，想见僧窗一点明。老罢逢春无乐事，梦回孤枕有乡情。重因佳句思樊口，一纸家书百镒轻。","dynasty":"宋代","title":"次韵王适上元夜二首"}
{"author":"苏辙","content":"桃李城东近不遥，偶闻花发喜相邀。断桥似欲妨佳思，好雨犹能借此朝。随分开樽依绿草，偶然信马及余瓢。重来莫道无闲暇，紫燕黄鹂日渐娇。","dynasty":"宋代","title":"王子立与迟等游陈家园桥败几不成行晚自酒务"}
{"author":"苏辙","content":"李径桃蹊次第开，穠香百和袭人来。春风欲擅秋风巧，催出幽兰继落梅。珍重幽兰开一枝，清香耿耿听犹疑。定应欲较香高下，故取群芳竞发时。","dynasty":"宋代","title":"幽兰花"}
{"author":"苏辙","content":"白首青衫仍隐居，晚抛环堵就安舆。生刍忽改烝尝地，函丈空悲讲解余。弟子玙璠相照耀，儿孙松桂共扶疏。我来恨不瞻遗老，空怪乡邻尽读书。","dynasty":"宋代","title":"胡长史祠堂"}
{"author":"苏辙","content":"万里飘然不系舟，酒垆一笑便相投。千金不换金丹诀，何事惟须一布裘。","dynasty":"宋代","title":"孙宾臾道人"}
{"author":"苏辙","content":"六月长桥断不收，朱栏初喜映春流。虹腰宛转三百尺，鲸背参差十五舟。入市樵苏看络绎，归家盐酪免迟留。病夫最与民同喜，卯酉匆匆无复忧。","dynasty":"宋代","title":"新桥"}
{"author":"苏辙","content":"族大徽音远，年高福祚多。生儿尽龙虎，封国裂山河。象服惊初掩，埋文信不磨。送车江郭满，咽绝听哀歌。安舆遍西北，丹旐历江湖。存没终无憾，哀荣两得俱。新封崇马鬣，余福荐浮图。家法苹蘩在，空堂始一虞。","dynasty":"宋代","title":"曾子宣郡太挽词二首"}
{"author":"苏辙","content":"少年漂泊马光禄，末路骞腾朱会稽。儒术远追齐稷下，文词近比汉京西。平生碑版无容继，此日铭诗谁为题。试数庐陵门下士，十年零落晓星低。","dynasty":"宋代","title":"曾子固舍人挽词"}
{"author":"苏辙","content":"遍入僧房花照眼，细寻芳径蝶随行。归时不怕江波晚，新有桥虹水上横。小槛明窗曾不住，闲花芳草遣谁栽。但须匹马寻幽胜，携取清樽到处开。","dynasty":"宋代","title":"次韵王适一百五日太平寺看花二绝"}
{"author":"苏辙","content":"溪上浮花片片轻，溯流登岸得山行。僧房幽绝云居小，春日阴睛野色明。永远林栖真有道，溺沮耕养亦忘情。此身此意何年遂，空使常谈笑老生。","dynasty":"宋代","title":"又次韵游小云居"}
{"author":"苏辙","content":"病夫毛骨日凋槁，愁见米盐惟醉倒。忽传骚客赋寒梅，感物伤春同懊恼。江边不识朔风劲，墙头亦有南枝早。未开素质夜先明，半落清香春更好。邻家小妇学闲媚，靓妆惟有长眉扫。孤芳已与飞霰竞，结子仍先百花老。苦遭横笛乳飞英，不见游人醉芳草。可怜物性空自知，羞作繁华助芒昊。","dynasty":"宋代","title":"次韵秦观梅花"}
{"author":"苏辙","content":"怜君古木依岩槁，西江饮尽须弥倒。野花幽草亦何为，崄韵高篇空自恼。万点浮溪辄长叹，一枝过岭仍夸早。拾香不忍游尘污，嚼蕊更怜真味好。道人遇物心有得，瓦竹相敲缘自扫。谁知真妄了不妨，令我至今思琏老。妙明精觉昔未识，但向闲窗看诗草。浮云时起鸟四飞，毕竟安能乳清昊。","dynasty":"宋代","title":"复次前韵答潜师"}
{"author":"苏辙","content":"中年闻道觉前非，邂逅仍逢老顺师。搐鼻径参真面目，掉头不受别钳锤。枯藤破衲公何事，白酒青盐我是谁。惭愧东轩残月上，一杯甘露滑如饴。","dynasty":"宋代","title":"景福顺老夜坐道古人搐鼻语"}
{"author":"苏辙","content":"绳床竹簟曲屏风，野水遥山雾雨蒙。长有滩头钓鱼叟，伴人闲卧寂寥中。","dynasty":"宋代","title":"画枕屏"}
{"author":"苏辙","content":"远谪劳君两度行，复将文字试平衡。干时岂为斗升禄，闻道应忘宠辱惊。未了新书谁与读，重留佳句不胜情。决科事毕知君喜，俗学消磨意自清。","dynasty":"宋代","title":"次韵王适留别"}
{"author":"苏辙","content":"老兄骑骡日百里，据鞍作诗若翻水。忽吟春草思惠连，因之亦梦添丁子。群儿竞长堪一笑，老马卧餐何日起。闻兄尽室皆旧人，见面未曾惟遁耳。迟年最长二十六，已能干父穷愁里。豫儿扬眉稍刚劲，党子温纯无愠喜。我兄憔悴我亦穷，门户久长真待尔。但令戢戢见头角，甑倒囊空定何耻。家藏万卷须尽读，此外一簪无所恃。船中未用废诗书，闭窗莫看江山美。","dynasty":"宋代","title":"次韵子瞻特来高安相别先寄迟适远却寄迈迨过"}
{"author":"苏辙","content":"人生逾四十，朝日已过午。一违少壮乐，日迫老病苦。丹心变为灰，白发粲可数。惟当理锄櫌，教子蓺稷黍。谁令触网罗，展转在荆楚。平生手足亲，但作十日语。朝游隔提携，夜卧困烝煮，未歌《棠棣》诗，已治刍灵祖。士生际风云，富贵若骑虎。奈何贫贱中，所欲空龃龉。古","dynasty":"宋代","title":"次韵子瞻端午日与迟适远三子出游"}
{"author":"苏辙","content":"公来十日坐东轩，手自披云出朝日。山川满目竟何有，波浪翻天同一湿。诸门迭出惊异状，间道怀归终旧壁。此行十里隔江河，何人更问维摩疾。野人性似修行僧，长愿幽居近林麓。南迁无计脱簪组，西归谁为栽松竹。头上白云即飞盖，耳畔清泉当鸣玉。洛川犹是冠盖林，更愿高飞逐黄鹄。东西南北无住身，羯末封胡四男子。彫锼不遣治章句，烂熳先令饱文字。疏慵嗟我厉之人，生子夜中惟恐似。传家粗足不愿余，同驾柴车还我里。","dynasty":"宋代","title":"次韵子瞻留别三首"}
{"author":"苏辙","content":"四年候公书，长视飞鸿背。十日留公谈，欲作白莲会。〈筠州无可语者，往还但一二僧耳。〉匏瓜一遭系，卖酒长不在。夜归步江漘，明月照清濑。心开忽自得，语异竟非背。〈音倍。〉一尊谈人间，万事寂寥外。欲同千里行，奈此一官碍。何年真耦耕，举世无此大。","dynasty":"宋代","title":"次韵子瞻行至奉新见寄"}
{"author":"苏辙","content":"肘后医方老更精，须眉白尽气弥清。只应救病能无病，岂是平生学养生。门人久作开堂老，庭桧看成合抱围。他日浴堂归洗背，回头还解放光辉。","dynasty":"宋代","title":"赠医僧鉴清二绝"}
{"author":"苏辙","content":"老怯江边瘴疠乡，城东时喜到公房。历言五藏如经眼，欲去三彭自有方。身厌远游安静默，术因多病更深长。时时为我谈尊宿，曾入南公古道场。","dynasty":"宋代","title":"赠医僧善正"}
{"author":"苏辙","content":"野沼涨清泉，乌菱不直钱。蟹肥螯正满，石破髓初坚。节物秋风早，樽罍夜月偏。令人思淮上，小舫藕如椽。","dynasty":"宋代","title":"食菱"}
{"author":"苏辙","content":"数间茅屋久蹉跎，四见秋风入薜萝。北棹偶然追雁羽，南公谁复伴渔蓑。三年贾傅惊吾老，九岁刘郎愧尔多。此去仍家江海上，不妨一叶弄清波。","dynasty":"宋代","title":"留滞高安四年有余忽得信闻当除官真杨间偶成"}
{"author":"苏辙","content":"早除郎将少年狂，祖塔结缘归故乡。习气未消余业在，逢人依旧琢诗章。","dynasty":"宋代","title":"洪休上人少年读书以多病出家居泐潭为马祖修"}
{"author":"苏辙","content":"人生本无有，众幻妄聚耳。手足非吾亲，何况妻与子。偶来似可乐，强作室家喜。忽去未免悲，欣成要矜毁。君家两岁儿，毕竟何自始。变化违初心，涕泗剧翻水。吾侪近始悟，造物聊复试。道力竟未完，聪明信难恃。破甑不复顾，彼无爱甑心。弃璧负赤子，始验爱子深。诚知均非我，胡为有不能。一従三界游，久被百物侵。朝与喜怒交，莫与宠辱临。四物皆不胜，生死独未曾。不经大火烧，孰为真黄金。弃置父子恩，长住旃檀林。","dynasty":"宋代","title":"勉子瞻失干子二首"}
{"author":"苏辙","content":"五年卖盐酒，胜事不复知。城东古道场，萧瑟寒松姿。出游诚偶尔，相逢亦不期。酉轩吴越僧，弛担未多时。言住西湖中，岩谷涵清漪。却背闾井喧，曲尽水石奇。昔年苏夫子，杖屦无不之。三百六十寺，处处题清诗。麋鹿尽相识，况乃比丘师。辩净二老人，精明吐琉璃。笑言每忘去，蒲褐相依随。门人几杖立，往往闻谈词。风云一解散，变化何不为。辩入三昧火，卯塔长松欹。净老不复出，麈尾清风施。苏公得罪去，布衣拂霜髭。空存壁间字，郁屈蟠蛟螭。知我即兄弟，微官此栖迟。问何久自苦，五斗宁免饥。俯首笑不答，且尔聊敖嬉。我兄次公狂，我复长康痴。反复自为计，定知山中宜。但欲毕婚娶，每为故人疑。君归漫洒扫，野鹤非长羁。","dynasty":"宋代","title":"偶游大愚见余杭明雅照师旧识子瞻能言西湖旧"}
{"author":"苏辙","content":"坐看酒垆今五年，恩移岩邑稍西还。他年贫富随天与，何日身心听我闲。山栗似拳应自饱，蜂糖如土不须悭。仲卿意向桐乡好，身后烝尝亦此间。","dynasty":"宋代","title":"将移绩溪令"}
{"author":"苏辙","content":"山中十月定多寒，才过开炉便出山。堂众久参缘自熟，郡人迎请怪忙还。问公胜法须时见，要我清谈有夜阑。今夕客房应不睡，欲随明月到林间。","dynasty":"宋代","title":"约洞山文老夜话"}
{"author":"苏辙","content":"扁舟逢野岸，试出步崇冈。山转得幽谷，人家余夕阳。被畦多绿茹，堆屋剩黄粱。深羡安居乐，谁令志四方。","dynasty":"宋代","title":"将之绩溪梦中赋泊舟野步"}
{"author":"苏辙","content":"窜逐深山无友朋，往还但有两三僧。共游渤澥无边处，扶出须弥最上层。未尽俗缘终引去，稍谙真际自虚澄。坐令颠老时奔走，窃比韩公愧未能。","dynasty":"宋代","title":"谢洞山石台远来访别"}
{"author":"苏辙","content":"水银成银利十倍，丹砂为金世无对。此人靳术不肯传，阖户泥墙畏天戒。今子何为与我言，人生贫富宁非天。钳锤橐龠枉心力，齑盐布被随因缘。我来江西晚闻道，一言契我心所好。廓然正若大虚空，平生伎俩都除扫。子言旧事净慈师，未断有为非净慈。此术要将救饥耳，人人有命何忧饥。","dynasty":"宋代","title":"赠方子明道人"}
{"author":"苏辙","content":"五年依止白莲社，百度追寻丈室游。睡待磨茶长展转，病蒙煎药久迟留。赞公夜宿诗仍作，巽老堂成记许求。回首万缘俱一梦，故应此物未沉浮。","dynasty":"宋代","title":"回寄圣寿聪老"}
{"author":"苏辙","content":"短舫漂浮真似叶，小蓬低浅仅如巢。幽吟但觉山川走，困睡不如风雨交。红饭白醪供醉饱，青蓑黄箬可缠包。一竿鹤发他年事，万斛龙骧任见嘲。宦游欲学林间鹊，每到新年旋叠巢。篷蒻龙船聊似屋，渔樵把臂便成交。不妨袖里携诗卷，尚可床头置药包。《古史》欲成身愈困，客来未免答讥嘲。","dynasty":"宋代","title":"乘小舟出筠江二首"}
{"author":"苏辙","content":"颜巷久已空，颜井固不迁。荆榛翳蔓草，中有百尺泉。谁复饮此水，裹饭耕废田，有贤孔氏孙，芟夷发清源。废床见缏刻，古甃昏苔痕。引缸注瓢樽，千岁忽复然。嗟哉古君子，至此良独难。口腹不择味，四体不择安。遇物一皆可，孰为我忧患。阮生未忘酒，嵇生未忘锻。欲忘富贵乐，托物仅自完。无托中自得，嗟哉彼诚贤。","dynasty":"宋代","title":"寄题孔氏颜乐亭"}
{"author":"苏辙","content":"徐君郁郁涧底松，陈君落落堂上栋。涧深松茂不遭伐，堂毁栋折伤其躬。二人出处势不合，譬如日月行西东。胡为宾主两相好，一榻挂壁吹清风。人生遇合何必同，一朝利尽更相攻。先号后笑不须怪，外物未可疑心胸。比干谏死微子去，自古不辨污与隆。我来故国空叹息，城东旧宅生茅蓬。平湖十顷照清庙，独书徐子遗陈公。二人皆合配社稷，胡不相对祠堂中。","dynasty":"宋代","title":"徐孺亭"}
{"author":"苏辙","content":"客従筠溪来，欹仄困一叶，忽逢章贡余，滉荡天水接。风霜出洲渚，草木见毫末。势奔西山浮，声动古城嶪。楼观却相倚，山川互开阖。心惊鱼龙会，目送凫雁灭。遥瞻客帆久，更悟江流阔。史君东鲁儒，府有徐孺榻。高谈对宾旅，确论精到骨。余思属湖山，登临寄遗堞。骄王应笑滕，狂客亦怜勃。万钱罄一饭，千金卖丰碣。豪风相凌荡，俳语终仓猝。〈欧阳文忠公尝云王勃记文似俳，而唐人贵之如此何也。〉事往空长江，人来逐飞楫。短篇竟芜陋，绝景费弹压。但当倒罂瓶，一醉付江月。","dynasty":"宋代","title":"滕王阁"}
{"author":"苏辙","content":"一叶追随鱼与龙，红粳白酒幸年丰。也知山色遥相待，苦畏君诗欲见攻。乘兴风帆终日去，寻幽蜡屐及春同。请君先入开先寺，待濯清溪看玉虹。","dynasty":"宋代","title":"次韵道潜南康见寄"}
{"author":"苏辙","content":"结木如巢，承之以箦，沉之水中，以浮识其处，方舟载两轮挽而出之，渔人谓之车浮。此诗所谓汕也，与迟、适同作车浮诗。寒鱼得汕便为家，两两方舟载械。谋食旋遭芳饵误，求安仍值积薪遮。情存未免人先得，欲尽要令物莫加。身似虚舟任千里，世间何处有罦罝。","dynasty":"宋代","title":"车浮〈并序〉"}
{"author":"苏辙","content":"江船不厌窄，船窄始宜行。风裹长先过，滩头一倍轻。迎亲无恶处，禄养胜躬耕。澧上春兰早，犹堪吊屈生。","dynasty":"宋代","title":"逢章户掾赴澧州"}
{"author":"苏辙","content":"莫发邬阳市，晓搒彭蠡口。微风吹人衣，雾绕庐山首。舟人释篙笑，此是风伯候。杙舟未及深，飞沙忽狂走。晴空转车毂，渌水起冈阜。众帆落高张，断缆已不救。我舟旧如山，此日亦何有。老心畏波澜，归卧塞窗牖。土囊一已发，万窍无不奏。初疑丘山裂，复恐蛟蜃斗。鼓钟相轰豗，戈甲互磨叩。云霓黑旗展，林木万弩彀。曳柴眩人心，振旅拥军后。或为羁雌吟，或作仓兕吼。众音杂呼吸，异出殊圈臼。中宵变凝冽，飞霰集粉糅。萧骚蓬响干，晃荡窗光透。坚凝忽成积，澎湃殊未究。纻缟铺前洲，琼瑰琢遥岫。山川莽同色，高下齐一覆。渊深窜鱼鳖，野旷绝鸣雊。孤舟四邻断，余食数升糗。寒齑仅盈盎，腊肉不满豆。敝裘拥衾眠，微火拾薪构。可怜道路穷，坐使妻子诟。幽奇虽云极，岑寂顿未观。一年行将除，兹岁真浪受。朝来阴云剥，林表红日漏。风棱恬已收，江练平不绉。两桨舞夷犹，连峰吐奇秀。同行贺安稳，所识问癯瘦。惊余空自怜，梦觉定真否。春阳着城邑，屋瓦冻初溜。艰难当有偿，烂熳醉醇酎。","dynasty":"宋代","title":"除夜泊彭蠡湖遇大风雨"}
{"author":"苏辙","content":"先生惠然肯见客，旋买鸡豚旋烹炙。人间饮食未须嫌，归去蓬壶却无吃。","dynasty":"宋代","title":"正旦夜梦李士宁过我谈说神怪久之草草为具仍"}
{"author":"苏辙","content":"北风吹雪密还稀，雪势渐多风力微。孤棹独依银世界，山川路绝欲安归。晓风吹浪作银山，夜雪争妍布玉田。风力渐衰波更恶，通宵撼我正安眠。拥缆埋蓬不见船，船窗一点莫灯然。幽人永夜歌黄竹，赖有丹砂暖寸田。浊醪粗饭不成欢，白浪飞花雪作团。窗外时来一双鸭，沉浮笑我不禁寒。江面澄清雪未融，扁舟荡漾水无踪。篙师不用匆匆去，遍看庐山群玉峰。","dynasty":"宋代","title":"舟中风雪五绝"}
{"author":"苏辙","content":"王老高闲不入城，开轩肯就史君迎。坐中莫著闲宾客，物外新成六弟兄。云气飘浮衣袂举，泉流洒落佩环声。岌然终日俱无语，静寿相看意自明。","dynasty":"宋代","title":"题南康太守宅五老亭"}
{"author":"苏辙","content":"山西旧将本书生，归老岩间示厌兵。卧闻布水中宵起，错认边风万马声。雕弓挂壁耻言勋，出人樵渔便作群。五马亲来看射虎，不愁醉尉恼将军。肩舆已弃蹑风骓，旧物仍存杨柳枝。一曲清歌近尤好，五陵故态未全衰。","dynasty":"宋代","title":"书庐山刘顗宫苑屋壁三绝"}
{"author":"苏辙","content":"当年五月访庐山，山翠溪声寝食间。藤杖复随春色到，寒泉顿与客心闲。岩头悬布煎茶足，峡口惊雷泛叶悭。待得前村新雨遍，扁舟应逐好风还。忆自栖贤夜入城，道边兰若一僧迎。偶然不到终遗恨，特地来游慰昔情。海外声闻安至此，堂中天鼓为谁鸣。匆匆复向深山去，一盏醍醐饱粟罂。〈罗汉院有新罗罗汉，堂中法鼓特大。〉此山岩谷不知重，赤眼浮图自一峰。芒屩随僧践黄叶，晓光消雪堕长松。石泉试饮先师锡，午饭归寻下寺钟。胜处转多浑恐忘，出山惟见白云浓。","dynasty":"宋代","title":"再游庐山三首"}
{"author":"苏辙","content":"钟陵距池阳，相望千里内。江神欺我贫，屡作风雨碍。欲投皖公宿，三日逢一噫。孤篷面空山，朝食淡无菜。白醪幸余沥，黄卷漫相对。饥吟非吾病，疾走老所戒。焦先近不远，蜗舍闻尚在。区区问养生，借我一帆快。","dynasty":"宋代","title":"汲阳阻风"}
{"author":"苏辙","content":"道人何为者，阳狂时放言。宝塔昔所构，铁券今尚存。〈此张所言，其余都不可晓。〉漫浪难究悉，孰知彼根源。草庵劣容膝，俯仰拳肩跟。无食辄行乞，一饱常闭门。尔来二十年，未尝变寒温。嗟哉岂徒然，此意未易言。偶来一笑喜，但巩笑我昏。","dynasty":"宋代","title":"张嘉祐"}
{"author":"苏辙","content":"淮阳学舍旧相依，常诵曹溪第一机。却到江西心有悟，回看过去事皆非。孤舟远适身如寄，二顷躬耕道自肥。欲看齐山君去否，闲中徒侣近来稀。","dynasty":"宋代","title":"至池州赠陈鼎秀才"}
{"author":"苏辙","content":"远客安长道，低蓬称小溪。云添湿帆雨，舟滞没篙泥。草绿耕牛健，村深侯鸟啼。陶翁方作令，归去未成题。","dynasty":"宋代","title":"次韵迟初入宣河"}
{"author":"苏辙","content":"社瓮壶浆接四邻，肩舆拄杖试红尘。惯眠林下三竿日，来看城中万井春。世上升沉无限事，樽前强健不赀身。经过已足知公政，长见车中有老人。","dynasty":"宋代","title":"次韵侯宣州利建招致政汪大夫"}
{"author":"苏辙","content":"作官如负担，一负当且驰。不知息肩处，妄问道远迩。我乘章江流，却入宛溪水。舍舟陟崔嵬，行路极旬已。名都便欲过，佳处赖公指。仰攀叠嶂高，俯阅双溪美。不悟身乘空，但觉风吹耳。云烟变遥壑，歌吹闻近市。倦游得清旷，行役有新喜。公言顷榛秽，斩伐従我始。堰水种蒲莲，开山莳梅李。拥本待成阴，养花要食子。遗风揖桓谢，父老邀黄绮。邦人鱼依蒲，食客莪在芷。春阴迫寒食，谓我姑且止。嗟余去乡国，屡把刀环视。感公鹄鹭修，怜我凫鸭庳。异邦逢故人，宁复固辞理。高谈云汉上，烂醉笙歌里。落日尽公欢，推挽未应起。","dynasty":"宋代","title":"次韵侯宣城叠嶂楼双溪阁长篇"}
{"author":"苏辙","content":"行年五十治丘民，初学催科愧庙神。无限青山不容隐，却看黄卷自怜贫。雨余岭上云披絮，石浅溪头水蹙鳞。指点县城如手大，门前五柳正摇春。","dynasty":"宋代","title":"初到绩溪视事三日出城南谒二祠游石照偶成四"}
{"author":"苏辙","content":"石门南出众山巅，沃壤清溪自一川。老令旧谙田事乐，春耕正及雨晴天。可怜鞭挞终无补，早向丛祠乞有年。归告仇梅省文字，麦苗含穗欲蚕眠。","dynasty":"宋代","title":"初到绩溪视事三日出城南谒二祠游石照偶成四"}
{"author":"苏辙","content":"行尽清溪到碧峰，阴崖翠壁书杉松。故留石照邀行客，上彻青山最后重。雨开石照正新磨，鸟度猿攀野客过。忽见尘容应笑我，年来底事白须多。","dynasty":"宋代","title":"初到绩溪视事三日出城南谒二祠游石照偶成四"}
{"author":"苏辙","content":"偶来山邑便成家，惭愧潘生满县花。想见清樽槛边饮，尚留佳句壁间夸。根株未老年年好，艳色方穠日日加。闻道北游无意味，春深河上足风沙。","dynasty":"宋代","title":"县中诸花多交代江君所栽牡丹已过芍药方盛偶"}
{"author":"苏辙","content":"扇従日本来，风非日本风。风非扇中出，问风本何従。风亦不自知，当复问太空。空若是风穴，既自与物同。同物岂空性，是物非风宗。但执日本扇，风来自无穷。","dynasty":"宋代","title":"杨主簿日本扇"}
{"author":"苏辙","content":"幽花耿耿意羞春，纫佩何人香满身。一寸芳心须自保，长松百尺有为薪。","dynasty":"宋代","title":"次韵答幽兰"}
{"author":"苏辙","content":"高情不奈簿书图，行揖青山肯见随。绿野逢花将尽日，清樽迨我正闲时，檐间双燕欲生子，叶底新梅初满枝，笑杀华阳穷县令，床头酒尽只嚬眉。","dynasty":"宋代","title":"次韵江法曹山间小酌"}
{"author":"苏辙","content":"半亩清池藻荇香，一双鸂鶒竞悠扬。来従碧涧巢安在，飞过重城毋自将。野鸟似非官舍物，宰君昔是钓鱼郎。直言愧比奇章老，得县无心更激昂。清池定谁至，鸂鶒自来驯。知我无伤意，怜渠解托身。桥阴栖息稳，岛外往来频。勿食游鱼子，従交长细鳞。","dynasty":"宋代","title":"官舍胸有鸂鶒遗二宣二首"}
{"author":"苏辙","content":"封案青山云气腾，天将隙地养无能。窗扉迎署梅将溜，虚市无人冷欲冰。寂默忘言惭社燕，毰毸困睡比春鹰。深知大府容衰病，复值年来蚕麦登。","dynasty":"宋代","title":"次韵答人见寄"}
{"author":"苏辙","content":"猗猗元自直，落落不须扶。密节风吹展，清阴月共铺。丛长傲霜雪，根瘦耻泥涂。更种愁无地，应须煎碧芦。","dynasty":"宋代","title":"次韵答人槛竹"}
{"author":"苏辙","content":"可怜衰病孰为媒，私喜邻邦得俊才。玉案愧无酬锦绣，木瓜却用报琼瑰。风流似欲传诸谢，格律犹应学老梅。始信山川出才士，扁舟新自宛溪来。〈荐，宣人也。〉","dynasty":"宋代","title":"次韵王荐推官见寄"}
{"author":"苏辙","content":"勉强冠裳四十余，同官早几亦山居。朝来过我三竿日，袖有幽僧数纸书。家信一廛何计反，官供五斗未应无。闻渠秋后来相访，脱粟藜羹只自如。","dynasty":"宋代","title":"郭尉愿惇夫以琳上人书诗为示次韵"}
{"author":"苏辙","content":"连宵暑雨气如秋，过客不来谁与游。赖有澹台肯相顾，坐令彭泽未能休。琴疏不办弹新曲，学废谁令致束修。惭愧邑人怜病懒，共成清净劝迟留。","dynasty":"宋代","title":"次韵汪琛监簿见赠"}
{"author":"苏辙","content":"深宫美人百不知，饮酒食肉事游嬉。弹丝吹竹舞罗衣，曲终对镜理鬓眉。岌然高髻玉钗垂，双鬟窈窕萼叶微。宛转踯躅従婴儿，倚楹俯槛皆有姿。拥扇执拂知従谁，瘦者飞燕肥玉妃。俯仰向背乐且悲，九重深远安得窥。周生执笔心坐驰，流传人间眩心脾。飞琼小玉云雾帏，长风吹开忽见之。梦魂清夜那复追，老人衰朽百事非。展卷一笑亦胡为，持付少年良所宜。","dynasty":"宋代","title":"周昉画美人歌"}
{"author":"苏辙","content":"偶成三日寒兼热，知是多闻力未全。却问药王求妙剂，惭非摩诘已虚圆。劳公强说修行渐，顾我方为病垢缠。应是床头有新酒，欲邀佳客故留连。","dynasty":"宋代","title":"病中郭尉见访"}
{"author":"苏辙","content":"一经寒热攻骸骨，正似兵戈过室庐。柱木支撑终未稳，筋皮收拾久犹疏。芭蕉张王要须朽，云气浮游毕竟虚。赖有衣中珠尚在，病中点检亦如如。","dynasty":"宋代","title":"病后"}
{"author":"苏辙","content":"病作日短至，病消秋气初。山深足氛瘴，俗俭少肴蔬。药乱曾何补，心安当自除。朝廷闵流落，已是脱迁居。寒作埋冰雪，热攻投火汤。今生那有此，宿业未应亡。委顺一无损，力争徒自伤。颓然付一榻，是处得清凉。一病五十日，复尔当解官。不才归亦乐，无食去犹难。黾勉人应笑，低徊意已兰。旧师摩诘老，把卷静中看。","dynasty":"宋代","title":"复病三首"}
{"author":"苏辙","content":"身老与世疏，但有世外缘。五年客江西，扫轨谢往还。依依二三老，示我马祖禅。身心忽明旷，不受垢污缠。偶成江东游，欲别空凄然。缘散众亦去，飘若风中烟。〈高安三长老，与之甚熟，别后文老去洞山，聪老去圣寿，全老化去。〉华阳本荒邑，缁素明星悬。偶然得老尉，旧依育王山。琏公善知识，不见十九年。我昔未闻道，问以所入门。告我従信人，授我普眼篇。冉冉百尺松，起自一寸根。南归发尽白，尺书今始传。不知邻邑中，乃有门人贤。百里走相访，触热汗雨翻。怀中出诗卷，清绝如断蝉。我适病寒热，气力才绵绵。空斋默相向，欲语不能宣。未暇答佳意，归锡锵金环。空有维摩病，愧无维摩言。","dynasty":"宋代","title":"送琳老还大明山"}
{"author":"苏辙","content":"冷枕单衣小竹床，卧闻秋雨滴心凉。此间本净何须洗，是病皆空岂有方。示疾维摩元自在，放身南岳离思量。病根欲去真元在，中夜梦游何有乡。","dynasty":"宋代","title":"病退"}
{"author":"苏辙","content":"枯木自少叶，不堪经晓霜。病添衰发白，梳落细丝长。筋力従凋朽，肝心罢激昂。势如秋后雨，一度一凄凉。","dynasty":"宋代","title":"病后白发"}
{"author":"苏辙","content":"谷深不见兰生处，追逐微风偶得之。解脱清香本无染，更因一嗅识真如。老僧似识众生病，久在山中养药苗。白术黄精远相寄，知非象马费柔调。","dynasty":"宋代","title":"答琳长老寄幽兰白术黄精三本二绝"}
{"author":"苏辙","content":"仲连虽不仕，而非绮与园。逡巡笑谈间，屡解战斗繁。子敬识二孙，长揖鼓鼙喧。意气感周郎，振策起江村。二贤继英风，千载为高门。曾孙事仁祖，风义夙所敦。台阁余故事，父老称遗言。白发识公子，十载友元昆。婆娑久不试，俯仰色愈温。五马忽嘶鸣，朱轮夹征轩。旌旄隔河至，部曲几人存。铜虎不可留，刍狗行当燔。秋潦决河防，遗黎化惊魂。忧心念千里，何暇把一樽。西城叩门别，南风吹帽翻。嗟我限出竭，未敢逾短垣。新晴水尚壮，想见民惊奔。安得万丈堤，止此百里浑。姑尔救一境，谁当理其源。百闻贵一见，尺书为我论。","dynasty":"宋代","title":"送鲁有开中大知洺州次子瞻韵"}
{"author":"苏辙","content":"南商西洛曾虚署，长吏居民怪不来。妄语自知当见弃，远人未信本非才。厌从贫李嘲东阁，懒学谀张缓两腮。知有四翁遗迹在，山中岂信少人哉。","dynasty":"宋代","title":"次韵子瞻闻不赴商幕三首"}
{"author":"苏辙","content":"侯家玉食绣罗裳，弹丝吹竹喧洞房。哀歌妙舞奉清觞，白日一醉万事忘。百年将种存慨慷，西取庸蜀践戎羌。战袍赐锦盘雕章，宝刀玉玦余风霜。天孙渡河夜未央，功臣子孙白且长。朱门甲第临康庄，生长介胄羞膏粱。四方宾客坐华堂，何用为乐非笙簧。锦囊犀轴堆象床，竿叉连幅翻云光。手披横素风飞扬，长林巨石插雕梁。清江白浪吹粉墙，异花没骨朝露香。〈徐熙画花，落笔纵横。其子嗣，以五色染就，不见笔迹，谓之没骨。蜀赵昌盖用此法耳。〉挚禽猛兽舌腭张，腾踏褭联骕骦。喷振风雨驰平冈，前数顾陆后吴王。老成虽丧存典常，坐客不识视茫洋。骐驎飞烟郁芬芳，卷舒终日未用忙。游意淡泊心清凉，属目俊丽神激昂。君不见伯孙孟孙俱猖狂，干时与事神弗臧。","dynasty":"宋代","title":"王诜都尉宝绘堂词"}
{"author":"苏辙","content":"史君欲听榜人讴，一夜江波拍岸流。父老不知招屈恨，少年争作弄潮游。长鲸破浪聊堪比，小旆逆风殊未收。角胜争先非老事，凭栏寓目思悠悠。","dynasty":"宋代","title":"竞渡"}
{"author":"苏辙","content":"苍然莫色映楼台，江市游人夜未回。何处酒仙无一事，肩舆鼾睡过桥来。","dynasty":"宋代","title":"登郡谯偶见姜应明司马醉归"}
{"author":"苏辙","content":"七岁立谈明主前，江湖晚节弄渔船。斗鸡谁识城东老，丧马方知塞上贤。生计未成归去咏，草书时发醉中颠。当年不解看齐物，气踊如山谁见怜。","dynasty":"宋代","title":"送姜司马"}
{"author":"苏辙","content":"春晚安舆遍浙东，永嘉别乘喜无穷。橐装已笑分诸子，吏道何劳问薛公。堂上寿樽诸掾集，室中禅论衲僧通。兴阑却返林泉去，幕府长留孝弟风。","dynasty":"宋代","title":"寄题赵?几承事戏彩堂"}
{"author":"苏辙","content":"梁苑相従簿领中，清风相逐画船东。婆婆江海凌云鹤，饮啄笼樊失渚鸿。别后丹砂迷旧诀，愁来白发变衰翁。此间诗老仍勍敌，正忆高吟酒盏空。","dynasty":"宋代","title":"次韵温守李钧见寄兼简毛大夫"}
{"author":"苏辙","content":"无地容锥卓，年来转觉贫。偶知珠在手，一任甑生尘。窜逐非关性，颠狂却甚真。此心谁复识，试语洞山人。","dynasty":"宋代","title":"次韵洞山克文长老"}
{"author":"苏辙","content":"新秋风月正凉天，空馆相看学坐禅。满榻诗书愁病眼，隔墙砧杵思高眠。霜飞一叶凋琼玉，风绕双松奏管弦。闻道熊罴归梦数，侵天闱棘漫森然。","dynasty":"宋代","title":"试院唱酬十一首戏呈试官吕防"}
{"author":"苏辙","content":"小邑来时路，宣城最近邻。楼台百年旧，花竹一番新。登览春深日，凝思病后身。何时对樽酒，重为洗埃尘。","dynasty":"宋代","title":"次韵侯宣城题叠嶂楼"}
{"author":"苏辙","content":"读书犹记少年狂，万卷纵横晒腹囊。奔走半生头欲白，今年始得校书郎。百家小邑万重山，惭愧斯民爱长官。粳稻如云梨枣熟，暂留聊复为加餐。病后浊醪都少味，老来欢意苦无多。临行寂寞空相对，不作新诗奈客何。","dynasty":"宋代","title":"初闻得校书郎示同官三绝"}
{"author":"苏辙","content":"南看城市北看山，每到令人意豁然。碧瓦千家新过雨，青松万壑正生烟。经秋卧病闻斤响，此日登临负酒船。径请诸君作佳句，壁间题我此诗先。","dynasty":"宋代","title":"绩溪二咏豁然亭"}
{"author":"苏辙","content":"谁安双岭曲弯弯，眉势低临户牖间。斜拥千畦铺渌水，稍分八字放遥山。愁霏宿雨峰峦湿，笑卷晴云草木闲。忽忆故乡银色界，举头千里见苍颜。","dynasty":"宋代","title":"绩溪二咏翠眉亭"}
{"author":"苏辙","content":"来时稻叶针锋细，去日黄花黍粒粗。久病终惭多敝政，丰年犹喜慰耕夫。青山片片添红叶，渌水星星照白须。东观校雠非老事，眼昏那复竞铅朱。","dynasty":"宋代","title":"辞灵惠庙归过新兴院书其屋壁"}
{"author":"苏辙","content":"凛如秋月照虚空，遇水留形处处同。一瞬自成千亿月，精神依旧满胸中。〈俗言：“以镜予人，损己精神。”故解之云。〉","dynasty":"宋代","title":"郭尉惠古镜"}
{"author":"苏辙","content":"槛外甘棠锦绣屏，长松何者擅亭名。浮花过眼无多日，劲节凌寒尽此生。暗长茯苓根自大，旋收金粉气尤清。长官不用求琴谱，但听风吹作弄声。","dynasty":"宋代","title":"歙县岁寒堂"}
{"author":"苏辙","content":"黑龟赤凤早逢师，白发苍颜老不衰。丹鼎一丸深自秘，紫芝三叶却先知。烟熏晴日云容薄，色凝秋霜玉性奇。何日刀圭救羸病，尽芟荆棘种交梨。","dynasty":"宋代","title":"邵武游氏老人三清堂紫芝"}
{"author":"苏辙","content":"稽古尧无作，勤邦禹有功。政新天地力，事改汉唐风。礼乐寰中盛，梯航海外通。华封徒有诵，龙御忽乘空。承平终不处，副托重艰难。统接神孙正，人依圣母安。桥山封剑佩，原庙见衣冠。万国缠哀处，嵩阳桧柏寒。取士忘疏贱，量书废寝兴。刍言本何益，玉殿最先登。日角依俙想，尧言涕泗称。龙髯远莫及，零泪冻成冰。","dynasty":"宋代","title":"神宗皇帝挽词三首"}
{"author":"苏辙","content":"扁舟匆草出山来，惭愧严公旧钓台。舟子未应知此恨，梦中飞楫定谁催。严公钓濑不容看，犹喜桐君有故山。多病未须寻药录，従今学取衲僧闲。","dynasty":"宋代","title":"舟过严陵滩将谒祠登台舟人夜解及明已远至桐"}
{"author":"苏辙","content":"山深瘴暖霜露乾，夜长无衣犹苦寒。平生有似麋与鹿，一旦白发已百年。","dynasty":"宋代","title":"竹枝歌其六"}
{"author":"苏辙","content":"淤田水浅客来迟，解舫都门问几时。谁道两京鸡犬接，差除屈指未曾知。","dynasty":"宋代","title":"河上莫归过南湖二绝其二"}
{"author":"苏辙","content":"东南流注已鸣涧，西北霏微仅敛尘。人意共怀艰食病，天公那有不仁人。云移已分贫无福，雩应方知社有神。田里相望无一舍，终年苦乐会须匀。","dynasty":"宋代","title":"雨过"}
{"author":"苏辙","content":"头上黄花记别时，樽中渌酒慰清悲。画船牵挽故不发，红粉留连未遽离。小雨无端添别泪，遥山有意助颦眉。十分酒盏従教劝，堆案文书自此辞。","dynasty":"宋代","title":"次韵王巩九日同送刘莘老"}
{"author":"苏辙","content":"茅庵纸帐学僧眠，炉爇松花取易然。唯有未能忘酒在，手倾金盏斗垂莲。","dynasty":"宋代","title":"次韵毛君烧松花六绝其一"}
{"author":"苏辙","content":"晨兴孤舟上，盥濯夜气清。整巾未皇坐，双橹轧已鸣。日出江雾散，江上山従横。区区茅舍翁，晓出露气腥。收筒得大鲤，爱惜不忍烹。持之易斗粟，朝飰厌鱼羹。萧萧远风起，泛泛野雁惊。忽过百余里，山水互变更。逢舟问所如，彼此不知名。超超江湖间，殊胜地上行。旦游市井喧，莫宿无人声。江上诚足乐，无怪陶朱生。","dynasty":"宋代","title":"江上早起"}
{"author":"苏辙","content":"封案青山云气腾，天将隙地养无能。窗扉迎署梅将溜，虚市无人冷欲冰。寂默忘言惭社燕，毰毸困睡比春鹰。深知大府容衰病，复值年来蚕麦登。","dynasty":"宋代","title":"次韵答人见寄"}
{"author":"苏辙","content":"雄文元命世，直气早成风。受任衰迟后，安邦反侧中。回天深有力，扈圣耻言功。事已身随去，惊嗟柱石空。唐弊文初丧，书成法至今。雍容趋圣处，深切可人心。气力知难继，风流喜不淫。悬知公欲谢，异说勇交侵。推毂诚多士，登龙盛一时。西门行有恸，东阁见无期。念昔先君子，尝蒙国士知。旧恩终未报，感叹不胜悲。","dynasty":"宋代","title":"欧阳太师挽词三首"}
{"author":"苏辙","content":"患难思年改，龙锺惜岁徂。关河先坂远，天地小臣孤。吾道凭温酒，时情付拥炉。南荒足妖怪，此日谩桃符。","dynasty":"宋代","title":"除夕"}
{"author":"苏辙","content":"少年读书处，寒夜冷无火。老来百事慵，炙背但空坐。眼昏愁细书，把卷惟恐卧。寒衣补故褐，家酿熟新糯。微微窗影斜，暧暧云阴过。昏然偶成寐，鼻息已无奈。儿童更笑呼，书册正前堕。衰懒今自由，不复问冬课。","dynasty":"宋代","title":"和王适炙背读书"}
{"author":"苏辙","content":"济南旧游中，好学惟君耳。君居面南麓，汹涌冈峦起。我来辄解带，檐下炙背睡。煎茶仓梨栗，看君诵书史。君归苦仓卒，窗户日摧毁。迁居就清旷，改筑富前址。开畦得遗植，绕壁见题字。云山顾依然，簿领辄随至。思君犹未忘，满秩行自弃。尔来钜野溢，流潦压城垒。池塘漫不知，亭榭日倾弛。官吏困堤障，麻鞋污泥滓。别来能几何，陵谷既迁徙。它日重相逢，衰颜应不记。","dynasty":"宋代","title":"寄孔武仲"}
{"author":"苏辙","content":"皇心本夷旷，一气自炎凉。不废荆吴旧，民风见未央。","dynasty":"宋代","title":"奉使契丹二十八首其二十二学士院端午帖子二"}
{"author":"苏辙","content":"料峭东风助腊寒，汀滢白酒借衰颜。满床书卷何曾读，数步湖光自不闲。梦想绿杨垂后浦，眼看红杏照前山。新春渐好君归速，不见游人暮不还。〈湖前小山曰杏山。〉","dynasty":"宋代","title":"次韵文务光秀才游南湖"}
{"author":"苏辙","content":"石中枯木双扶疏，粲然脉理通肌肤。剖开左右两相属，细看不见毫发殊。老樗剥落但存骨，病松憔悴空留须。丘陵迤逦山麓近，云烟澹ъ风雨余。我惊造物巧如此，刻画琐细供人须。公家此类尚非一，客至不识空嗟吁。案头紫云抱明月，床上寒木翻饥乌。赋形简易神自足，鄙弃笔墨嗟勤劬。天工此意与人竞，杂出变怪惊群愚。世间浅拙无与敌，比拟赖有公新书。","dynasty":"宋代","title":"欧阳公所蓄石屏"}
{"author":"苏辙","content":"我生发半白，四海无尺椽。卞氏昔冠冕，子孙今萧然。愿以栋宇余，救此朝夕悬。顾我亦何有，较子差尚贤。倾囊不复惜，扫地幸见捐。南邻隔短墙，两孙存故廛。松竹手自种，风霜岁逾坚。幽花乱蜂蝶，古木嘶蜩蝉。垂阴可数亩，成功几百年。人心苦无厌，隐居恨未圆。得之苟有命，老矣聊息肩。畚土填隙穴，结茅苴漏穿。粗尔容偃息，岂复求华鲜。西归信已乎，永杂孙陈编。","dynasty":"宋代","title":"闻诸子欲再质卞氏宅"}
{"author":"苏辙","content":"偶来山邑便成家，惭愧潘生满县花。想见清樽槛边饮，尚留佳句壁间夸。根株未老年年好，艳色方穠日日加。闻道北游无意味，春深河上足风沙。","dynasty":"宋代","title":"县中诸花多交代江君所栽牡丹已过芍药方盛偶"}
{"author":"苏辙","content":"贡甫少多才，交游一何众。谈词坐倾倒，玉麈日挥弄。逡巡不为虐，巧捷有微中。群情忌超迈，微过出嘲讽。南迁时已久，未见肯力贡。舌在终自奇，髀满安足痛。人生百年内，仅比一朝梦。骎骎就消涸，斗水倾漏瓮。江淮未可嫌，迟晚聊自送。试观终日闲，何似两耳哄。","dynasty":"宋代","title":"次韵子瞻广陵会三同舍各以其字为韵刘贡甫"}
{"author":"苏辙","content":"丹旐国西门，茅庐济水源。官清贫似旧，名重殁犹存。台阁传遗懿，交游拭泪痕。君恩不改故，延赏遍诸孙。","dynasty":"宋代","title":"傅银青挽词二首其二"}
{"author":"苏辙","content":"阳气溟濛九地来，经春涉夏始闻雷。麦禾此去或可望，桃李向来谁使开。号令迍邅人共怪，阴阳颠倒物应猜。一声震荡虽惊耳，遍地妖氛未易回。","dynasty":"宋代","title":"仲夏始雷"}
{"author":"苏辙","content":"湖滨宜草木，修竹可三寻。廛居多野思，移种近墙阴。及尔迷未醒，方予热正侵。无嫌不逮本，地薄肯成林。","dynasty":"宋代","title":"咏竹二首"}
{"author":"苏辙","content":"罢民不耕穫，岂利有攸往。古人为我言，许此亦无妄。一冬免锄犁，二麦盈瓮盎。火老金尚伏，雨过筑场壤。邻家助伯亚，苍耳割榛莽。朝阳得终日，经岁可无恙。老夫终病慵，长子幸可仗。劬劳慎勿厌，饼饵家共享。秋田雨初足，已作丰熟想。归来报好音，相对开腊酿。","dynasty":"宋代","title":"迟往泉店杀麦"}
{"author":"苏辙","content":"城中二月不知春，唯有东风满面尘。归意已随行客去，流年惊见柳条新。簿书填委休何日，学问榛芜愧古人。一顷稻田三亩竹，故园何负不收身。","dynasty":"宋代","title":"送陈安期都官出城马上"}
{"author":"苏辙","content":"群鱼一何微，仅比毛发大。嬉游极草草，须鬣自个个。造物赋群形，偶然如一唾。吞舟虽云巨，其乐不相过。若言无性灵，还知避船柂。斋","dynasty":"宋代","title":"次韵王适细鱼"}
{"author":"苏辙","content":"一病五十日，复尔当解官。不才归亦乐，无食去犹难。黾勉人应笑，低徊意已阑。旧师摩诘老，把卷静中看。","dynasty":"宋代","title":"复病三首其三"}
{"author":"苏辙","content":"贫贱终身未要羞，山林难处便堪愁。近来南海波尤恶，未许乘桴自在游。","dynasty":"宋代","title":"次韵子瞻山村五绝其五"}
{"author":"苏辙","content":"披榛入山山路细，钟声出寺门将闭。石苔冉冉上芒鞋，草露漙漙著衣袂。野人茅茨苫竹屋，终身局促无生计。天公未胜困人，春田米尽秋田继。老妻稚子亦自乐，野草山花还插髻。长笑人间醉未醒，终老辛勤漫欺世。","dynasty":"宋代","title":"次韵子瞻自普照入山独游二庵"}
{"author":"苏辙","content":"宦游欲学林间鹊，每到新年旋叠巢。蓬箬笼船聊似屋，渔樵把臂便成交。不妨袖里携诗卷，尚可床头置药包。《古史》欲成身愈困，客来未免答讥嘲。","dynasty":"宋代","title":"乘小舟出筠江二首其二"}
{"author":"苏辙","content":"贾生料吴楚，竟毙大梁城。一身不自保，痛哭空伤生。","dynasty":"宋代","title":"读史六首"}
{"author":"苏辙","content":"天为多才故欲禁，府门摧落涨江深。鼎新翠壁排精铁，涌出飞楼直百金。","dynasty":"宋代","title":"再和十首其八"}
{"author":"苏辙","content":"史君欲听榜人讴，一夜江波拍岸流。父老不知招屈恨，少年争作弄潮游。长鲸破浪聊堪比，小旆逆风殊未收。角胜争先非老事，凭栏寓目思悠悠。","dynasty":"宋代","title":"竞渡"}
{"author":"苏辙","content":"倾尽香醪雪亦晴，东斋醉卧已三更。佳人不惯生疏客，不尽清歌宛转声。","dynasty":"宋代","title":"雪中会孙洙舍人饮王氏西堂戏成三绝其三"}
{"author":"苏辙","content":"湖南堂宇深，湖北林亭远。不作过湖桥，两处那相见。","dynasty":"宋代","title":"和文与可洋州园亭三十咏湖桥"}
{"author":"苏辙","content":"谁言襄阳苦，歌者乐襄阳。太守刘公子，千年未可忘。刘公一去岁时改，惟有州南汉水长。汉水南流岘山碧，种稻耕田泥没尺。里人种麦满高原，长使越人耕大泽。泽中多水原上乾，越人为种楚人食。火耕水耨古常然，汉水鱼多去满船。长有行人知此乐，来买槎头缩项鳊。","dynasty":"宋代","title":"襄阳古乐府二首其二襄阳乐"}
{"author":"苏辙","content":"至人竟安在，陶铸皆秕糠。世俗那得知，楚楚事冠裳。方醉狂正作，吾语未可庄。天定能胜人，更看熟黄粱。","dynasty":"宋代","title":"和迟田舍杂诗九首其四"}
{"author":"苏辙","content":"南阳白菊有奇功，潭上居人多老翁。叶似皤蒿茎似棘，未宜放入酒杯中。","dynasty":"宋代","title":"五月园夫献红菊二绝句"}
{"author":"苏辙","content":"蔼蔼才名世，駸駸日转禺。一时同接淅，平昔共栖梧。揽辔真壮士，拥旄良丈夫。尘埃脱缁绶，水石慰霜须。胜地来相失，清樽未暇俱。射余空见帖，铸罢祗观橅。归计何当决，徂年贵早图。槛中终为食，韝上耻闻呼。顾我千羊毳，平生一钓舻。微官不须满，也复试游吴。","dynasty":"宋代","title":"次韵刘贡父登黄楼怀子瞻二首"}
{"author":"苏辙","content":"老罢子卿还属国，功成定远恨阳关。漂流岂必风波际，颠沛何妨枕席间。伏腊便应随俚俗，室庐闻似胜家山。因缘宿世非今日，赖有阴功许旋还。","dynasty":"宋代","title":"和子瞻新居欲成二首"}
{"author":"苏辙","content":"高人不解作生涯，唯有中堂书五车。竹简多于孔氏壁，牙签新似邺侯家。田园岂是子孙计，青紫今为里巷夸。富贵早知皆有命，君应未厌十年赊。","dynasty":"宋代","title":"临江萧氏家宝堂"}
{"author":"苏辙","content":"清溪鬼谷子，雄辩倾六国。视世无足言，自闭长默默。苏张何为者，欲窃长短术。学成果无赖，遂为世所惑。颠倒卖诸侯，倾转莫可执。后世何不明，疑我不汝及。谁知居深山，玩世可终日！君观二弟子，死处竟莫得。客齐自披裂，投魏求寄食。悠悠清溪中，石乱流水急。溪鱼为朝餐，老死得安穴。居乱独无言，其辩吾不测。","dynasty":"宋代","title":"寄题清溪寺"}
{"author":"苏辙","content":"灊山隐君七十四，绀瞳绿发初谢事。腹中灵液变丹砂，江上幽居连福地。彭城为我住三日，明月满船同一醉。丹书细字口传诀，顾我沉迷真弃耳。年来四十发苍苍，始欲求方救憔悴。它年若访灊山居，慎勿逃人改名字。","dynasty":"宋代","title":"赠致仕王景纯寺丞"}
{"author":"苏辙","content":"少年轻富贵，一意在诗书。共恨经纶晚，才收老病馀。寡言知德胜，善应本中虚。卒相承平业，讴歌元祐初。","dynasty":"宋代","title":"吕司空挽词三首其一"}
{"author":"苏辙","content":"羁游亦何乐，幸此贤主人。东斋暖且深，高眠不知晨。开门惊照曜，舞雪方缤纷。繁云覆庭庑，落势一何匀。霏霺本无着，积叠巧相因。万类忽同色，九衢净无尘。园林开组练，观阙堆琼珉。虫书散鸟足，缟带翻车轮。远游浩千里，欲出迷四邻。谁言助春农，亦善欺客贫。赖我古君子，高谈吐阳春。方当庇华屋，岂忧无束薪。","dynasty":"宋代","title":"雪中呈范景仁侍郎"}
{"author":"苏辙","content":"山川蟠跨偶成形，威凤低回久未行。更种梧桐真可致，高飞性似伯夷清。","dynasty":"宋代","title":"和毛君州宅八咏凤凰山"}
{"author":"苏辙","content":"十年符竹守吾州，故吏相逢嘲土牛。毋谓徐公不堪用，诸人自与世沉浮。","dynasty":"宋代","title":"送周正孺自考功郎中归守梓潼兼简吕元钧三绝其二"}
{"author":"苏辙","content":"眼前黄叶畏秋霜，耳畔啼蛩怨夜长。佳节欣闻近萸菊，清商试为奏伊凉。疏狂久笑谋生拙，贫病应怜为口忙。今日共君拼一醉，従教人道亦高阳。","dynasty":"宋代","title":"次韵毛君清居探菊"}
{"author":"苏辙","content":"山为灰，石为炭。水泉沸，百草烂。神予我，旱夺之。孰为是，骄不威，尚可弛兮。","dynasty":"宋代","title":"太白山祈雨诗其三"}
{"author":"苏辙","content":"约己心全小，宽民德有馀。外家恩泽少，先后礼容虚。原庙因前室，中朝避册书。功名不胜纪，四谥叹犹疏。","dynasty":"宋代","title":"大行太皇太后挽词二首其二"}
{"author":"苏辙","content":"古碑残缺不可读，远人爱惜未忍磨。相传昔者严太守，刻石千岁字已讹。严颜平生吾不记，独忆城破节最高。被擒不辱古亦有，吾爱善折张飞豪。军中生死何足怪，乘胜使气可若何。斫头徐死子无怒，我岂畏死如儿曹！匹夫受戮或不避，所重壮气吞黄河。临危闲暇有如此，览碑慷慨思横戈。","dynasty":"宋代","title":"严颜碑"}
{"author":"苏辙","content":"麦苗出土正纤纤，春早寒官令尚严。云覆南山初半岭，风干东海旧盐。来时瞬息平吞野，积久欹危欲败檐。强付酒樽判醉熟，更寻诗句斗新尖。点缀偏工乱鹄鸦，淹留亦解恼船车。乘春已觉矜余力，骋巧时能作细花。僵雁堕鸱谁得罪，败墙破屋若为家。天公爱物遥怜汝，应是门前守夜叉。〈是岁京师雪尤甚，鸱鸢冻死如积。〉","dynasty":"宋代","title":"次韵子瞻赋雪二首"}
{"author":"苏辙","content":"执热卧北窗，淋漓汗流注。蛟龙遁水府，谁起叩天户。偶然终日风，振扰北山雾。崩腾转相轧，变化不容睹。雷声运车毂，雨点倾豆黍。逡巡溜河汉，指顾才笑语。破屋少干床，茅苫固难御。出门泥没足，此厄比邻溥。苟令终岁熟，敢有今日怒。晚照上东轩，清风袭虚庑。微生免荷锄，但喜脱烦暑。农父更事多，缺塘已增土。","dynasty":"宋代","title":"和韩宗弼暴雨〈次韵〉"}
{"author":"苏辙","content":"龟毛兔角号空虚，既被无收岂是无。自有真无遍诸有，灯光何碍也嫌渠。","dynasty":"宋代","title":"答孔平仲二偈其二"}
{"author":"苏辙","content":"虏去边城少奏章，雪残中禁罢焚香。都人知有新年喜，争看琱舆金凤凰。","dynasty":"宋代","title":"次韵子瞻上元扈从观灯二首"}
{"author":"苏辙","content":"南归闭门万事了，病卧常多起常少。未用田间下泽车，何须枥上追风骠。乡人记我少年日，滇马为致风前鸟。三年伏枥人共怪，马不能言心可晓。坐驰千里气蟠结，日食生刍空自笑。主人自是箕颍人，谁复为送洮岷道。支公惠眼识神骏，山下泉甘足芳草。法流一洗百病消，翘足长鸣且忘老。","dynasty":"宋代","title":"施崇宁寺马"}
{"author":"苏辙","content":"涨江方断渡，小棹信轻生。贫贱谁怜汝，漂浮空自惊。一官终窃食，何计早归耕。忽发骚人恨，凄凉久未平。","dynasty":"宋代","title":"阴晴不定简唐觐秘校并敖吴二君五首其三"}
{"author":"苏辙","content":"患难思年改，龙锺惜岁徂。关河先坂远，天地小臣孤。吾道凭温酒，时情付拥炉。南荒足妖怪，此日谩桃符。","dynasty":"宋代","title":"除夕"}
{"author":"苏辙","content":"寒作埋冰雪，热攻投火汤。今生那有此，宿业未应亡。委顺一无损，力争徒自伤。颓然付一榻，是处得清凉。","dynasty":"宋代","title":"复病三首其二"}
{"author":"苏辙","content":"鸡鸣东海朝日新，光蒙洲岛雾雨匀。一曦石上遍生耳，幽子自食无来宾。寄书乞取久未许，箬笼蕉囊海神户。一掬谁令堕我前，无为知我超诸数。此身不愿清庙瑚，但愿归去随樵苏。龟龙百岁岂知道，养气千息存其胡。尘中学仙定难脱，梦里食芝空酷烈。中山军府得安闲，更试朝霞磨镜铁。","dynasty":"宋代","title":"次韵石芝"}
{"author":"苏辙","content":"颜巷久已空，颜井固不迁。荆榛翳蔓草，中有百尺泉。谁复饮此水，裹饭耕废田，有贤孔氏孙，芟夷发清源。废床见缏刻，古甃昏苔痕。引缸注瓢樽，千岁忽复然。嗟哉古君子，至此良独难。口腹不择味，四体不择安。遇物一皆可，孰为我忧患。阮生未忘酒，嵇生未忘锻。欲忘富贵乐，托物仅自完。无托中自得，嗟哉彼诚贤。","dynasty":"宋代","title":"寄题孔氏颜乐亭"}
{"author":"苏辙","content":"蜀中耆旧今无几，相逢握手堪流涕。倦游潦倒不还家，旧俗陵迟真委地。钱荒粟帛贱如土，榷峻茶盐不成市。诗书乡校变古法，节行故人安近利。欲归长恐归不得，归去相欢定谁是。低徊有似羊触藩，眷恋仅同鸡择米。中山先生昔所爱，南都摄尹私相喜。穷冬夜长一事无，灯火相従夜深睡。读书万卷老不废，感寓百篇深有意。俗吏惟知畏简书，穷途岂意逢君子。春风归骑忽西顾，平日高谈应且止。朝骑疋马事朝谒，莫就一床寻梦寐。犹有城西范蜀公，买地城东种桃李。花絮飞扬酒满壶，谈笑従容诗百纸。红尘暗天独不知，白首相看两无愧。古人避世金马门，何必柴车返田里。","dynasty":"宋代","title":"送鲜于子骏还朝兼简范景仁"}
{"author":"苏辙","content":"交情淡泊久弥新，吏役萦缠日益纷。香火社中真避世，簿书丛里强论文。樽罍正及明蟾夜，舟楫来随早雁群。世俗如君今有几，真将富贵等浮云。","dynasty":"宋代","title":"次韵偶成"}
{"author":"苏辙","content":"雨晴秋稼如云屯，豆没鸡兔禾没人。老农欢笑语行路，十年俭薄无今晨。无风无雨更一月，藜羹黍饭供四邻。天公似许百姓足，人事未可一二论。穷边逃卒到处满，烧场入室才逡巡。县符星火杂鞭箠，解衣乞与犹怒嗔。我愿人心似天意，爱惜老弱怜孤贫。古来尧舜知有否，诗书到此皆空文。","dynasty":"宋代","title":"秋旅"}
{"author":"苏辙","content":"百家小邑万重山，惭愧斯民爱长官。粳稻如云梨枣熟，暂留聊复为加餐。","dynasty":"宋代","title":"初闻得校书郎示同官三绝其二"}
{"author":"苏辙","content":"寻芳空茂木，斗草得幽兰。歌舞纤絺健，嬉游玉佩珊。","dynasty":"宋代","title":"奉使契丹二十八首其二十二学士院端午帖子二"}
{"author":"苏辙","content":"结木如巢，承之以箦，沉之水中，以浮识其处，方舟载两轮挽而出之，渔人谓之车浮。此诗所谓汕也，与迟、适同作车浮诗。寒鱼得汕便为家，两两方舟载械。谋食旋遭芳饵误，求安仍值积薪遮。情存未免人先得，欲尽要令物莫加。身似虚舟任千里，世间何处有罦罝。","dynasty":"宋代","title":"车浮〈并序〉"}
{"author":"苏辙","content":"井水中藏东海鱼，侧盆翻雨洗凡夫。隔山欲共公相见，莫道从来一滴无。","dynasty":"宋代","title":"寄龙井辩才法师三绝"}
{"author":"苏辙","content":"久无叩门声，剥啄问何故。田中有人至，昨夜盈尺雨。","dynasty":"宋代","title":"遗老斋绝句十二首其六"}
{"author":"苏辙","content":"弟兄本三人，怀抱丧其一。颀然仲与叔，耆老天所骘。师心每独往，可否辄自必。折足非所恨，所恨覆鼎实。上赖吾君仁，议止海滨黜。凄酸念母氏，此恨何时毕。平生贤孟博，苟生不谓吉。归心天若许，定卜老泉室。凄凉百年後，事付何人笔。于今兄独知，言之泣生日。","dynasty":"宋代","title":"次韵子瞻寄贺生日"}
{"author":"苏辙","content":"唐史不闻刘嗣之，空传短李旧歌诗。高亭毁尽唯存记，犹有区区父老知。","dynasty":"宋代","title":"和子瞻濠州七绝四望亭"}
{"author":"苏辙","content":"雄文元命世，直气早成风。受任衰迟后，安邦反侧中。回天深有力，扈圣耻言功。事已身随去，惊嗟柱石空。","dynasty":"宋代","title":"欧阳太师挽词三首其一"}
{"author":"苏辙","content":"茅檐有佳客，肃肃清风兴。吾孙成均来，左右皆良朋。为怜众兄弟，将冠未有称。条枚失熂燎，中林化薪蒸。老夫方苦贫，不办酒如渑。夏田已失麦，种豆喜多蝇。何以待君子，箪瓢容一升。君来岂非误，门庭冷如冰。","dynasty":"宋代","title":"次迟韵示陈天倪秀才侄孙元老主簿"}
{"author":"苏辙","content":"宦游阅尽山川胜，归老方知气味真。歌哭不移身自稳，往还无间语尤亲。永怀前辈无因见，犹喜诸郎有此人。千岁展禽风未改，不加雕琢世称珍。","dynasty":"宋代","title":"寄题武陵柳氏所居二首其一天真堂"}
{"author":"苏辙","content":"习气不易除，书魔閒即至。图史纷满前，展卷辄忘睡。古今浩无垠，得失同一轨。前人已不悟，今人复如此。悯然嫠妇忧，嗟哉肉食鄙。掩卷勿重陈，恸哭伤人气。","dynasty":"宋代","title":"闲居五咏其三读书"}
{"author":"苏辙","content":"钟陵距池阳，相望千里内。江神欺我贫，屡作风雨碍。欲投皖公宿，三日逢一噫。孤篷面空山，朝食淡无菜。白醪幸余沥，黄卷漫相对。饥吟非吾病，疾走老所戒。焦先近不远，蜗舍闻尚在。区区问养生，借我一帆快。","dynasty":"宋代","title":"汲阳阻风"}
{"author":"苏辙","content":"遗直诵家声，持心本至诚。何劳求皦察，所至自安平。气象馀前辈，才华属后生。飞腾看诸子，相继亦公卿。","dynasty":"宋代","title":"鲁元翰中大挽词二首其一"}
{"author":"苏辙","content":"庠斋三岁最无功，羞愧宣王禄万钟。犹欲谈经谁复信，相招执龠便须従。陈风清净眠真足，齐俗强梁懒不容。久尔安闲长自怪，此行磨折信天工。","dynasty":"宋代","title":"自陈适齐戏题"}
{"author":"苏辙","content":"林竹抽萌不忍挑，谁家盈束伴晨樵。箨龙似欲号无罪，食客安知惜後凋。不愿盐梅调鼎味，姑从律吕应箫韶。林间老死虽无用，一试冬深雪到腰。","dynasty":"宋代","title":"食樱笋二首"}
{"author":"苏辙","content":"筑室三年，堂成可居。我初不知，诸子劳劬。父母老矣，风雨未除。橐装几何，勿问有无。伐木於山，因此旧庐。不约不丰，燕处无余。堂开六楹，南北四筵。昼明速然，夜冥黯然。四邻无声，布被粗毡。身非蚌螺，一睡经年。夜如何其，趺坐燕安。善恶不恩，此心自圆。东厢靖深，以奉尝烝。老佛之庐，朝香夜灯。西厢千卷，图书之林。先人所遗，子孙是承。杖屐经行，直如引绳。顾视而笑，此如我心。诸子之室，左右吾背。将食击板，一系而会。瓜畦芋区，分布其外。锄去瓦砾，壤而不块。废井重浚，泉眼仍在。辘轳雷鸣，甘雨时霈。园夫能勤，家足于菜。有客叩门，贺我堂成。揖客而笑，念我平生。三世读书，粗免躬耕。明窗修竹，惟我与兄。荫映茅茨，吐论峥嵘。猖狂妄行，以得此名。老而求安，匪以为荣。","dynasty":"宋代","title":"堂成"}
{"author":"苏辙","content":"年更六十七，旬满三百六。俯仰定何为，万事如转毂。禅心澹不起，非人自歌哭。芸芸初莫御，势尽行将复。学道道可成，无心心每足。守岁听儿曹，自笑未免俗。","dynasty":"宋代","title":"除夜"}
{"author":"苏辙","content":"无地容锥卓，年来转觉贫。偶知珠在手，一任甑生尘。窜逐非关性，颠狂却甚真。此心谁复识，试语洞山人。","dynasty":"宋代","title":"次韵洞山克文长老"}
{"author":"苏辙","content":"待罪东轩仅两秋，搉酤事了且夷犹。奖崇善类询舆论，过访仁贤棹小舟。契合通家心异姓，情敦同气迈凡流。金沙台上聊舒乐，即景题诗合酒瓯。","dynasty":"宋代","title":"金沙台"}
{"author":"苏辙","content":"登科岁云徂，旧学日将落。外遭饥寒侵，内苦忧患铄。传家足坟史，遗说本精约。群言久纷荡，开卷每惊矍。居官忝庠序，授业止干龠。朝廷发新令，长短弃前彟。缘饰小学家，睥睨前王作。声形一分解，道义因附托。安行厌衢路，强挽就縻缚。纵横施口鼻，烂熳涂丹垩。强辩忽横流，漂荡终安泊。忆惟法初传，欲讲面先怍。新科劝多士，従者尽高爵。徘徊始未信，炫诱终难却。嗟哉守愚钝，几不被讥谑。独醒惭餔糟，未信耻轻诺。敢言折锋芒，但自保城郭。有司顾未知，选试谬西洛。群儒谁号令，新语竞投削。虽云心所安，恐异时量度。诡遇便巧射，晚嫁由拙妁。谁能力春耕，忍饥待秋获。闻兄职在监，考较笔仍阁。缩手看傍人，此意殊未恶。","dynasty":"宋代","title":"和子瞻监试举人"}
{"author":"苏辙","content":"石盆攒石养菖蒲，沮洳沙泉韭叶铺。世说华开难值遇，天将寿考报勤劬。心中本有长生药，根底暗添无限须。更尔屈蟠增瘦硬，他年老病要相扶。","dynasty":"宋代","title":"石盆种菖蒲甚茂忽开八九华或言此华寿祥也远因生日作颂亦为赋此"}
{"author":"苏辙","content":"持节西南二十年，华堂遗像已苍然。归来侍従三朝旧，老去雍容平地仙。落笔纵横题壁处，诵诗清壮举杯前。东游邂逅迎归旐，泪落城南下马阡。","dynasty":"宋代","title":"张文裕侍郎挽词"}
{"author":"苏辙","content":"触事如棋一一低，昏然一睡更何知。贾生流落南迁后，陶令衰迟归去时。去住由人真水母，箪瓢粗足亦山雌。年来未省谈尧舜，一吷粗疏岂足吹。","dynasty":"宋代","title":"次韵王巩见寄"}
{"author":"苏辙","content":"宿雨初乾试火城，端居无计伴游行。厌看门外繁星动，想见僧窗一点明。老罢逢春无乐事，梦回孤枕有乡情。重因佳句思樊口，一纸家书百镒轻。","dynasty":"宋代","title":"次韵王适上元夜二首"}
{"author":"苏辙","content":"建元一二间，多士四方至。翩翩下鸿鹄，一一抱经纬。功名更唯诺，爵禄相馈遗。纵横圣贤业，磊落君臣意。慷慨鲁诸生，雍容古君子。扶摇云汉上，睥睨千万里。入台霜凛然，不肯下词气。失足青冥中，投命江湖里。区区留都客，矫矫当世士。空使往来人，叹息更相指。我生本羁孤，无食强为吏。褰裳避涂泥，十载守憔悴。逝将老茅屋，何幸继前轨。念君今尚然，顾我真当尔。百年同一梦，穷达浪忧喜。有酒慰离愁，贫贱非君耻。","dynasty":"宋代","title":"送交代刘莘老"}
{"author":"苏辙","content":"怜君古木依岩槁，西江饮尽须弥倒。野花幽草亦何为，崄韵高篇空自恼。万点浮溪辄长叹，一枝过岭仍夸早。拾香不忍游尘污，嚼蕊更怜真味好。道人遇物心有得，瓦竹相敲缘自扫。谁知真妄了不妨，令我至今思琏老。妙明精觉昔未识，但向闲窗看诗草。浮云时起鸟四飞，毕竟安能乳清昊。","dynasty":"宋代","title":"复次前韵答潜师"}
{"author":"苏辙","content":"携手临池路，时逢卖酒垆。柳斜低系缆，草绿荐倾壶。波荡春心起，风吹酒力无。冠裳强包裹，半醉遣谁扶。","dynasty":"宋代","title":"寒食游南湖三首其三"}
{"author":"苏辙","content":"五老相携欲上天，玄猿白鹤尽疑仙。浮云有意藏山顶，流水无声入稻田。古木微风时起籁，诸峰落日尽生烟。归鞍草草还城市，惭愧幽人正醉眠。","dynasty":"宋代","title":"游庐山山阳七咏白鹤观"}
{"author":"苏辙","content":"还君横卷空长叹，问我何年便退休。欲借岩阿著茅屋，还当溪口泊渔舟。经心蜀道云生足，上马胡天雪满裘。万里还朝径归去，江湖浩荡一轻鸥。","dynasty":"宋代","title":"题王诜都尉设色山卷后"}
{"author":"苏辙","content":"紫气飞空不自谋，谁怜龟勉匣中留。西山猛兽横行甚，北海长鲸何日收。星斗不堪供醉舞，蛟龙会看反重湫。功成变化无踪迹，望断中原百尺楼。","dynasty":"宋代","title":"试院唱酬十一首次韵吕君丰城宝气亭"}
{"author":"苏辙","content":"偶然倾盖接清言，不觉门前昼漏传。老病低摧方伏枥，壮心坚锐正当年。莫嫌客舍一杯酒，试论灊山三祖禅。明日程文堆几案，只应衰懒得安眠。〈吕前官舒州，问禅灊山。〉","dynasty":"宋代","title":"试院唱酬十一首次韵吕君见赠"}
{"author":"苏辙","content":"自恨寻山计苦迟，年过四十始知非。小轩迎客如招隐，野鸟窥人自识机。窗外竹深孤鹤下，阶前菊秀晚蜂飞。老僧战胜长幽寂，瘦骨缘何未肯肥。","dynasty":"宋代","title":"试院唱酬十一首次韵吕君兴善寺静轩"}
{"author":"苏辙","content":"松庭散朝日，棘户启秋风。鹄鹭纷来下，旌旗俨未攻。驰词看倚马，余力送征鸿。逸足谁先到，孤标想暗空。晶荧双镜并，高下片言公。老病方耽睡，飞沉一梦中。","dynasty":"宋代","title":"试院唱酬十一首观试进士呈试官"}
{"author":"苏辙","content":"南国号多士，几人洙泗风。英材自入彀，坏阵不劳攻。文缛山藏豹，飞高弋慕鸿。蚩妍归品藻，得失付虚空。考行先推本，登贤旋奏公。期君缓归辔，一醉鹿鸣中。","dynasty":"宋代","title":"试院唱酬十一首次前韵"}
{"author":"苏辙","content":"只隔墙东便是家，悁悁还似在天涯。客心不耐听松雨，归信犹堪饮菊花。翦烛看书良寂寞，披沙见玉忽喧哗。自惭空馆难留客，试问姮娥稍驻车。","dynasty":"宋代","title":"试院唱酬十一首戏呈试官"}
{"author":"苏辙","content":"老去在家同出家，《楞伽》四卷即生涯。粗诗怪我心犹壮，细字怜君眼未花。霜落初惊衾簟冷，酒酣犹喜笑言哗。归心知有三秋恨，莫学匆匆下坂车。门前溪水似渔家，流浪江湖归未涯。邂逅高人来说法，支离枯木旋开花。诸生试罢书如积，剧县归时论正哗。安得骑鲸従李白，试看牛女转云车。渴醪能使客忘家，屈指归期已有涯。鱼化昨宵惊细雨，鹿鸣他日饮寒花。已谙江上肴蔬薄，莫笑衙前鼓笛哗。太守况兼乡曲旧，会须投辖止行车。","dynasty":"宋代","title":"试院唱酬十一首次前韵三首"}
{"author":"苏辙","content":"重门闭不开，乌鸟相呼乐。晨晖转帘影，微风响松末。喧哗适已定，寂历方有觉。人生竟何事，外物巧相缚。当时不自悟，已过空成怍。耕耘亦何苦，游宦殊自恶。弃彼既已误，就此良应错。谁能即两忘，随缘更无作。","dynasty":"宋代","title":"试院唱酬十一首试罢后偶作"}
{"author":"苏辙","content":"饱食安眠愧不材，疏帘翠帟幸相陪。深居正厌银袍乱，失喜初闻铁锁开。佳句径蒙探古锦，小槽仍报滴新醅。诸人欲见风流伯，不用招呼亦自来。","dynasty":"宋代","title":"放榜后次韵毛守见招"}
{"author":"苏辙","content":"先志承颜善养亲，束装骑马试为臣。酒肠天予浑无敌，诗律家传便出人。拥鼻高吟方自得，折腰奔走渐劳神。归来一笑须勤取，花发陈吴二月春。","dynasty":"宋代","title":"送毛滂斋郎"}
{"author":"苏辙","content":"寻芳空茂木，斗草得幽兰。歌舞纤絺健，嬉游玉佩珊。","dynasty":"宋代","title":"奉使契丹二十八首其二十二学士院端午帖子二"}
{"author":"苏辙","content":"咄咄书空中有怪，内热搜膏发痈疥。羹藜饭芋如固然，饱食安眠真一快。午鸡鸣屋呼不起，欠伸吉贝重衾里。此身南北付天工，竹杖芒鞋即行李。夜长却对一灯明，上池溢流微有声。幻中非幻人不见，本来日月无阴晴。","dynasty":"宋代","title":"次韵子瞻独觉"}
{"author":"苏辙","content":"楚蟹吴柑初著霜，梁园官酒试羔羊。老如计相非无齿，清似留侯未却粮。杖屦稍通宾客过，肴蔬要遣子孙尝。诏书委曲如公意，幕府新除朱绂郎。朱绂还家罢倚门，留都无事最宜亲。下车趋走惊邻舍，决狱平反慰老人。相见只今多邂逅，旧游他日半埃尘。何年重起扁舟兴，会作东湖十日宾。","dynasty":"宋代","title":"送张睡奉南京签判二首"}
{"author":"苏辙","content":"颜巷久已空，颜井固不迁。荆榛翳蔓草，中有百尺泉。谁复饮此水，裹饭耕废田，有贤孔氏孙，芟夷发清源。废床见缏刻，古甃昏苔痕。引缸注瓢樽，千岁忽复然。嗟哉古君子，至此良独难。口腹不择味，四体不择安。遇物一皆可，孰为我忧患。阮生未忘酒，嵇生未忘锻。欲忘富贵乐，托物仅自完。无托中自得，嗟哉彼诚贤。","dynasty":"宋代","title":"寄题孔氏颜乐亭"}
{"author":"苏辙","content":"屈指江西老，多言剑外人。身心已无著，乡党漫相亲。窜逐知何取，周旋意甚真。仍将大雷雨，一洗百生尘。","dynasty":"宋代","title":"赠景福顺长老二首其一"}
{"author":"苏辙","content":"门前籍籍草生径，堂上熙熙气吐春。遮眼图书聊度日，放情丝竹最关身。年来冯脱乌皮几，客去时干漉酒巾。卜筑城中移榜就，休心便作广陵人。","dynasty":"宋代","title":"题杜介供奉熙熙堂"}
{"author":"苏辙","content":"大鸡如人立，小鸡三寸长。造物均付予，危冠两昂藏。出栏风易倒，依草枯不僵。後庭花草盛，怜汝计兴亡。","dynasty":"宋代","title":"寓居六咏"}
{"author":"苏辙","content":"身病要须闲，闲极自成趣。空虚虽近道，懒拙初非悟。偶将今生脚，还着古人屦。大小适相同，本来无别处。","dynasty":"宋代","title":"见儿侄唱酬次韵五首其四"}
{"author":"苏辙","content":"兄从南山来，梦我南山下。探怀出诗卷，卷卷盈君把。诗词古人似，弟则吾弟也。相与千里隔，安得千里马。携手上南山，不知今乃夜。晨鶪隔墙唱，欹枕窗月亚。百语记一词，秋菊悲蛩吒。此语鲍谢流，平日我不暇。我本无此诗，嗟此谁所借。","dynasty":"宋代","title":"和子瞻记梦二首"}
{"author":"苏辙","content":"井水中藏东海鱼，侧盆翻雨洗凡夫。隔山欲共公相见，莫道从来一滴无。","dynasty":"宋代","title":"寄龙井辩才法师三绝"}
{"author":"苏辙","content":"登封事已遥，大碑摧风雨。灵坛久销秃，古木中梁柱。峰峦至此尽，苍石无寸土。俯视万仞高，悲辛但狂顾。","dynasty":"宋代","title":"熙宁壬子八月于洛阳妙觉寺考试举人及还道出嵩少之间至许昌共得大小诗二十六首其六登封坛"}
{"author":"苏辙","content":"五年窜南荒，顽质不伏病。吸清吐浊秽，气练骨随劲。澹然久忘归，寂寂就遐屏。国恩念流落，牵挽畀邻境。叶舟溯长江，藤鞋过重岭。峡深茑萝恶，山险崖石横。恢台夏初发，氛雾秋愈盛。菘薤食有时，豚羔讵曾省。门开讼氓入，日晏鳺舌竞。肝脾得寒热，冰炭迫晨暝。俚医固空疏，蛮觋剧粗猛。老妻但坐哭，遗语未肯听。长子亦在床，一卧昏不醒。思归未可得，即死副前定。如如性终在，冉冉岁将冷。筋骸稍轻安，冠服强披整。余方厌苓术，日食禁醪茗。发衰乱随栉，骨瘦空看影。薄书勉复亲，环玦非所请。马老固伏枥，槎流旧安井。凌竞就轻车，邂逅出修绠。此生诚梦幻，俯仰成吊庆。故人枉新诗，万里慰孤耿。赏音我非旷，斫鼻君真郢。南迁昔所同，卧疾今亦并。远行信由天，未死庸非命。归舟正飘兀，斋舍念清净。作书附鸿翼，去路瞻斗柄。闸水渐安流，吴音未全正。一樽对清言，及此冬夜永。","dynasty":"宋代","title":"答王定国问疾"}
{"author":"苏辙","content":"君言山上泉，定有何功德。热尽自清凉，苦除即甘滑。颇遭游人病，时取破匏挹。烦恼虽云消，凛然终在臆。","dynasty":"宋代","title":"和孔武仲金陵九咏八功德泉"}
{"author":"苏辙","content":"潜鱼在渊安可及，垂饵投竿易如拾。横江设网虽不仁，一瞬未移收百十。画鱼何者漫区区，终日辛勤手拮据。已嫌长网不能遍，肯信一竿良有余。鲲鲵骇散蛟龙泣，获少惊多亦何益。愿従网罟登君庖，碎首屠鳞非所惜。","dynasty":"宋代","title":"和子瞻画鱼歌"}
{"author":"苏辙","content":"风梢绕檐匝，霜干当窗净。遥知素壁上，醉墨森相映。","dynasty":"宋代","title":"和文与可洋州园亭三十咏其二十七此君庵"}
{"author":"苏辙","content":"年年赋除夜，一赋一衰残。家有三斗酿，春余半月寒。鸡豚不改旧，邻里自相欢。元日应无客，萧然不著冠。","dynasty":"宋代","title":"除夜二首"}
{"author":"苏辙","content":"老矣张芸叟，亲编乐府词。才高君未觉，手战我先衰。点{左黑右南}旧无对，吟哦今与谁。十年酬唱绝，欢喜得新诗。","dynasty":"宋代","title":"寄张芸叟"}
{"author":"苏辙","content":"世上升沉都梦里，春来强健斗樽前。公田种秫全抛却，坐客无毡谁与钱。春深风雨半相和，节物令人意绪多。中酒何须问贤圣，和诗今尚许羊何。","dynasty":"宋代","title":"次韵分司南京李诚之待制求酒二首"}
{"author":"苏辙","content":"枯桑舒牙叶渐青，新蚕可浴日晴明。前年器用随手败，今冬衣着及春营。倾囷计口卖余粟，买箔还家待种生。不惟箱篚供妇女，亦有鉏镈资男耕。空巷无人斗容冶，六亲相见争邀迎。酒肴劝属坊市满，鼓笛繁乱倡优狞。蚕丛在时已如此，古人虽没谁敢更。异方不见古风俗，但向陌上闻吹笙。","dynasty":"宋代","title":"蚕市"}
{"author":"苏辙","content":"老佛同一源，出山便异流。少小本好道，意在三神洲。子房见黄石，愿封小国留。终老预人事，断谷为吕忧。","dynasty":"宋代","title":"和迟田舍杂诗九首"}
{"author":"苏辙","content":"月中依松鹤，露下抱叶蝉。赋形已孤洁，发响仍清圆。潜师本江海，浪迹游市廛。髭长不能翦，衲坏聊复穿。瘦骨见图画，禅心离攀缘。出言可人意，一一皆自然。问师藏何深，不与世俗传。旧识髯学士，复従琏耆年。尘埃既脱落，文彩自精鲜。落落社中人，如我亦有旃。柰何一相见，抚卷坐长叹。归去勿复言，山林信多贤。","dynasty":"宋代","title":"赠杭僧道潜"}
{"author":"苏辙","content":"白马貂裘锦幕?，离觞潋滟手亲持。头风欲待歌词愈，肺病甘従酒力欺。不分归心太匆草，更怜人事苦萦縻。相逢借问空长叹，便舍灵龟看朵颐。细竹寒花出短?，故山耕耒手曾持。宦游暂比凫鹥集，归计长遭句偻欺。歌舞梦回空历记，友朋飞去自难縻。悠悠后会须经岁，冉冉霜髭渐满颐。","dynasty":"宋代","title":"戏次前韵寄王巩二首"}
{"author":"苏辙","content":"淮海老使君，受诏行当至。当官不避事，无事辄径醉。平生自相许，兄先弟亦次。东南岂徒往，多难嫌暴贵。白首六卿中，嚼蜡那复味。","dynasty":"宋代","title":"次韵子瞻和渊明饮酒二十首"}
{"author":"苏辙","content":"大秦遥可说，高虎见秦川。草木埋深谷，牛羊散晚田。山平堪种麦，僧鲁不求禅。北望长安市，高城远似烟。","dynasty":"宋代","title":"和子瞻三游南山九首其四大秦寺"}
{"author":"苏辙","content":"无限黄花簇短篱，浊醪霜蟹正堪持。坐曹温尔夸勤瘁，割肉何妨诮诋欺。世外樽罍终自放，俗间簿领莫相縻。茱萸插遍知人少，谈笑须公一解颐。〈王摩诘诗云：“遥知兄弟登高处，插遍茱萸少一人。”〉","dynasty":"宋代","title":"次韵张恕九日寄子瞻"}
{"author":"苏辙","content":"治剧従容缓策衔，铃轩无事日清谈。隼旟画戟明千里，纸帐绳床自一庵。金奏屡陈容客和，玉山不动看宾酣。我来邂逅逢宽政，忘却漂流身在南。一纸新诗过雁衔，醒然何异接君谈。奉亲鱼蟹兼临海，退食琴书定有庵。一别经年真似梦，多忧不饮亦如酣。共君友契非今日，蔽芾棠阴自剑南。远谪江湖舳尾衔，到来辛苦向谁谈。畏人野鹤长依岭，厌事山僧只住庵。黄雀顿来成一饱，白醪新熟喜初酣。疏顽近日尤堪笑，坐任飘风去自南。","dynasty":"宋代","title":"次韵毛国镇赵景仁唱和三首一赠毛一赠赵一自"}
{"author":"苏辙","content":"千里到齐安，三夜语不足。劝我勿重陈，起游西山麓。西山隔江水，轻舟乱凫鹜。连峰多回溪，盛夏富草木。杖策看万松，流汗升九曲。苍茫大江涌，浩荡众山蹙。上方寄云端，中寺倚岩腹。清泉类牛乳，烦热须一掬。县令知客来，行庖映修竹。黄鹅时新煮，白酒亦近熟。山行得一饱，看尽千山绿。幽怀苦不遂，滞念每烦促。归舟浪花暝，落日金盘浴。妻孥寄九江，此会难再卜。君看孙讨虏，百战不摇目。犹怜江上台，高会饮千斛。巾冠堕台下，坐使张公哭。异时君再来，携被山中宿。","dynasty":"宋代","title":"黄州陪子瞻游武昌西山"}
{"author":"苏辙","content":"嵩少犹藏薄雾中，前山迤逦夕阳红。高楼一闭三十日，遥忆岩头种药翁。","dynasty":"宋代","title":"洛阳试院楼上新晴五绝"}
{"author":"苏辙","content":"飞鸟不知穴，山鹿不知流。薛子善饮酒，口如汲水虬。吾观肠胃间，何异族党州。人满地已尽，一介不可留。谓子试饮水，一酌不再求。谓子饮醇酒，百酹岂待酬。酒可水不可，其说亦已悠。以我视夫子，胸腹百丈幽。譬如田中人，视彼公与侯。未省破颜饮，何况裸露头。鸱夷谓大瓠，皆饱安用浮。多少苟自适，岂害为朋游。","dynasty":"宋代","title":"次韵子瞻题薛周逸老亭"}
{"author":"苏辙","content":"晚岁有余乐，天教一向闲。嵩阳百口住，岭外七年还。卜宅先邻晏，携瓢欲饮颜。吴僧来不久，相约叩禅关。","dynasty":"宋代","title":"次前韵示杨明二首"}
{"author":"苏辙","content":"彭城寺壁看诗来，颜氏瓢樽偶共开。茅屋未完先凿沼，竹林成后想宜梅。新诗妙绝难为继，高论微低得共陪。第一词人生不识，兹行尚喜揖君才。","dynasty":"宋代","title":"次韵王定民宣德"}
{"author":"苏辙","content":"岩窦有虚明，昽昽发晴晓。真人无俦匹，窗下晨妆早。门开秋雨入，室静长风扫。绝迹杳难寻，朱颜未尝老。","dynasty":"宋代","title":"登嵩山十首玉女窗"}
{"author":"苏辙","content":"乐天投老刺抗苏，溪石胎禽载舳舻。我昔不为二千石，四方异物固应无。","dynasty":"宋代","title":"读乐天集戏作五绝"}
{"author":"苏辙","content":"我归无时，视汝长久。孰为沮溺，风雨相耦。筑室车皋，取足南亩。后稷为烈，夫岂一手。","dynasty":"宋代","title":"和子瞻次韵陶渊明劝农诗"}
{"author":"苏辙","content":"湖南堂宇深，湖北林亭远。不作过湖桥，两处那相见。","dynasty":"宋代","title":"和文与可洋州园亭三十咏湖桥"}
{"author":"苏辙","content":"石门南出众山巅，沃壤清溪自一川。老令旧谙田事乐，春耕正及雨晴天。可怜鞭挞终无补，早向丛祠乞有年。归告仇梅省文字，麦苗含穗欲蚕眠。","dynasty":"宋代","title":"初到绩溪视事三日出城南谒二祠游石照偶成四"}
{"author":"苏辙","content":"风雨来无定，泥涂日向深。直埋今夜月，真失众人心。云外天衢净，人间浊雾侵。幽人久不寐，起坐夜愔愔。","dynasty":"宋代","title":"中秋无月同诸子二首"}
{"author":"苏辙","content":"渔父。渔父。水上微风细雨。青蓑黄箬裳衣。红酒白鱼暮归。暮归、暮归、归暮。长笛一声何处。","dynasty":"宋代","title":"调啸词（效韦苏州·二之一）"}
{"author":"苏辙","content":"托身游宦乡，终老羡箕颍。隐居亦何乐，亲爱形随影。念兄适吴越，霜降水初冷。翩然事舟楫，弃此室庐静。平明知当发，中夜抱虚警。永怀江上宅，归计失不猛。人生徇所役，有若鱼堕井。远行岂易还，剧饮终难醒。不如早自乞，闲日庶犹永。世事非所忧，多忧亦谁省。放舟清淮上，荡潏洗心胸。所遇日转胜，恨我不得同。江淮忽中断，陂埭何重重。紫蟹三寸筐，白凫五尺童。赤鲤寒在汕，红粳满霜风。西成百物贱，加餐慰贫穷。胡为复相念，未肯安南东。人生免饥寒，不受外物攻。不见田野人，四壁编茅蓬。有食辄自乐，谁知富家翁。","dynasty":"宋代","title":"次韵子瞻颍州留别二首"}
{"author":"苏辙","content":"寒作埋冰雪，热攻投火汤。今生那有此，宿业未应亡。委顺一无损，力争徒自伤。颓然付一榻，是处得清凉。","dynasty":"宋代","title":"复病三首其二"}
{"author":"苏辙","content":"洞府元依水面开，秋潮每到洞门回。幽人燕坐门前石，长看长淮船去来。","dynasty":"宋代","title":"和子瞻濠州七绝浮山洞"}
{"author":"苏辙","content":"故人远在江汉，万里时寄声音。闻道禅心寂寞，未废诗人苦吟。","dynasty":"宋代","title":"答文与可以六言诗相示因道济南事作十首其八"}
{"author":"苏辙","content":"捲衣换斗酒，欲饮月明中。坐看浮云合，遥怜四海同。清光知未泯，来岁尚无穷。且尽樽中渌，高眠听雨风。","dynasty":"宋代","title":"中秋无月同诸子二首其二"}
{"author":"苏辙","content":"白莲生淤泥，清浊不相干。道人无室家，心迹两萧然。我住西湖滨，蒲莲若云屯。幽居常闭户，时听游人言。色香世所共，眼鼻我亦存。邻父闵我独，遗我数寸根。潩水不入园，庭有三尺盆。儿童汲甘井，日晏泥水温。反秋尚百日，花叶随风翻。举目得秀色，引息收清芬。此心湛不起，六尘空过门。谁家白莲花，不受风霜残。","dynasty":"宋代","title":"盆池白莲"}
{"author":"苏辙","content":"索居非谪地，垂老更穷途。去住看人意，幽忧赖我无。小园花草秽，陋巷犬羊俱。近觉根尘离，忘言日益愚。","dynasty":"宋代","title":"索居三首"}
{"author":"苏辙","content":"只言城市无佳处，亦有南湖几度游。好雨晴时三月尽，啼莺到后百花休。老猿好饮常连臂，野马依人自络头。不肯低回池上醉，试看生灭水中沤。","dynasty":"宋代","title":"次韵张恕春莫"}
{"author":"苏辙","content":"上元灯火家家办，遍地琼瑶夜夜深。衲被蒙头真老病，纱笼照佛本无心。床头酒瓮恰三斗，山下麦田真百金。乞我终年醉且饱，端能拥鼻作微吟。","dynasty":"宋代","title":"上元雪"}
{"author":"苏辙","content":"朝蒙曲尘居，夜傍糟床卧。鼻香黍麦熟，眼乱瓶罂过。囊中衣已空，口角涎虚堕。啜尝未云足，盗釂恐深坐。使君信宽仁，高会慰寒饿。西楼适新成，明月犹半破。拥檐青山横，拂槛流水播。雕盘贮霜实，银盎荐秋糯。共言文字欢，岂待红裙佐。惟知醍醐滑，不悟颇罗大。夜归肺增涨，晨起脾失磨。情怀忽牢落，药铒费调和。衰年足奇穷，一醉仍坎坷。清尊自不恶，多病欲何奈。闻公话少年，举白不论个。歌吟杂嘲谑，笑语争掀簸。平明起相视，锐气曾未挫。达人遗形骸，驽马怀豆?。不知逃世网，但解忧岁课。不见独醒人，终费招魂些。","dynasty":"宋代","title":"饮酒过量肺疾复作"}
{"author":"苏辙","content":"江中石屏滟澦堆，鳖灵夏禹不能摧。深根百丈无敢近，落日纷纷凫雁来。何人磊落不畏死，为我赤脚登崔嵬。上有古碑刻奇篆，当使尽读磨苍苔。此碑若见必有怪，恐至绝顶遭风雷。","dynasty":"宋代","title":"滟澦堆"}
{"author":"苏辙","content":"北风吹雪密还稀，雪势渐多风力微。孤棹独依银世界，山川路绝欲安归。晓风吹浪作银山，夜雪争妍布玉田。风力渐衰波更恶，通宵撼我正安眠。拥缆埋蓬不见船，船窗一点莫灯然。幽人永夜歌黄竹，赖有丹砂暖寸田。浊醪粗饭不成欢，白浪飞花雪作团。窗外时来一双鸭，沉浮笑我不禁寒。江面澄清雪未融，扁舟荡漾水无踪。篙师不用匆匆去，遍看庐山群玉峰。","dynasty":"宋代","title":"舟中风雪五绝"}
{"author":"苏辙","content":"故人聚散霜前叶，往事眇茫风际烟。游宦一生非有已，隐居万事不由天。崎岖槛阱方谋食，啸傲山林肯计年。赖已将心问卢老，相逢他日笑风颠。","dynasty":"宋代","title":"次韵黄大临秀才见寄"}
{"author":"苏辙","content":"泉来草木滋，泉去池塘满。委曲到庭除，清冷备晨盥。","dynasty":"宋代","title":"和文与可洋州园亭三十咏灙泉亭"}
{"author":"苏辙","content":"谪堕神仙侣，飞翔鸾凤姿。旧逢黄石老，阴许赤松期。历历僧伽记，申申邓傅词。翻然归海峤，无复世人知。","dynasty":"宋代","title":"王君贶宣徽挽词三首其二"}
{"author":"苏辙","content":"熙宁六年九月，天章阁待制李公，自登州来守此邦。爱其山川泉石之胜，怡然有久留之意。此邦之人，安公之惠，亦欲公之久于此也。然自其始至，而民知其方将复用，惧其不能久矣。明年二月，诏书移牧河间，邦之父兄皆惜其去。虽公亦将留焉而不可得也。于是数与其僚燕于湖上，曰：“北方幸安，余将复老于此。”酒酣，赋诗以别，従而作者三人。公平生喜为诗，所至成编，及来此邦而未尝有所为，故尤贵之。遂相与刻于石，以慰邦人之思焉。东来亦何恃，夫子此分符。谈笑万事毕，樽罍众客俱。高情生远岫，清兴发平湖。坐使羁游士，能忘岁月徂。纵欢真乐易，恨别不须臾。庙幄新谋帅，河间最近胡。安边本余事，清赏信良图。应念兹园好，流泉海内无。","dynasty":"宋代","title":"和李诚之待制燕别西湖〈并叙〉"}
{"author":"苏辙","content":"蔼蔼才名世，骎骎日转禺。一时同接淅，平昔共栖梧。揽辔真壮士，拥旄良丈夫。尘埃脱缁绶，水石慰霜须。胜地来相失，清樽未暇俱。射余空见帖，铸罢只观橅。归计何当决，徂年贵早图。槛中终为食，韝上耻闻呼。顾我千羊毳，平生一钓舻。微官不须满，也复试游吴。","dynasty":"宋代","title":"再和"}
{"author":"苏辙","content":"卷衣换斗酒，欲饮月明中。坐看浮云合，遥怜四海同。清光知未泯，来岁尚无穷。且尽樽中渌，高眠听雨风。","dynasty":"宋代","title":"中秋无月同诸子二首"}
{"author":"苏辙","content":"兴废不可必，冶城今静祠。松声闻道路，竹色净轩墀。江近风云改，亭深草木滋。孤坟吊遗直，狂闇闵元规。","dynasty":"宋代","title":"和孔武仲金陵九咏其四天庆观"}
{"author":"苏辙","content":"佳人旋贴钗头胜，园父初挑雪底芹。欲得春来怕春晚，春来会似出山云。","dynasty":"宋代","title":"同外孙文九新春五绝句"}
{"author":"苏辙","content":"东南皆民居，屋败如龉齿。一完诚未能，缀葺聊且尔。内修晨夜虞，外结比邻喜。无心本何营，生理未免此。","dynasty":"宋代","title":"葺居五首"}
{"author":"苏辙","content":"动静惟所遇，仁智亦偶然。谁见二物外，犹有天地全。","dynasty":"宋代","title":"和文与可洋州园亭三十咏其十一二乐榭"}
{"author":"苏辙","content":"石台长老问公，本成都吴氏子，弃俗出家，手书《法华经》，字细如黑蚁，前后若一，将诵之万遍，虽老而精进不倦，胁不至席者二十有三年。余来高安，以乡人相好，盖余懒而好睡，见之惕然自警，因赠之二小诗云。法达曾经见老卢，半生勤苦一朝虚。心通口诵方无碍，笑把吴鸾细字书。〈蜀中藏经，往往有古仙人吴采鸾细书经卷，精妙可爱。〉蒲团布衲一绳床，心地虚明睡自亡。长伴空中月天子，东方行道到西方。","dynasty":"宋代","title":"赠石台问长老二绝〈并叙〉"}
{"author":"苏辙","content":"一去吴兴十五年，东归父老几人存。惠山唯有钱夫子，一寸闲田晓日暾。遨游海上冀逢人，宴坐山中长闭门。去住只今谁定是，相逢一笑各无言。","dynasty":"宋代","title":"送吴思道道人归吴兴二绝"}
{"author":"苏辙","content":"行尽清溪到碧峰，阴崖翠壁书杉松。故留石照邀行客，上彻青山最后重。雨开石照正新磨，鸟度猿攀野客过。忽见尘容应笑我，年来底事白须多。","dynasty":"宋代","title":"初到绩溪视事三日出城南谒二祠游石照偶成四"}
{"author":"苏辙","content":"君不见景灵六殿图功臣，进贤大羽东西陈。能令将相长在世，自古独有曹将军。嵩高李师掉头笑，自言弄笔通前身。百年遗像谁复识，满朝冠剑多传人。据鞍一见心有得，临窗相对疑通神。十年江海须半脱，归来俯仰惭簪绅。一挥七尺倚墙立，客来顾我诚似君。金章紫绶本非有，绿蓑黄箬甘长贫。如何画作白衣老，置之茅屋全吾真。","dynasty":"宋代","title":"赠写真李道士"}
{"author":"苏辙","content":"客主俱年六十余，紫萸黄菊映霜须。山深瘴重多寒势，老大须将酒自扶。","dynasty":"宋代","title":"闰九月重九与父老小饮四绝"}
{"author":"苏辙","content":"旱湖堤上柳空多，倚岸轻舟奈汝何。秋雨连渠添积润，春风吹冻忽生波。虫鱼便尔来无数，凫雁犹疑未肯过。持诧钱塘应笑我，坳中浮芥两么麽。古殿山花丛百围，故园曾见色依依。凌寒强比松筠秀，叶艳空惊岁月非。冰雪纷纷真性在，根株老大众园希。山中草木谁携种，潦倒尘埃不复归。","dynasty":"宋代","title":"宛丘二咏"}
{"author":"苏辙","content":"江船不厌窄，船窄始宜行。风裹长先过，滩头一倍轻。迎亲无恶处，禄养胜躬耕。澧上春兰早，犹堪吊屈生。","dynasty":"宋代","title":"逢章户掾赴澧州"}
{"author":"苏辙","content":"夜梦披发翁，骑驎下大荒。独行无与游，闯然欸我堂。高论何峥嵘，微言何渺茫。我徐听其说，未离翰墨场。平生气如虹，宜不葬北邙。少年慕遗文，奇姿揖昂扬。衰罢百无用，渐以圆斲方。隐约就所安，老退还自伤。","dynasty":"宋代","title":"次韵子瞻和渊明拟古其四"}
{"author":"苏辙","content":"少年谈王霸，英气干斗牛。中年事轩冕，徇世仍多忧。晚岁探至道，眷眷怀林丘。今年乞身归，始与夙昔酬。高秋过生日，真气兹一周。观心比孤月，视世皆浮沤。表里一融明，万物不能留。顾谓憧憧人，斯乐颇曾不。嗟我本俗士，従公十年游。谬闻出世语，俯作笼中囚。俯仰迫忧患，欲去安自由。问公昔年乐，孰与今日优。山中许道士，非复长史俦。腹中生梨枣，结实従今秋。","dynasty":"宋代","title":"张公生日〈是岁己未初致仕。〉"}
{"author":"苏辙","content":"谁凿西湖十里中，肩舟载酒扬轻风。草木蕃滋百事足，寒暄淡薄四时同。东邻适与吾庐便，西岸遥将岳麓通。闲游草草无人识，竹杖藤鞋一老翁。","dynasty":"宋代","title":"梦中咏西湖"}
{"author":"苏辙","content":"泮水生芹藻，干旄在浚城。桑鸮同变响，苹鹿共和鸣。秋晚槐先堕，霜多桂向荣。清尊助劝驾，急管发欢声。勇锐青衿士，淹通白发生。芬芳杂兰菊，变化等鹍鲸。去日衣冠盛，归时里巷惊。坐中词赋客，愧尔一经明。","dynasty":"宋代","title":"燕贡士"}
{"author":"苏辙","content":"眼前黄叶畏秋霜，耳畔啼蛩怨夜长。佳节欣闻近萸菊，清商试为奏伊凉。疏狂久笑谋生拙，贫病应怜为口忙。今日共君拼一醉，従教人道亦高阳。","dynasty":"宋代","title":"次韵毛君清居探菊"}
{"author":"苏辙","content":"江国骚人不耐秋，夜吟清句晓相投。锋藏岂愿囊中脱，尾断终非俎上羞。择地何年真得意，铺糟是处可同游。南迁尚有公知我，人事何须更预谋。","dynasty":"宋代","title":"次韵毛君见赠"}
{"author":"苏辙","content":"年来衰病正相兼，薄宦奔驰尚未厌。诗句空多浑漫与，俗缘已重不须添。聱牙向物知难合，疏懒怜公独未嫌。时听渊明咏归去，犹应为我故迟淹。","dynasty":"宋代","title":"次韵毛君偶成"}
{"author":"苏辙","content":"近山不作看山计，引水新成照水庵。闭口忘言中自饱，安心度日更谁参。简编围绕穿书蠹，窗户低回作茧蚕。我亦一轩容膝住，敝裘粗饭有余甘。","dynasty":"宋代","title":"孔平仲著作江州官舍小庵"}
{"author":"苏辙","content":"少年工作赋，中岁复穷经。骥老终知道，剑埋新发硎。束装邻里助，答策友朋听。还似临淄贡，随风起北溟。","dynasty":"宋代","title":"送饶州周沃秀才免解"}
{"author":"苏辙","content":"江南气暖冬未回，北风吹雪真快哉。雪中访我二大士，试问此雪従何来。君不见六月赤日起冰雹，又不见腊月幽谷寒花开。纷然变化一弹指，不妨明镜无纤埃。","dynasty":"宋代","title":"雪中洞山黄蘖二禅师相访"}
{"author":"苏辙","content":"生日元同小赵公，里闾相接往还通。怪公日夜归心切，欲寄此生丹灶中。〈世谓叔平大赵参政、阅道小赵参政赵公善养生，故有丹灶之句。闻公归橐尚空虚，近送《楞严》十卷书。心地本无生灭处，定逢生日亦如如。","dynasty":"宋代","title":"毛国镇生日二绝"}
{"author":"苏辙","content":"疏传思归不待时，孟轲出书苦行迟。新诗尚许留章句，故事谁従问典彝。金马尚应堪避世，石泉未信可忘饥。不才似我真当去，零落衡茅隔雍岐。","dynasty":"宋代","title":"次韵毛君将归"}
{"author":"苏辙","content":"胸中万卷书，不如一囊钱。不见杨夫子，岁晚走道边。夜归空床卧，两手摩涌泉。窗前雪花落，真火中自然。涣然发微润，飞上昆仑颠。霏霏雨甘露，稍稍流丹田。闭目内自视，色如黄金妍。至阳不独凝，当与纯阴坚。一穷百不遂，此事终无缘。君看抱朴子，共推古神仙。无钱买丹砂，遗恨盈尘编。归去守茅屋，道成要有年。","dynasty":"宋代","title":"送杨腾山人"}
{"author":"苏辙","content":"前山积雪暮峥嵘，燕坐微闻落瓦声。共对一尊通夜语，相看万里故乡情。信归岭上寒梅远，恨极江南春草生。明目青铜添白发，且须醉睡倒灯檠。少年高论苦峥嵘，老学寒蝉不复声。目断家山空记路，手披禅册渐忘情。功名久已知前错，婚嫁犹须毕此生。家世读书难便废，漫留案上铁灯檠。谪官似我无归计，落第怜渠有屈声。握手天涯同一笑，倚门岁晚不胜情。黄岗俯仰成陈迹，白首蹉跎畏后生。归去且安南巷乐，莫看歌舞醉长檠。","dynasty":"宋代","title":"次韵子瞻与安节夜坐三首"}
{"author":"苏辙","content":"白发忧民带减围，频闻慷慨赋将归。近传道士连三咽，久悟禅门第一机。夜永庵中诗自得，日高门外客来稀。此心素定谁能劝，只有丁宁诏莫违。","dynasty":"宋代","title":"次韵毛君上书求归未报"}
{"author":"苏辙","content":"中池有士闭重关，夜发天光走玉环。白日封人人不识，幅巾破褐任尘漫。","dynasty":"宋代","title":"次韵毛君绝句"}
{"author":"苏辙","content":"问天乞得不訾身，屈指人间今几人。鱼纵江潭真窟宅，鹤飞松岭倍精神。清风吹雨停归骑，旧圃留花送晚春。自号白云知有意，便従丹灶拂埃尘。","dynasty":"宋代","title":"次韵毛君留别"}
{"author":"苏辙","content":"古人避世事，岂问家有无。但言鸿鹄性，不受樊笼拘。公家昔盛时，阡陌连三衢。食廪济寒饿，婚嫁营羁孤。千金赴高义，脱手曾须臾。晚为二千石，得不偿所逋。抚掌不复言，但以文字娱。我恨见公迟，冉冉重霜须。高吟看落笔，剧饮惊倒壶。负罪不自知，适意忘忧虞。忽闻叩天阍，言旋故山庐。朋友不及谋，亲戚亦惊呼。人生各有意，何暇问俗徒。嗟我好奇节，叹公真丈夫。天高片帆远，目断青风徂。惟应东宫保，迎笑相携扶。","dynasty":"宋代","title":"送毛君致仕还乡"}
{"author":"苏辙","content":"辙幼侍先君，闻尝游庐山，过圆通，见讷禅师，留连久之。元丰五年，以谴居高安，景福顺公不远百里惠然来访，自言昔従讷于圆通，逮与先君游，岁月迁谢，今三十六年矣。二公皆吾里人，讷之化去已十一年，而顺公七十四，神完气定，聪明了达。对之怅然，怀想畴昔，作二篇赠之。屈指江西老，多言剑外人。身心已无著，乡党漫相亲。窜逐知何取，周旋意甚真。仍将大雷雨，一洗百生尘。念昔先君子，南游四十年。相看顺老在，想见讷师贤。岁历风轮转，禅心海月圆。常情计延促，无语对潸然。","dynasty":"宋代","title":"赠景福顺长老二首〈并序〉"}
{"author":"苏辙","content":"昔在京城南，成均封茅屋。清晨屣履过，不顾车击毂。时有江南生，能使多士服。同侪畏锋锐，兄弟更驰逐。文成剧翻水，赋罢有余烛。连收领底髭，未耗髀中肉。飞腾困中路，黾勉啄场粟。归来九江上，家有十亩竹。一官粗包裹，万卷中自足。还如白司马，日听杜鹃哭。我来万里外，命与江波触。罪重惭故人，囊空仰微禄。已为达士笑，尚谓愚者福。米盐日草草，奔走常碌碌。尺书慰贫病，佳句烂圭玉。多难畏人知，胡为强题目。徂年慕桑梓，归念寄鸿鹄。但愿洗余愆，躬耕江一曲。共居天地间，大类一间屋。推排出高下，何异车转毂。死生本昼夜，祸福固倚伏。谁令尘垢昏，浪与纷华逐。譬如薪中火，外照不自烛。感君探至道，劝我减粱肉。虚心有遗味，实腹不须粟。芬敷谢桃杏，清劲比松竹。息微知气定，睡少验神足。胡为嗜一饱，坐使百神哭。要知丹砂异，不受腥腐触。可怜山林姿，自缚斗升禄。君看出世士，肯屑世间福。宁従市井游，与众同碌碌。不愿束冠裳，腰金佩鸣玉。斯人今何在，未易识凡目。恐在庐山中，飞翔逐黄鹄。试用物色寻，应歌紫芝曲。百病侵形骸，渐老同破屋。中有一寸空，能用辐与毂。忽如丹砂走，不受凡火伏。前瞻已不远，后蹑愈难逐。将炊甑中饭，未悟窗下烛。聪明役声形，口腹嗜鱼肉。尘泥翳泉井，荆棘败禾粟。未知按妙指，漫欲理丝竹。庐山多名缁，过客礼白足。达观等存亡，世欲强歌哭。确然金石心，不畏蚊蚋触。顺忍为裳衣，供施谢荣禄。真人我自有，渡海笑徐福。众皆指庸庸，自顾非碌碌。愧君诗意厚，桃李报琼玉。举网罗众禽，有获非一目。喧啾定无用，要自取黄鹄。君看大方家，慎勿留一曲。治生非所长，儿女惊满屋。作官又迂疏，不望载朱毂。因缘挂罪罟，未许即潜伏。空余读书病，日与古人逐。老妻怜眼昏，入夜屏灯烛。上官念贫窭，时节馈醪肉。衰年类蒲柳，世事剧麻粟。数日望归田，寄语先栽竹。文章亦细事，勤苦定何足。君诗四相攻，欲看守陴哭。愧无即墨巧，不解火牛触。自非太学生，彫琢事干禄。安心已近道，闭口岂非福。胡为调狂祠，玉石相落碌。腹中抱丹砂，舌下漱白玉。作诗虽云好，未免乱心目。奕秋教二人，不取志鸿鹄。摩诘非不言，遗韵寄终曲。","dynasty":"宋代","title":"次韵孔平仲著作见寄四首"}
{"author":"苏辙","content":"积雨春连夏，新晴忽复阴。江痕涨犹在，梅气润相侵。蕉贮还须脱，图书渐不禁。江南旧风俗，愁绝北来心。蚕眠初上簇，麦熟正磨镰。云气重重合，江流夜夜添。荐饥人甚困，多病我仍兼。欲就桥南宿，单衣莫雨沾。涨江方断渡，小棹信轻生。贫贱谁怜汝，漂浮空自荐。一官终窃食，何计早归耕。忽发骚人恨，凄凉久未平。西邻豫章客，病骨瘦栾栾。清夜眠孤枕，终朝饱一箪。雨多愁不出，讲罢未应餐。约我睛相过，门前泥欲干。二子薪中楚，相携泮上游。齑盐聊度日，爻象久忘忧。寂寞君何病，驱驰我自羞。向时采芹处，永日看凫鸥。","dynasty":"宋代","title":"阴晴不定简唐觐秘校并敖吴二君五首"}
{"author":"苏辙","content":"风光四月尚春余，淫雨初乾积潦除。寺萧条仍负郭，闲官疏散亦肩舆。摘茶户外烝黄叶，掘笋林中间绿蔬。一饱人生真易足，试营茅屋傍僧居。","dynasty":"宋代","title":"雨后游大愚"}
{"author":"苏辙","content":"一邑忧劳水旱中，牛刀闲暇似无功。政成仍喜新蚕熟，归去还将旧橐空。清白久闻夸父老，沉埋谁为诉诸公。谪居长恨交游少，怅望肩舆又欲东。","dynasty":"宋代","title":"送高安罗令审礼"}
{"author":"苏辙","content":"溪上幽居少四邻，西家幸有著书人。经年食菜谁怜瘦，终日题诗自不贫。身在江湖钓竿地，心驰兰会战车尘。此行便有飞腾处，笑杀年来老病身。〈唐君常欲为陕西官，慨然有功名之志。〉","dynasty":"宋代","title":"送唐觐"}
{"author":"苏辙","content":"夫子虽穷气浩然，轻蓑短笠傲江天。薄游到处唯耽酒，归去无心苦问田。泮上讲官殊不俗，山中老簿亦疑仙。相従未足还辞去，欲向曹溪更问禅。〈姜如晦方作岭外之行。〉","dynasty":"宋代","title":"次韵唐觐送姜应明谒新昌杜簿"}
{"author":"苏辙","content":"芭蕉移种未多时，濯濯芳茎已数围。毕竟空心何所有，欹倾大叶不胜肥。萧骚莫雨鸣山乐，狼籍秋霜脱敝衣。堂上幽人观幻久，逢人指示此身非。","dynasty":"宋代","title":"新种芭蕉"}
{"author":"苏辙","content":"垂老闲居味更深，此身随世任噶。北窗未厌曲肱卧，西洛能传拥鼻吟。匹马彷徨犹寄食，敝裘安乐信无心。我今漂泊还相似，同愧高僧支道林。","dynasty":"宋代","title":"次韵姜应明黄蘖山中见寄"}
{"author":"苏辙","content":"故人聚散霜前叶，往事眇茫风际烟。游宦一生非有已，隐居万事不由天。崎岖槛阱方谋食，啸傲山林肯计年。赖已将心问卢老，相逢他日笑风颠。","dynasty":"宋代","title":"次韵黄大临秀才见寄"}
{"author":"苏辙","content":"古寺依山占几峰，精庐仿佛类天宫。三年欲到官为碍，百里相望意自通。无事佛僧何处著，人群鸟兽不妨同。眼前簿领何时脱，一笑相看丈室中。僧老经时不出山，法堂延客未曾关。心开宝月婵娟处，身寄浮云出没间。休夏巾瓶谁与共，迎秋水石不胜闲。近来寄我《金刚》颂，欲指胸中无所还。","dynasty":"宋代","title":"次韵李朝散游洞山二首"}
{"author":"苏辙","content":"泮水秋生藻荇凉，莫窗灯火乱萤光。图书粗足惟须读，菽粟才供且自强。羽龠暗催新节物，弦歌不废近诗章。腐儒最喜南迁后，仍见西雍白鹭行。","dynasty":"宋代","title":"简学中诸生"}
{"author":"苏辙","content":"床头酿酒一年余，气味全非卓氏垆。送与幽人试尝看，不应知是百花须。","dynasty":"宋代","title":"以蜜酒送柳真公"}
{"author":"苏辙","content":"桂酒无人寄豫章，〈江西官酿，惟豫章最佳。〉羁愁牢落遣谁当。烹煎崖蜜真牵强，惭愧山蜂久蓄藏。江上?会鲈橙正熟，山头吹帽菊初香。漂流异日俱陈迹，笑说过従想未忘。","dynasty":"宋代","title":"次韵柳见答"}
{"author":"苏辙","content":"落日欲没多云烟，南山暝鸦归北山。楼台城上半明灭，灯火桥头初往还。江西八月热犹在，坐中迁客头欲班。何时解网听归去，黄花白酒疏篱间。","dynasty":"宋代","title":"披仙亭晚饮"}
{"author":"苏辙","content":"朝来卖酒江南市，日莫归为江北人。禅老未嫌参请数，渔舟空怪往来频。每惭菜饭分斋钵，时乞香泉洗病身。世味渐消婚嫁了，幅巾绦褐许相亲。","dynasty":"宋代","title":"余居高安三年晨入莫出辄过圣寿访聪长老谒方"}
{"author":"苏辙","content":"少年耽世味，徘徊不能去。老来悟前非，尚愧昔游处。君才最高峙，鹤行鸡群中。我虽非君对，顾以兄弟同。结发皆读书，明月入我牖。纵横万余卷，临纸但挥手。学成竟无用，掩卷空自疑。却寻故山友，重赴幽居期。秋风送余热。冉冉如人老。衣裘当及时，田庐亦须早。种竹竹生笋，种稻稻亦成。浩歌归来曲，曲终有遗声。","dynasty":"宋代","title":"次韵子瞻感旧见寄"}
{"author":"苏辙","content":"风雨迎寒欲劳农，今年真不负元丰，盖藏共荷官无扰，眠食安知帝有功。草笠黄冠将蜡祀，羔羊朋酒亦豳风。请君早具跻堂饮，退食委蛇正自公。","dynasty":"宋代","title":"次韵和人丰岁"}
{"author":"苏辙","content":"女子勿言弱，男儿何必强。君看张夫人，身举十五丧。头上脱笄珥，箧中斥襦裳。筑坟连丘山，松柏郁苍苍。亲戚不为助，涕泣感道傍。昔有王氏老，身为尚书郎。亲死弃不葬，簪裾日翱翔。白骨委庐陵，宦游在岐阳。一旦有丈夫，轩轩类佯狂。相面识心腹，开口言灾祥。嗟汝平生事，不了令谁当。汝身暖丝绵，汝口甘稻粱。衣食未尝废，此事乃可忘。一言中肝心，投身拜其床。傍人漫不知，相视空茫茫。终言汝不悛，物理久必偿。儿女病手足，相随就沦亡。鄙夫本愚悍，过耳风吹墙。明年及前期，长子忧骭疡。一麾守巴峡，双柩还故乡。弱息虽仅存，蹒跚亦非良。谁言天地宽，纲目固自张。古事远不信，近事世所详。企张非求福，祸败当惩王。〈嘉祐末年，李士宁言，王君事于右扶风，其报甚速。张夫人，南都人，孔推官常甫作诗言其贤，邀余同作，并言李生事，或足以警世云。〉主","dynasty":"宋代","title":"同孔常父作张夫人诗"}
{"author":"苏辙","content":"病卧江干须带雪，老捻书卷眼生烟。贫如陶令仍耽酒，穷似湘累不问天。令弟近应怜废学，大兄昔许叩延年。比闻蔬茹随僧供，相见能容醉后颠。〈鲁直兄旧于齐州以养生见教。〉主","dynasty":"宋代","title":"次烟字韵答黄庭坚"}
{"author":"苏辙","content":"始余于官舍营东轩，彭城曹君焕子文，自浮光访余于高安，道过黄冈，家兄子瞻以诗送之曰：“君到高安几日回，一时抖薮旧尘埃。赠君一笼牢收取，盛取东轩长老来。”君过庐山，见圆通知慎禅师，出诗示之。师尝与余通书，见之欣然。明日谓君：“昨见黄州诗，通夕不寐，以一偈继之，曰：‘东轩长老未相逢，却见黄州一信通。何用扬眉资目击，须知千里事同风。’吾野人，不能数为书，君为我诵之而已。”君既至，未暇及此。客有自庐山至者，曰：“慎师送客出门，还入丈室燕坐而寂。”君乃具道其事。余感之，作二绝。其一以答子瞻，其二以答慎也。东轩正似虚空样，何处人家笼解盛。纵使盛来无著处，雪堂自有老师兄。〈子瞻新筑东坡雪堂。〉檐头挑得黄州笼，行过圆通一笑开。却到山前人已寂，亦无一物可担回。","dynasty":"宋代","title":"东轩长老二绝〈并序〉"}
{"author":"苏辙","content":"纸窗云叶净，香篆细烟青。客到催茶磨，泉声响石瓶。禅关敲每应，丹诀问无经。赠我刀圭药，年来发变星。","dynasty":"宋代","title":"题方子明道人东窗"}
{"author":"苏辙","content":"闭门何所事，毛发日青青。齿折登山屐，尘生贳酒瓶。调心开贝叶，救病读《难经》。定起无人见，寒灯一点星。","dynasty":"宋代","title":"次前韵"}
{"author":"苏辙","content":"投窜千山恨不深，扁舟夏涉气如烝。重来疋马君何事，归去飞鸿我未能。养气经年惟脱粟，读书终夜有寒灯。安心且作衰慵伴，海底鲲鱼会化鹏。","dynasty":"宋代","title":"迎寄王适"}
{"author":"苏辙","content":"风迹殊不昧，声名岂偶然。长途催騄骥，爽气激鹰鹯。薏苡成遗恨，松愀卜远年。凄凉故吏尽，谁泣鬣封前。京尘昔倾盖，江国见佳城。零落旧冠剑，艰难孝弟兄。存亡看世俗，意气忆平生。晓铎知人恨，幽音亦未平。","dynasty":"宋代","title":"王度支陶挽词二首"}
{"author":"苏辙","content":"朽株难刻书，枯叶任凋零。旧友频相问，村酤独未醒。山牙收细茗，江实得流萍。颇似申屠子，都忘足被刑。","dynasty":"宋代","title":"次韵陈师仲主簿见寄"}
{"author":"苏辙","content":"白发辛勤困小邦，尘劳坐使壮心降。河阳罢后成南圃，彭泽归来卧北窗。畦畔草生亲荷锸，床头酒熟自倾缸。因君遣我添归兴，旧有茅茨濯锦江。","dynasty":"宋代","title":"寄题江涣长官南园茅斋"}
{"author":"苏辙","content":"江南雪不到，霜露满山村。纸被欺毡厚，茅檐笑瓦温。何曾凝沼渌，有意隔朝暾。底日身无事，高眠不出门。清霜欺客病，乘夜逼窗扉。坐睡依炉暖，细声闻叶飞。蕉絺空满箧，砧杵旋催衣。起看庭前草，松筠未觉非。","dynasty":"宋代","title":"咏霜二首"}
{"author":"苏辙","content":"壮心摧折渐无余，早岁为文老不如。登木求鱼知我拙，循窠觅兔笑君疏。清尊独酌夜方半，白发潜生岁欲除。久恐交亲还往绝，床头犹喜数行书。","dynasty":"宋代","title":"次韵吴厚秀才见寄"}
{"author":"苏辙","content":"含露迎风惜不尝，故将赤日损容光。红消白瘦香犹在，想见当年十八娘。","dynasty":"宋代","title":"乾荔支"}
{"author":"苏辙","content":"井底屠酥浸旧方，床头冬酿压琼浆。旧来喜与门前客，终日同为酒后狂。老大心情今已尽，尘埃须发亦无光。江南留滞归何日，万里逢春思故乡。放逐三年未遣回，复惊爆竹起春雷。祈年粗有樽中桂，寄远仍持岭上梅。莫笑牛狸抵羊酪，漫将崖蜜代官醅。二君未肯嫌贫病，犹得衰颜一笑开。","dynasty":"宋代","title":"次韵王适元日并示曹焕二首"}
{"author":"苏辙","content":"道师近在真人峰，欲往见之路无従。去年许我入城市，尘埃暗天待不至。莫往莫来劳我心，道书寄我千黄金。茧衣肉食思虑短，文字满前看不见。口传指授要有时，脱去罗网当见之。梅翁汉朝南昌尉，手摩龙鳞言世事。一朝拂衣去不还，身骑白驎翳红鸾。我今虽复堕尘土，道师何不与我语。他年策足投名山，相逢拍手一破颜。","dynasty":"宋代","title":"寄梅仙观杨智远道士"}
{"author":"苏辙","content":"温风吹破腊，留雪恼新春。信逐残梅到，花従半夜匀。旋消微覆瓦，狂下亦欺人。压竹时闻落，埋萱久未伸。山川蒙不解，楼观洗成新。拥褐僧方睡，开门客屡嚬。爨烟知岁稔，履迹笑吾贫。畦冻初生韭，泥融正卖薪。寒鱼争就汕，烛酒颇无巡。预喜田宜麦，盘餐饼饵频。","dynasty":"宋代","title":"春雪"}
{"author":"苏辙","content":"石台长老问公，本成都吴氏子，弃俗出家，手书《法华经》，字细如黑蚁，前后若一，将诵之万遍，虽老而精进不倦，胁不至席者二十有三年。余来高安，以乡人相好，盖余懒而好睡，见之惕然自警，因赠之二小诗云。法达曾经见老卢，半生勤苦一朝虚。心通口诵方无碍，笑把吴鸾细字书。〈蜀中藏经，往往有古仙人吴采鸾细书经卷，精妙可爱。〉蒲团布衲一绳床，心地虚明睡自亡。长伴空中月天子，东方行道到西方。","dynasty":"宋代","title":"赠石台问长老二绝〈并叙〉"}
{"author":"苏辙","content":"卜筑高深已有山，起居清润可无泉。穿墙白练秋声细，照屋清铜晓色鲜。已放鱼虾嫌跳掷，更除萍藻任漪涟。只应明月中霄下，长共禅心相向圆。","dynasty":"宋代","title":"和毛国镇白云庄五咏掬泉轩"}
{"author":"苏辙","content":"清溪似与隐君谋，故入堂前漫不收。盥手従今休汲井，浮觞取意便临流。花漂涧谷来应远，石激琴筝久未休。莫把朱栏强围绕，山家事事要清幽。","dynasty":"宋代","title":"和毛国镇白云庄五咏平溪堂"}
{"author":"苏辙","content":"山似高人长远人，不登高处见无因。筑台土石无多子，照眼峰峦得许新。阵马奔腾时绝远，风涛舒卷忽无垠。白云自是逃名处，犹恐此中藏隐沦。","dynasty":"宋代","title":"和毛国镇白云庄五咏眺远台"}
{"author":"苏辙","content":"临池濯足惜泉清，缨上无尘且强名。横木为桥便独往，结茅依岛类天成。往还渐少人谁识，寝食无为身转轻。有似三吴朱处士，钓鱼谁与话西征。","dynasty":"宋代","title":"和毛国镇白云庄五咏濯缨庵"}
{"author":"苏辙","content":"归去携家住白云，云中猿鹤许同群。陶公酒后诗偏好，疏传金余客屡醺。芒屩潜行逐渔钓，壶浆时出劳耕耘。却看人世应微笑，未熟黄粱昼梦纷。","dynasty":"宋代","title":"和毛国镇白云庄五咏白云庄偶题"}
{"author":"苏辙","content":"寒烟幕清江，渔唱扁舟上。江转少人家，自此知安往。维舟倚丛薄，明月独相向。欲晓醉应醒，还逐轻鸥扬。稍息南市喧，初上东山月。潜鱼忽惊踊，饥雁时断绝。落叶误投签，繁霜疑积雪。苦寒良难久，爱此元气洁。","dynasty":"宋代","title":"次韵王适落日江上二首"}
{"author":"苏辙","content":"潦倒形骸山上樗，每经风雨辄凋疏。劳君为写支离状，异日长看老蝉。落笔従横中自喜，赋形深稳妙无余。偶然挂壁低头笑，俱幻何妨彼亦如。","dynasty":"宋代","title":"张秀才见写陋容"}
{"author":"苏辙","content":"身为江城吏，心似野田叟。寻僧忽忘归，饱食莫携手。畏人久成性，路绕古城后。茅茨远相望，鸡犬亦时有。人远市井罢，日落狐兔走。回风吹横烟，烧火卷林薮。草深径渐恶，荆棘时挂肘。褰裳涉沮洳，斜绝汙池口。投荒分岑寂，欹侧吾自取。二君独何为，经岁坐相守。游従乏车骑，饮食厌菘韭。周旋未忍弃，辛苦亦何负。归来倚南窗，试挹樽中酒。笑问黄泥行，此味还同否。〈子瞻谪居齐安，自临皋亭游东坡，路过黄泥坂作《黄泥坂词》。二君皆新自齐安来，故云。〉主","dynasty":"宋代","title":"同王适曹焕游清居院步还所居"}
{"author":"苏辙","content":"久遭客禁往还稀，风雨萧条只自知。春色有情犹入眼，客愁无赖巧侵眉。山僧寄语收茶日，野老留人供社时。久住不须嫌寂寞，此间偏与拙相宜。","dynasty":"宋代","title":"次韵王适春雨"}
{"author":"苏辙","content":"蜂王举家千万口，黄蜡为粮蜜为酒。口衔润水拾花须，沮洳满房何不有。山中醉饱谁得知，割脾分蜜曾无遗。调和知与酒同法，试投曲蘖真相宜。城中禁酒如禁盗，三百青铜愁杜老。先生年来无俸钱，一斗径须囊一倒。餔糟不听渔父言，炼蜜深愧仙人传。掉头不同辟谷药，忍饥不如长醉眠。","dynasty":"宋代","title":"和子瞻蜜酒歌"}
{"author":"苏辙","content":"强将羔雁聘黄晞，破褐疏巾倚夕晖。礼律纵横开卷尽，齑盐冷落待贤非。日高几案弦歌罢，夜永窗扉灯火微。犹喜江边莫春近，舞雩风雨得同归。","dynasty":"宋代","title":"次韵讲律李司理宪见赠"}
{"author":"钱众仲","content":"爱此凌霜操，移来独占春。贞心初得地，劲节始依人。笼月烟犹薄，当轩色转新。枝低无宿羽，叶静不留尘。每与芝兰近，常惭雨露均。幸因逢顾盼，生植及兹辰。","dynasty":"唐代","title":"贡院楼北新栽小松"}
{"author":"钱众仲","content":"冬律初阴结，寒冰贮玉壶。霜姿虽异禀，虹气亦相符。对月光宜并，临池影不孤。贞坚方共济，同处岂殊途。色莹连城璧，形分照乘珠。提携今在此，抱素节宁渝。","dynasty":"唐代","title":"玉壶冰"}
{"author":"刘允济","content":"凄凉徒见日，冥寞讵知年。魂兮不可问，应为直如弦。","dynasty":"唐代","title":"见道边死人（一作刘元济诗。《统签》并入允济诗内）"}
{"author":"刘允济","content":"龟山帝始营，龙门禹初凿。出入经变化，俯仰凭寥廓。未若兹山功，连延并巫霍。东北疏艮象，西南距坤络。宏阜自郁盘，高标复回薄。势入柴桑渚，阴开彭蠡壑。九江杳无际，七泽纷相错。云雨散吴会，风波腾鄬鄀.迹随造化久，利与乾坤博。肸蚃精气通，纷纶潜怪作。石渠忽见践，金房安可托。地入天子都，岩有仙人药。二门几迢递，三宫何倏爚.咫尺穷杳冥，跬步皆恬漠。仙才惊羽翰，幽居静龙蠖。明牧振雄词，棣华殊灼灼。盛叶匡西夏，深谋赞禹亳。黄云覆鼎飞，绛气横川跃。佐历符贤运，人期茂天爵。礼乐富垂髫，诗书成舞勺。清辉靖岩电，利器腾霜锷。游圣挹衢尊，邻畿恭木铎。岩仞包武侯，波澜控文若。旋闻刈薪楚，遽睹升葵藿。稷契序揆图，良平公辅略。重地资出守，英藩谅求瘼。豫章观伟材，江州访灵崿。阳岫晓氛氲，阴崖暮萧索。潜伏屡鲸奔，雄飞更鸷搏。惊cb透烟霞，腾猿乱枝格。故园有归梦，他山飞赏乐。帝乡徒可游，湟涧终旅泊。景物观淮海，云霄望河洛。城阙紫微星，图书玄扈閤.神功多粉缋，元气犹斟酌。丞相下南宫，将军趋北落。横簪并附蝉，列鼎俱调鹤。四郊时迷路，五月先投龠。池榭宣琼管，风花乱珠箔。旧游劳梦寐，新知无悦乐。天寒欲赠言，岁暮期交约。夜琴清玉柱，秋灰变缇幕。风云动翰林，宫徵调文籥.言泉激为浪，思绪飞成缴。千里辉珠玑，五采含丹雘.钟鼓旋惊鷃，瑾瑜俄抵鹊。窃价惭庸怠，叨声逾寂莫。长望限南溟，居然翳东郭。","dynasty":"唐代","title":"经庐岳回望江州想洛川有作"}
{"author":"刘允济","content":"昔在龙门侧，谁想凤鸣时。雕琢今为器，宫商不自持。巴人缓疏节，楚客弄繁丝。欲作高张引，翻成下调悲。","dynasty":"唐代","title":"咏琴"}
{"author":"董俨","content":"白云深处访禅扉，一簇楼台锁翠微。","dynasty":"宋代","title":"句"}
{"author":"董俨","content":"千里远木笼秋浦，万里澄江浸落晖。醉恨春深输杜牧，满头无菊戴将归。","dynasty":"宋代","title":"齐山"}
{"author":"徐璧","content":"双燕今朝至，何时发海滨。窥檐向人语，如道故乡春。","dynasty":"唐代","title":"失题"}
{"author":"傅潢","content":"万政此官始，一身民命依。独弦成响细，寸木禀材微。悍鸷攒岑隐，嗷鸿绕簕飞。专心事剪灭，总与病根违。","dynasty":"清代","title":"感事"}
{"author":"傅潢","content":"崇祠孤涌万峰裹，白昼冥冥乱烟锁。客行畏湿此少休，茶灶松房安插妥。图书万卷藏何处，但见灵台一寸炬。静坐不觉身堕空，乾坤俨另辟门户。偶噎何至并食弃，勿怪纷纷来群议。虽有功臣如姚江，已成铁案难翻异。大江东去路日苦，泥陷沙沈讵堪数。果得惺惺常此居，亦胜荒芜一片土。","dynasty":"清代","title":"谒陆象山先生祠"}
{"author":"傅潢","content":"一身奔走轻于骛，偶尔在衙常在路。痴床无梦厨有脚，轩裳黯淡泥涂污。出郊一村复一村，一旬未届几回住。平生本爱农家好，偏教此时亲此务。菽麦琐事喋喋谋，水来同捍蝗同捕。穷黎见惯忘官尊，视作家人苦具诉。孤岭日斜古祠坐，僮仆眠云马系树。夜来蛙声满山窗，公然吏被神仙误。米盐料理委妻孥，客来主出易应付。独余一事终歉然，庭间一日牒无数。","dynasty":"清代","title":"出郊行"}
{"author":"钱霖","content":"梦回昼长帘半卷，门掩茶蘼院。蛛丝挂柳棉，燕嘴粘花片，啼莺一声春去远。高歌一壶新酿酒，睡足蜂衙后。云深鹤梦寒，石老松花疾。不如五株门外柳。春归牡丹花下土，唱彻莺啼序。戴胜雨余桑，谢豹烟中树，人困昼长深院宇。恩情已随纨扇歇，攒到愁时节。梧桐一叶秋，砧杵千家月，多的是几声儿檐外铁。","dynasty":"元代","title":"【双调】清江引_梦回昼长帘"}
{"author":"钱霖","content":"恩情已随纨扇歇，攒到愁时节。梧桐一叶秋，砧杵千家月，多的是几声儿檐外铁。","dynasty":"元代","title":"清江引"}
{"author":"钱霖","content":"梦回昼长帘半卷。门掩荼縻院，蛛丝挂柳棉，燕嘴粘花片，啼莺一声春去远。","dynasty":"元代","tags":"写景，抒情，伤怀","title":"清江引·梦回昼长帘半卷"}
{"author":"钱霖","content":"碧云深处遥天暮，经年雁书沉影。雨散梅魂，风醒草梦，还见春回乡井。花明柳暝。念贾箧香空，谢池诗冷。流水斜阳，旧家那是旧风景。怀思横泖雅趣，故人吟啸里，得意酬领。谱缀台城，缄传倩水，肯把俊游重省。凭高倚迥。纵老兴犹浓，不堪驰骋。隔断相思，浦潮波万顷。","dynasty":"元代","title":"台城路次邵复孺韵"}
{"author":"钱霖","content":"客窗闲理清商谱。弹到断肠声，伤今古。自怜素发无多，犹记纹疏夜深语。空剩旧时踪。迷南浦。梨花燕子清明，谁家院宇。没个好情怀，杯慵举。天涯行李萧萧，还是新愁老羁旅。那更落花深，红如雨。","dynasty":"元代","title":"春草碧·客窗闲理清商谱"}
{"author":"钱霖","content":"书带生香，忘忧弄色，四窗虚悄。茅茨净覆，栋宇洗空文藻。卷珠帘，雨痕暮收，绮罗静隔红尘岛。对纸屏素榻，拂潭烟树，扫檐风条。深窈。西园晓。似日照炉峰，数声啼鸟。琼莲倚盖，晓水靓妆孤袅。浣花溪，尚余旧春，＊芳剩馥吟未了。望东林，小径斜通，梦约香山老。","dynasty":"元代","title":"锁窗寒题玉山草堂"}
{"author":"钱霖","content":"试把贤愚穷究，看钱奴自古呼铜臭。徇已苦贪求，待不教泉货周流。忍包羞，油铛插手，血海舒拳，肯落他人后？晓夜寻思机彀，缘情钩距，巧取旁搜。蝇头场上苦驱驰，马足尘中厮追逐。积攒下无厌就，舍死忘生，出乖弄丑。【耍孩儿】安贫知足神明佑，好聚敛多招悔尤。王戎遗下旧牙筹，夜连明计算无休。不思日月搬乌兔，只与儿孙作马牛。添消瘦，不调裀鼎，恣逞戈矛。【十煞】渐消磨双脸春，已雕飕两鬓秋，终朝不乐眉长皱。恨不得柜头钱五分息招人借，架上□一周年不放赎。狠毒性如狼狗，把平人骨肉，做自己膏油。【九】有心待拜五侯，教人唤甚半州，忍饥寒攒得家私厚。待垒做钱山儿倩军士喝号提铃守，怕化做钱龙儿请法官行罡布气留。半炊儿八遍把牙关叩，只愿得无支有管，少出多收。【八】亏心事尽意为，不义财尽力掊，那里问亲弟兄、新姊妹、亲姑舅。只待要春风金谷骄王恺，一任教夜雨新丰因马周。无亲旧，只知敬明眸皓齿，不想共肥马轻裘。【七】资生利转多，贪婪意不休，为锱铢舍命寻争斗。田连阡陌心犹窄，架插诗书眼不瞅。也学采东篱菊，子是个装呵元亮，豹子浮丘。【六】恨不得杨子江变做酒，枣穰金积到斗，为几文贉背钱受了些旁人咒。一斗粟与亲眷分了颜面，二斤麻把相知结下寇仇。真纰缪。一味的骄而且吝，甚的是乐以忘忧。【五】这财曾燃了董卓脐，曾枭了元载头，聚而不散遭殃咎。怕不是堆金积玉连城富，眨眼早野草闲花满地愁。干生受，生财有道，受用无由。【四】有一日大小运并在命宫，死囚限缠在卯酉，甚的散得疾子为你聚来得骤。恰待调和新曲歌金帐，逼临得佳人坠玉楼。难收救，一壁相投河奔井，一壁相烂额焦头。【三】窗隔每都飐飐的飞，椅桌每都出出的走，金银钱米都消为尘垢。山魈木客相呼唤，寡宿孤辰断趁逐。喧白昼，花月妖将家人狐媚，座耗鬼把仓库潜偷。【二】恼天公降下灾，犯官刑系在囚，他用钱时难参透。待买他上木驴钉子轻轻钉，吊脊筋钩儿浅浅钩。便用杀难宽宥，魂飞荡荡，魄散悠悠。【尾】出落他平生聚敛的情，都写做临刑犯罪由。将他死骨头告示向通衢电甃，任他回炙风吹慢慢朽。","dynasty":"元代","title":"【般涉调】哨遍_试把贤愚穷"}
{"author":"邓允端","content":"梧桐叶落秋容早，夜夜寒蛩泣衰草。凤钗金冷鬓云凋，可惜红颜镜中老。音尘望断沈双鲤，唤起相思何日已。琐窗人静月轮孤，六曲屏山冷如水。","dynasty":"宋代","title":"古乐府"}
{"author":"邓允端","content":"一室萧疏甚，禅床印佛宗。树阴生石藓，茶鼎带松风。去去水千里，行行山几重。佩琴与诗卷，回首翠微中。","dynasty":"宋代","title":"过处士山斋"}
{"author":"邓允端","content":"楚岸卸轻帆，停舟曲江曲。日暮塞鸿归，春水平桥绿。","dynasty":"宋代","title":"绝句"}
{"author":"邓允端","content":"得志心偏壮，谋生事转疏。雨蓑春种药，月案夜抄书。穷达虽同道，功名不定居。凭谁报消息，为问近何如。","dynasty":"宋代","title":"遣兴"}
{"author":"邓允端","content":"轻烟漠漠锁晴岚，野水溪边小驻骖。日暮征鸿落何处，似将风景过江南。","dynasty":"宋代","title":"秋兴"}
{"author":"邓允端","content":"涉江采芙蓉，欲采寄所思。所思今何在，望断天一涯。将花照秋水，秋水清且漪。行乐不得再，日暮空凄悲。","dynasty":"宋代","title":"涉江采芙蓉"}
{"author":"邓允端","content":"拨开宿火起炉烟，留得馀香伴夜禅。落尽碧桃春不管，东风却放柳飞绵。","dynasty":"宋代","title":"试笺"}
{"author":"邓允端","content":"诗里玄机海样深，散于章句敛于心。会时要似庖丁刃，妙处应同靖节琴。韵胜想君言外得，字新令我意边寻。痴人说梦终难信，何日樽前取次吟。","dynasty":"宋代","title":"题社友诗稿"}
{"author":"方琛","content":"裂破幽篁续古苔，一泓俯瞰石房开。辘轳竟日知无尽，泉脉元从海上来。","dynasty":"宋代","title":"留题剑池石壁"}
{"author":"刘迎","content":"离恨远萦杨柳，梦魂长绕梨花。青衫记得章台月，归路玉鞭斜。翠镜啼痕印袖，红墙醉墨笼纱。相逢不尽平生事，春思入琵琶。","dynasty":"金朝","tags":"婉约，追忆，怀念，感伤","title":"乌夜啼·离恨远萦杨柳"}
{"author":"刘迎","content":"菱鉴玉篦秋月，蕙炉银叶朝云。宿酲人困屏山梦，烟树小江村。翠甲未消兰恨，粉香不断梅魂。离愁分付残春雨，花外泣黄昏。","dynasty":"元代","title":"乌夜啼·菱鉴玉篦秋月"}
{"author":"刘迎","content":"墙角含霜树静，楼头作雪云垂。钩帘鹊噪空庭晚，坐看月来时。异域书迷雁足，幽闺镜掩虫丝。一宵两地肠千转，惟有梦魂知。","dynasty":"元代","title":"锦堂春?"}
{"author":"刘迎","content":"故垄松楸暗，空城草棘荒。数峰横鸟道，一径绕羊肠。桑叶露仍沃，稻花风已香。儿时十年梦，怀旧一悲凉。","dynasty":"金朝","title":"秋郊马上二首其一"}
{"author":"刘迎","content":"海色楼台市，山容水墨图。风疏水杨柳，烟瘦石菖蒲。岁熟多同社，村閒绝诟租。平生亦何事，尘土眷吾庐。","dynasty":"金朝","title":"秋郊马上二首其二"}
{"author":"刘迎","content":"潮蹙三山岛，烟横万里沙。蜃楼春作市，鼍鼓暮催衙。一曲水仙操，片帆渔父家。安期定何处，试问枣如瓜。","dynasty":"金朝","title":"海上"}
{"author":"刘迎","content":"秋水四五尺，暮山三两峰。浮云白毫相，落日紫金容。蓑笠前村笛，楼台古寺钟。殷勤小平远，图画记渠侬。","dynasty":"金朝","title":"秋郊"}
{"author":"刘迎","content":"缓步素丝障，微吟紫绮裘。醉便风侧帽，歌爱月明楼。犀轴题春恨，铜荷滴夜愁。风流十年梦，灯火漫扬州。","dynasty":"金朝","title":"代人忆旧"}
{"author":"刘迎","content":"乱目宝花雨，过眉斑竹筇。拿音迎画鹢，喜态动乌龙。水镜千江月，风琴万壑松。遥知永今夕，情话得从容。","dynasty":"金朝","title":"题雪浦人归图"}
{"author":"刘迎","content":"壮日里闾侠，臂弯双角弓。绣鞯金匼匝，貂袖紫蒙茸。云态自苍狗，玉辉犹白虹。为君占寿骨，诗句有清风。","dynasty":"金朝","title":"彦美生朝"}
{"author":"刘迎","content":"生涯吾亦爱吾庐，踏地从来出赋租。胸次有怀空磈磊，人间无处不崎岖。扶摇安得三千里，应见真成百亿躯。直欲弃家参学去，一龛香火供斋盂。","dynasty":"金朝","title":"数日冗甚怀抱作恶作诗自遣"}
{"author":"刘迎","content":"一轩高占凤麟洲，要作人间汗漫游。海国风烟自朝暮，洞天日月几春秋。梦魂欲拂三花树，活计聊随一叶舟。待我丹成访君去，阆风佳处卜菟裘。","dynasty":"金朝","title":"寄题安嵓起官舍北溟"}
{"author":"刘迎","content":"枫林叶叶堕霜红，天末晴容一镜空。野旷微闻鸟乌乐，草寒时见马牛风。人生险阻艰难里，世事悲歌感慨中。白发孀亲倚门处，梦魂千里付归鸿。","dynasty":"金朝","title":"莫州道中"}
{"author":"刘迎","content":"十年不见建安公，草木依然臭味同。赖有酒尊烦北海，可无香瓣礼南丰。天墀礼乐三千字，海国鹍鹏九万风。正以高轩肯相过，免教书客感秋蓬。","dynasty":"金朝","title":"上施内翰"}
{"author":"刘迎","content":"片云踪迹任飘然，南北东西共一天。万里山川悲故国，十年风雪老穷边。名高冀北无全马，诗到西江别是禅。颇忆米家书画否，梦魂应逐过江船。","dynasty":"金朝","title":"题吴彦高诗集后"}
{"author":"刘迎","content":"妙年椽笔赋长杨，一日声名满四方。天上风流青琐客，人间嘉庆绿衣郎。锦囊看读金花诰，画戟閒凝燕寝香。预恐政成趋急诏，海沂无计驻王祥。","dynasty":"金朝","title":"代王簿上梁孟容副公二首其一"}
{"author":"刘迎","content":"自笑微官马骨高，十年霜鬓雪刁骚。长林丰草未适性，尖帽短靴安得豪。名宦真同一鸡肋，簿书空束两牛腰。故园清兴湖山里，归去经营一把茅。","dynasty":"金朝","title":"代王簿上梁孟容副公二首其二"}
{"author":"刘迎","content":"雨馀天气动朝寒，寒食都来数日间。羯鼓催开小桃李，画屏围出好溪山。尘埃老我真堪笑，风物撩人欲破悭。梅雪巳残春过半，一尊无处与公閒。","dynasty":"金朝","title":"清明前十日作"}
{"author":"刘迎","content":"桃李欲开风雨多，花时犹得屡经过。缓听一曲玉连琐，满汎十分金卷荷。红烛影纱闻唤马，翠罗承袜见凌波。杜陵老矣孤春事，奈此诗愁恼乱何。","dynasty":"金朝","title":"闻丘丈晚集庆寿作诗戏之"}
{"author":"刘迎","content":"室中呼起散花天，来伴维摩到处禅。百刻篆香消昼永，一番风雨破春妍。云山真欲追聱叟，风腋何妨借玉川。他日相思共明月，旧游应说禁烟前。","dynasty":"金朝","title":"明日复会客普照继呈此诗去及瓜不数日矣"}
{"author":"刘迎","content":"翠袖佳人修竹傍，风姿绰约破湖光。静中惯识形神影，妙处谁知色味香。观想有灵通水月，孤音无侣伴冰霜。故人愁绝今何许，烟雨霏霏子半黄。","dynasty":"金朝","title":"观古作者梅诗戏成一章"}
{"author":"刘迎","content":"何必罗浮访稚川，相逢一笑共谈玄。蓬莱咫尺三万里，铜狄因循五百年。梦幻莫论身外事，啸歌聊得醉中天。几时丹灶同收拾，去入云山了旧缘。","dynasty":"金朝","title":"赠人"}
{"author":"刘迎","content":"闻说风流靖长官，宦游寥落废清閒。酒狂吞尽喙三尺，诗瘦耸成肩两山。世事君方厌蜗角，生涯我欲赋鱼蛮。脱身何日扁舟去，相对一蓑烟雨间。","dynasty":"金朝","title":"别后有怀元济"}
{"author":"刘迎","content":"迫窄十年冠盖场，谁怜王谢有诸郎。俗缘不脱三生债，豪气都无万丈长。遣兴久凭诗作社，避愁专欲酒为乡。黄尘投老逢青眼，赖有知音未可忘。","dynasty":"金朝","title":"赠董丞秉国"}
{"author":"刘迎","content":"耳边尘事且无喧，听我归耕郭外村。贱子自藏蜗壳舍，故人谁并雀罗门。书窗共作三年计，尊酒相逢一笑温。不信家山不堪隐，仇池今在古铜盆。","dynasty":"金朝","title":"闻彦美服药以诗问讯"}
{"author":"刘迎","content":"今古良宵此会同，望穷云物有无中。人间钿合三山隔，天上灵槎一水通。鳷鹊楼空纨扇月，鸳鸯机冷苧罗风。不须更乞蛛丝巧，久矣人生百巧穷。","dynasty":"金朝","title":"和人七夕韵"}
{"author":"刘迎","content":"自笑区区学道难，未容香火访名山。因循忧患馀生里，收敛光芒窘步间。白社祝公今日始，丹丘容我几时还。相从愿结翻经会，共过壶中日月閒。","dynasty":"金朝","title":"次曹次仲韵因以自感"}
{"author":"刘迎","content":"满城风雨殿馀春，燕坐翛然亦可人。杨柳杏花相对晚，石泉槐火一时新。愁边兴味浑宜酒，句里机缘欲脱尘。早晚阿咸来过我，坐中软语慰情亲。","dynasty":"金朝","title":"寒食阻雨招元功会话"}
{"author":"刘迎","content":"故人家有小池台，桃李成蹊手自栽。尊酒几时邀客去，园林无日不花开。丹青一一归图画，红紫纷纷费剪裁。胜槩须公与题品，杖藜何惜醉中来。","dynasty":"金朝","title":"次韵诸园不暇游览"}
{"author":"刘迎","content":"投绂归来岁月过，清閒殊胜吏分窠。人思狡兔藏三窟，我愿白鸥同一波。棋局何妨烂樵斧，印章终欲博渔蓑。人间万事俱尘土，醉倒尊前奈我何。","dynasty":"金朝","title":"自解"}
{"author":"刘迎","content":"半濠清浅芰荷彫，落日登临未寂寥。山色逼秋浑作市，海声迎暮欲吞潮。沙头白鸟疑相熟，木末青旗苦见招。不似常时对官府，可无閒话及渔樵。","dynasty":"金朝","title":"陪诸友登三山亭二首其一"}
{"author":"刘迎","content":"霜林馀叶未全彫，极目西风对泬寥。万里沙荒秋后草，三神山动晚来潮。移尊正及兵厨近，结客何须驿骑招。老素抚床端可必，未甘随分隐耕樵。","dynasty":"金朝","title":"陪诸友登三山亭二首其二"}
{"author":"刘迎","content":"秋来何事忆归频，正以家无妒妇津。未许桂枝招隐士，不妨桃叶赠行人。梦䰟历历千山远，客宦悠悠五斗贫。犀箸鸾刀许何日，归来举案得纷纶。","dynasty":"金朝","title":"次刘元直韵二首其一"}
{"author":"刘迎","content":"半年归梦别离间，只有音书雁足还。罗幕翠横秋掩冉，玉壶红湿泪斓斑。天明不作雾非雾，月破可怜山复山。准拟春风对眉膴，一尊相对洗愁颜。","dynasty":"金朝","title":"次刘元直韵二首其二"}
{"author":"刘迎","content":"海山何处是蓬瀛，节物催人意自惊。客里厌逢今旧雨，梦馀愁听短长更。故园颇觉归期缓，老境难堪此段清。想得诗成正萧瑟，竹窗灯火夜微明。","dynasty":"金朝","title":"次韵夜雨"}
{"author":"刘迎","content":"谁道江梅驿信迟，碧琅玕里见横枝。为寻疏影暗香处，独立嫩寒清晓时。嚼蕊不妨浮白饮，认桃休赋比红诗。平生东阁风流在，何逊而今鬓欲丝。","dynasty":"金朝","title":"梅"}
{"author":"刘迎","content":"故乡归思白云边，瓶钵东来想浩然。桑下久无三宿恋，室中今许一灯传。梦惊城郭风尘窟，兴寄湖山雪月船。老矣重游恐难得，平生四海与弥天。","dynasty":"金朝","title":"城南庵"}
{"author":"刘迎","content":"尘埃握手众人中，草木从来臭味同。春夏我虽迷出处，交游君不异初终。赤黄晚岁徵奇梦，清白平生继古风。叹息蜀州人日作，伤心不觉涕无从。","dynasty":"金朝","title":"书何维桢见赠诗后"}
{"author":"刘迎","content":"道人休去白云边，老矣分明懒瓒然。参学谁能知许事，退休聊得息诸缘。忘形马迹车尘外，适意山光水影前。想得松根憩寂莫，坏残云衲半垂肩。","dynasty":"金朝","title":"寄题蓟丘僧房"}
{"author":"刘迎","content":"碧琅玕里小蘧庐，想像幽人手植初。不独禅心破诸有，还于法性识真如。应缘任笑风月底，出世要观霜雪馀。他日升堂参玉版，会须傍出赏春蔬。","dynasty":"金朝","title":"虚春亭"}
{"author":"刘迎","content":"尘埃日日厌风霾，一雨方容眼界开。水底天光大圆镜，树头山色小飞来。马牛涉地无相及，鸥鹭知人已不猜。更得扁舟待明月，一杯容我醉云罍。","dynasty":"金朝","title":"雨后"}
{"author":"刘迎","content":"笔端奇处发天藏，事远怀人涕泗滂。馀子风流空魏晋，上人谈笑自羲皇。折腰五斗几钱直，去国十年三径荒。安得一堂重写照，为公桂酒泻蕉黄。","dynasty":"金朝","title":"题归去来图"}
{"author":"刘迎","content":"花木阴阴一亩宫，平生高兴与谁同。尊罍北海无虚日，乡里东家有故风。先业固知衣钵在，大门何惜橐奁空。襄阳耆旧今谁识，尚喜风流见阿戎。","dynasty":"金朝","title":"寄题孔德通东园"}
{"author":"刘迎","content":"人物伤心万马空，于今声价歘然东。教条不独行千里，筹策曾经奉一戎。事契百年知有自，笑谈三语记无同。白头赖有髯参在，解说当时喜怒公。","dynasty":"金朝","title":"次韵郦元与赠于元直道旧二首其一"}
{"author":"刘迎","content":"倦游方叹锦囊空，此道谁知一夕东。客里簿书惭老子，诗中旗鼓避元戎。叩门莫厌经过数，促席聊容语笑同。此乐秪忧儿辈觉，不应品藻待渠公。","dynasty":"金朝","title":"次韵郦元与赠于元直道旧二首其二"}
{"author":"刘迎","content":"屋角鸡号夜向晨，客床相对话悲辛。流离仅脱哙等伍，老大空为济上人。却扫欲安无事贵，累人犹属有锥贫。故山邻里今安否，归去同寻笋蕨春。","dynasty":"金朝","title":"昌邑道中"}
{"author":"刘迎","content":"镜中青鬓雪霜皤，岁月从教落魄过。物理不容人太过，生涯休叹我无多。百年竟似蝇钻纸，万事终同鼠饮河。秪恐徐公宿缘在，东风时梦海棠窠。","dynasty":"金朝","title":"题仲山枝巢"}
{"author":"刘迎","content":"云髻春风一尺高，笑携儿女候归桡。情知一首閒情赋，合为微官懒折腰。","dynasty":"金朝","title":"归来图戏作"}
{"author":"刘迎","content":"短车无复驾青牛，散策方来对白鸥。烟水从容许君独，暂须分我一船秋。","dynasty":"金朝","title":"过关渡水图"}
{"author":"刘迎","content":"犀颅玉颊宁馨子，雾鬓云鬟窈窕娘。三十年前大门日，忆观群戏碧方床。","dynasty":"金朝","title":"张萱戏婴图"}
{"author":"刘迎","content":"桃李香中八九家，青旗高挂绿杨斜。晚来风色渡头急，满地萧萧杨白花。","dynasty":"金朝","title":"河桥"}
{"author":"刘迎","content":"淮安城壁空楼橹，风雨半摧鸡粪土。传闻兵火数年前，西观竹间藏乳虎。迄今井邑犹荒凉，居民生资惟榷场。马军步军自来往，南客北客相经商。迩来户口虽增出，主户中间十无一。里闾风俗乐过从，学得南人煮茶吃。青衫从事今白头，一官乃得西南陬。宦游未免简书畏，归去更怀门户忧。世缘老矣百不好，落笔尚能哦楚调。从今买酒乐升平，烂醉歌呼客神庙。","dynasty":"金朝","title":"淮安行"}
{"author":"刘迎","content":"淮安城郭真虚设，父老年前向予说。筑时但用鸡粪土，风雨即摧乾更裂。秪今高低如堵墙，举头四野青茫茫。不知地势实冲要，东连鄂渚西襄阳。谁能一劳谋永逸，四壁依前护塼石。免令三岁二岁间，费尽千人万人力。","dynasty":"金朝","title":"修城行"}
{"author":"刘迎","content":"南州一雨六十日，所至川源皆汎溢。黄河适及秋水时，夜来决破陈河堤。河神凭陵雨师借，晚未及晴昏复下。传闻一百五十村，荡尽田园及庐舍。我闻禹时播河为九河，一河既满还之他。川平地迥势随弱，安流是以无惊波。秪今茫茫馀故迹，未易区区议疏辟。三山桥坏势益南，所过泥沙若山积。大梁今世为陪京，财赋百万资甲兵。高谈泥古不须尔，且要筑堤三百里。郑为头，汴为尾，准备他时涨河水。","dynasty":"金朝","title":"河防行"}
{"author":"刘迎","content":"我昔游京师，稽首礼瑞像。堂堂紫金身，示现大法藏。装严七宝几，重叠九霞帐。光如百千日，晃耀不容望。想初法王子，运力摄诸匠。瑰材发神秘，妙斲出智创。风流蜀居士，翰墨老弥壮。雷霆大地底，音乐诸天上。犹疑三十二，不具梵音相。不知一点真，正胜千语浪。呜呼五因缘，语绮反成谤。我今独何幸，相见问无恙。文殊本无二，何处觅真妄。庶修香火供，获脱烦恼障。天龙想惊喜，诃卫日归向。巳觉海潮音，人天会方丈。","dynasty":"金朝","title":"普照旃檀像旧物也方丈老人比以见还作诗谢之"}
{"author":"刘迎","content":"忆昔西游大梁苑，玉堂门闭花阴晚。壁间曾见郭熙画，江南秋山小平远。别来南北今十年，尘埃极目不见山。乌靴席帽动千里，只惯马蹄车辙閒。明窗短幅来何处，乱点依稀涴寒具。焕然神明顿还我，似向白玉堂中住。濛濛烟霭树老苍，上方楼阁山夕阳。一千顷碧照秋色，三十六峰凝晓光。悬崖高居谁氏宅，缥缈危栏荫青樾。定知枕石高卧人，常笑骑驴远游客。当时画史安定梁，想见泉石成膏肓。独将妙意寄毫楮，我愧甫立随诸郎。此行真成几州错，区区世路风波恶。还家特作发愿文，伴我山中老猿鹤。","dynasty":"金朝","title":"梁忠信平远山水"}
{"author":"刘迎","content":"朔风朝来放云叶，纷纷吹落龙沙雪。山河大地同一如，变化须臾亦奇绝。参天松顶老犹强，抢地竹头低欲折。乱飘书帙爱窗明，狂入地炉惊火灭。重衾方拥肤尚粟，冻笔将书肘先掣。未容衰白点鬓华，只许醉红生面缬。何人清唱堕梁尘，有客高吟霏锯屑。昔贤句法今尚在，断臂阿谁心地瞥。后生旷世安敢望，故事历劫徒能说。是中圣处公会无，一粒灵丹工点铁。","dynasty":"金朝","title":"连日雪恶用聚星堂雪诗韵"}
{"author":"刘迎","content":"昔闻赵州老，老大犹汎爱。说法利人天，机缘不胜载。当年镇府话，盖以小喻大。具眼领略之，于兹岂无待。呜呼后来者，见趣远不逮。又闻东坡公，谪居饱鲑菜。暮年海南住，几席溪山对。自馔一杯羹，老狂犹故态。最喜霜露秋，味出鸡豚外。乃知作诗本，口腹不无赖。风流二大士，妙处无向背。在家与出家，相投若针芥。先生今复然，秀句笔端快。谁云修法供，游戏出狼狈。一饱待明年，桑麻歌佩佩。","dynasty":"金朝","title":"徐梦弼以诗求芦菔辄次来韵"}
{"author":"刘迎","content":"神农尝草木，济世以仁爱。根源列郡出，品目成书载。中云莱菔根，试验颇为大。昌谷呕时须，文园渴尝待。食异地黄并，效与芜菁逮。岂惟齿众药，政自冠诸菜。五州风土宜，罫布畦垄对。垦锄尽众力，封培穷百态。翠角春雨中，黄花晚烟外。日送盘箸资，岁给瓶罂赖。片玉出头颅，层冰起肤背。脆美掩莼葵，甘辛敌姜芥。物生贵有用，对此一何快。储贮得沈涵，弃遗免狼狈。但足齐人餐，何惭楚臣佩。","dynasty":"金朝","title":"再次前韵"}
{"author":"刘迎","content":"君不见二牢山下狮子峰，海波万里家鱼龙。金鸡一唱火轮出，晓色下瞰扶桑宫。槲林叶老霜风急，雪浪如山半空立。贝阙轩腾水伯居，琼瑰喷薄鲛人泣。长镵白柄光芒寒，一苇去横烟雾间。峰峦百叠破螺甲，宫室四面开蚝山。碎身粉骨成何事，口腹之珍乃吾祟。郡曹受赏虽一言，国史收痂岂非罪。筠篮一一千里来，百金一笑收羹材。色新欲透玛瑙盌，味胜可挹葡萄醅。饮客醉颊浮春红，金盘旋觉放箸空。齿牙寒光漱明月，胸臆秀气喷长虹。平生浪说江瑶柱，大嚼从今不论数。我老安能汗漫游，买船欲访渔郎去。","dynasty":"金朝","title":"鳆鱼"}
{"author":"刘迎","content":"楼前山色秋横碧，楼下水光秋漫白。眼看对此千里愁，楼下长歌古离别。萧萧郎马何时归，雁奴去作斜行飞。灞桥过客夕阳远，渭城行人朝雨微。玉凄花冷令人瘦，日暮倚楼双翠袖。蕙炷犹残鸂鶒香，曲尘半著鸳鸯绣。五云飞过芙蓉城，洞天冷落云间笙。妾身有愿化春草，伴君长亭仍短亭。","dynasty":"金朝","title":"楼前曲"}
{"author":"刘迎","content":"宝箱拂尘金𨧱钺，周昉丹青见真笔。春风曾忆赋妖娆，人共画图成十一。烛奴香底花光凝，铮铮铁响闻三更。车声雷动不通语，眼态波横空送情。蛮云盘鹤辽天阔，犀玉依依对书札。人生何处不相逢，还醉武陵溪上月。","dynasty":"金朝","title":"题十眉图"}
{"author":"刘迎","content":"衣若新沐兰汤薰，灵巫拜舞方迎神。恍然相见帝者服，九歌昔咏云中君。画史亦可人，妙入造化域。羽衣玉尘美且閒，此意不知何处得。空明倏忽纷溟濛，胡为眷眷临寿宫。飘然来下复远举，想像决去随飞龙。祠空人散秋萧瑟，落日猿声唤秋色。湘天极目青茫茫，凭高一望无南北。","dynasty":"金朝","title":"云中君图"}
{"author":"刘迎","content":"山娟娟，江茫茫，缘山林木老已苍。穿林细路萦羊肠，汀洲人家兰杜香。两山秀出江中央，宛如双剑森锋铓。层峦架空化宝坊，塔波突兀一气傍。鸡声喔喔林鸟翔，顾瞻曙色开东方。清风宿雾方苍凉，兜罗绵网淡平野，紫磨金饼暾浮桑。橹声才动欲离岸，钟韵已残犹殷床。当年有米维楚狂，生子亦复肖阿章。想从乃翁住朝阳，收拾山绿餐湖光。膝前翰墨观琳琅，此图戏出遂擅场。彼众史者何敢当，不然安得牙签犀轴古锦囊，赏览一朝蒙古皇。","dynasty":"金朝","title":"楚山清晓图"}
{"author":"刘迎","content":"邮传文书日旁午，过眼不容留顷许。先生遣决谈笑间，退食归来奉慈母。吾不爱锦衣荣归誇梓里，吾不爱绣衮徒步登槐府。传家所爱作宁馨，入室不愁无阿堵。堂中怡愉奉颜色，堂下嬉戏同儿女。十分寿斝汎醇酎，五色綵衣纷杂组。映阶萱草弄春色，循陔兰叶荣朝雨。先生蕴藉古人似，早岁声名天尺五。拘縻岂合坐冗曹，献纳直宜趋禁所。更书屈指今几日，伫看褒诏传天语。龙光歆艳动庭闱，汤沐疏封分郡土。芝封钿轴烂云锦，羽衣宝帔辉金缕。形容何止入画图，歌咏亦须流乐谱。区区贱子独何幸，晚喜宗盟同鼻祖。他年一笑约升堂，万石尊前拜严姥。","dynasty":"金朝","title":"题刘德文戏綵堂"}
{"author":"刘迎","content":"骥騄蚁垤空，莫干犀革断。人材必超轶，物理乃融泮。先生廊庙具，冰雪自湔盥。十年处䌓剧，风力济详练。堂堂八面敌，了了一笑粲。云中国西邑，食货资转挽。中台辍之去，正倚咄嗟办。从容九年蓄，坐想出鞭算。向来盐铁使，绪业著家传。春朝观上计，广厦奉閒燕。行矣需诏除，鹓行耸荣观。","dynasty":"金朝","title":"送刘德正"}
{"author":"刘迎","content":"溪山不难买，所费千金储。不如数峰云，朝昏对吾庐。交游岂无人，转盼伤离居。不如吾兄弟，相应如笙竽。左侯蓟名族，温温器璠玙。身虽市朝寄，心与功名疏。伯也亦可人，文华炳于菟。风神耸魁伟，襟韵含冲虚。平生一片心，缘尘不关渠。相期有幽事，岁晚山林俱。綵服照黄冠，欢呼奉亲舆。大妇侍巾帨，中妇供庖厨。诸孙戏膝前，翩然凤将雏。朝采南涧芹，莫漉西溪鱼。烟霞入杖屦，风月来窗疏。观竹上巢云，礼佛登香炉。红龙雪浪涌，白塔苍烟孤。冰弦写天籁，茶瓯泛云腴。快哉天下乐，俯仰馀何须。正恐左太冲，招隐昔所无。","dynasty":"金朝","title":"盘山招隐图"}
{"author":"刘迎","content":"济南孙夫子，养素抱绝识。家有五亩园，种树如种德。枝叶深覆护，根本饱封殖。要令方寸地，不著荆与棘。流芳被邻里，馀荫连阡陌。居然物随化，草木尽佳色。河阳艺桃李，寿张莳梓漆。至今青史上，相望如黑白。乃知百年用，赖此一日积。君今尚隐约，白首勤垦辟。人心亦天理，否泰有终极。会待东风来，吹春满花国。","dynasty":"金朝","title":"寄题禹城孙氏茂德亭"}
{"author":"刘迎","content":"危峰张屏帏，峻壁开户牖。崩腾来阵马，翔舞下灵鹫。秀色纷后前，晴岚迷左右。重阴忽障翳，虚籁竞呼吼。深迂爱风日，高亢扪星斗。帝居望北阙，村落当南口。军都汉时县，遗迹奄存否。中郎读书处，遗构想摧朽。谁云用武地，经训乃渊薮。我家胶东湄，朴学叹白首。居邻通德里，况此见师友。惭无书带草，采采为盈手。何以醉先生，清溪绿如酒。","dynasty":"金朝","title":"南口"}
{"author":"刘迎","content":"车马两山间，上下数百里。萦纡来不断，奕奕似流水。鲸形曲腰膂，蛇势长首尾。我车从其间，摇兀如病齿。推前挽复后，进寸退还咫。息心固安分，尚气或被指。徐趋自循辙，躁进应覆轨。行行非我令，柅亦岂吾使。倦仆困号呼，疲牛苦鞭箠。紞如五更鼓，相庆得戾止。归来幸无恙，喘汗正如洗。何以慰此劳，村醅正浮蚁。","dynasty":"金朝","title":"晚到八达岭下达旦乃上"}
{"author":"刘迎","content":"山险略巳出，弥望尽荒坡。风土日巳殊，气象微沙陁。我老倦行役，驱车此经过。时节春已夏，土寒地无禾。行路不肯留，奈此居人何。作诗无佳语，以代劳者歌。","dynasty":"金朝","title":"出八达岭"}
{"author":"刘迎","content":"隰川来西州，数郡被其利。刺陵放而南，奔驶不可制。兹焉幸不幸，长策未容议。且复观其澜，雄豪快人意。","dynasty":"金朝","title":"隰川"}
{"author":"刘迎","content":"磨笄耸然来，隰水汹而去。山川俯城郭，藩翰重畿辅。桑麻数百里，烟火几万户。长桥龙偃蹇，飞阁凤腾翥。传闻山西地，出入此其路。源源百货积，井井三壤赋。蒲萄秋倒架，芍药春满树。盘躄多布韦，婵娟半娥素。永怀小靖节，厚德皆忠恕。至今受一廛，如昔歌五裤。伤心隔生死，知巳今有数。归日当驱车，生刍奠其墓。","dynasty":"金朝","title":"上谷"}
{"author":"刘迎","content":"我为山西行，叱驭过近县。传闻蔡有邻，石刻古今冠。风流书以来，妙绝隶之变。银钩鸾凤舞，铁画蛟龙缠。凭谁致墨本，故旧诧珍献。正恐赋分薄，一夕碎雷电。平生六一老，集古藏千卷。惜此方殊邻，公乎未之见。","dynasty":"金朝","title":"蔡有邻碑"}
{"author":"刘迎","content":"马虺隤，牛觳觫，山行萦纡车轣辘。路旁指点是官人，老矣一翁双鬓秃。汝牛幸可耕，汝马幸可骑，有此可载琴书归。胡为奔走东西道，白发刁骚被人笑。","dynasty":"金朝","title":"车轣辘"}
{"author":"刘迎","content":"沙漫漫，草班班，南山北山相对看，我行乃在山之间。行人仰不见飞鸟，树木足知边塞少。沙漫漫，草班班，我行欲趁西风还。仆夫汝莫愁衣单，我但着衣思汝寒。","dynasty":"金朝","title":"沙漫漫"}
{"author":"刘迎","content":"浑河汹涌从西来，黄流正触山之崖。山崖路窄仅容过，小误往往车轮摧。车摧料理动半日，后人欲过何艰涩。深山日暮人巳稀，食物有钱无处觅。何时真宰遣六丁，铲此叠嶂如掌平。憧憧车马山西路，万古行人易来去。","dynasty":"金朝","title":"摧车行"}
{"author":"刘迎","content":"前车行，后车逐，车声夜随山诘曲。前车失手落高崖，车轮直下声如雷。同行急救救不得，人牛翻压鸣声哀。我时潜闻后车说，前车使牛何太拙。只知拍手笑前人，不道后来当改辙。前途犹有坡陀在，后车当以前车戒。","dynasty":"金朝","title":"败车行"}
{"author":"省吏","content":"崔子曲如钩，随例得封侯。髆上全无项，胸前别有头。","dynasty":"唐代","title":"嘲崔左丞"}
{"author":"鲍朝宾","content":"篮舆直上八重峰，千里秋蟾咫尺中。寄语尘寰高会者，清光不与世间同。","dynasty":"宋代","title":"登华顶峰"}
{"author":"赵彦昭","content":"器乏雕梁器，材非构厦材。但将千岁叶，常奉万年杯。","dynasty":"唐代","tags":"春节","title":"奉和元日赐群臣柏叶应制"}
{"author":"赵彦昭","content":"秋豫凝仙览，宸游转翠华。呼鹰下鸟路，戏马出龙沙。紫菊宜新寿，丹萸辟旧邪。须陪长久宴，岁岁奉吹花。","dynasty":"唐代","tags":"重阳节，登高，写景，抒情","title":"奉和九日幸临渭亭登高应制"}
{"author":"赵彦昭","content":"红萼竞妍春苑曙，粉茸新向御筵开。长年愿奉西王宴，近侍惭无东朔才。","dynasty":"唐代","title":"杂曲歌辞。桃花行"}
{"author":"赵彦昭","content":"两揆光天秩，三朝奉帝熙。何言集大鸟，忽此丧元龟。坐叹公槐落，行闻宰树悲。壑舟今已去，宁有济川期。","dynasty":"唐代","title":"哭仆射鄂公杨再思"}
{"author":"赵彦昭","content":"宝契无为属圣人，雕舆出幸玩芳辰。平楼半入南山雾，飞阁旁临东墅春。夹路秾花千树发，垂轩弱柳万条新。处处风光今日好，年年愿奉属车尘。","dynasty":"唐代","title":"人日侍宴大明宫应制"}
{"author":"赵彦昭","content":"主第岩扃驾鹊桥，天门阊阖降鸾镳。历乱旌旗转云树，参差台榭入烟霄。林间花杂平阳舞，谷里莺和弄玉箫。已陪沁水追欢日，行奉茅山访道朝。","dynasty":"唐代","title":"奉和初春幸太平公主南庄应制"}
{"author":"赵彦昭","content":"六龙齐轸御朝曦，双鹢维舟下绿池。飞观仰看云外耸，浮桥直见海中移。灵泉巧凿天孙渚，孝笋能抽帝女枝。幸愿一生同草树，年年岁岁乐于斯。","dynasty":"唐代","title":"奉和幸安乐公主山庄应制"}
{"author":"赵彦昭","content":"宝地龙飞后，金身佛现时。千花开国界，万善累皇基。北阙承行幸，西园属住持。天衣拂旧石，王舍起新祠。刹凤迎雕辇，幡虹驻彩旗。同沾小雨润，窃仰大风诗。","dynasty":"唐代","title":"奉和幸大荐福寺（寺乃中宗旧宅）"}
{"author":"赵彦昭","content":"夙驾移天跸，凭轩览汉都。寒烟收紫禁，春色绕黄图。旧史遗陈迹，前王失霸符。山河寸土尽，宫观尺椽无。崇高惟在德，壮丽岂为谟。茨室留皇鉴，熏歌盛有虞。","dynasty":"唐代","title":"奉和幸长安故城未央宫应制"}
{"author":"赵彦昭","content":"贤族唯题里，儒门但署乡。何如表岩洞，宸翰发辉光。地在兹山曲，家临郃水阳。六龙驻旌罕，四牡耀旂常。北斗临台座，东山入庙堂。天高羽翼近，主圣股肱良。野竹池亭气，村花涧谷香。纵然怀豹隐，空愧蹑鹓行。","dynasty":"唐代","title":"奉和幸韦嗣立山庄侍燕应制"}
{"author":"赵彦昭","content":"始见青云干律吕，俄逢瑞雪应阳春。今日回看上林树，梅花柳絮一时新。","dynasty":"唐代","title":"苑中人日遇雪应制"}
{"author":"赵彦昭","content":"廊庙心存岩壑中，銮舆瞩在灞城东。逍遥自在蒙庄子，汉主徒言河上公。","dynasty":"唐代","title":"奉和圣制幸韦嗣立山庄应制"}
{"author":"赵彦昭","content":"水面芙蓉秋已衰，繁条偏是著花迟。平明露滴垂红脸，似有朝愁暮落时。","dynasty":"唐代","title":"秋朝木芙蓉"}
{"author":"赵彦昭","content":"红萼竞燃春苑曙，粉茸新吐御筵开。长年愿奉西王母，近侍惭无东朔才。","dynasty":"唐代","title":"侍宴桃花园咏桃花应制"}
{"author":"赵彦昭","content":"剪綵迎初候，攀条故写真。花随红意发，叶就绿情新。嫩色惊衔燕，轻香误采人。应为熏风拂，能令芳树春。","dynasty":"唐代","title":"奉和圣制立春日侍宴内殿出剪綵花应制"}
{"author":"赵彦昭","content":"宝地龙飞后，金身佛现时。千花开国界，万善累皇基。北阙承行幸，西园属住持。天衣拂旧石，王舍起新祠。刹凤迎雕辇，幡虹驻綵旗。同沾小雨润，窃仰大风诗。","dynasty":"唐代","title":"奉和幸大荐福寺"}
{"author":"赵彦昭","content":"剪彩迎初候，攀条故写真。花随红意发，叶就绿情新。嫩色惊衔燕，轻香误采人。应为熏风拂，能令芳树春。","dynasty":"唐代","title":"奉和圣制立春日侍宴内殿出剪彩花应制"}
{"author":"赵彦昭","content":"出震乘东陆，凭高御北辰。祥云应早岁，瑞雪候初旬。庭树千花发，阶蓂七叶新。幸承今日宴，长奉万年春。","dynasty":"唐代","title":"奉和人日清晖阁宴群臣遇雪应制"}
{"author":"赵彦昭","content":"青女三秋节，黄姑七日期。星桥度玉珮，云阁掩罗帷。河气通仙掖，天文入睿词。今宵望灵汉，应得见蛾眉。","dynasty":"唐代","title":"奉和七夕两仪殿会宴应制"}
{"author":"赵彦昭","content":"出豫乘秋节，登高陟梵宫。皇心满尘界，佛迹现虚空。日月宜长寿，人天得大通。喜闻题宝偈，受记莫由同。","dynasty":"唐代","title":"奉和九月九日登慈恩寺浮屠应制"}
{"author":"赵彦昭","content":"云物中京晓，天人外馆开。飞桥象河汉，悬榜学蓬莱。北阙临仙槛，南山送寿杯。一窥轮奂毕，惭恧栋梁材。","dynasty":"唐代","title":"安乐公主移入新宅侍宴应制同用开字"}
{"author":"赵彦昭","content":"皇情遍九垓，御辇驻昭回。路若随天转，人疑近日来。河看大禹凿，山见巨灵开。愿扈登封驾，常持荐寿杯。","dynasty":"唐代","title":"奉和圣制登骊山高顶寓目应制"}
{"author":"赵彦昭","content":"云骖驱半景，星跸坐中天。国诞玄宗圣，家寻碧落仙。玉杯鸾荐寿，宝算鹤知年。一睹光华旦，欣承道德篇。","dynasty":"唐代","title":"奉和幸白鹿观应制"}
{"author":"陈廷言","content":"越水吴山共寂寥，已无遗老话前朝。海门三日潮声歇，天目千年王气消。夜月乌啼龙井树，春风花落海鲜桥。威仪文物今何在，回首浮屠倚碧霄。","dynasty":"元代","title":"钱唐怀古"}
{"author":"陈运镇","content":"高峰初射海暾红，匹马冲寒更向东。万里风来鹏背上，三边春尽雁声中。神京左辅山河壮，帝里先畴乐利同。回首长城如户限，祖龙犹未是英雄。","dynasty":"清代","title":"宁远道中"}
{"author":"高荷","content":"少鎔蜡泪装应似，多爇龙涎臭不如。只恐春风有机事，夜来开破几丸书。","dynasty":"宋代","title":"蜡梅"}
{"author":"高荷","content":"四篇诗得褭蹄金，妙旨初临法语寻。要我尽除儿子气，知公全用老婆心。平章许事真难可，付嘱斯文岂易任。感激面东垂涕泗，高山从此少知音。","dynasty":"宋代","title":"答山谷先生"}
{"author":"高荷","content":"丹青有神艺，周郎独能兼。图画绝世人，真态不可添。却怜如画者，相与落谁手。想像犹可言，雨重烟笼柳。","dynasty":"宋代","title":"和山谷题李亮功家周昉画美人琴阮图"}
{"author":"高荷","content":"南溪太史还朝晚，息驾江陵颇从款。彩毫曾咏水仙花，可惜国香天不管。将花托意为罗敷，十七未有十五余。宋玉门墙纡贵从，蓝桥庭户怪贫居。十年目色遥成处，公更不来天上去。已嫁邻姬窈窕姿，空传墨客殷勤句。闻道离鸾别鹤悲，藁碪无赖鬻蛾眉。桃花结子风吹后，巫峡行云梦足时。田郎好事知渠久，酬赠明珠同石友。憔悴犹疑洛浦刀，风流固可章台柳。宝髻犀梳金凤翘，尊前初识董娇饶。来迟杜牧应须恨，愁杀苏州也合销。也把水仙花说似，猛省西家黄学士。乃能知妾妾当时，悔不书空作黄字。王子初闻话此详，索诗裁与漫凄凉。只今驱豆无方法，徒使田郎号国香。","dynasty":"宋代","title":"国香"}
{"author":"高荷","content":"所喜江陵得真处，沮漳依旧两川横。亲祠堂主鸾曾驻，善梦先生蝶不归。沙软绿头相并鸭，水深红尾自跳鱼。威强九鼎惧，丧乱一台成。勃兴连谷雨，闰位次花王。佳人斗草百，稚子击毬双。辨虽豪白马，谗亦困青蝇。","dynasty":"宋代","title":"句"}
{"author":"高荷","content":"万里南溪郡，黄香得赐环。盛名喧海内，摧翮返云间。太史资诚峻，郎官选亦悭。朝廷才特起，堂奥援谁扳。一梦追前事，群公厄后艰。中伤皆死祸，放逐罕生还。别驾之戎僰，侨居傍草菅。想知谙鸟道，闻说异人寰。杨子家元窘，王维室久鳏。鵩来心破碎，猨叫泪湲潺。达观终难得，羁愁必易删。众情相恻悯，灵物自恬憪。迥阁澄秋晚，幽窗耸夜跧。蜀天何处尽，巴月几回弯。坠履魂空断，遗弓涕忽潸。石门凄殿楯，铜雀惨宫鬟。帝统联仁圣，皇恩感艳顽。纲罗疏党禁，诛蔓扫朋奸。点检金闺彦，凋零玉笋班。尚令宗庙器，遥隔鬼门关。拊髀咨询及，含香诰命颁。笑谈趋赤县，吟咏落乌蛮。奏记怀东观，移文颔北山。应将九迁待，未补七年閒。士愧千钧弩，身谋五两纶。退藏欣望气，延仰窃窥斑。昌谷词源窄，滞溪笔力孱。斲轮深类扁，投斧欲随般。鹄卵真能伏，龙鳞敢冀攀。不嗔无绍介，试遣略承颜。","dynasty":"宋代","title":"上黄太史"}
{"author":"高荷","content":"浪头送过皇天荡，夕阳引到乌衣巷。恶风退作六鷁飞，清秋不成一鹗上。故人情亲在千里，万金不如一番纸。望断云边鸿影稀，似听枝间鹊声喜。","dynasty":"宋代","title":"诗一首"}
{"author":"高荷","content":"妄作非吾事，罢官饥尔曹。此心常去住，何日遂孤高。雁伴乌疮脱，蝇营狗跛劳。不如张仲蔚，门外长蓬蒿。","dynasty":"宋代","title":"诗一首"}
{"author":"高荷","content":"四篇诗得袅蹄金，妙旨初临法语寻。要我尽除儿子气，知公全用老婆心。平章许事真难可，付嘱斯文岂易任。感激面东垂涕泗，高山从此少知音。","dynasty":"宋代","title":"答山谷先生"}
{"author":"高荷","content":"少镕蜡泪装应似，多爇龙涎臭不如。只恐春风有机事，夜来开破几丸书。","dynasty":"宋代","title":"蜡梅"}
{"author":"高荷","content":"亲祠堂主鸾曾驻，善梦先生蝶不归。","dynasty":"宋代","title":"句其二"}
{"author":"高荷","content":"沙软绿头相并鸭，水深红尾自跳鱼。","dynasty":"宋代","title":"句其三"}
{"author":"高荷","content":"威强九鼎惧，丧乱一台成。","dynasty":"宋代","title":"句其四"}
{"author":"高荷","content":"勃兴连谷雨，闰位次花王。","dynasty":"宋代","title":"句其五"}
{"author":"高荷","content":"佳人斗草百，稚子击毬双。","dynasty":"宋代","title":"句其六"}
{"author":"高荷","content":"辨虽豪白马，谗亦困青蝇。","dynasty":"宋代","title":"句其七"}
{"author":"邢昉","content":"湖县忽离群，兵车谅未闻。揭竿真草草，暴骨竟纷纷。秋隔苕花岸，心悲建业云。遥思于役意，不为武夷君。","dynasty":"清代","title":"闻戴敬夫由越入闽"}
{"author":"邢昉","content":"莫道相逢久叹嗟，尚怜流落在天涯。故人长隔黄垆面，苕水空余白雪花。行路更无磨镜具，扣门唯识卖浆家。羌村暮雨归何处？青草茫茫去转赊。","dynasty":"清代","title":"逢韩茂贻因赠并追伤戴敬夫"}
{"author":"邢昉","content":"客言渡江来，昨出广陵城。广陵城西行十里，犹听城中人哭声。去年北兵始南下，黄河以南无斗者。泗上诸侯卷旆旌，满洲将军跨大马。马头滚滚向扬州，史相堂堂坐敌楼。外援四绝誓死守，十日城破非人谋。扬州白日闻鬼啸，前年半死翻山鹞。此番流血又成川，杀戮不分老与少。城中流血迸城外，十家不得一家在。到此萧条人转稀，家家骨肉都狼狈。乱骨纷纷弃草根，黄云白日昼俱昏。仿佛精灵来此日，椒浆恸哭更招魂。魂魄茫茫复何有，尚有生人来酹酒。九州不复罢干戈，生人生人将奈何?","dynasty":"清代","title":"广陵行"}
{"author":"邢昉","content":"秋阴满一川，刈获在渔船。及此为农日，空知惜老年。水村连白鸟，溪屋覆青烟。日暮闻舂急，生涯亦可怜。","dynasty":"清代","title":"早稼"}
{"author":"邢昉","content":"江舟弥不易，此日见朝霜。书寄他僧去，路因寒月长。彭蠡一衲远，云雾六朝荒。数雁烟边没，离心愈渺茫。","dynasty":"清代","title":"送九水还庐山"}
{"author":"邢昉","content":"曾闻丁令威，化鹤一来归。翠竹生庭院，青云满洞扉。何人能独往，有鸟尚孤飞。我欲寻遗蜕，因之采蕨薇。","dynasty":"清代","title":"紫阳院"}
{"author":"邢昉","content":"白露泫秋草，凉风吹已凄。平居沧海上，消息淀湖西。落木转惆怅，微波各解携。一川犹可溯，未远伯鸾溪。","dynasty":"清代","title":"寄泾上黄心甫"}
{"author":"邢昉","content":"山路日日霁，已知秋色微。薄云归岭去，落叶到江飞。灵迹何时閟，故人此会稀。下方城郭里，秋望入云扉。","dynasty":"清代","title":"同弱翁登华盖山资福寺"}
{"author":"邢昉","content":"十载一握手，怜予今白头。春风两相惜，缟带已生愁。细草摇南浦，轻云绕北楼。非君歌古调，何以慰离忧。","dynasty":"清代","title":"酬葛元士"}
{"author":"邢昉","content":"旷然携一笠，万里到人间。吴越峰边过，罗浮梦里还。漫游逢世改，因乱未身闲。十月梅花发，心悲似故山。","dynasty":"清代","title":"赠祖心上人"}
{"author":"邢昉","content":"行李迟明发，渡江何日归。秋风吹去路，水色上征衣。战罢城池在，潮生海日微。君看稻粱雁，一一尽南飞。","dynasty":"清代","title":"送翁寿如之扬州"}
{"author":"邢昉","content":"秋在何方见此间，入门秋色引心闲。偏因失路能游寺，每不逢人独看山。涧遇泉枯犹汩汩，松当飔发尽潺潺。为询屡宿山中客，几夜涛声共一关。","dynasty":"清代","title":"至灵谷寺简张观生"}
{"author":"邢昉","content":"微官曾似南昌尉，一钵三年寄一峰。却向青山成远别，独余黄面到相逢。谩从出世歌衰凤，且与闲潭制毒龙。回首楚云犹有忆，寒溪竹屋定时钟。","dynasty":"清代","title":"梅惠连出家自黄州来住宝林庵赋赠"}
{"author":"邢昉","content":"路入青林折数盘，君行访古一漫漫。荒台空自连云树，白浪曾闻到瓦官。雨色乍开江岫迥，莺声欲罢午钟残。豫愁归棹枫初赤，却向丹阳古渡看。","dynasty":"清代","title":"酬蒋冷生过访凤游寺览古之作"}
{"author":"邢昉","content":"高楼独上已凄凄，雨色寒生大海西。潮拥绿江新涨水，碑残少保旧时题。楚囚辛苦伤罗雉，汉节归来怨乳羝。堕泪欲陈蘋藻荐，荒阶寂寂数鸠啼。","dynasty":"清代","title":"雨中过文丞相祠题浩然楼"}
{"author":"邢昉","content":"江亭孤屿郁峨峨，丞相祠前起白波。树色半随沙鸟没，潮声远送海云多。千秋马角悲三户，一夕旄头落五坡。忆昔枕戈挥泪处，月明无奈湿衣何。","dynasty":"清代","title":"六月十四夜月泊江心寺谒文信公祠"}
{"author":"邢昉","content":"玲珑山翠几沾衣，夏木千章总十围。一自王郎开梵刹，尽令江影入岩扉。阖闾葬后山长在，范蠡归时姓已非。千古却疑沈剑处，如何不见二龙飞。","dynasty":"清代","title":"虎丘寺"}
{"author":"邢昉","content":"沔口孤城夕照中，偶披榛草问禅宫。客来树下看驼迹，鸟去阶前避马通。趺石尚存新记改，经厨已破旧房空。当年大别铭方丈，此地人传苏长公。","dynasty":"清代","title":"游兴国寺"}
{"author":"邢昉","content":"寂寂荒祠野霭昏，萧萧残碣倚松根。金川门又成亡国，石子冈偏欲断魂。昔日麻衣惭叔父，于今青草失王孙。废兴自古须臾事，独有先生恋主恩。","dynasty":"清代","title":"和祖心上人游城南谒方正学先生祠"}
{"author":"邢昉","content":"春水浮乱柳，野色明郊扉。榜舟适至门，落花正霏霏。雨后罕人迹，泉石皆芳菲。因登池上阁，四顾延清晖。君辞公府辟，了知世事非。荷叶始覆水，钓竿已在矶。嘹呖天边鸟，徘徊故退飞。","dynasty":"清代","title":"游宗远明瑟园登池上阁"}
{"author":"邢昉","content":"兰若缅一溪，青松蔽广泽。石桥暝可渡，练湖了不隔。水光动衣带，苍绿间众色。我乡亦如此，凫鹥虑相识。望望一舟远，烟中渺河适。","dynasty":"清代","title":"广福寺晚望"}
{"author":"邢昉","content":"少不务稼穑，与世苦枘凿。年长无故业，好文成拓落。三载适越郊，春风长蘼藿。江流摇碧丝，山株乱红萼。荏苒东南征，渌水鉴城郭。别家叹方起，抚稚情弥弱。名峤夙所尚，田园安可薄。海上当寄书，坐待西风鹗。","dynasty":"清代","title":"别家"}
{"author":"邢昉","content":"纡路行山阿，舍楫趋遥巘。陟险三四盘，云峦郁邈缅。九峰若在掌，一一皆可辨。物态渐以繁，新林各舒卷。振衣历危磴，盘石忻屡践。乍休殊未厌，莓苔不暇选。攀跻方自兹，中情亦已展。","dynasty":"清代","title":"登天马山绝顶其一"}
{"author":"邢昉","content":"翠微接云气，孤塔标云根。仰观有突兀，始失中峰尊。亦有老子宫，寂寞清净源。夙驾此山麓，道经平原村。斯人虽千载，江海存丘樊。何况盼睐间，芳草盈衡门。独鹤下烟际，清音哀心魂。","dynasty":"清代","title":"登天马山绝顶其二"}
{"author":"邢昉","content":"海上多灵峰，兹丘亦其亚。林岭互出没，溟色涵变化。绝顶岂不峻，飞鸟已在下。缅思干将铸，叹息夫差霸。东望范蠡湖，瀰瀰向云泻。古人何雄哉，挥泪想逸驾。来者有同心，深期勿相讶。","dynasty":"清代","title":"登天马山绝顶其三"}
{"author":"邢昉","content":"熹宗御宇凡七载，封狐虺蝎蟠天关。锦衣犴狴鬼夜哭，忠臣之血何斑斑。此时世路真坎坷，大狱株连缙绅祸。四海奔波属魏崔，十年挥泪哀杨左。左公蹇蹇龙飞前，只手取日升虞渊。大功久已在社稷，巨奸侧目来鹰鹯。九关虎豹声阗阗，左公眦裂呼苍天。蝮蛇争螫祸机发，公也衣褐归园田。群凶噂𠴲牙为磨，槛车轰轰渡黄河。紫衣校尉称敕使，皖公山下愁风波。诏书读罢著囚服，倾城观者吞声哭。捐糜安恤具五刑，囊头且复关三木。几日阴霾暗城阙，长安市中风拔屋。天地震怒公殒命，学士朝中皆魏姓。竖子宁堪玷太阿，真人已出悬天镜。尽驱魑魅扫氛祲，垂衣手握河魁柄。公于是日蒙新典，天书恻怛孤忠显。即今慷慨观遗文，龙螭五色何缤纷。诸郎才器如天马，奔腾绝景仍闲雅。胸有至痛不敢言，血泪哀哀向人泻。相将踯躅辞乡邑，江上流离空四壁。公侯必复理有之，甘肥不御情尤裂。阉祸已熄更何论，当时羽翼还云屯。况复天网亦疏阔，此曹玉食开朱门。机深窃恐能飞翻，呜呼封狐虽死多子孙。安得努力一往呼天阍。","dynasty":"清代","title":"观太子少保左公遗集作歌赠子直兄弟"}
{"author":"邢昉","content":"结伴先结懒，买山先买寺。东西不可料，五六年间事。朝旭开远光，松筠一步地。与君隔一河，谁是王居士。庵以何为名，宛有伊人意。枕边衣带水，澹澹涵一篑。比我床前绿，清幽乃不啻。磬声浮水上，此境安能觊。","dynasty":"清代","title":"印度在禅河庵与予寺舍相距五里纪事其一"}
{"author":"邢昉","content":"古树三四围，清阴刚覆屋。晴雨相代间，葱菁压群木。我友与我邻，幽然隔苍绿。登陟颇无阻，往还径当熟。杳杳数旬内，至今虚一宿。当密意反疏，以此成幽躅。盼君笋出土，瀹之饱我腹。斯时欲往情，较深于看竹。","dynasty":"清代","title":"印度在禅河庵与予寺舍相距五里纪事其二"}
{"author":"邢昉","content":"谢公昔为永嘉守，永嘉山水世无有。朝登绿嶂兴未已，暮踏孤屿徘徊久。惠连始入西池梦，斤斧还搜石门洞。阗寂初从兕虎游，幽闲忽听鸣琴哢。乱山夹岸清溪奔，双峰对起开一门。入门曲屈尽奇奥，谽谺古洞摇心魂。岩上瀑流白云舞，乍飞疑雪更疑雾。一道飘摇落千尺，银河疋练何足数。飞流直下声淅沥，登潭孤石相戛击。随风散漫入林壑，并作寒烟润苍壁。摩崖字画纷朦胧，赋咏无如天宝工。漫游已镌晁美叔，避暑复勒苏才翁。我亦清夏来绝境，瀑雪潭光两相映。挂席仍悬碧海心，扪罗已得青田令。古人没后空流水，仙吏爱奇数过此。绝顶相看一惘然，裹粮策杖从兹始。","dynasty":"清代","title":"同龙友石门洞观瀑布歌"}
{"author":"邢昉","content":"离家百务止，动息颇无碍。力作渐不稀，近寺鹜僧辈。睹此众人劳，省躬日至再。新麦仅两畦，信至劝归刈。喜霁昨意真，身动如一债。汗漫理不饱，一往有微赖。","dynasty":"清代","title":"寺中偶述其一"}
{"author":"邢昉","content":"穰穰非我情，崩迫亦时有。自此数旬内，安闲庶无负。湖中鸟若帆，恍惚过眼后。寓目尽冥旷，日得计所受。自知关福力，无福焉敢狃。惟有常忍饥，不为神所咎。","dynasty":"清代","title":"寺中偶述其二"}
{"author":"邢昉","content":"石子冈前雨萧萧，古木落叶凌风飙。侍中碧血今犹在，荒祠白日鸣鸱枭。于役来作东鸥客，父老告我东湖樵。东湖樵夫为谁子，负薪来往东湖沚。朝廷不守金川门，野夫合逝东湖水。樵夫樵夫真丈夫，一死奚足更踟躇。我向东湖转惆怅，呜呼！独不闻雪庵和尚补锅匠。","dynasty":"清代","title":"东湖樵夫歌"}
{"author":"邢昉","content":"微风吹林气，境惬无深浅。落日泻潭影，临流恣遐眄。灌木澄涟漪，水容纷漾演。人烟虽密迩，颇不闻鸡犬。宛宛旧行迹，十载一来践。惜无幽人庐，蒿径为子剪。","dynasty":"清代","title":"从济生庵至乌龙潭憩潭上"}
{"author":"邢昉","content":"落日临高台，夕烟散丛樾。山际灭微霭，林端露圆月。遥峰水上青，银汉久已没。桂魄耿寒空，幽光鉴毛发。忆昔此佳赏，经年限吴越。世事竟仓皇，回思成恍惚。倚槛俯平野，悲风千里发。惆怅哀江头，黯黯惊人骨。","dynasty":"清代","title":"十五夜元长归翼台望月"}
{"author":"邢昉","content":"林空苔径浅，残叶犹在树。杲杲日出微，披榛得樵路。暌离越寒暑，容色各惊顾。我疑子更衰，子叹我非故。所求在衣食，屡别寡欢聚。有酒几共斟，无生良足慕。冥心投寂乐，积想旷幽素。寒溪更相送，汩汩流泉注。","dynasty":"清代","title":"初冬过印度山居"}
{"author":"邢昉","content":"季夏盛炎节，多雨变凉候。繁柯滞层阴，衣夹卫形瘦。隔岁南朝寺，竹林敝晴昼。虚窗度涧羽，元偈咨神秀。别来运忽周，念注迹如觏。石上闲清飔，烟中翳遥岫。远怀清净子，篱扉复谁扣。","dynasty":"清代","title":"六月雨凉忆去年避暑高座寺介立上人院因以寄怀"}
{"author":"邢昉","content":"惟岁昨在申，九州始破碎。旧京虽一隅，形势东南会。我皇秉圭鬯，雨泣面如靧。臣民尽惊呼，少康真可配。史公践台斗，心赤当时最。灵台占紫气，恍惚嘉祥届。亡何变氛祲，太白垂天戒。宵光昼炯炯，百日犹未退。咄哉夜郎人，小器自矜大。入手事挤排，持权夸拥戴。朝廷一李纲，不容密勿内。猰貐本在野，抵死呼朋类。赫赫先帝书，翻案神灵慨。谊士惜繁缨，凶党蒙冠带。从此问王纲，解散随尘壒。貂蝉并鋘斧，颠倒弄机械。人心二竖灰，世事长江败。洎乎皇舆播，临轩曾召对。出奔忽异道，此事令人怪。得非靴中刀，凛凛恶奸桧。所恨丧乱朝，不少共驩辈。城头竖降旗，城下迎王旆。白头宗伯老，作事弥狡狯。捧献出英皇，笺记称再拜。皇天生此物，其肉安足嘬。养士三百年，岂料成狼狈。幸有两尚书，臣节堂堂在。又有杨中丞，甘死如饮瀣。呜呼黄祠部，刀锯何耿介。郎吏及韦布，一二更奇快。吁嗟郡国英，螳臂堪一喟。宣歙始发难，战血涂草莱。麻生怒冲发，气作长虹挂。松林战尤苦，婺女兵终溃。吴子要离烈，张朱俱慷慨。我悲黄相国，绝食经颠沛。海上王将军，就死迹逾迈。此纪乙至丙，大书得梗概。正气苟勿渝，细不遗裙䯰。倘非斯人俦，乾坤真愦愦。大师南海秀，夐立风尘外。辛苦事掇拾，微辞缀丛荟。毛锥逐行脚，蝇头装布袋。前日城门过，祸机发逅邂。命危濒伏锧，鞫苦屡加钛。良以笔削劳，几落游魂队。诸方尚云扰，澒洞势未杀。虽然怵网罗，慎勿罢纪载。伊昔郑亿翁，著书至元代。出土十载前，金石何曾坏。","dynasty":"清代","title":"读祖心再变纪漫述五十韵"}
{"author":"邢昉","content":"首夏气始燠，乔木纷葱茜。碧草露偏滋，朱花晚犹绚。荆扉寂无喧，卧起临书卷。窗外鸣嘤嘤，新莺欻不见。时睇远山云，卷舒日千变。夙昔安可怀，忽复伤流电。","dynasty":"清代","title":"山居偶兴"}
{"author":"邢昉","content":"富池驿边日欲西，甘宁庙前烟欲迷。双竿半折庙门坏，神鸦散尽风凄凄。风卷长波舟去急，群鸦飞上樯头立。送客繇来欢客心，舟上叫舞抛余粒。估船断绝古祠荒，无复酾酒刳牛羊。江黄何岁来盗贼，从此神鸦稀食肉。神鸦有神长忍饥，不向江滩啄人骨。","dynasty":"清代","title":"神鸦叹"}
{"author":"邢昉","content":"江南八月蒲稗黄，天边雁叫烟苍苍。历落沙头并水际，三三五五分成行。当时见雁心凄恻，本为思家叹离隔。如今系艇武昌城，始知身是江南客。木叶萧萧下汉川，参差鸿雁忽联翩。白云洲上疏还密，黄鹄矶头断复连。沔口云深迷楚树，分行作队纷无数。闻道潇湘菰米多，天寒更向潇湘去。","dynasty":"清代","title":"楚江雁"}
{"author":"邢昉","content":"君不见故宫燕，春雨秋风几回转。宫中风雨长蓬蒿，飞入宫墙绕虚殿。穿帘度阁羽差池，尽日呢喃人未知。柳绿乍衔千尺絮，花开仍拂万年枝。玉阶寂寞罘罳冷，画栋差池春燕影。岁岁营巢竟不成，春来秋去谁曾省。可怜此度秋风早，整顿毛衣犹自好。裴徊欲别未央宫，万户千门忽如扫。钟虡何年去洛阳，仙人辞汉泪成行。最苦西飞双燕子，回头不见旧宫墙。","dynasty":"清代","title":"故宫燕其一"}
{"author":"邢昉","content":"鸟啼金井桐，啼声易呜咽。未若向西风，伤心故宫燕。白门燕子去秋风，社日年年无不同。惟有曾栖青璅闼，欲去未去悲西宫。却忆西宫前岁筑，禁篽勾陈俄仿佛。不道君王事卧薪，颇闻将作夸神木。一月宫前才列仗，翠华西去尘飘飏。虚殿无人燕子来，三春对语雕梁上。转眼谁知事更非，雕梁藻井似蓬飞。明岁坏垣春草里，茫茫何处问乌衣。","dynasty":"清代","title":"故宫燕其二"}
{"author":"黄宗羲","content":"锋镝牢囚取次过，依然不废我弦歌。死犹未肯输心去，贫亦岂能奈我何！廿两棉花装破被，三根松木煮空锅。一冬也是堂堂地，岂信人间胜著多。","dynasty":"清代","tags":"抒怀，乐观，言志","title":"山居杂咏"}
{"author":"黄宗羲","content":"　　岁在壬午，余与晦木泽望入四明，自雪窦返至过云。雰霭淟浊，蒸满山谷，云乱不飞，瀑危弗落，遐路窈然。夜行撤烛，雾露沾衣，岚寒折骨，相视褫气。呼嗟咽续，忽尔冥霁地表。云敛天末，万物改观，浩然目夺。小草珠圆，长条玉洁，珑松插于幽篁，缨络缠于萝阙。琮俯仰，金奏石搏。虽一叶一茎之微，亦莫不冰缠而雾结。余愕眙而叹曰：“此非所谓木冰乎？春秋书之，五行志之，奈何当吾地而有此异也？”言未卒，有居僧笑于傍曰：“是奚足异？山中苦寒，才入冬月，风起云落，即冻飘山，以故霜雪常积也。”　　盖其地当万山之中，嚣尘沸响，扃人间。屯烟佛照，无殊阴火之潜，故为葕阳之所不入。去平原一万八千丈，刚风疾轮，侵铄心骨。南箕哆口，飞廉弭节；土囊大隧，所在而是。故为勃郁烦冤之所不散，溪回壑转，蛟螭蠖蛰，山鬼窈窕，腥风之冲动，震瀑之敲嗑。天呵地吼，阴崖冱穴，聚雹堆冰，故为玄冥之所长驾；群峰灌顶，北斗堕脅，藜蓬臭蔚，虽焦原竭泽，巫吁魃舞。常如夜行秋爽，故为曜灵之所割匿。且其怪松入枫，礜石罔草，碎碑埋甎，枯胔碧骨，皆足以兴吐云雨。而仙宫神治，山岳炳灵，高僧悬记，冶鸟木客，窅崒幽深。其气皆敛而不扬，故恒寒而无燠。　　余乃喟然曰：“嗟乎！同一寒暑，有不听命于造化之地；同一过忒，有无关于吉凶之占。居其间者，亦岂无凌峰掘药，高言畸行，无与于人世治乱之数者乎？”余方龃龉世度，将欲过而问之。","dynasty":"清代","tags":"辞赋精选，纪游","title":"过云木冰记"}
{"author":"黄宗羲","content":"少年苦节何人似？得此全归亦称情。废寺醵钱收弃骨，老生秃笔记琴声。遥空摩影狂相得，群水穿礁浩未平。两世雪交私不得，只随众口一闲评。","dynasty":"清代","title":"苍水"}
{"author":"黄宗羲","content":"弁阳片石出塘栖，馀墨犹然积水湄。一半已书亡宋事，更留一半写今时。剩水残山字句饶，剡源仁近共推敲。砚中斑驳遗民泪，井底千年恨未销。","dynasty":"清代","title":"周公谨砚（四首选二）"}
{"author":"黄宗羲","content":"此地那堪再度年，此身惭愧在灯前。梦中失哭儿呼我，天末招魂鸟降筵。好友多从忠节传，人情不尽绝交篇。于今屈指几回死，未死犹然被病眠。","dynasty":"清代","title":"卧病旬日未己闲书所感"}
{"author":"黄宗羲","content":"草荒树密路三叉，下马来寻日色斜。顽石呜呼都作字，冬青憔悴未开花。夜台不敢留真姓，萍梗还来酹晚鸦。牡砺滩头当日客，茫然隔世数年华。","dynasty":"清代","title":"寻张司马墓"}
{"author":"黄宗羲","content":"不识山村路纵横，但随流水小桥行。一春尚未闻黄鸟，玉女峰前第一声。","dynasty":"清代","title":"五月二十八日书诗人壁"}
{"author":"黄宗羲","content":"水晶宫殿玉雕阑，丝竹丛中墨未干。却道诗情多富贵，故教村落写荒寒。","dynasty":"清代","title":"五月二十八日书诗人壁"}
{"author":"黄宗羲","content":"不钩帘幕昼沉沉，难向庸医话病深。不识诗人容易病，一春花鸟总关心。","dynasty":"清代","title":"五月二十八日书诗人壁"}
{"author":"黄宗羲","content":"泥涂身事苦，行止自难持。春雨迷台路，秋声滞燕矶。音尘三月断，传说数番疑。夙昔风期在，青镫或见之。","dynasty":"清代","title":"金陵哭外舅叶六桐先生其一"}
{"author":"黄宗羲","content":"人传星陨日，正是月亏时。流水秦淮咽，黄花篱落衰。编文后死责，税服礼经疑。泪入三泉下，寒风莫浪吹。","dynasty":"清代","title":"金陵哭外舅叶六桐先生其二"}
{"author":"黄宗羲","content":"廿年苦节何人似，得此全归亦称情。废寺醵钱收弃骨，老生秃笔记琴声。遥空摩影狂相得，群水穿礁浩未平。两世雪交私不得，只随众口一闲评。","dynasty":"清代","title":"苍水"}
{"author":"黄宗羲","content":"此地那堪再度年，此身惭愧在镫前。梦中失哭儿呼我，天末招魂鸟降筵。好友多从忠节传，人情不尽《绝交》篇。于今屈指几回死，未死犹然被病眠。","dynasty":"清代","title":"卧病旬日未已闲书所忆其一"}
{"author":"黄宗羲","content":"为说他年雨雪时，数番真足系追思。长安貂帽旗亭酒，樊榭芒鞋古寺诗。冰柱千寻逢洞口，桃花万树压湖湄。于今垂老荒村里，布被蒙头不出楣。","dynasty":"清代","title":"十一月二十八日大雪"}
{"author":"黄宗羲","content":"风篁窈窕樵人路，初癖丛林洞下宗。墙角梅花五六树，窗前积雪两三峰。弁山诸老吾亲见，画壁苍颜喜再逢。惭愧廿年尘上老，始闻嗣法有渠侬。","dynasty":"清代","title":"正月晦日同泽望至草庵与克归话旧"}
{"author":"黄宗羲","content":"绳穿忆得去年事，惭愧高楼听落湍。红烛犹嫌寒话短，竹鸡亦道路行难。相看白鬓经三世，耐得青松此两山。感慨便成孤负却，铜丸钱汁是常餐。","dynasty":"清代","title":"花朝宿石井其一"}
{"author":"黄宗羲","content":"廿年曾宿溪山路，枕上仍前彻夜风。清气不容尘外虑，好诗多在月明中。花前闻鸟声偏乱，兵后持杯泪易浓。珍重西窗书甲子，续游何日剪灯红。","dynasty":"清代","title":"花朝宿石井其二"}
{"author":"黄宗羲","content":"十年有五惊弹指，又复烦君入剡中。斜日蜂喧荞麦路，断云犬吠瀑花东。相看髯鬓都成雪，岂料乾坤尚在笼。应是未还车马债，枉教南北遍游踪。","dynasty":"清代","title":"王仲撝侍御过龙虎草堂其一"}
{"author":"黄宗羲","content":"剡湖岂是乏茅蓬，那得君来住此中。百卷纬书真绝学，千秋国史附江东。古松流水宵移算，红药青棂晓负笼。方伎儒林凭位置，谁知世外有行踪。","dynasty":"清代","title":"王仲撝侍御过龙虎草堂其二"}
{"author":"黄宗羲","content":"湖上游踪已数年，梦中相遇在开先。幅巾酒量曾如旧，僧舍寒镫何处眠。湖海故人将尽矣，风波此老尚巍然。那堪出入如相避，孤负山阴雪后船。","dynasty":"清代","title":"十二月二十二日梦汪魏美"}
{"author":"黄宗羲","content":"重九已过五日强，菊花消息在茅堂。江山此处无兵马，红紫阶前正艳阳。甲子差年皆庆历，永和一会尽清狂。篱边不惜分携去，借得寒镵木柄长。","dynasty":"清代","title":"饮洋溪"}
{"author":"黄宗羲","content":"三叠湖头入帝畿，十年鸟背日光飞。四方声价归明水，一代贤奸托布衣。良夜剧谈红烛跋，名园晓色牡丹旂。不知后会期何日，老泪纵横未肯稀。","dynasty":"清代","title":"送万季野北上"}
{"author":"黄宗羲","content":"秋深昏晓异温凉，静坐南窗白日长。青镜丝丝添鬓白，家书岁岁说年荒。摩挼老脚登嵩华，堆叠沙锅煮雪霜。此愿此生犹未遂，问谁挽汝落尘糠。","dynasty":"清代","title":"八月小尽接家书有感其一"}
{"author":"黄宗羲","content":"擎拳竖脚此苍天，惭愧何曾让昔贤。一击便当千里近，孤身只合万山巅。握中算子饶王伯，筑里新声杂铁铅。斯意今人无会取，故令花草得嫣然。","dynasty":"清代","title":"八月小尽接家书有感其二"}
{"author":"黄宗羲","content":"四海宗盟五十年，心期末后与谁传。凭裀引烛烧残话，嘱笔完文抵债钱。红豆俄飘迷月路，美人欲绝指筝弦。平生知己谁人是？能不为公一泫然。","dynasty":"清代","title":"钱宗伯牧斋"}
{"author":"黄宗羲","content":"不到名蓝数十年，重来风景觉萧然。山中幸喜存长历，劫冷能留不坏烟。","dynasty":"清代","title":"过法相寺"}
{"author":"黄宗羲","content":"西风飒飒卷平沙，惊起斜阳万点鸦。遥望竹篱烟断处，当年曾此看桃花。","dynasty":"清代","title":"过塔子岭"}
{"author":"黄宗羲","content":"昔年西石一茅亭，多少名贤口血成。待得奄儿咋舌死，不能兵火又支撑。","dynasty":"清代","title":"先忠端公祠堂落成王明府蒿伊命广文沈令辰摄二月丁祭其一"}
{"author":"黄宗羲","content":"镫暗香销四十年，不妨破屋带林泉。西山之薇汨罗水，便是《招魂》第一篇。","dynasty":"清代","title":"先忠端公祠堂落成王明府蒿伊命广文沈令辰摄二月丁祭其二"}
{"author":"黄宗羲","content":"黄竹浦间几劫灰，祠门正对舜江开。土人不识忠魂返，但讶天边雪浪来。","dynasty":"清代","title":"先忠端公祠堂落成王明府蒿伊命广文沈令辰摄二月丁祭其三"}
{"author":"黄宗羲","content":"一瓣香来自紫宸，风和日美庙堂新。野人争说前朝事，赴狱当年亦丙寅。","dynasty":"清代","title":"先忠端公祠堂落成王明府蒿伊命广文沈令辰摄二月丁祭其四"}
{"author":"黄宗羲","content":"膝下抛离六十年，音容只在梦魂间。塑来未必能相似，尚有怜儿旧日颜。","dynasty":"清代","title":"先忠端公祠堂落成王明府蒿伊命广文沈令辰摄二月丁祭其五"}
{"author":"黄宗羲","content":"钟声破山霭，绳床卷余梦。雾交猿路迥，泉乱鱼心纵。断虹方斗日，春禽有剩弄。灰暖梯水田，树广贫居栋。世乱才息心，何免泉石讽。","dynasty":"清代","title":"蚤发东明禅院同芝儿"}
{"author":"黄宗羲","content":"江村漠漠竹枝雨，杜鹃上下声音苦。此鸟年年向寒食，何独今闻摧肺腑。昔人云是古帝魂，再拜不敢忘旧主。前年三月十九日，山岳崩颓哀下土。杂花生树莺又飞，逆首依然逋膏斧。燕山模糊吹蒿薤，江表熙怡卧钟鼓。太王蓄意及圣昌，奥窔通诚各追数。金马封事石渠书，怨毒犹然在门户。静听呜咽若有谓，懦夫不难安寠薮。何不疾呼自庙堂，徒令涕泣沾草莽。","dynasty":"清代","title":"三月十九日闻杜鹃"}
{"author":"黄宗羲","content":"却火烧余此病身，更无思卢染秋尘。打钟扫地今行者，阮哭嵇狂仆恨人。风浪满庭闲暮日，莺花极目坐芳辰。静中探得真消息，只觉于今万物亲。","dynasty":"清代","title":"卧病旬日未已闲书所忆其二"}
{"author":"黄宗羲","content":"霜辉濯寒魄，景象恒过清。止于枕上看，不可立中庭。枕上一尺光，中庭千里横。千里多伤悲，一尺已峥嵘。贫病赏明月，更无丝竹声。但言此夜好，已完看月情。始知天有月，不为贫病明。","dynasty":"清代","title":"寒夜月仿孟东野体"}
{"author":"黄宗羲","content":"有宋上蔡谢先生，一砚不留磨破瓦。要使胸中自廓然，世间何物更难舍。而吾平生玩物心，扰扰无殊于野马。忽然北风卷土去，不名一钱在屋下。突兀三砚真奇物，天将史笔委之野。一砚龙尾从西土，治乱存殁泪堪把。一砚活眼晕九重，秋水时向明窗泻。丁子王作合玉砚，千祀古文出亡社。三砚纵横傍短檠，雪屋无烟亦潇洒。昔年送女入甬东，穴壁偷儿不相假。吾时闻之在中途，欲行不前奈两踝。娇儿阿寿恐吾伤，乞得滑砚强吾写。吾为阿寿勉强笑，握笔终然多牵惹。开卷今见上蔡事，使我愧汗如盛夏。丈夫力不能自割，偷儿真为益我者。儿亡三载砚四年，有贼不向贫家打。","dynasty":"清代","title":"读上蔡语录上蔡家极有好砚后尽舍之一好砚亦与人慨然赋此"}
{"author":"黄宗羲","content":"梅花独立正愁绝，冰缠雾死卧天阙。孤香牢落护残枝，不随飘堕四更月。新诗句句逼空濛，嫣然一笑隔林樾。有如高士白云表，牛矢烟消山雪合。一生寒瘦长镵句，伸头窥天亦半缺。谁寄山瓢落叶中，泻向梅花同傲兀。已上六韵梦中作，瓜舍驱猪方矻矻。床头摸衣境过清，不谓三伏犹未卒。始知此夜梅花诗，未与炎景相唐突。","dynasty":"清代","title":"七夕梦梅花"}
{"author":"黄宗羲","content":"长松缚茅宇，乱石开南轩。夜半有明烛，停午无烟燔。三载头滑，花药满春前。坎止复流行，心迹异方圆。年荒避盗贼，旧居姑且还。春风吹野火，红焰涨遥天。新诗焦泥壁，老树夭长年。颓园寒瀑响，土锉月中闲。遂令长往计，牢落难贞坚。故书出焰中，叶叶如荷田。惜此复幸此，不废食与眠。吾尝訾遗山，卖书乃买园。","dynasty":"清代","title":"壬寅二月遇火次陶韵"}
{"author":"黄宗羲","content":"局促返旧居，鸡犬共一轩。缩头床下雨，眯眼灶中燔。南风怪事发，正当子夜前。排墙得生命，再拜告九圆。臣年已五十，否极不终还。发言多冒人，举足辄违天。半生滨十死，两火际一年。莫言茅屋陋，宾客非等闲。鬼目不相瞷，而逊华堂坚。其理不可解，辨说空田田。昨者刘伯绳，为我不安眠。仆本方外人，岂终保丘园。","dynasty":"清代","title":"五月复遇火"}
{"author":"黄宗羲","content":"人传徐昭法，可闻不可见。我今上灵岩，钟鼓集法眷。相看尽陈人，不参以时彦。徐子最后来，布袍巾幅绢。储公览拙文，珍重压端砚。徐子翻读之，喟然而称善。谓是震川后，叙事无人荐。虞山加粉泽，可谓不善变。落此一瓣香，百年如觌面。出其论文书，并与他著撰。体裁既整齐，字句亦工练。夜坐天山堂，诸家评略遍。人言子寡言，子言如竹笕。乃知世知子，犹为子之羡。","dynasty":"清代","title":"与徐昭法"}
{"author":"黄宗羲","content":"离奇轮囷岁月长，犹见当年读书意。忆昔元美主文盟，一捧珠盘同受记。七子五子广且续，不放他人一头地。踽踽穷巷一老生，倔强不肯从世议。破帽青衫拜孝陵，科名艺苑皆失位。叔考院本供排场，伯良《红闺》咏丽事。弟子亦可长黄池，不救师门之憔悴。岂知文章有定价，未及百年见真伪。光芒夜半惊鬼神，即无中郎岂肯坠。余尝山行入深谷，如此青藤亦累累。此藤苟不遇文长，篱落粪土谁人视。斯世乃忍弃文长，文长不忍一藤弃。吾友胜吉加护持，还见文章如昔比。","dynasty":"清代","title":"青藤歌"}
{"author":"黄宗羲","content":"此地那堪再度年？此身惭傀在灯前。梦中失哭儿呼我，天末招魂鸟降筵。好友多从忠节传，人情不尽绝交篇。于今屈指几回死，未死犹然被病眠。","dynasty":"清代","title":"卧病旬日未已，闲书所感（二首选一）"}
{"author":"皎然","content":"移家虽带郭，野径入桑麻。近种篱边菊，秋来未著花。扣门无犬吠，欲去问西家。报道山中去，归时每日斜。","dynasty":"唐代","tags":"唐诗三百首，访友，隐士，生活","title":"寻陆鸿渐不遇"}
{"author":"皎然","content":"越人遗我剡溪茗，采得金牙爨金鼎。素瓷雪色缥沫香，何似诸仙琼蕊浆。一饮涤昏寐，情来朗爽满天地。再饮清我神，忽如飞雨洒轻尘。三饮便得道，何须苦心破烦恼。此物清高世莫知，世人饮酒多自欺。愁看毕卓瓮间夜，笑向陶潜篱下时。崔侯啜之意不已，狂歌一曲惊人耳。孰知茶道全尔真，唯有丹丘得如此。","dynasty":"唐代","tags":"写茶，友人，愉悦","title":"饮茶歌诮崔石使君"}
{"author":"皎然","content":"一片雨，山半晴。长风吹落西山上，满树萧萧心耳清。云鹤惊乱下，水香凝不然。风回雨定芭蕉湿，一滴时时入昼禅。","dynasty":"唐代","title":"山雨"}
{"author":"皎然","content":"晴明路出山初暖，行踏春芜看茗归。乍削柳枝聊代札，时窥云影学裁衣。身闲始觉隳名是，心了方知苦行非。外物寂中谁似我，松声草色共无机。","dynasty":"唐代","tags":"春天，写景，感悟","title":"山居示灵澈上人"}
{"author":"皎然","content":"九日山僧院，东篱菊也黄。俗人多泛酒，谁解助茶香。","dynasty":"唐代","title":"九日与陆处士羽饮茶"}
{"author":"皎然","content":"天公何时有，谈者皆不经。谁道贤人死，今为傅说星。","dynasty":"唐代","title":"问天"}
{"author":"皎然","content":"我欲长生梦，无心解伤别。千里万里心，只似眼前月。","dynasty":"唐代","title":"送灵澈"}
{"author":"皎然","content":"为爱松声听不足，每逢松树遂忘还。翛然此外更何事，笑向闲云似我闲。","dynasty":"唐代","title":"戏题松树"}
{"author":"皎然","content":"舒卷意何穷，萦流复带空。有形不累物，无迹去随风。莫怪长相逐，飘然与我同。","dynasty":"唐代","title":"南池杂咏五首。溪云"}
{"author":"皎然","content":"吾道本无我，未曾嫌世人。如今到城市，弥觉此心真。","dynasty":"唐代","title":"寓言"}
{"author":"皎然","content":"晴明路出山初暖，行踏春芜看茗归。乍削柳枝聊代札，时窥云影学裁衣。身闲始觉隳名是，心了方知苦行非。外物寂中谁似我，松声草色共无机。","dynasty":"唐代","title":"山居"}
{"author":"皎然","content":"只将陶与谢，终日可忘情。不欲多相识，逢人懒道名。","dynasty":"唐代","title":"赠韦早"}
{"author":"皎然","content":"雅篇忽见遗，婉□开缄发。惠风摇精思，琼蕊疑花□。","dynasty":"唐代","title":"五言答李师尚"}
{"author":"皎然","content":"官居鼎鼐古今无，名士才臣独一余。贤阁御题龙墨灿，诏归补衮在须臾。","dynasty":"唐代","title":"劳山居寄呈吴处士"}
{"author":"皎然","content":"都护今年破武威，胡沙万里鸟空飞。旄竿瀚海扫云出，毡骑天山蹋雪归。","dynasty":"唐代","title":"塞下曲二首其二"}
{"author":"皎然","content":"喧喧共在是非间，终日谁知我自闲。偶客狂歌何所为，欲于人事强相关。","dynasty":"唐代","title":"戏题二首其二"}
{"author":"皎然","content":"诏下酂侯幕，徵贤宠上勋。才当持汉典，道可致尧君。藩牧今荣饯，诗流此盛文。水从吴渚别，树向楚门分。宿寺期嘉月，看山识故云。归心复何奈，怊怅在江濆。","dynasty":"唐代","title":"奉送陆中丞长源诏徵入朝"}
{"author":"皎然","content":"诸侯崇鲁学，羔雁日成群。外史刊新韵，中郎定古文。菁华兼百氏，缣素备三坟。国语思开物，王言欲致君。研精业已就，欢宴惜应分。独望西山去，将身寄白云。","dynasty":"唐代","title":"奉陪颜使君修韵海毕东溪泛舟饯诸文士"}
{"author":"皎然","content":"五杂俎，箧中线。往复还，双飞燕。不得已，长门怨。","dynasty":"唐代","title":"三言重拟五杂俎"}
{"author":"皎然","content":"谁是惜暮人，相携送春日。因君过茗舍，留客开兰室。湿苔滑行屐，柔草低藉瑟。鹊喜语成双，花狂落非一。烟浓山焙动，泉破水舂疾。莫拗挂瓢枝，会移阆书帙。颇容樵与隐，岂闻禅兼律。栏竹不求疏，网藤从更密。池添逸少墨，园杂庄生漆。景晏枕犹欹，酒醒头懒栉。云教淡机虑，地可遗名实。应待御荈青，幽期踏芳出。","dynasty":"唐代","title":"渚山春暮会顾丞茗舍联句效小庾体"}
{"author":"皎然","content":"水国苦彫瘵，东皋岂遗黍。云阴无尽时，日出常带雨。昨夜西溪涨，扁舟入檐庑。野人同鸟巢，暴客若蜂聚。岁晏无斗粟，寄身欲何所。空羡鸾鹤姿，翩翩自轻举。","dynasty":"唐代","title":"赠乌程李明府伯宜沈兵曹仲昌"}
{"author":"皎然","content":"鲁公邀省客，贫寺人过少。锦帐惟野花，竹屏有窗筱。朝行石色净，夜听泉声小。释事情已高，依禅境无扰。超遥长路首，怅望空林杪。离思从此生，还将此心了。","dynasty":"唐代","title":"奉酬颜使君真卿王员外圆宿寺兼送员外使回"}
{"author":"皎然","content":"鹡鸰中峰近，高奇古人遗。常欲乞此地，养松挂藤丝。昨闻双旌出，一川花满时。恨无翔云步，远赴关山期。跻险与谁赏，折芳应自怡。遥知忘归趣，喜得春景迟。已见郢人唱，新题石门诗。","dynasty":"唐代","title":"奉酬袁使君高春游鹡鸰峰兰若见怀"}
{"author":"皎然","content":"庾公心旷远，府事局耳目。遂与南湖游，虚襟涤烦燠。始知皇天意，积水在亭育。细流信不让，动物欣所蓄。万顷合天容，洗然无云族。峭茜瞩仙岭，超遥随明牧。知公爱澄清，波静气亦肃。已见横流极，况闻长鲸戮。中洲暂采蘋，南郡思剖竹。向夕分好风，飘然送归舳。","dynasty":"唐代","title":"奉和陆使君长源夏月游太湖"}
{"author":"皎然","content":"双峰开凤翅，秀出南湖州。地势抱郊树，山威增郡楼。正逢周柱史，来会鲁诸侯。缓步凌彩茜，清铙发飕飗。披云得灵境，拂石临芳洲。积翠遥空碧，含风广泽秋。萧辰资丽思，高论惊精修。何似钟山集，徵文及惠休。","dynasty":"唐代","title":"同颜使君真卿李侍御萼游法华寺登凤翅山望太湖"}
{"author":"皎然","content":"尝览高逸传，山僧有遗踪。佐游继雅篇，嘉会何繇逢。尘世即下界，色天当上峰。春晖遍众草，寒色留高松。缭绕彩云合，参差绮楼重。琼葩洒巾舄，石瀃清心胸。灵境若可托，道情知所从。","dynasty":"唐代","title":"奉陪陆使君长源诸公游支硎寺"}
{"author":"皎然","content":"临水兴不尽，虚舟可同嬉。还云与归鸟，若共山僧期。世事吾不预，此心谁得知。西峰有禅老，应见独游时。","dynasty":"唐代","title":"独游二首其二"}
{"author":"皎然","content":"上界雨色乾，凉宫日迟迟。水文披菡萏，山翠动罘罳。中有清真子，愔愔步闲墀。手萦颇黎缕，愿證黄金姿。旋草阶下生，看心当此时。","dynasty":"唐代","title":"题报恩寺惟照上人房"}
{"author":"皎然","content":"落日车遥遥，客心在归路。细草暗回塘，春泉萦古渡。遗踪叹芜没，远道悲去住。寂寞荻花空，行人别无数。","dynasty":"唐代","title":"奉同颜使君真卿送李侍御萼赋得荻塘路"}
{"author":"皎然","content":"袅袅孤生竹，独立山中雪。苍翠摇动风，婵娟带寒月。狂花不相似，还共凌冬发。","dynasty":"唐代","title":"南池杂咏五首其五寒竹"}
{"author":"皎然","content":"日出天地正，煌煌辟晨曦。六龙驱群动，古今无尽时。夸父亦何愚，竞走先自疲。饮乾咸池水，折尽扶桑枝。渴死化爝火，嗟嗟徒尔为。空留邓林在，折尽令人嗤。","dynasty":"唐代","title":"效古"}
{"author":"皎然","content":"短龄役长世，扰扰悟不早。嫔女身后空，欢娱梦中好。从教西陵树，千载伤怀抱。鹤驾何冥冥，鳌洲去浩浩。柔颜感三花，凋发悲蔓草。月中伐桂人是谁，翻使年年不衰老。","dynasty":"唐代","title":"杂兴六首其二"}
{"author":"皎然","content":"谁高齐公子，泣听雍门琴。死且何足伤，殊非达人心。","dynasty":"唐代","title":"杂兴六首其三"}
{"author":"皎然","content":"独高庭中鹤，意远贵氛埃。有时青冥游，顾我还下来。","dynasty":"唐代","title":"杂兴六首其四"}
{"author":"皎然","content":"白云琅玕色，一片生虚无。此物若无心，若何卷还舒。","dynasty":"唐代","title":"杂兴六首其五"}
{"author":"皎然","content":"疏散遂吾性，栖山更无机。寥寥高松下，独有闲云归。精意不可道，冥然还掩扉。","dynasty":"唐代","title":"杂兴六首其六"}
{"author":"皎然","content":"偶然寂无喧，吾了心性源。可嫌虫食木，不笑鸟能言。","dynasty":"唐代","title":"偶然五首其二"}
{"author":"皎然","content":"虏语嫌不学，胡音从不翻。说禅颠倒是，乐杀金王孙。","dynasty":"唐代","title":"偶然五首其三"}
{"author":"皎然","content":"隐心不隐迹，却欲住人寰。欠树移春树，无山看画山。居喧我未错，真意在其间。","dynasty":"唐代","title":"偶然五首其四"}
{"author":"皎然","content":"真隐须无矫，忘名要似愚。只将两条事，空却汉潜夫。","dynasty":"唐代","title":"偶然五首其五"}
{"author":"皎然","content":"君在庐山不知群，有疑是鹤又是云。生死尘埃污不得，眼前荣利徒纷纷。今日惠然来访我，酒榼书囊肩背荷。拂除衣上饵烟霞，昨夜胥门宿蔡家。天然不饮亦不食，抛名换姓觅不得。且向人间作酒仙，不肯将身生羽翼。停形为饵天地根，世人皆死我独存。洗虑因吞清明箓，世人皆贪我常足。栖子妙今道已成，手把玄枢心运冥。能令鬼哭神效灵，身如飘风不可绊。朝游崆峒夕汗漫，向来坐客犹未散。忽忆罗浮欲去时，遥指孤云作路岐。海上仙游不可见，人间日落空桑枝。","dynasty":"唐代","title":"寒栖子歌"}
{"author":"皎然","content":"名山洞府到金庭，三十六洞称最灵。不有古仙启其秘，今日安知灵宝经。中山鍊师栖白云，道成仙秩号元君。三千甲子朝玉帝，世上如今名始闻。吐纳青牙养肌发，花冠玉舄何高洁。不闻天上来谪仙，自是人间授真诀。吴兴太守道家流，仙师远放清风楼。应将内景还飞去，且从分风当此留。湖之山兮楼上见，山冥冥兮水悠悠。世人不到君自到，缥缈仙都谁与俦。黄鹤孤云天上物，物外飘然自天匹。一别千年未可期，仙家不数人间日。","dynasty":"唐代","title":"奉同颜使君真卿清风楼赋得洞庭歌送吴鍊师归林屋洞"}
{"author":"皎然","content":"逸僧戛椀为龙吟，世上未曾闻此音。一从太尉房公赏，遂使秦人传至今。初戛徐徐声渐显，乐音不管何人辨。似出龙泉万丈底，乍怪声来近而远。未必全繇戛者功，真生虚无非椀中。寥亮掩清笛，萦回凌细风。遥闻不断在烟杪，万籁无声天境空。乍向天台宿华顶，秋宵一吟更清迥。能令听者易常性，忧人忘忧躁人静。今日铿锽江上闻，蛟螭奔飞如得群。声过阴岭恐成雨，响驻晴天将起云。坐来吟尽空江碧，却寻向者听无迹。人生万事将此同，暮贱朝荣动还寂。","dynasty":"唐代","title":"戛铜椀为龙吟歌"}
{"author":"皎然","content":"楚山有石郢人琢，琢成长枕知是玉。全疑冰片坐恐销，间发花丛惊不足。赠予比之金琅玕，琼花烂熳浮席端。吾师道吾不执宝，今日感君因执看。试叩铿然应清律，纤尘不留蝇敢拂。万物皆因造化资，如何独负清贞质。南山有云鹄在空，长松为我生凉风。高友朗咏乐其中，行住四仪皆道意。不学小乘一曲士，唯将此物安座隅，取次闲眠有禅味。","dynasty":"唐代","title":"花石长枕歌荅章居士赠"}
{"author":"皎然","content":"天生灵草生灵地，误生人间人不贵。独君井上有一根，始觉人间众芳草。拖线垂丝宜曙看，裴回满架何珊珊。春风亦解爱此物，袅袅时来傍香实。湿云缀叶摆不去，翠羽衔花惊畏失。肯羡孤松不凋色，皇天正气肃不得。我独全生异此辈，顺时荣落不相背。孤松自被斧斤伤，独我柔枝保无害。黄油酒囊石棋局，吾羡湛生心出俗。撷芳生影风洒怀，其致翛然此中足。","dynasty":"唐代","title":"湛处士枸杞架歌"}
{"author":"皎然","content":"云泉谁不赏，独见尔情高。投石轻龙窟，临流笑鹭涛。折荷为片席，洒水净方袍。剡路逢禅侣，多应问我曹。","dynasty":"唐代","title":"送禀上人游越"}
{"author":"皎然","content":"楚水清风生，扬舲泛月行。荻洲寒露彩，雷岸曙潮声。东道思才子，西人望客卿。从来金谷集，相继有诗名。","dynasty":"唐代","title":"送潘秀才之舒州"}
{"author":"皎然","content":"千里访灵奇，山资亦相随。叶舟过鹤市，花漏宿龙池。峰顶应闲散，人间足别离。白云将世事，吾见尔心知。","dynasty":"唐代","title":"送王山人游庐山"}
{"author":"皎然","content":"楚僧推后辈，唐本学新经。外国传香氎，何人施竹瓶。秋风别李寺，春日向柯亭。大阮今为郡，看君眼最青。","dynasty":"唐代","title":"送道契上人之越觐大夫叔"}
{"author":"皎然","content":"白版年犹小，黄花褐已通。若为诗思逸，早欲似休公。迈俗多真气，传家有素风。应须学心地，宗旨在关东。","dynasty":"唐代","title":"送沙弥长文游京"}
{"author":"皎然","content":"超然独游趣，无限别山情。予病不同赏，云闲应共行。斋容秋水照，香氎早风轻。曾被陈王识，遥知江上迎。","dynasty":"唐代","title":"秋日送择高上人往江西谒曹王"}
{"author":"皎然","content":"关中四子教犹存，见说新经待尔翻。为法应过七祖寺，忘名不到五侯门。闲寻鄠杜看修竹，独上风凉望古原。高逸诗情无别怨，春游从遣落花繁。","dynasty":"唐代","title":"送如献上人游长安"}
{"author":"皎然","content":"送君何处最堪思，孤月停空欲别时。露茗犹芳邀重会，寒花落尽不成期。鹤令先去看山近，云碍初飞到寺迟。莫倚禅功放心定，萧家陵树误人悲。","dynasty":"唐代","title":"日曜上人还润州"}
{"author":"皎然","content":"一奏胡笳客未停，野僧还欲废禅听。难将此意临江别，无限春风葭菼青。","dynasty":"唐代","title":"寺院听胡笳送李殷"}
{"author":"皎然","content":"斜日摇扬在柳丝，孤亭寂寂水逶迤。谁堪别后行人尽，唯有春风起路岐。","dynasty":"唐代","title":"送僧绎"}
{"author":"皎然","content":"波上荻花非雪花，风吹撩乱满袈裟。如今岁晏无芳草，独对离樽作物华。","dynasty":"唐代","title":"答裴评事澄荻花间送梁肃拾遗"}
{"author":"皎然","content":"昨日雪山记尔名，吾今坐石已三生。少年道性易流动，莫遣秋风入别情。","dynasty":"唐代","title":"送胜云小师"}
{"author":"皎然","content":"今日同，明日隔，何事悠悠久为客。君怜溪上去来云，我羡磷磷水中石。","dynasty":"唐代","title":"诮士和别"}
{"author":"皎然","content":"北期何意促，蕙草夜来繁。清月思淮水，春风望国门。此时休旋逸，万里忽飞翻。若忆山阴会，孤琴为我援。","dynasty":"唐代","title":"送吴冯游京"}
{"author":"皎然","content":"楚山千里一僧行，念尔初缘道未成。莫向舒姑泉口泊，此中呜咽为伤情。","dynasty":"唐代","title":"送僧游宣州"}
{"author":"皎然","content":"上方精舍远，共宿白云端。寂寞千峰夜，萧条万木寒。山光霜下见，松色月中看。却与西林别，归心即欲阑。","dynasty":"唐代","title":"宿支硎寺上房"}
{"author":"皎然","content":"西山禅隐比来闻，长道唯应我与君。书上无名心忘却，人间聚散似浮云。","dynasty":"唐代","title":"答胡处士"}
{"author":"皎然","content":"莫道谪官无主人，秣陵才令日相亲。前溪更有忘忧处，荷叶田田间白蘋.","dynasty":"唐代","title":"答张乌程"}
{"author":"皎然","content":"爱君诗思动禅心，使我休吟待鹤吟。更说郡中黄霸在，朝朝无事许招寻。","dynasty":"唐代","title":"酬张明府"}
{"author":"皎然","content":"独思贤王府，遂作豫章行。雄镇庐霍秀，高秋江汉清。见闻惊苦节，艰故伤远情。西邸延嘉士，遗才得正平。","dynasty":"唐代","title":"送李喻之处士洪州谒曹王"}
{"author":"皎然","content":"田园临汉水，离乱寄随关。今日烟尘尽，东西又未还。长亭百越外，孤棹五湖间。何处游芳草，云门千万山。","dynasty":"唐代","title":"送唐赞善游越"}
{"author":"皎然","content":"晨装行堕叶，万里望桑干。旧说泾关险，犹闻易水寒。黄云战后积，白草暮来看。近得君苗信，时教旅思宽。","dynasty":"唐代","title":"送韦秀才"}
{"author":"皎然","content":"诸侯惧削地，选士皆不羁。休隐脱荷芰，将鸣矜羽仪。甲科争玉片，诗句拟花枝。君实三楚秀，承家有清规。","dynasty":"唐代","title":"送陈秀才赴举"}
{"author":"皎然","content":"身将刘令隐，经共谢公翻。有此宗师在，应知我法存。问心常寂乐，为别岂伤魂。独访华泉去，秋风入雁门。","dynasty":"唐代","title":"乌程李明府水堂同卢使君幼平送奘上人游五台"}
{"author":"皎然","content":"风吹残柳丝，孤客欲归时。掩抑楚弦绝，离披湘叶衰。前军犹转战，故国杳难期。北望雁门雪，空吟平子诗。","dynasty":"唐代","title":"送李季良北归"}
{"author":"皎然","content":"欢言欲忘别，风信忽相惊。柳浦归人思，兰陵春草生。撷芳心未及，视枕恋常盈。此去非长路，还如千里情。","dynasty":"唐代","title":"送淳于秀才兰陵觐省"}
{"author":"皎然","content":"不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。","dynasty":"唐代","title":"送至洪沙弥赴上元受戒（上元江中蔡州有梁戒坛）"}
{"author":"皎然","content":"重阳千骑出，送客为踟蹰。旷野多摇落，寒山满路隅。晴空悬蒨旆，秋色起菱湖。几日登司会，扬才盛五都。","dynasty":"唐代","title":"九日同卢使君幼平吴兴郊外送李司仓赴选"}
{"author":"皎然","content":"江皋北风至，归客独伤魂。楚水逢乡雁，平陵忆故园。征骖嘶别馆，落日隐寒原。应及秦川望，春华满国门。","dynasty":"唐代","title":"送卢孟明还上都"}
{"author":"皎然","content":"岂谓江南别，心如塞上行。苦云摇阵色，乱木搅秋声。周谷雨未散，汉河流尚横。春司迟尔策，方用静妖兵。","dynasty":"唐代","title":"送李少宾赴举"}
{"author":"皎然","content":"不惯人间别，多应忘别时。逢山又逢水，只畏却来迟。","dynasty":"唐代","title":"留别阎士和"}
{"author":"皎然","content":"常随山上下，忽限江南北。共是忘情人，何由肯相忆。","dynasty":"唐代","title":"送李道士"}
{"author":"皎然","content":"北望烟铺骠骑营，虏烽无火楚天晴。此时千里西归客，泗上春风得及耕。","dynasty":"唐代","title":"送裴参军还下邳旧居"}
{"author":"皎然","content":"悠悠渺渺属寒波，故寺思归意若何。长忆孤洲二三月，春山偏爱富春多。","dynasty":"唐代","title":"送文会上人还富阳"}
{"author":"皎然","content":"从来湖上胜人间，远爱浮云独自还。孤月空天见心地，寥寥一水镜中山。","dynasty":"唐代","title":"送维谅上人归洞庭"}
{"author":"皎然","content":"明日重阳今日归，布帆丝雨望霏霏。行过鹤渚知堪住，家在龙沙意有违。","dynasty":"唐代","title":"九月八日送萧少府归洪州"}
{"author":"皎然","content":"维舟若许暂从容，送过重江不厌重。霜简别来今始见，雪山归去又难逢。","dynasty":"唐代","title":"同颜鲁公泛舟送皇甫侍御曾"}
{"author":"皎然","content":"不知持斧客，吟会是何情。丹陛恩犹在，沧洲赏暂行。江桡随月泛，山策逐云行。佳句传零雨，诗流许盛名。","dynasty":"唐代","title":"送孙侍御游越"}
{"author":"皎然","content":"西候风信起，三湘孤客心。天寒汉水广，乡远楚云深。服彩将侍膳，撷芳思满襟。归人忘艰阻，别恨独何任。","dynasty":"唐代","title":"送颜处士还长沙觐省"}
{"author":"皎然","content":"欲广分何教，心将江汉期。云招望寺处，月待溯杯时。真侣谁伤别，降猿汝自悲。多应过庐阜，幽赏却来迟。","dynasty":"唐代","title":"送还本上人游江西"}
{"author":"皎然","content":"国赋推能吏，今朝发贡湖。伫瞻双阙凤，思见柏台乌。树向秦关远，江分楚驿孤。荣君有兄弟，相继骋长途。","dynasty":"唐代","title":"送路少府使京兼觐侍御兄"}
{"author":"皎然","content":"落日独归客，空山匹马嘶。萧条古关外，岐路更东西。大泽云寂寂，长亭雨凄凄。君还到湘水，寒夜满猿啼。","dynasty":"唐代","title":"于武原从送卢士举"}
{"author":"皎然","content":"驿吏满江城，深仁见此情。士林推玉振，公府荐冰清。为政移风久，承恩就日行。仲容纶綍贵，南巷有光荣。","dynasty":"唐代","title":"送乌程李明府得陟状赴京"}
{"author":"皎然","content":"一身赍万卷，编室寄烟萝。砚滴穿池小，书衣种楮多。吟诗山响答，泛瑟竹声和。鹤板求儒术，深居意若何。","dynasty":"唐代","title":"送裴秀才往会稽山读书"}
{"author":"皎然","content":"金虎城池在，铜龙剑珮新。重看前浦柳，犹忆旧洲蘋.远思秦云暮，归心腊月春。青园昔游处，惆怅别离人。","dynasty":"唐代","title":"送崔詹事论之上都（崔尝典吴兴）"}
{"author":"皎然","content":"萧萧北风起，孤棹下江濆。暮客去来尽，春流南北分。萋萋御亭草，渺渺芜城云。相送目千里，空山独望君。","dynasty":"唐代","title":"京口送卢孟明还扬州"}
{"author":"皎然","content":"陇头水欲绝，陇水不堪闻。碎影摇枪垒，寒声咽幔军。素从盐海积，绿带柳城分。日落天边望，逶迤入塞云。秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到咸阳。","dynasty":"唐代","title":"陇头水二首"}
{"author":"皎然","content":"寒塞无因见落梅，胡人吹入笛声来。劳劳亭上春应度，夜夜城南战未回。都护今年破武威，胡沙万里鸟空飞。旄竿瀚海扫云出，毡骑天山蹋雪归。","dynasty":"唐代","title":"塞下曲二首"}
{"author":"皎然","content":"黄绮皆皓发，秦时隐商山。嘉谋匡帝道，高步游天关。不爱珪组绁，却思林壑还。放歌长松下，日与孤云闲。","dynasty":"唐代","title":"览史"}
{"author":"皎然","content":"独负高世资，冥冥寄浮俗。卞子去不归，何人辩荆玉。鬻舂意不浅，污迹身岂辱。鸾铩乐迍邅，虬蟠甘窘束。五噫谲且正，可以见心曲。","dynasty":"唐代","title":"咏史"}
{"author":"皎然","content":"田氏门下客，冯公众中贱。一朝市义还，百代名独擅。始知下客不可轻，能使主人功业成。借问高车与珠履，何如卑贱一书生。","dynasty":"唐代","title":"咏史"}
{"author":"皎然","content":"相公乃天盖，人文佐生成。立程正颓靡，绎思何纵横。春杼弄缃绮，阳林敷玉英。飘然飞动姿，邈矣高简情。后辈惊失步，前修敢争衡。始欣耳目远，再使机虑清。体正力已全，理精识何妙。昔年歌阳春，徒推郢中调。今朝听鸾凤，岂独羡门啸。帝命镇雄州，待济寄上流。才兼荆衡秀，气助潇湘秋。逸荡子山匹，经奇文畅俦。沈吟未终卷，变态纷难数。曜耳代明珰，袭衣同芳杜。愔愔闻玉磬，寤寐在灵府。","dynasty":"唐代","title":"读张曲江集"}
{"author":"皎然","content":"江蓠生古砌，花每落禅床。嘉客未采掇，空门自馨香。名因诗目见，色对道心忘。不遇陆内史，谁知殊众芳。","dynasty":"唐代","title":"奉酬陆使君见过，各赋院中一物，得江蓠"}
{"author":"皎然","content":"世业西山墅，移家长我身。萧疏遗树老，寂寞废田春。车巷伤前辙，篱沟忆旧邻。何堪再过日，更送北归人。","dynasty":"唐代","title":"赋得谢墅送王长史（其墅即昼七代祖吴兴守旧居）"}
{"author":"皎然","content":"远山湖上小，青翠望依稀。才向窗中列，还从林表微。色浓春草在，峰起夏云归。不是蓬莱岛，如何人去稀。","dynasty":"唐代","title":"夏日同崔使君论登城楼赋得远山"}
{"author":"皎然","content":"邹子谭天岁，黄童对日年。求真初作传，炼魄已成仙。鹤驾迎缑岭，星桥下蜀川。逢君竹林客，相对弄清弦。","dynasty":"唐代","title":"咏数探得七"}
{"author":"皎然","content":"曾看颜氏传，多记晋时仙。却忆桐君老，俱还桂父年。青春留鬓发，白日向云烟。远别赍遗简，囊中有几篇。","dynasty":"唐代","title":"赋颜氏古今一事，得《晋仙传》，送颜逸"}
{"author":"皎然","content":"架石通霞壁，悬崖散碧沙。天晴虹影渡，风细练文斜。举陟幽期阻，沿洄客意赊。河梁非此路，别恨亦无涯。","dynasty":"唐代","title":"赋得石梁泉送崔逵"}
{"author":"皎然","content":"闲阶夜雨滴，偏入别情中。断续清猿应，淋漓候馆空。气令烦虑散，时与早秋同。归客龙山道，东来杂好风。","dynasty":"唐代","title":"赋得夜雨滴空阶，送陆羽归龙山（同字）"}
{"author":"皎然","content":"灯心生众草，因有始知芳。彩妓窗偏丽，金桃动更香。花惊春未尽，焰喜夜初长。别后空离室，何人借末光。","dynasty":"唐代","title":"赋得灯心送李侍御萼（光字）"}
{"author":"皎然","content":"缥竹湘南美，吾师尚毁形。仍留负霜节，不变在林青。每入杨枝手，因谈贝叶经。谁期沃州讲，持此别东亭。","dynasty":"唐代","title":"赋得竹如意送详师赴讲（青字）"}
{"author":"皎然","content":"写得长松意，千寻数尺中。翠阴疑背日，寒色欲生风。真树孤标在，高人立操同。一枝遥可折，吾欲问生公。","dynasty":"唐代","title":"咏敡上人座右画松"}
{"author":"皎然","content":"欲问采灵药，如何学无生。爱鹤颇似君，且非求仙情。","dynasty":"唐代","title":"寄路温州"}
{"author":"皎然","content":"清浅白沙滩，绿蒲尚堪把。家住水东西，浣纱明月下。","dynasty":"唐代","title":"浣纱女（一作王维诗，题云白石滩）"}
{"author":"皎然","content":"武原离乱后，真界积尘埃。残月生秋水，悲风起故台。居人今已尽，栖鸽暝还来。不到无生理，应堪赋七哀。","dynasty":"唐代","title":"题馀不溪废寺"}
{"author":"皎然","content":"万法出无门，纷纷使智昏。徒称谁氏子，独立天地元。实际且何有，物先安可存。须知不动念，照出万重源。","dynasty":"唐代","title":"禅诗"}
{"author":"皎然","content":"桂阳仙柳道家说，昔传苏君今是薛。聊将握槊偶时人，便被人间称冠绝。黄杨文局龟螭蟠，琢成骰子双琅玕.初疑月破云中堕，复怪星移指下攒。谁识兵奇势可保，坐看将军上一道。有时彩王非所希，笑击单于出重围。凫惊隼击疾若飞，左顾右盻生光辉。家本联姻汉戚里，身是长安贵公子。名高艺绝何翩翩，几回决胜君王前。扈游长乐与祈年，人望青云白日边。谪宦江南岁阴晚，还将此道聊自遣。由来君子行最长，予亦知君寄心远。","dynasty":"唐代","title":"薛卿教长行歌（时量移湖州别驾）"}
{"author":"皎然","content":"隐身苕上欲如何，不著青袍爱绿萝。柳巷任疏容马入，水篱从破许船过。昂藏独鹤闲心远，寂历秋花野意多。若访禅斋遥可见，竹窗书幌共烟波。","dynasty":"唐代","title":"题周谏别业（予寺与周生所居俱临苕水）"}
{"author":"皎然","content":"阮咸别曲四座愁，赖是春风不是秋。漫漫江行访兄弟，猿声几夜宿芦洲。","dynasty":"唐代","title":"康造录事宅送太祝侄之虔吉访兄弟"}
{"author":"皎然","content":"喜见幽人会，初开野客茶。日成东井叶，露采北山芽。文火香偏胜，寒泉味转嘉。投铛涌作沫，著碗聚生花。稍与禅经近，聊将睡网赊。知君在天目，此意日无涯。","dynasty":"唐代","title":"对陆迅饮天目山茶，因寄元居士晟"}
{"author":"皎然","content":"人不扰，政已和。世虑寡，山情多。——皎然禅客至，墨卿过。兴既洽，情如何。——崔逵","dynasty":"唐代","title":"安吉崔明甫山院联句一首"}
{"author":"皎然","content":"太湖三山口，吴王在时道。寂寞千载心，无人见春草。谁堪缄怨者，持此伤怀抱。孤舟畏狂风，一点宿烟岛。望所思兮若何，月荡漾兮空波。云离离兮北断，雁眇眇兮南多。身去兮天畔，心折兮湖岸。春山胡为兮塞路，使我归梦兮撩乱。","dynasty":"唐代","title":"杂曲歌辞。古别离"}
{"author":"皎然","content":"楚木纷如麻，高松自孤直。愿得苦寒枝，与君比颜色。故乡眇天末，羁旅沧江隅。委质在忠信，苦心无变渝。何繇表名义，赠君金辘轳。何以美知才，投我悬黎珠。遽为千里别，南风思越绝。爱君随海鸥，倚棹宿沙月。不栖恶木上，肯蹈巴蛇穴。一上萧然峰，拟踪幽人辙。晨兴独西望，郢水期溯沿。夜到洞庭月，秋经云梦天。黎生知吾道，此地不潸然。欲寄楚人住，学拏渔子船。奈何北风至，搅我窗中弦。游子动归思，江蓠亦绵绵。箧中封禅书，欲献无由缘。岂乏晨风翼，翻飞到日边。","dynasty":"唐代","title":"答黎士曹黎生前适越后之楚"}
{"author":"皎然","content":"州西柳家寺，禅舍隐人间。证性轻观水，栖心不买山。履声知客贵，云影悟身闲。彦会前贤事，方今可得攀。","dynasty":"唐代","title":"奉酬颜使君真卿见过郭中寺寺无山水之赏…以答焉"}
{"author":"皎然","content":"夜夜忆故人，长教山月待。今宵故人至，山月知何在。","dynasty":"唐代","title":"待山月"}
{"author":"皎然","content":"惨惨寒城望，将军下世时。高墉暮草遍，大树野风悲。壁垒今惟在，勋庸近可思。苍然古溪上，川逝共凄其。","dynasty":"唐代","title":"同李洗马入馀不溪经辛将军故城"}
{"author":"皎然","content":"箬溪朝雨散，云色似天台。应是东风便，吹从海上来。灵山游汗漫，仙石过莓苔。误到人间世，经年不早回。","dynasty":"唐代","title":"忆天台"}
{"author":"皎然","content":"万里称逆化，愚蠢性亦全。紫绂拖身上，妖姬安膝前。见他拘坐寂，故我是眠禅。吾知至人心，杳若青冥天。","dynasty":"唐代","title":"万回寺"}
{"author":"皎然","content":"春信在河源，春风荡妾魂。春歌杂鶗鴂，春梦绕轘辕。春絮愁偏满，春丝闷更繁。春期不可定，春曲懒新翻。","dynasty":"唐代","title":"拟长安春词"}
{"author":"皎然","content":"思君转战度交河，强弄胡琴不成曲。日落应愁陇底难，春来定梦江南数。万丈游丝是妾心，惹蝶萦花乱相续。","dynasty":"唐代","title":"效古"}
{"author":"皎然","content":"仁人迈厚德，可谓名实全。抚迹若疏旷，会心极精研。履危节讵屈，著论识不偏。恨以荣级浅，嘉猷未及宣。伊人期远大，志业难比肩。昭世既合并，吾君藉陶甄。奈何明明理，与善徒空诠。征教或稽圣，穷源反问天。一官自吴邑，六翮委江壖。始是牵丝日，翻成撤瑟年。金膏果不就，玉珮长此捐。倚伏信冥昧，夭修惊后先。安知忘情子，爱网素已褰。为有深仁感，遂令真性迁。心悲空林下，泪洒秋景前。夫子寡兄弟，抚孤伤藐然。倾云为惨结，吊鹤共联翩。割念命归驾，诀词向空筵。树桃阴始合，爱客位常悬。幡然远行时，崇望归朝旋。悟兹欢宴隔，哀被岁月延。书带变芳草，履痕移绿钱。冥期傥可逢，生尽会无缘。幸愿示因业，代君运精专。相思转寂寞，独往西林泉。欲见故人心，时阅所赠篇。素高陶靖节，今重楚先贤。芳躅将遗爱，可为终古传。","dynasty":"唐代","title":"哭吴县房耸明府"}
{"author":"皎然","content":"一磬寒山至，凝心转清越。细和虚籁尽，疏绕悬泉发。在夜吟更长，停空韵难绝。幽僧悟深定，归客忘远别。寂历无性中，真声何起灭。","dynasty":"唐代","title":"妙喜寺逵公院赋得夜磬送吕评事"}
{"author":"皎然","content":"瀑布小更奇，潺湲二三尺。细脉穿乱沙，丛声咽危石。初因智者赏，果会幽人迹。不向定中闻，那知我心寂。","dynasty":"唐代","title":"咏小瀑布"}
{"author":"皎然","content":"寂寂旧桑田，谁家女得仙。应无鸡犬在，空有子孙传。古木花犹发，荒台路未迁。暮来云一片，疑是欲归年。","dynasty":"唐代","title":"仙女台（得仙字）"}
{"author":"皎然","content":"七石配七贤，隐僧山上移。石性殊磊落，君子又高奇。跂禅服宜坏，坐客冠可隳。夜倚月树影，昼倾风竹枝。集质患追琢，表顽用磷缁。佚火玉亦害，块然长在兹。","dynasty":"唐代","title":"灵澈上人何山寺七贤石诗"}
{"author":"皎然","content":"行应会府春，欲劝及芳辰。北极天文正，东风汉律新。少年逢圣代，欢笑别情亲。况是勋庸后，恩荣袭尔身。","dynasty":"唐代","title":"今上初登极岁送皇甫孝廉赴选（孝廉即故大夫之子）"}
{"author":"皎然","content":"陇头水欲绝，陇水不堪闻。碎影摇枪垒，寒声咽幔军。素从盐海积，绿带柳城分。日落天边望，逶迤入塞云。秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到咸阳。","dynasty":"唐代","title":"陇头水二首"}
{"author":"皎然","content":"隔暑蘋洲近，迎凉欲泛舟。荣从宪府至，喜会夕郎游。气夺沧浪色，风欺汗漫流。谁言三伏夜，独此月前秋。","dynasty":"唐代","title":"新秋同卢侍御、薛员外白蘋洲月夜"}
{"author":"皎然","content":"修景属良会，远飙生烦襟。泄云收净绿，众木积芳阴。疏涤府中务，迢遥湖上心。习闲得招我，赏夜宜泛琴。山近资性静，月来寄情深。澹然若事外，岂藉隳华簪。","dynasty":"唐代","title":"夏日集李司直纵溪斋"}
{"author":"皎然","content":"洞庭仙山但生橘，不生凡木与梨栗。真子无私自不栽，感得一株阶下出。细叶繁枝委露新，四时常绿不关春。若言此物无道性，何意孤生来就人。二月三月山初暖，最爱低檐数枝短。白花不用乌衔来，自有风吹手中满。九月十月争破颜，金实离离色殷殷，一夜天晴香满山。天生珍木异于俗，俗士来逢不敢触。清阴独步禅起时，徙倚前看看不足。","dynasty":"唐代","title":"洞庭山维谅上人院阶前孤生橘树歌"}
{"author":"皎然","content":"太湖东西路，吴主古山前。所思不可见，归鸿自翩翩。何山赏春茗，何处弄春泉。莫是沧浪子，悠悠一钓船。","dynasty":"唐代","title":"访陆处士羽（一作访陆羽处士不遇）"}
{"author":"皎然","content":"望君不见复何情，野草闲云处处生。应向秦时武陵路，花间寂历一人行。","dynasty":"唐代","title":"西白溪期裴方舟不至"}
{"author":"皎然","content":"嗟嗟号呶子，世称谪仙俦。媚俗被鲛绡，欺天荐昫修。奔景谓可致，驰龄言易流。燕昭昧往事，嬴政亡前筹。三山果不见，九仙忽悠悠。君看牛山乐，君见麋浦游。昨日千金子，联绵成古丘。吾将揽明月，照尔生死流。至乐享爰居，惭贻达者尤。冥冥光尘内，机丧成海沤。","dynasty":"唐代","title":"杂寓兴"}
{"author":"皎然","content":"望远涉寒水，怀人在幽境。为高皎皎姿，及爱苍苍岭。果见栖禅子，潺湲灌真顶。积疑一念破，澄息万缘静。世事花上尘，惠心空中境。清闲诱我性，遂使肠虑屏。许共林客游，欲从山王请。木栖无名树，水汲忘机井。持此一日高，未肯谢箕颍。夕霁山态好，空月生俄顷。识妙聆细泉，悟深涤清茗。此心谁得失，笑向西林永。","dynasty":"唐代","title":"白云上人精舍寻杼山禅师兼示崔子向何山道上人"}
{"author":"皎然","content":"山翁亦好禅，借我风溪树。采药多近峰，汲泉有春渡。幽僧时相偶，仙子或与晤。自许战胜心，弥高独游步。如何区中事，夺我林栖趣。辞山下复上，恋石行仍顾。宿昔情或乖，庶几迹无误。松声莫相诮，此心冥去住。","dynasty":"唐代","title":"别山诗"}
{"author":"皎然","content":"欲问采灵药，如何学无生。爱鹤颇似君，且非求仙情。","dynasty":"唐代","title":"寄路温州"}
{"author":"皎然","content":"宗系传康乐，精修学远公。——王遘相寻当暮岁，行李犯寒风。——李纵累积浮生里，机惭半偈中。——郑说传家知业坠，继祖忝声同。——皎然云与轻帆至，山将本寺空。——崔子向向来忘起灭，留我宿花宫。——齐翔","dynasty":"唐代","title":"冬日建安寺西院，喜昼公自吴兴至，联句一首"}
{"author":"皎然","content":"落日独归客，空山匹马嘶。萧条古关外，岐路更东西。大泽云寂寂，长亭雨凄凄。君还到湘水，寒夜满猿啼。","dynasty":"唐代","title":"于武原从送卢士举"}
{"author":"皎然","content":"乞我百万金，封我异姓王。不如独悟时，大笑放清狂。","dynasty":"唐代","title":"戏作"}
{"author":"皎然","content":"若为令忆洞庭春，上有闲云可隐身。无限白云山要买，不知山价出何人。","dynasty":"唐代","title":"投知己"}
{"author":"皎然","content":"不意入前溪，爱溪从错落。清清鉴不足，非是深难度。","dynasty":"唐代","title":"渡前溪"}
{"author":"皎然","content":"官居鼎鼐古今无，名世才臣独一余。贤阁御题龙墨灿，诏归补衮在须臾。","dynasty":"唐代","title":"劳山居寄呈吴处士"}
{"author":"皎然","content":"身为郢令客，心许楚山云。文墨应经世，林泉漫诱君。欲随樵子去，惜与道流分。肯谢申公辈，治诗事汉文。","dynasty":"唐代","title":"同明府章送沈秀才还石门山读书"}
{"author":"皎然","content":"清溪路不遥，都尉每相招。落日休戎马，秋风罢射雕。朮花生野径，柏实满寒条。永夜依山府，禅心共寂寥。","dynasty":"唐代","title":"晚秋宿李军道所居"}
{"author":"皎然","content":"天与松子寿，独饮日月精。复令颜子贤，胡为夭其生。吾将寻河源，上天问天何不平？吾将诘仙老，大道无私谁强名？仙老难逢天不近，世人何人解应尽。明朝欲向翅头山，问取禅公此义还。","dynasty":"唐代","title":"问遥山禅老"}
{"author":"皎然","content":"尝览高逸传，山僧有遗踪。佐游继雅篇，嘉会何由逢。尘世即下界，色天当上峰。春晖遍众草，寒色留高松。缭绕彩云合，参差绮楼重。琼葩洒巾舄，石de清心胸。灵境若可托，道情知所从。","dynasty":"唐代","title":"奉陪陆使君长源诸公游支硎寺（寺即支公学道处）"}
{"author":"皎然","content":"竹杖裁碧鲜，步林赏高直。实心去内矫，全节无外饰。行药聊自持，扶危资尔力。初生在榛莽，孤秀岂封殖。干雪不死枝，赠君期君识。","dynasty":"唐代","title":"采实心竹杖寄赠李萼侍御"}
{"author":"皎然","content":"落日车遥遥，客心在归路。细草暗回塘，春泉萦古渡。遗踪叹芜没，远道悲去住。寂寞荻花空，行人别无数。","dynasty":"唐代","title":"奉同颜使君真卿送李侍御萼赋得荻塘路"}
{"author":"皎然","content":"晨装行堕叶，万里望桑干。旧说泾关险，犹闻易水寒。黄云战后积，白草暮来看。近得君苗信，时教旅思宽。","dynasty":"唐代","title":"送韦秀才"}
{"author":"皎然","content":"邹子谭天岁，黄童对日年。求真初作传，炼魄已成仙。鹤驾迎缑岭，星桥下蜀川。逢君竹林客，相对弄清弦。","dynasty":"唐代","title":"咏数探得七"}
{"author":"皎然","content":"方知正始作，丽掩碧云诗。文彩盈怀袖，风规发咏思。遗弓逢大敌，摩垒怯偏师。频有移书让，多惭系组迟。浅才迂且拙，虚誉喜还疑。犹倚披沙鉴，长歌向子期。","dynasty":"唐代","title":"酬薛员外谊见戏一首"}
{"author":"皎然","content":"遗庙风尘积，荒途岁月侵。——潘述英灵今寂寞，容卫尚森沈。——皎然霸楚志何在，平秦功亦深。——汤衡诸侯归复背，青史古将今。——潘述星聚分已定，天亡力岂任。——皎然采蘩如可荐，举酒沥空林。——汤衡","dynasty":"唐代","title":"项王古祠联句"}
{"author":"皎然","content":"山开江色上，孤赏去应迟。绿水迎吴榜，秋风入楚词。猿清独宿处，木落远行时。见说东阳守，登楼为尔期。","dynasty":"唐代","title":"送李秀才赴婺州招"}
{"author":"皎然","content":"箬水青似箬，玉山碧于玉。——崔子向逼霄沓万状，截地分千曲。——皎然萍解深可窥，林豁遥在瞩。——崔子向已高物外赏，稍涤区中欲。——皎然野鹤翔又飞，世人羁且跼.——崔子向沈吟迹所误，放浪心自足。——皎然缅怀虚舟客，愿寄生刍束。——崔子向说诗整颓波，立义激浮俗。——皎然荆吴备登历，风土随编录。——崔子向恨与清景别，拟教长路促。——皎然溪鸟语鹂喽，寺花翻踯躅。——崔子向印围水坛净，香护莲衣触。——皎然捧经启纱灯，收衽礼金粟。——崔子向安得扣关子，玄言对吾属。——皎然","dynasty":"唐代","title":"泛长城东溪，暝宿崇光寺，寄处士陆羽联句"}
{"author":"皎然","content":"田氏门下客，冯公众中贱。一朝市义还，百代名独擅。始知下客不可轻，能使主人功业成。借问高车与珠履，何如卑贱一书生。","dynasty":"唐代","title":"咏史"}
{"author":"皎然","content":"飞将下天来，奇谋阃外裁。水心龙剑动，地肺雁山开。望气燕师锐，当锋虏阵摧。从今射雕骑，不敢过云堆。","dynasty":"唐代","title":"从军行五首其四"}
{"author":"皎然","content":"晨装行堕叶，万里望桑干。旧说泾关险，犹闻易水寒。黄云战后积，白草暮来看。近得君苗信，时教旅思宽。","dynasty":"唐代","title":"送韦秀才"}
{"author":"皎然","content":"本师不得已，强为我著书。知尽百虑遣，名存万象拘。如何工言子，终日论虚无。伊人独冥冥，时人以为愚。","dynasty":"唐代","title":"哀教"}
{"author":"皎然","content":"知尔学无生，不应伤此别。相逢宿我寺，独往游灵越。早晚花会中，经行剡山月。","dynasty":"唐代","title":"送至洪沙弥游越"}
{"author":"皎然","content":"海上仙山属使君，石桥琪树古来闻。他时画出白团扇，乞取天台一片云。","dynasty":"唐代","title":"送邢台州济（一作送独孤使君赴岳州）"}
{"author":"皎然","content":"世故多离散，东西不可嗟。小秦非本国，楚塞复移家。海岛无邻里，盐居少物华。山中吟夜月，相送在天涯。","dynasty":"唐代","title":"送卢仲舒移家海陵"}
{"author":"皎然","content":"湖上凉风早，双峰月色秋。遥知秣陵令，今夜在西楼。别叶萧萧下，含霜处处流。如何共清景，异县不同游。","dynasty":"唐代","title":"山中月夜寄无锡长官"}
{"author":"皎然","content":"真心不废别，试看越溪清。知汝机忘尽，春山自有情。月思华顶宿，云爱石门行。海近应须泛，无令鸥鹭惊。","dynasty":"唐代","title":"送旻上人游天台"}
{"author":"皎然","content":"凌晨拥弊裘，径上古原头。雪霁山疑近，天高思若浮。琼峰埋积翠，玉嶂掩飞流。曜彩含朝日，摇光夺寸眸。寒空标瑞色，爽气袭皇州。清眺何人得，终当独再游。","dynasty":"唐代","title":"晨登乐游原，望终南积雪"}
{"author":"皎然","content":"楚山有石郢人琢，琢成长枕知是玉。全疑冰片坐恐销，间发花丛惊不足。赠予比之金琅玕，琼花烂熳浮席端。吾师道吾不执宝，今日感君因执看。试叩铿然应清律，纤尘不留蝇敢拂。万物皆因造化资，如何独负清贞质。南山有云鹄在空，长松为我生凉风。高友朗咏乐其中，行住四仪皆道意。不学小乘一曲士，唯将此物安座隅，取次闲眠有禅味。","dynasty":"唐代","title":"花石长枕歌答章居士赠"}
{"author":"皎然","content":"孤客秋易伤，嘶蝉静仍续。佳晨亦已屡，欢会常不足。禅地非路岐，我心岂羁束。情生远别时，坐恨清景促。望中千里隔，暮归西山曲。萧条月中道，彩蒨原上绿。不见同心人，幽怀增踯躅。","dynasty":"唐代","title":"秋日毗陵南寺送潘述之扬州"}
{"author":"皎然","content":"真我性无主，谁为尘识昏。奈何求其本，若拔大木根。妄以一念动，势如千波翻。伤哉子桑扈，虫臂徒虚言。神威兴外论，宗邪生异源。空何妨色在，妙岂废身存。寂灭本非寂，喧哗曾未喧。嗟嗟世上禅，不共智者论。","dynasty":"唐代","title":"禅思"}
{"author":"皎然","content":"武陵何处访仙乡，古观云根路已荒。细草拥坛人迹绝，落花沈涧水流香。山深有雨寒犹在，松老无风韵亦长。全觉此身离俗境，玄机亦可照迷方。","dynasty":"唐代","title":"晚春寻桃源观"}
{"author":"皎然","content":"野人药瓢天下绝，全如浑金割如月。彪炳文章智使然，生成在我不在天。若言有物不由物，何意中虚道性全。韦生能诗兼好异，获此灵瓢远相遗。仙侯玉帖人漫传，若士青囊世何秘。一捧一开如见君，药盛五色香氛氲。背上骊龙蟠不睡，张鳞摆颔生风云。世人强知金丹道，默仙不成秽仙老。年少纷如陌上尘，不见吾瓢尽枯槁。聊将系肘步何轻，便有三山孤鹤情。东方小儿乏此物，遂令仙籍独无名。","dynasty":"唐代","title":"答韦山人隐起龙文药瓢歌"}
{"author":"皎然","content":"万里称逆化，愚蠢性亦全。紫绂拖身上，妖姬安膝前。见他拘坐寂，故我是眠禅。吾知至人心，杳若青冥天。","dynasty":"唐代","title":"万回寺"}
{"author":"皎然","content":"春色遍远道，寂寞闽中行。碧水何渺渺，白云亦英英。离人不可望，日暮芳洲情。黄鹤有逸翮，翘首白云倾。欲为山中侣，肯秘辽天声。蓝缕真子褐，葳蕤近臣缨。以兹夺尔怀，常恐道不成。吾门弟子中，不减惠休名。一性研已远，五言功更精。从君汗漫游，莫废学无生。忍草肯摇落，禅枝不枯荣。采采慰长路，知吾心不轻。幻情有去住，真性无离别。留取老桂枝，归来共攀折。","dynasty":"唐代","title":"答道素上人别"}
{"author":"皎然","content":"久爱吴兴客，来依道德藩。旋师闻杕杜，归路忆轘辕。旧佩苍玉在，新歌白芷繁。今朝天地静，北望重飞翻。","dynasty":"唐代","title":"同杨使君白蘋洲送陆侍御士佳入朝"}
{"author":"皎然","content":"不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。","dynasty":"唐代","title":"送至洪沙弥赴上元受戒（上元江中蔡州有梁戒"}
{"author":"皎然","content":"秋风吹别袂，客思在长安。若得临觞醉，何须减瑟弹。秉心凌竹柏，仗信越波澜。春会文昌府，思君每北看。","dynasty":"唐代","title":"送杨遂初赴选"}
{"author":"皎然","content":"兹亭迹素浅，胜事并随公。法界飘香雨，禅窗洒竹风。浮烟披夕景，高鹤下秋空。冥寂四山久，宁期此会同。","dynasty":"唐代","title":"奉酬袁使君高寺院新亭对雨（其亭即使君所创）"}
{"author":"皎然","content":"玉京真子名太一，因服日华心如日。此心不许世人知，只向仙宫未曾出。","dynasty":"唐代","title":"赠张道士"}
{"author":"皎然","content":"湖上凉风早，双峰月色秋。遥知秣陵令，今夜在西楼。别叶萧萧下，含霜处处流。如何共清景，异县不同游。","dynasty":"唐代","title":"山中月夜寄无锡长官"}
{"author":"皎然","content":"画得青溪样，宜于紫府观。——皎然日明烟霭薄，风落水容宽。——崔万画野高低接，商工井邑攒。——潘述疏川因稼穑，出使问艰难。——皎然","dynasty":"唐代","title":"道观中和潘丞观青溪图联句"}
{"author":"皎然","content":"迹就空门退，官从画省迁。住持良有愿，朝谒穴无缘。——王遘身净金绳内，心驰玉扆前。——皎然荣添一两日，恩降九霄年。——齐翔慕法能轻冕，追非欲佩弦。——李纵栖闲那可久，鸳鹭待行联。——崔子向","dynasty":"唐代","title":"建安寺西院喜王郎中遘恩命初至联句"}
{"author":"皎然","content":"山翁亦好禅，借我风溪树。采药多近峰，汲泉有春渡。幽僧时相偶，仙子或与晤。自许战胜心，弥高独游步。如何区中事，夺我林栖趣。辞山下复上，恋石行仍顾。宿昔情或乖，庶几迹无误。松声莫相诮，此心冥去住。","dynasty":"唐代","title":"别山诗"}
{"author":"皎然","content":"乐禅心似荡，吾道不相妨。独悟歌还笑，谁言老更狂。偶然寂无喧，吾了心性源。可嫌虫食木，不笑鸟能言。隐心不隐迹，却欲住人寰。欠树移春树，无山看画山。居喧我未错，真意在其间。虏语嫌不学，胡音从不翻。说禅颠倒是，乐杀金王孙。真隐须无矫，忘名要似愚。只将两条事，空却汉潜夫。","dynasty":"唐代","title":"偶然五首"}
{"author":"皎然","content":"楚僧推后辈，唐本学新经。外国传香氎，何人施竹瓶。秋风别李寺，春日向柯亭。大阮今为郡，看君眼最青。","dynasty":"唐代","title":"送道契上人之越觐大夫叔"}
{"author":"皎然","content":"亚岁崇佳宴，华轩照渌波。渚芳迎气早，山翠向晴多。推往知时训，书祥辨政和。从公惜日短，留赏夜如何。","dynasty":"唐代","title":"冬至日陪裴端公使君清水堂集"}
{"author":"皎然","content":"大厦资多士，抡材得豫章。清门推问望，早岁骋康庄。作用方开物，声名久擅场。丹延分塞郡，宿昔领戎行。始驭屏星乘，旋阴蔽茀棠。朝端瞻鹗立，关右仰鹰扬。威令兼宁朔，英声重护羌。三军成父子，杂虏避封疆。身执金吾贵，时遭宝运昌。雍容持汉槊，肃穆卫周堂。排难知臣节，攻疑定国章。一言明大义，千载揖休光。践职勋庸列，修躬志行彰。优游应慕陆，止足定师张。中扆怀殊政，南州伫小康。仁为桂江雨，威是柏台霜。謇谔言无隐，公忠祸不防。谴深辞紫禁，恩在副朱方。切玉锋休淬，垂天翅罢翔。论文征贾马，述隐许求羊。肘后看金碧，腰间笑水苍。诗题白羽扇，酒挈绿油囊。旷达机何有，深沈器莫量。时应登古寺，佳趣在春冈。止水平香砌，鲜云满石床。山情何寂乐，尘世自飞扬。已遇炉峰社，还思缉蕙房。外心亲地主，内学事空王。花会宜春浅，禅游喜夜凉。高明依月境，萧散蹑庭芳。得道殊秦佚，隳名似楚狂。馀生于此足，不欲返韶阳。","dynasty":"唐代","title":"因游支硎寺寄邢端公"}
{"author":"皎然","content":"偶然寂无喧，吾了心性源。可嫌虫食木，不笑鸟能言。","dynasty":"唐代","title":"偶然五首其二"}
{"author":"皎然","content":"独居何意足，山色在前门。身野长无事，心冥自不言。闲行数乱竹，静坐照清源。物外从知少，禅徒不耐烦。","dynasty":"唐代","title":"题山壁示道维上人"}
{"author":"皎然","content":"喜友称高儒，旷怀美无度。近为东田诱，遂耽西山趣。庭有介隐心，得无云泉误。府公中司贵，频贻咫尺素。郡佐仙省高，亦赠琼瑶句。诮兹长往志，纡彼独游步。禅子方外期，梦想山中路。艰难亲稼穑，晨夕苦烟雾。曷若孟尝门，日荣国士遇。铿锵聆绮瑟，攀折迩琼树。幽践随鹿麋，久期怨蟾兔。情同不系舟，有迹道所恶。","dynasty":"唐代","title":"奉和薛员外谊赠汤评事衡反招隐之迹兼见寄十二韵"}
{"author":"皎然","content":"嗟嗟号呶子，世称谪仙俦。媚俗被鲛绡，欺天荐昫修。奔景谓可致，驰龄言易流。燕昭昧往事，嬴政亡前筹。三山果不见，九仙忽悠悠。君看牛山乐，君见麋浦游。昨日千金子，联绵成古丘。吾将揽明月，照尔生死流。至乐享爰居，惭贻达者尤。冥冥光尘内，机丧成海沤。","dynasty":"唐代","title":"杂寓兴"}
{"author":"皎然","content":"清高素非宦侣，疏散从来道流。——皎然今日还轻墨绶，知君意在沧洲。——皎然浮云任从飘荡，寄隐也信沈浮。——崔逵不似漳南地僻，道安为我淹留。——崔逵","dynasty":"唐代","title":"重联句一首"}
{"author":"皎然","content":"不因居佛里，无事得相逢。名重朝端望，身高俗外踪。机闲看净水，境寂听疏钟。宣室恩长在，知君志未从。","dynasty":"唐代","title":"建元寺集皇甫侍御书阁"}
{"author":"皎然","content":"为依炉峰住，境胜增道情。凉日暑不变，空门风自清。坐援香实近，转爱绿芜生。宗炳青霞士，如何知我名。","dynasty":"唐代","title":"夏日与綦毋居士、昱上人纳凉"}
{"author":"皎然","content":"春风日日闭长门，摇荡春心自梦魂。若遣花开只笑妾，不如桃李正无言。","dynasty":"唐代","title":"相和歌辞。长门怨"}
{"author":"皎然","content":"许令如今道姓云，曾经西岳事桐君。流霞手把应怜寿，黄鹤心期拟作群。金箓时教弟子检，砂床不遣世人闻。桂阳亦是神仙守，分别无嗟两地分。","dynasty":"唐代","title":"和李舍人使君纾题云明府道室"}
{"author":"皎然","content":"见说吴王送女时，行宫直到荆溪口。溪上千年送女潮，为感吴王至今有。乃知昔人由志诚，流水无情翻有情。平波忽起二三尺，此上疑与神仙宅。今人犹望荆之湄，长令望者增所思。吴王已殁女不返，潮水无情那有期。溪草何草号帝女，溪竹何竹号湘妃。灵涛旦暮自堪伤，的烁婵娟又争发。客归千里自兹始，览古高歌感行子。不知别后相见期，君意何如此潮水。","dynasty":"唐代","title":"赋得吴王送女潮歌，送李判官之河中府"}
{"author":"皎然","content":"君吏桃州尚奇迹，桃州采得桃花石。烂疑朝日照已舒，含似春风吹未坼。珪璋特达世所珍，吾知此物亦其伦。应羡花开不凋悴，应嘉玉片无缁磷。立性坚刚平若砥，君子偏将交道比。何人亦秉坚刚姿，吾见君心得如此。君心所好我独知，别多见少长相思。从来赏玩安左右，万里提携君莫辞。","dynasty":"唐代","title":"桃花石枕歌送安吉康丞"}
{"author":"皎然","content":"后园堪寄赏，日日对春风。客位繁阴下，公墙细柳中。——皎然坐看青嶂远，心与白云同。——韩章林暗花烟入，池深远水通。——杨秦卿井桃新长蕊，栏药未成丛。——仲文（失姓）松竹宜禅客，山泉入谢公。——皎然砌香翻芍药，檐静倚梧桐。——韩章外虑宜帘卷，忘情与道空。——杨秦卿楚僧招惠远，蜀客挹扬雄。——仲文（失姓）便寄柴桑隐，何劳访剡东。——皎然","dynasty":"唐代","title":"春日会韩武康章后亭联句"}
{"author":"皎然","content":"灯心生众草，因有始知芳。彩妓窗偏丽，金桃动更香。花惊春未尽，焰喜夜初长。别后空离室，何人借末光。","dynasty":"唐代","title":"赋得灯心送李侍御萼（光字）"}
{"author":"皎然","content":"名山洞府到金庭，三十六洞称最灵。不有古仙启其秘，今日安知灵宝经。中山炼师栖白云，道成仙秩号元君。三千甲子朝玉帝，世上如今名始闻。吐纳青牙养肌发，花冠玉舄何高洁。不闻天上来谪仙，自是人间授真诀。吴兴太守道家流，仙师远放清风楼。应将内景还飞去，且从分风当此留。湖之山兮楼上见，山冥冥兮水悠悠。世人不到君自到，缥缈仙都谁与俦。黄鹤孤云天上物，物外飘然自天匹。一别千年未可期，仙家不数人间日。","dynasty":"唐代","title":"奉同颜使君真卿清风楼赋得洞庭歌送吴炼师归林屋洞"}
{"author":"皎然","content":"清景不可失，寻君趣有馀。身高避事后，道长问心初。出处名则异，游从迹何疏。吟看刻尽烛，笑卷读残书。露彩生笔砚，风音入庭除。平明仙侣散，觳觫动回车。","dynasty":"唐代","title":"兵马曹季良宅夜集"}
{"author":"皎然","content":"几年无此会，今日喜相从。——潘述后夏仍多病，前书达几封。——皎然水华迎暮雨，松吹引疏钟。——皎然出谷随初月，寻僧说五峰。——潘述","dynasty":"唐代","title":"喜昼公寻山回相遇联句一首"}
{"author":"皎然","content":"一从清气上为天，仙叟何年见乾海。黄河几度浊复清，此水如今未曾改。西寻仙人渚，误入桃花穴。风吹花片使我迷，时时问山惊踏雪。石梁丹灶意更奇，春草不生多故辙。我来隐道非隐身，如今世上无风尘。路是武陵路，人非秦代人。饭松得高侣，濯足偶清津。数片昔贤磐石在，几回并坐戴纶巾。","dynasty":"唐代","title":"兵后西日溪行"}
{"author":"皎然","content":"天子锡玄纁，倾山礼隐沦。君抛青霞去，荣资观国宾。剑光既陆离，琼彩何璘玢。夙驾别情远，商弦秋意新。冥冥鸿鹄姿，数尺看苍旻.残寇近宋郊，西行恶飙尘。立身素耿介，处难思经纶。春府搜才日，高科得一人。","dynasty":"唐代","title":"送穆寂赴举"}
{"author":"皎然","content":"欢言欲忘别，风信忽相惊。柳浦归人思，兰陵春草生。撷芳心未及，视枕恋常盈。此去非长路，还如千里情。","dynasty":"唐代","title":"送淳于秀才兰陵觐省"}
{"author":"皎然","content":"田氏门下客，冯公众中贱。一朝市义还，百代名独擅。始知下客不可轻，能使主人功业成。借问高车与珠履，何如卑贱一书生。","dynasty":"唐代","title":"咏史"}
{"author":"皎然","content":"一片雨，山半晴。长风吹落西山上，满树萧萧心耳清。云鹤惊乱下，水香凝不然。风回雨定芭蕉湿，一滴时时入昼禅。","dynasty":"唐代","title":"山雨"}
{"author":"皎然","content":"法子出西秦，名齐漆道人。才敷药草义，便见雪山春。护讲龙来远，闻经鹤下频。应机如一雨，谁不涤心尘。","dynasty":"唐代","title":"听素法师讲《法华经》"}
{"author":"皎然","content":"云林出空乌未归，松吹时飘雨浴衣。石语花愁徒自诧，吾心见境尽为非。","dynasty":"唐代","title":"酬秦系山人题赠"}
{"author":"皎然","content":"道贤齐二阮，俱向竹林归。古偈穿花线，春装卷叶衣。僧墟回水寺，佛陇启山扉。爱别吾何有，人心强有违。","dynasty":"唐代","title":"送德守二叔侄上人还国清寺觐师"}
{"author":"皎然","content":"共君方异路，山伴与谁同。日冷行人少，时清古镇空。暖瓶和雪水，鸣锡带江风。撩乱终南色，遥应入梦中。","dynasty":"唐代","title":"送秘上人游京"}
{"author":"皎然","content":"春风日日闭长门，摇荡春心自梦魂。若遣花开只笑妾，不如桃李正无言。","dynasty":"唐代","title":"相和歌辞。长门怨"}
{"author":"皎然","content":"江南梅雨天，别思极春前。长路飞鸣鹤，离帆聚散烟。清晨趋九陌，秋色望三边。见说王都尹，山阳辟一贤。","dynasty":"唐代","title":"送吉判官还京赴崔尹幕"}
{"author":"皎然","content":"西陵古江口，远见东扬州。渌水不同泛，春山应独游。寻僧白岩寺，望月谢家楼。宿昔心期在，人寰非久留。","dynasty":"唐代","title":"送契上人游扬州"}
{"author":"皎然","content":"北期何意促，蕙草夜来繁。清月思淮水，春风望国门。此时休旋逸，万里忽飞翻。若忆山阴会，孤琴为我援。","dynasty":"唐代","title":"送吴冯游京"}
{"author":"皎然","content":"常爱西林寺，池中月出时。芭蕉一片叶，书取寄吾师。","dynasty":"唐代","title":"赠融上人"}
{"author":"皎然","content":"迢遥山意外，清风又对君。若为于此地，翻作路岐分。别馆琴徒语，前洲鹤自群。明朝天畔远，何处逐闲云。","dynasty":"唐代","title":"夏日题郑谷江上纳凉馆"}
{"author":"皎然","content":"道情何所寄，素舸漫流间。真性怜高鹤，无名羡野山。经寒丛竹秀，人静片云闲。泛泛谁为侣，唯应共月还。","dynasty":"唐代","title":"西溪独泛"}
{"author":"皎然","content":"厌上乌桥送别频，湖光烂熳望行人。欲将夜舸陪嘉月，肯住空林伴老身。独鹤翩翻飞不定，归云萧散会无因。从何得道怀惆怅，莫是人间屡见春。","dynasty":"唐代","title":"送大宝上人归楚山"}
{"author":"皎然","content":"只将陶与谢，终日可忘情。不欲多相识，逢人懒道名。","dynasty":"唐代","title":"赠韦早陆羽"}
{"author":"皎然","content":"少时不见山，便觉无奇趣。狂发从乱歌，情来任闲步。此心谁共证，笑看风吹树。","dynasty":"唐代","title":"出游"}
{"author":"皎然","content":"置亭隐城堞，事简迹易幽。公性崇俭素，雅才非广求。傍檐竹雨清，拂案杉风秋。不移府中步，登兹如远游。坐觉诗思高，俯知物役休。虚寂偶禅子，逍遥亲道流。更闻临川作，下节安能酬。","dynasty":"唐代","title":"奉和袁使君高，郡中新亭会张炼师昼会二上人"}
{"author":"皎然","content":"柳家陶暑亭，意远不可齐。烦襟荡朱弦，高步援绿荑。爱公满亭客，来是清风携。滢渟前溪上，旷望古郡西。六月正中伏，水轩气常凄。野香袭荷芰，道性亲凫鹥.禅子顾惠休，逸民重刘黎。乃知高世量，不以出处暌。","dynasty":"唐代","title":"奉和陆使君长源水堂纳凉效曹刘体"}
{"author":"皎然","content":"洛令从告还，故人东门饯。惠爱三年积，轩车一夜远。晓月离馆空，秋风故山晚。荣君有嘉荐，顾我阻游衍。宿昔峰顶心，依依不可卷。","dynasty":"唐代","title":"霅溪馆送韩明府章辞满归"}
{"author":"皎然","content":"南山唯与北山邻，古树连拳伴我身。黄鹤有心多不住，白云无事独相亲。闲持竹锡深看水，懒系麻衣出见人。欲掇幽芳聊赠远，郎官那赏石门春。","dynasty":"唐代","title":"春日杼山寄赠李员外纵"}
{"author":"皎然","content":"知君高隐占贤星，卷叶时时注佛经。姓被名公题旧里，诗将丽句号新亭。来观新月依清室，欲漱香泉护触瓶。我有主人江太守，如何相伴住禅灵。谁知卧病不妨禅，迹寄诗流性似偏。叶示黄金童子爱，书题青字古人传。时高独鹤来云外，每羡闲花在眼前。对此留君还欲别，应思石de访春泉。","dynasty":"唐代","title":"酬秦山人赠别二首"}
{"author":"皎然","content":"明主重文谏，才臣出江东。束书辞东山，改服临北风。万里望皇邑，九重当曙空。天开芙蓉阙，日上蒲桃宫。天子初未起，金闺籍先通。身逢轩辕世，名贵鸳鸾中。故人荣此别，何用悲丝桐。","dynasty":"唐代","title":"送梁拾遗肃归朝"}
{"author":"皎然","content":"道情何所寄，素舸漫流间。真性怜高鹤，无名羡野山。经寒丛竹秀，人静片云闲。泛泛谁为侣，唯应共月还。","dynasty":"唐代","title":"西溪独泛"}
{"author":"皎然","content":"文宪中司盛，恩荣外镇崇。诸侯皆取则，八使独推功。诏喜新衔凤，车看旧饰熊。去思今武子，馀教昔文翁。清在如江水，仁留是国风。光征二千石，扫第望司空。","dynasty":"唐代","title":"奉送李中丞道昌入朝"}
{"author":"皎然","content":"一身赍万卷，编室寄烟萝。砚滴穿池小，书衣种楮多。吟诗山响答，泛瑟竹声和。鹤板求儒术，深居意若何。","dynasty":"唐代","title":"送裴秀才往会稽山读书"}
{"author":"皎然","content":"未到无为岸，空怜不系舟。东山白云意，岁晚尚悠悠。","dynasty":"唐代","title":"湖南兰若示大乘诸公"}
{"author":"皎然","content":"茅氏常论七真记，壶公爱说三山事。宁知梅福在人间，独为苍生作仙吏。日服丹砂骨自清，肤如冰雪心更明。山中玉笋是仙药，袖里素书题养生。愿随黄鹤一轻举，仰望青霄独延伫。平生好骏君已知，何必山阴访王许。","dynasty":"唐代","title":"贻李汤"}
{"author":"皎然","content":"相逢情不厌，惜别意难为。——韩章吾道应无住，前期未可知。——皎然轻霜凋古木，寒水缩荒陂。——韩章宾雁依沙屿，浮云惨路岐。——皎然林疏看野迥，岸转觉山移。——韩章寄赏惊摇落，归心叹别离。——皎然草堂思偃蹇，麈尾去相随。——顾况勿谓光阴远，禅房会一窥。——郑遨","dynasty":"唐代","title":"送昼公联句"}
{"author":"皎然","content":"皇心亭毒广，蝥贼皆陶甄。未刈蚩尤旗，方同轩后年。天子幸汉中，轘辕阻氛烟。玺书召幕牧，名在列岳仙。国难倚长城，庙谋资大贤。清损休汝骑，仁留述职篇。遐路渺天末，繁笳思河边。饰徒促远期，祗命赴急宣。謏才岂足称，深仁顾何偏。那堪临流意，千里望旗旃。","dynasty":"唐代","title":"奉送袁高使君诏征赴行在，效曹刘体"}
{"author":"皎然","content":"丹丘羽人轻玉食，采茶饮之生羽翼。名藏仙府世空知，骨化云宫人不识。云山童子调金铛，楚人茶经虚得名。霜天半夜芳草折，烂漫缃花啜又生。赏君此茶祛我疾，使人胸中荡忧栗。日上香炉情未毕，醉踏虎溪云，高歌送君出。","dynasty":"唐代","title":"饮茶歌送郑容"}
{"author":"皎然","content":"采薪逢野泉，渐见栖闲所。坎坎山上声，幽幽林中语。仙乡何代隐，乡服言亦楚。开水净药苗，扫雪候山侣。零叶聚败篱，幽花积寒渚。冥冥孤鹤性，天外思轻举。","dynasty":"唐代","title":"冬日天井西峰张炼师所居"}
{"author":"皎然","content":"江南梅雨天，别思极春前。长路飞鸣鹤，离帆聚散烟。清晨趋九陌，秋色望三边。见说王都尹，山阳辟一贤。","dynasty":"唐代","title":"送吉判官还京赴崔尹幕"}
{"author":"皎然","content":"只将陶与谢，终日可忘情。不欲多相识，逢人懒道名。","dynasty":"唐代","title":"赠韦早陆羽"}
{"author":"皎然","content":"达贤贵贞隐，常惧迹不灭。遂与永公期，遗身坐林樾。华轩何辚辚，为我到幽绝。心境寒草花，空门青山月。潘生独不见，清景屡盈缺。林下常寂寥，人间自离别。何时解轻佩，来税丘中辙。","dynasty":"唐代","title":"酬李司直纵诸公冬日游妙喜寺题照、昱二上人房…述"}
{"author":"皎然","content":"秋风落叶满空山，古寺残灯石壁间。昔日经行人去尽，寒云夜夜自飞还。","dynasty":"唐代","title":"秋晚宿破山寺"}
{"author":"皎然","content":"世故多离散，东西不可嗟。小秦非本国，楚塞复移家。海岛无邻里，盐居少物华。山中吟夜月，相送在天涯。","dynasty":"唐代","title":"送卢仲舒移家海陵"}
{"author":"皎然","content":"浮云浮云，集于扶桑。扶桑茫茫，日暮之光。匪日之暮，浮云之污。嗟我怀人，犹心如蠹。浮云浮云，集于咸池。咸池微微，日昃之时。匪日之昃，浮云之惑。嗟我怀人，忧心如织。浮云浮云，集于高舂。高舂濛濛，日夕之容。匪日之夕，浮云之积。嗟我怀人，忧心如惄。","dynasty":"唐代","title":"浮云三章"}
{"author":"皎然","content":"青云何润泽，下有贤人隐。路入菱湖深，迹与黄鹤近。野风吹白芷，山月摇清轸。诗祖吴叔庠，致君名不尽。身当青山秀，文体多郢声。澄澈湘水碧，泬寥楚山青。时人格不同，至今罕知名。昔贤敦师友，此道君独行。既得庐霍趣，乃高雷远情。别时春风多，扫尽雪山雪。为君中夜起，孤坐石上月。悠然遗尘想，邈矣达性说。故人不在兹，幽桂惜未结。","dynasty":"唐代","title":"杼山禅居寄赠东溪吴处士冯一首"}
{"author":"皎然","content":"手携酒榼共书帏，回语长松我即归。若是出山机已息，岭云何事背君飞。","dynasty":"唐代","title":"酬秦山人出山见呈"}
{"author":"皎然","content":"明主重文谏，才臣出江东。束书辞东山，改服临北风。万里望皇邑，九重当曙空。天开芙蓉阙，日上蒲桃宫。天子初未起，金闺籍先通。身逢轩辕世，名贵鸳鸾中。故人荣此别，何用悲丝桐。","dynasty":"唐代","title":"送梁拾遗肃归朝"}
{"author":"皎然","content":"春风日日闭长门，摇荡春心自梦魂。若遣花开只笑妾，不如桃李正无言。","dynasty":"唐代","title":"相和歌辞。长门怨"}
{"author":"皎然","content":"韩旆拂丹霄，汉军新破辽。红尘驱卤簿，白羽拥嫖姚。战苦军犹乐，功高将不骄。至今丁零塞，朔吹空萧萧。","dynasty":"唐代","title":"从军行五首其二"}
{"author":"皎然","content":"江南梅雨天，别思极春前。长路飞鸣鹤，离帆聚散烟。清晨趋九陌，秋色望三边。见说王都尹，山阳辟一贤。","dynasty":"唐代","title":"送吉判官还京赴崔尹幕"}
{"author":"皎然","content":"天生灵草生灵地，误生人间人不贵。独君井上有一根，始觉人间众芳异。拖线垂丝宜曙看，裴回满架何珊珊。春风亦解爱此物，袅袅时来傍香实。湿云缀叶摆不去，翠羽衔花惊畏失。肯羡孤松不凋色，皇天正气肃不得。我独全生异此辈，顺时荣落不相背。孤松自被斧斤伤，独我柔枝保无害。黄油酒囊石棋局，吾羡湛生心出俗。撷芳生影风洒怀，其致翛然此中足。","dynasty":"唐代","title":"湛处士枸杞架歌"}
{"author":"皎然","content":"武原离乱后，真界积尘埃。残月生秋水，悲风起故台。居人今已尽，栖鸽暝还来。不到无生理，应堪赋七哀。","dynasty":"唐代","title":"题馀不溪废寺"}
{"author":"皎然","content":"羽化自仙骨，延年资养生。——皎然金经启灵秘，玉液流至精。——潘述八石思共炼，九丹知可成。——汤衡吾心苟无妄，神理期合并。——皎然封灶用六一，置门考休京。——潘述浮光含日彩，圆质焕云英。——汤衡持此保寿命，服之颐性情。——皎然跂予望仙侣，高咏升天行。——潘述鹤驾方可致，霓裳定将迎。——汤衡不因五色药，安著七真名。——皎然挥妙在微密，全功知感诚。——潘述与君弃城市，携手游蓬瀛。——汤衡","dynasty":"唐代","title":"还丹可成诗联句"}
{"author":"皎然","content":"水国苦彫瘵，东皋岂遗黍。云阴无尽时，日出常带雨。昨夜西溪涨，扁舟入檐庑。野人同鸟巢，暴客若蜂聚。岁晏无斗粟，寄身欲何所。空羡鸾鹤姿，翩翩自轻举。","dynasty":"唐代","title":"赠乌程李明府伯宜沈兵曹仲昌"}
{"author":"皎然","content":"金虎城池在，铜龙剑佩新。重看前浦柳，犹忆旧洲蘋。远思秦云暮，归心腊月春。青园昔游处，惆怅别离人。","dynasty":"唐代","title":"送崔詹事论之上都"}
{"author":"皎然","content":"云泉谁不赏，独见尔情高。投石轻龙窟，临流笑鹭涛。折荷为片席，洒水净方袍。剡路逢禅侣，多应问我曹。","dynasty":"唐代","title":"送禀上人游越"}
{"author":"皎然","content":"武陵何处访仙乡，古观云根路已荒。细草拥坛人迹绝，落花沈涧水流香。山深有雨寒犹在，松老无风韵亦长。全觉此身离俗境，玄机亦可照迷方。","dynasty":"唐代","title":"晚春寻桃源观"}
{"author":"皎然","content":"乌头虽黑白有时，唯有潜离与暗别，彼此甘心无后期。","dynasty":"唐代","title":"潜别离"}
{"author":"皎然","content":"双峰开凤翅，秀出南湖州。地势抱郊树，山威增郡楼。正逢周柱史，来会鲁诸侯。缓步凌彩茜，清铙发飕飗。披云得灵境，拂石临芳洲。积翠遥空碧，含风广泽秋。萧辰资丽思，高论惊精修。何似钟山集，徵文及惠休。","dynasty":"唐代","title":"同颜使君真卿李侍御萼游法华寺登凤翅山望太湖"}
{"author":"皎然","content":"山僧虽不饮，酤酒引陶潜。此意无人别，多为俗士嫌。","dynasty":"唐代","title":"招韩武康章"}
{"author":"皎然","content":"长史画神独感神，高步区中无两人。雅而逸，高且真，形生虚无忽可亲。降魔大戟缩在手，倚天长剑横诸绅。慈威示物虽凛凛，在德无秋唯有春。吾知真象本非色，此中妙用君心得。苟能下笔合神造，误点一点亦为道。写出霜缣可舒卷，何人应识此情远。秋斋清寂无外物，盥手焚香聊自展。忆昔胡兵围未解，感得此神天上下。至今云旗图我形，为君一顾烟尘清。","dynasty":"唐代","title":"周长史昉画毗沙门天王歌"}
{"author":"皎然","content":"久爱吴兴客，来依道德藩。旋师闻杕杜，归路忆轘辕。旧佩苍玉在，新歌白芷繁。今朝天地静，北望重飞翻。","dynasty":"唐代","title":"同杨使君白蘋洲送陆侍御士佳入朝"}
{"author":"皎然","content":"皇心亭毒广，蝥贼皆陶甄。未刈蚩尤旗，方同轩后年。天子幸汉中，轘辕阻氛烟。玺书召幕牧，名在列岳仙。国难倚长城，庙谋资大贤。清损休汝骑，仁留述职篇。遐路渺天末，繁笳思河边。饰徒促远期，祗命赴急宣。謏才岂足称，深仁顾何偏。那堪临流意，千里望旗旃。","dynasty":"唐代","title":"奉送袁高使君诏征赴行在，效曹刘体"}
{"author":"皎然","content":"云水夹双刹，遥疑涌平陂。入门见藏山，元化何由窥。曳组探诡怪，停骢访幽奇。情高气为爽，德暖春亦随。瑶草自的皪，蕙楼争蔽亏。金精落坏陵，剑彩沈古池。一览匝天界，中峰步未移。应嘉生公石，列坐援松枝。","dynasty":"唐代","title":"奉陪陆使君长源、裴端公枢春游东西武丘寺"}
{"author":"皎然","content":"君章才五色，知尔得家风。故里旋归驾，寿春思奉戎。天寒长蛇伏，飙烈文虎雄。定颂张征虏，桓桓戡难功。","dynasty":"唐代","title":"送罗判官还寿州幕"}
{"author":"皎然","content":"平明匹马上村桥，花发梅溪雪未消。日短天寒愁送客，楚山无限路遥遥。","dynasty":"唐代","title":"冬日梅溪送裴方舟宣州"}
{"author":"皎然","content":"隐心不隐迹，却欲住人寰。欠树移春树，无山看画山。居喧我未错，真意在其间。","dynasty":"唐代","title":"偶然五首其四"}
{"author":"皎然","content":"手携酒榼共书帏，回语长松我即归。若是出山机已息，岭云何事背君飞。","dynasty":"唐代","title":"酬秦山人出山见呈"}
{"author":"皎然","content":"绵绵渺渺楚云繁，万里西归望国门。禅子初心易凄断，秋风莫上少陵原。","dynasty":"唐代","title":"送僧之京师"}
{"author":"皎然","content":"影刹西方在，虚空翠色分。人天霁后见，猿鸟定中闻。真界隐青壁，春山凌白云。今朝石门会，千古仰斯文。","dynasty":"唐代","title":"奉同卢使君幼平游精舍寺"}
{"author":"皎然","content":"吴门顾子予早闻，风貌真古谁似君。人中黄宪与颜子，物表孤高将片云。性背时人高且逸，平生好古无俦匹。醉书在箧称绝伦，神画开厨怕飞出。谢氏檀郎亦可俦，道情还似我家流。安贫日日读书坐，不见将名干五侯。知君别业长洲外，欲行秋田循畎浍。门前便取觳觫乘，腰上还将鹿卢佩。禅子有情非世情，御荈贡馀聊赠行。满道喧喧遇君别，争窥玉润与冰清。","dynasty":"唐代","title":"送顾处士歌"}
{"author":"皎然","content":"习家寒食会何频，应恐流芳不待人。已爱治书诗句逸，更闻从事酒名新。庭芜暗积承双履，林花雷飞洒幅巾。谁见柰园时节共，还持绿茗赏残春。","dynasty":"唐代","title":"遥和康录事李侍御萼小寒食夜重集康氏园林"}
{"author":"皎然","content":"双峰开凤翅，秀出南湖州。地势抱郊树，山威增郡楼。正逢周柱史，来会鲁诸侯。缓步凌彩蒨，清铙发飕飗.披云得灵境，拂石临芳洲。积翠遥空碧，含风广泽秋。萧辰资丽思，高论惊精修。何似钟山集，征文及惠休。","dynasty":"唐代","title":"同颜使君真卿、李侍御萼游法华寺登凤翅山望太湖"}
{"author":"皎然","content":"我法从谁悟，心师是贯花。三尘观种子，一雨发萌牙。定起轮灯缺，宵分印月斜。了空如藏史，始肯会禅家。","dynasty":"唐代","title":"酬李侍御萼题看心道场赋以眉毛肠心牙等五字（得牙字）"}
{"author":"皎然","content":"春风洞庭路，摇荡暮天多。衰疾见芳草，别离伤远波。诗名推首荐，赋甲拟前科。数日闻天府，山衣制芰荷。","dynasty":"唐代","title":"太湖馆送殷秀才赴举"}
{"author":"皎然","content":"陇头水欲绝，陇水不堪闻。碎影摇枪垒，寒声咽幔军。素从盐海积，绿带柳城分。日落天边望，逶迤入塞云。秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到咸阳。","dynasty":"唐代","title":"陇头水二首"}
{"author":"皎然","content":"爱君门馆夜来清，琼树双枝是弟兄。月在诗家偏足思，风过客位更多情。","dynasty":"唐代","title":"夜过康录事造会兄弟"}
{"author":"皎然","content":"悠悠渺渺属寒波，故寺思归意若何。长忆孤洲二三月，春山偏爱富春多。","dynasty":"唐代","title":"送文会上人还富阳"}
{"author":"皎然","content":"楚思入诗清，晨登岘山情。秋天水西寺，古木宛陵城。琴匣应将往，书车亦共行。吾知江太守，一顾重君名。","dynasty":"唐代","title":"岘山送崔子向之宣州谒裴使君"}
{"author":"皎然","content":"大火方燥石，停云昼亦收。将从赏心侣，寸景难远游。拥几苦炎伏，出门望汀洲。回溪照轩宇，广陌临梧楸。释闷命雅瑟，放情思乱流。更持无生论，可以清烦忧。","dynasty":"唐代","title":"伏日就汤评事衡湖上避暑"}
{"author":"皎然","content":"暑气当宵尽，裴回坐月前。静依山堞近，凉入水扉偏。久是栖林客，初逢佐幕贤。爱君高野意，烹茗钓沦涟。","dynasty":"唐代","title":"陪卢判官水堂夜宴"}
{"author":"皎然","content":"古寺章陵下，潜公住几年。安心生软草，灌顶引春泉。寂寂传灯地，寥寥禁火天。世间多暗室，白日为谁悬。","dynasty":"唐代","title":"寒食日同陆处士行报德寺，宿解公房"}
{"author":"皎然","content":"道贤齐二阮，俱向竹林归。古偈穿花线，春装卷叶衣。僧墟回水寺，佛陇启山扉。爱别吾何有，人心强有违。","dynasty":"唐代","title":"送德守二叔侄上人还国清寺觐师"}
{"author":"皎然","content":"爱君溪上住，迟月开前扃。山火照书卷，野风吹酒瓶。为谁留此物，意在眼中青。樵子逗烟墅，渔翁宿沙汀。主人非楚客，莫谩讥独醒。宿昔邢城功，道高心已冥。贪将到处士，放醉乌家亭。","dynasty":"唐代","title":"奉酬李中丞洪湖州西亭即事见寄兼呈吴冯处士…长史"}
{"author":"皎然","content":"独高庭中鹤，意远贵氛埃。有时青冥游，顾我还下来。","dynasty":"唐代","title":"杂兴六首其四"}
{"author":"皎然","content":"轻舸趣不已，东风吹绿蘋.欲看梅市雪，知赏柳家春。别意倾吴醑，芳声动越人。山阴三月会，内史得嘉宾。","dynasty":"唐代","title":"早春送颜主簿游越东，兼谒元中丞"}
{"author":"皎然","content":"春风洞庭路，摇荡暮天多。衰疾见芳草，别离伤远波。诗名推首荐，赋甲拟前科。数日闻天府，山衣制芰荷。","dynasty":"唐代","title":"太湖馆送殷秀才赴举"}
{"author":"皎然","content":"庾公心旷远，府事局耳目。遂与南湖游，虚襟涤烦燠。始知皇天意，积水在亭育。细流信不让，动物欣所蓄。万顷合天容，洗然无云族。峭蒨瞩仙岭，超遥随明牧。知公爱澄清，波静气亦肃。已见横流极，况闻长鲸戮。中洲暂采蘋，南郡思剖竹。向夕分好风，飘然送归舳。","dynasty":"唐代","title":"奉和陆使君长源夏月游太湖（此时公权领湖州"}
{"author":"皎然","content":"宗系传康乐，精修学远公。——王遘相寻当暮岁，行李犯寒风。——李纵累积浮生里，机惭半偈中。——郑说传家知业坠，继祖忝声同。——皎然云与轻帆至，山将本寺空。——崔子向向来忘起灭，留我宿花宫。——齐翔","dynasty":"唐代","title":"冬日建安寺西院，喜昼公自吴兴至，联句一首"}
{"author":"皎然","content":"为爱松声听不足，每逢松树遂忘还。翛然此外更何事，笑向闲云似我闲。","dynasty":"唐代","title":"戏题松树"}
{"author":"皎然","content":"云水夹双刹，遥疑涌平陂。入门见藏山，元化何由窥。曳组探诡怪，停骢访幽奇。情高气为爽，德暖春亦随。瑶草自的皪，蕙楼争蔽亏。金精落坏陵，剑彩沈古池。一览匝天界，中峰步未移。应嘉生公石，列坐援松枝。","dynasty":"唐代","title":"奉陪陆使君长源、裴端公枢春游东西武丘寺"}
{"author":"皎然","content":"桂阳仙柳道家说，昔传苏君今是薛。聊将握槊偶时人，便被人间称冠绝。黄杨文局龟螭蟠，琢成骰子双琅玕.初疑月破云中堕，复怪星移指下攒。谁识兵奇势可保，坐看将军上一道。有时彩王非所希，笑击单于出重围。凫惊隼击疾若飞，左顾右盻生光辉。家本联姻汉戚里，身是长安贵公子。名高艺绝何翩翩，几回决胜君王前。扈游长乐与祈年，人望青云白日边。谪宦江南岁阴晚，还将此道聊自遣。由来君子行最长，予亦知君寄心远。","dynasty":"唐代","title":"薛卿教长行歌（时量移湖州别驾）"}
{"author":"皎然","content":"隔暑蘋洲近，迎凉欲泛舟。荣从宪府至，喜会夕郎游。气夺沧浪色，风欺汗漫流。谁言三伏夜，独此月前秋。","dynasty":"唐代","title":"新秋同卢侍御、薛员外白蘋洲月夜"}
{"author":"皎然","content":"羽檄飞未息，离情远近同。感君由泛瑟，关我是征鸿。眇默归人尽，疏芜夜渡空。还期当岁晚，独在路行中。","dynasty":"唐代","title":"送乾封李成"}
{"author":"皎然","content":"迢遥山意外，清风又对君。若为于此地，翻作路岐分。别馆琴徒语，前洲鹤自群。明朝天畔远，何处逐闲云。","dynasty":"唐代","title":"夏日题郑谷江上纳凉馆"}
{"author":"皎然","content":"岘首千里情，北辕自兹发。烟霞正登览，簪笔限趋谒。黄鹤望天衢，白云归帝阙。客心南浦柳，离思西楼月。留赏景不延，感时芳易歇。他晨有山信，一为访林樾。","dynasty":"唐代","title":"奉陪颜使君真卿登岘山，送张侍御严归台"}
{"author":"皎然","content":"谁工此松唯拂墨，巧思丹青营不得。初写松梢风正生，此中势与真松争。高柯细叶动飒飒，乍听幽飗如有声。左右双松更奇绝，龙鳞麈尾仍半折。经春寒色聚不散，逼座阴阴将下雪。荆门石状凌玙璠，蹙成数片倚松根。何年蒨蒨苔黏迹，几夜潺潺水击痕。裴生诗家后来客，为我开图玩松石。对之自有高世心，何事劳君上山屐。","dynasty":"唐代","title":"观裴秀才松石障歌"}
{"author":"皎然","content":"尝览高逸传，山僧有遗踪。佐游继雅篇，嘉会何由逢。尘世即下界，色天当上峰。春晖遍众草，寒色留高松。缭绕彩云合，参差绮楼重。琼葩洒巾舄，石瀃清心胸。灵境若可托，道情知所从。","dynasty":"唐代","title":"奉陪陆使君长源诸公游支硎寺（寺即支公学道"}
{"author":"皎然","content":"不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。","dynasty":"唐代","title":"送至洪沙弥赴上元受戒（上元江中蔡州有梁戒坛）"}
{"author":"皎然","content":"庾公心旷远，府事局耳目。遂与南湖游，虚襟涤烦燠。始知皇天意，积水在亭育。细流信不让，动物欣所蓄。万顷合天容，洗然无云族。峭蒨瞩仙岭，超遥随明牧。知公爱澄清，波静气亦肃。已见横流极，况闻长鲸戮。中洲暂采蘋，南郡思剖竹。向夕分好风，飘然送归舳。","dynasty":"唐代","title":"奉和陆使君长源夏月游太湖（此时公权领湖州"}
{"author":"皎然","content":"君在庐山知不群，有疑是鹤又是云。生死尘埃污不得，眼前荣利徒纷纷。今日惠然来访我，酒榼书囊肩背荷。拂除衣上饵烟霞，昨夜胥门宿蔡家。天然不饮亦不食，抛名换姓觅不得。且向人间作酒仙，不肯将身生羽翼。停形为饵天地根，世人皆死我独存。洗虑因吞清明箓，世人皆贪我常足。栖子妙今道已成，手把玄枢心运冥。能令鬼哭神效灵，身如飘风不可绊。朝游崆峒夕汗漫，向来坐客犹未散。忽忆罗浮欲去时，遥指孤云作路岐。海上仙游不可见，人间日落空桑枝。","dynasty":"唐代","title":"寒栖子歌（曾居庐山，欲有事罗浮之行）"}
{"author":"皎然","content":"渐看华顶出，幽赏意随生。十里行松色，千重过水声。海容云正尽，山色雨初晴。事事将心证，知君道可成。","dynasty":"唐代","title":"送重钧上人游天台"}
{"author":"皎然","content":"爱君诗思动禅心，使我休吟待鹤吟。更说郡中黄霸在，朝朝无事许招寻。","dynasty":"唐代","title":"酬张明府"}
{"author":"皎然","content":"宿昔祖师教，了空无不可。枯槁未死身，理心寄行坐。仁公施春令，和风来泽我。生成一草木，大道无负荷。论入空王室，明月开心胸。性起妙不染，心行寂无踪。若非禅中侣，君为雷次宗。比闻朝端名，今贻郡斋作。真思凝瑶瑟，高情属云鹤。抉得骊龙珠，光彩曜掌握。若作诗中友，君为谢康乐。盘薄西山气，贮在君子衿。澄澹秋水影，用为字人心。群物如凫鹥，游翱爱清深。格居第一品，高步凌前躅。精义究天人，四坐听不足。伊昔柳太守，曾赏汀洲蘋.如何五百年，重见江南春。公每省往事，咏歌怀昔辰。以兹得高卧，任物化自淳。还因访禅隐，知有雪山人。","dynasty":"唐代","title":"奉酬于中丞使君郡斋卧病见示一首"}
{"author":"皎然","content":"岁岁湖南隐已成，如何星使忽知名。沙鸥惯识无心客，今日逢君不解惊。","dynasty":"唐代","title":"酬郑判官湖上见赠"}
{"author":"皎然","content":"片月忽临池，双蛾忆画时。光浮空似粉，影散不成眉。孤枕应惊梦，寒林正入帷。情知两处望，莫怨独相思。","dynasty":"唐代","title":"和阎士和望池月答人"}
{"author":"皎然","content":"桂阳仙柳道家说，昔传苏君今是薛。聊将握槊偶时人，便被人间称冠绝。黄杨文局龟螭蟠，琢成骰子双琅玕.初疑月破云中堕，复怪星移指下攒。谁识兵奇势可保，坐看将军上一道。有时彩王非所希，笑击单于出重围。凫惊隼击疾若飞，左顾右盻生光辉。家本联姻汉戚里，身是长安贵公子。名高艺绝何翩翩，几回决胜君王前。扈游长乐与祈年，人望青云白日边。谪宦江南岁阴晚，还将此道聊自遣。由来君子行最长，予亦知君寄心远。","dynasty":"唐代","title":"薛卿教长行歌（时量移湖州别驾）"}
{"author":"皎然","content":"山侣相逢少，清晨会水亭。雪晴松叶翠，烟暖药苗青。静对沧洲鹤，闲看古寺经。应怜叩关子，了义共心冥。","dynasty":"唐代","title":"汤评事衡水亭会觉禅师"}
{"author":"皎然","content":"江郡当秋景，期将道者同。迹高怜竹寺，夜静赏莲宫。古磬清霜下，寒山晓月中。诗情缘境发，法性寄筌空。翻译推南本，何人继谢公。","dynasty":"唐代","title":"秋日遥和卢使君游何山寺宿敡上人房论涅槃经义"}
{"author":"皎然","content":"渐看华顶出，幽赏意随生。十里行松色，千重过水声。海容云正尽，山色雨初晴。事事将心证，知君道可成。","dynasty":"唐代","title":"送重钧上人游天台"}
{"author":"皎然","content":"支公养马复养鹤，率性无机多脱略。天生支公与凡异，凡情不到支公地。得道由来天上仙，为僧却下人间寺，道家诸子论自然，此公唯许逍遥篇。山阴诗友喧四座，佳句纵横不废禅。","dynasty":"唐代","title":"支公诗"}
{"author":"皎然","content":"何意廉从事，还来会默仙。寒空惊雪遍，春意入歌偏。瑶草三花发，琼林七叶连。飘飖过柳寺，应满译经前。","dynasty":"唐代","title":"与王录事会张征君姊妹炼师院玩雪兼怀清会上人"}
{"author":"皎然","content":"天公何时有，谈者皆不经。谁道贤人死，今为傅说星。","dynasty":"唐代","title":"问天"}
{"author":"皎然","content":"予读古人书，遂识古人面。不是识古人，邪正心自见。贵义轻财求俗誉，一钱与人便骄倨。昨朝为火今为冰，此道非君独抚膺。","dynasty":"唐代","title":"戏赠吴冯"}
{"author":"皎然","content":"證心何有梦，示说梦归频。文字赍秦本，诗骚学楚人。兰开衣上色，柳向手中春。别后须相见，浮云是我身。","dynasty":"唐代","title":"酬别襄阳诗僧少微"}
{"author":"皎然","content":"少时不见山，便觉无奇趣。狂发从乱歌，情来任闲步。此心谁共证，笑看风吹树。","dynasty":"唐代","title":"出游"}
{"author":"皎然","content":"不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。","dynasty":"唐代","title":"送至洪沙弥赴上元受戒（上元江中蔡州有梁戒"}
{"author":"皎然","content":"万里汀洲上，东楼欲别离。春风潮水漫，正月柳条寒。旅逸逢渔浦，清高爱鸟冠。云山宁不起，今日向长安。","dynasty":"唐代","title":"陪卢使君登楼送方巨之还京"}
{"author":"皎然","content":"入道曾经离乱前，长干古寺住多年。爱贫唯制莲花足，取性闲书树叶篇。自笑不归看石榜，谁高无事弄苔泉。身外空名何足问，吾心已出第三禅。","dynasty":"唐代","title":"答李侍御问"}
{"author":"皎然","content":"爱君溪上住，迟月开前扃。山火照书卷，野风吹酒瓶。为谁留此物，意在眼中青。樵子逗烟墅，渔翁宿沙汀。主人非楚客，莫谩讥独醒。宿昔邢城功，道高心已冥。贪将到处士，放醉乌家亭。","dynasty":"唐代","title":"奉酬李中丞洪湖州西亭即事见寄兼呈吴冯处士…长史"}
{"author":"皎然","content":"画得青溪样，宜于紫府观。——皎然日明烟霭薄，风落水容宽。——崔万画野高低接，商工井邑攒。——潘述疏川因稼穑，出使问艰难。——皎然","dynasty":"唐代","title":"道观中和潘丞观青溪图联句"}
{"author":"皎然","content":"书家孺子有奇名，天然大草令人惊。僧虔老时把笔法，孺子如今皆暗合。飙挥电洒眼不及，但觉毫端鸣飒飒。有时作点险且能，太行片石看欲崩。偶然长掣浓入燥，少室枯松欹不倒。夏室炎炎少人欢，山轩日色在阑干。桐花飞尽子规思，主人高歌兴不至。浊醪不饮嫌昏沈，欲玩草书开我襟。龙爪状奇鼠须锐，水笺白皙越人惠。王家小令草最狂，为予洒出惊腾势。","dynasty":"唐代","title":"陈氏童子草书歌"}
{"author":"皎然","content":"喧喧共在是非间，终日谁知我自闲。偶客狂歌何所为，欲于人事强相关。","dynasty":"唐代","title":"戏题二首其二"}
{"author":"皎然","content":"秋风吹别袂，客思在长安。若得临觞醉，何须减瑟弹。秉心凌竹柏，仗信越波澜。春会文昌府，思君每北看。","dynasty":"唐代","title":"送杨遂初赴选"}
{"author":"皎然","content":"黄纸君王诏，青泥校尉书。誓师张虎落，选将擐犀渠。雾暗津蒲失，天寒塞柳疏。横行十万骑，欲扫虏尘馀。","dynasty":"唐代","title":"从军行五首其五"}
{"author":"皎然","content":"云阳别夜忆春耕，花发菱湖问去程。积水悠扬何处梦，乱山稠叠此时情。将离有月教弦断，赠远无兰觉意轻。朝右要君持汉典，明年北墅可须营。","dynasty":"唐代","title":"送皇甫侍御曾还丹阳别业"}
{"author":"皎然","content":"晴明路出山初暖，行踏春芜看茗归。乍削柳枝聊代札，时窥云影学裁衣。身闲始觉隳名是，心了方知苦行非。外物寂中谁似我，松声草色共无机。","dynasty":"唐代","title":"山居"}
{"author":"皎然","content":"江风西复东，飘暴忽何穷。初生虚无际，稍起荡漾中。应吹夏口樯竿折，定蹙湓城浪花咽。今朝莫怪沙岸明，昨夜声狂卷成雪。","dynasty":"唐代","title":"江上风"}
{"author":"皎然","content":"昧天道兮有无，听汨渚兮踌躇。期灵均兮若存，问神理兮何如。愿君精兮为月，出孤影兮示予。天独何兮有君，君在万兮不群。既冰心兮皎洁，上问天兮胡不闻。天不闻，神莫睹，若云冥冥兮雷霆怒，萧条杳眇兮馀草莽。古山春兮为谁，今猿哀兮何思。风激烈兮楚竹死，国殇人悲兮雨飔飔.雨飔飔兮望君时，光茫荡漾兮化为水，万古忠贞兮徒尔为。","dynasty":"唐代","title":"吊灵均词"}
{"author":"皎然","content":"路入松声远更奇，山光水色共参差。中峰禅寂一僧在，坐对梁朝老桂枝。","dynasty":"唐代","title":"法华寺上方题江上人禅空"}
{"author":"皎然","content":"晦夜不生月，琴轩犹为开。墙东隐者在，淇上逸僧来。茗爱传花饮，诗看卷素裁。风流高此会，晓景屡裴回。","dynasty":"唐代","title":"晦夜李侍御萼宅集招潘述、汤衡、海上人饮茶赋"}
{"author":"皎然","content":"夜月家家望，亭亭爱此楼。纤云溪上断，疏柳影中秋。渐映千峰出，遥分万派流。关山谁复见，应独起边愁。","dynasty":"唐代","title":"南楼望月"}
{"author":"皎然","content":"平明择钵向风轻，正及隋堤柳色行。知尔禅心还似我，故宫春物肯伤情。","dynasty":"唐代","title":"送僧游扬州"}
{"author":"皎然","content":"平明匹马上村桥，花发梅溪雪未消。日短天寒愁送客，楚山无限路遥遥。","dynasty":"唐代","title":"冬日梅溪送裴方舟宣州"}
{"author":"皎然","content":"久游春草尽，还寄北船归。沙鸟窥中食，江云入净衣。秦原山色近，楚寺磬声微。见说翻经馆，多闻似者稀。","dynasty":"唐代","title":"送赟上人还京"}
{"author":"皎然","content":"一见嵩山老，吾生恨太迟。问君年几许，曾出上皇时。","dynasty":"唐代","title":"赠柳喜得嵩山法门自号嵩山老（一作赠柳先生）"}
{"author":"皎然","content":"正论禅寂忽狂歌，莫是尘心颠倒多。白足行花曾不染，黄囊贮酒欲如何。","dynasty":"唐代","title":"酬秦系山人戏赠"}
{"author":"皎然","content":"西岭松声落日秋，千枝万叶风飕飗.美人援琴弄成曲，写得松间声断续。声断续，清我魂，流波坏陵安足论。美人夜坐月明里，含少商兮照清徵。风何凄兮飘飉，搅寒松兮又夜起。夜未央，曲何长，金徽更促声泱泱。何人此时不得意，意苦弦悲闻客堂。","dynasty":"唐代","title":"琴曲歌辞。风入松歌"}
{"author":"皎然","content":"秋风落叶满空山，古寺残灯石壁间。昔日经行人去尽，寒云夜夜自飞还。","dynasty":"唐代","title":"秋晚宿破山寺"}
{"author":"皎然","content":"寂寂旧桑田，谁家女得仙。应无鸡犬在，空有子孙传。古木花犹发，荒台路未迁。暮来云一片，疑是欲归年。","dynasty":"唐代","title":"仙女台（得仙字）"}
{"author":"皎然","content":"白版年犹小，黄花褐已通。若为诗思逸，早欲似休公。迈俗多真气，传家有素风。应须学心地，宗旨在关东。","dynasty":"唐代","title":"送沙弥长文游京"}
{"author":"皎然","content":"野人药瓢天下绝，全如浑金割如月。彪炳文章智使然，生成在我不在天。若言有物不由物，何意中虚道性全。韦生能诗兼好异，获此灵瓢远相遗。仙侯玉帖人漫传，若士青囊世何秘。一捧一开如见君，药盛五色香氛氲。背上骊龙蟠不睡，张鳞摆颔生风云。世人强知金丹道，默仙不成秽仙老。年少纷如陌上尘，不见吾瓢尽枯槁。聊将系肘步何轻，便有三山孤鹤情。东方小儿乏此物，遂令仙籍独无名。","dynasty":"唐代","title":"答韦山人隐起龙文药瓢歌"}
{"author":"皎然","content":"峰色秋天见，松声静夜闻。影孤长不出，行道在寒云。","dynasty":"唐代","title":"秋居法华寺下院望高顶赠如献上人"}
{"author":"皎然","content":"天生灵草生灵地，误生人间人不贵。独君井上有一根，始觉人间众芳草。拖线垂丝宜曙看，裴回满架何珊珊。春风亦解爱此物，袅袅时来傍香实。湿云缀叶摆不去，翠羽衔花惊畏失。肯羡孤松不凋色，皇天正气肃不得。我独全生异此辈，顺时荣落不相背。孤松自被斧斤伤，独我柔枝保无害。黄油酒囊石棋局，吾羡湛生心出俗。撷芳生影风洒怀，其致翛然此中足。","dynasty":"唐代","title":"湛处士枸杞架歌"}
{"author":"皎然","content":"常见仙翁变姓名，岂知松子号初平。逢人不道往来处，卖药还将鸡犬行。独鹤天边俱得性，浮云世上共无情。三花落地君犹在，笑抚安期昨日生。","dynasty":"唐代","title":"寻天目徐君"}
{"author":"皎然","content":"手携酒榼共书帏，回语长松我即归。若是出山机已息，岭云何事背君飞。","dynasty":"唐代","title":"酬秦山人出山见呈"}
{"author":"皎然","content":"早年初问法，因悟目中花。忽值胡雏起，芟夷若乱麻。脱身投彼岸，吊影念生涯。迹与空门合，心将世路赊。东田已芜没，南涧益伤嗟。崇替惊人事，凋残感物华。知君过我里，惆怅旧烟霞。","dynasty":"唐代","title":"早春书怀寄李少府仲宣"}
{"author":"皎然","content":"秋风落叶满空山，古寺残灯石壁间。昔日经行人去尽，寒云夜夜自飞还。","dynasty":"唐代","title":"秋晚宿破山寺"}
{"author":"皎然","content":"　　斜风飘雨三十夜，——疾（失姓）　　邻女馀光不相借。——巨川（失姓）迹灭尘生古人画，——皎然洞房重扉无隙罅，——严伯均烛灭更深月西谢。——从心（失姓）","dynasty":"唐代","title":"暗思联句"}
{"author":"皎然","content":"写得长松意，千寻数尺中。翠阴疑背日，寒色欲生风。真树孤标在，高人立操同。一枝遥可折，吾欲问生公。","dynasty":"唐代","title":"咏敡上人座右画松"}
{"author":"皎然","content":"田氏门下客，冯公众中贱。一朝市义还，百代名独擅。始知下客不可轻，能使主人功业成。借问高车与珠履，何如卑贱一书生。","dynasty":"唐代","title":"咏史"}
{"author":"皎然","content":"见说洞庭无上路，春游乱踏五灵芝。含桃风起花狼藉，正是仙翁棋散时。","dynasty":"唐代","title":"送顾道士游洞庭山"}
{"author":"皎然","content":"黄纸君王诏，青泥校尉书。誓师张虎落，选将擐犀渠。雾暗津蒲失，天寒塞柳疏。横行十万骑，欲扫虏尘馀。","dynasty":"唐代","title":"从军行五首其五"}
{"author":"皎然","content":"不因居佛里，无事得相逢。名重朝端望，身高俗外踪。机闲看净水，境寂听疏钟。宣室恩长在，知君志未从。","dynasty":"唐代","title":"建元寺集皇甫侍御书阁"}
{"author":"皎然","content":"性野趣无端，春晴路又干。逢泉破石弄，放鹤向云看。好僻谁相似，从狂我自安。芳洲亦有意，步上白沙滩。临水兴不尽，虚舟可同嬉。还云与归鸟，若共山僧期。世事吾不预，此心谁得知。西峰有禅老，应见独游时。","dynasty":"唐代","title":"独游二首"}
{"author":"皎然","content":"暑气当宵尽，裴回坐月前。静依山堞近，凉入水扉偏。久是栖林客，初逢佐幕贤。爱君高野意，烹茗钓沦涟。","dynasty":"唐代","title":"陪卢判官水堂夜宴"}
{"author":"皎然","content":"共君方异路，山伴与谁同。日冷行人少，时清古镇空。暖瓶和雪水，鸣锡带江风。撩乱终南色，遥应入梦中。","dynasty":"唐代","title":"送秘上人游京"}
{"author":"皎然","content":"远山湖上小，青翠望依稀。才向窗中列，还从林表微。色浓春草在，峰起夏云归。不是蓬莱岛，如何人去稀。","dynasty":"唐代","title":"夏日同崔使君论登城楼赋得远山"}
{"author":"皎然","content":"我欲长生梦，无心解伤别。千里万里心，只似眼前月。","dynasty":"唐代","title":"送灵澈"}
{"author":"皎然","content":"早闻凌云彩，谓在鸳鹭俦。华发始相遇，沧江仍旅游。策名忘苟进，澹虑轻所求。常服远游诫，缅怀经世谋。片帆背风渚，万里还湘洲。别望荆云积，归心汉水流。兰苕行采采，桂棹思悠悠。宿昔无机者，为君动离忧。","dynasty":"唐代","title":"送张彝归长沙"}
{"author":"皎然","content":"明日重阳今日归，布帆丝雨望霏霏。行过鹤渚知堪住，家在龙沙意有违。","dynasty":"唐代","title":"九月八日送萧少府归洪州"}
{"author":"皎然","content":"上界雨色干，凉宫日迟迟。水文披菡萏，山翠动罘罳.中有清真子，愔愔步闲墀。手萦颇黎缕，愿证黄金姿。旋草阶下生，看心当此时。","dynasty":"唐代","title":"题报恩寺惟照上人房"}
{"author":"皎然","content":"尝览高逸传，山僧有遗踪。佐游继雅篇，嘉会何繇逢。尘世即下界，色天当上峰。春晖遍众草，寒色留高松。缭绕彩云合，参差绮楼重。琼葩洒巾舄，石瀃清心胸。灵境若可托，道情知所从。","dynasty":"唐代","title":"奉陪陆使君长源诸公游支硎寺"}
{"author":"皎然","content":"名在诸生右，家经见素风。春田休学稼，秋赋出儒宫。别路残云湿，离情晚桂丛。明年石渠署，应继叔孙通。","dynasty":"唐代","title":"送张孝廉赴举"}
{"author":"皎然","content":"西山禅隐比来闻，长道唯应我与君。书上无名心忘却，人间聚散似浮云。","dynasty":"唐代","title":"答胡处士"}
{"author":"皎然","content":"童年随法侣，家世本儒流。章句三生学，清凉万里游。云归龙沼暗，木落雁门秋。长老应相问，传予向祖州。","dynasty":"唐代","title":"送沙弥大智游五台"}
{"author":"皎然","content":"孤客秋易伤，嘶蝉静仍续。佳晨亦已屡，欢会常不足。禅地非路岐，我心岂羁束。情生远别时，坐恨清景促。望中千里隔，暮归西山曲。萧条月中道，彩蒨原上绿。不见同心人，幽怀增踯躅。","dynasty":"唐代","title":"秋日毗陵南寺送潘述之扬州"}
{"author":"皎然","content":"天子锡玄纁，倾山礼隐沦。君抛青霞去，荣资观国宾。剑光既陆离，琼彩何璘玢。夙驾别情远，商弦秋意新。冥冥鸿鹄姿，数尺看苍旻.残寇近宋郊，西行恶飙尘。立身素耿介，处难思经纶。春府搜才日，高科得一人。","dynasty":"唐代","title":"送穆寂赴举"}
{"author":"皎然","content":"逸僧戛椀为龙吟，世上未曾闻此音。一从太尉房公赏，遂使秦人传至今。初戛徐徐声渐显，乐音不管何人辨。似出龙泉万丈底，乍怪声来近而远。未必全繇戛者功，真生虚无非椀中。寥亮掩清笛，萦回凌细风。遥闻不断在烟杪，万籁无声天境空。乍向天台宿华顶，秋宵一吟更清迥。能令听者易常性，忧人忘忧躁人静。今日铿锽江上闻，蛟螭奔飞如得群。声过阴岭恐成雨，响驻晴天将起云。坐来吟尽空江碧，却寻向者听无迹。人生万事将此同，暮贱朝荣动还寂。","dynasty":"唐代","title":"戛铜椀为龙吟歌"}
{"author":"皎然","content":"独高庭中鹤，意远贵氛埃。有时青冥游，顾我还下来。","dynasty":"唐代","title":"杂兴六首其四"}
{"author":"皎然","content":"真性在方丈，寂寥无四邻。秋天月色正，清夜道心真。大梦观前事，浮名悟此身。不知庭树意，荣落感何人。","dynasty":"唐代","title":"秋宵书事寄吴凭处士"}
{"author":"皎然","content":"古寺寒山上，远钟扬好风。声馀月树动，响尽霜天空。永夜一禅子，泠然心境中。","dynasty":"唐代","title":"闻钟"}
{"author":"皎然","content":"春风日日闭长门，摇荡春心自梦魂。若遣花开只笑妾，不如桃李正无言。","dynasty":"唐代","title":"相和歌辞。长门怨"}
{"author":"皎然","content":"萧萧北风起，孤棹下江濆。暮客去来尽，春流南北分。萋萋御亭草，渺渺芜城云。相送目千里，空山独望君。","dynasty":"唐代","title":"京口送卢孟明还扬州"}
{"author":"皎然","content":"欢言欲忘别，风信忽相惊。柳浦归人思，兰陵春草生。撷芳心未及，视枕恋常盈。此去非长路，还如千里情。","dynasty":"唐代","title":"送淳于秀才兰陵觐省"}
{"author":"皎然","content":"黄绮皆皓发，秦时隐商山。嘉谋匡帝道，高步游天关。不爱珪组绁，却思林壑还。放歌长松下，日与孤云闲。","dynasty":"唐代","title":"览史"}
{"author":"皎然","content":"只将陶与谢，终日可忘情。不欲多相识，逢人懒道名。","dynasty":"唐代","title":"赠韦早陆羽"}
{"author":"皎然","content":"金虎城池在，铜龙剑珮新。重看前浦柳，犹忆旧洲蘋.远思秦云暮，归心腊月春。青园昔游处，惆怅别离人。","dynasty":"唐代","title":"送崔詹事论之上都（崔尝典吴兴）"}
{"author":"皎然","content":"伯英死后生伯高，朝看手把山中毫。先贤草律我草狂，风云阵发愁钟王。须臾变态皆自我，象形类物无不可。阆风游云千万朵，惊龙蹴踏飞欲堕。更睹邓林花落朝，狂风乱搅何飘飘。有时凝然笔空握，情在寥天独飞鹤。有时取势气更高，忆得春江千里涛。张生奇绝难再遇，草罢临风展轻素。阴惨阳舒如有道，鬼状魑容若可惧。黄公酒垆兴偏入，阮籍不嗔嵇亦顾。长安酒榜醉后书，此日骋君千里步。","dynasty":"唐代","title":"张伯英草书歌"}
{"author":"皎然","content":"后园堪寄赏，日日对春风。客位繁阴下，公墙细柳中。——皎然坐看青嶂远，心与白云同。——韩章林暗花烟入，池深远水通。——杨秦卿井桃新长蕊，栏药未成丛。——仲文（失姓）松竹宜禅客，山泉入谢公。——皎然砌香翻芍药，檐静倚梧桐。——韩章外虑宜帘卷，忘情与道空。——杨秦卿楚僧招惠远，蜀客挹扬雄。——仲文（失姓）便寄柴桑隐，何劳访剡东。——皎然","dynasty":"唐代","title":"春日会韩武康章后亭联句"}
{"author":"皎然","content":"妖烽昨日静，故里近嵩丘。楚月摇归梦，江枫见早秋。乡心无远道，北信减离忧。禅子还无事，辞君买沃州。","dynasty":"唐代","title":"送杨校书还济源"}
{"author":"皎然","content":"谁知卧病不妨禅，迹寄诗流性似偏。叶示黄金童子爱，书题青字古人传。时高独鹤来云外，每羡闲花在眼前。对此留君还欲别，应思石瀃访春泉。","dynasty":"唐代","title":"酬秦山人赠别二首其二"}
{"author":"皎然","content":"郡理日闲旷，洗心宿香峰。双林秋见月，万壑静闻钟。珮玉行山翠，交麾动水容。如何股肱守，尘外得相从。","dynasty":"唐代","title":"和阎士和李蕙冬夜重集"}
{"author":"皎然","content":"剡茗情来亦好斟，空门一别肯沾襟。悲风不动罢瑶轸，忘却洛阳归客心。","dynasty":"唐代","title":"送许丞还洛阳"}
{"author":"皎然","content":"西陵古江口，远见东扬州。渌水不同泛，春山应独游。寻僧白岩寺，望月谢家楼。宿昔心期在，人寰非久留。","dynasty":"唐代","title":"送契上人游扬州"}
{"author":"皎然","content":"临水兴不尽，虚舟可同嬉。还云与归鸟，若共山僧期。世事吾不预，此心谁得知。西峰有禅老，应见独游时。","dynasty":"唐代","title":"独游二首其二"}
{"author":"皎然","content":"山顶东西寺，江中旦暮潮。归心不可到，松路在青霄。","dynasty":"唐代","title":"界石守风，望天竺、灵隐二寺"}
{"author":"皎然","content":"厌上乌桥送别频，湖光烂熳望行人。欲将夜舸陪嘉月，肯住空林伴老身。独鹤翩翻飞不定，归云萧散会无因。从何得道怀惆怅，莫是人间屡见春。","dynasty":"唐代","title":"送大宝上人归楚山"}
{"author":"皎然","content":"轻传祗远役，依依下姑亭。秋声满杨柳，暮色绕郊坰.烟水摇归思，山当楚驿青。","dynasty":"唐代","title":"送崔判官还扬子"}
{"author":"皎然","content":"真隐须无矫，忘名要似愚。只将两条事，空却汉潜夫。","dynasty":"唐代","title":"偶然五首其五"}
{"author":"皎然","content":"乱峰江上色，羡尔及秋行。释氏推真子，郗家许贵甥。氎花新雨净，帆叶好风轻。千里依元舅，回潮亦有情。","dynasty":"唐代","title":"送简栖上人之建州觐使君舅"}
{"author":"皎然","content":"黄绮皆皓发，秦时隐商山。嘉谋匡帝道，高步游天关。不爱珪组绁，却思林壑还。放歌长松下，日与孤云闲。","dynasty":"唐代","title":"览史"}
{"author":"皎然","content":"洞庭仙山但生橘，不生凡木与梨栗。真子无私自不栽，感得一株阶下出。细叶繁枝委露新，四时常绿不关春。若言此物无道性，何意孤生来就人。二月三月山初暖，最爱低檐数枝短。白花不用乌衔来，自有风吹手中满。九月十月争破颜，金实离离色殷殷，一夜天晴香满山。天生珍木异于俗，俗士来逢不敢触。清阴独步禅起时，徙倚前看看不足。","dynasty":"唐代","title":"洞庭山维谅上人院阶前孤生橘树歌"}
{"author":"皎然","content":"一身赍万卷，编室寄烟萝。砚滴穿池小，书衣种楮多。吟诗山响答，泛瑟竹声和。鹤板求儒术，深居意若何。","dynasty":"唐代","title":"送裴秀才往会稽山读书"}
{"author":"皎然","content":"我法从谁悟，心师是贯花。三尘观种子，一雨发萌牙。定起轮灯缺，宵分印月斜。了空如藏史，始肯会禅家。","dynasty":"唐代","title":"酬李侍御萼题看心道场赋以眉毛肠心牙等五字（得牙字）"}
{"author":"皎然","content":"写得长松意，千寻数尺中。翠阴疑背日，寒色欲生风。真树孤标在，高人立操同。一枝遥可折，吾欲问生公。","dynasty":"唐代","title":"咏敡上人座右画松"}
{"author":"皎然","content":"驿吏满江城，深仁见此情。士林推玉振，公府荐冰清。为政移风久，承恩就日行。仲容纶綍贵，南巷有光荣。","dynasty":"唐代","title":"送乌程李明府得陟状赴京"}
{"author":"皎然","content":"望远涉寒水，怀人在幽境。为高皎皎姿，及爱苍苍岭。果见栖禅子，潺湲灌真顶。积疑一念破，澄息万缘静。世事花上尘，惠心空中境。清闲诱我性，遂使肠虑屏。许共林客游，欲从山王请。木栖无名树，水汲忘机井。持此一日高，未肯谢箕颍。夕霁山态好，空月生俄顷。识妙聆细泉，悟深涤清茗。此心谁得失，笑向西林永。","dynasty":"唐代","title":"白云上人精舍寻杼山禅师兼示崔子向何山道上人"}
{"author":"皎然","content":"年少足诗情，西江楚月清。书囊山翠湿，琴匣雪花轻。久别经离乱，新正忆弟兄。赠君题乐府，为是豫章行。","dynasty":"唐代","title":"送邬傪之洪州觐兄弟"}
{"author":"皎然","content":"吾观谈天客，工言丧其精。万物资广庇，此中何有情。若为昧颜跖，修短怨太清。高论让邹子，放词征屈生。请从象外推，至论尤明明。短龄役长世，扰扰悟不早。嫔女身后空，欢娱梦中好。从教西陵树，千载伤怀抱。鹤驾何冥冥，鳌洲去浩浩。柔颜感三花，凋发悲蔓草。月中伐桂人是谁，翻使年年不衰老。谁高齐公子，泣听雍门琴。死且何足伤，殊非达人心。独高庭中鹤，意远贵氛埃。有时青冥游，顾我还下来。白云琅玕色，一片生虚无。此物若无心，若何卷还舒。疏散遂吾性，栖山更无机。寥寥高松下，独有闲云归。精意不可道，冥然还掩扉。","dynasty":"唐代","title":"杂兴六首"}
{"author":"皎然","content":"夜夜忆故人，长教山月待。今宵故人至，山月知何在。","dynasty":"唐代","title":"待山月"}
{"author":"皎然","content":"一身赍万卷，编室寄烟萝。砚滴穿池小，书衣种楮多。吟诗山响答，泛瑟竹声和。鹤板求儒术，深居意若何。","dynasty":"唐代","title":"送裴秀才往会稽山读书"}
{"author":"皎然","content":"上界雨色乾，凉宫日迟迟。水文披菡萏，山翠动罘罳。中有清真子，愔愔步闲墀。手萦颇黎缕，愿證黄金姿。旋草阶下生，看心当此时。","dynasty":"唐代","title":"题报恩寺惟照上人房"}
{"author":"皎然","content":"寻医初疾理，忽忆故山云。远访桑公子，还依柳使君。周旋承惠爱，佩服比兰薰。从事因高唱，秋风起处闻。","dynasty":"唐代","title":"自苏州访医回酬卢士关判官见赠"}
{"author":"皎然","content":"汉家仪礼盛，名教出诸颜。更见尚书后，能文在子山。","dynasty":"唐代","title":"赠颜主簿"}
{"author":"皎然","content":"乞我百万金，封我异姓王。不如独悟时，大笑放清狂。","dynasty":"唐代","title":"戏作"}
{"author":"皎然","content":"楚木纷如麻，高松自孤直。愿得苦寒枝，与君比颜色。故乡眇天末，羁旅沧江隅。委质在忠信，苦心无变渝。何繇表名义，赠君金辘轳。何以美知才，投我悬黎珠。遽为千里别，南风思越绝。爱君随海鸥，倚棹宿沙月。不栖恶木上，肯蹈巴蛇穴。一上萧然峰，拟踪幽人辙。晨兴独西望，郢水期溯沿。夜到洞庭月，秋经云梦天。黎生知吾道，此地不潸然。欲寄楚人住，学拏渔子船。奈何北风至，搅我窗中弦。游子动归思，江蓠亦绵绵。箧中封禅书，欲献无由缘。岂乏晨风翼，翻飞到日边。","dynasty":"唐代","title":"答黎士曹黎生前适越后之楚"}
{"author":"皎然","content":"思君转战度交河，强弄胡琴不成曲。日落应愁陇底难，春来定梦江南数。万丈游丝是妾心，惹蝶萦花乱相续。","dynasty":"唐代","title":"效古"}
{"author":"皎然","content":"长安三千里，喜行不言永。清路黄尘飞，大河沧流静。更怀西川府，主公昔和鼎。伊郁瑶瑟情，威迟花骢影。此时已难别，日又无停景。出饯阙相从，心随过前岭。","dynasty":"唐代","title":"送陆侍御士佳赴上京"}
{"author":"皎然","content":"早年初问法，因悟目中花。忽值胡雏起，芟夷若乱麻。脱身投彼岸，吊影念生涯。迹与空门合，心将世路赊。东田已芜没，南涧益伤嗟。崇替惊人事，凋残感物华。知君过我里，惆怅旧烟霞。","dynasty":"唐代","title":"早春书怀寄李少府仲宣"}
{"author":"皎然","content":"未到无为岸，空怜不系舟。东山白云意，岁晚尚悠悠。","dynasty":"唐代","title":"湖南兰若示大乘诸公"}
{"author":"皎然","content":"隐身苕上欲如何，不著青袍爱绿萝。柳巷任疏容马入，水篱从破许船过。昂藏独鹤闲心远，寂历秋花野意多。若访禅斋遥可见，竹窗书幌共烟波。","dynasty":"唐代","title":"题周谏别业（予寺与周生所居俱临苕水）"}
{"author":"皎然","content":"日月人间短，何时此得仙。古山春已尽，遗渚事空传。不见腾云驾，徒临洗药泉。如今成逝水，翻使恨流年。","dynasty":"唐代","title":"经仙人渚即沈山下古人沈义白日升仙处"}
{"author":"皎然","content":"真隐须无矫，忘名要似愚。只将两条事，空却汉潜夫。","dynasty":"唐代","title":"偶然五首其五"}
{"author":"皎然","content":"良朋益友自远来，——严伯均万里乡书对酒开。——皎然　　子孙蔓衍负奇才，——疾（失姓）　　承颜弄鸟咏南陔，——澄（失姓）鼓腹击壤歌康哉。——巨川（失姓）","dynasty":"唐代","title":"乐意联句一首"}
{"author":"皎然","content":"缥竹湘南美，吾师尚毁形。仍留负霜节，不变在林青。每入杨枝手，因谈贝叶经。谁期沃州讲，持此别东亭。","dynasty":"唐代","title":"赋得竹如意送详师赴讲（青字）"}
{"author":"皎然","content":"阮咸别曲四座愁，赖是春风不是秋。漫漫江行访兄弟，猿声几夜宿芦洲。","dynasty":"唐代","title":"康造录事宅送太祝侄之虔吉访兄弟"}
{"author":"皎然","content":"吴缣楚练何白皙，居士持来遗禅客。禅客能裁漉水囊，不用衣工秉刀尺。先师遗我式无缺，一滤一翻心敢赊。夕望东峰思漱盥，曨曨斜月悬灯纱。徙倚花前漏初断，白猿争啸惊禅伴。玉瓶徐泻赏涓涓，溅著莲衣水珠满。因识仁人为宦情，还如漉水爱苍生。聊歌一曲与君别，莫忘寒泉见底清。","dynasty":"唐代","title":"春夜赋得漉水囊歌，送郑明府"}
{"author":"皎然","content":"不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。","dynasty":"唐代","title":"送至洪沙弥赴上元受戒"}
{"author":"皎然","content":"江涛凋瘵后，远使发天都。昏垫宸心及，哀矜诏命敷。恤民驱急传，访旧枉征舻。外镇藩条最，中朝顾问殊。文皆正风俗，名共溢寰区。已事方怀阙，归期早戒涂。繁笳咽水阁，高盖拥云衢。暮色生千嶂，秋声入五湖。离歌犹宛转，归驭已踟躇。今夕庾公意，西楼月亦孤。","dynasty":"唐代","title":"陪颜使君饯宣谕萧常侍"}
{"author":"皎然","content":"诸侯崇鲁学，羔雁日成群。外史刊新韵，中郎定古文。菁华兼百氏，缣素备三坟。国语思开物，王言欲致君。研精业已就，欢宴惜应分。独望西山去，将身寄白云。","dynasty":"唐代","title":"奉陪颜使君修韵海毕东溪泛舟饯诸文士"}
{"author":"皎然","content":"独思贤王府，遂作豫章行。雄镇庐霍秀，高秋江汉清。见闻惊苦节，艰故伤远情。西邸延嘉士，遗才得正平。","dynasty":"唐代","title":"送李喻之处士洪州谒曹王"}
{"author":"皎然","content":"看饮逢歌日屡曛，我身何似系浮云。时人不解野僧意，归去溪头作鸟群。喧喧共在是非间，终日谁知我自闲。偶客狂歌何所为，欲于人事强相关。","dynasty":"唐代","title":"戏题二首"}
{"author":"皎然","content":"庾公心旷远，府事局耳目。遂与南湖游，虚襟涤烦燠。始知皇天意，积水在亭育。细流信不让，动物欣所蓄。万顷合天容，洗然无云族。峭蒨瞩仙岭，超遥随明牧。知公爱澄清，波静气亦肃。已见横流极，况闻长鲸戮。中洲暂采蘋，南郡思剖竹。向夕分好风，飘然送归舳。","dynasty":"唐代","title":"奉和陆使君长源夏月游太湖（此时公权领湖州）"}
{"author":"皎然","content":"二月湖南春草遍，横山渡口花如霰。相思一日在孤舟，空见归云两三片。","dynasty":"唐代","title":"舟行怀阎士和"}
{"author":"皎然","content":"辞山偶世清，挟策忽西行。帆过随江疾，衣沾楚雪轻。尚文须献赋，重道莫论兵。东观今多事，应高白马生。","dynasty":"唐代","title":"送裴邕之上京"}
{"author":"皎然","content":"西山禅隐比来闻，长道唯应我与君。书上无名心忘却，人间聚散似浮云。","dynasty":"唐代","title":"答胡处士"}
{"author":"皎然","content":"常随山上下，忽限江南北。共是忘情人，何由肯相忆。","dynasty":"唐代","title":"送李道士"}
{"author":"皎然","content":"秋风吹别袂，客思在长安。若得临觞醉，何须减瑟弹。秉心凌竹柏，仗信越波澜。春会文昌府，思君每北看。","dynasty":"唐代","title":"送杨遂初赴选"}
{"author":"皎然","content":"山居不买剡中山，湖上千峰处处闲。芳草白云留我住，世人何事得相关。","dynasty":"唐代","title":"题湖上草堂"}
{"author":"皎然","content":"霁景满水国，我公望江城。碧山与黄花，烂熳多秋情。摇落见松柏，岁寒比忠贞。欢娱在鸿都，是日思朝英。","dynasty":"唐代","title":"九日和于使君思上京亲故"}
{"author":"皎然","content":"欲广分何教，心将江汉期。云招望寺处，月待溯杯时。真侣谁伤别，降猿汝自悲。多应过庐阜，幽赏却来迟。","dynasty":"唐代","title":"送还本上人游江西"}
{"author":"皎然","content":"春歌已寂寂，古水自涓涓。徒误时人辈，伤心作逝川。","dynasty":"唐代","title":"前溪作"}
{"author":"皎然","content":"望远涉寒水，怀人在幽境。为高皎皎姿，及爱苍苍岭。果见栖禅子，潺湲灌真顶。积疑一念破，澄息万缘静。世事花上尘，惠心空中境。清闲诱我性，遂使肠虑屏。许共林客游，欲从山王请。木栖无名树，水汲忘机井。持此一日高，未肯谢箕颍。夕霁山态好，空月生俄顷。识妙聆细泉，悟深涤清茗。此心谁得失，笑向西林永。","dynasty":"唐代","title":"白云上人精舍寻杼山禅师兼示崔子向何山道上人"}
{"author":"皎然","content":"萧萧鸣夜角，驱马背城濠。雨后寒流急，秋来朔吹高。三山期望海，八月欲观涛。几日西陵路，应逢谢法曹。","dynasty":"唐代","title":"送刘司法之越"}
{"author":"皎然","content":"陈世凋亡后，仁祠识旧山。帝乡乔木在，空见白云还。双塔寒林外，三陵暮雨间。此中难战胜，君独启禅关。","dynasty":"唐代","title":"题报德寺清幽上人西峰（寺即陈文帝故乡）"}
{"author":"皎然","content":"见说吴王送女时，行宫直到荆溪口。溪上千年送女潮，为感吴王至今有。乃知昔人由志诚，流水无情翻有情。平波忽起二三尺，此上疑与神仙宅。今人犹望荆之湄，长令望者增所思。吴王已殁女不返，潮水无情那有期。溪草何草号帝女，溪竹何竹号湘妃。灵涛旦暮自堪伤，的烁婵娟又争发。客归千里自兹始，览古高歌感行子。不知别后相见期，君意何如此潮水。","dynasty":"唐代","title":"赋得吴王送女潮歌，送李判官之河中府"}
{"author":"皎然","content":"夜夜池上观，禅身坐月边。虚无色可取，皎洁意难传。若向空心了，长如影正圆。","dynasty":"唐代","title":"南池杂咏五首。水月"}
{"author":"皎然","content":"万法出无门，纷纷使智昏。徒称谁氏子，独立天地元。实际且何有，物先安可存。须知不动念，照出万重源。","dynasty":"唐代","title":"禅诗"}
{"author":"皎然","content":"帝出于震，文明始敷。——潘述山岳降气，龟龙负图。——裴济爰有书契，乃立典谟。——皎然先知孔圣，飞步天衢。——汤衡汉承秦弊，尊儒尚学。——潘述百氏六经，九流七略。——裴济屈宋接武，班马继作。——皎然或颂燕然，或赞麟阁。——汤衡降及三祖，始变二雅。——潘述仲宣闲和，公干萧洒。——皎然士衡安仁，不史不野。——皎然左张精奥，嵇阮高寡。——汤衡暨于江表，其文郁兴。——汤衡绮丽争发，繁芜则惩。——潘述词晔春华，思清冬冰。——潘述景纯跌宕，游仙独步。——汤衡青云其情，白璧其句。——汤衡灵运山水，实多奇趣。——潘述远派孤峰，龙腾凤翥。——潘述陶令田园，匠意真直。——皎然春柳寒松，不凋不饰。——皎然江淹杂体，方见才力。——汤衡拟之信工，似而不逼。——汤衡鲍昭从军，主意危苦。——潘述气胜其词，雅愧于古。——潘述隐侯似病，创制规矩。——皎然时见琳琅，惜哉榛楛。——皎然谢脁秀发，词理翩翩。——汤衡孤标爽迈，深造精研。——汤衡惠休翰林，别白离坚。——潘述有会必惬，无惭曩贤。——潘述吴均颇劲，失于典裁。——皎然竟乏波澜，徒工边塞。——皎然彼柳吴兴，高视时辈。——汤衡汀洲一篇，风流寡对。——汤衡何逊清切，所得必新。——潘述缘情既密，象物又真。——潘述江总征正，未越常伦。——皎然时合风兴，或无淄磷。——皎然二杜繁俗，三刘琐碎。——汤衡陈徐之流，阴张之辈。——汤衡伊数公者，阃域之外。——潘述吁此以还，有固斯郐。——潘述","dynasty":"唐代","title":"讲古文联句"}
{"author":"皎然","content":"我有云泉邻渚山，山中茶事颇相关。鶗鴂鸣时芳草死，山家渐欲收茶子。伯劳飞日芳草滋，山僧又是采茶时。由来惯采无近远，阴岭长兮阳崖浅。大寒山下叶未生，小寒山中叶初卷。吴婉携笼上翠微，蒙蒙香刺罥春衣。迷山乍被落花乱，度水时惊啼鸟飞。家园不远乘露摘，归时露彩犹滴沥。初看怕出欺玉英，更取煎来胜金液。昨夜西峰雨色过，朝寻新茗复如何。女宫露涩青芽老，尧市人稀紫笋多。紫笋青芽谁得识，日暮采之长太息。清泠真人待子元，贮此芳香思何极。","dynasty":"唐代","title":"顾渚行寄裴方舟"}
{"author":"皎然","content":"丹丘羽人轻玉食，采茶饮之生羽翼。名藏仙府世空知，骨化云宫人不识。云山童子调金铛，楚人茶经虚得名。霜天半夜芳草折，烂漫缃花啜又生。赏君此茶祛我疾，使人胸中荡忧栗。日上香炉情未毕，醉踏虎溪云，高歌送君出。","dynasty":"唐代","title":"饮茶歌送郑容"}
{"author":"皎然","content":"天女来相试，将花欲染衣。禅心竟不起，还捧旧花归。","dynasty":"唐代","title":"答李季兰"}
{"author":"皎然","content":"夕阳在西峰，叠翠萦残雪。狂风卷絮回，惊猿攀玉折。何意山中人，误报山花发。","dynasty":"唐代","title":"山雪"}
{"author":"皎然","content":"春生若邪水，雨后漫流通。芳草行无尽，清源去不穷。野烟迷极浦，斜日起微风。数处乘流望，依稀似剡中。","dynasty":"唐代","title":"若邪春兴"}
{"author":"皎然","content":"凌晨拥弊裘，径上古原头。雪霁山疑近，天高思若浮。琼峰埋积翠，玉嶂掩飞流。曜彩含朝日，摇光夺寸眸。寒空标瑞色，爽气袭皇州。清眺何人得，终当独再游。","dynasty":"唐代","title":"晨登乐游原，望终南积雪"}
{"author":"皎然","content":"支公养马复养鹤，率性无机多脱略。天生支公与凡异，凡情不到支公地。得道由来天上仙，为僧却下人间寺，道家诸子论自然，此公唯许逍遥篇。山阴诗友喧四座，佳句纵横不废禅。","dynasty":"唐代","title":"支公诗"}
{"author":"皎然","content":"浮云浮云，集于扶桑。扶桑茫茫，日暮之光。匪日之暮，浮云之污。嗟我怀人，犹心如蠹。浮云浮云，集于咸池。咸池微微，日昃之时。匪日之昃，浮云之惑。嗟我怀人，忧心如织。浮云浮云，集于高舂。高舂濛濛，日夕之容。匪日之夕，浮云之积。嗟我怀人，忧心如惄。","dynasty":"唐代","title":"浮云三章"}
{"author":"皎然","content":"予因览真诀，遂感西城君。玉笙下青冥，人间未曾闻。日华炼精魄，皎皎无垢氛。谓我有仙骨，且令饵氤氲。俯仰愧灵颜，愿随鸾鹄群。俄然动风驭，缥渺归青云。","dynasty":"唐代","title":"步虚词"}
{"author":"皎然","content":"东林期隐吏，日月为虚盈。远望浮云隔，空怜定水清。逍遥方外侣，荏苒府中情。渐听寒鞞发，渊渊在郡城。","dynasty":"唐代","title":"春夜期裴都曹济集心上人院不至"}
{"author":"皎然","content":"本师不得已，强为我著书。知尽百虑遣，名存万象拘。如何工言子，终日论虚无。伊人独冥冥，时人以为愚。","dynasty":"唐代","title":"哀教"}
{"author":"皎然","content":"梦中归见西陵雪，渺渺茫茫行路绝。觉来还在剡东峰，乡心缭绕愁夜钟。寺北禅冈犹记得，梦归长见山重重。","dynasty":"唐代","title":"述梦"}
{"author":"皎然","content":"卞山幽石产奇璞，荆人至死采不著。何人琢枕持赠君，片片桃花开未落。剑工见兮可为剑，玉工辨兮知非石。至宝由来览者稀，今君独鉴应欲惜。何辞售与章天真，幸得提携近玉人。可中弃置君不顾，天生秀色徒璘玢。四座喧喧争目悦，巧过造化称一绝。莫言昨日因错磨，看取从来无点缺。六月江南暑未阑，一尺花冰试枕看。高窗正午风飒变，室中不减春天寒。主人所重重枕德，文章外饰徒相惑。更有坚贞不易心，与君天下为士则。","dynasty":"唐代","title":"桃花石枕歌赠康从事"}
{"author":"皎然","content":"一见西山云，使人情意远。凭高发咏何超遥，道妙如君有舒卷。萦空叠景多丽容，众峰峰上自为峰。洁白不由阴雨积，高明肯共杂烟重。万物有形皆有著，白云有形无系缚。黄金被烁玉亦瑕，一片飘然污不著。或逢天上或人间，人自营营云自闲。忽尔飞来暂为侣，忽然飞去莫能攀。逸民对云效高致，禅子逢云增道意。白云遇物无偏颇，自是人心见同异。阊阖天门宜曙看，为缨作盖拥千官。从龙合沓临清暑，就日逶迤绕露寒。谁怜西山云，亭亭处幽绝。坐石长看非我羁，手中欲揽待君说。贞白先生那得知，只向空山自怡悦。","dynasty":"唐代","title":"白云歌寄陆中丞使君长源"}
{"author":"皎然","content":"翠楼春酒虾蟆陵，长安少年皆共矜。纷纷半醉绿槐道，蹀躞花骢骄不胜。","dynasty":"唐代","title":"杂曲歌辞。长安少年行"}
{"author":"皎然","content":"夜凉喜无讼，霁色摇闲情。暑退不因雨，陶家风自清。凝弦停片景，发咏静秋声。何事禅中隐，诗题忽记名。","dynasty":"唐代","title":"酬乌程杨明府华雨后小亭对月见呈"}
{"author":"皎然","content":"相将惜别且迟迟，未到新丰欲醉时。——卢幼平去郡独携程氏酒，入朝可忘习家池。——陆羽仍怜故吏依依恋，自有清光处处随。——潘述晚景南徐何处宿，秋风北固不堪辞。——皎然吴中诗酒饶佳兴，秦地关山引梦思。——卢藻对酒已伤嘶马去，衔恩只待扫门期。——惸（失姓）","dynasty":"唐代","title":"重联句一首"}
{"author":"皎然","content":"飞将下天来，奇谋阃外裁。水心龙剑动，地肺雁山开。望气燕师锐，当锋虏阵摧。从今射雕骑，不敢过云堆。","dynasty":"唐代","title":"从军行五首其四"}
{"author":"皎然","content":"欢言欲忘别，风信忽相惊。柳浦归人思，兰陵春草生。撷芳心未及，视枕恋常盈。此去非长路，还如千里情。","dynasty":"唐代","title":"送淳于秀才兰陵觐省"}
{"author":"皎然","content":"诸侯惧削地，选士皆不羁。休隐脱荷芰，将鸣矜羽仪。甲科争玉片，诗句拟花枝。君实三楚秀，承家有清规。","dynasty":"唐代","title":"送陈秀才赴举"}
{"author":"皎然","content":"武原离乱后，真界积尘埃。残月生秋水，悲风起故台。居人今已尽，栖鸽暝还来。不到无生理，应堪赋七哀。","dynasty":"唐代","title":"题馀不溪废寺"}
{"author":"皎然","content":"平明择钵向风轻，正及隋堤柳色行。知尔禅心还似我，故宫春物肯伤情。","dynasty":"唐代","title":"送僧游扬州"}
{"author":"皎然","content":"證心何有梦，示说梦归频。文字赍秦本，诗骚学楚人。兰开衣上色，柳向手中春。别后须相见，浮云是我身。","dynasty":"唐代","title":"酬别襄阳诗僧少微"}
{"author":"皎然","content":"道情寄远岳，放旷临千仞。香路延绛驺，华泉写金印。日欹诸天近，雨过三华润。留客云外心，忘机松中韵。灵嘉早晚期，为布东山信。","dynasty":"唐代","title":"杼山上峰和颜使君真卿、袁侍御五韵赋得印字…之会"}
{"author":"皎然","content":"大贤当佐世，尧时难退身。如何丹霄侣，却在沧江滨。柳色变又遍，莺声闻亦频。赖逢宜春守，共赏南湖春。营道知止足，饰躬无缁磷。家将诗流近，迹与禅僧亲。放旷临海门，翱翔望云津。虽高空王说，不久山中人。","dynasty":"唐代","title":"酬邢端公济春日苏台有呈袁州李使君…辛阳王三侍御"}
{"author":"皎然","content":"佳人但莫吹参差，正怜月色生酒卮。山公取醉不关我，为爱尊前白鹭鹚。","dynasty":"唐代","title":"同李中丞洪水亭夜集"}
{"author":"皎然","content":"华阴少年何所希，欲饵丹砂化骨飞。江南药少淮南有，暂别胥门上京口。京口斜通江水流，斐回应上青山头。夜惊潮没鸬鹚堰，朝看日出芙蓉楼。摇荡春风乱帆影，片云无数是扬州。扬州喧喧卖药市，浮俗无由识仙子。河间姹女直千金，紫阳夫人服不死。吾于此道复何如，昨朝新得蓬莱书。","dynasty":"唐代","title":"买药歌送杨山人"}
{"author":"皎然","content":"继世风流在，传心向一灯。望云裁衲惯，玩雪步花能。交战情忘久，销魂别未曾。明朝阮家集，知有竹林僧。","dynasty":"唐代","title":"雪夜送海上人常州觐叔父，上人殷仲文后"}
{"author":"皎然","content":"羽化自仙骨，延年资养生。——皎然金经启灵秘，玉液流至精。——潘述八石思共炼，九丹知可成。——汤衡吾心苟无妄，神理期合并。——皎然封灶用六一，置门考休京。——潘述浮光含日彩，圆质焕云英。——汤衡持此保寿命，服之颐性情。——皎然跂予望仙侣，高咏升天行。——潘述鹤驾方可致，霓裳定将迎。——汤衡不因五色药，安著七真名。——皎然挥妙在微密，全功知感诚。——潘述与君弃城市，携手游蓬瀛。——汤衡","dynasty":"唐代","title":"还丹可成诗联句"}
{"author":"皎然","content":"暑气当宵尽，裴回坐月前。静依山堞近，凉入水扉偏。久是栖林客，初逢佐幕贤。爱君高野意，烹茗钓沦涟。","dynasty":"唐代","title":"陪卢判官水堂夜宴"}
{"author":"皎然","content":"深沈阃外略，奕世当荣寄。地裂大将封，家传介珪瑞。至今漳河俗，犹受仁人赐。公初镇惟邢，决胜无精兵。重围逼大敌，六月守孤城。政用仁恕立，恩由赏罚明。遂令麾下士，感德不顾生。于时闻王师，诸将兵颇黩。天子狩南汉，烟尘满函谷。纯臣独耿介，下士多反覆。明公仗忠节，一言感万夫。物性如蒺藜，化作春兰敷。见说金被烁，终期玉有瑜。移官万里道，君子情何如。伊昔避事心，乃是方袍客。顿了空王旨，仍高致君策。安知七十年，一朝值宗伯。言如及清风，醒然开我怀。宴息与游乐，不将衣褐乖。海底取明月，鲸波不可度。上有巨蟒吞，下有毒龙护。一与吾师言，乃于中心悟。咄哉冥冥子，胡为自尘污。","dynasty":"唐代","title":"赠李中丞洪一首"}
{"author":"皎然","content":"吾道本无我，未曾嫌世人。如今到城市，弥觉此心真。","dynasty":"唐代","title":"寓言"}
{"author":"皎然","content":"箬水青似箬，玉山碧于玉。——崔子向逼霄沓万状，截地分千曲。——皎然萍解深可窥，林豁遥在瞩。——崔子向已高物外赏，稍涤区中欲。——皎然野鹤翔又飞，世人羁且跼.——崔子向沈吟迹所误，放浪心自足。——皎然缅怀虚舟客，愿寄生刍束。——崔子向说诗整颓波，立义激浮俗。——皎然荆吴备登历，风土随编录。——崔子向恨与清景别，拟教长路促。——皎然溪鸟语鹂喽，寺花翻踯躅。——崔子向印围水坛净，香护莲衣触。——皎然捧经启纱灯，收衽礼金粟。——崔子向安得扣关子，玄言对吾属。——皎然","dynasty":"唐代","title":"泛长城东溪，暝宿崇光寺，寄处士陆羽联句"}
{"author":"皎然","content":"明日重阳今日归，布帆丝雨望霏霏。行过鹤渚知堪住，家在龙沙意有违。","dynasty":"唐代","title":"九月八日送萧少府归洪州"}
{"author":"皎然","content":"新阳故楼上，眇眇伤遐眷。违世情易忘，羁时得无倦。春归华柳发，世故陵谷变。扰扰陌上心，悠悠梦中见。苍林有灵境，杳映遥可羡。春日倚东峰，华泉落西甸。钟声在空碧，幡影摇葱蒨.缅想山中人，神期如会面。别离芳月积，岐路浮云偏。正□入空门，仙君依苦县。隳形舍簪绂，烹玉思精炼。事外宜我心，人间岂予恋。身遗世自薄，道胜名必贱。耳目何所娱，白云与黄卷。","dynasty":"唐代","title":"兵后早春登故鄣南楼望昆山寺白鹤观示清道人并沈道士"}
{"author":"皎然","content":"清溪路不遥，都尉每相招。落日休戎马，秋风罢射雕。朮花生野径，柏实满寒条。永夜依山府，禅心共寂寥。","dynasty":"唐代","title":"晚秋宿李军道所居"}
{"author":"皎然","content":"晨起峰顶心，怀人望空碧。扫雪开寺门，洒水净僧席。言笑形外阻，风仪想中觌。驰心惊叶动，倾耳闻泉滴。岂虑咆虎逢，乍疑崩湍隔。前期或不顾，知尔隳常格。如今谁山下，秋霖步淅沥。吾亦聊自得，行禅荷轻策。松声畅幽情，山意导遐迹。举目无世人，题诗足奇石。贫山何所有，特此邀来客。","dynasty":"唐代","title":"妙喜寺高房期灵澈上人不至，重招之一首"}
{"author":"皎然","content":"左右香童不识君，担簦访我领鸥群。山僧待客无俗物，唯有窗前片碧云。","dynasty":"唐代","title":"酬秦山人见寻"}
{"author":"皎然","content":"江皋北风至，归客独伤魂。楚水逢乡雁，平陵忆故园。征骖嘶别馆，落日隐寒原。应及秦川望，春华满国门。","dynasty":"唐代","title":"送卢孟明还上都"}
{"author":"皎然","content":"山僧虽不饮，酤酒引陶潜。此意无人别，多为俗士嫌。","dynasty":"唐代","title":"招韩武康章"}
{"author":"皎然","content":"江郡当秋景，期将道者同。迹高怜竹寺，夜静赏莲宫。古磬清霜下，寒山晓月中。诗情缘境发，法性寄筌空。翻译推南本，何人继谢公。","dynasty":"唐代","title":"秋日遥和卢使君游何山寺宿敡上人房论涅槃经义"}
{"author":"皎然","content":"一坐西林寺，从来未下山。不因寻长者，无事到人间。宿雨愁为客，寒花笑未还。空怀旧山月，童子念经闲。","dynasty":"唐代","title":"怀旧山（一作沧浩诗，题云留别嘉兴知己）"}
{"author":"皎然","content":"虚舟动又静，忽似去逢时。触物知无迕，为梁幸见遗。因风到此岸，非有济川期。","dynasty":"唐代","title":"南池杂咏五首。虚舟"}
{"author":"皎然","content":"青云何润泽，下有贤人隐。路入菱湖深，迹与黄鹤近。野风吹白芷，山月摇清轸。诗祖吴叔庠，致君名不尽。身当青山秀，文体多郢声。澄澈湘水碧，泬寥楚山青。时人格不同，至今罕知名。昔贤敦师友，此道君独行。既得庐霍趣，乃高雷远情。别时春风多，扫尽雪山雪。为君中夜起，孤坐石上月。悠然遗尘想，邈矣达性说。故人不在兹，幽桂惜未结。","dynasty":"唐代","title":"杼山禅居寄赠东溪吴处士冯一首"}
{"author":"皎然","content":"桐江秋信早，忆在故山时。静夜风鸣磬，无人竹扫墀。猿来触净水，鸟下啄寒梨。可即关吾事，归心自有期。","dynasty":"唐代","title":"早秋桐庐思归示道谚上人"}
{"author":"皎然","content":"宿昔祖师教，了空无不可。枯槁未死身，理心寄行坐。仁公施春令，和风来泽我。生成一草木，大道无负荷。论入空王室，明月开心胸。性起妙不染，心行寂无踪。若非禅中侣，君为雷次宗。比闻朝端名，今贻郡斋作。真思凝瑶瑟，高情属云鹤。抉得骊龙珠，光彩曜掌握。若作诗中友，君为谢康乐。盘薄西山气，贮在君子衿。澄澹秋水影，用为字人心。群物如凫鹥，游翱爱清深。格居第一品，高步凌前躅。精义究天人，四坐听不足。伊昔柳太守，曾赏汀洲蘋.如何五百年，重见江南春。公每省往事，咏歌怀昔辰。以兹得高卧，任物化自淳。还因访禅隐，知有雪山人。","dynasty":"唐代","title":"奉酬于中丞使君郡斋卧病见示一首"}
{"author":"皎然","content":"羽化自仙骨，延年资养生。——皎然金经启灵秘，玉液流至精。——潘述八石思共炼，九丹知可成。——汤衡吾心苟无妄，神理期合并。——皎然封灶用六一，置门考休京。——潘述浮光含日彩，圆质焕云英。——汤衡持此保寿命，服之颐性情。——皎然跂予望仙侣，高咏升天行。——潘述鹤驾方可致，霓裳定将迎。——汤衡不因五色药，安著七真名。——皎然挥妙在微密，全功知感诚。——潘述与君弃城市，携手游蓬瀛。——汤衡","dynasty":"唐代","title":"还丹可成诗联句"}
{"author":"皎然","content":"清景不可失，寻君趣有馀。身高避事后，道长问心初。出处名则异，游从迹何疏。吟看刻尽烛，笑卷读残书。露彩生笔砚，风音入庭除。平明仙侣散，觳觫动回车。","dynasty":"唐代","title":"兵马曹季良宅夜集"}
{"author":"皎然","content":"我法从谁悟，心师是贯花。三尘观种子，一雨发萌牙。定起轮灯缺，宵分印月斜。了空如藏史，始肯会禅家。","dynasty":"唐代","title":"酬李侍御萼题看心道场赋以眉毛肠心牙等五字（得牙字）"}
{"author":"皎然","content":"迢遥山意外，清风又对君。若为于此地，翻作路岐分。别馆琴徒语，前洲鹤自群。明朝天畔远，何处逐闲云。","dynasty":"唐代","title":"夏日题郑谷江上纳凉馆"}
{"author":"皎然","content":"爱君溪上住，迟月开前扃。山火照书卷，野风吹酒瓶。为谁留此物，意在眼中青。樵子逗烟墅，渔翁宿沙汀。主人非楚客，莫谩讥独醒。宿昔邢城功，道高心已冥。贪将到处士，放醉乌家亭。","dynasty":"唐代","title":"奉酬李中丞洪湖州西亭即事见寄兼呈吴冯处士…长史"}
{"author":"皎然","content":"昧天道兮有无，听汨渚兮踌躇。期灵均兮若存，问神理兮何如。愿君精兮为月，出孤影兮示予。天独何兮有君，君在万兮不群。既冰心兮皎洁，上问天兮胡不闻。天不闻，神莫睹，若云冥冥兮雷霆怒，萧条杳眇兮馀草莽。古山春兮为谁，今猿哀兮何思。风激烈兮楚竹死，国殇人悲兮雨飔飔.雨飔飔兮望君时，光茫荡漾兮化为水，万古忠贞兮徒尔为。","dynasty":"唐代","title":"吊灵均词"}
{"author":"皎然","content":"法子出西秦，名齐漆道人。才敷药草义，便见雪山春。护讲龙来远，闻经鹤下频。应机如一雨，谁不涤心尘。","dynasty":"唐代","title":"听素法师讲法华经"}
{"author":"皎然","content":"离念非前期，秋风忽已至。——潘述芸黄众芳晚，摇荡居人思。——皎然白霜凄以积，高梧飒而坠。——汤衡悠然越山川，复此恨离异。——潘述时景易迁谢，欢□难兼遂。——皎然惜分缓回舟，怀遥企归驷。——汤衡休浣情自高，来思日云未。——潘述","dynasty":"唐代","title":"秋日潘述自长城至霅上与昼公、汤评事游集累日…以寄之"}
{"author":"皎然","content":"如何有归思，爱别欲忘难。白鹭沙洲晚，青龙水寺寒。蕉花铺净地，桂子落空坛。持此心为境，应堪月夜看。","dynasty":"唐代","title":"送关小师还金陵"}
{"author":"皎然","content":"身将刘令隐，经共谢公翻。有此宗师在，应知我法存。问心常寂乐，为别岂伤魂。独访华泉去，秋风入雁门。","dynasty":"唐代","title":"乌程李明府水堂同卢使君幼平送奘上人游五台"}
{"author":"皎然","content":"洞庭孤月在，秋色望无边。零露积衰草，寒螀鸣古田。茫茫区中想，寂寂尘外缘。从此悟浮世，胡为伤暮年。","dynasty":"唐代","title":"与朝阳山人张朝夜集湖亭，赋得各言其志"}
{"author":"皎然","content":"林杪不可分，水步遥难辨。一片山翠边，依稀见村远。","dynasty":"唐代","title":"望远村"}
{"author":"皎然","content":"山事由来别，只应中老身。寒园扫绽栗，秋浪拾干薪。领鹤闲书竹，夸云笑向人。俗家相去远，野水作东邻。","dynasty":"唐代","title":"劳劳山居寄呈吴处士"}
{"author":"皎然","content":"春意赏不足，承夕步东园。事表精虑远，月中华木繁。开襟寄清景，遐想属空门。安得纚芳屣，看君幽径萱。","dynasty":"唐代","title":"答豆卢居士春夜游东园见怀"}
{"author":"皎然","content":"州西柳家寺，禅舍隐人间。证性轻观水，栖心不买山。履声知客贵，云影悟身闲。彦会前贤事，方今可得攀。","dynasty":"唐代","title":"奉酬颜使君真卿见过郭中寺寺无山水之赏…以答焉"}
{"author":"皎然","content":"春风洞庭路，摇荡暮天多。衰疾见芳草，别离伤远波。诗名推首荐，赋甲拟前科。数日闻天府，山衣制芰荷。","dynasty":"唐代","title":"太湖馆送殷秀才赴举"}
{"author":"皎然","content":"西陵古江口，远见东扬州。渌水不同泛，春山应独游。寻僧白岩寺，望月谢家楼。宿昔心期在，人寰非久留。","dynasty":"唐代","title":"送契上人游扬州"}
{"author":"皎然","content":"南山唯与北山邻，古树连拳伴我身。黄鹤有心多不住，白云无事独相亲。闲持竹锡深看水，懒系麻衣出见人。欲掇幽芳聊赠远，郎官那赏石门春。","dynasty":"唐代","title":"春日杼山寄赠李员外纵"}
{"author":"皎然","content":"陇头心欲绝，陇水不堪闻。碎影摇枪垒，寒声咽帐军。素从盐海积，绿带柳城分。日落天边望，逶迤入塞云。秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到辽阳。","dynasty":"唐代","title":"横吹曲辞。陇头水"}
{"author":"皎然","content":"宿昔祖师教，了空无不可。枯槁未死身，理心寄行坐。仁公施春令，和风来泽我。生成一草木，大道无负荷。论入空王室，明月开心胸。性起妙不染，心行寂无踪。若非禅中侣，君为雷次宗。比闻朝端名，今贻郡斋作。真思凝瑶瑟，高情属云鹤。抉得骊龙珠，光彩曜掌握。若作诗中友，君为谢康乐。盘薄西山气，贮在君子衿。澄澹秋水影，用为字人心。群物如凫鹥，游翱爱清深。格居第一品，高步凌前躅。精义究天人，四坐听不足。伊昔柳太守，曾赏汀洲蘋.如何五百年，重见江南春。公每省往事，咏歌怀昔辰。以兹得高卧，任物化自淳。还因访禅隐，知有雪山人。","dynasty":"唐代","title":"奉酬于中丞使君郡斋卧病见示一首"}
{"author":"皎然","content":"宗系传康乐，精修学远公。——王遘相寻当暮岁，行李犯寒风。——李纵累积浮生里，机惭半偈中。——郑说传家知业坠，继祖忝声同。——皎然云与轻帆至，山将本寺空。——崔子向向来忘起灭，留我宿花宫。——齐翔","dynasty":"唐代","title":"冬日建安寺西院，喜昼公自吴兴至，联句一首"}
{"author":"皎然","content":"两河兵已偃，处处见归舟。日夜故人散，江皋芳树秋。楚云伤远思，秦月忆佳游。名动春官籍，翩翩才少俦。","dynasty":"唐代","title":"兵后送姚太祝赴选"}
{"author":"皎然","content":"喧喧共在是非间，终日谁知我自闲。偶客狂歌何所为，欲于人事强相关。","dynasty":"唐代","title":"戏题二首其二"}
{"author":"皎然","content":"佳人但莫吹参差，正怜月色生酒卮。山公取醉不关我，为爱尊前白鹭鹚。","dynasty":"唐代","title":"同李中丞洪水亭夜集"}
{"author":"皎然","content":"迢遥山意外，清风又对君。若为于此地，翻作路岐分。别馆琴徒语，前洲鹤自群。明朝天畔远，何处逐闲云。","dynasty":"唐代","title":"夏日题郑谷江上纳凉馆"}
{"author":"皎然","content":"买得东山后，逢君小隐时。五湖游不厌，柏署迹如遗。市隐何妨道，禅栖不废诗。与君为此说，长破小乘疑。","dynasty":"唐代","title":"酬崔侍御见赠"}
{"author":"皎然","content":"云水夹双刹，遥疑涌平陂。入门见藏山，元化何由窥。曳组探诡怪，停骢访幽奇。情高气为爽，德暖春亦随。瑶草自的皪，蕙楼争蔽亏。金精落坏陵，剑彩沈古池。一览匝天界，中峰步未移。应嘉生公石，列坐援松枝。","dynasty":"唐代","title":"奉陪陆使君长源、裴端公枢春游东西武丘寺"}
{"author":"皎然","content":"常随山上下，忽限江南北。共是忘情人，何由肯相忆。","dynasty":"唐代","title":"送李道士"}
{"author":"皎然","content":"望远涉寒水，怀人在幽境。为高皎皎姿，及爱苍苍岭。果见栖禅子，潺湲灌真顶。积疑一念破，澄息万缘静。世事花上尘，惠心空中境。清闲诱我性，遂使肠虑屏。许共林客游，欲从山王请。木栖无名树，水汲忘机井。持此一日高，未肯谢箕颍。夕霁山态好，空月生俄顷。识妙聆细泉，悟深涤清茗。此心谁得失，笑向西林永。","dynasty":"唐代","title":"白云上人精舍寻杼山禅师兼示崔子向何山道上人"}
{"author":"皎然","content":"沧浪子后玄真子，冥冥钓隐江之汜。刳木新成舴艋舟，诸侯落舟自兹始。得道身不系，无机舟亦闲。从水远逝兮任风还，朝五湖兮夕三山。停纶乍入芙蓉浦，击汰时过明月湾。太公取璜我不取，龙伯钓鳌我不钓。竹竿袅袅鱼簁簁，此中自得还自笑。汗漫一游何可期，后来谁遇冰雪姿。上古初闻出尧世，今朝还见在尧时。","dynasty":"唐代","title":"奉和颜鲁公真卿落玄真子舴艋舟歌"}
{"author":"皎然","content":"闻说情人怨别情，霜天淅沥在寒城。长宵漫漫角声发，禅子无心恨亦生。","dynasty":"唐代","title":"送别"}
{"author":"皎然","content":"蝶舞莺歌喜岁芳，柳丝袅袅蕙带长。江南春色共君有，何事君心独自伤。","dynasty":"唐代","title":"释裴循春愁"}
{"author":"皎然","content":"迟迟云鹤意，奋翅知有期。三秉纲纪局，累登清白资。应怀青塘居，蕙草没前墀。旧月照秋水，废田留故陂。至今高风在，为君吹桂枝。昨逢洞庭客，果得故人诗。何异王内史，来招道林师。欲携山侣出，难与白云辞。","dynasty":"唐代","title":"答裴济从事"}
{"author":"皎然","content":"一见西山云，使人情意远。凭高发咏何超遥，道妙如君有舒卷。萦空叠景多丽容，众峰峰上自为峰。洁白不由阴雨积，高明肯共杂烟重。万物有形皆有著，白云有形无系缚。黄金被烁玉亦瑕，一片飘然污不著。或逢天上或人间，人自营营云自闲。忽尔飞来暂为侣，忽然飞去莫能攀。逸民对云效高致，禅子逢云增道意。白云遇物无偏颇，自是人心见同异。阊阖天门宜曙看，为缨作盖拥千官。从龙合沓临清暑，就日逶迤绕露寒。谁怜西山云，亭亭处幽绝。坐石长看非我羁，手中欲揽待君说。贞白先生那得知，只向空山自怡悦。","dynasty":"唐代","title":"白云歌寄陆中丞使君长源"}
{"author":"皎然","content":"昔年攀桂为留人，今朝攀桂送归客。秋风桃李摇落尽，为君青青伴松柏。谢公南楼送客还，高歌桂树凌寒山。应怜独秀空林上，空赏敷华积雪间。昨夜一枝生在月，婵娟可望不可折。若为天上堪赠行，徒使亭亭照离别。","dynasty":"唐代","title":"裴端公使君清席，赋得青桂歌送徐长史"}
{"author":"皎然","content":"片雨拂檐楹，烦襟四坐清。霏微过麦陇，萧散傍莎城。静爱和花落，幽闻入竹声。朝观趣无限，高咏寄深情。","dynasty":"唐代","title":"夏日登观农楼和崔使君"}
{"author":"皎然","content":"日出天地正，煌煌辟晨曦。六龙驱群动，古今无尽时。夸父亦何愚，竞走先自疲。饮干咸池水，折尽扶桑枝。渴死化爝火，嗟嗟徒尔为。空留邓林在，折尽令人嗤。","dynasty":"唐代","title":"效古（天宝十四年）"}
{"author":"皎然","content":"忆君南适越，不作买山期。昨得耶溪信，翻为逝水悲。神交如可见，生尽杳难思。白日东林下，空怀步影时。","dynasty":"唐代","title":"哭觉上人（时绊剡中）"}
{"author":"皎然","content":"法子出西秦，名齐漆道人。才敷药草义，便见雪山春。护讲龙来远，闻经鹤下频。应机如一雨，谁不涤心尘。","dynasty":"唐代","title":"听素法师讲《法华经》"}
{"author":"皎然","content":"落日车遥遥，客心在归路。细草暗回塘，春泉萦古渡。遗踪叹芜没，远道悲去住。寂寞荻花空，行人别无数。","dynasty":"唐代","title":"奉同颜使君真卿送李侍御萼，赋得荻塘路"}
{"author":"皎然","content":"官居鼎鼐古今无，名世才臣独一余。贤阁御题龙墨灿，诏归补衮在须臾。","dynasty":"唐代","title":"劳山居寄呈吴处士"}
{"author":"皎然","content":"商洛近京师，才难赴幕时。离歌纷白纻，候骑拥青丝。会喜疲人息，应逢猾虏衰。看君策高足，自此烟霄期。","dynasty":"唐代","title":"送裴判官赴商幕"}
{"author":"皎然","content":"童年随法侣，家世本儒流。章句三生学，清凉万里游。云归龙沼暗，木落雁门秋。长老应相问，传予向祖州。","dynasty":"唐代","title":"送沙弥大智游五台"}
{"author":"皎然","content":"闻说情人怨别情，霜天淅沥在寒城。长宵漫漫角声发，禅子无心恨亦生。","dynasty":"唐代","title":"送别"}
{"author":"皎然","content":"有一鸟雏，凌寒独宿。若逢云雨，两两相逐。","dynasty":"唐代","title":"与昂上人两字继合四句初字日"}
{"author":"皎然","content":"野外有一人，独立无四邻。彼见是我身，我见是彼身。","dynasty":"唐代","title":"次日"}
{"author":"皎然","content":"攲枕听寒更，寒更发还住。一夜千万声，几声到君处。","dynasty":"唐代","title":"听寒更寄朱兵曹巨川"}
{"author":"皎然","content":"庾公心旷远，府事局耳目。遂与南湖游，虚襟涤烦燠。始知皇天意，积水在亭育。细流信不让，动物欣所蓄。万顷合天容，洗然无云族。峭蒨瞩仙岭，超遥随明牧。知公爱澄清，波静气亦肃。已见横流极，况闻长鲸戮。中洲暂采蘋，南郡思剖竹。向夕分好风，飘然送归舳。","dynasty":"唐代","title":"奉和陆使君长源夏月游太湖（此时公权领湖州"}
{"author":"皎然","content":"双峰开凤翅，秀出南湖州。地势抱郊树，山威增郡楼。正逢周柱史，来会鲁诸侯。缓步凌彩蒨，清铙发飕飗。披云得灵境，拂石临芳洲。积翠遥空碧，含风广泽秋。萧辰资丽思，高论惊精修。何似钟山集，征文及惠休。","dynasty":"唐代","title":"同颜使君真卿、李侍御萼游法华寺登凤翅山望"}
{"author":"皎然","content":"尝览高逸传，山僧有遗踪。佐游继雅篇，嘉会何由逢。尘世即下界，色天当上峰。春晖遍众草，寒色留高松。缭绕彩云合，参差绮楼重。琼葩洒巾舄，石瀃清心胸。灵境若可托，道情知所从。","dynasty":"唐代","title":"奉陪陆使君长源诸公游支硎寺（寺即支公学道"}
{"author":"皎然","content":"不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。","dynasty":"唐代","title":"送至洪沙弥赴上元受戒（上元江中蔡州有梁戒"}
{"author":"皎然","content":"袅袅孤生竹，独立山中雪。苍翠摇动风，婵娟带寒月。狂花不相似，还共凌冬发。","dynasty":"唐代","title":"南池杂咏五首·寒竹"}
{"author":"皎然","content":"武原离乱后，真界积尘埃。残月生秋水，悲风起故台。居人今已尽，栖鸽暝还来。不到无生理，应堪赋七哀。","dynasty":"唐代","title":"题余不溪废寺"}
{"author":"皎然","content":"名山洞府到金庭，三十六洞称最灵。不有古仙启其秘，今日安知灵宝经。中山炼师栖白云，道成仙秩号元君。三千甲子朝玉帝，世上如今名始闻。吐纳青牙养肌发，花冠玉舄何高洁。不闻天上来谪仙，自是人间授真诀。吴兴太守道家流，仙师远放清风楼。应将内景还飞去，且从分风当此留。湖之山兮楼上见，山冥冥兮水悠悠。世人不到君自到，缥缈仙都谁与俦。黄鹤孤云天上物，物外飘然自天匹。一别千年未可期，仙家不数人间日。","dynasty":"唐代","title":"奉同颜使君真卿清风楼赋得洞庭歌送吴炼师归"}
{"author":"皎然","content":"万里汀洲上，东楼欲别难。春风潮水漫，正月柳条寒。旅逸逢渔浦，清高爱鸟冠。云山宁不起，今日向长安。","dynasty":"唐代","title":"陪卢使君登楼送方"}
{"author":"皎然","content":"山事繇来别，只应中老身。寒园扫绽栗，秋浪拾乾薪。领鹤闲书竹，誇云笑向人。俗家相去远，野水作东邻。","dynasty":"唐代","title":"劳劳山"}
{"author":"皎然","content":"长亭宾驭散，岐路起悲风。千里勤王事，驱车明月中。寒生洞庭水，夜度塞门鸿。处处堪伤别，归来山又空。","dynasty":"唐代","title":"自义亭驿送李长史纵夜泊临平东湖"}
{"author":"皎然","content":"隔暑蘋洲近，迎凉欲泛舟。荣从宪府至，喜会夕郎游。气夺沧浪色，风欺汗漫流。谁言三伏夜，独此月前秋。","dynasty":"唐代","title":"新秋同卢侍御薛员外白蘋洲月夜"}
{"author":"皎然","content":"迟贤心置阁，高意此郊居。古径行春早，新窗见月初。放歌还倚瑟，讲道亦观书。为我留禅位，来逢此会疏。","dynasty":"唐代","title":"和李侍御萼岁初夜集处士书阁"}
{"author":"皎然","content":"为依炉峰住，境胜增道情。凉日暑不变，空门风自清。坐援香实近，转爱绿芜生。宗炳青霞士，如何知我名。","dynasty":"唐代","title":"夏日与綦毋居士昱上人纳凉"}
{"author":"皎然","content":"證心何有梦，示说梦归频。文字赍秦本，诗骚学楚人。兰开衣上色，柳向手中春。别后须相见，浮云是我身。","dynasty":"唐代","title":"酬别襄阳诗僧少微"}
{"author":"皎然","content":"谁知赏嘉节，别异忽相和。暮色汀洲遍，春情杨柳多。高城恋旌旆，极浦宿风波。惆怅支山月，今宵不再过。","dynasty":"唐代","title":"同颜使君清明日游因送萧主簿"}
{"author":"皎然","content":"六月鹏尽化，鸿飞独冥冥。秋烽家不定，险路客频经。牛渚何时到，渔船几处停。遥知咏史夜，谢守月中听。","dynasty":"唐代","title":"送薛逢之宣州谒废使"}
{"author":"皎然","content":"不肯资章甫，胜衣被木兰。今随秣陵信，欲及蔡州坛。野寺钟声远，春山戒足寒。归来次第学，应见后心难。","dynasty":"唐代","title":"送至洪沙弥赴上元受戒"}
{"author":"皎然","content":"金虎城池在，铜龙剑佩新。重看前浦柳，犹忆旧洲蘋。远思秦云暮，归心腊月春。青园昔游处，惆怅别离人。","dynasty":"唐代","title":"送崔詹事论之上都"}
{"author":"皎然","content":"韩旆拂丹霄，汉军新破辽。红尘驱卤簿，白羽拥嫖姚。战苦军犹乐，功高将不骄。至今丁零塞，朔吹空萧萧。","dynasty":"唐代","title":"从军行五首其二"}
{"author":"皎然","content":"百万逐呼韩，频年不解鞍。兵屯绝漠暗，马饮浊河乾。破虏功未录，劳师力已殚。须防肘腋下，飞祸出无端。","dynasty":"唐代","title":"从军行五首其三"}
{"author":"皎然","content":"飞将下天来，奇谋阃外裁。水心龙剑动，地肺雁山开。望气燕师锐，当锋虏阵摧。从今射雕骑，不敢过云堆。","dynasty":"唐代","title":"从军行五首其四"}
{"author":"皎然","content":"黄纸君王诏，青泥校尉书。誓师张虎落，选将擐犀渠。雾暗津蒲失，天寒塞柳疏。横行十万骑，欲扫虏尘馀。","dynasty":"唐代","title":"从军行五首其五"}
{"author":"皎然","content":"秦陇逼氐羌，征人去未央。如何幽咽水，并欲断君肠。西注悲穷漠，东分忆故乡。旅魂声搅乱，无梦到咸阳。","dynasty":"唐代","title":"陇头水二首其二"}
{"author":"皎然","content":"法子出西秦，名齐漆道人。才敷药草义，便见雪山春。护讲龙来远，闻经鹤下频。应机如一雨，谁不涤心尘。","dynasty":"唐代","title":"听素法师讲法华经"}
{"author":"皎然","content":"写得长松意，千寻数尺中。翠阴疑背日，寒色欲生风。真树孤标在，高人立操同。一枝遥可折，吾欲问生公。","dynasty":"唐代","title":"咏扬上人座右画松"}
{"author":"皎然","content":"谁知卧病不妨禅，迹寄诗流性似偏。叶示黄金童子爱，书题青字古人传。时高独鹤来云外，每羡闲花在眼前。对此留君还欲别，应思石瀃访春泉。","dynasty":"唐代","title":"酬秦山人赠别二首其二"}
{"author":"王昭君","content":"秋木萋萋，其叶萎黄，有鸟处山，集于苞桑。养育毛羽，形容生光，既得行云，上游曲房。离宫绝旷，身体摧藏，志念没沉，不得颉颃。虽得委禽，心有徊惶，我独伊何，来往变常。翩翩之燕，远集西羌，高山峨峨，河水泱泱。父兮母兮，进阻且长，呜呼哀哉！忧心恻伤。","dynasty":"两汉","tags":"闺怨，写景，写人，伤怀","title":"怨词"}
{"author":"刘彻","content":"秋风起兮白云飞，草木黄落兮雁南归。兰有秀兮菊有芳，怀佳人兮不能忘。泛楼船兮济汾河，横中流兮扬素波。箫鼓鸣兮发棹歌，欢乐极兮哀情多。少壮几时兮奈老何！","dynasty":"两汉","tags":"古诗三百首，秋天，写风，乐府，人生，岁月","title":"秋风辞"}
{"author":"刘彻","content":"天地并况，惟予有慕，爰熙紫坛，思求厥路。恭承禋祀，缊豫为纷，黼绣周张，承神至尊。千童罗舞成八溢，合好效欢虞泰一。九歌毕奏斐然殊，鸣琴竽瑟会轩朱。璆磬金鼓，灵其有喜，百官济济，各敬厥事。盛牲实俎进闻膏，神奄留，临须摇。长丽前掞光耀明，寒暑不忒况皇章。展诗应律鋗玉鸣，函宫吐角激徵清。发梁扬羽申以商，造兹新音永久长。声气远条凤鸟翔，神夕奄虞盖孔享。","dynasty":"两汉","tags":"乐府，祭祀，歌辞","title":"天地"}
{"author":"刘彻","content":"　　美连娟以修嫭兮，命樔绝而不长。饰新官以延贮兮，泯不归乎故乡。惨郁郁其芜秽兮，隐处幽而怀伤。释舆马于山椒兮，奄修夜之不阳。秋气憯以凄泪兮，桂枝落而销亡。神茕茕以遥思兮，精浮游而出畺。托沈阴以圹久兮，惜蕃华之未央。念穷极之不还兮，惟幼眇之相羊。函荾荴以俟风兮，芳杂袭以弥章。的容与以猗靡兮，缥飘姚虖愈庄。燕淫衍而抚楹兮，连流视而娥扬。既激感而心逐兮，包红颜而弗明。欢接狎以离别兮，宵寤梦之芒芒。忽迁化而不反兮，魄放逸以飞扬。何灵魄之纷纷兮，哀裴回以踌躇。势路日以远兮，遂荒忽而辞去。超兮西征，屑兮不见。寖淫敞，寂兮无音。思若流波，怛兮在心。　　乱曰：佳侠函光，陨朱荣兮。嫉妒闟茸，将安程兮。方时隆盛，年夭伤兮。弟子增欷，洿沫怅兮。悲愁於邑，喧不可止兮。向不虚应，亦云己兮。嫶妍太息，叹稚子兮。懰栗不言，倚所恃兮。仁者不誓，岂约亲兮？既往不来，申以信兮。去彼昭昭，就冥冥兮。既不新宫，不复故庭兮。呜呼哀哉，想魂灵兮！","dynasty":"两汉","tags":"辞赋精选，悼亡，怀念","title":"李夫人赋"}
{"author":"刘彻","content":"　　盖有非常之功，必待非常之人，故马或奔踶而致千里，士或有负俗之累而立功名。夫泛驾之马，跅弛之士，亦在御之而已。其令州郡察吏民有茂材异等可为将相及使绝国者。","dynasty":"两汉","tags":"古文观止，求贤","title":"武帝求茂才异等诏"}
{"author":"刘彻","content":"太一况，天马下，沾赤汗，沫流赭。志俶傥，精权奇，籋浮云，晻上驰。体容与，迣万里，今安匹，龙为友。","dynasty":"两汉","tags":"乐府，写马","title":"天马二首·其一"}
{"author":"刘彻","content":"天马徕，从西极，涉流沙，九夷服。天马徕，出泉水，虎脊两，化若鬼。天马徕，历无草，径千里，循东道。天马徕，执徐时，将摇举，谁与期？天马徕，开远门，竦予身，逝昆仑。天马徕，龙之媒，游阊阖，观玉台。","dynasty":"两汉","tags":"乐府，写马","title":"天马二首·其二"}
{"author":"刘彻","content":"华晔晔，固灵根。神之斿，过天门，车千乘，敦昆仑。神之出，排玉房，周流杂，拔兰堂。神之行，旌容容，骑沓沓，般纵纵。神之徕，泛翊翊，甘露降，庆云集。神之揄，临坛宇，九疑宾，夔龙舞。神安坐，翔吉时，共翊翊，合所思。神嘉虞，申贰觞，福滂洋，迈延长。沛施佑，汾之阿，扬金光，横泰河，莽若云，增阳波。遍胪欢，腾天歌。","dynasty":"两汉","tags":"乐府，纪游，神仙","title":"华晔晔"}
{"author":"刘彻","content":"是邪非邪。立而望之。偏何姗姗其来迟。","dynasty":"两汉","title":"李夫人歌"}
{"author":"刘彻","content":"罗袂兮无声，玉墀兮尘生。虚房冷而寂寞，落叶依于重扃。望彼美之女兮，安得感余心之未宁？","dynasty":"两汉","tags":"抒情，怀人","title":"落叶哀蝉曲"}
{"author":"刘彻","content":"天马徕兮从西极。经万里兮归有德。承灵威兮降外国。涉流沙兮四夷服。","dynasty":"两汉","title":"西极天马歌"}
{"author":"刘彻","content":"嘉幽兰兮延秀。蕈妖淫兮中溏。华斐斐兮丽景。风徘徊兮流芳。皇天兮无慧。至人逝兮仙乡。天路远兮无期。不觉涕下兮沾裳。","dynasty":"两汉","title":"思奉车子侯歌"}
{"author":"刘彻","content":"日月星辰和四时。骖驾驷马从梁来。郡国士马羽林材。总领天下诚难治。和抚四夷不易哉。刀笔之吏臣执之。撞钟伐鼓声中诗。宗室广大日益滋。周卫交戟禁不时。总领从官柏梁台。平理请谳决嫌疑。修饰与马待驾来。郡国吏功差次之。乘舆御物主治之。陈粟万石扬以箕。徼道宫下随讨治。三辅盗贼天下危。盗阻南山为民灾。外家公主不可治。椒房率更领其材。蛮夷朝贺常会期。柱枅欂栌相枝持。枇杷橘栗桃李梅。走狗逐兔张罘罳。啮妃女唇甘如饴。迫窘诘屈几穷哉。","dynasty":"两汉","title":"柏梁诗"}
{"author":"刘彻","content":"瓠子决兮将奈何。浩浩洋洋兮虑殚为河兮地不得宁。功无已时兮吾山平。吾山平兮钜野溢。鱼弗郁兮栢冬日。正道弛兮离常流。蛟龙骋兮放远游。归旧川兮神哉沛。不封禅兮安知外。皇谓河公兮何不仁。泛滥不止兮愁吾人。啮桑浮兮淮泗满。久不反兮水维缓。","dynasty":"两汉","title":"瓠子歌"}
{"author":"刘彻","content":"河汤汤兮激潺湲。北渡回兮迅流难。搴长筊兮湛美玉。河公许兮薪不属。薪不属兮卫人罪。烧萧条兮噫乎何以御水。隤林竹兮揵石菑。宣防塞兮万福来。","dynasty":"两汉","title":"瓠子歌"}
{"author":"刘彻","content":"太一贡兮天马下。沾赤汗兮沫流赭。骋容与兮跇万里。今安匹兮龙为友。","dynasty":"两汉","title":"天马歌"}
{"author":"刘彻","content":"天马徕从西极。经万里兮归有德。承灵威兮降外国。涉流沙兮四夷服。","dynasty":"两汉","title":"西极天马歌"}
{"author":"冯继科","content":"振衣重上妙高台，山鸟山花满碧隈。千古海云成梦幻，一天明月送潮回。曾闻劲气凌中岳，始见文星耀上台。笑我萍踪浑未定，百年此地去还来。","dynasty":"明代","title":"游小金山"}
{"author":"陈震豪","content":"献策君恩重，鸣镳暂许归。回将皇路驾，来叩上方扉。月白天香满，林疏秋影稀。片言禅况寂，顿尔息尘机。","dynasty":"明代","title":"余自观政后暂归梓里过崇安寺中秋前二日也"}
{"author":"陈陶","content":"誓扫匈奴不顾身，五千貂锦丧胡尘。可怜无定河边骨，犹是春闺梦里人！(春闺一作：深闺)","dynasty":"唐代","tags":"唐诗三百首，边塞，战争，妇女，思念","title":"陇西行四首·其二"}
{"author":"陈陶","content":"栖乌喜林曙，惊蓬伤岁阑。关河三尺雪，何处是天山。朔风无重衣，仆马饥且寒。惨戚别妻子，迟回出门难。男儿值休明，岂是长泥蟠。何者为木偶，何人侍金銮。郁郁守贫贱，悠悠亦无端。进不图功名，退不处岩峦。穷通在何日，光景如跳丸。富贵苦不早，令人摧心肝。誓期春之阳，一振摩霄翰。","dynasty":"唐代","tags":"抒怀，愤懑，壮志未酬","title":"游子吟"}
{"author":"陈陶","content":"金尊莫倚青春健，龌龊浮生如走电。琴瑟盘倾从世珠，黄泥局泻流年箭。麻姑爪秃瞳子昏，东皇肉角生鱼鳞。灵鳌柱骨半枯朽，骊龙德悔愁耕人。周孔蓍龟久沦没，黄蒿谁认贤愚骨。兔苑词才去不还，兰亭水石空明月。姮娥弄箫香雨收，江滨迸瑟鱼龙愁。灵芝九折楚莲醉，翾风一叹梁庭秋。醁亚蛮觥奉君寿，玉山三献春红透。银鸭金鹅言待谁，隋家岳渎皇家有。珊瑚座上凌香云，凤炰龙炙猩猩唇。芝兰此日不倾倒，南山白石皆贤人。文康调笑麒麟起，一曲飞龙寿天地。","dynasty":"唐代","title":"将进酒"}
{"author":"陈陶","content":"汉主东封报太平，无人金阙议边兵。纵饶夺得林胡塞，碛地桑麻种不生。誓扫匈奴不顾身，五千貂锦丧胡尘。可怜无定河边骨，犹是春闺梦里人。陇戍三看塞草青，楼烦新替护羌兵。同来死者伤离别，一夜孤魂哭旧营。黠虏生擒未有涯，黑山营阵识龙蛇。自从贵主和亲后，一半胡风似汉家。","dynasty":"唐代","tags":"边塞，战争","title":"陇西行四首"}
{"author":"陈陶","content":"海国一尺绮，冰壶万缕丝。以君西攀桂，赠此金莲枝。高鸟思茂林，穷鱼乐洿池。平生握中宝，无使岁寒移。","dynasty":"唐代","title":"赠别"}
{"author":"陈陶","content":"不厌东溪绿玉君，天坛双凤有时闻。一峰晓似朝仙处，青节森森倚绛云。万枝朝露学潇湘，杳霭孤亭白石凉。谁道乖龙不得雨，春雷入地马鞭狂。啸入新篁一里行，万竿如瓮锁龙泓。惊巢翡翠无寻处，闲倚云根刻姓名。青岚帚亚思吾祖，绿润偏多忆蔡邕。长听南园风雨夜，恐生鳞甲尽为龙。迸玉闲抽上钓矶，翠苗番次脱霞衣。山童泥乞青骢马，骑过春泉掣手飞。须题内史琅玕坞，几醉山阳瑟瑟村。剩养万茎将扫俗，莫教凡鸟闹云门。一溪云母间灵花，似到封侯逸士家。谁识雌雄九成律，子乔丹井在深涯。燕燕雏时紫米香，野溪羞色过东墙。诸儿莫拗成蹊笋，从结高笼养凤凰。一节呼龙万里秋，数茎垂海六鳌愁。更须瀑布峰前种，云里阑干过子猷。丘壑谁堪话碧鲜，静寻春谱认婵娟。会当小杀青瑶简，图写龟鱼把上天。玄圃千春闭玉丛，湛阳一祖碧云空。不须骚屑愁江岛，今日南枝在国风。","dynasty":"唐代","title":"竹十一首"}
{"author":"陈陶","content":"种兰幽谷底，四远闻馨香。春风长养深，枝叶趁人长。智水润其根，仁锄护其芳。蒿藜不生地，恶鸟弓已藏。椒桂夹四隅，茅茨居中央。左邻桃花坞，右接莲子塘。一月薰手足，两月薰衣裳。三月薰肌骨，四月薰心肠。幽人饥如何，采兰充餱粮。幽人渴如何，酝兰为酒浆。地无青苗租，白日如散王。不尝仙人药，端坐红霞房。日夕望美人，佩花正煌煌。美人久不来，佩花徒生光。刈获及葳蕤，无令见雪霜。清芬信神鬼，一叶岂可忘。举头愧青天，鼓腹咏时康。下有贤公卿，上有圣明王。无阶答风雨，愿献兰一筐。","dynasty":"唐代","title":"种兰"}
{"author":"陈陶","content":"喜游蛟井寺，复见炎州竹。杳霭万丈间，啸风清独速。江南正霜霰，吐秀弄颛顼。似瑞惊坚贞，如魔试金粟。笋非孝子泣，文异湘灵哭。金碧谁与邻，萧森自成族。新闻赤帝种，子落毛人谷。远祖赐鹪鹏，遗芳遍南陆。对烟苏麻丑，夹涧筼筜伏。美誉动丹青，瑰姿艳秦蜀。因缘鹿苑识，想像蛇丘劚。几叶别黄茅，何年依白足。龙树蛰一花，砌瑶扫云屋。色静曼仙花，名高给孤独。青葱太子树，洒落观音目。法雨每沾濡，玉毫时照烛。离居鸾节变，住冷金颜缩。岂念葛陂荣，幸无祖父辱。光摇水精串，影送莲花轴。江鹜日相寻，野鹗时寄宿。幽香入茶灶，静翠直棋局。肯羡垣上蒿，自多篱下菊。从来道生一，况伴龟藏六。栖托讵星回，檀栾已云矗。霞杯传缥叶，羽管吹紫玉。久绝钓竿歌，聊裁竹枝曲。愧生黄金地，千秋为师绿。","dynasty":"唐代","title":"题僧院紫竹"}
{"author":"陈陶","content":"秦帝南巡厌火精，苍黄埋剑故丰城。霸图缭戾金龙蛰，坤道扶摇紫气生。星斗卧来闲窟穴，雌雄飞去变澄泓。永怀惆怅中宵作，不见春雷发匣声。","dynasty":"唐代","title":"剑池"}
{"author":"陈陶","content":"子晋鸾飞古洛川，金桃再熟贺郎仙。三清乐奏嵩丘下，五色云屯御苑前。朱顶舞低迎绛节，青鬟歌对驻香輧。谁能白昼相悲泣，太极光阴亿万年。","dynasty":"唐代","title":"洛城见贺自真飞升（一作登仙）"}
{"author":"陈陶","content":"仙娥玉宫秋夜明，桂枝拂槛参差琼。香风下天漏丁丁，牛渚翠梁横浅清，羽帐不眠恨吹笙。栖乌暗惊仙子落，步月鬃云堕金雀。蕙楼凉簟翠波空，银缕香寒凤凰薄。东海即为郎斟酌，绮疏长悬七星杓。","dynasty":"唐代","title":"殿前生桂树"}
{"author":"陈陶","content":"古城蒙蒙花覆水，昔日住人今住鬼。野雀荒台遗子孙，千年饮啄枯桑根。不随海燕柏梁去，应无玉环衔报恩。近村红栗香压枝，嗷嗷黄口诉朝饥。生来未见凤凰语，欲飞常怕蜘蛛丝。断肠四隅天四绝，清泉绿蒿无恐疑。","dynasty":"唐代","title":"空城雀"}
{"author":"陈陶","content":"竹斋睡余柘浆清，麟凤诱我劳此生。勿忆天台掩书坐，涧云起尽红峥嵘。","dynasty":"唐代","title":"夏日怀天台"}
{"author":"陈陶","content":"边头能走马，猿臂李将军。射虎群胡伏，开弓绝塞闻。海山谙向背，攻守别风云。只为坑降罪，轻车未转勋。","dynasty":"唐代","title":"塞下曲其一"}
{"author":"陈陶","content":"望湖关下战，杂虏丧全师。鸟啄豺狼将，沙埋日月旗。牛羊奔赤狄，部落散燕耆。都护凌晨出，铭功瘗死尸。","dynasty":"唐代","title":"塞下曲其二"}
{"author":"陈陶","content":"越艳听谣不厌听，楼船高卧静南溟。未闻建水窥龙剑，应喜家山接女星。三捷楷模光典策，一生封爵笑丹青。皇恩几日西归去，玉树扶疏正满庭。","dynasty":"唐代","title":"投赠福建路罗中丞"}
{"author":"陈陶","content":"伏波恩行动南夷，交趾喧传四瑞诗。燕鼠孕灵褒上德，龟莲增耀荅无私。回翔雪侣窥檐处，照映红巢出水时。尽写流传在轩槛，嘉祥从此百年知。","dynasty":"唐代","title":"和容南韦中丞题瑞亭白燕白鼠六眸龟嘉莲"}
{"author":"陈陶","content":"楚谣襦裤整三千，喉舌新恩下九天。天角雄都分节钺，蛟龙旧国罢楼船。昆河已在兵钤内，棠树空留鹤岭前。多病无因酬一顾，鄢陵千骑去翩翩。","dynasty":"唐代","title":"送江西周尚书赴滑台"}
{"author":"陈陶","content":"平南门馆凤皇毛，二十华轩立最高。几处谈天致云雨，早时文海得鲸鳌。姻联紫府萧窗贵，职称青钱绣服豪。江徼无虞才不展，衔杯终日咏离骚。","dynasty":"唐代","title":"赠江南从事张侍郎"}
{"author":"陈陶","content":"正殿云开露冕旒，下方珠翠压鳌头。天鸡唱罢南山晓，春色光辉十二楼。","dynasty":"唐代","title":"朝元引四首其二"}
{"author":"陈陶","content":"万宇灵祥拥帝居，东华元老荐屠苏。龙池遥望非烟拜，五色曈昽在玉壶。","dynasty":"唐代","title":"朝元引四首其三"}
{"author":"陈陶","content":"宝祚河宫一向清，龟鱼天篆益分明。近臣谁献登封草，五岳齐呼万岁声。","dynasty":"唐代","title":"朝元引四首其四"}
{"author":"陈陶","content":"万枝朝露学潇湘，杳霭孤亭白石凉。谁道乖龙不得雨，春雷入地马鞭狂。","dynasty":"唐代","title":"竹十一首其二"}
{"author":"陈陶","content":"啸入新篁一里行，万竿如瓮锁龙泓。惊巢翡翠无寻处，闲倚云根刻姓名。","dynasty":"唐代","title":"竹十一首其三"}
{"author":"陈陶","content":"青岚帚亚思吾祖，绿润偏多忆蔡邕。长听南园风雨夜，恐生鳞甲尽为龙。","dynasty":"唐代","title":"竹十一首其四"}
{"author":"陈陶","content":"迸玉闲抽上钓矶，翠苗番次脱霞衣。山童泥乞青骢马，骑过春泉掣手飞。","dynasty":"唐代","title":"竹十一首其五"}
{"author":"陈陶","content":"须题内史琅玕坞，几醉山阳瑟瑟村。剩养万茎将扫俗，莫教凡鸟闹云门。","dynasty":"唐代","title":"竹十一首其六"}
{"author":"陈陶","content":"一溪云母间灵花，似到封侯逸士家。谁识雌雄九成律，子乔丹井在深涯。","dynasty":"唐代","title":"竹十一首其七"}
{"author":"陈陶","content":"燕燕雏时紫米香，野溪羞色过东墙。诸儿莫拗成蹊笋，从结高笼养凤皇。","dynasty":"唐代","title":"竹十一首其八"}
{"author":"陈陶","content":"一节呼龙万里秋，数茎垂海六鳌愁。更须瀑布峰前种，云里阑干过子猷。","dynasty":"唐代","title":"竹十一首其九"}
{"author":"陈陶","content":"丘壑谁堪话碧鲜，静寻春谱认婵娟。会当小杀青瑶简，图写龟鱼把上天。","dynasty":"唐代","title":"竹十一首其十"}
{"author":"陈陶","content":"玄圃千春闭玉丛，湛阳一祖碧云空。不须骚屑愁江岛，今日南枝在国风。","dynasty":"唐代","title":"竹十一首其十一"}
{"author":"陈陶","content":"羽管慵调怨别离，西园新月伴愁眉。容华不分随年去，独有妆楼明镜知。","dynasty":"唐代","title":"水调词十首其二"}
{"author":"陈陶","content":"忆饯良人玉塞行，梨花三见换啼莺。边场岂得胜闺阁，莫逞雕弓过一生。","dynasty":"唐代","title":"水调词十首其三"}
{"author":"陈陶","content":"惆怅江南早雁飞，年年辛苦寄寒衣。征人岂不思乡国，只是皇恩未放归。","dynasty":"唐代","title":"水调词十首其四"}
{"author":"陈陶","content":"水阁莲开燕引雏，朝朝攀折望金吾。闻道碛西春不到，花时还忆故园无。","dynasty":"唐代","title":"水调词十首其五"}
{"author":"陈陶","content":"自从清野戍辽东，舞袖香销罗幌空。几度长安发梅柳，节旄零落不成功。","dynasty":"唐代","title":"水调词十首其六"}
{"author":"陈陶","content":"长夜孤眠倦锦衾，秦楼霜月苦边心。征衣一倍装绵厚，犹虑交河雪冻深。","dynasty":"唐代","title":"水调词十首其七"}
{"author":"陈陶","content":"瀚海长征古别离，华山归马是何时。仍闻万乘尊犹屈，装束千娇嫁郅支。","dynasty":"唐代","title":"水调词十首其八"}
{"author":"陈陶","content":"沙塞依稀落日边，寒宵魂梦怯山川。离居渐觉笙歌懒，君逐嫖姚已十年。","dynasty":"唐代","title":"水调词十首其九"}
{"author":"陈陶","content":"万里轮台音信稀，传闻移帐护金微。会须麟阁留踪迹，不斩天骄莫议归。","dynasty":"唐代","title":"水调词十首其十"}
{"author":"陈陶","content":"一顾成周力有馀，白云闲钓五溪鱼。中原莫道无麟凤，自是皇家结网疏。","dynasty":"唐代","title":"闲居杂兴五首其二"}
{"author":"陈陶","content":"长爱真人王子乔，五松山月伴吹箫。从他浮世悲生死，独驾苍鳞入九霄。","dynasty":"唐代","title":"闲居杂兴五首其三"}
{"author":"陈陶","content":"越里娃童锦作襦，艳歌声压郢中姝。无人说向张京兆，一曲江南十斛珠。","dynasty":"唐代","title":"闲居杂兴五首其四"}
{"author":"陈陶","content":"云堆西望贼连营，分阃何当举义兵。莫道羔裘无壮节，古来成事尽书生。","dynasty":"唐代","title":"闲居杂兴五首其五"}
{"author":"陈陶","content":"髣髴三株植世间，风光满地赤城闲。无因秉烛看奇树，长伴刘公醉玉山。","dynasty":"唐代","title":"泉州刺桐花咏兼呈赵使君其一"}
{"author":"陈陶","content":"海曲春深满郡霞，越人多种刺桐花。可怜虎竹西楼色，锦帐三千阿母家。","dynasty":"唐代","title":"泉州刺桐花咏兼呈赵使君其二"}
{"author":"陈陶","content":"石氏金园无此艳，南都旧赋乏灵材。只因赤帝宫中树，丹凤新衔出世来。","dynasty":"唐代","title":"泉州刺桐花咏兼呈赵使君其三"}
{"author":"陈陶","content":"猗猗小艳夹通衢，晴日熏风笑越姝。只是红芳移不得，刺桐屏障满中都。","dynasty":"唐代","title":"泉州刺桐花咏兼呈赵使君其四"}
{"author":"陈陶","content":"不胜攀折怅年华，红树南看见海涯。故国春风归去尽，何人堪寄一枝花。","dynasty":"唐代","title":"泉州刺桐花咏兼呈赵使君其五"}
{"author":"陈陶","content":"赤帝常闻海上游，三千幢盖拥炎州。今来树似离宫色，红翠斜欹十二楼。","dynasty":"唐代","title":"泉州刺桐花咏兼呈赵使君其六"}
{"author":"陈陶","content":"匝地歌钟镇海隅，城池鞅掌旧名都。不知珠履三千外，更许侯嬴寄食无。","dynasty":"唐代","title":"投赠福建桂常侍二首其二"}
{"author":"陈陶","content":"陇戍三看塞草青，楼烦新替护羌兵。同来死者伤离别，一夜孤魂哭旧营。","dynasty":"唐代","title":"陇西行四首其三"}
{"author":"陈陶","content":"黠虏生擒未有涯，黑山营阵识龙蛇。自从贵主和亲后，一半胡风似汉家。","dynasty":"唐代","title":"陇西行四首其四"}
{"author":"陈陶","content":"云溪古流水，春晚桃花香。忆与我师别，片帆归沧浪。沧浪在何许，相思泪如雨。黄鹤不复来，云深离别处。石渠泉泠泠，三见菖蒲生。日夜劳梦魂，随波注东溟。空怀别时惠，长读消魔经。","dynasty":"唐代","title":"怀仙吟二首其二"}
{"author":"陈陶","content":"否极生大贤，九元降灵气。独立正始风，蔚然中兴瑞。渊伦照三古，磊落涵泾渭。真貌月悬秋，雄词雷出地。具瞻先皇宠，欲践东华贵。咫尺时不来，千秋鼎湖泪。因分三辅职，进领南平位。报政黄霸惭，提兵吕蒙醉。岁星临斗牛，水国嘉祥至。不独苍生苏，仍兼六驺喜。恭闻庙堂略，欲断匈奴臂。刬释自宸衷，平戍在连帅。时康簪笏冗，世梗忠良议。丘壑非无人，松香有私志。三朝倚天剑，十万浮云骑。可使河曲清，群公信儿戏。沧溟用谦德，百谷走童稚。禦众付深人，参筹须伟器。他年蓬荜贱，愿附鹓鸾翅。","dynasty":"唐代","title":"赠江西周大夫"}
{"author":"陈陶","content":"百里遵鸟径，蓬征信邅回。暝依渔樵宿，似过黄金台。缺齧心未理，寥寥夜猿哀。山深石床冷，海近腥气来。主人意不浅，屡献流霞杯。对月抚长剑，愁襟纷莫开。九衢平如水，胡为涉崔崽。一饭未遑饱，鹏图信悠哉。山涛谑细君，吾岂厌蓬莱。明发又驱马，客思一裴回。","dynasty":"唐代","title":"宿岛径夷山舍"}
{"author":"陈陶","content":"大尧登宝位，麟凤焕宸居。海曲沾恩泽，还生比目鱼。","dynasty":"唐代","title":"续古二十九首其一"}
{"author":"陈陶","content":"生值揖逊历，长歌东南春。钓鳌年三十，未见天子巡。","dynasty":"唐代","title":"续古二十九首其二"}
{"author":"陈陶","content":"轩辕承化日，群凤戏池台。大朴衰丧后，仲尼生不来。","dynasty":"唐代","title":"续古二十九首其三"}
{"author":"陈陶","content":"大道归孟门，萧兰日争长。想得巢居时，碧江应无浪。","dynasty":"唐代","title":"续古二十九首其四"}
{"author":"陈陶","content":"矻矻蓬舍下，慕君麒麟阁。笑杀王子乔，寥天乘白鹤。","dynasty":"唐代","title":"续古二十九首其五"}
{"author":"陈陶","content":"杳杳巫峡云，悠悠汉江水。愁杀几少年，春风相忆地。","dynasty":"唐代","title":"续古二十九首其六"}
{"author":"陈陶","content":"吴洲采芳客，桂棹木兰船。日晚欲有寄，裴回春风前。","dynasty":"唐代","title":"续古二十九首其七"}
{"author":"陈陶","content":"仙家风景晏，浮世年华速。邂逅汉武时，蟠桃海东熟。","dynasty":"唐代","title":"续古二十九首其八"}
{"author":"陈陶","content":"南国珊瑚树，好裁天马鞭。鱼龙不解语，海曲空婵娟。","dynasty":"唐代","title":"续古二十九首其九"}
{"author":"陈陶","content":"周穆恣游幸，横天驱八龙。宁知泰山下，日日望登封。","dynasty":"唐代","title":"续古二十九首其十"}
{"author":"陈陶","content":"秦国饶罗网，中原绝麟凤。万乘巡海回，鲍鱼空相送。","dynasty":"唐代","title":"续古二十九首其十一"}
{"author":"陈陶","content":"秦家无庙略，遮虏续长城。万姓陇头死，中原荆棘生。","dynasty":"唐代","title":"续古二十九首其十二"}
{"author":"陈陶","content":"秦作东海桥，中州鬼辛苦。纵得跨蓬莱，群仙亦飞去。","dynasty":"唐代","title":"续古二十九首其十三"}
{"author":"陈陶","content":"隋炀弃中国，龙舟巡海涯。春风广陵苑，不见秦宫花。","dynasty":"唐代","title":"续古二十九首其十四"}
{"author":"陈陶","content":"范子相句践，灭吴成大勋。虽然五湖去，终愧磻溪云。","dynasty":"唐代","title":"续古二十九首其十五"}
{"author":"陈陶","content":"麟凤识翔蛰，圣贤明卷舒。哀哉嵇叔夜，智不及鶢鶋。","dynasty":"唐代","title":"续古二十九首其十六"}
{"author":"陈陶","content":"战地三尺骨，将军一身贵。自古若吊冤，落花少于泪。","dynasty":"唐代","title":"续古二十九首其十七"}
{"author":"陈陶","content":"楚国千里旱，土龙日已多。九谷竟枯死，好云闲嵯峨。","dynasty":"唐代","title":"续古二十九首其十八"}
{"author":"陈陶","content":"汉家三殿色，恩泽若飘风。今日黄金屋，明朝长信宫。","dynasty":"唐代","title":"续古二十九首其十九"}
{"author":"陈陶","content":"南园杏花发，北渚梅花落。吴女妒西施，容华日消铄。","dynasty":"唐代","title":"续古二十九首其二十"}
{"author":"陈陶","content":"山鸡理毛羽，自言胜乌鸢。一朝逢鸑鷟，羞死南海边。","dynasty":"唐代","title":"续古二十九首其二十一"}
{"author":"陈陶","content":"秦家卷衣贵，本是倡家子。金殿一承恩，貂蝉满乡里。","dynasty":"唐代","title":"续古二十九首其二十二"}
{"author":"陈陶","content":"魏宫薛家女，秀色倾三殿。武帝鼎湖归，一身似秋扇。","dynasty":"唐代","title":"续古二十九首其二十三"}
{"author":"陈陶","content":"婵娟越机里，织得双栖凤。慰此殊世花，金梭忽停弄。","dynasty":"唐代","title":"续古二十九首其二十四"}
{"author":"陈陶","content":"学古三十载，犹依白云居。每览班超传，令人慵读书。","dynasty":"唐代","title":"续古二十九首其二十五"}
{"author":"陈陶","content":"雄剑久濩落，夜吟秋风起。不是懒为龙，此非延平水。","dynasty":"唐代","title":"续古二十九首其二十六"}
{"author":"陈陶","content":"仿佛三株植世间，风光满地赤城闲。无因秉烛看奇树，长伴刘公醉玉山。海曲春深满郡霞，越人多种刺桐花。可怜虎竹西楼色，锦帐三千阿母家。石氏金园无此艳，南都旧赋乏灵材。只因赤帝宫中树，丹凤新衔出世来。猗猗小艳夹通衢，晴日熏风笑越姝。只是红芳移不得，刺桐屏障满中都。不胜攀折怅年华，红树南看见海涯。故国春风归去尽，何人堪寄一枝花。赤帝常闻海上游，三千幢盖拥炎州。今来树似离宫色，红翠斜欹十二楼。","dynasty":"唐代","title":"泉州刺桐花咏兼呈赵使君"}
{"author":"陈陶","content":"后来台席更何人，都护朝天拜近臣。长笑当时汉卿士，等闲恩泽画麒麟。匝地歌钟镇海隅，城池鞅掌旧名都。不知珠履三千外，更许侯嬴寄食无。","dynasty":"唐代","title":"投赠福建桂常侍二首"}
{"author":"陈陶","content":"金栏白的善篸zC，双凤夜伴江南栖。十洲人听玉楼晓，空向千山桃杏枝。","dynasty":"唐代","title":"镜道中吹箫"}
{"author":"陈陶","content":"洪崖岭上秋月明，野客枕底章江清。蓬壶宫阙不可梦，一一入楼归雁声。","dynasty":"唐代","title":"钟陵秋夜"}
{"author":"陈陶","content":"十年蓬转金陵道，长哭青云身不早。故乡逢尽白头人，清江颜色何曾老。","dynasty":"唐代","title":"江上逢故人"}
{"author":"陈陶","content":"黠虏迢迢未肯和，五陵年少重横戈。谁家不结空闺恨，玉箸阑干妾最多。羽管慵调怨别离，西园新月伴愁眉。容华不分随年去，独有妆楼明镜知。忆饯良人玉塞行，梨花三见换啼莺。边场岂得胜闺阁，莫逞雕弓过一生。惆怅江南早雁飞，年年辛苦寄寒衣。征人岂不思乡国，只是皇恩未放归。水阁莲开燕引雏，朝朝攀折望金吾。闻道碛西春不到，花时还忆故园无。自从清野戍辽东，舞袖香销罗幌空。几度长安发梅柳，节旄零落不成功。长夜孤眠倦锦衾，秦楼霜月苦边心。征衣一倍装绵厚，犹虑交河雪冻深。瀚海长征古别离，华山归马是何时。仍闻万乘尊犹屈，装束千娇嫁郅支。沙塞依稀落日边，寒宵魂梦怯山川。离居渐觉笙歌懒，君逐嫖姚已十年。万里轮台音信稀，传闻移帐护金微。会须麟阁留踪迹，不斩天骄莫议归。","dynasty":"唐代","title":"水调词十首"}
{"author":"陈陶","content":"黄鹤春风二千里，山人佳期碧江水。携琴一醉杨柳堤，日暮龙沙白云起。","dynasty":"唐代","title":"送谢山人归江夏"}
{"author":"陈陶","content":"越艳新谣不厌听，楼船高卧静南溟。未闻建水窥龙剑，应喜家山接女星。三捷楷模光典策，一生封爵笑丹青。皇恩几日西归去，玉树扶疏正满庭。","dynasty":"唐代","title":"投赠福建路罗中丞"}
{"author":"陈陶","content":"世禄三朝压凤池，杜陵公子汉庭知。雷封始贺堂溪剑，花府寻邀玉树枝。几日坐谈诛叛逆，列城归美见歌诗。从军莫厌千场醉，即是金銮宠命时。","dynasty":"唐代","title":"赠江南李偕副使"}
{"author":"陈陶","content":"平南门馆凤凰毛，二十华轩立最高。几处谈天致云雨，早时文海得鲸鳌。姻联紫府萧窗贵，职称青钱绣服豪。江徼无虞才不展，衔杯终日咏离骚。","dynasty":"唐代","title":"赠江南从事张侍郎"}
{"author":"陈陶","content":"景龙临太极，五凤当庭舞。谁信壁间梭，升天作云雨。","dynasty":"唐代","title":"续古二十九首其二十八"}
{"author":"陈陶","content":"日夕鲲鱼梦南国，苕阳水高迷渡头。故山秋风忆归去，白云又被王孙留。","dynasty":"唐代","title":"吴兴秋思二首其二"}
{"author":"陈陶","content":"一衲净居云梦合，秋来诗思祝融高。何因知我津涯阔，远寄东溟六巨鳌。","dynasty":"唐代","title":"酬元亨上人"}
{"author":"陈陶","content":"伏龙山横洲渚地，人如白蘋自生死。洪崖成道二千年，唯有徐君播青史。","dynasty":"唐代","title":"题徐稚湖亭"}
{"author":"陈陶","content":"忆昔鄱阳旅游日，曾听南家争捣衣。今夜重开旧砧杵，当时还见雁南飞。","dynasty":"唐代","title":"鄱阳秋夕"}
{"author":"陈陶","content":"长洲茂苑朝夕池，映日含风结细漪。坐当伏槛红莲披，雕轩洞户青蘋吹。轻幌芳烟郁金馥，绮檐花簟桃李枝。苕苕翡翠但相逐，桂树鸳鸯恒并宿。","dynasty":"唐代","title":"飞龙引"}
{"author":"陈陶","content":"蝉声将月短，草色与秋长。比屋歌黄竹，何人撼白榆。（以上见张为《主客图》）好看如镜夜，莫笑似弓时。（新月，见《吟窗杂录》）江湖水清浅，不足掉鲸尾。饮水狼子瘦，思日鹧鸪寒。一鼎雄雌金液火，十年寒暑鹿麑裘。寄语东流任斑鬓，向隅终守铁梭飞。（上见《北梦琐言》）乾坤见了文章懒，龙虎成来印绶疏。近来世上无徐庶，谁向桑麻识卧龙。（见《钓矶立谈》）","dynasty":"唐代","title":"句"}
{"author":"陈陶","content":"檐卜花间客，轩辕席上珍。笔江秋菡萏，僧国瑞麒麟。内殿初招隐，曹溪得后尘。龙蛇惊粉署，花雨对金轮。白马方依汉，朱星又入秦。剧谈凌凿齿，清论倒波旬。拂石先天古，降龙旧国春。珠还合浦老，龙去玉州贫。鸳鹭输黄绢，场坛绕白蘋.鼎湖闲入梦，金阁静通神。海气成方丈，山泉落净巾。獮猴深爱月，鸥鸟不猜人。拂岳萧萧竹，垂空澹澹津。汉珠难觅对，荆璞本来真。伊傅多联壁，刘雷竞买邻。江边有国宝，时为劚星辰。","dynasty":"唐代","title":"题赠高闲上人"}
{"author":"陈陶","content":"五峰习圣罢，乾竺化身归。帝子传真印，门人哭宝衣。一囊穷海没，三藏故园稀。无复天花落，悲风满铁围。","dynasty":"唐代","title":"哭宝月三藏大禅师"}
{"author":"陈陶","content":"何生我苍苍，何育我黄黄。草木无知识，幸君同三光。始自受姓名，葳蕤立衣裳。山河既分丽，齐首乳青阳。甘辛各有荣，好丑不相防。常忧刀斧劫，窃慕仁寿乡。愿天雨无暴，愿地风无狂。雨足因衰惫，风多因夭伤。在山不为桂，徒辱君高冈。在水不为莲，徒占君深塘。勿轻培塿阜，或有奇栋梁。勿轻蒙胧泽，或有奇馨香。涓毫可粗差，朝菌寿为长。拥肿若无取，大椿命为伤。婆娑不材生，苒苒向秋荒。幸遭薰风日，有得皆簸扬。所愧雨露恩，愿效幽微芳。希君频采择，勿使枯雪霜。","dynasty":"唐代","title":"草木言"}
{"author":"陈陶","content":"昔年嫖姚护羌月，今照嫖姚双鬓雪。青冢曾无尺寸归，锦书多寄穷荒骨。百战金疮体沙碛，乡心一片悬秋碧。汉城应期破镜时，胡尘万里婵娟隔。度碛冲云朔风起，边笳欲晚生青珥。陇上横吹霜色刀，何年断得匈奴臂。","dynasty":"唐代","title":"关山月"}
{"author":"陈陶","content":"紫皇玉镜蟾蜍字，堕地千年光不死。发匣身沈古井寒，悬台日照愁成水。海户山窗几梳绾，菱花开落何人见。野老曾耕太白星，神狐夜哭秋天片。下国青铜旋磨灭，回鸾万影成枯骨。会待搏风雨泬寥，长恐莓苔蚀明月。","dynasty":"唐代","title":"古镜篇"}
{"author":"陈陶","content":"近来诗思清于水，老去风情薄似云。已向升天得门户，锦衾深愧卓文君。","dynasty":"唐代","title":"答莲花妓"}
{"author":"陈陶","content":"普宁都护军威重，九驿梯航压要津。十二铜鱼尊画戟，三千犀甲拥朱轮。风云已静西山寇，闾井全移上国春。不独来苏发歌咏，天涯半是泣珠人。","dynasty":"唐代","title":"赠容南韦中丞"}
{"author":"陈陶","content":"金碧高层世界空，凭蜺长啸八蛮风。横轩水壮蛟龙府，倚栋星开牛斗宫。三楚故墟残景北，六朝荒苑断山东。不堪怀古劳悲笑，安得鹏抟颢气中。","dynasty":"唐代","title":"登宝历寺阁"}
{"author":"陈陶","content":"何年种芝白云里，人传先生老莱子。消磨世上名利心，澹若岩间一流水。","dynasty":"唐代","title":"赠野老"}
{"author":"陈陶","content":"朝为杨柳色，暮作芙蓉好。春风若有情，江山相逐老。","dynasty":"唐代","title":"续古二十九首其二十七"}
{"author":"陈陶","content":"常思剑浦越清尘，豆蔻花红十二春。昆玉已成廊庙器，涧松犹是薜萝身。虽同橘柚依南土，终愧魁罡近北辰。好向昌时荐遗逸，莫教千古吊灵均。","dynasty":"唐代","title":"寄兵部任畹郎中"}
{"author":"陈陶","content":"浮名深般若，方寺设莲华。钟呗成僧国，湖山称法家。一尘多宝塔，千佛大牛车。能诱泥犁客，超然识聚沙。","dynasty":"唐代","title":"题居上人法华新院"}
{"author":"陈陶","content":"千里潺湲建溪路，梦魂一夕西归去。龙舼欲上巴兽滩，越王金鸡报天曙。","dynasty":"唐代","title":"闽川梦归"}
{"author":"陈陶","content":"无路青冥夺锦袍，耻随黄雀住蓬蒿。碧云梦后山风起，珠树诗成海月高。久滞鼎书求羽翼，未忘龙阙致波涛。闲来长得留侯癖，罗列楂梨校六韬。","dynasty":"唐代","title":"闲居寄太学卢景博士"}
{"author":"陈陶","content":"旧德徐方天下闻，当年熊轼继清芬。井田异政光蛮竹，符节深恩隔瘴云。已见嘉祥生北户，尝嫌夷貊蠹南薰。几时征拜征西越，学著缦胡从使君。","dynasty":"唐代","title":"赠漳州张怡使君"}
{"author":"陈陶","content":"虞韶九奏音犹在，只是巴童自弃遗。闲卧清秋忆师旷，好风摇动古松枝。一顾成周力有馀，白云闲钓五溪鱼。中原莫道无麟凤，自是皇家结网疏。长爱真人王子乔，五松山月伴吹箫。从他浮世悲生死，独驾苍鳞入九霄。越里娃童锦作襦，艳歌声压郢中姝。无人说向张京兆，一曲江南十斛珠。云堆西望贼连营，分阃何当举义兵。莫道羔裘无壮节，古来成事尽书生。","dynasty":"唐代","title":"闲居杂兴五首"}
{"author":"陈陶","content":"风天雁悲西陵愁，使君红旗弄涛头。东海神鱼骑未得，江天大笑闲悠悠。嵯峨吴山莫夸碧，河阳经年一宵白。南州彩凤为君生，古狱愁蛇待恩泽。三清羽童来何迟，十二玉楼胡蝶飞。炎荒翡翠九门去，辽东白鹤无归期。鸱夷公子休悲悄，六鳌如镜天始老。尊前事去月团圆，琥珀无情忆苏小。","dynasty":"唐代","title":"钱塘对酒曲"}
{"author":"陈陶","content":"玉峰青云十二枝，金母和云赐瑶姬。花宫磊砢楚宫外，列仙八面星斗垂。秀色无双怨三峡，春风几梦襄王猎。青鸾不在懒吹箫，斑竹题诗寄江妾。飘飖丝散巴子天，苔裳玉辔红霞幡。归时白帝掩青琐，琼枝草草遗湘烟。","dynasty":"唐代","title":"巫山高"}
{"author":"陈陶","content":"碧玉飞天星坠地，玉剑分风交合水。杨柳听歌莫向隅，鸡鸣一石留髡醉。蹄轮送客沟水东，月娥挥手崦嵫峰。蛮天列嶂俨相待，风官扫道迎游龙。天姥剪霞铺晓空，漴漴大帝开明宫。文鲸掉尾四海通，分明瀑布收灵桐。山妖水魅骑旋风，魇梦啮魂黄瘴中。借君朗鉴入崆峒，灵光草照闲花红。","dynasty":"唐代","title":"赠别离"}
{"author":"陈陶","content":"蜀王殿上华筵开，五云歌从天上来。满堂罗绮悄无语，喉音止驻云裴回。管弦金石还依转，不随歌出灵和殿。白云飘飖席上闻，贯珠历历声中见。旧样钗篦浅淡衣，元和梳洗青黛眉。低丛小鬓腻pE鬌，碧牙镂掌山参差。曲终暂起更衣过，还向南行座头坐。低眉欲语谢贵侯，檀脸双双泪穿破。自言本是宫中嫔，武皇改号承恩新。中丞御史不足比，水殿一声愁杀人。武皇铸鼎登真箓，嫔御蒙恩免幽辱。茂陵弓剑不得亲，嫁与卑官到西蜀。卑官到官年未周，堂衡禄罢东西游。蜀江水急驻不得，复此萍蓬二十秋。今朝得侍王侯宴，不觉途中妾身贱。愿持卮酒更唱歌，歌是伊州第三遍。唱著右丞征戍词，更闻闺月添相思。如今声韵尚如在，何况宫中年少时。五云处处可怜许，明朝道向褒中去。须臾宴罢各东西，雨散云飞莫知处。","dynasty":"唐代","title":"西川座上听金五云唱歌"}
{"author":"陈陶","content":"有熊之君好神仙，餐霞炼石三千年。一旦黄龙下九天，骑龙枿枿升紫烟。万姓攀髯髯堕地，啼呼弓剑飘寒水。紫鸾八九堕玉笙，金镜空留照魑魅。羽幢褵褷银汉秋，六宫望断芙蓉愁。应龙下挥中园笑，泓泓水绕青苔洲。瑞风飒遝天光浅，瑶阙峨峨横露苑。沆瀣楼头紫凤歌，三株树下青牛饭。鸿胧九阙相玉皇，钧天乐引金华郎。散花童子鹤衣短，投壶姹女蛾眉长。彤庭侍宴瑶池席，老兔春高桂宫白。蓬莱下国赐分珪，阿母金桃容小摘。仙流万缄虫篆春，三十六洞交风云。千年小兆一蝉蜕，丹台职亚扶桑君。金乌试浴青门水，下界蜉蝣几回死。","dynasty":"唐代","title":"飞龙引"}
{"author":"陈陶","content":"云里山已曙，舟中火初爇.绿浦待行桡，玄猿催落月。沿流信多美，况复秋风发。挂席借前期，晨鸡莫嘲哳。","dynasty":"唐代","title":"早发始兴"}
{"author":"陈陶","content":"何处无今夕，岂期在海头。贾客不爱月，婵娟闲沧洲。浩然伤岁华，独望湖边楼。烟岛青历历，蓝田白悠悠。谁无破镜期，繄我信虚舟。谁无桂枝念，繄我方摧輈.始见弯环春，又逢团圆秋。莫厌绫扇夕，百年多银钩。金盘谁雕镌，玉窟难冥搜。重轮运时节，三五不自由。疑抛云上锅，欲搂天边球。孀居应寒冷，捣药青冥愁。兔子树下蹲，虾蟆池中游。如何名金波，不共水东流。天花辟膻腥，野云无边陬。蚌蛤乘大运，含珠相对酬。夜鹊思南乡，露华清东瓯。百宝安可觑，老龙锁深湫。究究如情人，盗者即仇雠。海涯上皎洁，九门更清幽。亭亭劝金尊，夜久喘吴牛。夷俗皆轻掷，北山思今游。雁声故乡来，客泪堕南洲。平生烟霞志，读书觅封侯。四海尚白身，岂无故乡羞。壈坎何足叹，壮如水中虬。猎猎谷底兰，摇摇波上鸥。中途丧资斧，两地生繁忧。一杯太阴君，鹪鹩岂无求。明日将片叶，三山东南浮。","dynasty":"唐代","title":"海昌望月"}
{"author":"陈陶","content":"楚岸青枫树，长随送远心。九江春水阔，三峡暮云深。气调桓伊笛，才华蔡琰琴。迢迢嫁湘汉，谁不重黄金。","dynasty":"唐代","title":"湓城赠别"}
{"author":"陈陶","content":"适越一轻艘，凌兢截鹭涛。曙光金海近，晴雪玉峰高。静寇思投笔，伤时欲钓鳌。壮心殊未展，登涉漫劳劳。","dynasty":"唐代","title":"渡浙江"}
{"author":"陈陶","content":"蓬瀛簪笏旧联行，紫极差池降宠章。列国山河分雁字，一门金玉尽龙骧。耿家符节朝中美，袁氏芝兰阃外香。烽戍悠悠限巴越，伫听歌咏两甘棠。","dynasty":"唐代","title":"贺容府韦中丞大府贤兄新除黔南经略"}
{"author":"陈陶","content":"伏波恩信动南夷，交趾喧传四瑞诗。燕鼠孕灵褒上德，龟莲增耀答无私。回翔雪侣窥檐处，照映红巢出水时。尽写流传在轩槛，嘉祥从此百年知。","dynasty":"唐代","title":"和容南韦中丞题瑞亭白燕、白鼠、六眸龟、嘉莲"}
{"author":"陈陶","content":"十地严宫礼竺皇，栴檀楼阁半天香。祇园树老梵声小，雪岭花香灯影长。霄汉落泉供月界，蓬壶灵鸟侍云房。何年七七金人降，金锡珠坛满上方。","dynasty":"唐代","title":"题豫章西山香城寺"}
{"author":"陈陶","content":"楚谣襦袴整三千，喉舌新恩下九天。天角雄都分节钺，蛟龙旧国罢楼船。昆河已在兵钤内，棠树空留鹤岭前。多病无因酬一顾，鄢陵千骑去翩翩。","dynasty":"唐代","title":"送江西周尚书赴滑台"}
{"author":"陈陶","content":"燕台下榻玉为人，月桂曾输次第春。几日酬恩坐炎瘴，九秋高驾拂星辰。汉庭凤进鹓行喜，隋国珠还水府贫。多少嘉谟奏风俗，斗牛孤剑在平津。","dynasty":"唐代","title":"闽中送任畹端公还京"}
{"author":"陈陶","content":"水护星坛列太虚，烟霓十八上仙居。时人未识辽东鹤，吾祖曾传宝鼎书。终日章江催白鬓，何年丹灶见红蕖。桃花谷口春深浅，欲访先生赤鲤鱼。","dynasty":"唐代","title":"豫章江楼望西山有怀"}
{"author":"陈陶","content":"郏鄏妖兴炎汉衰，先生南国卧明夷。凤凰屡降玄纁礼，琼石终藏烈火诗。禁掖衣冠加宋鹊，湖山耕钓没尧时。千年垄树何人哭，寂寞苍苔内史碑。","dynasty":"唐代","title":"经徐稚墓"}
{"author":"陈陶","content":"原隰经霜蕙草黄，塞鸿消息怨流芳。秋山落照见麋鹿，南国异花开雪霜。烟火近通槃瓠俗，水云深入武陵乡。曾逢啮缺话东海，长忆萧家青玉床。","dynasty":"唐代","title":"钟陵道中作"}
{"author":"陈陶","content":"今人地藏古人骨，古人花为今人发。江南何处葬西施，谢豹空闻采香月。","dynasty":"唐代","title":"吴苑思"}
{"author":"陈陶","content":"麻姑井边一株杏，花开不如古时红。西邻蔡家十岁女，年年二月卖东风。","dynasty":"唐代","title":"古意"}
{"author":"陈陶","content":"帝烛荧煌下九天，蓬莱宫晓玉炉烟。无央鸾凤随金母，来贺熏风一万年。正殿云开露冕旒，下方珠翠压鳌头。天鸡唱罢南山晓，春色光辉十二楼。万宇灵祥拥帝居，东华元老荐屠苏。龙池遥望非烟拜，五色曈曨在玉壶。宝祚河宫一向清，龟鱼天篆益分明。近臣谁献登封草，五岳齐呼万岁声。","dynasty":"唐代","title":"朝元引四首"}
{"author":"陈陶","content":"一宵何期此灵境，五粒松香金地冷。西僧示我高隐心，月在中峰葛洪井。","dynasty":"唐代","title":"宿天竺寺"}
{"author":"陈陶","content":"阖闾宫娃能采莲，明珠作佩龙为船。三千巧笑不复见，江头废苑花年年。","dynasty":"唐代","title":"赋得古莲塘"}
{"author":"陈陶","content":"青冥结根易倾倒，沃洲山中双树好。琉璃宫殿无斧声，石上萧萧伴僧老。","dynasty":"唐代","title":"双桂咏"}
{"author":"陈陶","content":"竹斋睡馀柘浆清，麟凤诱我劳此生。勿忆天台掩书坐，涧云起尽红峥嵘。","dynasty":"唐代","title":"夏日怀天台（一作夏日有怀）"}
{"author":"陈陶","content":"芙蓉楼中饮君酒，骊驹结言春杨柳。豫章花落不见归，一望东风堪白首。","dynasty":"唐代","title":"临风叹"}
{"author":"陈陶","content":"鶗鴂初鸣洲渚满，龙蛇洗鳞春水暖。病多欲问山寺僧，湖上人传石桥断。","dynasty":"唐代","title":"春日行"}
{"author":"陈陶","content":"九十春光在何处，古人今人留不住。年年白眼向黔娄，唯放蛴螬飞上树。","dynasty":"唐代","title":"春归去"}
{"author":"陈陶","content":"绿衣宛地红倡倡，熏风似舞诸女郎。南邻荡子妇无赖，锦机春夜成文章。","dynasty":"唐代","title":"蜀葵咏"}
{"author":"陈陶","content":"古道夤缘蔓黄葛，桓伊冢西春水阔。村翁莫倚横浦罾，一半鱼虾属鹈獭。","dynasty":"唐代","title":"南昌道中"}
{"author":"陈陶","content":"春山杜鹃来几日，夜啼南家复北家。野人听此坐惆怅，恐畏踏落东园花。","dynasty":"唐代","title":"子规思"}
{"author":"陈陶","content":"不是苕溪厌看月，天涯有程云树凉。何意汀洲剩风雨，白蘋今日似潇湘。日夕鲲鱼梦南国，苕阳水高迷渡头。故山秋风忆归去，白云又被王孙留。","dynasty":"唐代","title":"吴兴秋思二首"}
{"author":"陈陶","content":"白水流今古，青山送死生。驱驰三楚掾，倏忽一空名。金玉埋皋壤，芝兰哭弟兄。龙头孤后进，鹏翅失前程。愁变风云色，悲连鼓角声。落星辞圣代，寒梦闭佳城。伊昔来江邑，从容副国英。德逾栖棘美，公亚饮冰清。大厦亡孤直，群儒忆老成。白驹悲里巷，梁木恸簪缨。陇遂添新草，珠还满旧籝.苍苍难可问，原上晚烟横。","dynasty":"唐代","title":"哭王赞府"}
{"author":"陈陶","content":"百六承尧绪，艰难土运昌。太虚横彗孛，中野斗豺狼。帝曰更吾嗣，时哉忆圣唐。英星垂将校，神岳诞忠良。炼石医元气，屠鳌正昊苍。扫原铺一德，驱祲立三光。大道重苏息，真风再发扬。芟夷逾旧迹，神圣掩前王。郊酒酣寥廓，鸿恩受渺茫。地图龟负出，天诰凤衔将。杂贡来山峙，群夷入雁行。紫泥搜海岱，鸿笔富岩廊。鹰象敷宸极，寰瀛作瑞坊。泥丸封八表，金镜照中央。构殿基麟趾，开藩表凤翔。銮舆亲稼穑，朱幌务蚕桑。戎羯输天马，灵仙侍玉房。宫仪水蒐甲，门卫绿沈枪。陶铸超三古，车书混万方。时巡望虞舜，蒐狩法殷汤。化合讴谣满，年丰鬼蜮藏。政源归牧马，公法付神羊。宝鼎无灵应，金瓯肯破伤。封山昭茂绩，祠执答嘉祥。在昔宫闱僭，仍罹羿浞殃。牝鸡何譈ca，猘犬漫劻勷。苗祷三灵怒，桓偷九族亡。鲸鲵寻挂网，魑魅旋投荒。松柏霜逾翠，芝兰露更香。圣谟流祚远，仙系发源长。岛屿征徭薄，漪澜泛稻凉。凫鱼餍餐啖，荷薜足衣裳。寤寐华胥国，嬉游太素乡。鹰鹯飞接翼，忠孝住连墙。有叟能调鼎，无媒隐钓璜。乾坤资识量，江海入文章。野鹤思蓬阙，山麋忆庙堂。泥沙空淬砺，星斗屡低昂。历草何因见，衢尊岂暂忘。终随嘉橘赋，霄汉谒羲皇。","dynasty":"唐代","title":"圣帝击壤歌四十声"}
{"author":"陈陶","content":"大尧登宝位，麟凤焕宸居。海曲沾恩泽，还生比目鱼。生值揖逊历，长歌东南春。钓鳌年三十，未见天子巡。轩辕承化日，群凤戏池台。大朴衰丧后，仲尼生不来。大道归孟门，萧兰日争长。想得巢居时，碧江应无浪。矻矻蓬舍下，慕君麒麟阁。笑杀王子乔，寥天乘白鹤。杳杳巫峡云，悠悠汉江水。愁杀几少年，春风相忆地。吴洲采芳客，桂棹木兰船。日晚欲有寄，裴回春风前。仙家风景晏，浮世年华速。邂逅汉武时，蟠桃海东熟。南国珊瑚树，好裁天马鞭。鱼龙不解语，海曲空蝉娟。周穆恣游幸，横天驱八龙。宁知泰山下，日日望登封。秦国饶罗网，中原绝麟凤。万乘巡海回，鲍鱼空相送。秦家无庙略，遮虏续长城。万姓陇头死，中原荆棘生。秦作东海桥，中州鬼辛苦。纵得跨蓬莱，群仙亦飞去。隋炀弃中国，龙舟巡海涯。春风广陵苑，不见秦宫花。范子相句践，灭吴成大勋。虽然五湖去，终愧磻溪云。麟凤识翔蛰，圣贤明卷舒。哀哉嵇叔夜，智不及鶢鶋。战地三尺骨，将军一身贵。自古若吊冤，落花少于泪。楚国千里旱，土龙日已多。九谷竟枯死，好云闲嵯峨。汉家三殿色，恩泽若飘风。今日黄金屋，明朝长信宫。南园杏花发，北渚梅花落。吴女妒西施，容华日消铄。山鸡理毛羽，自言胜乌鸢。一朝逢鸑鷟，羞死南海边。秦家卷衣贵，本是倡家子。金殿一承恩，貂蝉满乡里。魏宫薛家女，秀色倾三殿。武帝鼎湖归，一身似秋扇。婵娟越机里，织得双栖凤。慰此殊世花，金梭忽停弄。学古三十载，犹依白云居。每览班超传，令人慵读书。雄剑久濩落，夜吟秋风起。不是懒为龙，此非延平水。朝为杨柳色，暮作芙蓉好。春风若有情，江山相逐老。景龙临太极，五凤当庭舞。谁信壁间梭，升天作云雨。曾梦诸侯笑，康囚议脱枷。千根池底藕，一朵火中花。","dynasty":"唐代","title":"续古二十九首"}
{"author":"陈陶","content":"芳草温阳客，归心浙水西。临风青桂楫，几日白蘋溪。","dynasty":"唐代","title":"永嘉赠别"}
{"author":"陈陶","content":"欲唱玄云曲，知音复谁是。采掇情未来，临池画春水。","dynasty":"唐代","title":"有所思（一作长相思）"}
{"author":"陈陶","content":"烟雨南江一叶微，松潭渔父夜相依。断沙雁起金精出，孤岭猿愁木客归。楚国柑橙劳梦想，丹陵霞鹤间音徽。无因得似沧溟叟，始忆离巢已倦飞。","dynasty":"唐代","title":"旅泊涂江"}
{"author":"陈陶","content":"崆峒一派泻苍烟，长揖丹丘逐水仙。云树杳冥通上界，峰峦回合下闽川。侵星愁过蛟龙国，采碧时逢婺女船。已判猿催鬓先白，几重滩濑在秋天。","dynasty":"唐代","title":"上建溪"}
{"author":"陈陶","content":"螺亭倚棹哭飘蓬，白浪欺船自向东。楚国蕙兰增怅望，番禺筐篚旅虚空。江城雪落千家梦，汀渚冰生一夕风。弃置侯鲭任羁束，不劳龟瓦问穷通。","dynasty":"唐代","title":"冬日暮旅泊庐陵"}
{"author":"陈陶","content":"一鹗韦公子，新恩颁郡符。岛夷通荔浦，龙节过苍梧。地理金城近，天涯玉树孤。圣朝朱绂贵，从此展雄图。","dynasty":"唐代","title":"南海送韦七使君赴象州任"}
{"author":"陈陶","content":"高台赠君别，满握轩辕风。落日一挥手，金鹅云雨空。鳌洲石梁外，剑浦罗浮东。兹兴不可接，翛翛烟际鸿。","dynasty":"唐代","title":"送沈次鲁南游（一作卢堠石送沈次鲁）"}
{"author":"陈陶","content":"汉家征百越，落地丧貔貅。大野朱旗没，长江赤血流。鬼神寻覆族，宫庙变荒丘。唯有朝台月，千年照戍楼。","dynasty":"唐代","title":"南海石门戍怀古"}
{"author":"陈陶","content":"康乐风流五百年，永嘉铃阁又登贤。严城鼓动鱼惊海，华屋尊开月下天。内使笔锋光案牍，鄢陵诗句满山川。今来谁似韩家贵，越绝麾幢雁影连。","dynasty":"唐代","title":"赠温州韩使君"}
{"author":"陈陶","content":"廓落溟涨晓，蒲门郁苍苍。登楼礼东君，旭日生扶桑。毫厘见蓬瀛，含吐金银光。草木露未晞，蜃楼气若藏。欲游蟠桃国，虑涉魑魅乡。徐市惑秦朝，何人在岩廊。惜哉千童子，葬骨于眇茫。恭闻槎客言，东池接天潢。即此聘牛女，曰祈长寿方。灵津水清浅，余亦慕修航。","dynasty":"唐代","title":"蒲门戍观海作"}
{"author":"陈陶","content":"博罗程远近，海塞愁先入。瘴雨出虹蝀，蛮江渡山急。常闻岛夷俗，犀象满城邑。雁至草犹春，潮回樯半湿。丹丘凤凰隐，水庙蛟龙集。何处树能言，几乡珠是泣。千年赵佗国，霸气委原隰。龌龊笑终军，长缨祸先及。","dynasty":"唐代","title":"番禺道中作"}
{"author":"陈陶","content":"否极生大贤，九元降灵气。独立正始风，蔚然中兴瑞。渊伦照三古，磊落涵泾渭。真貌月悬秋，雄词雷出地。具瞻先皇宠，欲践东华贵。咫尺时不来，千秋鼎湖泪。因分三辅职，进领南平位。报政黄霸惭，提兵吕蒙醉。岁星临斗牛，水国嘉祥至。不独苍生苏，仍兼六驺喜。恭闻庙堂略，欲断匈奴臂。刬释自宸衷，平戍在连帅。时康簪笏冗，世梗忠良议。丘壑非无人，松香有私志。三朝倚天剑，十万浮云骑。可使河曲清，群公信儿戏。沧溟用谦德，百谷走童稚。御众付深人，参筹须伟器。他年蓬荜贱，愿附鹓鸾翅。","dynasty":"唐代","title":"赠江西周大夫（一作赠周太史）"}
{"author":"陈陶","content":"乱山沧海曲，中有横阳道。束马过铜梁，苕华坐堪老。鸠鸣高崖裂，熊斗深树倒。绝壑无坤维，重林失苍昊。跻攀寡俦侣，扶接念舆皂。俯仰栗嵌空，无因掇灵草。梯穷闻戍鼓，魂续赖丘祷。敞豁天地归，萦纡村落好。悠悠思蒋径，扰扰愧商皓。驰想永嘉侯，应伤此怀抱。","dynasty":"唐代","title":"旅次铜山途中先寄温州韩使君"}
{"author":"陈陶","content":"小隐山人十洲客，莓苔为衣双耳白。青编为我忽降书，暮雨虹霓一千尺。赤城门闭六丁直，晓日已烧东海色。朝天半夜闻玉鸡，星斗离离碍龙翼。","dynasty":"唐代","title":"杂歌谣辞。步虚引"}
{"author":"陈陶","content":"边头能走马，猿臂李将军。射虎群胡伏，开弓绝塞闻。海山谙向背，攻守别风云。只为坑降罪，轻车未转勋。望湖关下战，杂虏丧全师。鸟啄豺狼将，沙埋日月旗。牛羊奔赤狄，部落散燕耆。都护凌晨出，铭功瘗死尸。","dynasty":"唐代","title":"塞下曲"}
{"author":"陈陶","content":"中岳仇先生，遗余饵松方。服之一千日，肢体生异香。步履如风旋，天涯不赍粮。仍云为地仙，不得朝虚皇。狡兔有三穴，人生又何常。悲哉二廉士，饿死于首阳。","dynasty":"唐代","title":"悲哉行"}
{"author":"陈陶","content":"落拓书剑晚，清秋鹰正笼。涂山间来上，敬爱如登龙。览古觉神王，翛然天地空。东南更何有，一醉先王风。惟昔放勋世，阴晦彻成洪。皇图化鱼鳖，天道漂无踪。帝乃命舟楫，掇芳儒素中。高陈九州力，百道驱归东。旧物复光明，洪炉再埏熔。经门不私子，足知天下公。亮曰那并生，唐虞禅华虫。兹山朝万国，一赋寰海同。十载有区宇，秋毫皆帝功。垂衣不骄德，子桀如何聋。握发闻礼贤，葺茅见卑宫。凡夫色难事，神圣安能恭。道隐三千年，遗芳播笙镛。当时执圭处，佳气仍童童。海屿俨清庙，天人盛祇供。玄恩及花木，丹谶名崆峒。异代草泽臣，何由树勋庸。尧阶未曾识，谁信平生忠。恨不当际会，预为执鞭僮。劳歌下山去，怀德心无穷。","dynasty":"唐代","title":"涂山怀古"}
{"author":"陈陶","content":"梵宇章句客，佩兰三十年。长乘碧云马，时策翰林鞭。曩事五岳游，金衣曳祥烟。高攀桐君手，左倚鸑鷟肩。哭玉秋雨中，摘星春风前。横輈截洪偃，凭几见广宣。尔来寤华胥，石壁孤云眠。龙降始得偈，龟老方巢莲。内殿无文僧，驺虞谁能牵。因之问楚水，吊屈几潺湲。","dynasty":"唐代","title":"寄元孚道人"}
{"author":"陈陶","content":"虚豁登宝阁，三休极层构。独立天地间，烟云满襟袖。鳌荒初落日，剑野呈绮绣。秋槛祝融微，阴轩九江凑。拂檐皇姑舍，错落白榆秀。倚砌天竺祠，蛟龙蟠古甃.翛然观六合，一指齐宇宙。书剑忽若□，青云日方昼。南朝空苍莽，楚泽稀耕耨。万事溺颓波，一航安可涭。徒云寄麟泣，六五终难就。资斧念馀生，湖光隐圭窦。早闻群黄鹤，飘举此江岫。陵谷空霭然，人樵已雏鷇.燕宫豸冠客，凭览发清奏。珠玉难嗣音，摐辕愧孤陋。","dynasty":"唐代","title":"和西江李助副使早登开元寺阁"}
{"author":"陈陶","content":"楚国有田舍，炎州长梦归。怀恩似秋燕，屡绕玉堂飞。越酒岂不甘，海鱼宁无肥。山裘醉歌舞，事与初心违。晔晔文昌公，英灵世间稀。长江浩无际，龙蜃皆归依。贱子感一言，草茅发光辉。从来鸡凫质，得假凤凰威。常欲讨玄珠，青云报巍巍。龙门竟多故，双泪别旍旂。","dynasty":"唐代","title":"将归钟陵留赠南海李尚书"}
{"author":"陈陶","content":"百里遵岛径，蓬征信邅回。暝依渔樵宿，似过黄金台。缺啮心未理，寥寥夜猿哀。山深石床冷，海近腥气来。主人意不浅，屡献流霞杯。对月抚长剑，愁襟纷莫开。九衢平如水，胡为涉崔嵬。一饭未遑饱，鹏图信悠哉。山涛谑细君，吾岂厌蓬莱。明发又驱马，客思一裴回。","dynasty":"唐代","title":"宿岛径夷山舍"}
{"author":"陈陶","content":"海上一蓑笠，终年垂钓丝。沧洲有深意，冠盖何由知。直钩不营鱼，蜗室无妻儿。渴饮寒泉水，饥餐紫朮芝。鹤发披两肩，高怀如澄陂。尝闻仙老言，云是古鸱夷。石窦閟雷雨，金潭养蛟螭。乘槎上玉津，骑鹿游峨嵋。以人为语默，与世为雄雌。兹焉乃磻溪，豹变应须时。自古隐沦客，无非王者师。","dynasty":"唐代","title":"避世翁"}
{"author":"陈陶","content":"黑夜天寒愁散玉，东皇海上张仙烛。侯家歌舞按梨园，石氏宾寮醉金谷。鲁家襜褕暗披水，雪花灯下甘垂翅。散帙高编折桂枝，披纱密甃青云地。霜白溪松转斜盖，铜龙唤曙咽声细。八埏蝼蚁厌寒栖，早晚青旗引春帝。展转城乌啼紫天，曈曚千骑衙楼前。","dynasty":"唐代","title":"冬夜吟"}
{"author":"陈陶","content":"牧龙丈人病高秋，群童击节星汉愁。瑶台凤辇不胜恨，太古一声龙白头。玉气兰光久摧折，上清鸡犬音书绝。蜺旌失手远于天，三岛空云对秋月。人间磊磊浮沤客，鸑鷟蜻蜓飞自隔。不应冠盖逐黄埃，长梦真君旧恩泽。","dynasty":"唐代","title":"谪仙词"}
{"author":"陈陶","content":"汉宫新燕矜蛾眉，春台艳妆莲一枝。迎春侍宴瑶华池，游龙七盘娇欲飞。冶袖莺鸾拂朝曦，摩烟袅雪金碧遗。愁鸿连翾蚕曳丝，飒遝明珠掌中移。仙人龙凤云雨吹，朝哀暮愁引哑咿。鸳鸯翡翠承宴私，南山一笑君无辞。仙蛾泣月清露垂，六宫烧烛愁风欷。","dynasty":"唐代","title":"独摇手"}
{"author":"陈陶","content":"古城濛濛花覆水，昔日住人今住鬼。野雀荒台遗子孙，千年饮啄枯桑根。不随海燕柏梁去，应无玉环衔报恩。近村红栗香压枝，嗷嗷黄口诉朝饥。生来未见凤凰语，欲飞常怕蜘蛛丝。断肠四隅天四绝，清泉绿蒿无恐疑。","dynasty":"唐代","title":"空城雀"}
{"author":"陈陶","content":"鸡声春晓上林中，一声惊落虾蟆宫。二声唤破枕边梦，三声行人烟海红。平旦慵将百雏语，蓬松锦绣当阳处。愧君饮食长相呼，为君昼鸣下高树。","dynasty":"唐代","title":"鸡鸣曲"}
{"author":"陈陶","content":"一尺玲珑握中翠，仙娥月浦呼龙子。五夜流珠粲梦卿，九青鸾倚洪崖醉。丹穴饥儿笑风雨，娲皇碧玉星星语。蛇蝎愁闻骨髓寒，江山恨老眠秋雾。绮席鸳鸯冷朱翠，星流露泫谁驱使。江南一曲罢伶伦，芙蓉水殿春风起。","dynasty":"唐代","title":"小笛弄"}
{"author":"陈陶","content":"丹陵五牙客，昨日罗浮归。赤斧寻不得，烟霞空满衣。试于华阳问，果遇三茅知。采药向十洲，同行牧羊儿。十洲隔八海，浩渺不可期。空留双白鹤，巢在长松枝。云溪古流水，春晚桃花香。忆与我师别，片帆归沧浪。沧浪在何许，相思泪如雨。黄鹤不复来，云深离别处。石渠泉泠泠，三见菖蒲生。日夜劳梦魂，随波注东溟。空怀别时惠，长读消魔经。","dynasty":"唐代","title":"怀仙吟二首"}
{"author":"陈陶","content":"海岳南归远，天门北望深。暂为青琐客，难换白云心。富贵老闲事，猿猱思旧林。清平无乐志，尊酒有瑶琴。","dynasty":"唐代","title":"自归山"}
{"author":"陈静渊","content":"近日閒心少，都缘愁病多。案头疏笔砚，窗下废吟哦。露滴阶苔润，风吹塞雁过。悠然清兴远，散步向庭阿。","dynasty":"清代","title":"秋兴"}
{"author":"郑子聃","content":"一钱不直程卫尉，五斗解酲刘伯伦。读罢离骚解衣卧，门前花柳自争春。","dynasty":"金朝","title":"即事"}
{"author":"郑子聃","content":"我爱沂阳好，民淳讼自稀。谁言珥笔混莱夷。行见离离秋草，鞠园扉。","dynasty":"元代","title":"南歌子"}
{"author":"袁黄","content":"数叠烟林散翠鬟，莫嫌此地少青山。酒逢社日添酬应，花到开时费往还。松老大，竹平安，柴门虽设不曾关。旁人方讶茅斋窄，鹤栅蜂房割半间。","dynasty":"明代","title":"鹧鸪天题村叟屋壁"}
{"author":"王廷相","content":"客行无次序，向夕舟复维。岂不厌水宿，摇裔渺前期。沱明星月上，江冷蛟龙移。野鼓何填填，宵火亦离离。牛渚暮猿吟，湘潭伤楚辞。我行方浩然，我怀亦远而。流浪自古昔，慨叹及今兹。惊鹊靡定所，荒鸡讵知时。行藏随去住，明发良不迟。","dynasty":"明代","title":"明月沱"}
{"author":"王廷相","content":"秦浦发归旗，逶迤度长坂。云入林峦合，鸟向旌旟散。浴兰注温泉，绿磴求骊馆。莲峰峥华首，蘅坻清渭岸。幽韵兹凌薄，遥心日纷乱。牵组随世缘，蒦山失真玩。横骛涂尚迷，迟回局未返。旅逆节乃苦，景美惬深眷。秦缶既呜呜，梁歌亦纂纂。鹍鷃尔同归，醉醒复何辩。","dynasty":"明代","title":"出陕城述所经览"}
{"author":"王廷相","content":"松州之南茂州北，豺狼当道储饷厄。中丞调兵急于火，夜里平番碉房破。游击将军张世贤，赤心杀贼不愧天。胡桃沟里被围急，弯弧四顾心茫然。高岸当前后番虏，箭镝奔雷辟地户。胡骝不幸误一蹶，徒手犹能搏雕虎。芮家参将才且都，守边不数丁大夫。忍令对面不相救，安在奋勇西击胡。几人同来不同死，将军血作沟中水。生时豪气雄万人，死后忠魂报天子。边城二月吹芦笳，怨声番入胡桃花。胡桃花开白练练，沟底行人泪如线。","dynasty":"明代","title":"胡桃沟行"}
{"author":"王廷相","content":"广陵三月可怜春，青青杨柳蘸湖新。长条不绾思归客，散作飞花愁杀人。浣沙艳艳吴江女，拾取香球连袂举。花点轻狂只欲飞，徒欲多情乱心绪。吴宫隋苑烟袅袅，别有豪华竞春早。飞琼流雪洒行旌，日莫迷却长杨道。江头一树白离离，打阵随风趁落晖。漫天扑地何时住，困入沧波却怨谁。","dynasty":"明代","title":"杨花篇"}
{"author":"王廷相","content":"长安诸公虎凤客，曲江宴我春微茫。江边草没古皇迹，塔前云散千佛光。人豪意远词锦鲜，尚书御史纷琼筵。邺中文学不足数，洛下风流漫自贤。健气觚棱紫雕下，秀仪合沓轻鸿翩。迎春送客意超忽，弦管啁啾沸远天。华严御宿平如掌，豁豁晴川新阳上。古人不来今人来，百花楼台半草莽。袅袅富春竿，纂纂东陵瓜。吾道贵沉冥，浊俗矜繁华。暮撷芳荪，朝餐紫霞。王乔赤松，韶颜如花。海里三山接羽翼，人间万事真泥沙。金鱼绣服有何益，食封开府虚相夸。君不见汉家昆明金作池，旌旗影灭石螭没。又不见唐帝芙蓉花为苑，殿幄香沉烟卉发。清渭常流东海波，南山不断诸陵月。请君休歌行路难，直须痛饮金壶干。醉向江头照容鬓，百年几许身心闲。牧羊小儿垂赤绂，屠龙豪士沦幽山。妖虹无计洒赤血，天狼未灭空长叹。弹朱篌，击鼍鼓，催花不开白日暮。腰间宝剑双龙精，把向尊前为公舞。","dynasty":"明代","title":"曲江池醉歌赠长安诸公"}
{"author":"王廷相","content":"明月漾金波，盈盈隔绛河。桂殿飘香迥，兔宫丸药多。七襄机冷停织女，九重帘卷颦嫦娥。嫦娥织女时同伴，天上人间愿相见。团团流影铜龙楼，袅袅含辉紫宸殿。沧溟跃出水晶盘，万户千门作意看。石鲸秋动昆明沼，玉虎宵吟金井阑。汉帝金茎琼液冻，窦家云阁紫箫寒。君不见三千宫阙光窈窕，月华冷浸长门道。翠辇不来春已残，金扉未启花先老。此时班姬双泪垂，此时陈后寸心悲。娥眉曲曲徒生艳，玉貌盈盈欲待谁。娥眉玉貌成消歇，别殿深宫羞对月。屏间翡翠素尘欺，被掩鸳鸯芳麝灭。金屋何时更来往，纨扇此生长离别。空令圆魄入金闺，空令蟾彩照罗帏。红香冷落难成寐，恼杀啼乌半夜飞。长安思妇上高楼，见月偏惊枕簟秋。寒衣未寄清霜塞，独夜深闺玉箸流。闺中络纬宵唧唧，朝下裁缝暮仍织。征人远戍在龙城，作得戎衣长叹息。与君结发方及笄，不谓少年成独栖。回文织就空传恨，团扇妆成却掩啼。鸿衔尺素君可闻，宝帐兰烟徒自薰。今年且对长安月，明年愿作巫山云。又不见七贵楼台连上苑，五侯甲第开金馆。洞里看花春杳冥，池上闻莺朝睍睆。画舸风回紫烟灭，兰堂月上香霞卷。秦女吹箫云雾鬟，越娥拂舞锦斓斑。龙须席上九鸾下，玳瑁帘中双燕闲。帘开翠幕黄金屏，含娇含态斗娉婷。夜夜芙蓉人似玉，朝朝兰茝酒如渑。新年相赠同心结，元夕争悬长命灯。不道人间有失路，惟知天上会双星。月明光光恒在天，人生岂得长相怜。忧愁抑郁春生草，富贵繁华东逝川。休言豪焰凌百代，休言娇宠无时改。凤凰抛却万年枝，雎鸠留下长生海。风流袅那片时春，飞燕不来宫草新。请看废苑荒台曲，月夜精灵梦着人。","dynasty":"明代","title":"明月篇"}
{"author":"王廷相","content":"石城聊引望，三楚渺茫间。峡自中流辟，江从西极还。荆襄天设险，鄂岳水为关。用武非今日，风云亦自闲。","dynasty":"明代","title":"郢城最高处眺荆楚"}
{"author":"王廷相","content":"水落轩皇国，天寒郭隗台。客程残月尽，岁事一花开。雁向衡阳去，云从碣石来。乾坤无定迹，旅思若为裁。","dynasty":"明代","title":"途中晦日"}
{"author":"王廷相","content":"阅计行边远，臣工岂惮烦。嫖姚临瀚水，博望见河源。榆塞秋先到，沙场日已昏。前驱争射猎，飞骑绕平原。","dynasty":"明代","title":"行塞"}
{"author":"王廷相","content":"沱水遥通岛，扬帆藉稳流。星摇淮浦夜，月湿海门秋。世难几人在，心灰百计休。时闻南去雁，还动故乡愁。","dynasty":"明代","title":"早发新坝"}
{"author":"王廷相","content":"飞龙阙下黄门士，辞却苍生向草莱。浮世几年忧路迫，青山终日对花开。三洲黄鹄难相并，八月仙槎浪自回。云谷漫漫闭风雨，绿莎侵上子真台。","dynasty":"明代","title":"过白渠访王尧卿闻游江南不遇"}
{"author":"王廷相","content":"五月涪江信水生，凄迷风雨下夔城。舟经巴子峡东夜，心折清猿树里声。逐客漫搴幽岸芷，孤臣空濯旧时缨。沅湘何处三闾国，欲拟招魂吊屈平。","dynasty":"明代","title":"五月"}
{"author":"王廷相","content":"旅游日日滞归槎，岁杪鸿飞苦忆家。采采雨荒陶令菊，离离秋冷邵平瓜。幽时梦想乌皮几，远道愁吟白鼻騧。回首乾坤真浪迹，风尘荏苒一长嗟。","dynasty":"明代","title":"旅兴"}
{"author":"王廷相","content":"海沱摇裔木兰舟，怅望天人紫绮裘。白日星辰迷上部，层霄雷雨洒玄丘。三千锦帔真娥会，十二鸾笙帝子游。谁念葛洪丹灶冷，万峰云里独悲秋。","dynasty":"明代","title":"寄王锦夫"}
{"author":"王廷相","content":"梁山黑水华阳国，云栈金牛只一门。九折坂回谁氏驭，三声猿断北来魂。可堪作客音书绝，赖有逢花酒盏繁。忽剧川南豺虎乱，夜来归梦绕中原。","dynasty":"明代","title":"梁山"}
{"author":"王廷相","content":"玉堂清切紫宸朝，献纳从容鬓雪销。君相明良新宝历，神仙行队旧丹霄。时平重有金钱会，海晏何烦铜柱标。苞凤文章今瑞世，莫从芸阁羡渔樵。","dynasty":"明代","title":"寄郭价夫学士"}
{"author":"王廷相","content":"客思怜春春不违，放晴江日转晖晖。苑深杨柳莺能早，渚暖菰蒲雁未稀。抱瓮文人甘守拙，焚鱼学士最知几。谁堪白首华轩恋，误却纶竿沙水矶。","dynasty":"明代","title":"江上寄俞国昌郁希正二同年"}
{"author":"王廷相","content":"前年相见深相慰，别去飘蓬复渺然。悬榻可禁风雨夜，过江常梦孝廉船。汉家博士先三传，扬氏门生守太玄。何日云霄排羽翮，祥鸾逸鹄看高骞。","dynasty":"明代","title":"寄赵举人习"}
{"author":"王廷相","content":"柿晚红含火，梨秋脆得霜。谁期陵树果，犹有旧臣尝。","dynasty":"明代","title":"泰陵果园"}
{"author":"王廷相","content":"休种江头柳，长条空自妍。春来郎别妾，不系木兰船。","dynasty":"明代","title":"柳枝词"}
{"author":"王廷相","content":"楚山十日雨，高涨落江湖。捲雾游龙去，粘天白鸟呼。","dynasty":"明代","title":"汉上歌其一"}
{"author":"王廷相","content":"汉水经秦塞，飞流落九天。腾波如虎眼，愁杀上江船。","dynasty":"明代","title":"汉上歌其二"}
{"author":"王廷相","content":"悽断羊公石，多年卧草莱。今人不堕泪，古字日生苔。","dynasty":"明代","title":"汉上歌其三"}
{"author":"王廷相","content":"独立山上桐，高风日摧委。不及缠绵枝，年年结成子。","dynasty":"明代","title":"葡萄"}
{"author":"王廷相","content":"山城一夜雨，客意巳深秋。况对临湖寺，千松翠欲流。","dynasty":"明代","title":"雨秋"}
{"author":"王廷相","content":"碧柳长捎溆，芳芜绿绕湾。山花齐绣日，不肯放春閒。","dynasty":"明代","title":"阆中杂咏其一"}
{"author":"王廷相","content":"二月江山丽，三巴书信稀。野台聊寓目，时见楚云归。","dynasty":"明代","title":"阆中杂咏其二"}
{"author":"王廷相","content":"春风几时来，幽嵓巳青峭。野径无人行，孤花自相照。","dynasty":"明代","title":"阆中杂咏其三"}
{"author":"王廷相","content":"宋玉天南客，秋来愁自深。清霜数行雁，明月万家砧。","dynasty":"明代","title":"秋兴"}
{"author":"王廷相","content":"子规小鸟自呼名，啼罢江楼巳四更。枕上梦回犹是客，谁能不起故园情。","dynasty":"明代","title":"夜闻子规"}
{"author":"王廷相","content":"炀帝看花太放颠，锦帆龙舸万千千。情多化作相思鸟，夜夜芜城啼杜鹃。","dynasty":"明代","title":"芜城歌其一"}
{"author":"王廷相","content":"洋中洲岛依然在，人代沈销竟不还。石甬虚传秦帝路，勾城误指越王山。","dynasty":"明代","title":"海上杂歌"}
{"author":"王廷相","content":"清霜未许摧坚节，明月真堪照素心。耐可陶公岑寂后，野栏寒日草花深。","dynasty":"明代","title":"白菊"}
{"author":"王廷相","content":"王殿氤氲午夜香，与君曾此侍龙床。不堪楚水巴山外，旧梦秋回万里长。","dynasty":"明代","title":"送卢师邵侍御还京"}
{"author":"王廷相","content":"河渚迢迢雁去迟，君今何处遂幽期。梅花吹遍瑶笙冷，霭霭天坛月落时。","dynasty":"明代","title":"寄何粹夫"}
{"author":"王廷相","content":"秋风泼泼咸阳道，渭浦千霜白秋草。秋草秋风暗古城，行人犹说西京好。西京宫阙郁崔嵬，紫阁终南相向开。建章长信飞尘杳，千门万户华阳回。地底灵符生宝玉，天中王气夹风雷。翠华銮辂乘春令，皓齿青娥艳落梅。青娥如花复如雪，含情含态可怜绝。鸳鸯比翼兰塘水，凤皇双栖上阳阙。君王自爱长生乐，粉面铅姿却情薄。已闻入海访神山，更道分官祀灵岳。灵岳神山在何处，太乙无灵岁华莫。坛上烟霏百和香，青鸟飞来忽飞去。瑶池王母碧霞盘，桃赐人间已三度。少翁击铎复吹籥，云旂风马宵纷错。宫娥屏隔不敢近，神人荒忽但虚幕。可怜卫霍大将军，提师十万净边尘。出塞阴山系骄予，归朝原庙荐高勋。勋业已成分戚里，女作贵人男尚主。甲第曾甍照九城，珂马飞轩满三市。一言得意即回天，卧内收符夺晋鄙。金张骄侈不足云，窦灌豪华讵相似。貂冠齐入分椒舍，朱门尽是鸣环者。斗鸡小儿紫照褶，臂鹰奴子大宛马。美人妖女倾名都，碧玉珊瑚斗天下。富贵繁华惊转蓬，王侯钟鼎一朝空。羡门子晋终不至，蓬壶方丈难相通。前日丰碑辞纂纂，平津已作汾阳撰。野火烧残金明阁，秋水崩沈射熊馆。春花秋月剧无情，海水桑田漫莫凭。玉碗早出秦帝苑，石麟凄断汉家陵。汉家陵树满氤氲，千秋万岁灞陵存。君看桥下春杨柳，落日飞花愁杀人。","dynasty":"明代","title":"西京篇"}
{"author":"王廷相","content":"陇头二三月，杨柳黄绿丝。郎行杨树下，骢马金络羁。马瘦不忍鞭，柳弱不堪折。出谷复入谷，落日独行客。水流陇山下，郎行陇山上。陇水东南流，与郎常相向。擒得南单于，能解单于歌。马鸣边地黑，同行皆念家。军书十二勋，金貂紫裤衣。郎从左边过，不知是阿谁。","dynasty":"明代","title":"折杨柳"}
{"author":"王廷相","content":"君王爱小腰，锦带自结束。二八入汉宫，罗荐生香玉。玉香自不灭，宠盻每难终。昔为菖蒲花，今为孤根蓬。蓬飞绕天去，妾意何终极。前时昭阳院，双燕栖罗幕。燕燕上林飞，春归长信道。雕舆竟不来，空长如茵草。秋草有衰质，明月常素心。班姬新乞扫，试鼓长信琴。玉琴悬五丝，一丝一肠断。空作白头吟，曲终独不见。","dynasty":"明代","title":"独不见"}
{"author":"王廷相","content":"花艳芳春林，淑气流中堂。翩翩引上宾，兰芷献椒浆。赵女挥五弦，托意陌上桑。非君一回首，谁识慢声长。","dynasty":"明代","title":"同声歌"}
{"author":"王廷相","content":"孔雀日边飞，毛羽殊可怜。倾城不得意，春风空自妍。当歌掩团扇，暗地卜金钱。独夜难成寐，明月为谁圆。","dynasty":"明代","title":"妾薄命其一"}
{"author":"王廷相","content":"苑游轰玉辇，风动闻鸣珂。长门只尺地，春尽不曾过。宛转肠九回，想像颦双蛾。谁言织女巧，夜夜隔银河。","dynasty":"明代","title":"妾薄命其二"}
{"author":"王廷相","content":"凄凄秋已厉，蟋蟀悲鸣吟。君子在天末，相思日以深。所怀不易达，愿欲托遗音。百劳飞不极，彼哉谅难任。仙人王子乔，勤勤怜我心。招手游天阙，飞步凌遥岑。天上何所睹，织女思同衾。渐台难独居，河汉浩淋淫。空言良会燕，北斗安能斟。","dynasty":"明代","title":"杂怀其一"}
{"author":"王廷相","content":"临秋河汉仄，三五明月光。独坐念婉娈，佳人杳难忘。绮阁翠羽闼，玉井黄金床。忆昔奉君欢，徘徊令心伤。鸿鸟飞南征，浮云随风翔。岂无尺书札，天远不得将。登高散郁抑，旷野何茫茫。赖有游梦魂，聊以慰中肠。","dynasty":"明代","title":"杂怀其二"}
{"author":"王廷相","content":"旸晖入绮树，和气袭高堂。嘉宾四面来，绮缟夹车厢。鹿鸣奏雅曲，钟鼓何喤喤。丽鸟盻庭柯，缀舞纷纵横。三星在东户，起视夜未央。乐者情以适，愁者情以伤。我有所怀念，邈在天一方。独有黄鹄飞，可以解我肠。","dynasty":"明代","title":"杂怀其三"}
{"author":"王廷相","content":"浮岚冒晴巘，惊风振华林。枉节回峻坂，高舆出遥岑。层丘既窈窕，郁木亦萧森。君子荐芳酌，昭言开素襟。忧时富危论，探道生遐心。悲帝苍梧遥，吊屈湘水深。嗟余秉幽尚，及兹成滞淫。徒拟孙公啸，犹带钟生音。事变靡常涂，达机古所钦。陶令耻折腰，三叹归来吟。栖栖兹倦游，邈矣行抽簪。","dynasty":"明代","title":"别后再赠德涵"}
{"author":"王廷相","content":"皎皎入闱月，嗈嗈度云雁。感物念同旅，凄矣起长叹。图史在东序，朋宴喧华堂。三星如连珠，调琴夜未央。昔者与子别，怅怅天一隅。今来不尽欢，枉作同城居。搦管隔文囿，浃旬兴颇孤。泛舸酌霞酿，迟尔鹊山湖。","dynasty":"明代","title":"孟望之入试院奉怀一首"}
{"author":"王廷相","content":"寒城迷夕眺，奔云带梁越。昔人湖海踪，已随年代没。萋萋泾渭春，王孙草仍发。","dynasty":"明代","title":"杂兴"}
{"author":"王廷相","content":"晨升石城峦，南临旧京甸。流云切高甍，清江展朋宴。佳丽一以眺，应接殊未倦。鸣丝幽凤吟，劝爵流莺啭。陶仙耽隐逸，谢公乐游燕。贤谟动朝省，雅量镇时难。遗业存故壤，形神已飙散。倘无垂代辞，漫灭孰与辩。虚名讵足惊，短世难把玩。今昔理一轨，何用泪如线。","dynasty":"明代","title":"登石头城怀古"}
{"author":"王廷相","content":"出云复归山，兹怀谅靡执。守道耻谐俗，嗟子久独立。方仰澄清勋，遽返沧浪楫。玄运无定涂，一雨夏寒及。彼哉岂予搆，顺受兹贤习。飏飏北去帆，咫尺渺莫即。屡承沙鸿音，空忆云鸾集。且作鹿门耕，仍甘玉芝食。龙德贵存身，渊潜慎出入。","dynasty":"明代","title":"送王锦夫方伯"}
{"author":"王廷相","content":"今适非我期，幽觏亦云丽。长峦亘邑曲，青亩循溪汭。英英岩桂秀，翙翙云禽逝。览物有馀赏，攸止每留系。临官敦素履，颇亦志弘济。崇卑讵足较，贤者安所际。揆道良已畅，提挈视终惠。拯物方在兹，谁果乃遗世。","dynasty":"明代","title":"秋日宁国言怀其一"}
{"author":"王廷相","content":"秋鳦逝安托，乃在海中沚。薄游得所遣，岂必青云士。直道难为容，谁哉誓终始。志士贱怵迫，旷然凌万祀。狂言戏万乘，邪途岂贞轨。渭川猎非熊，白首安可俟。虎变大贤造，凤衰君子耻。守道安处末，干禄尔非鄙。","dynasty":"明代","title":"秋日宁国言怀其二"}
{"author":"王廷相","content":"玉蟾光九土，时复有缺蚀。君看行天龙，亦作寒湫蛰。一屈复一伸，达人具天德。凤食乃琅玕，岂受䲭鸢嚇。骊颔明珠光，相将慎出入。执戟二十载，岂求他人识。我道在寥廓，好之恐不力。赠君杜蘅草，庶见君子色。","dynasty":"明代","title":"秋日宁国言怀其三"}
{"author":"王廷相","content":"驱车西川道，幽胜一何偏。江源下裔徼，峡势蹴高天。我游形神适，宛宛飞云仙。鸣琴答山水，志兴良可宣。岁晏思故交，道拙怀高贤。君从九霄居，阿阁华景悬。养素回沕穆，陈力扶危颠。十载隔山海，宿心念鹓鸾。讵惜鱼锦字，慰此蹉跎年。","dynasty":"明代","title":"蜀中寄李宗易宫论"}
{"author":"王廷相","content":"山行日易黑，况复连阴霏。徒役困泥坂，夜火亦已微。旅亭何萧索，供张以夙戒。入门木叶下，秋虫响庭外。偃息宵分中，霜露欺枕席。何异彼兕虎，草旷率尔集。乡梦长夜剧，悠悠渡江海。故山千万重，忽复迷所在。梦迷不自知，相思无已时。衡阳雁过久，不见玉书回。","dynasty":"明代","title":"山中秋宿"}
{"author":"王廷相","content":"绮皓卧商岭，谢公游石门。云霞如在目，千古清心魂。我行巴东山，美胜难具论。峭崿凤飞翥，叠巘波崩奔。兹山既突兀，二峰复攒岏。云昔赤猿翁，神力迈中原。飞步凌迥绝，青天欲双扪。力竭化为石，苍苍今尚存。琴高涌鲸鱼，傅说为星辰。茫昧不足道，徒然欺蒙昏。瑶华寒碧滋，丹砂结灵根。聊尔供游赏，因之穷仙源。","dynasty":"明代","title":"石猿山"}
{"author":"王廷相","content":"蹙浪喷江门，幽洞冒琼树。寒林碧参差，秋嶂莽回互。白龙不定眠，中江起烟雾。素舫历长波，凌兢戒前路。客行不能留，已过青莎渡。所期心遥遥，离居岁云暮。帝子隔沅湘，浮云落何处。揽古心飞扬，寒空屡延顾。","dynasty":"明代","title":"木洞驿"}
{"author":"王廷相","content":"独游向天际，梦寐轸良朋。落木变霜霰，感兹岁华征。一蹶辞金门，十载嗟流萍。白发不相贷，素志惭同盟。忆昔共笔砚，岂彼怜肥轻。清世有馀怀，慕古垂英名。礼乐企圣涂，钟鼎安足荣。仲尼没已邈，斯道谁予徵。君也东观豪，适会况休明。何当挥朱弦，因之闻希声。","dynasty":"明代","title":"寄庸之"}
{"author":"王廷相","content":"谈笑偶宾属，矫矫怀庾公。南楼一吹笛，千载流英风。我来就诸贤，攀眺临高甍。开筵接翠微，度曲散空蒙。渑酒未倾倒，夕阳下高舂。灯火乱星宿，鼓吹惊鱼龙。酒酣击剑歌，逸气凌烟虹。慷慨有遗响，何惭代里雄。葛亮抚南蛮，夷吾靖山戎。古来几豪英，平世留深功。矜名智所浅，伐善道乃矇。万事等浮云，我欲游无穷。","dynasty":"明代","title":"靖远楼公宴"}
{"author":"王廷相","content":"寒濑石屿出，暮舸不敢上。且泊大洲浦，弭楫临莽苍。鼓从露野沈，柝应空江响。林虚猿狖静，波澄星月朗。长歌耿不寐，冷然发深想。芳杜几相思，青山滞独往。世路何尽期，游人自鞅掌。旭光发阳厓，前洲闻拨桨。","dynasty":"明代","title":"泊大洲"}
{"author":"王廷相","content":"载笔东观史，谈经国子师。大道回淳风，华要跻良时。畴昔同馆署，今来隔山陂。清弦抒情素，幽梦攀光仪。不惜形迹遥，但苦年运移。日飞逆旅蓬，弥感游子鵻。回首盻京阙，浮云郁崔嵬。渺渺胡天雁，菲菲沧江蓠。怅然维远心，因之寄相思。","dynasty":"明代","title":"寄赵尔锡祭酒"}
{"author":"王廷相","content":"遄征徒已疲，安迈舟始忻。客程急日夜，惊澜骇崩奔。篷心悦留止，升峦瞰高旻。海岱指间得，扬楚望中分。洪河吞淮沚，岘口拱齐门。古石堕危壁，新沙亘高垠。山川日已改，人代焉足云。丘坟但宿莽，碑版空残文。伤心古往迹，感慨郁难陈。于焉任化轨，庶以豁忧殷。","dynasty":"明代","title":"舟泊大伊遂登岭眺望二首其一"}
{"author":"王廷相","content":"周雅述淮夷，汉服分楚甸。长江带南纪，王图此雄冠。职事有行役，超旷任眺玩。览古情讵释，望阙泪已泫。缅哉天路长，倏尔岁华晏。侧身蹈穷海，縻廪依下县。积愠将奚尤，素履竟谁辩。虽恊康乐情，终切子牟恋。效志谅有激，陈辞忽纂纂。即非周南史，留滞有馀叹。","dynasty":"明代","title":"舟泊大伊遂登岭眺望二首其二"}
{"author":"王廷相","content":"弭楫倚夕渚，躧步登阳陂。隐隐隔河壖，蔼蔼见州埤。序暮变林色，曦寒生水霏。萚叶日自零，集禽时相依。暌携怅流景，登顿念息栖。迹絷情靡超，人远路恒迷。岂伊苦旅叹，嗟哉丹灵移。查浮犯云汉，鹤驭凌瑶池。爽然与世绝，天游良在兹。","dynasty":"明代","title":"趋役淮上途中述感"}
{"author":"王廷相","content":"屏氛出江郊，撰幽憩武馆。秋容已澹沲，云物亦回缅。江山佳入牖，聊尔恣一览。道悟见乃超，志惬兴不浅。招邀子所敦，襟期我当款。虽值旅务迫，不废宾筵展。会屡讵流连，谈剧非纵诞。窈窕汉上曲，清切江南管。投壶按鲁鼓，挥琴述中散。居易命可俟，抚化虑始遣。江崩赤濞矶，岸坼黄泥坂。苏公豪游迹，只尺竟莫辨。赏心即命觞，庶达养生纂。","dynasty":"明代","title":"黄州演武厅宴集赠石帅"}
{"author":"王廷相","content":"遄发齐安城，野憩团峰坂。简书申巽命，造次促棹返。中夜凌迥江，侵晨见南巘。推篷纳升旭，览胜纷可辨。嵓桂霞影荡，江蓠露珠泫。时物岂不丽，滞旅兴莫展。鹿门逐耕稼，太史乐游衍。高贤虽自许，于禄竟淟涊。重来日云积，归计路应缅。长啸任旷达，偃卧戒愤懑。劳谦业以广，止坎道乃善。世氛与日搆，持此庶可遣。","dynasty":"明代","title":"舟及团峰以事复回黄州"}
{"author":"王廷相","content":"飂飂风已劲，涌涌江逾激。辍棹发广陆，苦逸迥尔隔。旌旆避黄潦，仆马骇危石。维时卉木零，秋气方厉急。感物切嘅叹，况乃抚形役。微尚敦先民，浮名误夙画。谷口慕郑引，三径羡陶适。终尔黄鹄心，逝矣矫高翮。","dynasty":"明代","title":"登陆趋阳逻"}
{"author":"王廷相","content":"亢帆安陵浦，泛舸清川浔。渚枉倦回沿，厓倾诧崎嵚。寒原变凄候，浮霭散层阴。落日隐丛薄，孤霞冒平林。虽同佳人娱，屡兴游子吟。登高谁为情，枉兹岁物侵。旷达获自古，维絷惭在今。缅怀篱下菊，结念丘中琴。川涂渺无绪，风波浩难任。行因逐物役，杳然返素心。","dynasty":"明代","title":"九日安陵同蔡成之发舟"}
{"author":"王廷相","content":"按图欣名胜，宿心慕蜀甸。今兹遂游旅，偶得契贞观。危埤凌山椒，层楼接天汉。阳律嘘生遂，春令行雷电。原隰芬草树，巘崿各葱茜。幽人时往来，丹鹤亦回缅。华阳带锦水，佳丽足三叹。幽赏纷林花，离悰剧江燕。虽乏长卿才，颇协康乐玩。嗟尔见羁束，鄙哉任情恋。瑶草竟何掇，缁发日云变。嗜物天机伐，矜智圣灵散。愧彼丘园徒，挥手谢簪弁。","dynasty":"明代","title":"登迎晖楼有作"}
{"author":"王廷相","content":"牵组次炎方，采蘅历锦泽。迢迢万里桥，悠悠三河客。雪岭下春湍，月峡忆归席。怅此孤根蓬，安得双飞翼。洲融鸟含景，露蕤木弄色。群动与时遂，吾生坐拘迫。张掾感莼味，陶令悲形役。岂不景先达，情恋昧多益。吹万天运涂，得一圣灵宅。亹亹道有会，洒洒性自适。绮季灭尘响，于焉南山侧。","dynasty":"明代","title":"于万里桥有作"}
{"author":"王廷相","content":"垂杨绿堪染，黄鸟鸣不歇。春来念朋旧，游衍兴超忽。腊时酒已清，河渚茵初发。欣来即命筹，乐至岂待节。张筵金沙堰，鸣葭朱林樾。攀花赠长谣，临觞促馀阕。离群戚不浅，感物衷屡结。劳生销华簪，徇禄涉穷发。自乖沈冥理，已絷浊水辙。旧书恒自简，远梦竟难达。洒泪夷梁道，浮云望中没。","dynasty":"明代","title":"怀王庸之"}
{"author":"王廷相","content":"天门峭双阙，崒峍迥相对。洞劈华阳口，石裂方壶背。寒云莽空阔，秋潮浩奔逝。我行属风波，狂起飞龙濑。三山渺何许，孤舟日摇裔。空怀招隐篇，不逢采真会。傲吏恒乖俗，逸韵故轻势。郁郁佳山水，平生有深契。骑箕列星遥，从龙帝阍翳。方将拟抱关，何由期归枻。","dynasty":"明代","title":"天门山"}
{"author":"王廷相","content":"山行苦登陟，水涉意自洽。南峦一雨泻，北湖千涨纳。岑岑帆初扬，浏浏风愈飒。莲歌夹浦闻，渔唱隔烟答。摇裔顺流潮，隐见依城阁。云霞暮生变，凫鹜晚成匝。蕴灵兹土胜，探幽予心合。延伫湖上濑，罙然忆苕霅。","dynasty":"明代","title":"发泗安暮泊湖州"}
{"author":"王廷相","content":"古城临平洲，落日清江转。夏木巳阴森，遥峦日葱茜。引领千仞冈，群秀纷可辨。回薄万古心，超旷九州览。节候变歊郁，途次弥偃蹇。梁野行遽及，秦关望犹缅。灵源一流眺，旅思忽以展。却忆玉台游，拟弄缑山管。","dynasty":"明代","title":"过睢州"}
{"author":"王廷相","content":"系舟青城浦，川坻隐曛夕。逸思浩连蜷，迥野漫登历。飙清树交爽，烟晚山逾碧。乘月荡孤棹，秋□□□□。","dynasty":"明代","title":"泊青城其一"}
{"author":"王廷相","content":"莽陂秀红蓼，中野水云多。爽绿散筠筱，幽芳闻芰荷。尘鞅日劬悴，时物纷凌摩。心閒结遥梦，游仙送清歌。","dynasty":"明代","title":"泊青城其二"}
{"author":"王廷相","content":"君不见梁王已破六国垒，苑中便起文园台。黄金白玉架楼阁，绮榻延宾四向开。清泠池上三尺雪，相如新赋倾邹枚。临邛美人斗花朵，挑以琴心礼岂那。汉庭卖赋得千金，白首游梁计亦左。今人空怍古人风，抱策为儒叹不逢。呜呼古来文士不简岂足病，且览词彩如长虹。","dynasty":"明代","title":"梁苑歌其一"}
{"author":"王廷相","content":"黄河东来沙填海，陈留十山几山在。梁王古苑九地深，岁岁龙蛇窟穴改。我田在苑苑在东，灌园凿井当其中。应门两黄鹤，抱琴双玉童。行歌曳杖如游龙，前身恐是河上公。君不见七十二帝如旋蓬，惟有尧舜流高风。人生百年电闪闪，何必希时钓誉攀援日月独为功。子云草玄恒不调，虞卿著书仍固穷，我怀欲附沙洲鸿。","dynasty":"明代","title":"梁苑歌其二"}
{"author":"王廷相","content":"素业大梁郊，开门即广野。簸弄无沧流，安得清泉泻。凿井汲澄深，学作灌园者。畦蔬杂花卉，犹堪树枌槚。井上琼枝秀袅娜，十年相见碧崖峨。玉山鸾凤几时至，乞与高梧长作窠。","dynasty":"明代","title":"凿井歌"}
{"author":"王廷相","content":"太乙巉巉太白东，中有佳士才且雄。西京之侠赠龙剑，凌轹不数渭上翁。被褐忽来谒天子，手接双霓弄海水。蛟螭嚇人磨齿牙，拂衣还入云厓里。云厓千万丈，莽苍临平野。白日历高标，飞流绝奔马。龙蛇萧萧谢傅心，溪谷盘盘远公社。泠泉终日快闻韶，古木千章不知夏。桐花乳燕午风轻，茅屋荒池夜雨晴。幽人开尊石坛下，客来相对称达生。春阳迟迟鸟鸣涧，美稼离离人上坪。蓝田辋川在何处，图史常垂谏议名。中原犹格斗，豺虎日侵寻。七泽波寒洞庭远，九疑云尽苍梧深。百年悽恻终南心，为君写作终南吟。斸茅卜居夹深沜，白发相将弹舜琴。彼美人兮望不来，朱弦瑶轸漫相开。野人醉倒啸歌起，万壑秋生明月台。","dynasty":"明代","title":"终南吟赠王尧卿"}
{"author":"王廷相","content":"少微宫中星彩蚀，先生归来盘白石。终南山前玉光发，先生采苓歌明月。明月徒照青林人，开花落花空恼春。春风入门两佳客，委坠枯槁羞常伦。飘翩鸾鹤本难疋，出没蛟龙自有神。君不见风云不发李飞将，奴史封侯取卿相。敬通文章绝世奇，垂老蓬蒿苦相向。古来万事安足辩，谁向蓬莱问清浅。池鱼城火今何辞，白璧苍蝇讵能染。太乙山，渼陂水，摇荡晴春几千里。长日独弹琴，青天时隐几。不为枯查悲逝波，且倚幽兰赏佳士。佳士栖碧山，浮云任往还。著书弥岁月，消息满人间。人间五岳庆云开，天上六龙白日回。东山终为苍生出，绮皓还因嗣帝来。嗟予留滞秦城东，鄠杜风流在眼中。梅花雪落空惆怅，明日关门自转蓬。","dynasty":"明代","title":"渼陂子还山歌"}
{"author":"王廷相","content":"前年策放东海滨，乘閒日弄沧波春。有时回首玉阙下，浮云万里生氛氲。剖心未酬明主顾，一剑长留国士身。苍蝇贝锦意不足，何日金鸡赦逐臣。翠华云影飞仙路，吾道穷途安足数。凤鸾铩羽投长沙，鹦鹉词高忍羁旅。襄阳夫子豪俊才，古情道气空九垓。念我飘零日月长，悲歌激烈形神开。神开歌促劝我酒，酒中盻剑心相厚。公馆春花笑向人，顾我穷愁复何有。昔年肮脏见天子，祗今索莫风尘里。白日沈销五岳光，九地龙蛇飞不起。许由被尧让，巢父闻之耻。逃此箕山阳，临溪还洗耳。鹿门亦有庞德公，独携妻孥远城市。鸱夷之舟已电灭，至今五湖水清泚。原生环堵长蓬蒿，孔圣曲肱亦饮水。丈夫不逢同所归，古人高节眼中稀。青春好着东山屐，莫遣风霜惨客衣。","dynasty":"明代","title":"扬州与鹿门子饮酒歌"}
{"author":"王廷相","content":"桐宫桑林古帝国，千年迹灭名空在。龙山连陵如朵云，无穷涡水东流海。明王朝元殿，魏武省稼台。蟠螭剥白石，古棘崩苍崖。雄豪已逐暮云散，精灵时向空林哀。灿灿瑶华苑，绀殿伯阳宫。古木蔽日月，万瓦摧鱼龙。黄鹤秋飘翻，丹井冰峥嵘。犹龙恍惚度沙海，惟有药草年年生。城中连延三万户，中有豪家多官府。宾客懒作游冶盘，翠幕层楼对花树。桃花飞入窥洞房，洞房七十紫鸳鸯。花里仙人散风雨，回笙合瑟春迷茫。帘底芙蓉儿，不知上客尊。临池纤手雪藕丝，金盘相劝故意勤。滴露金叵罗，停云玉树歌。杨花飞荡烟相和，黄鹂紫燕春心多。玄晏先生鹤氅衣，闭门三月学蓍龟。有书不敢犯天子，击剑徒尔心神飞。帝德雄图流水去，五岳勋名在何处。若使豪华镇相守，季伦不灭平原寿。怅望青牛紫气纷，河上公兮同出秦。遨游玄圃三千阙，藉手云霞谢世人。","dynasty":"明代","title":"亳都行"}
{"author":"王廷相","content":"海客凌扶桑，簸弄红锦湍。蓬莱坐见水清浅，回波不尽流人间。左绵山高天阙峙，中有飞泉喷清泚。烟雾春霏沧海澜，珠玑夜溅星河水。洒空玉瀑翠微连，瑞霭灵氛散远天。鸾仪倒映三珠树，花气遥通五色泉。泉里仙人兰台客，爱把清泠坐朝夕。濯发行修鸿宝篇，洗心时沃丹砂液。君曾献赋承明殿，文彩声名满霄汉。山中注书今几时，彤阁嘉祥待述撰。谢傅东山各一时，苍生悬恋未云迟。翛然远与世尘隔，泉壑风流且自奇。春来泉壑起鸣雷，天上风云百道开。请看白日烟岚窟，时有游龙行雨回。","dynasty":"明代","title":"金内翰五泉歌"}
{"author":"王廷相","content":"汉江秋泻天河水，汇作平湖二千里。郢东之山海上峰，山人飘飘羡门子。我乘素舫一帆悬，鹏举风飞欲上天。棹歌不尽江南调，落日沧流生紫烟。","dynasty":"明代","title":"汎湖篇"}
{"author":"王廷相","content":"海山先生达者流，谢却尚书百不忧。都人争惜大司马，先生喜得逍遥游。君不见汉家贵盛称杨氏，四业五公照青史。未央出入剑履尊，一语回天山可徙。当时气焰何矫矫，如今寂寞安足道。华阴山下司徒坟，石马荒凉满秋草。海翁海翁从古然，四时之序恒推迁。未老身閒此真乐，急流勇退称高贤。穷亦不足悲，达亦不足喜。白日入地还上天，蛟龙能潜复能起。挥手浮云且归去，莫向人间问前路。屐齿高跻岱岳峰，钓竿閒挂扶桑树。扶桑海岸是君家，仙人常驻五云车。为予寄讯洪厓子，早晚相期凌紫霞。","dynasty":"明代","title":"赠别王司马先生"}
{"author":"王廷相","content":"南都诸曹官事简，南都大夫乐游衍。我来半载值多务，九日登高不嫌晚。太平门开山簇簇，锦石灵泉间珍木。野人已慰沧洲心，诸贤真享烟霞福。观音阁下秋江横，燕子矶头瑶草青。虽无仙菊十丈把，颇有名酒千杯倾。金陵佳丽区，万古来贤豪。灵运诗篇悬白日，安石棋墅生蓬蒿。我生何啻鸿一毛，浩歌不谢青天高。东吴山水兴方剧，北极星辰梦巳遥。回瞻勾曲峰，上接牛女矶。华阳七十洞，洞洞生阴晖。矫首招鸿蒙，把臂谈希夷。玉仙之居天地枢，尧水不没秦兵迷。赤龙白鹄日飞走，琼户金坛紫云阜。尘中懊恼伤素怀，欲向茅君结宾友。","dynasty":"明代","title":"九日游观音岩歌简同游诸君子"}
{"author":"王廷相","content":"江上水军齐霭霭，跨橹悬幡巳夙待。阵分天地九团花，气变风云万条彩。中流伐鼓扬羽旗，中丞亲督操江师。冲前突后奔潮涌，千艘万舰轰雷飞。江中骇浪滚滚生，甲光闪烁流日星。冯夷魄夺海若走，六鳌股栗三山倾。白战无休鼓声怒，纵尔真敌亦狼顾。恍疑风雨挟鬼神，颇似蛟龙荡烟雾。须臾江净霞帜飘，不闻人语闻鸣桡。龙骧振旅收吴会，伏波楼船清海妖。公昔开府当银夏，五万貔貅不嫌寡。贺兰山下春草青，何物胡人敢驰马。中丞中丞有深虑，居重图轻贵形势。承平日久讳言兵，笑杀迂儒抱经济。","dynasty":"明代","title":"张中丞操江行"}
{"author":"王廷相","content":"九真之域连南溟，二仪运化山水清。砂乳遥分南斗气，孔翠偏含赤帝精。羽毛皎皎倾九都，紫茸花点金明珠。光仪色相遥怜尔，曳电飘霞宛相似。春晴矫入苍梧天，月冷翻回洞庭水。洞庭苍梧满光采，阆岑玄圃空相待。清梦偏宜琼玉田，閒心最惜温凉海。红鸾舞月共佳期，白鹤冲云更不疑。长随玉女朝丸药，每看仙人昼赌棋。仙人玉女紫云隈，翠作銮车金作台。灵椿白榆对结子，八千馀岁仍归来。温伯雪子锦城仙，文藻风流世所贤。堂上春晖烟雾散，图中珍翼鬼神传。秋风明日叹离居，巫峡吴江万里馀。愿借交南双锦翼，为传天上玉宸书。","dynasty":"明代","title":"孔雀图歌"}
{"author":"王廷相","content":"巫峡之西金天开，青城翠阙分蓬莱。白帝吹成五云气，素女削出莲花台。莲花台阁中天起，五岳三山宛相似。绝巘翻回日月车，飞湍上接星河水。飞湍绝巘相洄沿，岷江直与东瀛连。侧峰倒映蛾眉雪，浮云下入苍梧烟。我临出日望沧海，紫气犹疑仙人在。三十碧峰莲花开，飞翠层岚荡灵彩。金茎著花几回拂，玉简遗章不能读。游龙矫后玉潭空，归鹤重来海桑绿。我客青城改岁华，君游丹阙早回车。东高峰顶春閒处，共揖丹丘弄彩霞。","dynasty":"明代","title":"青城山歌送郭鲁瞻赴阙"}
{"author":"王廷相","content":"豫章妖星蚀太白，飞入钩陈斗光赤。钦天博士不敢奏，远臣见之空啧啧。周公卜鼎八百春，汉代规摹远过秦。山东诸侯自破灭，淮王鸡犬安能神。白洲老子中台长，何用文章䛕新莽。庆阳鄙夫称雄特，学得兵书翻助贼。南风不竞北人力，东门黄犬嗟何及。君不见河南许汝登，皎皎真丈夫。口中舌可断，万岁不肯呼。匣里宝刀光电电，悔不先发枭贼颅。报国心丹不言苦，甘死宁能效囚虏。已拚魂作太湖云，何辞血染洪州土。黄霾塞天白日昏，长风翻江帝心怒。鄱阳未接勤王师，坐令狂奴气先阻。汝登汝登振古豪，吞声苟免蜉蝣曹。","dynasty":"明代","title":"南昌行"}
{"author":"王廷相","content":"阊门水绿春如锦，春水盈盈片帆稳。游人唱彻江南词，共说姑苏美不尽。姑苏山海自天开，佳丽今从圣代回。九州天府兹良是，估客帆樯万里来。黄金浮夜气，空青过西州。酒徒醉击玛瑙案，豪家不数珊瑚钩。三条五剧芙蓉花，钟鼎文章十万家。尚书坊里金行马，阁老门前玉辟邪。别有豪华胜开府，高馆飞甍临大路。累石花囿拟峰峦，引水金塘袅烟雾。金塘花囿风光好，燕子鸳鸯满芳草。三春花落不知愁，犹自延宾醉晴昊。不辞门屏繁车马，玳瑁筵开意弥下。挽入幽房兴杳绵，催上兰舟更飘洒。桃根桃叶双小仙，教成歌舞劝芳筵。红衫惯作前溪绿，綵扇初番子夜篇。不嫌死作合欢树，但愿生为并蒂莲。莲花花开香远闻，愿取缝君夹锦裙。水底莲根解人意，明年开花仍奉君。君不见吴王雄长争黄池，一朝霸气风雷飞。自云祖德让天子，今乘王气东南陲。前年入郢鞭楚王，今年浮海㛰齐姜。齐姜不及西施艳，别画双蛾新样长。长洲射猎归来晚，促赐金钱代休浣。深宫夜语不飞香，承恩常是无人见。繁华不为昔人住，江水悠悠日东去。采莲惟听今人歌，落日风吹乌桕树。洞庭山，太湖水，千载白云宛相似。六代三吴竟谁是，会稽谢康乐，眉州苏学士。天上精灵如可期，棹我扁舟泛三子。我劝二公金屈卮，二公酬我白苧词。醉来引手抱明月，清光岂是真娥眉。洞箫一𣲖彩鸾下，铁篴三弄浮云驰。浮云天际生氛氲，世路茫茫愁杀人。请君抛却眼前事，同醉五湖湖上春。","dynasty":"明代","title":"姑苏行"}
{"author":"王廷相","content":"西山三百七十寺，正德年中内臣作。华缘海会走都人，碧构珠林照城郭。忆昔武皇倦机务，金马门前有权竖。卖官何止金为堂，通贿能令鬼上树。六边将帅多奴贱，未挂兵符先见面。文官细琐不值钱，镇守监鎗动千万。熏天气焰侔天子，嘘之者生啐即死。眼前变故如掌翻，有贿方能保无事。南海明珠不足尚，西域珊瑚斗寻丈。九州珍宝集京都，遂使私门敌内帑。人间富贵尔所有，不虑生前虑生后。高坟大井拟王侯，假藉佛宫垂不朽。凿山九仞平如席，殿阁翚飞照云日。已请至尊亲赐额，更为诸僧求护敕。东林画壁千步廊，西林莲台七宝妆。南庵日月低浮图，北寺虹霓垂石梁。金银何算委沟壑，夜夜中天生宝光。释迦释迦尔亨会，慈悲反受豪华累。土木横起西山妖，忍见苍生日憔悴。","dynasty":"明代","title":"西山行"}
{"author":"王廷相","content":"历乱秋鸿影，送我秋风悲。秋风别君黄叶寺，走马秦关今几时。秦关雍水帝王州，汉阙唐陵灞浐头。古来词客不相负，暇日独寻名胜游。华严川上云霞开，紫阁峰前锦绣堆。千载磨漫辋川画，今人指点昆明灰。皇图霸业惟流水，遗魂古祠空蒿莱。昂藏四老在何处，寂寞五陵真可哀。观山观水秋风客，落日怀君晚坪赤。云中递我尺素书，远道开缄三叹息。睢阳蔡黄门，大梁田给事。明月春花轩，相呼吾与子。百壶倾倒不论钱，谁识长安四酒仙。酬尧酬舜舜不起，把酒休歌行路难。山公醉来忘捉鞭，骑马马走青楼前。楼头倡女远相认，襄阳小儿笑向天。习家池平几千载，山公风流至今在。头童齿豁行相及，停觞住拍欲谁待。登山览胜秋茫茫，此时忆君空断肠。东飞伯劳不辞远，瑶草灵芝好寄将。","dynasty":"明代","title":"酬孟望之"}
{"author":"王廷相","content":"巴东山高水如注，游子东行傍归路。五月江平滟滪堆，咫尺瞿塘谁敢渡。峡里云霞日日新，伏龙跃马巳成尘。清歌长啸风流在，且醉夔阳竹叶春。","dynasty":"明代","title":"夔州简卢朝言"}
{"author":"王廷相","content":"郎在荆门妾在家，年年江上望归查。荼蘼种得高如妾，纵有春风枉却花。","dynasty":"明代","title":"巴人竹枝歌四首其二"}
{"author":"王廷相","content":"朝霞飞散，正微借清霜，林外烘染。摇落年华，宋玉又伤幽怨。小楼悄悄阑干倚，最浮云、不堪情恋。玉书难寄，楚天空阔，梦迷人远。叹双鬓、年来较短。算病旅中秋，不禁登玩。只见青山，谁见古时人面。乡心渺渺随流水，更不待、商歌魂断。新愁顿起，半窗暝雨，一声归雁。","dynasty":"明代","title":"桂枝香"}
{"author":"王廷相","content":"古人不可见，还上古时台。九月悲风发，三江候雁来。浮云通百粤，寒日隐蓬莱。逐客音书断，凭高首重回。","dynasty":"明代","title":"登台"}
{"author":"王廷相","content":"云鬓蛾眉紫凤笙，三千队里独分明。君王莫作寻常看，一别昭阳便隔生。","dynasty":"明代","title":"宫词（四首）"}
{"author":"王廷相","content":"宫使传呼驾出忙，芙蓉小苑尽生香。长门深锁无由见，不及飞花绕玉床。","dynasty":"明代","title":"宫词（四首）"}
{"author":"王廷相","content":"二月昭阳春已和，牡丹亭馆几经过。长门亦有闲花树，玉辇不来庭草多。","dynasty":"明代","title":"宫词（四首）"}
{"author":"王廷相","content":"花扑珠帘玉殿春，翠娥分队唱歌新。如今恃宠多娇贵，领得霓裳不著身。","dynasty":"明代","title":"宫词（四首）"}
{"author":"王廷相","content":"江草江花满眼新，不知郎处几多春。愁来欲上东峰望，上到东峰愁杀人。","dynasty":"明代","title":"巴人竹枝歌（四首）"}
{"author":"王廷相","content":"野鸭唼唼一双飞，飞到侬池不肯归。莫共鸳鸯斗毛羽，鸳鸯情性世间稀。","dynasty":"明代","title":"巴人竹枝歌（四首）"}
{"author":"王廷相","content":"蒲子花开莲叶齐，闻郎船已过巴西。郎看明月是侬意，到处随郎郎不知。","dynasty":"明代","title":"巴人竹枝歌（四首）"}
{"author":"王廷相","content":"天阔浮烟迥，沙平落照低。春江同在眼，只觉异巴西。","dynasty":"明代","title":"阆中歌"}
{"author":"王廷相","content":"日日风尘色，劳劳簿领身。不知明镜里，已作二毛人。","dynasty":"明代","title":"初见白发"}
{"author":"王廷相","content":"采蘅金陵江，往来石城道。不问江南人，安识江南草。","dynasty":"明代","title":"江南曲（二首）"}
{"author":"王廷相","content":"江上杨柳花，袅袅不肯住。随燕入帘栊，因风复飞去。","dynasty":"明代","title":"江南曲（二首）"}
{"author":"王廷相","content":"芳树不自惜，与藤相萦系。岁久藤枝繁，见藤不见树。","dynasty":"明代","title":"芳树"}
{"author":"王廷相","content":"天设潼关金陡城，中条华岳拱西京。何时帝劈苍龙峡，放与黄河一线行。","dynasty":"明代","title":"潼关"}
{"author":"王廷相","content":"玉女霓裳斗彩虹，君王仙去凤楼空。只今惟有垂杨树，留得寒蝉咽故宫。","dynasty":"明代","title":"过骊山"}
{"author":"王廷相","content":"莫向隋宫问六朝，琼枝玉蕊已烟消。只今惟有湖边柳，犹对春风学舞腰。","dynasty":"明代","title":"芜城歌"}
{"author":"王廷相","content":"岭环隔翠苍龙绕，突出神峰霄汉边。金井不须开宝穴，万年天子是飞仙。","dynasty":"明代","title":"预卜玄宫"}
{"author":"王廷相","content":"万山回合羽林军，山外旌旗望不分。欲识圣人行在所，五云随处结龙文。","dynasty":"明代","title":"扈从谒陵"}
{"author":"王廷相","content":"五岳俱神峻，岧峣泰岱偏。半岩回骏马，绝顶俯云烟。一览小天下，三更见日躔。蓬莱疑只尺，直恐碍飞仙。","dynasty":"明代","title":"登岳"}
{"author":"王廷相","content":"步屧临清晓，尘襟净素秋。井梧疏下叶，畦水细分流。鸠鹊随人喜，云霞隔苑幽。园丁锄菜甲，吾道已沧洲。","dynasty":"明代","title":"官园"}
{"author":"王廷相","content":"夕阳动高阁，密树下层阴。暮色入帘早，秋寒近榻深。寂栖同睡鹤，独晤有鸣琴。扰扰浮尘里，谁哉共赏音。","dynasty":"明代","title":"斋居"}
{"author":"王廷相","content":"今年半百五，陡觉鬓华新。众羡老臣日，予惟漫浪人。南州有耕亩，北阙未抽身。却忆凫鸥伴，相知尔独真。","dynasty":"明代","title":"戊子初度"}
{"author":"王廷相","content":"返照窥林薄，循行侧径迷。孤村无客至，二月已莺啼。池秀含香萼，沙抽带雨荑。分明在人境，终日得幽栖。","dynasty":"明代","title":"晚步"}
{"author":"王廷相","content":"跃马蒙城道，飞津下蔡洲。江湖行役远，天地此身浮。淝水寒烟积，淮山丛桂秋。昔人俱寂寞，临眺迥生愁。","dynasty":"明代","title":"下蔡"}
{"author":"王廷相","content":"野亭临水曲，裁树半垂杨。戴胜鸣阴雨，鸬鹚下晚塘。人间知帝力，花发报春阳。久被浮名缚，龙墀隔梦长。","dynasty":"明代","title":"春日有怀东林别业"}
{"author":"王廷相","content":"片舫飞云色，来时绕百蛮。巳游北极遍，仍向五湖还。采药桄榔浦，诛茅薜荔山。高风落桂海，直拟谢公閒。","dynasty":"明代","title":"送许山人还潮阳"}
{"author":"王廷相","content":"与子异乡县，浮云靡定征。何由芳宴展，空尔岁华惊。远水烟霞烂，芳洲杜若生。中原龙卧稳，落日迥含情。","dynasty":"明代","title":"寄价夫"}
{"author":"王廷相","content":"平郊望不极，台上远天青。叶落鸟窥井，人閒风扫亭。孤云供夕眺，众籁惬秋听。野性便幽静，非关慕独醒。","dynasty":"明代","title":"和庸之韵"}
{"author":"王廷相","content":"巴峡何年凿，千流会入夔。禹功终古赖，天险蜀人私。山断黄鱼浦，江沈白马碑。英雄常失据，休说寄安危。","dynasty":"明代","title":"巴峡"}
{"author":"王廷相","content":"叠岭师先捷，松州部远移。不缘蜀父老，却罢汉旌旗。火井秋能度，碉门瘴可披。六番从尔长，莫作负恩私。","dynasty":"明代","title":"六番"}
{"author":"王廷相","content":"一官将白首，名字落人间。直道晚成宦，劳生多苦颜。兹游方浩荡，何日遂高閒。素业黄河曲，云松久闭关。","dynasty":"明代","title":"五十赴官"}
{"author":"王廷相","content":"佳节逢重五，移尊上广堂。羁怀开造次，远眺入苍茫。暑雨鸠林爽，南薰燕幕凉。喧江龙舸竞，无那楚人狂。","dynasty":"明代","title":"端阳日诸僚宴集二首其一"}
{"author":"王廷相","content":"玉树良朋集，欢歌晚未收。应时传角黍，随俗荐蒲瓯。层阁超尘响，清江醒醉眸。昔贤鹦鹉会，悽断藕花洲。","dynasty":"明代","title":"端阳日诸僚宴集二首其二"}
{"author":"王廷相","content":"崎岖脱水峡，莽苍宿江门。蜀雨非难事，山云更易昏。戒涂足夜虎，远梦恼秋猿。边裔方多警，驱驰敢厌烦。","dynasty":"明代","title":"宿江门"}
{"author":"王廷相","content":"林迥盘浮霭，江清映白沙。雨荒锦水竹，烟暖少城花。旅食宜风土，春游眷物华。此中堪逸老，何必问丹砂。","dynasty":"明代","title":"城西李氏园宴集"}
{"author":"王廷相","content":"林卧真吾惬，芳菲况夏园。种桃临甃碧，架蓏缀门繁。野雀驱虫下，山蜂抱叶翻。相关幽事足，谁复梦乘轩。","dynasty":"明代","title":"夏日林居其一"}
{"author":"王廷相","content":"衡宇侵云白，乔林蔽野青。真堪泽豹变，不碍学鸿冥。一壑予将老，三闾尔独醒。行藏漫回首，天地总浮萍。","dynasty":"明代","title":"夏日林居其二"}
{"author":"王廷相","content":"向夕云霞映，苍茫川渚幽。未辞鹑火月，巳近草虫秋。徵士黄花径，骚人白芷洲。奈林归卧稳，吾道尔同仇。","dynasty":"明代","title":"夏日林居其三"}
{"author":"王廷相","content":"柴门青对野，吟眺澹忘归。树晚明霞缀，沙晴翠羽飞。山林吾志在，天地此生微。扰扰人间世，风尘今息机。","dynasty":"明代","title":"夏日林居其四"}
{"author":"王廷相","content":"花暗棠梨浦，禽鸣桑树林。浓霞淹曙色，微雨作春阴。田父班荆坐，渔翁濯足吟。偶来人境外，销却宦游心。","dynasty":"明代","title":"石井别业有作"}
{"author":"王廷相","content":"四月潜阳达，云烟拍岛生。无风能袅袅，匝水故盈盈。恍惚灵仙驾，飘摇罨画城。人心多想像，虚拟蜃为情。","dynasty":"明代","title":"海市"}
{"author":"王廷相","content":"敝馆荒城曲，孤舟野水边。月明新霁夜，风冷欲霜天。长路勤民隐，劳歌敢自贤。虽然尘浊日，时有白云篇。","dynasty":"明代","title":"下邳"}
{"author":"王廷相","content":"风水维舟岸，金城代鼓馀。凄凉行泽国，迢递忆家书。逆旅坐星饭，澄湖闻夜渔。鸡鸣向前路，沙月引空虚。","dynasty":"明代","title":"宿金城"}
{"author":"王廷相","content":"旅泊清淮夜，扁舟怯独行。风钟半沦灭，水月共微明。放逐甘吾道，栖遑念友生。高歌视雄剑，不觉壮心惊。","dynasty":"明代","title":"宿淮上寄何仲默"}
{"author":"王廷相","content":"日出沙垠白，潮回岛岸悬。柳春轻袅袅，竹雨净娟娟。地僻多幽事，官閒足晏眠。真成叔夜懒，更奥子云玄。","dynasty":"明代","title":"昼眠"}
{"author":"王廷相","content":"念汝词林彦，时清兴不疏。讲筵回大道，直馆校残书。台候神仙上，鸾仪梦寐馀。岷江东入海，何处觅双鱼。","dynasty":"明代","title":"寄价夫"}
{"author":"王廷相","content":"桃岸明深火，鸥沙落细云。雨晴春富丽，江涨路支分。轩冕终何事，丘园有故群。远游仍素食，意绪日纷纷。","dynasty":"明代","title":"远游"}
{"author":"王廷相","content":"官事催行役，无由暂取间。沿江三月路，全蜀万重山。道拙文章外，颜摧旅寓间。不知王子赣，何日出秦关。","dynasty":"明代","title":"江上作"}
{"author":"王廷相","content":"袅袅飞仙阁，空言逼斗辰。江流平入楚，栈道远通秦。伯主并吞旧，风云战代频。终成失天险，切莫弃君臣。","dynasty":"明代","title":"飞仙阁"}
{"author":"王廷相","content":"云净群山出，行舆暂一停。飞泉明素练，苍壁倚雕屏。佛界丹青古，仙人洞壑灵。沿回随去住，彷佛昔曾经。","dynasty":"明代","title":"山行"}
{"author":"王廷相","content":"华亭孙太史，夏宴敞林堂。池上莺吭滑，琴中水调长。行杯方潋滟，落日太匆忙。醉息阴阴木，无烦风洒裳。","dynasty":"明代","title":"夏日饮孙贞甫园亭用韵"}
{"author":"王廷相","content":"华春巳随处，逸兴若游仙。忽到苍厓下，閒听万壑泉。折麻思远道，濯耳仰高贤。胜事双溪曲，重来咏采莲。","dynasty":"明代","title":"春日游览近郭山水其一"}
{"author":"王廷相","content":"近山奇绝处，萧洒此攀跻。巳历翠微尽，真堪肥遁栖。瀑泉喧上界，竹树暗中溪。日暝下山去，苍茫路欲迷。","dynasty":"明代","title":"春日游览近郭山水其二"}
{"author":"王廷相","content":"宦迹何淫滞，吾生亦有期。空歌白石调，谁采北山芝。忽见春花满，坐令归兴滋。茫茫怀二仲，江海挂帆迟。","dynasty":"明代","title":"宦迹"}
{"author":"王廷相","content":"怜君幽志遂，五十即悬车。深入烟霞壑，清便水竹居。壶尊藉草处，沮溺话耕馀。要在慎眠食，閒中休著书。","dynasty":"明代","title":"送万中丞士鸣二首其一"}
{"author":"王廷相","content":"解却台中绶，何惭世上雄。人皆怜跃马，君巳附冥鸿。星斗终朝北，江河日向东。岂无清夜梦，还与紫霄通。","dynasty":"明代","title":"送万中丞士鸣二首其二"}
{"author":"王廷相","content":"客路荐觞酌，双旗为子留。迟回归阙念，浩荡出关愁。飞雨悬山阁，残霞掩戍楼。澧桥春水阔，不得并膺舟。","dynasty":"明代","title":"别侯汝立员外"}
{"author":"王廷相","content":"木叶巳下地，凄然秋意深。对君明月夜，泻我素琴心。河渚迷归棹，关山起暮砧。客愁淹不散，枉自宿青林。","dynasty":"明代","title":"秋夜宿朱山人林亭"}
{"author":"王廷相","content":"休剧谈天惊稷下，漫希图阁动西京。鱼龙骇浪有何贵，霄汉浮云空尔名。锦里先生收芋足，于陵仲子灌园成。故山春好不归去，枉却松苓日日生。","dynasty":"明代","title":"自述用庸之韵"}
{"author":"王廷相","content":"帝京南面俯中原，王气千秋涌蓟门。渤澥东波连肃慎，太行西脊引昆仑。九皇天运坤维奠，万国星罗北极尊。尧舜升平见今日，按图形胜不须论。","dynasty":"明代","title":"帝京篇"}
{"author":"王廷相","content":"燕燕辞巢菊着花，乡心羁思浩无涯。人间潮海几时静，天上星河逐晓斜。羽扇纶巾新道服，青林白石旧田家。谁堪潦倒尘埃里，日日秋风长鬓华。","dynasty":"明代","title":"秋怀"}
{"author":"王廷相","content":"中天象纬巳斑斓，法鼓逶迤肃从官。旭日晴霞散馀彩，玉楼金阁近高寒。未央云袅三珠树，太液风和九畹兰。何幸樗材将白发，皇家日日接鹓鸾。","dynasty":"明代","title":"早朝瞻望宫阙"}
{"author":"王廷相","content":"梁苑行歌谁阮籍，河壖垂钓即沧浪。荒延薜荔幽人户，閒对松筠给事堂。明月临来常纵酒，玉琴弹罢漫焚香。相思真负秋花约，回首应惭鸥鹭行。","dynasty":"明代","title":"秋日寄怀元杰"}
{"author":"王廷相","content":"康子要为天下士，斯文今滞武功原。天将卫叔成仙友，人恨长庚落帝阍。霖雨无媒龙偃蹇，梧桐有待凤飞翻。相思欲附东陵信，好及秋风雁去繁。","dynasty":"明代","title":"有怀德涵"}
{"author":"王廷相","content":"省垣梧竹抱幽虚，吏散萧然似隐居。风冷池亭犹岸帻，日斜窗几有摊书。身依明主忻难遇，官佐戎机愧自疏。有美东曹称独步，腐儒何幸接簪裾。","dynasty":"明代","title":"部斋閒居简周伯明寅长"}
{"author":"王廷相","content":"淮浦水深八尺强，新城旧城如巨洋。行舟欲泊苦迷岸，居市半空惟堵墙。浮桥锁断津吏闷，远湖口决渔人狂。顾我情非羡鱼者，临渊终日咏沧浪。","dynasty":"明代","title":"淮涨"}
{"author":"王廷相","content":"萼绿华来旷世闻，谪仙那得久人群。空将锦瑟传孤调，无复鸳罗刺五纹。月里罢摇雕玉佩，花时犹妒郁金裙。东堂见说遗情在，十二峰头有暮云。","dynasty":"明代","title":"边司徒悼亡次韵"}
{"author":"王廷相","content":"南京六月梅雨积，温湿蒸炎闷杀人。衣冠出门苦流汗，簿书堆案兼劳神。何时中夜寒露滴，安得北海冰壑邻。输与䲭夷五湖客，风江飒飒吹纶巾。","dynasty":"明代","title":"苦热"}
{"author":"王廷相","content":"使君真属草玄才，帝侧仙官被命来。曾向危途随羽翼，漫誇高谊有陈雷。文章幸藉江山丽，怀抱多从风雨开。窃禄旧京公事简，不妨临眺共衔杯。","dynasty":"明代","title":"答孟中丞雨中卧病见怀韵"}
{"author":"王廷相","content":"石城钟阜拟仙洲，虎踞龙蟠控上游。昔在梁陈称富丽，问谁台榭枕山丘。草青南浦有遗恨，潮打西陵空暮愁。倦客中原频送目，断鸿沧水迥悠悠。","dynasty":"明代","title":"金陵怀古"}
{"author":"王廷相","content":"江春日日催野芳，江上柳条金缕长。襜车络马踏青早，石坛绮阁攀云凉。野人区区献浊酤，山鸟嘤嘤喧夕阳。醉来天地两衾枕，兹游真入无何乡。","dynasty":"明代","title":"胡山人留饮"}
{"author":"王廷相","content":"碧水清霜冷缊袍，无媒沧海诧相遭。冥鸿恋野有何意，独鹤横秋他自高。三岛楼台生梦想，二仪风雨入诗骚。谁人更念苏司业，为解金龟换浊醪。","dynasty":"明代","title":"秋兴"}
{"author":"王廷相","content":"淮阴南下惟烟水，石埭晴湖荡漾春。杨柳青青归兴远，凫鸥片片客愁新。三年天上无明赦，随处江边有逐臣。霄汉风云多变态，刚留一舸许相亲。","dynasty":"明代","title":"一舸"}
{"author":"王廷相","content":"芙容殿里罢通籍，沧海洲边远寄家。水客珊瑚秋荡月，鲛人冰縠夜生花。五湖今遂鸱夷舸，三岛终逢博望槎。鹤驭鳌竿真入手，金符黄绶未须誇。","dynasty":"明代","title":"初至县"}
{"author":"王廷相","content":"清江碧石旅愁销，白下春生七十桥。燕客杨园花学舞，采芳沙苑雨如潮。西山拄笏忘言久，东海乘槎寄兴遥。惆怅无缘遂幽志，蓬莱归去觅仙樵。","dynasty":"明代","title":"建业旅思"}
{"author":"王廷相","content":"蚕丛万里独游身，碧水青山满意春。閒日旅怀聊自放，殊方节俗任相亲。少城燕子已无数，锦里桃花半未匀。珍重宾曹老宾友，衔杯莫厌过西邻。","dynasty":"明代","title":"招欧翁饮酒"}
{"author":"王廷相","content":"曾陪丹陛持霜简，共谪穷荒叹晚途。江外相思前夜梦，河壖归到几封书。行藏自分青山好，勋业番惊白发疏。君在濠梁多乐事，人情观尽最知鱼。","dynasty":"明代","title":"寄刘远夫"}
{"author":"王廷相","content":"悠悠江海独逢春，却对春风忆故人。旷览几时同五岳，旧游何日更三秦。移山志业空烟雾，绝代文章付隐沦。欲托飞云寄神物，只愁龙剑化通津。","dynasty":"明代","title":"寄张太微"}
{"author":"王廷相","content":"鸾彩飘翩吾国彦，秋风邂逅阖闾城。阿谁勾漏丹砂就，忽漫沧江白发生。吴女采菱潮月上，蓬仙吹笛水龙惊。兰尊画舫聊今夕，独鹤游云万里情。","dynasty":"明代","title":"苏州别葛李遂"}
{"author":"王廷相","content":"长叹梅生投百粤，何如邹子困夷梁。迷途重以风波恶，蓬鬓兼之岁月长。海内豪贤惊后辈，人间节俗厌他乡。青衫绣绂飞尘满，凤德能辞笑楚狂。","dynasty":"明代","title":"客叹"}
{"author":"陈鹏飞","content":"手撷春畦爪甲香，黄荑紫笋快先尝。我今骈邑无三百，只有园蔬一味长。","dynasty":"宋代","title":"惠州作"}
{"author":"陈鹏飞","content":"阑干一幅鹅溪绢，中有五箴排小篆。古字今文认未了，火剂针铓俱瞑眩。平生卷轴有膏盲，首尾年来逾错乱。剩储药物走医门，掉头呕冷不下咽。一落泥头千丈强，谢君欲拯非手援。银钩小变科斗文，挂我床头星斗烂。退之处士阳冰手，驱逐羽气车轮转。光芒照耀肝胆醒，两眼频看泪如霰。门前恶草锄又生，我病七年行复玩。会须着意课儿童，日日床头诵千遍。","dynasty":"宋代","title":"赠邕管察推陈仲辅"}
{"author":"陈鹏飞","content":"幕下谁人识杲之，微闻赞画向莲池。登楼不恨乡关远，拄笏只言山色奇。直道自能消鬼魅，高人何处不轩羲。它年坐上话铜狄，可是蓬莱清浅时。","dynasty":"宋代","title":"赠邕管察推陈仲辅"}
{"author":"陈鹏飞","content":"披沙觅山泉，不知泉在师锡端。借师锡端卓白石，不见师泉见山锡。须弥芥子不无别，离一离二别胡越。我师胡越俱一家，一念遍满恒河沙。沙河现作天人相，一杯普供人天饷。","dynasty":"宋代","title":"卓锡泉"}
{"author":"施耐庵","content":"天南地北，问乾坤，何处可容狂客？借得山东烟水寨，来买凤城春色。翠袖围香，绛绡笼雪，一笑千金值。神仙体态，薄幸如何消得？想芦叶滩头，蓼花汀畔，皓月空凝碧。六六雁行连八九，只待金鸡消息。义胆包天，忠肝盖地，四海无人识。离愁万种，醉乡一夜头白。","dynasty":"元代","tags":"女子，理想","title":"念奴娇·天南地北"}
{"author":"施耐庵","content":"一别家山音信杳，百种相思，肠断何时了。燕子不来花又老，一春瘦的腰儿小。薄幸郎君何日到，想自当初，莫要相逢好。好梦欲成还又觉，绿窗但觉莺啼晓。","dynasty":"明代","tags":"闺怨，女子，孤独，相思","title":"蝶恋花·一别家山音信杳"}
{"author":"施耐庵","content":"第一出开场始末【西江月】(副末上)轻薄人情似纸，迁移世事如棋。今来古往不胜悲，何用虚名虚利？遇景且须行乐，当场谩共衔杯。莫教花落子规啼，懊恨春光去矣。【沁园春】蒋氏世隆，中都贡士，妹子瑞莲。遇兴福逃生，结为兄弟。瑞兰王女，失母为随迁。荒村寻妹，频呼小字，音韵相同事偶然。应声处，佳人才子，旅馆就良缘。岳翁瞥见生嗔怒，拆散鸳鸯最可怜。叹幽闺寂寞，亭前拜月。几多心事，分付与婵娟。兄中文科，弟登武举。恩赐尚书赘状元。当此际，夫妻重会，百岁永团圆。老尚书缉探虎狼军，穷秀才拆散凤鸾群。文武举双第黄金榜，幽闺怨佳人拜月亭。第二出书帏自叹【珍珠帘】(生扮蒋世隆上)十年映雪囊萤，苦学干禄，幸首获州庠乡举。继晷与焚膏，祗勤习诗书，咳唾珠玑才灿锦，养浩然春闱必取。一跃过龙门，当此青云得路。中都风物景全佳，街市骈阗斗丽华；烟锁楼台浮锦色，月笼花影映林斜。礼乐流芳忝儒裔，双亲不幸俱倾逝。止存一妹在闺中，真乃家传多富贵。自家姓蒋，双名世隆中都路人氏。虽叨乡荐，未赴春闱。只因服制在身，难以进取。家中别无亲人，止有一妹，叫名瑞莲。年已及笄，未曾许聘。【鹧鸪天】正是锦绣胸襟气若虹，文章才学足三冬；循循善道驰庠校，济济儒风蔼郡中。题雁塔，步蟾宫，前程万里附溟鸿。此时衣锦还乡客，五百名中让世隆。【月上海棠】君子儒，文章学业驰名誉；但一心忧道，岂为贫居？十年挨淡饭黄齑，终身享鼎食重褥。前贤语，果是书中自有金玉。岁月易虚，寸阴当惜。不免到书房中将经史检点则个。琢磨成器待春闱，万里前程唾手期。一举首登龙虎榜，十年身到凤凰池。第三出虎狼扰乱【点绛唇】(净扮番将上)势压中华，仁将夷化，威风大。一曲琵琶，醉后驱鹰马。你看边塞上好光景：只见万里寒沙，一天秋草。马嘶平野呼鹰地，犬吠低坡射雁人。草丛中无非是赤兔黄獐，天际表有些儿皂雕白鹞。夜夜月为青冢镜，年年雪作黑山花。俺这里吃的是马酪羊羔，说甚么龙肝凤髓？穿的是狐裘貂帽，要甚么锦衣绣裳？比着他诸夏无君，争似俺蛮夷有主？汉家虽盛，曾与和亲；唐国称隆，结为兄弟。国号附金，而威风凛凛；中华臣宋，而气宇巍巍。远观着几层瑞彩罩金城，遥望见一派祥云笼铁柱。自家北番一个虎狼军将是也。只因大金天子，俺这里三年一小进，五年一大进，十年一总进。今经一十五年，并无一丝儿回答。俺主大怒，着俺起兵前去，打夺州城，占据粮草。不免叫把都儿每出来，与他商议，把都儿那里？【水底鱼】(小生、外、末扮番军上)白草黄沙，毡房为住家。胡儿胡女惯能骑战马。因贪财宝到中华，闲戏耍，被他拿住，铁里温都哈喇。主帅呼唤，上前参见。(净)把都儿每，只因大金天子，俺这里三年一小进，五年一大进，十年一总进。今经一十五年，并无一丝儿回答。主上大怒，着俺起兵前去打夺州城，占据粮草。众把都儿每听吾号令，不可有违。【豹子令】点起番家百万兵，百万兵，纷纷快马似腾云，似腾云。叵耐大金无道理，与他交战定输赢。(合)安排器械便登程，杀教片甲不留存。【金字经】嗗都儿哪应咖哩，者么打么撒嘛呢，哧嘛打么呢，咭啰也赤吉哩，撒么呢撒哩，吉么赤南无应咖哩。头戴金盔挽玉鞭，驱兵领将几千员。金朝那解番狼将，血溅东南半壁天。第四出罔害皤良(小生、丑扮金瓜武士上)蓬来正殿起金鳌，红日初生碧海涛。开着午门遥北望，赭黄新帕御床高。(末扮黄门上)【点绛唇】渐辟东方，星残月淡，苍龙犹显。平闪清光，点滴檐铃响。万烛当天紫雾消，百花深处漏声遥。宫门半辟天风起，吹落炉香满绣袍。自家乃金朝一个小黄门是也。主司仪典，出纳纶音，身穿兽锦袍，与宾客言；口含鸡舌香，传天子令，如今早朝时分，官里升殿，怕有奏事官到来，不免在此伺候。怎见得早朝？但见银河耿耿，玉露瀼瀼。似有似无，一天香雾；半明半灭，几点残星。铜壶水冷，数声莲漏出花迟，宝鸭香消，三唱金鸡明曙早。人过御沟桥，灯影里衣冠济楚，马嘶宫巷柳，月明中环珮铿锵。钟声响大殿门开，五音合内宫乐奏。只见那奉天殿、武英殿、披香殿、太乙殿，谨身殿，巍巍峨峨，月色乍临仙掌动；奉天门、承天门、大明门、朝阳门、乾明门，隐隐约约，香烟欲傍衮龙浮。其时有御用监官，尚膳监官、尚衣临官，各司其事，备其所用；鸿胪寺官、光禄寺官、太常寺官，各守乃职，听其所需。周旋中规，折旋中矩，降者降而升者升；过位色勃，执圭鞠躬，跪者跪而拜者拜。文官有稷、契、伊、傅之才，武将有起、翦、颇、牧之勇，正是日月光天德，山河壮帝居。太平无以报，愿上万言书。道犹末了，奏事官早到。【出队子】(净扮聂贾列上)番兵突至，番兵突至，御敌无人为出师，教人门夜苦忧思。事到临危不可迟，奏议迁都，伏乞圣旨。(末)来者何官？(净)臣聂贾列奏闻陛下。(末)所奏何事？(净)奏为保国安民事。诚惶诚恐，稽首顿首，冒奏天颜，恕臣万死万死。臣闻番兵犯界，突入榆关，离俺中国只有百二十里之地。况彼人强马壮，本国将寡兵疲，难以当敌。不若迁都汴梁，上保社稷无危，下免生民涂炭。(末)官里道来，汴梁有何好处，可以迁都？(净)夫汴梁者东有秦关，西有两隘，南有函谷，北有巨海，地雄土厚，可以迁都。所谓\"王公设险，些守其国。\"愿我王准臣所奏，不必迟回。(末)官里道来，可退在午门外，与众官商议，即便迁都汴梁，兔致两国相争，实为便益。(净)万岁，万岁，万万岁！(退科)【点绛唇】(外扮陀满海牙上)长乐钟鸣，未央宫启。千官至，顿首丹墀，遥拜着红云里。(末)来者何官？(外)臣陀满海牙，累世忠良，官居左丞之职，有事不容不谏。(末)所谏何事？(外)臣闻番兵犯界，兵马已到榆关，相去百二十里之地，所谓\"剥床以肤切近灾\"者也。本合命将出师，剿灭夷寇；今被奸臣擅权窃柄，奏令迁都，以避强势。不惟天子蒙尘，抑且生民涂炭。于此不谏，不为忠也。诚惶诚恐，稽首顿首。君乃臣之元首，臣乃君之股肱。君有诤臣，父有诤子。王事多艰，民不堪命，若钳口不言，是坐视其危也，即今番兵犯界，何不遣将御敌，却乃迁都远避？(末)官里道来，如今朝中缺少良将，着何人为帅，统领三军，与他对敌？(外)臣闻内举不避亲。臣举一人，即臣之子，陀满兴福，此子六韬三略皆能，有万夫不当之勇。手下见有三千忠孝军，人人敢勇，个个当先。可退番兵。(净)臣聂贾列奏闻陛下，陀满海牙已有无君之心，又令其子出军，如虎加翼，为祸不浅。我王不可准奏，(外)咄！聂贾列，你何故妄奏迁都？(净)咄！陀满海牙，你何故阻驾？【新水令】(外怒科，外)九重天听望垂慈，主君贤谏臣须直。事当言敢自欺？既为官要尽臣职。(净)如今圣驾迁都，有何不可？(外)你若是要迁移，把社稷一时弃。(末)官里道来，二人所奏不同，还退在午门外，与众官商议。(外、净)万岁，万岁，万万岁！(退科，外)聂贾列。你怎见得就该迁都？【步步娇】(净)蠢尔番兵须臾至，力寡难当御，朝臣众议之。你不见昔日呵，太王居邠，狄人侵地。事之以皮币不得免，事之以犬马不得免，事之以珠玉不得免。他也无计可施为，只得迁都去。【折桂令】(外)古人言自有权舆，能者迁之，否则存之。(净)说得好！说得好！你说圣上不如太王。(外)怎忍见犬挈其妻，兄携其弟，母抱其儿。城市中喧喧嚷嚷，村野间哭哭啼啼。可惜车驾奔驰，生民涂炭，宗庙丘墟。【江儿水】(净)臣道当卑顺，秋毫敢犯之？你道能如太王则迁之，不能则谨守常法。这是不能尧舜其君罪。那百姓每呵，见说仁君迁都避，纷纷从者如归市。你道效死而民勿去，这等拘守之言，怎及得迁国图存之计？【雁儿落】(外)俺穿一领裹乾坤缝掖衣，要干着儒家事；读几行正纲常贤圣书，要识着君臣义。俺则是一心儿清白本无私。(净)你触犯了圣上，就该万死。(外)言如达，死何辞？(净)常言道：\"闭口深藏舌，安身处处牢。\"(外)怎做得窨无气？(净)你许多年纪了，还要管这等闲事怎么？(外)怎做得老无为？今日任你就打落张巡齿，痴也么痴，常自把严颜头手内提。【侥侥令】(净)半空横剑戟，四面列旌旗，战鼓如雷轰天地。你却唱太平歌，念孔圣书。【收江南】(外)呀！恰便是骄骢立仗，噤住口不容嘶。将焉用彼过谁欤？那知越瘦与秦肥？你这般所为，你这般所为，恨不得啖伊血肉寝伊皮。【园林好】(净)朝廷上尊严去处，岂容你谈论是非？全不识君臣之体。凭河死，悔时迟。凭河死，悔时迟。【沽美酒】(外笏击净怒科。外)你为人何太谀！你为人何太谀！腹中剑，口中蜜，长剑憸人蓝面鬼。百般样，肆奸回，肆奸回，把圣聪蒙蔽。俺学的是段秀实以笏击贼。你那臭名海波难洗。我好名儿史策留题。我呵这件事，你知我知，天知地知，呀，便死做鬼魂灵，一心无愧。(净)聂贾列奏闻陛下，陀满海牙故意阻驾，陀满兴福造意出军，父子将谋为不轨。(末)官里道来，陀满海牙父子既有反叛这心，着金瓜武士打死。(外)圣上，谗言不可听信。(小生，丑扯外下。末)官里道天，陀满海牙三百家口，不分良贱，尽行诛戮。龆龀不留。就差聂贾列前去监斩，不得有违。(净)奉圣旨。(末)早朝奏罢离金阶。(净)戈戟森森列将台。(合)会施天上无穷计，难免今朝目下灾。第五出亡命全忠【红衲袄】(小生扮陀满兴福上)将门庭，非小轻。掌貔貅，百万兵。威权勇猛千般计，势显英雄一派征。官宦族，名誉称，声闻彻帝京。好笑番魔也，怎当俺三千忠孝军。胆略曾经百战场，势如猛虎走群羊。胸中豪气冲天日，训练三军悉智强。自家陀满兴福。爹爹海牙丞相，今早入朝未回。目下番奴侵乱，不免把军士每训练一番，多少是好。军吏那里？(丑上)朝中天子宣，阃外将军令。覆将军，有何钧音？(小生)取军册上来。(丑取册，小生看科。末上)有事不敢不报，无事不敢乱传。将军，不好了！(小生)怎么说？(末)即今番兵犯界，聂贾列奏令迁都，圣意欲从，老相公极言苦谏，那聂贾列辄生恶意，妄奏圣上，说老相公故意阻驾，谋为不轨。圣上听信谗言，将老相公金瓜打死了。(小生哭科，末)还有一件。(小生)又怎么？(末)圣上就差聂贾列为监斩官，把将军三百家口，不分良贱，尽行诛戮。如今聂贾列那厮带了人马将到了也。(小生)这苦怎生是了？(末)将军不妨。将军手下见有三千忠孝军，人人敢勇，个个当先。待那奸臣来时，把他一刀杀了，上报老相公屈死之仇，下免三百口屠戮之苦，有何难处？(小生)我若杀了那厮，怎全得我老相公的忠义？无计可奈，只得逃难他方，再作计处。双手擘开生死路，一身跳出是非门。第六出图形追捕【赵皮鞋】(丑上)我是个巡警官，日夜差科千万端。俸钱些少几曾关，怎得三年官债满？〔西江月〕当职身充巡检，上司差遣常忙，捕贼违限最堪伤，罚俸别无指望。日里迎来送往，夜间巡警关防。虽然鹅酒得些口童，事发纳赃吃棒。今有当朝陀满丞相阻当銮驾，朝廷大怒，将他满门良贱，尽皆诛戮，只走了陀满兴福一人。奉上司明文，遍张文榜，画影图形。十家为甲，排门粉壁，各处挨捕。但有拿得着者，有官有赏。窝藏者，与本犯同罪。不免叫左右的出来分付。左右那里？(末上)讼简公衙静，民安士庶称。明如秋夜月，清似玉壶冰。覆老爷，有何分付？(丑)我且问你，这个地方谁管？(末)这是中都路坊正管的。(丑)这等与我叫中都路坊正来。(末)领钧旨。中都路坊正走动。【大斋郎】(净上)狂秀才，命儿乖。身允坊正是官差。三隅两巷民受灾。要无违碍，好生只把月钱来。身充坊正霸乡都，财物鸡鹅那得无？刮取小民穷骨髓，剥削百姓苦皮肤。当权若不行方便，后代儿孙作马驴。罚愿满门都吃素，年头年尾只吃麸。(末)你倒佛口蛇心。(净)你是甚么人？(末)我是公使人。(净)公使人，干热乱；得文引，去勾唤。穷三千，富五贯。得了钱，解一半。这等之人，如何判断？押赴市曹，一刀两段。吾奉太上老君急急如律令敕。(末)你也不像个坊正，到是个掌法司巡警。老爷叫你半日了，且不要闲说。(净)既如此，待我去见。老爷见坊正。(丑)我把你这狗骨头。我在此半日，你才来见我。到说老爷见坊正，我倒来见你么？(净)不是这等说，不曾分得句读。我说老爷见，小人是坊正。只少小人是三个字。(丑)这狗骨头！白铁刀，转口快。且不打你，听我分付。今有当朝陀满丞相阻当銮驾，朝廷大怒，将他满门良贱，尽皆诛戮，只走了陀满兴福一人。奉上司明文，遍张文榜，画影图形。十家为甲，排门粉壁，到处挨捕。但有拿得着者，有官有赏。窝藏者，与本犯同罪。(净叫科)东南西北四隅里卖豆腐的王公听着。但有人拿得陀满兴福者，有官有赏，窝藏者，与本犯同罪。(丑)拿过来，我把你这狗骨头。东西南北四隅里，岂没有个姓张姓李的？偏只有这个卖豆腐的王公？(净)老爷，有个缘故。小的老婆吃斋，卖豆腐的王公，每日挑了豆腐，在小的门首经过，小的老婆问他赊一块儿吃，他再不肯。老婆说家长老官儿，今后有甚么官府事，报他一名，故此只报他的名字。(丑)这狗骨头。我倒替你官报私仇？叫左右拿下去打。(末)禀老爷，打多少？(丑)打十三。(末打科。丑)你方才打多少？(末)打十三。(丑)狗骨头。明明打得他三板，就说打了十三，坏了我的法度。坊正起来，拿这狗骨头下去打。(净)六月债，还得快。禀老爷，打多少？(丑)也打十三。(净打科。丑)我晓得人人如此，个个一般。你打得他三下，也就哄我说打了十三。你每欺我老爷不识数，左右的如今拿坊正下去打。打一下我老爷记一根签，难道也哄得我不成？(末打净，净打丑，诨科)【恤刑儿】(丑)你十三，我十三，三个十三三十九，赛过东京白牡丹。【柳絮飞】(丑)听我分付：一军人尽诛戮，诛戮；走了陀满兴福，兴福。遍将文榜诸州挂，都用心跟捉囚徒。(合)邻佑与窝主，停藏的罪同诛。【前腔】(末)圣旨非比寻俗，寻俗。明立官赏条局，条局。反叛朝廷非小可，市曹中影画形图。(合前)【前腔】(净)排门粉壁明书，明书。扰扰攘攘中都，中都。坊正干系天来大，没钱撰不比差夫。(合前)(丑)排门粉壁剧拘，(净)各粉干系公徒。(末)假饶人心似铁，(合)怎当官法如炉！第七出文武同盟(小生慌走上)休赶，休赶，拆碎玉笼飞彩凤，断开金锁走蛟龙。【金珑璁】銮舆迁汴梁，朝廷，你信谗言杀害忠良，忠孝军尽沫亡。慌慌逃命走，此身前往何方？天可表我衷肠。俺陀满兴福，〔水调歌头〕本为忠孝将，翻作叛离人。番兵犯界，迁都远避驾蒙尘。严父金阶苦谏，圣怒一门赐死，亡命且逃生。上天天无路，入地地无门。【北绛都春】兴福家九族遭殃，六亲俱丧。衔冤枉，怎教俺三百口无罪身亡？兀的是平地里灾从天降。【混江龙】大金主上，怨着大金主上，信谗言佞语，杀害我忠良。把俺忠孝军都杀尽，教俺一身逃难，离了家乡。朝廷忙传圣旨，差使命前往他方。把兴福图形画影，将文榜遍地里开张。拿住的请功受赏，但人家不许窝藏。却教俺走一步一步回头望。痛杀淹爹和娘。走得俺筋舒力乏，唬得俺魄散魂扬。(内喊科)呀，后面军马越赶得紧急了。休赶。休赶，俺和你鱼水无交。冤有头，债有主，教你一个来时一个死，两个来时两个亡。【油葫芦】则见几个巡捕弓兵如虎狼，赶得俺慌上慌？忙上忙。天那，这场灾祸，无可提防。见那厮恶吽吽手里拿着的都是枪和棒，唬得俺战兢兢小鹿儿在心头撞。这壁厢无处隐藏。且住，这里有一都高墙，墙边有口八角琉璃井。曾记得兵书上有个金蝉脱壳之计，不免将身上红锦战袍挂在这枯桩上，翻身跳过墙去。待那士兵来时，见了这袍，则道俺坠井身亡，一定打捞尸首。那时陀满兴福在墙那边，不知走了多少路了。好计，好计。将俺这锦红袍，锦红袍脱放在枯桩上。呀，衣服脱了，粉墙这等高峻，如何跳得过？自古道人急计生，不免攀住这杏花梢，跳将过去。跳过这粉墙，恰便似失路英雄楚霸王。教俺兴福慌也不慌？不觉来到花影傍。呀，好大风，想必是天神过往。且在这花叶底下，暂躲一躲，再作区处。(下)【旋风子】(末扮太白星上)祥云缥缈，飞升体探人间。湛湛清天不可欺，未曾举意早先知。善恶到头终有报，只争来早与来迟。【北雁儿落带过得胜令】总乾坤一转丸，睹日月双琶箭。浮生梦-场，世事云千变。万里玉门关，七里钓鱼滩。晓日长安近，秋风蜀道难。险些儿误杀了个英雄汉，凄凄冷冷，埋冤世间。善哉，善哉。苦事难挨。有难不救，等待谁来？花园的土地那里？(丑上)花园土地老，并无牺牲咬。叵耐灌花奴，香炉都推倒。覆仙主，有何分付？(末)今有本国忠孝将陀满兴福，乃冤枉之人。他家三百余口，尽被昏奸诛戮，只脱得一身到此。此人去后，当有显荣之日。如今被军马追赶紧急，汝可隐形全庇此人这场大难。不可有违。(丑)领钧旨。便将此人变其形像为小神，与他躲过便了。(末)降身临凡世，起步到天宫。(下。丑坐科。小生上)风已息了，不免寻个走路。呀，这里太湖石傍，有个神像在此，牌上写明朗神之位。明郎神，陀满兴福是冤枉之人，逃难到此，若得片云盖顶，救了小将之难，他日重修庙宇，再整金身。【混江龙后】望神圣将身隐藏。兴福撮土为香，祷告上苍，但愿得俺兴福离了天罗。脱了地纲。(推丑下，自坐科)【六么令】(外、末、净、丑上)官司遍榜，捕捉陀满兴福恶党，正身拿住受官赏。寻踪迹，问行藏，俺待见了，休想轻轻饶放。俺待见了，休想轻轻饶放。(净)你们见也不曾？(众)见甚么？(净)攀脊梁不着，一个矮子。(众)攀脊梁不着，是个长子。(净)在这里，在这里。(众)在那里？(净)你看这脚迹不是陀满兴福的？(众)怎么晓得是陀满兴福的？(净)陀满兴福是个雕青大汉，他人长脚也长。(众)有多少长？(净)待我量一量，看有一丈七八长。(众)一丈七八长。且住，脚迹在这里，怎么就不见了？(净)是跳过墙去了。(众)这墙是谁家的？(外)是蒋举人的花园。那个先进去？(净)你们进去。(众)还是你进去。(净)也罢，我有个分晓。待我先把这棍子丢将进去看。(丢棍科。末)这个是护身龙，怎么丢了进去？(净)如今不叫他是护身龙。(末)叫做什么？(净)叫做查实。(末)怎么叫做查实？(净)丢这棍子进去，倘知里面有沟有河，有人有狗，也晓得个明白。故此叫做查实。(末)如今丢在那里响？(净)在平地上响，待我进去。(作跳墙科)呀，有个神像在此。牌上写着是明朗神之位。且住，陀满兴福是个有本事的人，倘撞着了他，一拳打得稀烂，还出去叫他们一齐进来。(跳出科。末)怎么又出来了，可见甚么？(净)不见甚么，只见一个神道，坐在那里。和你都跳去看。(末)我们奉上司拿人。和你推倒墙进去，怕他甚么蒋举人？墙倒众人推。(众)是如此。(众推科)果然有个神道在此。(净)列位哥哥，我和你在神道前面许下一个愿心，保佑你我早拿得陀满兴福，你道如何？(众)好好。(丑)我许一只鹅。(净)我就许一只鸡。(末)我许一刀肉。(外)我就许酒果纸烛，都在我身上。(众)明朗神爷，我每都是士兵，奉上司明文，捉拿陀满兴福。若拿得着，还你一个三牲。(丑)若拿不着，我那儿，你休怪。(外)神明怎么去亵渎他？(末)来和你在此嚷了半日，他就在也去了。和你还到墙外边去，追寻踪迹。(净)说得有理，快来，快来，走在这里。(丑)在那里？(净)这不是陀满兴福的红锦战袍？想是见我们追得紧急，坠井而亡了。(丑窥井科)一个一个。(外看科。丑)两个两个。(外)不是，是我和你的影子。(丑)怎么有人在里面说话？(外)是我和你的应声。哥，被他使了计了。(净)使甚么计？(外)金蝉脱壳之计。他哄我和你在此打捞尸首，他不知去了多少田地了？不如拿这领衣服去请赏罢。(众)说得有理。【好花儿】(众)恨不得掘地翻天，见树边一人端然，是个土地公公塑在花园。许金钱，望指点，(合)歹人歹人那里见？【前腔】(众)寻不见连忙向前，搜索尽墙边院边。莫不是隐身法术似神仙？走如烟，眼寻穿。(合前)【前腔】(众)捉拿了三千六千，做公人十年五年。马翰司公且休言，见着钱，最为先。(合前)(外)手眼快且饶巡院。(末)心机巧枉说周宣。(净)有指爪辟开地面。(丑)插翅翼飞上青天。(并下。小生吊场)你看这一起士兵，倒在我跟前许下三牲去了。这回不走，更待何时？不免拜谢天地则个。【金蕉叶】谢天，谢了天，怎么不拜谢明郎神爷？谢神，避难来，幸脱离了祸门。(欲下科。生上)咄！是何人入我园中暗隐？(小生跪科)告少息雷霆怒嗔。(生)汉子，这不是说话的去处，随我到亭子上来。【章台柳】(生)情既紧，言又窘，我斟量非奸即盗贼。(小生)小人不是贼，逃躯潜地奔。(生)既不是贼呵，无故入人家，有何事囚？(小生)小人也是好人家儿女。(生)你休得要逞花唇，稍虚词。送你到有司推问。(小生)长者息怒且停嗔，听我从头说事因：兴福本为忠孝将，谁知翻作叛离人。长者若拿兴福去，官上加官职不轻。正是得放手时须放手，可饶人处且饶人。【前腔】我将冤苦陈，教君不忍闻。(生)你是何处人氏？姓甚名谁？(小生)念兴福生来女直人。(生)做甚勾当？(小生)身充忠孝军。(生)呵，既是忠孝军，怎么不去随驾，倒在这里？(小生)为父直谏迁都阻佞臣，龆龀不留存，诛戮尽，只留我苟活逃遁。【醉娘儿】(生)我听言，此情实为可悯。汉子，抬起头来我看。(小生抬头科生)觑着他貌英雄出辈群。(背云科)结交在未遇之先，施恩在当厄之日。看此人一貌堂堂，后来必有好处。欲结义他为兄弟，未知他意下何如？汉子，请起。你不嫌秀士贫，和你弟兄相识认。(小生)小人该死之徒，得蒙长者饶恕，已出望外，焉敢与长者齐躯？(生)这也非在今日，他时须记取今危困。【前腔】(小生)死重生，怎敢忘伊大恩？(生)你多少年纪了？(小生)小人二十八岁。(生)我今年三十岁，长你二岁，你称我为兄便了。(小生)既如此，哥哥请上，受兄弟几拜。(生)不劳拜罢。(小生拜科)既为兄，休谦逊。(生)你拜我受之不稳。(小生)休道是百拜受不稳，受兄弟千拜何劳顿？除了仁兄呵，谁肯把我负屈衔冤问？(生)兄弟，我本待要留你在此。暂住几时，只是一件。【雁过南楼】(生)此间难容汝身。但人知彼此遭迍。兄弟，你衣帽那里去了？(小生)衣帽多失落了。(生)叫院子取我的衣帽并银子十两出来。(末上)衣帽银子在此。(生)你且回避。(末下。生)无物赠君，些少鏒银，不嫌少，望留休哂。(小生)多谢哥哥。(生)兄弟，你此去呵，莫辞苦辛。暮行朝隐，更名姓，向外州他郡。兄弟，你方才打从那里来的？(小生)后围墙上跳过来的。(生)我如今送你到前门出去。(别科)【前腔】(小生)拜别拜别，方欲离门。且住。我陀满兴福聪明了一世，懵懂在一时。方才跳入那秀士园中，他不拿我送官请赏，反助我银两，又结义我为兄弟。我久后若得寸进，欲报恩义，未知他姓甚名谁？猛回身，猛回身，又还思忖。(生)呀，兄弟，你去了怎么又转来？(小生)特有少禀，欲言又忍。(生)兄弟有甚话？但说不妨。(小生)哥哥姓和名，小兄弟敢问？(生)自家姓蒋，双名世隆。中都路人氏。兄弟，你三回四次问我的姓名，莫非恐人拿住，要攀扯着我么？(小生)无他效芹，略得进身，犬马报，怎敢做半米儿生分？(走科。生)兄弟且慢去，我还有几句言语嘱咐你。【山麻客】(生)你去渡关津，怕有人盘问，又没个官司文凭路引。此行何处能安顿？蓦忽地怕有便人，寄取一封平安书信。【前腔】(小生)兄长言，极明论。遍地军州，立赏明文。世没个男儿，有谁投奔？一片心，后土皇天，表我忠直，不陷良人。【尾声】埋名避祸捱时运，满望取皇家赦恩。罪大弥天，其时许自新。(生)古语积善逢善，(小生)常言知恩报恩。(合)此去愿逢吉地，前行莫撞凶门。第八出少不知愁【七娘子】(旦扮王瑞兰上)生居画阁兰堂里，正青春岁方及笄。家世簪缨，仪容娇媚，那堪身处欢娱地？［踏莎行］瑞兰兰蕙温柔，柔香肌体，体如玉润宫腰细，细眉淡扫远山横，横波滴溜娇还媚，媚脸凝脂，脂匀粉腻，腻酥香雪天然美，美人妆罢更临鸾，鸾钗斜插堆云髻。【锦缠道】髻云堆，珠翠簇。兰姿蕙质，香肌称罗绮。黛眉长，盈盈照一泓秋水。鞋直上冠儿至底。诸余没半星儿不美。针指暂闲时，花朝月夕，丫鬟侍妾随。好景须欢会，四时不负佳致。【朱奴儿】春名苑，奇葩异卉。夏水阁，浮瓜沉李。秋玩蟾光折桂枝。逢冬景赏雪观梅。呼呼唤唤，愁是甚的？总不解愁滋味。芳容鱼沉雁落，美貌月闭花羞。肌骨天然自好，不搽脂粉风流。第九出绿林寄迹【水底鱼】(外，净，丑、末扮喽啰上)击鼓鸣锣，杀人并放火。倚山为寨，号为拦路虎。金银财宝。劫来如粪土。无钱买路，霸王也难过。(净)山中壮士，全无救苦之心。寨内强人，仅有害民之意。不思昔日萧何律，且效当年盗跖能。众兄弟，你我不是别人，虎头山草寇是也。寨中有五百名喽罗，你我却是头领。昨夜巡哨各山，不知有事也没有？(外)我巡东山，一些事也没有。(净)我巡西山，也没事。(丑)我巡南山，也没事。只有巡北山的头领不见回来。待他回来时便知分晓。(末上)欢来不似今日，喜来那胜今朝。(众)哥哥回来了？(末)是回来了。你们巡哨如何？(众)我们都没事。(末)我倒有事。(丑)你敢被人拿住了？(末)被人拿住，还回来得？(丑)却怎么说？(末)我一巡巡到山凹里，只见霞光万道，瑞气千条。被我把刀尖掘将下去，只见一个石匣，石匣里面一顶金盔，一把宝剑。(众)在那里？(末)是我藏在那里。(众)去拿来看一看。(末)我去拿来。(背云)我在那里戴一戴，头脑生疼起来。且把与他们戴戴看。哥，你看好东西。(净)拿来我戴。(丑、外夺科。末)不要争，我有个主张。我们虎头山有五百名喽啰，只少一个寨主。若是戴得这盔的，大家就拜他做寨主。(丑)这有什么难？拿来我戴起。(末)且住。要做寨主，还要通得些文墨才戴得。(丑)要弄文墨，这个不打紧。拿来我戴了说。(末)说了戴。(丑)也罢，我就说。怎么样说好？(末)要说得大些。(丑)混沌初分我出身。如何？(末)大便大了，且看下句。(丑)有么。混沌初分我出身，伏羲神农是我后辈人。山中寨主无人做，五百名喽啰我是尊。拿来我戴。(末)钦赐了你，不消谢恩。(外)好皇家气象。(丑)好，你看耀日争光，这红帽儿不用了。赐与你们罢。且住，还要早晨夜晚戴戴。拿那雌雄宝剑插在我杨柳细腰边。(末)这怎么说？(丑)雌雄宝剑，杨柳细腰。(净)皇帝也打歇后语？颁行天下，都要打歇后语哩。(丑反戴科。末)反了。(丑)一日皇帝也不曾做，怎么就反了。(末)盔反戴了。(丑)你那晓得？那是个没面目的大王，却要垂帘听政哩。(歪戴科。末)歪了。(丑)这叫做耳不闻。(作跌推末科。末)怎么推我一交？(丑)这叫做\"推位让国。\"(摇盔。末)不要摇。(丑)是尧舜，\"有虞陶唐。\"(末)怎么这等抖？(丑)刘备儿子叫阿斗。(末)怎么坐在地上？(丑)地主明王也要\"坐朝问道。\"阿呀，盔内有鬼。(末)无鬼不成魁。(丑)快备龙床，寡人要驾崩了。大家且来\"济弱扶倾。\"(倒私，众扶科。末)怎么？(丑)戴在头上，渐渐似泰山压顶一般，头疼眼胀，成不得，这寨主不愿做了。还是戴红帽儿罢。(净)我量你这等嘴脸，怎做得寨主？看我坐在这里，就有样子了。(末)也先要通文。(净)有么。混沌初分我出世，寿星老儿是我的徒弟。这些小贼莫多言，虎头山中我即位。(末)好个即位。(净)进上我戴。(末)把红帽我拿了。(净)且放在此，备而不用。我今日做了寨主，你每都要听我令旨，遵我约束。如违拿来就斩了。(众)好欺心。寨主未做得成，就要杀兄弟。(净)不是。先说过了。日后方见寡人言顾行。都走过一边听点，走过东来。(众走科。净)走过西去。呀，不好了。(倒科，众扶科)戴不得，戴在头上，就像一万斤重。寨主要做，受不得这般疼痛。罢，还是这红帽儿安稳。(末)不瞒哥们说，我在山凹里时就戴一戴，头上生疼。若是好戴呵，不到如今让与你们戴。(丑)列位，以后有了得的客商经过，只把这盔与他戴，就压倒了。不消费力，金银财宝都是我每的。(末)不是这般说。天赐这项盔，必有个做寨主的来戴。如今和你每下山去，招车买马，积草聚粮，等侯那人便了。(众)说得是。【节节高】(众)强梁勇猛人会一家，杀人放火张威霸。行劫掠，聚草粮，屯人马。惯战武艺多潇洒，从来贼胆天来大，蛟龙猛虎离山窝，闻风那个不惊怕？(下)【醉罗哥】(小生上)那日那日离都下，流落流落在天涯。画影图形遍挨查，到处都张挂。草为茵褥，桥为住家。山花当饭，溪水当茶。陀满兴福这般苦楚呵。那些个\"一刻千金价。\"(内喊科。小生)兵戈扰，道路赊。几番回首望京华。(外、末、净、丑上)这厮往那里走？(小生)你这伙是什么人？拦我去路。(众)快留下买路钱去。(小生)我且问你，这路是你家的？我且是没钱在身边，就有，你每也要我的不得。(丑)你是贼的老子？要你的不得？(净)啐！贼的儿子。(小生)怎么叫做买路钱？(净)我每这个虎头寨，但是打我这里经过，要几贯买路钱；若是没有，一刀两断。(小生)你这伙元来是剪径的毛贼。(净)罢了，叫出表字道号来了。(小生)我行来路远，肚中饥又饥，渴又渴。有酒饭拿来吃，有盘缠送些我，做个过路好看钱。饶你这伙毛贼的性命。(净)倒要土地三陌纸？(丑)哥，但是过我这山的人，少不得大胆说几句大话唬人。(净)说得有理，待我去拿他过来，唗，你休得说大话。战得我过，饶你性命。(小生)你来。(净倒科。丑)罢了，倒了虎头山的架子。待我去拿他。你要活的，就是活的；要死的，就是死的。唗，这厮看刀。(小生)你来。(丑跪倒私。净)不是这等。和你众人齐上去与他杀，叫他双举不敌四手。(丑)这个有理。和你齐上去。(小生)你每都来。(众战倒科。丑)这个人果然有些本事。快拿那话儿来。(末)甚么那话儿？(丑)戴在头上生疼的。(净取盔跪介)壮士爷。(丑)啐，怎么跪了他，又叫爷？(净)再不要惹他打了疼处。壮士爷！(末)又叫爷？(净)哥，奉承他些罢。(小生)怎么说？(净)众人没有什么孝顺，只有一顶嵌金盔在此。壮士爷若戴得，就奉送。(小生)拿上来。你这伙毛贼也有这顶好金盔。(净)众人也指望成些大事，特打在此的。(小生戴科)倒正好。(众)可疼？(小生)什么疼？(净)你不头疼？(小生)我怎么头疼？(净)你可眼花？(小生)我为甚眼花？(丑)这却是真命强盗。(外)真命寨主。(众)禀壮士，你来得去不得。(小生)我怎么来得去不得？【不漏水车子】(众)告壮士，休怒嗔。不嫌草寨贫，拜壮上为山中头领，掌管喽啰五百名。(小生)你每要留我么？(众)是。(小生)且退后。且自沉吟，谩自评论。画影图形，捕捉甚紧。不如隐遁在埋名径。也罢，我权且住在这里罢。(众拜科)多蒙便应承，小的们悉遵钧令。请问寨主上姓？(小生)你问我姓名么？(众)是。(小生背云)虽然没有人到此寻我，也未可把真名说与他每知道。众喽啰，我姓蒋，双名世昌。你众人听我号令。(众应科。小生)汝等下山，三不可杀。(众)那三样不可杀？(小生)中都路人不可杀，秀才不可杀，姓蒋的不可杀。其余有买路钱的放他过去，没有的带上山来。(众)领钧旨。【红绣鞋】(小生)本为盖世英雄，英雄。奸邪疾妒难容，难容。万山深处隐其踪。不是路，且相从。屯作蚁，聚成蜂。屯作蚁，聚成蜂。【前腔】(众)将军凛凛威风，威风。战袍绣虎雕龙，雕龙。山花斜插茜巾红。新寨上，坐山中。商旅过。莫遭逢。商旅过，莫遭逢。(小生)暂居山寨作生涯，(众)喜得将军肯上来。(合)巍岭峻峰通隐豹，野花芳草待时开。第十出奉使临番【丞相贤】(外扮王尚书上)弯弓驰骑射双雕，武勇超群胆气豪。紫袍会带非同小，见随朝，兵部尚书官养老。马挂征鞍将挂袍，柳梢门外月儿高。男儿未挂封侯印，腰下常悬带血刀。自家姓王，名镇。女直人也。官拜兵部尚书。家眷五十余口，至亲者三人。夫人张氏，生女瑞兰，年方及笄，未曾许聘。今日私宅称觞，怕有朝使到来，不当稳便。院子那里？(末上)堂上呼双字，阶前应一声。覆老爷，有何分付？(外)我今日私宅称觞，倘有朝使到来。即报与我知道。(末)理会得。【梨花儿】(净扮使臣土)使臣走马传敕旨，铺陈香案疾穿执。万岁山呼行礼毕，咍，饮依宣谕躬身立。圣旨已到。跪听宣读。朕当邦国阽危，边疆多难。士庶汹汹，各不聊生。贼情叵测，难以遥度。尔兵部尚书王镇，当朝良将，昭代名臣，可前往边城，缉探详细，便宜行事。军情紧急，不可稽迟。谢恩。(外)万岁，万岁，万万岁！朝使，不知朝廷敕旨，为何这等急促？【番鼓儿】(净)为塞北。为塞北，兴兵临边鄙。但州城关津险隘，势怎当敌？待欲迁都回避。不许稽迟，上京去缉探事实。(合)火速便驰驿，等回音星飞电急。【前腔】(外)念老臣，念老臣，年登七十岁。今又奉朝廷敕旨。事屈安危，恨不得肋生双翅。两头白日，多只行五里十里。(合前)【前腔】(末)紧使人，紧使人，疾速催驿骑。便疾忙安排鞍辔，打点行李。这回须教仔细，先解缰绳，怕骑了没头马儿。(合前)【前腔】(净)兀剌赤，兀剌赤。门外等多时。(外)纵辔加鞭，心急马迟。(末)伴宿女孩儿，羊酒须要关支。管取完备，休得误了军期。(合前)【双劝酒】(外)军情紧急，国家责委，不敢行违滞。常言道，养兵千日，今朝用人之际。(合)火速便驰驿，等回音星飞电急。(净)老大人，此乃朝廷大事，即日就望回音。作急起程罢。眼望捷旌旗，耳听好消息。(下。外)身食天禄，命悬君子。驿马俱已完备，只得就此前去。院子，后堂请老夫人小姐出来，分付家事，即便起程。(末)老夫人小姐有请。【东风第一枝】(老旦上)宫日添长，壶冰结满，仲冬天气严寒。(旦上)绣工停却金针，红炉画阁人闲。金猊香袅。丽曲趁舞袖弓弯。(合)锦帐中褥隐荚蓉。怎教鹦鹉杯干？(老旦)相公万福。(外)夫人少礼。(旦)爹爹万福。(外)孩儿到来。(老旦)［临江仙］相公，忽听朝廷颁敕旨，传宜未审何因？(外)使臣走马到家门。教老夫急离龙凤阙，缉控虎狼军。(旦)爹爹，朝中多少文和武，缘何独选家尊？(末)惟行君命岂私身？正是\"家贫显孝子，国难见忠臣。\"(旦)爹爹迟些去也无妨，(外)孩儿说那里话？我若迟延，是违忤了朝廷了。今日将家事交付与你母子，就此起程。(老旦)相公路上带谁去伏侍？(外)六儿北边惯熟，带六儿去。(老旦)院子叫六儿过来。(末)六叔。老爷叫。(丑上)听得爹爹叫，即忙就来到。爹爹，奶奶，小姐。六儿叩头。(外)六儿，我奉圣旨，往北边和番，带你去伏侍。快去收拾行李。(丑)理会得。(叫科)媳妇收拾我行李，我随爹爹往北边走一遭。(老旦)老身已分付安排杯酒，就与相公饯行，看酒来。(丑)酒在此。【摧拍】(外)受君恩，身居从班。食君禄，怎敢辞难？(老旦)此行非同小看，非同小看。缉探上京虚实，便往边关。漠漠平沙，路远天寒。(合)一别后涉水登山。今日去，甚时还？【前腔】(老旦)气力衰，行履尚难，怎驱驰挥鞭跨鞍？(旦)愁只愁路里；愁只愁路里，难禁冒雨蒙霜。此身劳烦，谁奉兴居？暮宿朝餐。(合前)【前腔】(旦)去难留，愁擎凤盏。爱情深，重掩泪眼。(外)休忧虑放怀，休忧虑放怀。堂上母亲，叮咛小心相看。(老旦)娘女在家中，怎免愁烦？(合前)【前腔】(丑、末)宣限紧，休作等闲。报国家，忠心似丹。(旦)稍迟延半晌，稍迟延半晌。寻思只得些时，面觑尊颜。子父隔绝，雾阻云拦。(合前)【一撮棹】(外)夫人只得就此分别了。今日去，便驰驿离乡关。朝廷命，疾登途，怕迟晚。(老旦)兵南进，兴戈甲，取江山。(旦)遭离乱，家无仁，怎逃难？(外)虽士马侵边紧，两三月便回还。(老旦)专心望，望佳音，报平安。(外)军情怎敢暂留停？(老旦)疾速登程离帝京。(合)正是相逢不下马，从今各自奔前程。第十一出士女随迁【缑山月】(生上)守正处寒炉，勤苦诵诗书。盼春闱身进践荣途。奈双亲服制，前程未遂，敢仰天呼。(小旦上)乐道安贫巨儒，嗟怨是何如？但孜孜有志效鸿鹄，似藏珍韫匮，韬光隐讳，待价沽诸。哥哥万福。(生)妹子到来，妹子请坐。(小旦)哥哥请。哥哥，妹子往常间见哥哥眉开眼笑，今日因甚眉头不展，面带忧容，却为何来？(生)妹子，你不知道我有三件事在心，所以不乐。(小旦)那三件？(生)第一件，父母灵柩在堂，未曾殡葬；第二件，我服制在身，难以进取；第三件，你我年纪长大，亲事未谐。以此不乐。(小旦)［玉楼春］瑞莲愚不将贤谏，安居温习何嗟叹？退藏山水作渔樵，进身皇阙为官宦。(生)妹子，迅速光阴如转眼，少年何事功名赚？苍天未必误儒冠，儒冠岂误男儿汉？(小旦)哥哥，你平日攻书多少，谅必自知上达之意。【玉芙蓉】(生)胸中书，富五车，笔下句，高千古。镇朝经暮史，寐晚兴夙。拟蟾宫折桂云梯步，待求官奈何服制拘？教人怨，怨不沾寸禄。(合)望当今圣明天子诏贤书。【前腔】(小旦)功名事本在天，何必心过虑？且从他得失，任取荣枯。为人只恐身无艺。暂时间未从心所欲，金埋土，也须会离土。(合前)【刷子序】(生)书斋数椽，良田尽可随分餔粥，世态纷纷，争如静守闲居。(小旦)勤劬，事业学成文武，掌王朝方展訏谟。(合)但有个抱艺怀才，那曾见沧海遗珠？【前腔】(生)难服，晚进儿童，肥马轻裘，污紫夺朱。磊落男儿，暂睹蠢尔之徒。(小旦)听语，万事皆由天命，尽皆非者也之乎。(合前)(未慌走上)灾来怎躲？祸至难逃。官人、小姐，不好了，快走。(生)怎么说？(末)只见簇簇军马往南来，密密刀枪从北至。势不可遏。锋不可当。夺关隘争履平川，攻城邑竞登坦地。黎民逃难。街衢中似乱乱奔獐。官宦随迁。途路里若慌慌走鹿。百司解散，万姓仓皇。明张榜示，今朝驾幸汴梁城。晓谕通知，即日要徙中都路。一来军马临城，二来都堂法令；蝼蚁尚且贪生，为人岂不惜命？官人小姐听原因，满目干戈不太平。双手劈开生死路，一身跳出是非门。各人自去逃生去了。(下)【薄媚衮】(生、小旦)听人报军马近城，国主迁都汴。今晚庶民，不许一人落后在京辇。生长升平，谁曾惯遭离乱。苦怎言，胆颤心惊，如何可免？【前腔】听街坊巷陌，唯闻得炒炒哀声遍。急去打叠金共宝，随身带做盘缠。田业家私不能守，不能恋。两泪涟，生死安危，只得靠天。(生)父母家乡甚日归？(小旦)慌慌垂泪离京畿。(合)避难一心忙似箭，逃生两脚走如飞。第十二出山寨巡罗【贺圣朝】(小生上)斩龙射虎威风，擒王捉将英雄。锦征袍相称茜巾红，镇山北山东。陀满兴福来到此间，所谓\"慌不择路，饥不择食\"只得结集亡命，哨聚山林，靠高冈为寨栅，依野涧作城濠。风高放火，无非劫掠庄农。月黑杀人，尽是伤残民命。弓兵巡尉，闻知胆丧心惊。客旅经商。见说魂飞魄散。除非黄榜见招安，余下官兵收不得，众喽啰那里？(外、末应上。小生)你每俱有差点，只有大小喽啰没有什么事委他。与我叫他来。(外、末下唤科。净、丑上)宋江三十六，回来十八双。若还少一个，定是不还乡。覆主帅，有何分付？(小生)大小喽啰，别的都有差点，独你两个没有甚勾当。如今发下一个伙落更梆，一个巡山伏路。问你头上戴的，腰间系的，手中拿的，脚下穿的，少了一件，重打二十。(净、丑)领钧旨。大喽啰巡山，小喽啰打更。(诨科。小生)听我分付着。【豹子令】闻说中都起战尘，起战尘。黎民逃难乱纷纷，乱纷纷。怕有推车儋提人经过，劫掠财宝共金银。(合)登山蓦领用心巡。【前腔】(净)休避些儿苦共勤，苦共勤。提刀携剑共成群，共成群。士农工商钱夺下，回来山寨醉醺醺。(合前)【前腔】(丑)劫掠金珠个要分，不要分。肥羊美酒不沾唇，不沾唇。但愿捉得个多娇女。将来压寨做大人。(合前)(小生)逢人买路要金珠，(净)认得山中好汉无？(丑)日后欲求生富贵，(合)眼前须下死工夫。第十三出相泣路岐【破阵子】(老旦上)况是君臣分散。那堪母子临危。(旦上)严父东行何日返？天子南迁甚日回？(合)家邦无所依。(老旦)［望江南］身狼狈，慌急便奔驰。贴肉金珠揣得甚，随身衣服着些儿。子母紧相随。(旦)离帝辇，前路去投谁？风雨催人辞故国，乡关回首暮云迷。何日是归期？(老旦)孩儿，管不得你鞋弓袜小，只得趱行几步。(旦)母亲，怎么是好？【渔家傲】(老旦)天不念去国愁人最惨凄，淋淋的雨若盆倾，风如箭急。(旦)侍妾从人皆星散，各逃生计。(合)身居处华尾高堂，但寻常珠绕翠围。那曾经地覆天翻受苦时。(老旦)孩儿，天雨淋漓，人迹稀走，两条路不知往那一条去？【剔银灯】迢迢路不知是那里？前途去安身何处？(旦)一点点雨间着一行行恓惶泪，一阵阵风对着一声声愁和气。(合)云低。天色傍晚。子母命存亡兀自尚未知。【摊破地锦花】(旦)绣鞋儿，分不得帮和底。-步步提，百忙里褪了跟儿。(老旦)冒雨荡风，带水拖泥。(合)步难移，全没些气和力。【麻婆子】(老旦)路途路途行不惯，心惊胆颤摧。(旦)地冷地冷行不上，人慌语乱催。(老旦)年高力弱怎支持？(倒科，旦扶科。旦)泥滑跌倒在冻田地。款款扶将起，(合)心急步行迟。(旦)最苦家尊去远，(老旦)怎当军马临城？(合)正是福无双至，果然祸不单行。第十四出风雨间关【薄幸】(生上)凛冽寒风，淋漓冷雨，送君臣南北，父子东西。(小旦上)心肠痛，不幸见刀兵冗冗。(合)缨故国云山远濛濛。(生)［浣溪沙］万里飞沙咽鼓鼙，三军杀气傍旌旗。天涯兄妹两相依。(小旦)前路未知何处是，故乡犹恐不同归。出关愁暮一沾衣。(生)妹子，管不得你的鞋弓袜小，只得趱行几步。(小旦)是，哥哥。【赛观音】(生)雨儿催，风儿送。叹一旦家邦尽空。(小旦)想富贵荣华如梦。(合)哽咽伤心，教我气填胸。【前腔】(小旦)意儿慌，脚儿痛。颤笃速如痴似懵。(生)苦捱着疾忙行动。(合)郊野看看又早晚烟笼。【人月圆】(生)途路里，奔走流民拥，胆丧魂飞心惊恐。(小旦)风吹雨湿衣襟重，止不住双双珠泪涌。(合)行不上，惟闻得战鼓声振苍穹。【前腔】(生)军马又来，四下如铁桶。眼见得京师城壁空。(小旦)他每赶着无轻纵，人似豺狼马似龙。(合)遭驱虏，亲骨肉甚年何日重逢？急前去汴梁路杳，慢停待中都乱扰。乌鸦共喜鹊同巢，吉凶事全然未保。第十五出番落回军(丑扮老汉上)天有不测风云，人有旦夕祸福。只今番兵犯界，天子南迁。百官随驾，尽离中都；万姓逃生，交驰道路。正是\"相逢不下马，各自奔前程\"。呀，前面烟尘扰攘，想又是番兵来了。不免在此石板桥下，暂躲片时，再作区处。【竹马儿】(净引众上)喊杀漫山漫野，招飐着皂旗儿，万点寒鸦。见千户万户每领雄兵，围绕中都城下。见敌楼上无一个人披挂，都迁徙离京华。前驱奋武征伐，尽搅辔攀鞍加鞭催骏马。待逃生除非是翅双插，直追赶到天涯。呀，金鞍玉辔斜插着宝镫葵花。(净)生长阴山燕水北。袄子浑金腰系玉。弯弓沙塞射双雕，跃马围场逐走鹿。展手齐齐弄舞腰，颠脚来来高唱曲。有时画在小屏风，展转教人看不足。且喜已到中都地面，果然好花锦世界。彼国军民，皆已随驾迁都汴梁去了。不免与把都儿每闲玩一回。(众)告主明，前面石板桥下有一个老儿。(净)拿过来。(众拿丑见科。净)你是什么人？(丑)小人是本处耆老。(净)叵耐你大金天子。俺那里三年一小进，五年一大进，十年一总进。今经一十五年，并无一丝儿回答，是何道理？(丑)本国前月差兵部王尚书，装载宝物，从水路进至上国来了。(净)我每从陆路征发，想是错过了也。你莫非说谎么？(丑)小人怎敢？(净)既然如此，把都儿每传下号令，且自回兵。(净)加鞭哨马走如龙，海角天涯要立功。(合)假饶一国长空阔，尽在皇都掌握中。第十六出违离兵火【满江红】(老旦、旦上)身遭兵火，身遭兵火，母子逃生受奔波。怎禁得风雨摧残。田地上坎坷。泥滑路生行未多。军马追急，教我怎奈何？弹珠颗，冒雨荡风，沿山转坡。(众番上，赶老旦、旦下，众番抢伞诨科，下)【前腔】(生、小旦上)身遭兵火，身遭兵火，兄妹逃生受奔波。怎禁得风雨摧残，田地上坎坷。泥滑路生行末多。军马追急，教我怎奈何？弹珠颗，冒雨荡风，沿山转坡。(众番上，赶生、小旦下，众番抢包诨科，下。老旦、旦、生、小旦同上，各唱前曲科。丑扮妇人、净扮和尚、外扮道士上诨科。众番上，赶散科。并下)【东瓯令】(旦上)我那娘！心如醉，泪交流。去远家尊绝信久，途中母子生离别。这苦如何受？一重愁翻做两重愁，是我命合休。我那娘！(下)【望梅花】(生上)瑞莲！叫得我不绝口。恰被喊杀声流民四走。慌急便寻，不知个所有。此间无处安身，想只在前头后头。瑞莲！(下)【东瓯令】(老旦上)瑞兰！寻思苦，路生疏。军喊风传行路促，娘儿挽手相回护，这苦难分诉。望天天怜念老身孤，免使受奔波。瑞兰！(下)【满江红尾】(小旦上)我那哥哥！大喊一声过，唬得人獐狂鼠窜。那里去了，哥哥！怎生撇下了我？教我无处安身，无门路可躲。我那哥哥！(下)第十七出旷野奇逢【金莲子】(旦上)古今愁，古今愁，谁似我目下这样愁？听军马骤，听军马骤，人乱语稠。向深林中逃难，恐有人搜。(下)【前腔】(生上)百忙里散失，差了路头。寻妹子不见，教我怎措手？瑞莲！(旦内应科。生)神天佑，神天佑，这答儿是有亲骨肉。见了向前走。瑞莲，瑞莲！【菊花新】(旦应上)你是何人我是准？(生)应了还应，呀，见又非。(旦)将咱小名提，进前去问他端的。我只道是我母亲，元来是个秀才。(生)我只道是我妹子，元来是一位娘子。(旦)呀，你不是我母亲，如何叫我？(生)我自叫我妹子瑞莲，谁来叫你？【古轮台】(旦)自惊疑，相呼厮呼两相回。瑞兰和先辈不曾相识。(生)瑞莲名儿本是卑人亲妹。不知娘子因甚到此？(旦)妾因兵火急，离乡故。(生)娘子如何独行？(旦)母子随迁往南避，中途相失。秀才在何处不见了令妹？(生)喊杀声，各各逃生，电奔星驰。中途里差池，因循寻至。应声错，偶逢伊。娘子不见了母亲，小生不见了妹子。正是两人俱错意，一般烦恼两心知。【前腔】(生)名儿应错了自先回。(旦)秀才那里去？(生)急急便往跟寻，岂容迟滞。(旦)事到如今，事到头来，怎生惜得羞耻。(拜科)秀才念苦怜孤，救奴残喘，带奴离此免灾危，我也不忘你的恩义。(生)娘子，你方才说不见了令堂，远远望见一位妈妈来了。(旦回头科)在那里？(生近看科)旷野间，旷野的见独自一个佳人，生得千娇百媚。况又无夫无婿，眼见得落便宜。且待我唬他一唬。娘子如何是？天色昏惨暮云迷。(旦慌科)秀才，带奴同行则个。(生)娘子差矣，我自家妹子尚且顾不得，怎带得你？【扑灯蛾】(生)自亲妹不见影，自亲妹不见影，他人怎相庇？(旦)秀才，你读书也不曾？(生)秀才家何书不读览？(旦)书上说道\"恻隐之心，人皆有之。\"既然读诗书，恻隐心怎不周急也？(生)你只晓得有恻隐之心，那晓得有别嫌之礼？我是个孤男，你是寡女。厮赶着教人猜疑。(旦)乱军中，乱军中，有谁来问你？(生)缓急间，语言须是要支持。【前腔】(旦)路中不挡拦，(生)路中若挡拦？(旦)路中若挡拦，可怜奴做兄妹。(生)兄妹固好，只是面貌不同，语言各别。有人厮盘问，教咱把共言抵对也？(旦)没个道理。(生)既没道理，小生自去。(旦)有一个道理。(生)怕问时却怎么？(旦)奴家害羞，说不出来。(生)娘子，没人在此，便说有何害。(旦)怕问时，权……。(生)怎么又不说了？权甚么？(旦)权说是夫妻。(生)恁的说方才可矣。便同行，访踪穷迹去寻觅。【尾】(旦)今日得君提掇起，免使一身在污泥。(生)久后常思受苦时。(生)半路兄寻妹，(旦)中途母失儿。(合)情知不是伴，事急且相随。第十八出彼此亲依【普天乐】(小旦上)我那哥哥。叫得我气全无，哭得我声难语。只教我两头来往到千百步。兄安在？妾是何如？真个是逆旅穷途。哥哥，须念我，念我爹娘身故，须是一蒂一瓜儿和女，怎割得断兄妹肠肚，将奴闪下在这里？进无门，退也还又无所。【山桃红】大道上，难前去。小路里，怎逃伏？遥望窝梁三两间茅檐屋，转弯环野径，休辞苦，暂安身，少避些风和雨。多管是村野民居。(下)【生查子】(老旦上)行寻行又寻。瑞兰！(小旦内应科。老旦)远远闻人应。瑞兰！(小旦应上)呼唤瑞莲名，听了还重省。【水仙子】(老旦)眼又昏，天将暝，趁声儿向前厮认。(认科)我那儿，浑身上雨水淋漓，尽皆泥泞，生来这苦何曾惯经？(小旦)眼见错，十分定。事无可奈，只得陪些下情。老娘？(合)你是高年人，怎生行得这山径？瑞莲款款扶着娘慢行。【前腔】(老旦)观模佯，听浯声。呀，你是阿谁便应承？枉了许多时，教娘苦相等。(小旦)非诈应。瑞莲听得名儿厮类，怕寻觅是我家兄。偶遇老娘如再生。(合前)【刮地风】(老旦)看他举止，与我孩儿也不甚争。小娘子，厮跟去，你可心肯？(小旦)奴家不见了哥哥，望老娘带奴同行则个。(老旦)事既如此，我就把你做女儿看承罢。(小旦)情愿做小为婢身，焉敢指望做儿称？(老旦)若得干戈宁静，和你同往到神京。(小旦)谢深思，感大恩，救取奴一命。(合)天昏地黑，迷去路程，就此处权停。(老旦)母为寻儿错认真，(小旦)不因亲者强来亲。(合)愁人莫向愁人说，说与愁人愁杀人。　第十九出偷儿挡路【高阳台引】(生、旦上。生)凛凛严寒，漫漫肃气，依稀晓色将开。宿水餐风，去客尘埃。(旦)思今念往心自骇，受这苦谁想谁猜。(合)望家乡，水远山遥，雾锁云埋。(生)乱乱随迁客，纷纷避祸民。风传军喊急，雨送哭声频。(旦)子不能庇父，君无可保臣。(合)宁为太平犬，莫作乱离人。(生)娘子，你看一路上风景，好生伤感人也呵！【山坡羊】(生)翠巍巍云山一带，碧澄澄寒波几派？深密密烟林数簇，滴溜溜黄叶都飘败。一两阵风，三五声过雁哀。(旦)伤心对景愁无奈。回首家乡，珠洲满腮。(合)情怀，急煎煎闷似海。形骸，骨岩岩瘦似柴。【水红花】(旦)忆昔歌舞宴楼台，会金钗。欢娱难再。(生)思之诗酒看书斋，命多乖，风光难再。(旦)母亲知他何处？尊父阻隔大涯。不能够千里故人来也啰。【梧桐叶】(生)徙黎民，迁臣宰，天子蒙尘尚远迈。雕栏玉砌今何在？(旦)想画阁兰堂那样安排，翻做了草舍茅檐，这境界，怎教人偿得尽恓惶债。【水红花】(旦)路滑霜重步难抬。小弓鞋，其实难捱。(生)家亡国破更时乖。这场灾，冰消瓦解，否极何时生泰？苦尽更甜来，只除是枯树上再花开也啰。(内呜锣喊科。生、旦慌科)【金钱花】(生、旦)听得数声锣筛，锣筛。好汉山前齐摆。齐摆。个个狞恶似狼豺。(外、末、净、丑上)留买路，与钱财；不留与，便杀坏。你两个是甚么人？快留下买路钱去。【念佛子】(生、旦)穷秀才，夫和妇，为士马逃难登途。望相怜，壮士略放一路。［众］捉住。枉自说闲言语。买路钱留下金珠，稍迟延，便教你身丧须臾。【前腔】(生、旦)区区，山行路宿，粥食无觅处。有盘缠肯相推阻？(众)穷酸饿儒，模样须寻俗。随行所有，疾忙分付。【前腔】(生、旦)苦不苦。从头至足，衣衫皆褴褛。难同他往来客旅。(众)你不与，我施威仗勇，轮动刀和斧。激得人忿心发怒。【前腔】(生、旦)告饶恕。魂飞胆颤摧，神恐心惊惧。此身恁地负屈死，真实何辜？(众绑生、旦科)且执缚，管押前去山寨里，听从区处。(生、旦)到那里，吉凶事全然未知。(生)秀才身畔没行囊，(旦)逃避刀兵离故乡。(众)且听雷霆施号令，休言星斗焕文章。第二十出虎头遇旧【粉蝶儿】(小生上)山寨鸣金，白鹤半空展翅。(众押生、旦上)见擒获过客夫妻。(生、旦)离天罗，入地纲，逃生无计。(合)到麾下善恶区处。(众)禀主帅，夜来巡哨。拿得一个汉子，一个妇人。(小生)带过来。(众带见科。小生)那汉子，俺这里经年无客过，累月少人行。你明知山有虎，故作采樵人。【尾犯序】山径路幽僻，但寻常此间来往人稀。男女相随。岂是良人行上？(生、旦)凶时，遭士马流民散失，避干戈村臣远徙。夫和妇，为天摧地塌，逃难路途迷。【前腔】(小生)无非买命与赎身，但随行有何囊箧资费？(生、旦)没有，将军。(众)快口强舌，休同儿戏。(生、旦)听启，乱慌慌行来数日，苦滴滴实没半厘。(众)你好不知礼。常言道：\"打鱼猎射怎空回？\"【前腔】(小生)何必说甚的？众喽啰，便推转斩首，更莫迟疑。(众扯科)将他扯起，倒拽横拖，横拖倒拽，把军令遵依。(生、旦)魂飞。才逆旅穷途认妻，早背井离乡做鬼。听哀行，望雷霆暂息，略罢虎狼威。【前腔】(小生)军前令怎移？但一言既出，驷马难追。(生、旦)将军可怜饶命。(众)枉自厚礼卑词，休想饶你。(旦)伤悲，王瑞兰遭刑枉死。(生)蒋世隆衔冤负屈。天和地，有谁人可怜？烧陌纸钱灰。(小生)呀，像似那汉子说甚蒋世隆。众喽啰。【梁州赚】且与我留人，押回来问取详细。那汉子，你家居在那里？农种工商学文艺？(生)通诗礼，乡进士，州痒屡魁，中都路离城三里。(小生)因甚到此？(生)闲居止，因兵火弃家无所倚。(小生)听说仔细。汉子，抬起头来我看。(生抬头科)【前腔】(小生)紧降阶，释缚扶将起，是兄弟负恩忘义。这是何人？(生)是我浑家。(小生)尊嫂受礼。谁知此地能完聚？(旦)愁为喜，深谢得贤叔盗跖(小生)哥哥，行那些个尊卑，权休罪，适间冒渎少拜识。(跪科。生)恐君错矣。(小生)哥哥，你就不认得兄弟了？(生)一到间想不起。【鲍老催】(小生)朝廷当时巡捕急，闪避在围墙内。若非恩人救难危，险赴法云阳市。(生)呀，原来是兴福兄弟。相逢狭路难叫避，这言语古来提。(小生)众喽啰。连忙整备排筵席。欢来不似今日。看酒过来：(净)酒在此。(小生把酒科)【前腔】酒浮嫩醅，酒浮嫩醅，压惊解烦休要推。嫂嫂请酒，(旦)奴家天性不饮。(小生)寒色告少饮半杯。(旦)非诈伪，量浅窄，休央及。(小牛)高歌畅饮展放眉，开怀醉了重还醉。酒待人无恶意。【前腔】(旦)秀才，你儒业祖传袭，文章幼攻习。我低低问，暗暗猜，心疑忌，叔伯远房姑舅的？(生)不是。(旦)敢址两姨一瓜蒂？(生)也不是。(旦)这不是。那不是，怎行这个贼兄弟？(净)告主帅。主帅好意，劝那娘子饮酒。那娘子反骂主帅。(小生)哥哥，兄弟好意，劝嫂嫂饮酒，如何反骂兄弟？(生)兄弟，你小校听错了。道这不是，那不是，怎有这个好兄弟？赛关张，胜刘备。(旦)秀才去罢。【前腔】(生)告辞去急。(小生)姑留待等宁静归。(生)龙潭虎穴难住地。(小生)众喽啰，取白金百两过来。(净)金子在此。(小生)哥哥既不肯住呵，金百两，望领纳为盘费。(生)多谢兄弟，就此告辞了。(合)懊恨人生东又西，难逢最苦别离易，叹此行何时会。迟速早晚干戈息，共约行朝访踪迹。【尾】男儿志。心肯灰？一旦风云际会，怎肯依旧中原一布衣？(旦)秀才去罢。(生)相促相催行步紧，(旦)厮收厮拾去心频。(小生)他日剑诛无义汉，(众)此时金赠有恩人。第二十一出子母途穷【天下乐】(老旦上)行尽长亭又短亭，穷途路，那曾经？(小旦上)飘零此身如萍梗，叹何日归到神京？(老旦)［忆秦娥］抛家业，人离财散如何说？如何说？这般愁闷，这般时节。(小旦)不幸裙钗遭此劫。一回追想添情切，添情切。心儿悒快，眼儿流血。(老旦)孩儿，天色将暝，你只得趱行几步。(小旦)是。【羽调排歌】(老旦)黯黯云迷，寒天暮景，驱驰水涉山登。萧萧黄叶舞风轻，这样愁烦不惯经。不忍听，不美听，听得胡笳野外两三声。(合)风力劲，天气冷。一程分作两程行。【前腔】(小旦)只见数点寒鸦，投林乱鸣，晚烟宿雾冥冥。迢迢古岸水澄澄，野渡无人舟自横。不忍听，不美听，听得孤鸿天外两三声。(合前)【忆多娇犯】(老旦)前路梗，行步生，那更大将暝。尤心战兢兢，伤情泪盈盈。那些儿凄惨，那些儿寂寞，清风明月最关情。无人来往冷清清，叫他不应天怎闻？不忍听，不美听，听得疏钟山外两三声。(合前)【前腔】(老旦)忽地明，一盏灯，遥望茅檐近。不须意儿省。休得慢腾腾。休辞迢递，望明前去。远临此地叩柴扃。今宵付舍暂消停，卧却山城长短更。不忍听。不美听，听得寒砧林外两三声。(合前)【尾】(合)得暂宁，天之幸，一夕安稳到天明，免使狼藉遑遑登路程。前村灯火已黄昏，但愿中途遇好人。曾经路苦方知苦，始信家贫未是贫。第二十二出招商谐偶［临江仙］(末上)调和曲糵多加料，酿成上等香醪。篱边风旆似相招。三杯倾竹叶，两脸晕红桃。不饮傍人应笑你，百钱斗酒非高。莫言村店客难邀，神仙留玉珮，卿相解金貂。且喜兵火已平，民安盗息。不免叫货卖出来，分付他仍旧开张铺面，迎接客商，多少是好。货卖那里？(丑上)忙把店门开。安排待客采，不将辛苦艺，难近世间财，家长老官儿有何分付？(末)货卖，如今且喜兵火已平，民安盗息，你可与我开张铺面，迎接客商。你在外面发卖，我在里面会钞记帐。(丑)说得是。我在外面发卖，你在里面会钞记帐。我一卖还他一卖，两卖还他成双。(末)说得是。奉饶加一二，自有客人来。(下。丑)好招商店，前临官道，后靠野溪。几株杨柳绿阴浓，一架蔷薇清影乱。古壁上绘刘伶裸卧，小窗前画李白醉眠。知味停舟，果是开埕香十里；闻香驻马，真个隔壁醉三家。但有南北二京、福建、江西、湖广、襄阳、山东、山西、云南、贵州、广东、广西客商，都来买好酒吃。自古道：\"牙关不开，利市不来。\"不免把酒来尝一尝。好酒！一生吃不惯闷酒，得个朋友来同酌一杯才好。【驻马听】(生、旦上)一路里奔驰，多少艰辛，来到这里。且喜略时才肃静，渐次平安，稍而宁息。恨悠悠千里旅情悲，苦恹恹一片乡心碎。感叹咨嗟，伤情满眼关山泪。【前腔】(丑)草舍茅檐，门面不妆酒味美。真个杯浮绿蚁。榨滴珍珠，瓮泼新醅。(生)酒旗斜挂小窗西，布帘儿招踘在疏篱际。和你共饮三杯，今朝有酒今朝醉。(生)娘子，此间是广阳镇招商店，且沽一壶，少解旅况，再行何如？(旦)但凭秀才。(生叫酒保。丑)官儿买酒吃的？(生)是买酒吃的。(丑)请坐！(生)还有浑家在外面。(丑)浑家请！(生)咄！你这酒保好野。(丑)我小人不野。(生)夫妻才称得浑家，你怎么也叫浑家？(丑)官儿，我闻古人云：\"人之父母，就是我之父母。\"官儿的浑家，也就是我的浑家一般，大家浑一浑。(生)胡说，称娘子才是。(丑)便是娘子请如何？(叫科)两杯茶来。(生)酒保，你家有甚么好酒？(丑)有好酒。(生)有甚么好下饭？(丑)有好下饭。(生)只把好的拿来。吃了算帐。(丑叫科)那官儿脚上带黄泥，必定远来的。多着抛尸露，少着父娘皮。一卖当两卖，不要少他的。(生)酒保，你说\"多着抛尸露，少着父娘皮。\"\"父娘皮\"是甚么？(丑)父娘皮是骨。(生)抛尸露是骨。(丑)抛尸露是肉。(生)父娘皮是肉，你怎么哄我？(丑叫科)这官儿是老江湖，不要哄他。抛尸露少放些，画眉青多放些。(生)酒保，画眉青是甚么？(丑)画眉青是肉。(生)画眉青是菜。(丑叫科)不要哄他了。一卖肉，一卖鸡，一卖烧鹅，一卖匾食，快着呵！(生)看酒过来！(丑)好酒在此。(生)这是新筝。可有窨下？(丑)我这里来往人多，没有窨下，只有新筝。(生)也罢。酒保与我斟一斟。(丑)不要说一针，八针也会。(生)休闲说。娘子请酒。【驻云飞】(生)村酿新筝，要解愁肠须是酒，壶内馨香透，盏闪清光溜。(旦作羞不饮科)(生)咍！何必恁多羞？(旦)非是奴家害羞，天性不会饮。(生)但略沾口，勉意休推，莫把眉儿皱。一醉能消心上愁。娘子不曾饮得一杯，为何脸就红了。【前腔】(旦)盏落归台，却早两朵桃花上脸来。酒保将酒过来，待我也回那秀才一杯。(丑背云)跷蹊，待我问他。官儿，方才娘子说：'酒保看酒过来，待我也回那秀才一杯。''那'者是怎么说？(生)这是我那里乡音，\"那\"者是好也。(丑背云)待我也打腔儿哄他。(叫科)伙计看那酒来，那下饭采。(生)酒保，甚么'那酒''那下饭'？(丑)官儿就不记得了，我这里也是'那'者好也。(生)休取笑。(旦把酒科)多感君相带。(生)多谢心相爱。(旦)：咍！擎樽奉多才。(生)小生也不会饮。(旦)你量如苍海。(土)酒保减一减我吃。(丑)甚么说话，吃一个满面杯。(旦)满饮一杯，暂把愁怀解，乐以忘忧须放怀。(生)酒保，我与娘子一路来，因有几句言语，不肯吃酒，你若劝得娘子吃一杯酒，我就与你一钱银子。(丑)官儿，我劝娘子吃一杯酒，就是一钱银子，若吃十杯？(生)就是一两。(丑)若吃了一百杯，就是十两。待我去奉娘子请酒。(作掩须科)【前腔】(丑)潋滟流霞。(生)酒保，你怎么把脸儿遮了？(丑)小人脸儿不那个，恐娘子见了不肯吃酒。不比寻常卖酒家。娘子请一杯。(旦)我不会吃。(丑)小人跪了。(旦)请起，我吃。(丑)娘子出路人，要不吃单杯，吃一个双杯。(把酒科)村店多潇洒，坐起极幽雅。(旦)我再吃不得了。(丑)没奈何，小人又跪下。(旦)也罢，起来，我再吃一杯。(丑)咍！何必论杯斝，试尝酬价？爱饮神仙，玉珮曾留下，今后逢人吃甚茶？【前腔】(生)闷可消除，只怕醉倒黄公旧酒垆。(旦)秀才，天色晚了，去罢。(生)天晚催人去。(丑)好热酒在此。(生)好酒留人住。咍！香醪岂寻俗，味若醍醐。曾向江心，点滴在波深处，慢橹摇船捉醉鱼。(旦)秀才，我猜着你了。(生)你猜着我甚么？(旦)你哄我吃醉了，要捉那醉鱼，只怕你满船空载月明归。(生)娘子，这是唐明皇与杨贵妃在采石江边饮宴的故事。(丑)着了，正是那唐明皇与杨贵妃在采石江边饮宴的故事。我小人亲眼见的，也是我斟酒劝他。(生)酒保，你多少年纪？(丑)我四十岁了。(生)唐明皇开元到今，有四百余年，你怎么说亲眼见？(丑)自不曾说谎，略谎得一谎，就露出马脚来。(旦)秀才，天色晚了，去罢。(生)酒保，天色晚了，会钞罢。(丑叫科)官儿，娘子不吃酒了，会钞。(生)酒保，这里到宿客馆中，还有多少路？(丑)还有三十里，你问他怎么？(生)我要去借宿。(丑)这等去不到了！官儿，我这里广阳镇招商店。前面吃酒，后面宿客。这里不歇往那里歇？(生)娘子，方才酒保说，到旅馆中还有三十里路，去不到了，就在此安歇了罢。(旦)但凭秀才。(生)酒保，一发明日会钞罢。与我打扫一间房，铺下一张床。(丑叫科)那官儿不去了，一发明日会钞。打扫一间房。铺下一张床，一个联二枕头，一个大马子。(旦)酒保，那秀才与你说甚么？(丑)那官儿叫我打扫一间房，铺下一张床。(旦)不要依他，只依我。与我打扫两间房，铺下两张床。(丑叫科)不依前头了。打扫两间房，铺下两张床，两个短枕头，一个马子，一个尿鳖。(生)酒保，娘子叫你怎么？(丑)叫我打扫两间房，铺下两张床。(生)酒钱饭钱都是我还，你怎么不听我说？还只是打扫一间房，铺下一张床。(丑)是。酒钱饭钱都是官儿还，只依官儿。(叫科)不依后头了，照旧依前。打扫一间房，铺下一张床，一个联二枕头，一个大马子。(旦)酒保，那秀才又与你说甚么？(丑)那官儿还叫我打扫一间房，铺下一张床。(旦)你这酒保只依我就罢了，有这许多更变！(丑)你两个只管咭力骨碌，骨碌咭力。(末上打丑科)狗才，成甚么说规矩，一张又是两张，两张又是一张，叫我老人家，端到东，端到西，费许多气力。走出去！不用你了。(丑)咦，老官儿，我在此也是好的。畚灰刮镬，担柴挑水，门前招接，店中货卖。不用我，我往江西人馄饨店中去。(末指丑欲下。丑)老不死。(末转身上)你骂我老不死？(丑)我说你牛一般健，老了不死的。(末下。丑)你两个果来得跷蹊，怪不得那老儿；如今也不依官儿，也不依娘子，依了我罢。(生)怎么依你？(丑)依我便打扫一间房，依着官儿了，铺下两张床。(生)一张！(丑)也依娘子一半，床却丁字铺了。(生)怎么丁字铺？(丑)官儿的床铺在这里，娘子的床铺在这里，上了床，吹灭了灯，一个筋头就过了。(生)休取笑，张灯来。(丑叫科)看灯来，看洗脚水来。(下。生)娘子，请睡了罢。(旦)你自请睡。(生)请睡了罢。(旦)秀才，你自睡，我自睡，只管问我怎么？【绛都春】(生)担烦受恼，岂容易，共伊得到今朝？有分忧愁，无缘恩爱，何时了？(旦)长吁短叹，我心自晓。(生)娘子，你晓得我甚么？(旦)有甚的真情深奥？(生)正要娘子晓得。(旦)礼法所制，人非土木，待说也难道。(生)寻踪访迹遇林中，(旦)受苦扶危出祸丛。(上)我和你有缘千里能相会，(旦)我只是无缘对面不相逢。(生)娘子，你怎么把言语都说远了，你敢是忘了？(旦)奴家不曾忘了甚么。(生)既不曾忘，可记得林榔中的言语来？(旦)林榔中曾与秀才说兄妹同行。(生)这也有来，我说面貌不同，语言各别，娘子又怎么说？(旦)奴家再不曾说甚么？(生)正是贵人多忘事。娘子再想。(旦)奴家想起来了，说怕有人盘问，权说做夫妻。(生)却不来，别的便好权，做夫妻可是权得的？我也不问娘子别的，可晓得仁、义、礼、智、信？不要说仁、义、礼、智，只说一个\"信\"字。(旦)\"信\"字怎么说？(生)天若爽信，云雾不生；地若爽信，草木不长。为人可失得信么？(旦)奴家也不曾失信与秀才。(生)既不失信，如何不依林榔中的言语？(旦)秀才，你送我回去，多多将些金银谢你吧。(生)岂不闻书中自有黄金屋，要你那金银何用？(旦)也罢，你送我回去，我与爹爹说与你个官儿做罢。(生)呀！官是朝廷的，是你家的？我一路来，到不曾问得娘子，不知娘子是何等人家？(旦)秀才，你不问起也罢，若问我家中事情，不要说与你同行同坐，就是立站的去处，也没有你的去处。(生)韩景阳大来头，你却是何等人家？愿闻。(旦)奴家祖公是王和，父亲见任兵部王镇尚书，母亲是王太国夫人，奴家是守节操的千金小姐。(生)既是千金小姐，怎么随着个穷秀才走？(旦)不知你妹子随着那个哩？(生)你自身顾不得，那管得别人？且住。不要与他硬，若硬，两下里就硬开了，还要放软些。娘子元来是宦家之女，我蒋世隆低眼觑画堂，尚然消受不起，倒与娘子同行同坐，望娘子高抬贵手，饶恕蒋世隆之罪。(跪科，旦亦跪科)大恩人请起。(生)咳，你既知我是大恩人。【降黄龙】(生)说甚么宦室门楣，寒士寻常，望若云霄？时移事迁，为地覆天翻，君去民逃。多娇，此时相遇，料应我和你姻缘非小，做夫妻相呼厮唤，怎生忘了？【前腔】(旦)秀才，何劳，奖誉过高。昔日荣华，眼前穷暴。身无所倚，幸然遇君家，危途相保。(拜科)英豪，念孤恤寡，再生之恩难报，久以后衔环结草，敢忘分毫？【前腔】(生)听告。你身到行朝，与父母团圆，再同欢笑。那时节呵！你在深沉院宇，要见你除非是梦魂来到。(旦)我禀过父亲，那时与你成亲也不迟。(生)那时节你还要我？攀高，选择佳婿。卑人呵！命蹇时乖。实是难招。我与娘子一路同行到此，便是三岁孩童，也说一对好夫妻。这虚名人言自说，听着偏好。【前腔】(旦)休焦，所许前问，侍枕之私，敢惜微眇。(生)既如此，却又推三阻四怎么？(旦)怕仁人累德，娶而不告，朋友相嘲。(生)娘子，你晓得\"瓜田不纳履，李下不整冠\"么？(旦)\"瓜田不纳覆\"怎么说？(生)假如人家一园瓜正熟，有人打从瓜园中经过，曲腰纳其履，隔远人望见，只说偷其瓜。(旦)\"李下不整冠\"怎么说？(生)假如人家一园李子正熟，有人打从他李树下过，欲待伸手整其冠，人见只说盗其李。从教整冠李下，此嫌疑实亦难逃。(旦)秀才，你送我到行朝，与爹爹说知。教个媒人说合成亲，却不全了奴家的节操？(生怒击卓科)你前日在虎头寨上，若没有蒋世隆呵，乱军中遭驱被虏，怎全古操？(净内叫)老儿起来，盘儿碗儿都打碎了。(末、净上)【太平令】曲径非遥，深夜柴门带月敲。邮亭一宿姻缘好，又何故浯叨叨？(生、旦见科)【前腔】(生)旅邸萧条，回首乡关路转遥。寒灯照影伤怀抱。因此上话通宵。(末)官人，娘子，我两口在隔壁听得许久。颇知一二，你也不要瞒我了。(生)既如此。瞒不得公公、婆婆了，(末)秀才官人。他是宦族名流，深闺处子。自非桑间之约，濮上之期。焉肯钻穴相窥，逾墙相从。秀才官人。你是读书之人，岂不闻柳下惠之事？(生)惶恐，惶恐。(末)秀才官人莫怪，请到前楼去坐一坐，老夫别有话说。(生)是如此。(下。末)小姐在上，老夫有一言相告：\"男女授受不亲，礼也。嫂溺援之以手，权也\"。权者反经合理之谓，且如小姐处于深闰，衣不见里，言不及外，事之常也。今日奔驰道途，风餐水宿，事之变也。况急遽苟且之时，倾覆流离之际，失母从人二百余里。虽小姐冰清玉洁，惟天可表。清白谁人肯信，是非谁人与辨？正所谓昆冈失火，玉石俱焚。今小姐坚执不从，那秀才被我道了几句言语，两下出门，各不相顾，若遇不良之人，无赖之辈，强逼为婚，非惟玷污了身子，抑且所配非人。不若反经行权，成就了好事罢。(旦)望公公、婆婆收留奴家在此。倘或父母有相见之日，那时重重相谢，决不虚言。(末)呀！收留人家迷失子女，律有明条，况小店中来往人多，不当稳便。既然不从，小姐，请出去罢。(旦悲科。净)老儿，他只因无父母之命，又无媒妁之言，我两人年纪高大，权做主婚之人，安排一樽薄酒，权为合卺之杯。所谓礼由义起，不为苟从。我两老口主张不差，小姐依顺了罢。(旦)我如今没奈何了，但凭公公、婆婆主张。(净)老儿，小姐也是看上这秀才的，他也要拿些班儿。(末)你去看酒来，待我请那秀才官人来。秀才官人有请。(生上。末)被老夫功从了。(生揖科)多谢公公。(净上)老儿，酒在此了。(末把酒科)【扑灯蛾】(末、净)才郎殊美好，佳人正年少。相逢邂逅间，姻缘会合非小也。天然凑巧，把招商店权做个蓝桥。翠帷中风清月皎，算欢娱。各金难买是今宵。【前腔】(旦)礼仪谨化源，关雎始风教。一时见君子，匆匆遽成人道也。(生)我是山鸡野鸟，配青鸾无福难消。仗冰人一言已定，此生此德，何以报琼瑶？(末、净)官人，娘子。请稳便罢。夜深了，明日再取一樽酒，与你暖房。姻缘本无意，天遣偶相逢。胜把银缸照，犹疑是梦中。(末、净下)【衮遍】(旦)不肯赋情薄，不肯赋情薄，随顺教人笑，空使我意沉吟，眉留目乱羞难道。(生)看他喜时模样，愁时容貌，灯儿下，越看着越波俏。【前腔】(旦)才郎意坚牢，才郎意坚牢，贱妾难推调。只恐容易间，把恩情心事都忘了。(生)蒋世隆若有此心。与你星前月下去罚下誓来。(旦)你自去罚。(生)蒋世隆若忘了小姐厚恩，永远前程不吉。海誓山盟，神大须表。办至诚，图久远同谐老。【尾声】(旦)恩情岂比闲花草？(生)往常恨更长寂寥，今夜只愁天易晓。(生)野外芳葩并蒂开，(旦)村边连理共枝栽；(合)百年夫妇途中合，一段姻缘天上来。第二十三出和寇还朝【三棒鼓】(外王尚书、丑六儿引众上。外)一鞭行色塑南京，喜得两国通和也无战争。边疆罢征，边烽罢惊，不暂停。(合)如今海晏河清也，重逢太平，重乐太平。(外)六儿，这里到磁州孟津驿，还有多少路？(丑)爹，不多远了。(外)分付人夫趱行，到孟津驿去安歇罢。(丑)人夫趱行，到孟津驿安歇。【前腔】(外)远闻军马犯边城，怎奈奉旨登途也离乡背井。这场战争，这场恐惊，谁惯经？(合前)玉帛交欢四海清，家无王事国无征。太平元是将军定，还许将军见太平。第二十四出会赦更新【称人心】(小生上)宵行昼伏，脱离虎门鲸牙。不得已截道打家，聚亡生，集舍死，山间林下。逆天无道。这荣华。成甚生涯？［减字木兰花］陀满兴福，父母妻儿都杀戮。逃命潜奔，哨聚山林暂隐身。心阑意卸，天幸遭逢颁大赦。改过从新，作个清平无事人。我陀满兴福受了无限苦楚，今日幸蒙恩赦，散却众喽啰，离了山寨。闻得行朝开科选士，招取文武全才。我如今一来上京应试，二来寻取哥哥消息，却不是好？天色将晚，不免趱行几步。【五韵美】休戈甲，罢征戍，区宇宣王化，惠及生灵。恩沾遐迩。如今日之际，海之涯，普天之下，再生重见太平，欢声四洽。仰谢天恩放赦归，再生重睹太平时。尽销军器为农器，不挂征旗挂酒旗。第二十五出抱恙离鸾【三登乐】(旦扶生上)世乱人荒，幸脱离天罗地网。不提防病染这场。事不宁，身未稳，天降灾殃。淹留旅邸，望河南怎往？(旦)官人，你今日病体如何？(生)十分沉重。(旦)待我央店主人去请个太医来看一看。店主人有请。(末上)贫无达士将金赠，病有良医说药方。小姐拜揖。(旦)店主人万福。(末)小姐，官人贵体若何？(旦)官人病体，十分沉重，烦你请个太医来看一看。(末)这个当得。不曾三五步，咫尺是他家。翁太医在么？(净内问)是那个？(末)请你看病的。(净)有几个人在外面？(末)只我一个。(净)得两个拿扇板门来，抬我去方好。(末)为什么？(净)犯了些腰头病。(末)你何不自医？(净)自古道：'卢医不自医。'(末)快些出来。(净)不要慌，待我分付了着。(净半上向内科)分付丁香奴、刘季奴，你每好生看着天门、麦门，我去探白头翁蔓荆子，趁些郁金水银总当归。倘有使君子来看大麦、小麦，可回他说是张将军、李国老家请去了。你苁蓉把破故纸包那没药与他去。前者，因为你每不细辛防风，却被那伙木贼爬过天花粉墙，上了金线重楼，打开青箱，偷去珍珠琥珀金银花子，丹砂裰子、茯芩裙子、昆布袜子、青皮靴子；那一个豆蔻又起狼毒之心，走入莲房，搂定我的红娘子，扯下裩裆。直弄得川芎血结。咳！苦脑子！苦脑子！如今可牵海马到常山下吃些莽草，薄荷边饮些无根水，傍晚看天南星出，即挂上马兜铃，将红灯笼，点着白蜡烛，往人中白家来接我。你若懒薏苡来迟了，叫我黑牵牛茴香，惹得我急性子起，将玄剖索吊你在甘松树上。四十蒺藜棍，打断你的狗脊骨，碎补屁孛孛出筚拨，饶你半夏分罚子了王不留行。【水底鱼】(净上)三世行医，四方人尽知。不论贵贱。请着的即便医。卢医扁鹊，料他直甚的？人人道我，道我是个催命鬼。我做郎中真久惯，下药且是不懒慢。熟病与他柴胡汤，冷病与他五灵散，医得东边才出丧，医得西边已入敛，南边流水买棺材，北边打点又气断。祖宗三代做郎中，十个医死九个半。你若有病请我医，想你也是该死汉。小子姓翁，祖居山东，药性医书看过，难经脉诀未通。做土工的是我姐夫，卖棺材的是我外公。我若一日不医死几个，叫我外婆姐姐在家里喝风。你是那个？(末)是我。我店中有个秀才，得了病，请你去医。(净)他是甚么病？(末)去看脉便知道，怎么问我？(净)你不晓得，明医暗卜，问得明白了去，方才看脉也对科，下药也对病。(末)也说得有理。我说便说，你不要对那秀才说。(净)你是好意，我怎么就说。(未)那秀才因离乱。不见了妹子，忧烦得病。(净)这等便是忧疑惊恐上来的。不打紧，一贴药就好。(末)先生略待，我进去说了来请你。小姐，太医到了。(旦)公公，他是病虚的人。叫他悄悄的进来，不要惊唬了他。(末)先生，那秀才是病虚的，你可悄悄些进去。(净)我晓得，我晓得。(净进看，击卓大叫诨科。生作惊私。旦抱生科。旦)这太医好没分晓，病虚的人，为何这般大惊小怪。(净)这是我医人的入门诀。(末)怎么说？(净)惊一惊，惊出他一身冷汗，病好了也不见得。(旦)倘或惊坏了怎么了？(净)惊死了也罢了，这个叫个活惊杀。(末)先生且看脉。(净)伸出脚来待我看。(末)还是手。怎么说脚？(净)你不晓得，病从跟御起。(净看脉科。旦)先生，用心看一看，是甚主症侯？(净)这个病症，是乱军中不见了亲人，忧疑惊恐，七情听伤的症侯。(旦)好太医，就如见的。(净)我实不曾见，是王公才方与我说的。(末)呀，我教你不要说。(净)我不说，不表你的好意思。(旦)烦太医再看分晓。【柰子花】(净)他犯着产后惊风。(旦)不是。(净)莫不是月数不通？(旦)这太医胡说。(末)他是男子汉，怎么倒说了女人的病症。(净)我手便拿着官人的，眼却看了这娘子，故此说到女科去了。待我再看，呀！不好了！【驻马听】(净)这咏息昏沉，两手如冰骇死人。叫几个尼姑和尚，做些功果，送出南门，鬼门关上来招魂。叫些木匠，早把棺材钉。(旦哭科。净)我的人儿，连哭两三声。呀！你不曾动。(末)不曾动。(净)这等不妨。是我差拿了手背，你谎则甚？(旦)如今怎么？(净)知令下针。(旦)怎么这等大针？(净)待我换。(旦)一发大了。(净)这等我有药在这里。(末)甚么药？(净)是飞龙夺命丹，拿去与秀才吃。(生吃吐科。旦)怎么吃了就吐？(净)虚弱得紧，胃口倒了。老官儿，你也吃一服。(末)我没有甚么病。(净)你吃了发白再黑，牙落再生。(末)这等好，拿来我吃。(作吐科。净)二三十两银子合的药，都吐了。你们不会吃，待我吃与你看。(作吐科。末)先生，这是甚么药？吃的都吐了。(净作看科)阿呀！连我也拿差了。这是医痔疮的药，上下不对科了。(末)翁太医，你还要看症真仔细下药。(净)这等待我再望闻问切。【剔银灯】(净)他浑身上如汤似火烧？(旦)不热。(净)口儿里常常干燥？(旦)也不。(净)终朝饭食都个要？(旦)也还吃些。(净)耳闻得蝉鸣声噪？(旦)也不。(净)心焦？(旦)也不。(净)莫不是害劳？(旦)这先生说的一些也不是。(净)都不是，不医便了。(下。末)这先生去了，小姐可劝官人且宁耐，老夫去去再来看。正是\"药医不死病，果然佛度有缘人\"。(下。生)娘子，太医说我病体如何？(旦)官人，太医说了没事，且自宁耐则个。【山坡羊】(生)娘子，我病体难医难治，你这苦如何存济？(旦)原流恩降福，降福灾星退。(生)势渐危，料应我不久矣！若还我死，你必选个高门配，我便死向黄泉，一心只念你。(旦)休提。不由人泪暗垂。伤悲，何时得归故里？【三棒鼓】(外、丑引众上。外)君臣迁徙去如星。只怕土产凋零也。人不见程。(众)一程两程，长亭短亭，不住行。如今海晏河清也，重逢太平，重乐太平。(外)六儿，这是那里了？(丑)是广阳镇了。(外)可有驻节的所在？(丑)这里没有。(外)我要写个报子，打到孟津驿去，那里好暂歇。(丑)这里有个招商客店，倒洁净，好暂歇。(外)既如此，好洁净房儿看一间，我进去。(丑)叫几个皂隶随我进来。有甚么人在这里？(末上)是谁呀？牌子买饭吃的？(丑)这个彘子孩儿，人也不识，买饭吃的！(众)这是六爷。(末)是六爷？小人不识得。(丑)且饶你，你去打扫一间好房，我每老爷要进来。快些！(末)小店中窄小，住不得。(丑)不在此住，只要写个报子就行。(末)请六爷去看，中意便请老爷进来。(丑看科。末)这一间？(丑)不好。(末)那一间？(丑)不洁净。(末)只有里面一间，甚是洁净，只是有个秀才染病在里头。(丑)教他出去一会儿，待老爷写了报子再进去。(旦)呀！倒像我家六儿，待我叫他一声。(丑)谁叫六儿？(旦)六儿。(丑)呀！姐姐，爹爹，爹爹，姐姐。爹爹，姐姐在此！姐姐，爹爹在此！(旦)爹爹在那里？(外)女孩儿在那里？(见科)【五供养】(旦)别来久矣，自离朝尊体无恙。骨肉重再睹，喜非常。(外)孩儿，屈指数月，折倒尽昔时模样。思故里，念家乡，多少鬓边霜。(旦)(鹧鸪天)爹爹，目断魂消信息沉，沿途穷迹问踪寻。(外)孩儿，亲情再见诚无意，子父重逢岂有心！(丑)言往昔，话如今，店中权歇问家音。(合)正是着意种花花不发，等闲插柳柳成荫。(外)孩儿，你怎么在这里，说个备细与我知道。【园林好】(旦)才说起迁都汴梁，闹炒炒哀声四方。不忍诉凄凉情况；家所有，尽撇漾；家使奴，尽逃亡。【嘉庆子】(外)你一双子母何所傍？(旦)更雨紧风寒势怎当？心急行程不上。人乱乱，世慌慌，愁戚戚，泪汪汪。【尹令】那时又无倚仗，那时有亲难傍，那时有家难向。他东我西。地乱天慌，事怎防。(外)你母亲如今在那里？【品令】(旦)逃生士民，在官道驿程傍。天色渐晚，阴云黯穹苍。匆匆正往，喊声如雷响。各各奔走，都向树林中抗。偷生苟免，瓦解星飞，子离了娘。【豆叶黄】(外)我儿，你一身见在谁行？(旦)我随着个秀……(外)甚么秀？(旦)我随着个秀才栖身。(外)呀，他是甚么人？你随着他。(旦)他是我的家长。(外怒科)谁为媒妁？甚人主张？(旦)爹爹，人在那乱，人在那乱离时节，怎选得高门厮对厮当？(外)六儿，那秀才在那里？(旦)在这里，还不走过来。(生见科)【月上海棠】(外)你自想，甚年发迹穷形状？(生)怎凡人貌相，海水斗升量。(旦)非奖，陋巷十年黄卷苦，那时禹门三月桃花浪，一跃龙门便把名扬，管取姓字标金榜。(外)孩儿，随我回去罢。【五韵关】(旦)意儿里想，眼儿里望，望救取东君艳阳，与花柳增芳。(生)全没些可伤，身凛凛如雪上加霜。(外)孩儿，你快随我去。(生、旦)更没些和气一味莽，铁胆铜心，打开凤凰。【二犯么令】(外)你是娘生父养，逆亲言，心向情郎。(生)我向地，我向地狱相救你到天堂，怎下得撇在没人的店房。(旦合)若是两分张，管取拚残生命亡。(丑)去罢，去罢。(旦)官人，和你同去哀告。【玉交枝】(生)哀告慈悲岳丈，(外)唗！谁是你岳丈？(生)可怜我伏枕在床。(外)就死有谁来怜你？(生)我必定是死了！煎药煮粥无人管，等待我三五日时光。(外)去，去！一时也等不得。(生)全没些好言劈面抢，恶狠狠怒气三千丈。(外)六儿，扯上马去！(生)只倚着官高势强，只倚着官高势强。(丑扯旦科)【江儿水】(旦)眼见得今朝去，直恁忙。相随百步，尚且情悒怏，何况我夫妻月余上，怎下得霎时间如天样？(外、丑)若要成双，休指望。(生、旦)一对鸳鸯，生被跌天风浪。(外)六儿，快扯上马去。(丑扯科)【川拨棹】(生)心相诳，更不将恩义想。(旦)无奈何事，无奈何事有参商。父逼女，夫言妇伤。(合)苦别离，愁断肠；两分离，愁断肠。【前腔】(旦)男儿赎药。把衣衫典当偿。我不能够觑，我不能够觑得你身体康。(生)我和你再。我和你再得成双，怕死后一灵儿到你行。(合前)【前腔】(旦)休为我相思损天常，紧攻书，临选场。(生)我不道再，我不道再娶重婚，你焉肯终身守孀？(合)苦别离。愁断肠；两分离，愁断畅。(外)六儿。快扯上马去。(丑扯科)【哭相思】(生、旦)怎下得将人离别，愁万缕，肠千结。(丑扯旦科。生夺旦，外推倒生科。外)咄！早知今日事如此，何不当初莫用心。(下。生哭，作不能起科)【卜算子】(生)病弱身着地，(末上扶生科。生)气咽魂离体，拆散鸳鸯两处飞。天哪！多少衔冤气！店主人放手，我拚命去赶他转来。(末劝科)已去远了！【金梧桐】(生)这厮忒倚官，忒挟势，便死待如何？欺侮俺是穷儒辈，俺这里病愈深，他那里愁无际，旅店邮亭，两下里人应憔悴。我那妻，怎教我忍得住恓惶泪？(末)秀才官人，休要短见，且自安息，保重贵体。(生)天涯海角有穷时，(末)人岂终无相见日？(合)但愿病痊无个事，免教心下常忧郁。第二十六出皇华悲遇【上马踢】(老旦上)干戈动地来，车驾迁都汴。儿夫离帝京，路遥人又远。军马临城。无计将身免。这苦怎言，祸不单行，中路儿不见。【月儿高】(小旦上)喊杀连天，骨肉怎相恋？自古常言道：\"人离乡贱\"，得到今朝平安幸非浅。是则是我身狼狈，眼前受迍邅。【銮江令】(合)烦恼多历遍，忧愁怎消遣？眼儿哭得破，脚儿行得倦。五甲复十里，一日如同过一年。但愿前途去，早早逢亲眷。【狼草生】(合)劲风寒四合，暮烟昏惨惨。彤云布，晚天变，只愁那长空雪舞絮绵绵。去心如箭，旅舍全无，何处安歇停眠？(老旦)孩儿，天色已晚，无处安歇。这里是馆驿门首，只得和你权宿一宵，明日早行罢。(小旦)远远望见一位官长来了。【前腔】(末上)孟津驿舍住，在黄河岸边，乘船坐马十分便。(老旦，小旦)子母忙向前，可怜穷面，暂借安身望周全。(末)你这两个妇人，日晚天寒过客无，远临传舍意如何？(老旦、小旦)我今不对英雄说，更有何人念旅途？(末)我且问你，你是何等样人家？何处人氏？为何到此？【罗带儿】(老旦)妾身本宦族，京城久居。为侵边犯阙军奋武，君臣迁徒离中都也。(小旦)散乱人逃避，奔程途，身无主，去无所，惨可可地千生受万苦辛。(合)今宵得借一宿，可怜见子母每天翻地覆。【前腔】(末)兵戈起路程，人不惯经，早寻个旅邸休待等，怎容你行客寓邮亭也。(老旦)心下贪行路，望南京，不觉得暮云平，远涉涉地不知处人又生。(小旦合)今宵导少留停，可怜见子母每天寒地冷。(末)非是我不肯留你，只是皇华驻节的所在。留你妇人不得。【前腔】(小旦)不容奴在此间，千羞万惭。开口告人难上难，伤情无语泪偷弹也。(末)这般恓惶事恁愁烦？(末)罢罢罢，自古道\"与人方便，自己方便。\"看你这两个妇人？也不是已下人家的。我这里不留你，前途恐遇不良之人；留你在此，怕有官员来往，不当稳便。千万不可言语啼哭。(老旦、小旦)这个不敢。(末)不忍见你受摧残，静悄悄地留一夜来早散。(老旦、小旦)今宵得暂安眠，可怜见子母每天昏地暗。(末)就在那回廊底下，暂歇了罢。【前腔】(老旦、小旦)娘和女深感激，蒙恩受德，幸然遇好人相爱惜，免风霜寒冷受劳役也。(未)随我来。向这回廊畔正厅侧，借得些荐和席，冻款款地弯跧水，觅些饮食。(老旦、小旦)多谢官长。今宵得略休息，可怜见子母每天宽地窄。(坐地科。末)天上人间，方便第一。(下)【灞陵桥】(外上)马儿行又急，转头间五里复十里。此去河南只隔这带水，孟津驿，今夜权停止。咍，知他这碾车儿恁行迟！【前腔】(丑上)马儿行较疾，疾上碾车儿直恁的簪簪地，正是心急步行迟。晚相催，天冷彤云密。咍，迭得到孟津驿且安息。【前腔】(旦)这苦说向谁，索性死别离各自也着边际。生把我鸳鸯分开两下里，一步一回头，教我伤情意。咍，衫儿上泪珠儿任淹湿。(末上)驿丞接老爷。(外)叫驿丞，我一路上鞍马辛苦，不免劳倦，毋许闲杂人打搅。(末)是。(下。外)孩儿，我与六儿书房里安息，你往后堂睡罢。(旦)是。(外、丑下)【新水令】(老旦)凄凉逆旅人千早，(旦)这萦牵怎生成寐？(小旦)万苦横心里。(合)睡不着，是愁都做枕边泪。(老旦)夫阻关山隔远邦，女因兵火散他乡。(小旦)自己不知凶与吉。亲兄未审在何方？(旦)千愁当日儿留母，万苦今朝凤拆凰。(合)枕边不敢高声哭，恐怕猿闻也断肠。(老旦)呀！又早是黄昏时候了，怎生睡得着呵！【销金帐】(老旦)黄昏悄悄，助冷风儿起。想今朝，思向日，曾对这般时节，这般天气。羊羔美酒，美酒销金帐里。兵乱人慌，远远离乡里。如今怎生，怎生街头上睡？【前腔】(旦)呀！谯楼上一更鼓了。初更鼓打，哽咽寒角吹。满怀愁分付与谁？遭逢这般磨折，这般别离。铁心肠打开，打开弯孤凤只。我这里恓惶，他那里难存济。翻覆怎生，怎生独自个睡。【前腔】(小旦)是二更鼓了。冬冬二鼓，则叶敲窗纸，响扑簌聒闷耳，难禁这般萧索，这般岑寂。骨肉到此，到此你东我西，去又无门，住又无依倚，伤心怎生，怎生街头上睡？(旦)夜阑人静月微明，恨杀孤眠睡不成。心上只因萦闷紧，万愁千恨叹离人，天那！又是三更了。【前腔】(旦)三更漏转，寒雁声嘹呖。半明灭灯火煤，寻思这般沉疾，这般狼狈。相别到今，到今凶吉未知！冷落空房，药食准调理？床儿上怎生，怎生独自个睡？【前腔】(老旦)楼头四鼓，风掷檐铃碎。略朦胧惊梦回，娘女这般相逢，这般重会。飒然觉来，觉来孩儿那里？多少伤悲，多少萦牵系。教人怎生，怎生街头上睡？【前腔】(小旦)五更又催，野外疏钟。急算通宵，几叹息，一似这般烦恼，这般孤凄，一身苟活，苟活成得甚的？(旦)俺这里愁烦，那壁厢长吁气。听得怎生，怎生独自个睡？(外上)正做家乡梦，忽闻啼哭声。六儿那里？(丑上)爹，怎么？(外)你这狗才，一夜不睡，啼哭怎么？(丑)爹，六儿不曾，是驿丞啼哭。(外)驿丞为何啼哭？(丑)昨日爹到得晚了，驿丞不曾准备得铺陈，把自睡的铺卧拿出来了，他两口儿昨夜晚没有被盖，所以啼哭这一夜。(外)胡说，叫那驿丞过来。(丑叫)驿丞。(末上)有。(外)我已曾分付你，我路上鞍马劳倦，欲得一觉好睡，不许闲杂人打搅。正睡之间，只听得这壁厢啼哭，那壁厢哀怨，却怎么说？(末)禀爷，昨晚爷未到的时节，有两个妇人来此借宿，小驿丞不知爷到，见他身上寒冷，留他在回廊底下权宿一宵。想必天寒冻哭之声，惊恐了爷，是小驿丞有罪了。(外)这驿丞好打。这是皇华驻节的所在，敢容妇人在此歇宿。叫六儿，押了这驿丞去，唤那两个妇人过来！(丑)妇人在那里？(末)在这里，你这两个妇人好不达时务；好意容你在此，权宿一宵，教你不要啼哭，一夜无更，只管啼啼哭哭，惊恐了尚书老爷。如今拿你，你自去回话。(小旦)母亲如何是好？(老旦)呀！这是我家六儿。六儿。(丑)呀！是奶奶。爹爹，奶奶在这里。(老旦)相公在那里？(外)夫人在那里？(见科。旦)母亲在那里？(同拜哭科)呀！我的娘。【思园春】(旦)久阻尊颜想念勤。(老旦)孩儿，此逢将谓是梦和魂。(外)这女儿是谁？(老旦)是我途中厮认来的。(小旦)奴是不应亲者，今日强来亲。(合)子母夫妻苦分散，无心中完聚怎由人。【粉孩儿】(老旦)相公，匆匆地离皇朝，你心不稳，弃家私老小，去得安忍？(外)只知国难识大臣，不提防万马千军犯京城。君去民逃，常言道\"龙斗鱼损\"。【福马郎】(旦)那日里风寒雨又紧，正行里喊声如雷震。无处藏隐，急向林榔中躲，道途上奔。(老旦)其时节，乱纷纷，身难保，命难存。【红芍药】(外)兵扰攘，阻隔关津。思量着，役梦劳魂。(丑)眼见得家中受危闲，望吾乡，有家难齐。(老旦)孩儿，历尽了苦共辛，娘逢人见人寻问。只愁你举目无亲，子父每何处厮认？【红衫儿】(旦)我有一言说不尽。(老旦)有甚么说话？(旦)向日招商店，蓦忽地撞着家尊。(哭科。老旦)孩儿有甚事，说与我知道，不要啼哭。(旦)我寻思他眼具体盻盻人远天涯近。(老旦)为甚的那壁千般恨。(外怒科)夫人，你休只管叨叨问。【会河阳】(老旦)相公，有甚事争差，旺息怒嗔；闲言语总休论。(小旦)贱妾不惧责罚，将片言语陈；难得见今朝分。(旦)甚时除得我心头闷？甚日除得我心头恨？【缕缕金】(外)教准备展芳樽，得团网都喜庆，尽欢欣。(老旦)馆驿中有杂人来往，其实不稳。到南京得见圣明君，那时节好会佳宾。(外)夫人言之有理。六儿，叫驿丞催趱船只，即日起程。(丑叫科。内应科。)【越恁好】(外)办集船只，办集船只，指日达帝京。(小旦)渐行渐远，亲兄长不知死和存。(旦)愁人见说愁更新。(小旦)姐姐。你为什么啼哭？(旦)欲言义忍，心儿里痛切切如刀刎，眼儿里泪滴滴如珠揾。【红绣鞋】(丑)画船已在河滨，河滨。不劳马足车轮，车轮。(外)六儿，就此起程去罢。(众)离孟津，望前进，风力顺，水程紧，咫尺是汴梁城。【尾声】别离会合皆缘分，受过忧危心自忖。从今暮乐朝欢还再整。(外)军马纷纷路不通，(三旦)娘儿兄妹各西东。(合)今宵胜把银缸照，犹恐相逢是梦中。第二十七出逆旅萧条【步蟾宫】(生上)龙潭虎穴愁难数，更染病耽疾羁旅。分别人妻两南北，谁念我无穷凄楚？［眼儿媚］倾家荡业任飘零，受尽苦和辛。雁行中断，鸾俦生拆，无限伤情；穷途更多灾病，囊底已无缗。恁般正是福无双至，祸不单行。我蒋世隆自从与娘子分别，忽已月余。这几日身子虽觉渐安，争奈举目无亲，萧条旅馆，好生感伤人也！【五样锦】姻缘将谓五百年眷属。十生九死成欢聚。经艰历险，幸然无虞。也指望否极生泰，祸绝受福。未妥，尚有如是苦：急浪狂风，风吹折并根连枝树；浪惊散鸳鸯两处孤，更全然不想我这病体疾躯。那肯放容他些儿个叮咛嘱付，将他倒拽横拖奔去途。回头道不得声将息，几曾有这般慈父！跌得我气绝再复。死绝再苏，一回价上心来，一回价痛哭。暮雨朝云去不还，强移栖息一枝安；春蚕到老丝方尽，蜡烛成灰泪始干。第二十八出兄弟弹冠【孤飞雁】(小生上)吾皇恩诏从天降。遍遐迩万民钦仰，宥极刑自有重生望。散群辈与群党，回凶就吉，转祸为祥。前临帝辇，绝却亲党，回首家乡，没了父娘。感伤，寻思着两泪千行。［行香子］兴福举眼无亲，进退无门。闻知道结义恩人，广阳镇上旅馆安身。几番寻。几番觅，几番询，此间正是广阳镇招商店了。不免叫一声：店主人有么？(末上)商贾纷纷，士庶群群，大门外马足车轮。主人招接，小二殷勤。俺这里客来多，客来便，客来频。(小生)店主人拜揖。(末)客官何来？【惜黄花】(小生)中都路是本乡，年驾望南往，一程程来到广阳，特来相访。(末)小可敢覆尊丈，有何事嘶问？当买货请商量，要安下却无妨。(小生)小生也非为买货，也不要安下，特来寻人。(末)若是问寻人，道如何模样？【前腔】(小生)店名须号招商？(末)是。这里是招商店。(小生)少浼劳尊长。(末)且说怎么祥个人，姓甚么？(小生)有个秀才身姓蒋。(末)多少年纪了？(小生)三十余上。(末)有。住此两月将傍。(小生)在那里安下？(末)正东下，转那厢。(小生)第几间房儿？(末)从外数，第三房。(小生)他一向好么？(末)染病才无恙。(小生)他今在那里？(末)赎药便回来。(小生)药铺近远？(末)想只在前街后巷。(小生)既如此，我在这里等。(末)里面请坐，想就来也。【惜奴引】(生上)祸不单行先自速，遭兵火那堪更重重坎坷。(末)官人你回来了？(生)是，回来了。(末)有人在此相访。(生)在那里？(末)在里面。(见科。小生)呀！哥哥，久阻尊颜。几曾忘却些儿个。(生)彼我纵然有音书怎托。［鹧鸪天］(小生)自别恩兄两月余，(生)重重坎坷更灾危。(小生)哥哥，你有何坎坷灾危事？(生)说起教人珠泪垂。(末)休嗟怨，慢悲哀。房中请坐且宽怀。(生)从前一一都分诉，万恨千愁扫不开。(末)二位官人请坐，看茶来吃。【本序】(生)自与相别，风寒劳役，受尽奔波，那更忧愁思虑。在旅邸顿染沉疴。(小生)违和。天相吉人身痊可。却望节饮食，休劳碌。怎忘却，忘了问别来尊嫂贵体安乐。【前腔】(生)提着心肠惨凄，不由人忍不住泪珠流颗，但有死别生离，那烦恼似天来大。(小生)缘何？莫非他弃旧怜新，从了别个？(生)不是。(小生)多应是疾病亡，遭非祸。(生)不是。你道为甚么？(小生)却为甚么？(生)倚势挟权，将夫妻苦苦拆破。【虾蟆序】(生)摧挫。艰共险，愁和闷，要躲怎躲，到如今尚有平地风波！(小生)惊愕。焰腾腾心上火，是谁人道与我？(生)你道如何，爱富嫌贫，岳丈倚强凌弱。【前腔】(小生)斟酌。尊共卑，亲和戚，顺他受他，等些时宛转求人团掿。(生)参差，其中话更多，都只恨缘分薄！(小生、末合)事多磨，放心将息，休自损天和。(小生)哥哥，即日朝廷降敕，宣诏天下文武贤良，尽赴行朝应举，正是男儿得志之日。哥哥，休为夫妻恩爱，误却前程，可收拾行李，与兴福同往行朝。一来应举求官；二来亦可打听尊嫂消息。不知哥哥意下如何？(生)此言极是。只是少些房钱在此，未曾还得。(小生)兄弟带得尽有，不烦哥哥费心，店主人请算一算奉还。(末)不多了，且请安息，明日算罢。(小生)离合悲欢不自由，(生)心怀萦闷几时休；(末)争似不来还不往，(合)也无欢喜也无愁。第二十九出太平家宴【传言玉女】(外上)得睹天颜，真为主忧臣辱。(老旦上)皇恩深沐，享千钟重禄。(旦、小旦上)如今幸得再整银屏金屋。(合)皇朝重见，太严重睹。(外)尽日笙歌按玉楼，(老旦)忽朝军马犯皇州，(旦、小旦)但知会取非常乐，(合)须是提防不测忧。(外)夫人，今日幸喜骨肉团圆，夫妻再合，早己分付安排酒肴庆贺，不知完备未曾？院子那里？(末上)匈奴遥俯伏。汉相俨簪裾。覆老爷，有何分付？(外)分付你安排酒肴，可曾完备否？(未)完备多时了。(老旦)看酒过来。(旦送酒科)【玉漏迟序】(旦)得宠念辱，想其时驾迁民移前上，父母妻儿散离。值此天数，抵多少吃辛受苦，抵多少亡家失所。(合)今幸得在画堂深处。【前腔】(外)驿程去速，奈何被士马拦截归路，国败家亡，怎知此日完聚！知几遍宵行昼伏，知几遍风餐露宿！(合前)【前腔】(旦)轰雷战鼓，喊杀声散亡人尽奔逐，那时无他可怜。救我在危途，知何处作婢奴，知何处遭驱被虏。(合前)【前腔】(小旦)兄南妹北，乱兵中怎知生死！须臾骨肉分别，此身去住无所，感谢得恤寡念孤，感谢得为亲做主。(合前)【扑灯蛾】(老旦)到行朝汴梁，看山河壮帝居。四时有常开花木，论繁华不减中都也。(外)受恩深处便为家，自来俗语。(合)休思故里，对良辰美景，宴乐且欢娱。【前腔】(旦)依旧珠围翠簇，依旧雕鞍绣毂，列侍妾丫鬟使女，送金杯听歌观舞也。(小旦)因灾致福，爱惜奴似亲生儿女。(合前)【尾声】从今休把光阴负，但畅饮高歌休阻，共醉乐神仙洞府。(外)莫辞今日醉颜酡，(老旦)百岁光阴能几何？(合)遇饮酒时须饮酒，得高歌处且高歌。第三十出对景含愁【夜行船】(旦上)六曲栏杆和闷倚，不觉又媚景芳菲。(小旦上)微雨昨宵，新晴今日。(合)知道海棠开未。(旦)［蝶恋花］春来分外伤怀抱，燕燕莺莺，空自啼春巧。(小旦)三月春花无限好，娇花一夜都开了。(丑扮梅香上)忽听院宇笙歌绕，笑语欢声，花下金樽倒。二位小姐，你心中有甚闲烦恼？忍教辜负韶华老。(旦)我自有烦恼处，你那里知道？【本序】(旦)春思恹恹，此愁谁诉，此情谁知；心撩乱，慵睹妆台梳洗。(小旦)芳时不暖不寒，秋千院宇，堪游堪戏。(旦)空对莺花燕柳，悄忽地暗皱双眉。【前腔】(小旦)姐姐，因谁牵惹芳心，媚容香褪，嫩脸桃衰，看看恁宽尽金缕罗衣。(旦)休疑，只为伤春，知他怎生，年年如是。(丑)休对晴天暖日，轻可地过了寒食。二位小姐，这等好天气，同到后花园闲步一回也好。【风入松】(旦)甚心情闲步小园西。(小旦)姐姐为甚不去？(旦背唱科)推一个身倦神疲。(丑)趁春风桃李花开日，谁不待去寻芳拾翠？九十日光阴捻指，三分景，二分归。【前腔】(小旦)那春光也应笑咱伊。(旦)笑甚的来？(小旦)笑你恁瘦减香肌。(旦)东君不管人憔悴，眼见得绿密红稀香闺掩，珠帘镇垂，不肯放燕双飞。【尾声】(小旦)衷心先自不如意，纵然间旨同随喜，也做了兴尽空回。(旦)伤心情绪倦追游，(小旦)好景如梭不肯留。(丑)来朝更有新条在，(合)恼乱春风卒未休。第三十一出英雄应辟【望远行】(生上)春风紫陌，又是大涯行客。(小生上)野草闲花，掩映水光山色。(末、净上)杏花朵朵欹红，杨柳丝丝弄碧，沙岸远涟漪初溢。(生)携书挟策赴天邦，(小生)那更风光直艳阳，(末)路上野花钻地出。(净)村中美酒透瓶香。(见科。净)动问此位老兄上姓？(生)学生姓蒋。(净)贵表？(生)双名世隆。(净)此位？(小生)学生复姓陀满，双名兴福。(净)此位？(末)学生姓卞，双名登科。(生)老兄尊姓贵表？(净)学生姓成，双名何济。我每都是科举朋友，不期而逢，天色将晚，各请趱行几步。【望吾乡】(生)降诏颁敕，搜贤赴帝域，文武远投安邦策，星斗文章谁能及，下笔如神力。(合)一朝里身显迹，受赏加官职。【前腔】(小生)万里鹏翼，功名唾手得；英雄果是千人敌，正是男儿峥嵘日。岂敢辞劳役！(合前)【感亭秋】(末)短亭长亭程程去，知几驿，逆旅中过寒食，见点点残红飞絮白，夕阳影里啼蜀魄。(合)家乡远，心慢忆，回首云烟隔。【前腔】(净)香醪待饮何处觅，牧童处问端的。遥望前村疏篱侧，招飐酒旗林梢刺。(合前)【红绣鞋】(合)小径迢迢狭窄，狭窄；野水潺潺湍激，湍激。饮数杯解愁戚，那里堪观赏，可闲适，只愁他天晚逼。【尾声】酒家眠，权休息，韫匮藏珠隐尘迹，万里前程在咫尺。过却长亭又短亭。看看相近汴梁城；路上有花并有酒，一程分作两程行。第三十二出幽闺拜月【齐天乐】(旦上)恹恹捱过残春也，又是困人时节。景色供愁，天气倦人，针指何曾拈刺？(小旦上)闲庭静悄，琐窗潇洒，小池澄澈。(合)叠青钱。泛水圆小嫩荷叶。［浣溪沙］(小旦)阶前萱草簇深黄，槛外榴花叠绛囊，清和天气日初长。(旦)懒去梳妆临宝镜，慵拈针指向纱窗，晚来移步出兰房。(小旦)姐姐，当此良辰美景，正好快乐，你反眉头不展，面带忧容，为甚么来？【青衲袄】(旦)我几时得烦恼绝？几时得离恨彻？本待散闷闲行到台榭，伤情对景肠寸结。(小旦)姐姐，撇下些罢。(旦)闷怀些儿，待撇下怎忍撇？待割舍难割舍。倚遍阑干，万感情切，都分付长叹嗟。【红衲袄】(小旦)姐姐，你绣裙儿宽褪了褶，为伤春憔悴些。近日庞儿瘦成劳怯。莫不是又伤夏月？姊妹每休见撇，斟量着你非为别。(旦)你量着我甚么？(小旦)多应把姐夫来萦牵，别无些话说。【青衲袄】(旦怒科)你把滥名儿将咱引惹，直恁的情性乖，心意劣，女孩儿家多口共饶舌，爹娘行快活要他做甚的？要妆衣满箧，要食珍羞则盛设，和你宽打周折。(走科。小旦)姐姐，到那里去？(旦)到父亲行先去说。(小旦)说些甚么？(旦)说你小鬼头春心动也。【红衲袄】(小旦)我特地错赌别。(跪科)姐姐，望高抬贵手饶过些，一句话儿伤了俺贤姐姐。(旦)起来，且饶你这次，今后再不可如此。(小旦)若再如此呵，瑞莲甘痛决，姐姐闲耍歇，小的妹先去也。(旦)你那里去？(小旦)只管在此闲行，忘收了针线帖。(旦)也罢，你先去！(小旦)推些缘故归家早，花阴深处遮藏了，热心闲管是非多。冷眼觑人烦恼少。(下。旦)这丫头去了。天色已晚，只见半弯新月，斜挂柳梢，几队花阴，平铺锦砌，不免安排香案，对月祷告一番。［卜算子］款把棹儿台，轻揭香炉盖，一炷心香诉怨怀，对月深深拜。(拜科)。【二郎神】(旦)拜新月，宝鼎申明香满爇。(小旦潜上听科。旦)上苍，这一炷香呵！愿我抛闪下男儿疾效些，得再睹同欢同悦。(小旦)悄悄轻将衣袂拽。姐姐，却不道小鬼头春心动也。(走科。旦)妹子到那里去？(小旦)我也到父亲行去说。(旦扯科。小旦)放手，我这回定要去。(旦跪科)妹子，饶过了姐姐吧！(小旦)姐姐请起。那乔怯，无言俯首红晕满腮颊。【莺集御林春】(小旦)恰才的乱掩胡遮，事到如今漏泄，姊妹每心肠休见别，夫妻每是有些周折。(旦)教我难推怎阻，罢罢，妹子，我一星星对伊仔细从头说。(小旦)姐姐，他姓甚么？(旦)姓蒋。(小旦)他也姓蒋，叫甚么名字？(旦)世隆名。(小旦)呀！他家住在那里？(旦)中都路是家。(小旦)姐姐，你怎么认得他。他是甚么样人？(旦)是我男儿受儒业。【前腔】(小旦悲介)听说罢姓名家乡，这情苦意切，闷海愁山将我心上撇，不由人不泪珠流血！(旦)我恓惶是正理，只合此愁休对愁人说。妹子，你啼哭为何因，莫非是我男儿旧妻妾？【前腔】(小旦)他须是瑞莲亲兄。(旦)呀！原来是令兄。为何散失了！(小旦)为军马犯阙。(旦)是，我晓得了。散失忙寻相应者，那时节只争个字儿差迭。妹子，和你比先前又亲，自今越更着疼热，你休随着我跟脚，久已后是我男儿那枝叶。【前腔】(小旦)我须是你妹妹姑姑，你是我的嫂嫂又是姐姐，未审家兄和你因甚别，两分离是何时节？(旦)正遇寒冬冷月，恨爹爹把奴拆散在招商舍。(小旦)如今还思量着我哥哥么？(旦)思量起痛辛酸，那其间他染病耽疾。(小旦)那时怎割舍得他？(旦)是我男儿教我怎割舍？【四犯黄莺儿】(小旦)他直恁太情切，你十分忒软怯，眼睁睁怎忍相抛撇。(旦)枉是怨嗟，无可计设，当不过他抢来推去望前扯。(合)意似虺蛇，性似蝎螫，一言如何诉说！【前腔】(小旦)流水一似马和车，倾刻间途路赊，他在穷途逆旅应难舍。(旦)那时节呵！囊箧又竭，药饵又缺。他那里闷恹恹难捱过如年夜。(合)宝镜分破，玉簪跌折，甚日重圆再接。【尾声】自从别后音书绝，这些时魂惊梦怯，莫不是烦恼忧愁将人断送也。(旦)往时烦恼一人悲，(小旦)从此凄凉两下知。世上万般哀苦事，无过死别共生离。第三十三出(照例开科)第三十四出姊妹论思【秋蕊香】(旦上)半载萦牵方寸，何时不泪滴眉颦！(小旦上)欲语难言信难问，即渐渐里恹恹瘦损。［玉楼春］(旦)深沉院宇无人问，纵然有便难传信。(小旦)这边愁似那边愁，伊的恨如奴的恨。(旦)心下慢然思又忖，口中枉自评和论。(合)有时欲向梦中诉，梦又不成灯又烬。(旦)妹子，这些时天下文武贤良。都来赴选，不知你哥哥也曾来否？好闷人也！(小旦)哥哥料应在此，只怕他不得成名，就知道姐姐消息，也难来厮见。【二犯孝顺歌】(旦)从别后，渡孟津，思君尽日欲见君。风北鸾南，生生地镜剖与钗分。镇千思万想，要见无门。(合)放不落心上人，撇不下心上人。【前腔】(小旦)一回价，暗自忖，非亲怎知却是亲；你东咱西，荒荒地路途人乱奔，自一别半载，杳然无闻。(合前)【前腔】(旦)恩和爱，苦共辛，衷肠告天天怎闻？妾后夫前，恹恹地几曾忘半分，有三言两语，寄也无因。(合前)【前腔】(小旦)当时苦，值乱军，离乡背井兄妹分。做小服低，看看地过冬还过春。捱十生九死，举目无亲。(合前)(旦)天从人愿最为难，(小旦)再睹重逢岂等闲。(合)从今许下千千拜，望月瞻星夜夜间。第三十五出诏赘仙郎【高阳台】(外上)蓂荚更新，流光过隙，桑榆日近西山；有女无家，一心日夜忧烦。使命传宣出建章。微臣深愧沐恩光，可怜年老身无子，特旨巍科择婿郎。老夫亲生一女，小字瑞兰。向者兵戈扰攘之际，夫人途中带回一女，小字瑞莲，秀质贤能，就与我亲生女孩儿一般看待；如今俱已及笄。蒙圣旨着俺招赘文武状元为婿，不免请夫人女孩儿出来，一同遣递丝鞭便了。院子那里？(末上)丹墀日月开金榜，市井骈阗择婿车。覆老爷，有何钧旨？(外)后堂请老夫人与二位小姐出来。(末)老夫人二位小姐有请。【前腔】(老旦上)兰堂日永湘帘卷，画檐前燕鹊声喧。(旦、小旦上)喜椿萱晚景安然，感谢苍人。(老旦)老相公万福。(外)夫人拜揖。(旦、小旦)爹爹、母亲万福。(外、老旦)孩儿到来。(外)夫人，老夫年纪高迈，女孩儿俱已及笄；昨蒙圣恩怜俺无嗣，着俺招赘文武状元为婿。今日请夫人与二个孩儿出来，一同遣递丝鞭，不知夫人意下如何？(老旦)相公，男大须婚，女大须嫁，此是门庭美事，况蒙圣旨，岂敢有违？(旦)上告爹爹、母亲得知。孩儿已有丈夫，不敢从命。(外怒科)胡说！你丈夫在那里？(旦)爹爹，容奴禀覆：向因兵戈扰乱，爹爹前往边庭，孩儿与母亲乱兵追逐，分散东西，逃生旷野，那时一身没靠，举目无亲，幸遇秀才蒋世隆，恻隐存心。救提作伴；又被强梁拿缚山寨，几至杀身，幸得寨主是他故人，情深意重，方得释免；若无他救，不知生死何地。后来与他同到招商店中，盟山誓海，共结鸾凤，及爹爹来至，将奴拆散；今蒙严命，再选夫婿，岂敢故违，但爹爹高居相位，显握朝纲，观通书史，止有守贞守节之道，那有重婚重嫁之理？况他乃读书才子，有日禹门三汲浪，一举占螯头。孩儿宁甘守节操，断难从命。离乱兵戈喊杀频，娘儿惊散窜山林。危途不遇贤君子，相府那存贱妾身。莫把恩人轻不顾，不应亲者岂相亲？世隆有日风云会，须待团圆到底亲。(外)这是朝廷恩命，谁敢有违？(小旦)爹爹，小女瑞莲亦有少禀。(外)你也有甚么话说？(小旦)自从向遭兵火，兄妹各奔逃生，失身旷野之中，藏形躲避；幸遇夫人唤声，与奴名厮类，奴忙应答向前，当蒙夫人提挈妾身为伴，脱离灾厄。后来爹爹缉探回朝，驿中相遇，允留潭府，恩育同于嫡女，无可称报。前日因姐姐烧香祈祐，各表诚心祷告，方知姐姐与妾兄蒋世隆偶结良缘，已成夫妇，今蒙爹爹严命，将奴姊妹招赘文武状元。但妾兄蒋世隆饱学多才，有日风云际会，亦未可量。瑞莲甘与姐姐一同守节，但得天从人愿，妾兄一举成名。那时夫贵妻荣，姻缘再合，妹承兄命，始配鸾凰，庶酬爹爹养良之恩。九烈三贞自古闻，从新弃旧枉为人，如今纵有风流婿，休想佳人肯就亲。(外)这是朝廷恩命！休得多言。院子，快与我唤官媒婆过来。(末)理会得。官媒婆走动。【普贤歌】(丑上)媒婆终日脚奔波，成就人间好事多。这家也是我，那家也是我，也只为家贫没奈何。呀！大叔是王老爷府中的，唤老身有何使用？(末)俺老爷塞朝廷恩命，将二位小姐招赘文武状元，唤你递送丝鞭。(丑)就去，烦大叔通报。(末)禀老爷，官媒婆到了。(外)着他进来。(末)老爷着你进去。(丑)老爷，老夫人，二位小姐，官媒婆叩头。(外)媒婆，我奉朝迁恩命，招赘文武状元为婿，你与我院子同去递送丝鞭，听我道：【黄莺儿】(外)二女正青年，相门高，当遴选。乘龙未遂吾心愿。幸朝廷命宣，配文武状元，郎才女貌真堪羡！(老旦合)媒婆，你去递丝鞭，一双两美，成就好姻缘。【前腔】(旦)口诵柏舟篇，更何心续断弦。(丑)小姐是深闰的处子，如何说起断弦来？(旦)我洞房曾会招商店，爹爹锦旋，途中偶见，霎时间拆散了鸳鸯伴。媒婆，休要递丝鞭，我甘心守节，誓不再移天。(丑)小姐，这是父命君恩，一定还要谐个佳偶。【前腔】(小旦)媒婆，你也听我道，那日涉风烟，望关山路八千，乱军中不见了哥哥面。幸夫人见怜，将奴身保全。胜似嫡亲，相待恩非浅。今日递丝鞭，我红生羞脸，黄色上眉间。(外)媒婆休要多言，疾忙递丝鞭去。【前腔】(丑)钧命敢迟延。这姻缘非偶然，匪媒弗克成姻眷，调和两边并无一言。人间第一要行方便，今日递丝鞭，仙郎肯受，多赠贯头钱。(外)媒婆，还有一件，恐二位状元不知小姐媸妍，将这真容与他看去。(丑)理会得。(外)凭媒选日递丝鞭，(老旦)招赘新科两状元。(末)时人莫讶登科早，(丑)只为嫦娥爱少年。第三十六出推就红丝【风入松】(生上)同声相应气相求，同占鳌头。(小生上)追思往事皆成谬，伤情处不堪回首！(合)幸喜声名贵显，相期黼黻皇猷。(小生)哥哥，且喜双桂联芳，已遂凌云之志，行看两葵并秀，同倾向日之诚。(生)兄弟，所喜者志得意满，身显名扬；所悲者，家园荡废，琴瑟凄凉。(小生)哥哥，这几件都不打紧，兄弟一门良贱，三百余口，尽被聂贾列无辜杀戮，止逃得兄弟一身。幸得恩兄搭救，戴天之仇未报，再生之恩未酬。哥哥，这些小事，何足挂念。【胜葫芦】(末、丑上)圣主忧虞及大臣，因无子继家门。二女如花，未曾谐秦晋，特来说合，两两仙郎共成亲。此间正是文武状元寓所，不免径入。二位老爷，官媒婆、院子叩头。(生、小生)你两个从何而来？有何说话？(末、丑)我两人是王尚书府中来的。一来奉天子洪恩，二来领尚书严命，特来递送丝鞭，请二位老爷同谐佳偶。(小生收科。末、丑)二位小姐真容在此，状元请看。(生看沉吟悲科。小生)哥哥，今日递送丝鞭，是个喜事，为何堕下泪来？(生)兄弟，你自受了丝鞭，我断然不受。(小生)请问哥哥，为何不受？【集贤宾】(生)那时挈家逃难走，正鬼哭神愁，喊杀声如雷军马骤，乱荒荒过壑经丘。妹子瑞莲呵！相失在后，寻讨处不知所有，难措手。忽有人同声相应，同气相求。(小生)向日山寨中见的嫂嫂，想就是了。【前腔】(生)途中见时虽厮守，犹觉满面娇羞。到得磁州广阳镇招商店中呵！直待媒妁之言成配偶。不意他父亲王尚书，缉探虎狼军，回到招商店中，遇见是他女儿，竟自夺回去了。(小生)哥哥，你那时怎割舍得他去！(生)病恹恹无计相留。(小生)若是小弟，一定与他厮闹一场。(生)他是尚书，我是穷儒。怎敢与他龙争虎斗？(小生)别后曾有音信么？(生)分别后知他安否！(小生)如今圣旨议亲，怎辞得他？(生)恩德厚，有何颜再配鸾俦。【琥珀猫儿堕】(小生)听哥说罢，方识此根由。这是王尚书，招商店也是王尚书。有事可疑。哥哥，破镜重圆从古有，何须疑虑反生愁？(生)兄弟，断无此事，不可错疑了。(小生)不谬。重整备乘龙花烛风流。(末、丑背科)好怪好怪，小姐又说招商店有了丈夫，不肯再嫁，状元又说招商店有了妻室，不肯重婚。【前腔】(末、丑)正是义夫节妇，语意两相投，多应是有分姻缘当辏偶。状元老爷，此情分付与东流。休休，把旧恨新愁一笔都勾！(生)媒婆院公，烦你多多拜上老爷，断然不敢奉命。(末)事迹相同说不差，(丑)这般异事实堪夸；(小生)落花有意随流水，(生)流水无情恋落花。第三十七出官媒回话【似娘儿】(外上)姻事未和谐，媒婆去不见回来。(老旦上)教人望眼悬悬待。(合)玉音已降，冰人已遣，汗简何乖。(外)夫人，昨遣官媒婆院子，到文武状元寓所，递送丝鞭，为何不见回报？(末、丑上)指望将心托明月，谁知明月照沟渠，个中一段姻缘事，对面相逢总不知。老爷、老夫人，官媒婆、院子叩头。(外)媒婆、院子回来了，二位状元受了丝鞭否？(末、丑)奉天子洪恩，领老爷严命，去到状元寓所说亲。那武状元欣然领纳，并不推辞；只有文状元不肯应承，再三劝他，方把真情说出来。(外)他怎么说？【啄木鸟】(末、丑)他说遭离乱，值变迁，民庶逃生离故园；兄携妹远涉风烟，乱纷纷戈戟森然，喊杀中妹子忽不见，前村后陌都寻遍，声唤多娇蒋瑞莲。(外)那时寻见也未？【前腔】(末、丑)兄寻妹，涕泪涟。忽听得悠悠声应远，只道是妹见哥哥，却原来错认陶潜。那女子呵，他娘儿拆散中途畔，叫声应声随呼唤。(外)那女子怎么应他？(末、丑)那女子叫名瑞兰，与瑞莲声音厮类。名韵相同事偶然。(外)那女子失散了母亲，在途路上单身不便了。【三段子】(末、丑)欲随向前，男女辈同行未便，欲落所边，乱军中污辱未免。说只得做兄妹同行呵。相随同到招商店，主人翁作伐谐姻眷。那其问状元染病，正仗那娘子扶持，不意他岳丈相逢拆散锦鸳。(外)夫人，有这等奇事！【前腔】(老旦)孩儿瑞兰，与伊妻名儿一般；孩儿瑞莲，与伊妹名非两般。我中都路母子曾失散，你招商店父子重相见，事迹相同岂偶然？老相公，事在如今，却怎生是好？【滴溜子】(外)我有一个道理：明日里，明日里，小设酒筵；媒婆去，媒婆去，传语状元，既然他心中不愿，如何强逼他谐缱绻。(老旦)既如此，你请他来怎么？(外)请来饮酒之间呵，先教他妹子在堂前，隔帘认看。(老旦)此计甚好。【尾声】(外)相逢到此缘非浅，真与假明朝便见。你二人传语状元，亲事不敢相扳，只请枉临一会，再无他意。望勿推辞，特请他来赴宴。(外)明日宴佳宾，(老旦)须知假与真。(末)殷勤藉红叶，(丑)寄与有情人。第三十八出请谐伉俪(净上)有福之人人伏事，无福之人伏事人。自家乃蒋状元府中使用的便是。蒙状元钧旨，着俺打扫画堂，整理琴书清玩，铺设已完，不免在此伺候。【玩仙灯】(生上)有事挂心怀，好一似和钩吞线。忆自离家几变更，此身须在亦堪惊，东边日出西边雨，道是无情却有情。昨为王尚书遣官媒婆、院子来此说亲，教我越加烦恼，不知甚日，方得我娇妻的音耗。唉！不免将琴书消遣一番则个。【懒朝天】一自瑶琴操离鸾，眼底知音少，不与弹。今朝拂试锦囊看雪窗寒，伤心一曲倚栏干，续关雎调难。【懒画眉】(末、丑上)空劳仙子下天台，何意刘郎事不谐？状元老爷，官媒婆、院子叩头。(生)二人因甚去还来？(末、丑)早成就了合欢带，管取州逢笑口开。(生)媒婆、院子，我昨日已烦你拜上老爷，这亲事断然不敢奉命。(末、丑)禀状元老爷知道，家老爷多多拜上，姻缘之事，不敢强扳；久仰状元老爷才高貌美，只请枉临一会，再无他意。(生)既如此，我少不得来参拜你老爷，你二人先去。我随后就来也。(末、丑)回去禀复老爷，扫门拱候。(生)相府玳筵开，(丑)珍馐百味排，(末)扫门端拱立，专待状元来。　第三十九出天凑姻缘【卜算子】(外上)一段好姻缘，说起难抛下。今朝开宴特相邀，试问真和假。昨日已遣官媒婆、院子去请状元来此会宴，安排酒肴，不知完备未曾？院子那里？(末上)堂上呼双字，阶前应一声。覆老爷，有何分付？(外)筵席完备了未？(末)完备多时了。(外)快去请张都督老爷来陪宴。(末)小人已曾去请，说就来。(净上)闻呼即至，有请当来，通报。(末)禀老爷，张老爷到了。(外)张大人请。(净)老司马请。(外)寒舍。(净)请了，老司马拜揖。(外)张大人拜揖。(净)老司马今日相招，不知有何见教？(外)老夫今日小设，非为别事，只因当初老夫缉探虎狼军，正值迁都世乱之时，老妻带领小女瑞兰，前往京师躲避，行至中途，被军马赶散，母子分离，已后老夫回到磁州广阳镇招商店中，遇见小女，随着一个秀才为伴，老夫一时气忿，不曾问得详细，撇了那秀才，领了女儿回京。如今蒙圣恩将小女招赘今科状元为婿，昨遣官媒婆、院子去递丝鞭，那状元说有了妻室，不肯领受。已后官媒再三勤勉，始说出真情。这状元就是招商店中那秀才。(净)有这等奇事？(外)还有一件，当初老妻途中失了小女时节，叫名寻问，忽有一个女儿叫名瑞莲，与小女名韵相同，向前答应。老妻见他是好人家儿女，带回来，就认他做女儿。此女又是状元的妹子。(净)有这等事，一发奇了。(外)老夫疑信之间，未可就令小女与他厮见，今日聊设一个小筵，请状元到此，着他妹子隔帘觑认，故此特屈张大人相陪。(净)这个当得。(外)院子，状元来时，即便通报。(末)理会得。【前腔】(生上)仙子宴瑶池，青鸟书传送，道是无情却有情，既信犹疑梦。(末)禀老爷，状元到了。(外)快请。(末)有请。(外)状元请。(生)老先生请。(净)还是大人先请。(生)不敢，还是老先生请，学生焉敢。(外)僭了。(生)老先生拜揖。(外)状元拜揖。(净)状元大人拜揖。(生)老先生拜揖。(外)状元请坐。(生)学生侍坐。(外)岂有此礼！请。(生)告坐了。(净)状元大人，老司马小姐奉圣旨招阁下为婿，为何不肯应承？(生)二位老先生听禀。【山坡羊】那日因遭兵燹，兄妹移家迁汴，乱军中拆散雁行，两下里追寻不见，叫瑞莲，有个佳人忽偶然。(净)那佳人怎么就肯答应？(生)那佳人叫名瑞兰，与瑞莲声音厮类，故应错了。(净)既如此，曾与他配合也不曾？(生)相随同到招商店，合卺曾凭媒妁言，交欢，谁知一病缠？学生正染病间，被他父亲--也是王尚书--偶然遇见，夺回去了。(净)咳！这个天杀的老忘八！(生)堪怜，分开凤与鸾。(净)那是一时的事，也抛撇得下了。今日相府认亲，状元大人如何再三不允？【前腔】(生)佩德衔恩非浅，别后心常怀念。(外)今日之事，非是老夫强逼，只是圣意如此，不敢有违。(生)纵有胡阳公主，那宋弘呵，怎做得亏心汉。(净)状元大人，你如此说，终不然终身不娶不成？(生)石可转，吾心到底坚。(净)成就了此亲，享荣华，受富贵，有何不可？(生)贪豪恋富，怎把人伦变？为学须当慕圣贤。(净)这是官里与你说亲，姻缘非浅！(生)姻缘难把鸾胶续断弦。(净)状元大人，请受了丝鞭罢。(生)丝鞭，辜负嫦娥爱少年。(老旦、小旦上，看科。老旦)孩儿，这可是你哥哥？(小旦)呀！正是我的哥哥。(见科)【哭相思】(生、小旦)兄妹当初两分散，谁知此地重相见？(净)这个是谁？(外)这就是状元的妹子。(净)果有这等异事！老天告回，即办尺头羊酒来作贺老司马。(下。生)妹子，你如何得到这里？【香柳娘】(小旦)想当初难中，想当初难中，与哥哥分散，孤身途路谁相盼。幸夫人见怜，幸夫人见怜，相挈在身边，慈悲做方便。与亲生女儿，与亲生女儿，相看一般，喜今朝重见！【前腔】(生)叹兄南妹北，叹兄南妹北，无由会面，你身有托吾无伴；绕山坡叫转，绕山坡叫转，蓦地遇蝉娟，天教遂姻眷。奈时乖运蹇，奈时乖运蹇，一别数年，存亡未判。(小旦)哥哥，嫂嫂也在这里。(生)如今在那里？【五更转】(小旦)你望故人如天远，相逢在目前。(生)妹子，你为何认得嫂嫂？(小旦)闺中小姐，曾会你在招商店，拜月亭前，说出心愿。(生)你莫非差了？(小旦)乡贯同，名字真，非讹舛，爹爹、母亲望乞垂怜见，早使相逢，不索留恋。待我请嫂嫂来。姐姐有请。【似娘儿】(旦上)梦里流莺声尚在，出兰房风翻佩带。(小旦)姐姐，文状元正是我的哥哥。(旦)呀！在那里？(相见科)【哭相思】(生)一别招商已数年，今朝重续旧姻缘，贞心一片如明月，映入清波到底圆。【五更转】(旦)你的病未痊，我却离身畔，心中常挂牵。(生)苍天保佑，保佑身康健。与那结义兄弟呵，武举文科，同登魁选，蒙圣恩特议亲，岂吾愿！(合)相逢到此，到此真希罕。喜动离怀，笑生愁脸。(外、老旦)孩儿，贤婿，不必说了。孩儿回归香阁，重整新妆；状元且到书院，换了服色，即同武状元与瑞莲孩儿成亲便了。(生、旦)天遣偶相逢，(小旦)浑疑是梦中，(外)门阑多喜气，(老旦)女婿近乘龙。第四十出洛珠双合(外、老旦吊场)院子，快去唤宾相过来。(末)宾相走动。(净上)全仗周孔礼乐，来成秦晋欢娱。大叔通报。(末)老爷着你进去。(净)老爷，老夫人，宾相叩头。(外)起来，今日是黄道吉日，我与二位小姐招赘文武状元，你与我赞礼成亲，多说些利市言语，重重赏你。(净)理会得。(请科)【恋芳春】(生、小生上)宝马骄嘶，香车毕集，灯光如昼通明。(旦、小旦上)彷佛天台刘阮，仙子相迎。(合)夙世姻缘已定，昔离别今成欢庆；相随美满夫妻，强如鸾凤和鸣。(净赞礼拜撒帐科。生、小生把酒科)【画眉序】文武掇巍科，丹桂高攀近嫦娥。喜莺迁乔木，凤止高柯；十年探孔孟心传，一旦试孙吴家学。(合)画堂花烛光摇处，一派乐声喧和。【前腔】(旦、小旦)萍梗逐风波，岂料姻缘在卑末，似瓜缠葛藟，松附丝萝。几年间破镜重圆，今日里断钗重合。(合前)【前腔】(外、老旦)两国罢干戈，民庶安生绝烽火；幸阳春忽布，网罗消磨；昨朝羡锦夺标头，今夜喜红丝牵巾莫。(合前)【滴溜子】(末捧诏上)一封的，一封的，传达圣聪；天颜喜，天颜喜，满门诏封。九重红云簇拥，龙章出凤墀，蒙恩受宠。五拜山呼，稽首鞠躬。奉天承运皇帝诏曰：夫妇乃人伦所重，节义为世教所关；迩者世际阽危，失之者众矣。兹尔文科状元蒋世隆，讲婚礼于急遽之时，从容不苟；妻王瑞兰，待媒妁于流离之际，贞节自持。夫不重婚，尚宋弘之高谊；妇不再嫁，迈令女之清风。使乐昌之破镜重圆，致陶谷之断弦再续。兵部尚书王镇，保邦致治，有拨乱反正之才；解组归闲，无贪位慕禄之行。陀满兴福出自忠良，实非反叛。父遭排摈，朕实悔伤；萌蘖尚存，天意有在。今尔荣魁武榜，互结姻缘。蒋世隆授开封府尹，妻王氏封懿德夫人。陀满兴福世袭昭勇将军，妻蒋氏封顺德夫人。尚书王镇，岁支粟帛，与见任同。呜呼！彝伦攸序，尔宜钦哉！谢恩！(众)万岁，万岁，万万岁！【望吾乡】(众)仰圣瞻天恩，光照绮筵。花枝掩映春风面，女貌郎才真堪羡。天遣为姻眷，双飞鸟，并蒂莲，今朝得遂平生愿。【皂罗袍】向日銮舆迁汴，正土崩瓦解，士庶纷然。人于颠沛节难全，坚金百炼终无变。娘儿兄妹，流离播迁，断而还续，破而复圆，义夫节妇人间鲜。【排歌】今日相逢，三生有缘，文兄武弟襟联，乔公二女正芳年，孙策周瑜德并贤。夫荣耀，妻贵显，宫花如锦酒如泉。风流事，著简编，传奇留与后人传。【前腔】(外、老旦)吾年老雪满颠，无子承家业，晨昏每忧煎。且喜东床中选，雀屏中目，一双白璧种蓝田，百岁夫妻今美满。山中相，地上仙，人间诸事不萦牵。垆边醉，瓮底眠，从今不惜杖头钱。【金钱花】(众)翰林史笔如椽，如椽；倒流三峡词源，词源。撮成离合与悲欢。千百载，永流传；千百载，永流传。【前腔】铁球漾在江边，江边；终须到底团圆，团圆。戏文自古出梨园。今夜里且欢散，明日里再敷演，明日里再敷演。自来好事最多磨，天与人违奈若何？拜月事前愁不浅，招商店内恨偏多。乐极悲生从古有，分开复合岂今讹？风流事载风流传，太平人唱太平歌。","dynasty":"元代","title":"戏文·幽闺记"}
{"author":"施耐庵","content":"咏剑离匣牛斗寒，到手风云助，插腰奸胆破，出袖鬼神伏。正直规模，香檀把虎口双吞玉，沙鱼鞘龙鳞密砌珠。挂三尺壁上飞泉，响半夜床头骤雨。【梁州】金错落盘花扣挂，碧玲珑镂玉妆束，美名儿今古人争慕。弹鱼空馆，断蟒长途，逢贤把赠，遇寇即除。比镆铘端的全殊，纵干将未必能如。曾遭遇诤朝才烈士朱云，能回避叹苍穹雄天项羽，怕追陪报私仇侠客专诸。价孤，世无，数十年是俺家藏物。吓人魂，射人目，相伴着万卷图书酒一壶，遍历江湖。【尾声】笑提常向尊前舞，醉解多从醒后赎，则为俺未遂封侯把他久担误。有一日修文用武，驱蛮静虏，好与清时定边土。","dynasty":"元代","title":"【南吕】一枝花_咏剑离匣牛"}
{"author":"左纬","content":"池上柳依依，柳边人掩扉。蝶随花片落，燕拂水纹飞。试数交游看，方惊笑语稀。一年春又尽，倚杖对斜晖。","dynasty":"宋代","tags":"春天，写景，感伤，人生","title":"春晚"}
{"author":"左纬","content":"还寻流水去，水极到天台。时把碧云句，寄将黄叶来。石门高赚雪，溪坞曲藏梅。贪看故山色，不知春已回。","dynasty":"宋代","title":"送僧归天台"}
{"author":"左纬","content":"往究一乘去，期明诸祖灯。远山衔落日，空谷响残冰。离物心无染，谈经义有凭。世人多顶礼，为是右桥僧。","dynasty":"宋代","title":"送齐上人游方"}
{"author":"左纬","content":"只把山为界，红尘自此分。竹窗吟听雪，苔石坐看云。意静诗先到，心清道自闻。深惭王许辈，猿鹤旧同群。","dynasty":"宋代","title":"崇教寺"}
{"author":"左纬","content":"地胜多乔木，亭幽阚古墉。春梢经雨合，晚色过烟浓。影落琴书遍，声穿户牖重。鸾栖应不久，枳棘若为容。","dynasty":"宋代","title":"交翠亭"}
{"author":"左纬","content":"入山须判宿，不宿漫区区。泉脉寻还有，兰香嗅却无。杉高方见直，石怪不成粗。若到三潭顶，归时路更迂。","dynasty":"宋代","title":"半山庵"}
{"author":"左纬","content":"咄哉桥畔客，何不向前行。自是君心险，无从此地平。银河千尺到，金剑一棱倾。故我诸缘断，唯闻流水声。","dynasty":"宋代","title":"天台石桥"}
{"author":"左纬","content":"凶贼起何暴，数州俄见残。杀人空骨乱，闻者为心寒。世治官军怯，城孤守吏难。天兵何日到，泪眼望长安。","dynasty":"宋代","title":"避寇即事十二首其一"}
{"author":"左纬","content":"遥闻乌合辈，数十破钱塘。故是升平久，胡为守备亡。天诛初不暴，贼势尚云张。作过古来有，未宜忧我皇。","dynasty":"宋代","title":"避寇即事十二首其二"}
{"author":"左纬","content":"避地绕天涯，艰难两鬓华。逢人唯问贼，有梦只还家。几处看枫叶，今朝见菊花。客衣寒更薄，日暮在平沙。","dynasty":"宋代","title":"避寇即事十二首其三"}
{"author":"左纬","content":"消息苦无定，转移难预言。起看残月色，行绕乱云根。饿久百骸劣，啼多双眼昏。天涯迷去路，谁为我招魂。","dynasty":"宋代","title":"避寇即事十二首其四"}
{"author":"左纬","content":"草暗迷人迹，山空答履声。夜眠温石去，朝爨束薪行。骨肉长嬉笑，交朋每送迎。回思无事日，已恐是前生。","dynasty":"宋代","title":"避寇即事十二首其五"}
{"author":"左纬","content":"失所尚迁次，江湖信足行。朝廷自多土，天地只孤生。已是无归处，何须问去程。甘心委沟壑，回首恋升平。","dynasty":"宋代","title":"避寇即事十二首其六"}
{"author":"左纬","content":"移家入空谷，十口堕荆榛。猛虎欲当路，怪禽如唤人。死生吾有命，幽独自伤神。泉石非无意，终身愧隐沦。","dynasty":"宋代","title":"避寇即事十二首其七"}
{"author":"左纬","content":"转徙不知处，乱山逢掩扃。断崖飞虺蛰，枯木乱鸦腥。莽苍人烟灭，黄昏鬼火青。夜寒长饮泣，安得壮夫听。","dynasty":"宋代","title":"避寇即事十二首其八"}
{"author":"左纬","content":"寂寞空山里，黄昏百怪新。鬼沿深涧哭，狐出坏墙频。小雨俄成霰，孤灯不及晨。开门谢魑魅，我是太平人。","dynasty":"宋代","title":"避寇即事十二首其九"}
{"author":"左纬","content":"借问今何所，空山号白龙。秋声悽万窍，雪意黯千峰。俯首烧残叶，披衣听断钟。生涯都付贼，只有一萍踪。","dynasty":"宋代","title":"避寇即事十二首其十"}
{"author":"左纬","content":"无路扫妖氛，掀髯倚碧云。草茅难报国，畎亩敢忘君。民业稍云复，贼巢犹未焚。老臣筋力尽，洒泪对三军。","dynasty":"宋代","title":"避寇即事十二首其十一"}
{"author":"左纬","content":"太平无可议，妖孽欲何求。未足烦天讨，然犹假庙谋。鹰扬谁敢抗，鸟散类难收。首恶闻犹在，王师愿小留。","dynasty":"宋代","title":"避寇即事十二首其十二"}
{"author":"左纬","content":"频催白日尽，为尔一歔欷。壮士军中老，流人岭外归。秋生边树暗，月在陇沙微。灯火孤城闭，萧萧黄叶飞。","dynasty":"宋代","title":"闻角"}
{"author":"左纬","content":"试捲珠帘看，青山有几重。峥嵘秋色老，苍莽暮烟浓。未辨清猿处，遥知白鸟踪。蓝田无此景，痛扫只双松。","dynasty":"宋代","title":"香远堂"}
{"author":"左纬","content":"已知星可摘，须信路皆通。日影穿云薄，天形入水空。遥看梁苑雪，独挹楚台风。指点中华地，山河万国雄。","dynasty":"宋代","title":"题摘星岭"}
{"author":"左纬","content":"短棹无寻处，严城欲闭门。水边人独自，沙上月黄昏。老别难禁泪，空归易断魂。岂知今夜梦，先过白沙村。","dynasty":"宋代","title":"送许左丞至白沙为舟人所误"}
{"author":"左纬","content":"几度寻春信，空归及暮鸦。试摇枝上雪，恐有夜来花。望月穿深坞，迎风立浅沙。若同桃李发，谁肯到山家。","dynasty":"宋代","title":"梅花"}
{"author":"左纬","content":"路入溪声壮，秋深树影稀。岫云藏鸟语，松露滴人衣。诗战蜂腰怯，茶分粥面微。胜游殊未厌，肯为夜寒归。","dynasty":"宋代","title":"九峰"}
{"author":"左纬","content":"乱山无限好，幽径有时迷。石骨秋偏瘦，松梢老却低。天寒闻雁过，月白见乌栖。海上知名地，无人识马蹄。","dynasty":"宋代","title":"雁山"}
{"author":"左纬","content":"彩旆摇霜宿鸟惊，旋将疾苦问民情。从容会历三台遍，謦欬先看数路清。红日尽头思玉阙，赤霞深处见瑶京。信知子晋真苗裔，仙籍还居第几名。","dynasty":"宋代","title":"次韵王似之过天台"}
{"author":"左纬","content":"白云城郭照通衢，未怕云烟属五湖。万叠暮山屏自展，一江春水练初铺。输他夫子供吟笔，没个闲人与画图。子晋玉箫声已断，不知笙鹤更来无。","dynasty":"宋代","title":"次韵朱承事题丹邱"}
{"author":"左纬","content":"委羽不知何处是，倩人扶上木兰桡。欲寻去路花梢密，争认行云酒浪摇。流水忽随山脚转，洞天疑把杖头挑。逡巡不觉东风晚，殆有仙人弄玉箫。","dynasty":"宋代","title":"寻委羽洞"}
{"author":"左纬","content":"宦游初谓江南好，不道淹留十载馀。官职任卑终傲世，俸钱虽少尚收书。天台旧俗思重借，于浦同官忍独疏。纵使北归犹识路，滏阳三径近何如。","dynasty":"宋代","title":"次韵赠段德公"}
{"author":"左纬","content":"平安耿耿念庭闱，乞假言旋谢式微。应向门前留彩棒，却来堂下舞斑衣。流花洞口春将近，盖竹山头雪已晞。闻说后年官始满，不知重到几时归。","dynasty":"宋代","title":"送方尉还任"}
{"author":"左纬","content":"试问春蚕第几眠，柳条如线雨如烟。池蛙相应昏昏月，海燕初归漠漠天。卒岁未妨资橘柚，馀生应只付林泉。他时卜宅如相近，且种壕头十亩莲。","dynasty":"宋代","title":"过友人居"}
{"author":"左纬","content":"嫩红相逐上枝头，多少东风索我酬。春色似人看易老，年华如客去难留。长因好景翻成恨，只恐香醪压得愁。深放黄金为酒盏，一城飞絮已悠悠。","dynasty":"宋代","title":"春日"}
{"author":"左纬","content":"入门相见喜还悲，不免樽前细问之。一别又经无数日，百年能得几多时。后生衮衮皆成事，吾辈栖栖亦可疑。日暮东风吹鬓发，拍床嗔道酒行迟。","dynasty":"宋代","title":"招友人饮"}
{"author":"左纬","content":"恰恰莺啼欲晓天，唤人担酒入林泉。沿崖觅路僧先引，选胜看山席屡迁。心静掉头嫌鼓吹，酒狂挥手弄云烟。日斜数点残红下，芳草菲菲索醉眠。","dynasty":"宋代","title":"次盛元叙游九峰韵"}
{"author":"左纬","content":"刘郎何用忆尘寰，旧路重寻事已难。古意飘零无处觅，藤萦溪色上阑干。","dynasty":"宋代","title":"桃源洞其一"}
{"author":"左纬","content":"浮杯石上坐多时，手弄沧浪客思迟。片片落花收拾看，洞中疑有旧题诗。","dynasty":"宋代","title":"桃源洞其二"}
{"author":"左纬","content":"青山簇簇水湾湾，洞户应将玉锁关。饮罢出来红日晚，一声鸡犬悟人间。","dynasty":"宋代","title":"桃源洞其三"}
{"author":"左纬","content":"乱山深处是仙家，海变桑田日未斜。为有慈亲倚门望，却愁溪上见桃花。","dynasty":"宋代","title":"天台道中"}
{"author":"左纬","content":"烟萝为髻雾为巾，独立江边经月春。无故被人呼作妇，不知谁是画眉人。","dynasty":"宋代","title":"石新妇"}
{"author":"左纬","content":"山色重重锁碧萝，更栽修竹在山阿。老僧不识春头面，但见阶前新笋多。","dynasty":"宋代","title":"题正等院竹轩"}
{"author":"左纬","content":"仆也不自知，爱诗已成癖。有作盈一囊，无人为捃摭。将求识者观，千里事行役。扬舲入武林，祢刺久未释。一日谒尚书，尚书为虚席。号仆以诗人，声名从此得。日上尚书堂，见公于侍侧。公时访天台，颇恨未尝识。洎仆将告归，赠言羡好色。岁月不我留，八年如顷刻。俄闻绾铜符，无乃慰平昔。自古神仙才，多居隐吏职。岂不见王乔，叶县飞双舄。又不见葛洪，句漏流丹石。付公以天台，人事有中的。兹山八百里，窈窕多奇迹。桐柏古洞天，金庭在其域。三灾不能侵，历数无终极。景命今始兴，吾君寿千亿。公名亦俱传，何啻登仙籍。仆虽生此邦，仙果未得食。今日返问公，何处桃花碧。公疑我骨凡，未肯言消息。骨凡安敢辞，此桃亦终觅。","dynasty":"宋代","title":"次韵呈天台宰"}
{"author":"左纬","content":"凶贼意何惨，杀人焚其庐。我命虽仅免，我家已为墟。譬如巢南鸟，巢破不得居。朔风吹黄草，飞去将何如。","dynasty":"宋代","title":"避贼书事十三首其一"}
{"author":"左纬","content":"生长城市间，吾其患驱逐。贼人俄涨天，举家如奔鹿。入山恐不深，但冀免杀戮。贼平无所归，独倚青松哭。","dynasty":"宋代","title":"避贼书事十三首其二"}
{"author":"左纬","content":"怀宝恐吾累，蔽形何可遗。囊衣入山谷，势急还弃之。及至出山日，秋风吹树枝。免为刀兵鬼，冻死宜无辞。","dynasty":"宋代","title":"避贼书事十三首其三"}
{"author":"左纬","content":"贼来属初夏，逃去穷幽荒。山深松萝密，野旷草木长。蟒蛇大如树，见我不忍伤。贼固不如蟒，害人无善良。","dynasty":"宋代","title":"避贼书事十三首其四"}
{"author":"左纬","content":"搜山辄纵火，蹑迹皆操刀。小儿饥火逼，掩口俾勿号。勿号可禁止，饥火弥煎熬。吾人古有命，困仆犹能逃。","dynasty":"宋代","title":"避贼书事十三首其五"}
{"author":"左纬","content":"十迁昧南北，终岁在路歧。霜坚齧我足，风冽剥我肌。艰难固其分，衰老难支持。白骨乱荒草，百迁亦不辞。","dynasty":"宋代","title":"避贼书事十三首其六"}
{"author":"左纬","content":"东邻有老人，金玉富无敌。恶贼一朝来，弃之如瓦砾。性命虽尚存，见人无颜色。老人自不思，本为大盗积。","dynasty":"宋代","title":"避贼书事十三首其七"}
{"author":"左纬","content":"保城恃义兵，误事真可惜。国家久升平，谁复睹锋镝。一旦驱市人，纷然冒矢石。逢敌先弃戈，罪之不可得。","dynasty":"宋代","title":"避贼书事十三首其八"}
{"author":"左纬","content":"妻儿共一区，日夜谨相守。遥惊白旗来，不觉四散走。汝死吾不知，吾亡汝何咎。隔林闻哭声，相见真成偶。","dynasty":"宋代","title":"避贼书事十三首其九"}
{"author":"左纬","content":"今我有三子，欲谋分置之。庶几一子在，可以收我尸。老妻已咽绝，三子皆号悲。生离过死别，不如还相随。","dynasty":"宋代","title":"避贼书事十三首其十"}
{"author":"左纬","content":"妖贼本蒸民，忽尔为猪豚。王师一日下，割剥恣啖吞。食尽固其所，恐伤仁圣君。招安俾复业，亦既不是人。","dynasty":"宋代","title":"避贼书事十三首其十一"}
{"author":"左纬","content":"有女衣已穿，颜色犹自好。无食未几时，呦呦哭荒草。问之谁家女，低头未忍道。前山欲黄昏，吾行不暇考。","dynasty":"宋代","title":"避贼书事十三首其十二"}
{"author":"左纬","content":"嗟尔游宦人，弥年住京阙。尽室寄东南，一朝闻贼发。道路已不通，音书多断绝。朔风满长安，日夜成华发。","dynasty":"宋代","title":"避贼书事十三首其十三"}
{"author":"左纬","content":"忆昨宣和末，群凶聚韦羌。一朝逻巡尉，州县皆皇皇。居民弃家走，元稚纷抢攘。我时遭劫逐，与子空相望。及兹建炎始，叛卒起钱塘。初闻杀长吏，寻亦及冠裳。死者不为怪，生者反异常。子在贼围中，不知存与亡。出处虽异域，阽危多备尝。骨肉非不亲，患难各自当。回思见贼日，岂谓免杀伤。安知出深壁，犹得还故乡。争言不死状，失声惊四旁。馀生偶然遂，万事皆可忘。会我试新秫，放怀坐中堂。庭梧露舛碧，砌菊风催黄。年华意未晚，蟋蟀已近床。对此复何待，五觞至十觞。歌声咽寒月，舞袖破夜霜。岂无少年态，一醉乃尔狂。此徒为酒使，酒力安得长。灯影照鬓发，百忧在中肠。干戈时未息，盗贼势益张。与子归何处，相看两茫茫。","dynasty":"宋代","title":"会侄书"}
{"author":"左纬","content":"祗把清风占得公。","dynasty":"宋代","title":"句其一"}
{"author":"左纬","content":"怪岩摩足力，空谷答人声。","dynasty":"宋代","title":"句其二"}
{"author":"左纬","content":"禽巢先觉晓，蚁穴未知霜。","dynasty":"宋代","title":"句其三"}
{"author":"左纬","content":"岁华摇落尽。","dynasty":"宋代","title":"句其四"}
{"author":"俞德邻","content":"画楼珠翠列娉婷，辽鹤重来失故城。商女不知宁有恨，徐娘虽老尚多情。一帘花雨谈幽梦，双浆莼波急去程。却倚阊门重回首，笳声呜咽暮云横。","dynasty":"宋代","title":"姑苏有赠"}
{"author":"俞德邻","content":"僧舍高低见，潮音晓夜闻。仙凡一水隔，淮浙半江分。鹘冷山腰月，龙嘘海角云。瞿昙端不动，人世几纷纷。","dynasty":"宋代","title":"金山寺"}
{"author":"俞德邻","content":"三年常作客，几度溯前川。山合疑无路，溪回别有天。虹分遥电雨，风袅近虚烟。归路知多少，啼鹃云树边。","dynasty":"宋代","title":"舟过桐庐作"}
{"author":"俞德邻","content":"去国踰千里，辞家过十程。饭炊云子白，酒醉索郎清。柂捩秋江驶，帆开暮霭轻。圣明方在御，何地不升平。","dynasty":"宋代","title":"陈索郎滩"}
{"author":"俞德邻","content":"山邑少桑麻，清溪卷素沙。岸崩桥半断，村僻路三叉。废渡留芳草，深沟卧古槎。老翁苔石坐，犹自问京华。","dynasty":"宋代","title":"行寿昌道中"}
{"author":"俞德邻","content":"江郊忆旧庐，送尔复踌躇。别惯不形梦，情多懒寄书。江湖归棹远，风雨夜床疏。杯酒慈颜悦，离愁赖扫除。","dynasty":"宋代","title":"金陵板桥别弟"}
{"author":"俞德邻","content":"古寺接荒城，浮图倚太清。松环岚翠蔚，泉激涧虹明。僧定花开落，人行鸟送迎。西枝如可卜，吾欲證无生。","dynasty":"宋代","title":"古寺"}
{"author":"俞德邻","content":"县古浮梁外，沙平草树秋。远山明去鹭，骤雨咽鸣鸠。岸狭水痕涨，云归暝色愁。谁怜苏季子，尘土涴貂裘。","dynasty":"宋代","title":"常山道中"}
{"author":"俞德邻","content":"客久倦嵚崟，寻幽洗客襟。青烟杨柳岸，白酒鹭鸶林。当户孤峰秀，环溪万玉阴。留连不忍别，月澹砌蛩吟。","dynasty":"宋代","title":"鹭鸶林"}
{"author":"俞德邻","content":"僧舍倚松北，浮图界竹西。江通严濑远，云压越山低。槐里三原隔，襄城七圣迷。临风悲往事，月落冻乌啼。","dynasty":"宋代","title":"登六和塔"}
{"author":"俞德邻","content":"柳媚花明二月天，金羁络马路三千。鳣鲸得意纵溟壑，蛙蚓无知闹坎泉。今古不磨惟正理，是非何必待他年。离骚已信多忠愤，珍重毋忘鸨羽篇。","dynasty":"宋代","title":"送王舍人之燕山"}
{"author":"俞德邻","content":"五载绨袍忆故人，春风吹鹤过湖滨。楼台冷浸两溪水，天地清无一点尘。棹底空觥今杜牧，井中投辖旧陈遵。万方一概吾安往，傥许诛茅竟卜邻。","dynasty":"宋代","title":"游宣慰载酒泛溪即席有作"}
{"author":"俞德邻","content":"隃望平山碧四围，鹁鸪啼处见柴扉。白蘋风起雨初歇，绿叶成阴春又归。野外樵夫纷避道，溪边鸥鸟独忘机。深杯百罚人扶醉，一枕西轩月满衣。","dynasty":"宋代","title":"陪游宣慰游霅归赋"}
{"author":"俞德邻","content":"宦路风波渺望洋，几人赤马旦蒙霜。便便懒是誇经笥，嗑嗑从渠笑酒囊。花柳春风朝步屧，菰蒲春水夜鸣榔。人间别有桃源路，肯为浮荣替戾冈。","dynasty":"宋代","title":"次韵简林绍先诸友三首其一"}
{"author":"俞德邻","content":"纳纳乾坤万汇滋，同声同气自相宜。江山今古几兴废，湖海交朋屡别离。落月照梁疑太白，西风挥扇障元规。老来万事如泥浊，一笑论文祇自知。","dynasty":"宋代","title":"次韵简林绍先诸友三首其二"}
{"author":"俞德邻","content":"载酒湖山忆盛年，可怜风物竟凄然。杜陵野老哭春日，空谷佳人倚暮天。禾黍离离迷故国，旌旗杳杳遍南偏。虎皮何日包弓矢，老为羲皇受一廛。","dynasty":"宋代","title":"次韵简林绍先诸友三首其三"}
{"author":"俞德邻","content":"世路驱驰力不任，老来世路转岖嵚。小窗一夜芭蕉雨，倦客十年桑梓心。黄纸红旗违壮志，青尊绿醑笑孤斟。故山何日真归隐，涧水松风直万金。","dynasty":"宋代","title":"客窗夜雨"}
{"author":"俞德邻","content":"黄鹤山前蜕骨仙，饱餐玉蕊漱珠泉。酒酣拓戟老工部，官冷无毡贫郑虔。四海风埃方坱莽，一生岐路几迍邅。公今得向扬州死，况复悬车过八年。","dynasty":"宋代","title":"息寮王教授挽词二首其一"}
{"author":"俞德邻","content":"昔年床下拜庞公，数树梅花一亩宫。寂寞吟情头尽鹤，摧颓病骨气如虹。祇今有子能传业，谁念无钱解送终。千古幽扃邻牧惰，遥怜环佩月明中。","dynasty":"宋代","title":"息寮王教授挽词二首其二"}
{"author":"俞德邻","content":"宇宙冥冥四月时，小斋吟眺苦低垂。江城地僻莓苔老，山径云深草木滋。密雾蒙蒙笼翠幄，轻烟冉冉散青丝。楚宫幽佩劳魂梦，西望巫阳祇自悲。","dynasty":"宋代","title":"梅雨"}
{"author":"俞德邻","content":"老病幽栖觉懒吟，眼观时态独关心。古今不泯春秋笔，天地难欺暮夜金。幸有别肠堪贮酒，未愁短发不胜簪。柴门一闭从春尽，桃李飞花叶又阴。","dynasty":"宋代","title":"老病"}
{"author":"俞德邻","content":"扰扰乾坤几战尘，南山北阙意逡巡。贫思隐语呼庚癸，病怯流年避巳辰。三顾恐无开济术，百年须了去来因。鹿门有约吾将隐，倚杖看云老此身。","dynasty":"宋代","title":"遣怀"}
{"author":"俞德邻","content":"万顷湖光一苇杭，画桥横接旧堤长。松环九里烟云湿，梅压孤山水月香。梵宇琳宫增突兀，铜驼金谷自凄凉。悲吟一夜头添雪，惭愧崔鸿在洛阳。","dynasty":"宋代","title":"次韵崔郎中游西湖"}
{"author":"俞德邻","content":"山林朝市两相忘，寂寂幽居兴味长。雨过竹侵书帙净，风轻花落砚池香。三杯卯酒醉未醉，一枕午窗凉更凉。人境结庐元不俗，渊明何必定柴桑。","dynasty":"宋代","title":"范仲山以涧谷居自号为赋二首其一"}
{"author":"俞德邻","content":"丘壑中间著幼舆，何如此地卜幽居。棋声夜静客饮酒，花影昼閒儿读书。尘世覆蕉多得鹿，痴人缘木更求鱼。先生梦觉浑无事，一笑浮云指太虚。","dynasty":"宋代","title":"范仲山以涧谷居自号为赋二首其二"}
{"author":"俞德邻","content":"三径岚烟护碧苔，地无高下总栽梅。花随流水绕除去，云共好山排闼来。月冷蛙声諠鼓吹，风清蜃气耸楼台。过逢况有侯芭在，白首玄经未足咍。","dynasty":"宋代","title":"山房遣兴"}
{"author":"俞德邻","content":"蹑石扪萝一径通，凭阑极目思无穷。川明竹树萧疏外，人语烟云杳霭中。风月五湖西子舸，楼台千古梵王宫。艰难隐遁寻幽憩，晤语无人忆赞公。","dynasty":"宋代","title":"游灵岩"}
{"author":"俞德邻","content":"白首玄经病子云，感时怀旧独沾巾。十年战伐多新鬼，四海逢迎少故人。上苑莺花非昔日，曲江蒲柳为谁春。涌金香酒甜如蜜，满眼沽来莫厌频。","dynasty":"宋代","title":"次韵赵提举二首其一"}
{"author":"俞德邻","content":"寂历谋生后计然，已将穷达付苍天。狙公枉自计朝暮，徐邈但知中圣贤。岁月催人如过隙，功名随世任先鞭。纷纷燕雀惊鹰隼，谁识图真在左绵。","dynasty":"宋代","title":"次韵赵提举二首其二"}
{"author":"俞德邻","content":"柳外澄波系小艖，玉皇宫畔梵王家。蚁浮腊味杯行酒，鹤避晴烟灶煮茶。客里招邀惭草率，座中沾洽笑兰阇。杖藜归路西风晚，一抹寒林万点鸦。","dynasty":"宋代","title":"淮楚绝无行乐地万柳池边有开元小寺稍洁因载酒约淮上翁荀桂叔林绍先诸友同游"}
