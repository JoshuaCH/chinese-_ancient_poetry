{"author":"黄庭坚","content":"谪官犹得住蓬莱，抱牍人稀书卷开。张敞怃眉应急召，董宣强项莫低回。","dynasty":"宋代","title":"次韵子瞻送穆父二绝"}
{"author":"黄庭坚","content":"吏能精密，里行婣恤，则不如兄元明，而无元明忧疑万事之敝。斟酌世故，铨品人物，则不如其弟知命，而无知命强项好胜之累。盖元明以寡过，而知命以傲世。如鲁直者，欲寡过而未能，以傲世则不敢。自江南乘一虚舟，又安知乘流之与遇坎者哉。","dynasty":"宋代","title":"写真自赞五首"}
{"author":"黄庭坚","content":"平生弄翰墨，客事半九州。天未逢故人，园蔬当肴羞。酒阑豪气在，尚欲椎肥牛。虞卿不穷愁，後世无春秋。","dynasty":"宋代","title":"和答魏道辅寄怀十首"}
{"author":"黄庭坚","content":"柳外花中百鸟喧，相媒相和隔春烟。黄昏寂寞无言语，恰似人归鏁管弦。","dynasty":"宋代","title":"观化十五首"}
{"author":"黄庭坚","content":"玄霜捣尽音尘绝，去作湖南万里春。想见山川佳绝地，落花飞絮转愁人。","dynasty":"宋代","title":"予去岁在长沙数与处度元实相从把酒自过岭来"}
{"author":"黄庭坚","content":"绝域蔷薇露，他山菡萏炉。薰衣作家想，伏枕梦闺姝。游子官蚁穴，谪仙居瓠壶。当时有忧乐，回首亦成无。","dynasty":"宋代","title":"次韵几复答予所赠三物三首其二石博山"}
{"author":"黄庭坚","content":"飞雪洒芦如银箭，前雁惊飞後回眄。凭谁说与谢玄晖，莫道澄湖静如练。","dynasty":"宋代","title":"题晁以道雪雁图"}
{"author":"黄庭坚","content":"学书池上一双鹅，宛颈相追笔意多。皆为涪翁赴汤鼎，主人言汝不能歌。","dynasty":"宋代","title":"吴执中有两鹅为余烹之戏赠"}
{"author":"黄庭坚","content":"黄叶委庭观九州，小虫催女献功裘。金钱满地无人费，百斛明珠薏苡秋。","dynasty":"宋代","title":"题邢惇夫扇"}
{"author":"黄庭坚","content":"盖世英雄不自知，暮年初志各参差。南阳陇底卧龙日，北固樽前失者时。霸主三分割天下，宗臣十倍胜曹丕。寒炉夜发尘书读，似覆输筹一局棋。","dynasty":"宋代","title":"夜观蜀志"}
{"author":"黄庭坚","content":"武昌赤壁吊周郎，寒溪西山寻漫浪。忽闻天上故人来，呼船凌江不待饷。我瞻高明少吐气，君亦欢喜失微恙。年来鬼崇覆三豪，词林根柢颇摇荡。天生大材竟何用，只与千古拜图像。张侯文章殊不病，历险心胆原自壮。汀洲源雁未安集，风雪牖户当塞向。有人出手办兹事，正可隐几穷诸妄。经行东坡眠食地，拂拭宝墨生楚怆。水清石见君所知，此是吾家秘密藏。","dynasty":"宋代","title":"次韵文潜"}
{"author":"黄庭坚","content":"长虹垂地若篆字，晴岫插天如画屏。耕夫荷耡解襏襫，渔父晒网投笭箵。子期闻笛正怀旧，车胤当窗方聚萤。独卧萧斋已无月，夜深犹听读书声。","dynasty":"宋代","title":"雨晴过石塘留宿赠大中供奉"}
{"author":"黄庭坚","content":"淮南二十四桥月，马上时时梦见之。想得扬州醉年少，正围红袖写乌丝。","dynasty":"宋代","title":"往岁过广陵值早春尝作诗云春风十里珠帘卷彷"}
{"author":"黄庭坚","content":"数面欣羊胛，论诗喜雉膏。眼横湘水暮，云献楚天高。堕我玉麈尾，乞君宫锦袍。月清放舟舫，万里渺云涛。","dynasty":"宋代","title":"赠惠洪"}
{"author":"黄庭坚","content":"范公太史僚，山立乃先达。发挥百代史，管以六经辖。投身转岭海，就木乃京洛。仲子见长沙，且用慰饥渴。","dynasty":"宋代","title":"晚泊长沙示秦处度范元实用寄明略和父韵五首"}
{"author":"黄庭坚","content":"朝来风日，陡觉春衫便。翠柳艳明眉，戏秋千、谁家倩盼。烟匀露洗，草色媚横塘，平沙软。雕轮转。行乐闻弦管。追思年少，走马寻芳伴。一醉几缠头，过扬州、珠帘尽卷。而今老矣，花似雾中看，欢喜浅。天涯远。信马归来晚。","dynasty":"宋代","title":"蓦山溪（春晴）"}
{"author":"黄庭坚","content":"路入东园无俗驾，忽逢佳士喜同游。绿荷菡萏稍觉晚，黄菊拒霜殊未秋。客位正须悬榻下，主人自爱小塘幽。老夫多病蛮江上，颇忆平生马少游。","dynasty":"宋代","title":"次韵黄斌老晚游池亭二首"}
{"author":"黄庭坚","content":"荣禄常思泽九宗，山摧梁坏并成空。百年遗恨谁昭洗，他日诸郎有父风。","dynasty":"宋代","title":"叔父给事挽词十首"}
{"author":"黄庭坚","content":"旧时刘子政，憔悴邺王城。把笔已头白，见书犹眼明。平原秋树色，沙麓暮钟声。归雁南飞尽，无因寄此情。","dynasty":"宋代","title":"次韵刘景文登郑王台见思五首"}
{"author":"黄庭坚","content":"平生所闻陈汀州，蝗不入境年屡丰。东门拜书始识面，鬓发幸未成老翁。官饔同盘厌腥腻，茶瓯破睡秋堂空。自言不复娥眉梦，枯淡颇与小人同。但忧迎笑花枝红，夜窗冷雨打斜风，秋衣沈水换薰笼。银屏宛转复宛转，意根难拔如薤本。","dynasty":"宋代","title":"戏答陈元舆"}
{"author":"黄庭坚","content":"西风先自无消息，忽上青林报秋色。天高月明露泥泥，团扇已从蛛网织。蛩螿何苦不自聊，入我夜床鸣唧唧。似言冰雪催授衣，今者不乐君发白。春深花落病在床，永夏过眼等虚掷。卷帘昨暮得新凉，空堂呼灯照几席。岂无熟书试一读，欲似平生不相识。今日明日相寻来，百年青天过鸟翼。夜阑叹息仰屋梁，废弃寝膳思无益。吾徒奈何纵嫚游，君不见禹重寸阴轻尺璧。","dynasty":"宋代","title":"新凉示同学"}
{"author":"黄庭坚","content":"田子绿曲，妙在蒸蓼。女酒兀者，美生其手。挹彼而清，注兹无声。其香馥郁，悦可饮者。如春霢霂，清不病醨。多不疾人，谁其吐之。百室之醅，醇碧惟师。老夫不饮，评以鼻慧。","dynasty":"宋代","title":"醇碧颂"}
{"author":"黄庭坚","content":"学省非簿领，卧痾常闭关。雨余楼阁静，风晚鸟乌还。赏逐四时改，心安一味闲。古人虽已往，不废仰高山。","dynasty":"宋代","title":"呻吟斋睡起五首呈世弼"}
{"author":"黄庭坚","content":"风生高竹凉，雨送新荷气。鱼游悟世网，鸟语入禅味。一挥四百病，智刃有余地。病来每厌客，今乃思客至。","dynasty":"宋代","title":"又答斌老病愈遣闷二首"}
{"author":"黄庭坚","content":"投我木瓜霜雪枝，六年流落放归时。千岩万壑须重到，脚底危时幸见持。","dynasty":"宋代","title":"走笔谢王朴居士拄杖"}
{"author":"黄庭坚","content":"百里弃疆王自直，万金损费物皆春。须令牧马甘踰幕，更遣弯弓不射人。","dynasty":"宋代","title":"和谢公定河朔漫成八首"}
{"author":"黄庭坚","content":"村南村北禾黍黄，穿林入坞岐路长。据鞍梦归在亲侧，弟妹妇女笑两厢。甥侄跳梁暮堂下，惟我小女始扶床。屋头扑枣烂盈（左豆右斗），嬉戏欢争挽衣裳。觉来去家三百里，一园兔丝花气香。可怜此物无根本，依草著木浪自芳。风烟雨露非无力，年年结子飘路傍。不如归种秋柏实，他日随我到冰霜。","dynasty":"宋代","title":"临河道中"}
{"author":"黄庭坚","content":"衡门低首过，环堵容膝坐。四旁无给侍，百衲自缠裹。论事直如弦，观书曲肱卧。饥来或乞食，有道无不可。","dynasty":"宋代","title":"颜徒贫乐斋二首"}
{"author":"黄庭坚","content":"山回路转水深深，欲问津头谷鸟吟。隔岸野花随意发，小蹊犹忆去年寻。","dynasty":"宋代","title":"观化十五首"}
{"author":"黄庭坚","content":"平时游此每雍容，掩袂今来对晚风。白首同归人不见，黄山依旧月明中。","dynasty":"宋代","title":"宿黄山"}
{"author":"黄庭坚","content":"宝犀未解心先透。恼杀人、远山微皱。意淡言疏情最厚。枉教作、著行官柳。小雨勒花时候。抱琵琶、为谁清瘦。翡翠金笼思珍偶。忽拚与、山鸡僝僽。","dynasty":"宋代","title":"鼓笛令·宝犀未解心先透"}
{"author":"黄庭坚","content":"渐嘉楼外花，嘉赏亭边柳。作者归山丘，今春为谁有。千秋万岁後，还复来游否。","dynasty":"宋代","title":"丙寅十四首效韦苏州"}
{"author":"黄庭坚","content":"营丘之下，有宅有田。梨枣兮觞豆，耘耔兮为年。鶪栖埘兮羊豕在牧，课儿子兮蓺松菊。炙背兮墙东，梦覆舟兮涛且风。洋之回兮可以驾，孙甥扶舆兮父老同社。洋之水兮可以舟入，鸥鸟兮与之游。一世兮蜉蚁，桑榆兮憖可收。从此休兮，公谁黄发之休。伟长松兮卧龙蛇，阅千岁兮不改其柯。震雷不惊兮，谁欲休之以蜩蛭。下有锦石兮可用杯勺，云月供帐兮万籁奏乐。石子磊磊兮涧谷纵横，春月桃李兮士女倾城。时雨霖兮忽若海潦收，无事兮我以观万物之情。儿时所蓺兮桃李纤纤，随世风波兮吹而北南。昔去兮拱把，今归兮与天参。与古人兮合契，树如此兮我何以堪。鸿冥冥兮或在洲渚，有心於粒兮弋者所取。飞冥冥兮渺万里而绝，去薮泽之罗者兮官予落羽。","dynasty":"宋代","title":"王圣涂二亭歌"}
{"author":"黄庭坚","content":"贾侯怀六韬，家有十二戟。天资喜文事，如我有香癖。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"老师身今七十六，老师心亦七十六。梦中沈却大法船，文殊顿足普贤哭。","dynasty":"宋代","title":"为黄龙心禅师烧香颂三首"}
{"author":"黄庭坚","content":"学省非簿领，卧痾常闭关。雨馀楼阁静，风晚鸟乌还。赏逐四时改，心安一味閒。古人虽已往，不废仰高山。","dynasty":"宋代","title":"呻吟斋睡起五首呈世弼其二"}
{"author":"黄庭坚","content":"妙手从心得，接花如有神。根株穰下土，颜色洛阳春。雍也本犁子，仲由元鄙人。升堂与入室，只在一挥斤。","dynasty":"宋代","title":"和师厚接花"}
{"author":"黄庭坚","content":"生涯一九节筇，老境五十六翁。不堪上补黼黻，但可归教儿童。","dynasty":"宋代","title":"次韵石七三六言七首"}
{"author":"黄庭坚","content":"终日忙忙本圆觉，只为魔强令法弱。不疑更问决疑龟，无病还求除病药。昔人梦中见捕逐，两手无绳元自缚。黄鹂临梦啼一声，白日当窗始知错。","dynasty":"宋代","title":"和斌老悟道颂"}
{"author":"黄庭坚","content":"自心海岸孤绝处，戒定慧香补陀伽。观身实相净圣果，自度众生大悲愿。一一浮沤镜本空，八万四千垂手处。梦时捉得水中月，亲与猕猴观古镜。","dynasty":"宋代","title":"观世音赞六首"}
{"author":"黄庭坚","content":"主簿朝衣如败荷，高怀千尺上松萝。旅人争席方归去，秋水黏天不自多。学到会时忘粲可，诗留别後见羊何。向来四海习凿齿，仱日期君不啻过。","dynasty":"宋代","title":"次韵奉答存道主簿"}
{"author":"黄庭坚","content":"百丈峰头开古镜。马驹踏杀重苏醒。接得古灵心眼净。光炯炯。归来藏在袈裟影。好个佛堂佛不圣。祖师沈醉犹看镜。却与斩新提祖令。方猛省。无声三昧天皇饼。","dynasty":"宋代","title":"渔家傲"}
{"author":"黄庭坚","content":"乳花翻椀正眉开，时苦渴羌冲热来。知味者谁心已许，维摩虽默语如雷。","dynasty":"宋代","title":"今岁官茶极妙而难为赏音者戏作两诗用前韵"}
{"author":"黄庭坚","content":"舍後钟梵炉烟长，舍前帘影竹苍苍。事亲暖席扇枕凉，中有一士鬓苍浪。同心之心兰麝香，与游者谁似姓杨。朝发枉渚夕辰阳，怀瑾握瑜秪自伤。东有浊河西清漳，胡为搔头卢泉思茫茫。清明在躬不在水，此曹狡狯可心死。","dynasty":"宋代","title":"次韵答和甫卢泉水三首"}
{"author":"黄庭坚","content":"风枝雨叶瘠土竹，龙蹲虎踞苍藓石。东坡老人翰林公，醉时吐出胸中墨。","dynasty":"宋代","title":"题子瞻画竹石"}
{"author":"黄庭坚","content":"春心分付酒杯销，勿为浮云妄动摇。试觅金张池馆问，几人能插侍中貂。","dynasty":"宋代","title":"次韵元礼春怀十首"}
{"author":"黄庭坚","content":"净名庞老总垂须，君幸元无免破除。心若出家身若住，何须更觅剃头书。","dynasty":"宋代","title":"赠刘静翁颂四首其四"}
{"author":"黄庭坚","content":"谢公所筑埭，未叹曲池平。苏州来赋诗，句与秋气清。僧构擅空阔，浮光飞栋甍。维斗天司南，其下百渎倾。贝宫产明月，含泽遍诸生。槃礴淮海间，风烟侵十城。籁箫吹木末，浪波沸庖烹。我来杪摇落，霜清见鱼行。白鸥远飞来，得我若眼明。佳人归何时，解衣绕厢荣。","dynasty":"宋代","title":"外舅孙莘老守苏州留诗斗野亭庚申十月庭坚和"}
{"author":"黄庭坚","content":"花上盈盈人不归，枣下纂纂实已垂。腊雪在时听马嘶，长安城中花片飞。","dynasty":"宋代","title":"欸乃歌二章戏王穉川"}
{"author":"黄庭坚","content":"剪髻宾筵盛，齐眉妇礼闲。谓宜俱白发，忽去作青山。大梦惊蝴蠂，何时识佩环。哀歌行欲绝，丹旐雨斑斑。","dynasty":"宋代","title":"乐寿县君吕氏挽词二首"}
{"author":"黄庭坚","content":"肌肤冰雪薰沈水，百草千花莫比芳。露湿何郎试汤饼，日烘荀令炷炉香。风流彻骨成春酒，梦寐宜人人枕囊。输与能诗王主簿，瑶台影里据胡床。","dynasty":"宋代","title":"观王主簿家酴醾"}
{"author":"黄庭坚","content":"骑虎度诸岭，入鸥同一波。香寒明鼻观，日永称头陀。","dynasty":"宋代","title":"题海首座壁"}
{"author":"黄庭坚","content":"见来便觉情于我。厮守著、新来好过。人道他家有婆婆。与一口、管教{尸豕}磨。副靖传语木大。鼓儿里、且打一和。更有些儿得处啰。烧沙糖、香药添和。","dynasty":"宋代","title":"鼓笛令"}
{"author":"黄庭坚","content":"新妇滩头眉黛愁。女儿浦口眼波秋。惊鱼错认月沈钩。青箬笠前无限事，绿蓑衣底一时休。斜风吹雨转船头。","dynasty":"宋代","title":"浣溪沙"}
{"author":"黄庭坚","content":"北苑龙团，江南鹰爪，万里名动京关。碾深罗细，琼蕊暖生烟。一种风流气味，如甘露、不染尘凡。纤纤捧，冰瓷莹玉，金缕鹧鸪斑。相如，方病酒，银瓶蟹眼，波怒涛翻。为扶起，樽前醉玉颓山。饮罢风生两腋，醒魂到、明月轮边。归来晚，文君未寝，相对小窗前。","dynasty":"宋代","title":"满庭芳"}
{"author":"黄庭坚","content":"青壶乃似壶中谪。万象光辉森宴席。红尘闹处便休休，不是个中无皂白。歌烦舞倦朱成碧。春草池塘凌谢客。共君商略老生涯，归重玉田秧白石。","dynasty":"宋代","title":"木兰花令（次前韵再呈功甫）"}
{"author":"黄庭坚","content":"歌舞阑珊退晚妆。主人情重更留汤。冠帽斜欹辞醉去，邀定，玉人纤手自磨香。又得尊前聊笑语。如许。短歌宜舞小红裳。宝马促归朱户闭人睡。夜来应恨月侵床。","dynasty":"宋代","title":"定风波（客有两新鬟善歌者，请作送汤曲，因戏前二物）"}
{"author":"黄庭坚","content":"夜永兰堂醺饮，半倚颓玉。烂熳坠钿堕履，是醉时风景，花暗烛残，欢意未阑，舞燕歌珠成断续。催茗饮、旋煮寒泉，露井瓶窦响飞瀑。纤指缓、连环动触。渐泛起、满瓯银粟。香引春风在手，似粤岭闽溪，初采盈掬。暗想当时，探春连云寻篁竹。怎归得，鬓将老，付与杯中绿。","dynasty":"宋代","title":"看花回（茶词）"}
{"author":"黄庭坚","content":"巧笑眉颦。行步精神。隐隐似、朝云行雨，弓弓样、罗袜生尘。樽前见，玉槛雕笼，堪爱难亲。自言家住天津。生小从人。恐舞罢、随风飞去，顾阿母、教窣珠裙。从今去，唯愿银缸，莫照离尊。","dynasty":"宋代","title":"两同心"}
{"author":"黄庭坚","content":"潇洒荐冰盘，满坐暗惊香集。久后一般风味，问几人知得。画堂饮散已归来，清润转更惜。留取酒醒时候，助茗瓯春色。","dynasty":"宋代","title":"好事近（橄榄）"}
{"author":"黄庭坚","content":"荡漾生涯身已老。短蓑箬笠扁舟小。深入水云人不到。吟复笑。一轮明月长相照。谁谓阿师来问道。一桡直与传心要。船子踏翻才是了。波渺渺。长鲸万古无人钓。","dynasty":"宋代","title":"渔家傲（题船子钓滩）"}
{"author":"黄庭坚","content":"朝来风日，陡觉春衫便。翠柳艳明眉，戏秋千、谁家倩盼。烟匀露洗，草色媚横塘，平沙软。雕轮转。行乐闻弦管。追思年少，走马寻芳伴。一醉几缠头，过扬州、珠帘尽卷。而今老矣，花似雾中看，欢喜浅。天涯远。信马归来晚。","dynasty":"宋代","title":"蓦山溪（春晴）"}
{"author":"黄庭坚","content":"洪河壮观游，太府佳友朋。春色挽我出，东风如引绳。昏昏版筑气，王事始繁兴。大堤如连山，小堤如冈陵。增卑更培薄，万杵何登登。忆昨河失道，平原鱼可罾。田莱人未复，疮大国方惩。忽念耒耜閒，为民保丘塍。百县伐鼛出，夜半废曲肱。吾侪愧禄廪，游衍事鞍乘。晁子汉公孙，新去司马丞。出干大农部，才术见嗟称。我坐广文舍，七年读书灯。结发入场屋，肯谓河难凭。尔来触事短，痴甚霜前蝇。世味极淡薄，不了人爱憎。惟得一卮酒，尚能别淄渑。所以对樽俎，未曾闻斗升。酌我良已多，狂言恐侵陵。暮云吞落日，归鸟求其朋。冷官仆马瘦，及门鼓腾腾。","dynasty":"宋代","title":"同尧民游灵源庙廖献臣置酒用马陵二字赋诗二首其二"}
{"author":"黄庭坚","content":"风入村墟摇酒旆，云埋行径罢樵苏。狐裘年少宜追猎，正有饥鹰待一呼。","dynasty":"宋代","title":"雪後登南禅茅亭简张仲谋二首"}
{"author":"黄庭坚","content":"岁年丰稻粳，井邑盛烟火。北园曾未窥，王事方勤我。花枝互低昂，鸟语相许可。观物见归根，抚时终宴坐。搔首望四邻，诸贤皆最课。极工簿领书，甚办米盐颗。平生短朱墨，吏考仰丞佐。初无公侯心，骨相本寒饿。明窗怀玉友，清绝吟楚些。念君方坐曹，无因奉虚左。","dynasty":"宋代","title":"寄怀元翁"}
{"author":"黄庭坚","content":"世态已更千变尽，心源不受一尘侵。青春白日无公事，紫燕黄鹂俱好音。付与儿孙知伏腊，听教鱼鸟逐飞沈。黄公垆下曾知味，定是逃禅入少林。","dynasty":"宋代","title":"次韵盖郎中率郭郎中休官二首"}
{"author":"黄庭坚","content":"挟策读书计糊口，故人南箕与北斗。江南江北万重山，千里寄书声不还。当时朱弦写心曲，果在高山深水间。沽桐满腹生蛛网，忍向时人觅清赏。廖侯文字得我惊，五岳纵横守严城。万夫之下不称屈，定知名满四海非真荣。富於春秋已如此，他日卜邻长儿子。一丘各自有林泉，扶将白头亲燕喜。秋风日暮衣裳单，深巷落叶已如弹。数来会面复能几，六龙去人不可攀。短歌溷公更一和，聊乞淮南作小山。","dynasty":"宋代","title":"再答明略二首"}
{"author":"黄庭坚","content":"万灵未对甘泉，五福问祀迎年。旍旂三斿半偃，风马云车闯然。","dynasty":"宋代","title":"次韵韩川奉祠西太乙宫四首"}
{"author":"黄庭坚","content":"山芽落硙风回雪，曾为尚书破睡来。勿以姬姜弃蕉萃，逢时瓦釜亦鸣雷。","dynasty":"宋代","title":"又戏为双井解嘲"}
{"author":"黄庭坚","content":"素琴声在时能听，白鸟盟寒久未寻。眼见野僧垂雪发，养亲原不顾朱金。开泉浸稻双涧水，煨笋充盘春竹林。安得一廛吾欲老，君听庄舄病时吟。","dynasty":"宋代","title":"去岁和元翁重到双涧寺观余兄弟题诗之篇总忘"}
{"author":"黄庭坚","content":"六祖深禅独脚，与盲抉开眼膜。走人天下乞钱，涪翁放过一著。","dynasty":"宋代","title":"题般若会疏颂"}
{"author":"黄庭坚","content":"同升吏部曹，往在纪丁未。别离感寒暑，岁星行十二。我惭鸡荩谷，子叹天且劓。空馀山梁期，尚不昧初志。","dynasty":"宋代","title":"赋未见君子忧心靡乐八韵寄李师载其一"}
{"author":"黄庭坚","content":"脱略看时辈，诸君等发蒙。董狐常直笔，汲黯少居中。鵩入迁臣舍，乌号厌世弓。平生有嘉树，犹起九原风。","dynasty":"宋代","title":"王彦祖惠其祖黄州制草书其后"}
{"author":"黄庭坚","content":"胜地东林十八公，庐山千古一清风。渊明岂是难拘束，正与白莲出处同。","dynasty":"宋代","title":"东林寺二首"}
{"author":"黄庭坚","content":"元龙湖海二，毁誉略相半。下床卧许君，上床自永叹。丈夫属有念，人物非所玩。坐令结欢客，化为烟雾散。武功有大略，亦复寡朋伴。咏歌思见之，长夜鸣曷旦。东南望彭门，官道平如案。简书束缚人，一水不能乱。斯文媲秬鬯，可用圭瓒盥。诚求活国医，何忍弃和缓。开疆日百里，都内钱朽贯。铭功甚俊伟，乃见儒生懦。且当置是事，勿使冰作炭。上帝群玉府，道家蓬莱馆。曲肱夏簟寒，炙背冬屋暖。只令文字垂，万世星斗粲。","dynasty":"宋代","title":"见子瞻粲字韵诗和答三人四返不困而愈崛奇辄"}
{"author":"黄庭坚","content":"一章南山有菊，于采其英。谁从汝往，视我惸惸。伊时之人，谁适有比。不与我谋，不知其已。二章薄言采之，遵彼山曲。汝来迟迟，去我何速。伊时之人，谁适与同。不与我好，殆其觏凶。三章江汉滔滔，有楫有杭。谁以济此，中流且风。嗟尔君子，时处时默。微云反覆，无伤尔足。","dynasty":"宋代","title":"采菊"}
{"author":"黄庭坚","content":"不见片时霎，魂梦镇相随著。因甚近新无据，误窃香深约。思量模样忔憎儿，恶又怎生恶。终待共伊相见，与佯佯奚落。","dynasty":"宋代","title":"好事近"}
{"author":"黄庭坚","content":"长江淡淡吞天去，甲子随波日日流。万事转头同堕甑，一身随世作虚舟。","dynasty":"宋代","title":"和李才甫先辈快阁五首"}
{"author":"黄庭坚","content":"槐催举子作花黄，来食邯郸道上粱。便欲扫床悬麈尾，正愁喘月似灯光。","dynasty":"宋代","title":"次韵徐文将至国门见寄二首"}
{"author":"黄庭坚","content":"一筇九节添行李，用得人间处处尊。只要上山行饱饭，莫将风雪打人门。","dynasty":"宋代","title":"再答静翁并以筇竹一枝赠行四首"}
{"author":"黄庭坚","content":"依山筑阁见平川，夜阑箕斗插屋椽。我来名之意适然。老松魁梧数百年，斧斤所赦今参天。风鸣娲皇五十弦，洗耳不须菩萨泉。嘉二三子甚好贤，力贫买酒醉此筵。夜雨鸣廊到晓悬，相看不归卧僧毡。泉枯石燥复潺湲，山川光辉为我妍。野僧早饥不能饘，晓见寒溪有炊烟。东坡道人已沈泉，张侯何时到眼前。钓台惊涛可昼眠，怡亭看篆蛟龙缠。安得此身脱拘挛，舟载诸友长周旋。","dynasty":"宋代","title":"武昌松风阁"}
{"author":"黄庭坚","content":"廷圭赝墨出苏家，麝煤漆泽纹乌靴。柳枝瘦龙印香字，十袭一日三摩挲。刘侯爱我如桃李，挥赠要我书万纸。不意神禹治水圭，忽然入我怀袖里。吾不能手抄五车书，亦不能写论付官奴。便当闭门学水墨，洒作江南骤雨图。","dynasty":"宋代","title":"谢景文惠浩然所作廷圭墨"}
{"author":"黄庭坚","content":"龙蜕骨，掉苍尾。余戢戢，漫蛇虺。弃雨中，心烂死。携长鑱，戴篢子。可尽髠，馘左耳。","dynasty":"宋代","title":"乞笋於廖宣叔颂"}
{"author":"黄庭坚","content":"洪河壮观游，太府佳友朋。春色挽我出，东风如引绳。昏昏版筑气，王事始繁兴。大堤如连山，小堤如冈陵。增卑更培薄，万杵何登登。忆昨河失道，平原鱼可罾。田莱人未复，疮大国方惩。忽念耒耜閒，为民保丘塍。百县伐鼛出，夜半废曲肱。吾侪愧禄廪，游衍事鞍乘。晁子汉公孙，新去司马丞。出干大农部，才术见嗟称。我坐广文舍，七年读书灯。结发入场屋，肯谓河难凭。尔来触事短，痴甚霜前蝇。世味极淡薄，不了人爱憎。惟得一卮酒，尚能别淄渑。所以对樽俎，未曾闻斗升。酌我良已多，狂言恐侵陵。暮云吞落日，归鸟求其朋。冷官仆马瘦，及门鼓腾腾。","dynasty":"宋代","title":"同尧民游灵源庙廖献臣置酒用马陵二字赋诗二首其二"}
{"author":"黄庭坚","content":"宫槐弄黄黄，莲叶绿婉婉。时同二三友，竹轩凉夏晚。驾言都城南，以望征车返。何知苦淹回，及此秋景短。愁思令人瘦，举目道路远。西风脱一叶，荐士闻乡选。简书催渡河，宾客不得展。亲忧对萱丛，妇病废巾盥。言趋厌次城，鞭马倦长阪。枣林蔽天日，交阴不容繖。仰看实离离，忆见花纂纂。异乡怀节物，不共斟酒盏。举场下马入，深锁严龠管。诸生所程书，捃束若稭秆。蜜灯坐回环，丹砚精料柬。披榛拔芝兰，断石收琰琬。纷争一日事，声实溷端窾。天球或弃遗，斗筲尚何算。西归到官舍，尘土昏案版。寒窗穿碧疏，润础闹苍藓。诗书鹊巢翻，帷幔蛛丝罥。果知兄未来，光阴坐晼晚。昨蒙叔父报，亦叹音书简。薄言使事重，激切被天遣。逋流一方病，责任媲和扁。咨询怀靡及，不遑暇息偃。嚼冰进糜餐，冲雪踏层巘。严霜八月飞，貂狐无余暖。念嗟叔母刘，穷年寄甥馆。尚怜公初黠，诱掖到昭宛。庭坚薄才资，行又出町疃。浮云与世疏，短绠及道浅。匠伯首暂回，大樗终偃蹇。学宫尸廪入，奉养阙丰腆。学徒日新闻，孤陋犹旧典。小材渠困我，持斲问轮扁。大材我屈渠，越鸡当鹄卵。未能引分去，恋禄幸苟免。平生报一饱，从事极黾勉。岂如不见收，放身就闲散。思伯卧江南，无心趣轩冕。庞翁迹颇亲，黄蘖门屡款。斋余佛饭香，茶沸甘露满。逢人问进退，余事寄一莞。仲父挟高才，甘为沟中断。青黄可牺樽，荐庙配瑚琏。季父有逸兴，未尝入都辇。临流呼钓船，拂石弄琴阮。雍容从朋交，林下追游衍。田园虽足乐，及时思还返。阴寒木鸣条，望损倚门眼。南枝喜鸣鹊，尺素托黄犬。又以窀穸留，归期指姑洗。寄声问僧护，儿发可以绾。妙言对宾客，称渠万金产。尔来弄笔砚，墨水恶翻建。大字如栖鸦，已不作肥软。鲁论未彻章，正苦诸叔嬾。新诗开累纸，欲罢不能卷。远怀托孤高，别思盈缱绻。秋月明夜潮，柘浆冻金碗。疏杵韵寒砧，幽泉流翠笕。吟哦口垂涎，嚼味有余隽。传示同好人，我家东床坦。风烟意气生，挥毫写藤茧。猎山穷鹑鴽，罩海极虾蚬。银钩乱眼膜，嘉句渥肺脘。且言伯在野，朋友必推挽。五泰列清庙，圣绪今皇缵。真儒运斗枢，道化迪天显。朝论惜才难，逸民大搜猕。岂闻任方物，包贡遗羽簳。招车必翘趐，前席思謇謇。王甥欲好怀，高意恐难转。长篇题远筒，封寄泪空潸。遥知云际开，灰飞黄锺管。","dynasty":"宋代","title":"奉和王世弼寄上七兄先生用其韵"}
{"author":"黄庭坚","content":"银钩玉唾明茧纸，松箑轻凉并送似。可怜远度帻沟娄，适堪今时褦襶子。丈人玉立气高寒，三韩持节见神山。合得安期不死药，使我蝉蜕尘埃间。","dynasty":"宋代","title":"次韵钱穆父赠松扇"}
{"author":"黄庭坚","content":"千里及归鸿，半天河影东。家人森户外，笑拥白头翁。","dynasty":"宋代","title":"荆州即事药名诗八首"}
{"author":"黄庭坚","content":"昨夜三更，有人点烛。烧尽十方，天堂地狱。不知是谁家之子，都无面目。但只向深草中藏，莫向孤峰上宿。斋时有饭，天明有粥。自然而得，山青水绿。","dynasty":"宋代","title":"与六祖长老颂"}
{"author":"黄庭坚","content":"公在昭陵日，文章近赤墀。空嗟伏生老，不侍迩英帷。去国几三虎，闻韶待一夔。谁言盖棺了，新乐锁蛛丝。","dynasty":"宋代","title":"范蜀公挽词二首"}
{"author":"黄庭坚","content":"圣学鲁东家，恭惟同出自。乘流去本远，遂有作书肆。日中驾肩来，薄晚常掉臂。徒嚣终无赢，归矣求己事。","dynasty":"宋代","title":"柳闳展如子瞻甥也其才德甚美有意于学故以桃"}
{"author":"黄庭坚","content":"济岱有佳人，肌肤若冰雪。我愿从之游，补我黥与刖。了不解人嗔，真成一痴绝。栎社定颓然，聊用神吾拙。","dynasty":"宋代","title":"寄晁元忠十首其七"}
{"author":"黄庭坚","content":"圣莫如东家，长年困行路。公养为淹留，岂不以食故。林薄鸟迁巢，水寒鱼不聚。孤士似无家，转蓬何由住。","dynasty":"宋代","title":"次韵晁元忠西归十首其二"}
{"author":"黄庭坚","content":"陈侯学诗如学道，又似秋虫噫寒草。日晏肠鸣不俛眉，得意古人便忘老。君不见向来河伯负两河，观海乃知身一蠡。旅床争席方归去，秋水黏天不自多。春风吹园动花鸟，霜月入户寒皎皎。十度欲言九度休，万人丛中一人晓。贫无置锥人所怜，穷到无锥不属天。呻吟成声可管弦，能与不能安足言。","dynasty":"宋代","title":"赠陈师道"}
{"author":"黄庭坚","content":"云横章贡雨翻盆，寺下江深水到门。落日荷锄人著本，西风满地叶归根。","dynasty":"宋代","title":"和李才甫先辈快阁五首"}
{"author":"黄庭坚","content":"莱公庙略传耆旧，韩令风流在井强。安用鸣鼛增汉垒，不妨罗拜下诸羌。","dynasty":"宋代","title":"和谢公定河朔漫成八首"}
{"author":"黄庭坚","content":"幽人八座复中台，想见书堂山杏开。四十余年僧屈指，时因秋雁寄声来。","dynasty":"宋代","title":"和子瞻内翰题公择舅中丞山房"}
{"author":"黄庭坚","content":"罗带双垂，妙香长恁携纤手。半妆红豆。各自相思瘦。闻道伊家，终日眉儿皱。不能勾。泪珠轻溜。裛损揉蓝袖。","dynasty":"宋代","title":"点绛唇"}
{"author":"黄庭坚","content":"南风日日纵篙撑，时喜北风将我行。汤饼一杯银线乱，蒌蒿数筯玉簪横。","dynasty":"宋代","title":"过土山寨"}
{"author":"黄庭坚","content":"追随城西园，残暑欲退席。夜凉雨新休，城谯挂苍璧。佳人携手嬉，调笑忘日夕。刘侯本将家，今为读书客。诗名二十年，风雅自推激。牛铎调黄锺，薪余合琴瑟。食无千户封，句有万人敌。颇类邺侯家，连墙架书册。残编汲县冢，半隶鸿都壁。渠成亦秦利，愿公多购获。竟须卜比邻，劳苦相饮食。身有小丑女，已自喜翰墨。要传未见书，遮眼差有益。人生但安乐，券外岂吾力。分鹿谁觉梦，亡羊路南北。公今百寮底，雪发不胜帻。爱公欲湔拂，顾我已头白。","dynasty":"宋代","title":"和刘景文"}
{"author":"黄庭坚","content":"剗草曾升马祖堂，暖窗接膝话还乡。赠行百衲兜罗袜，处处相随入道场。","dynasty":"宋代","title":"谢晓纯送衲袜"}
{"author":"黄庭坚","content":"庞眉寂默坐空禅，万年一念无缘促。手珠犹作奢摩他，寄迹普贤修万行。梵天来献瑜伽具，问人亲见也尊来。拨开眉目示梵王，诸天皆得法眼净。","dynasty":"宋代","title":"南山罗汉赞十六首"}
{"author":"黄庭坚","content":"蜀客出衰世，独升邹鲁堂。蚊虻观得失，虎豹擅文章。吾子已强学，草玄宜不忘。江河须畎浍，松柏要冰霜。马策路千里，雁门书数行。旨甘君有妇，尺璧爱分光。","dynasty":"宋代","title":"送杨瓘雁门省亲二首"}
{"author":"黄庭坚","content":"日华长在红尘外，春色全归绿树中。花发鸟啼常走马，故人不见酒樽空。","dynasty":"宋代","title":"题南寺王髯题名处"}
{"author":"黄庭坚","content":"东坡海上无消息，想见惊帆出浪花。三十年来世三变，几人能不变鹑蛙。","dynasty":"宋代","title":"和蒲泰亨四首"}
{"author":"黄庭坚","content":"不见两谪仙，长怀倚修竹。行遶紫极宫，明珠得盈掬。平生人欲杀，耿介受命独。往者如可作，抱被求同宿。砥柱阅颓波，不疑更何卜。但观草木秋，叶落根自复。我病二十年，大斗久不覆。因之酌苏李，蟹肥社醅熟。","dynasty":"宋代","title":"次苏子瞻和李太白浔阳紫极宫感秋诗韵追怀太"}
{"author":"黄庭坚","content":"青玻瓈盆插千岑，湘江水清无古今。何处拭目穷表里，太平飞阁暂登临。朝阳不闻皂盖下，愚溪但见古木阴。谁与洗涤怀古恨，坐有佳客非孤斟。","dynasty":"宋代","title":"太平寺慈氏阁"}
{"author":"黄庭坚","content":"北海樽中忘日月，南山雾里晦文章。清朝不上九卿列，白发归来三径荒。车辙马蹄疏市井，花光竹影照门墙。人间荣辱无来路，万顷风烟一草堂。","dynasty":"宋代","title":"和吕秘丞"}
{"author":"黄庭坚","content":"生涯共七十，去日良已半。短长相觖望，面尽酒可断。大道体甚宽，窘束非达观。莫问夜如何，醉从鸡号旦。","dynasty":"宋代","title":"和答魏道辅寄怀十首"}
{"author":"黄庭坚","content":"玉堂岑寂网蜘蛛，那复晨妆觐阿姑。绿发朱颜成异物，青天白日闭黄墟。人间近别难期信，地下相逢果有无。万化途中能邂逅，可怜风烛不须臾。","dynasty":"宋代","title":"哀逝"}
{"author":"黄庭坚","content":"诗到随州更老成，江山为助笔纵横。眼看白璧埋黄壤，何况人间父子情。","dynasty":"宋代","title":"忆邢惇夫"}
{"author":"黄庭坚","content":"百家传本略相似，如月行天见诸水。","dynasty":"宋代","title":"残句:百家传本略相似"}
{"author":"黄庭坚","content":"孤根偃蹇非傲世，劲节癯枝万壑风。闺中白发翰墨手，落笔乃与天同功。","dynasty":"宋代","title":"题李夫人偃竹"}
{"author":"黄庭坚","content":"雪後凭高望洛都，万峰遮眼白模糊。相将阆苑楼台上，展尽山阴水墨图。","dynasty":"宋代","title":"雪後登南禅茅亭简张仲谋二首"}
{"author":"黄庭坚","content":"邻家争插红紫归，诗人独行齅芳草。丛边幽蠹更不凡，蝴蝶纷纷逐花老。","dynasty":"宋代","title":"和柳子玉官舍十首之茴香"}
{"author":"黄庭坚","content":"余汎观于天下兮，何者乐而谁者足忧。忧于窘窘不得兮，乐尽万物而无求。玩声色而弊形性兮，维造化之螟蠹。将逍遥炉锤之外兮，尚何俛首而婴此细故。百年存亡得失兮，吾既视奕棋与摴蒲。寒暑蚤夜极则迁兮，有满则有虚。应龙之不拘系乎，宁与羸马帖耳而求刍。云升雨降兮，上下有无。入与神会兮，出与化俱。无对于天下兮，制命在予。贾群嚣而我静兮，岂其跨一世以求直。乃有德人相与友兮，忘我于忘言之域。廓宇宙以为量兮，奚自适而不通，遂风休而水释。","dynasty":"宋代","title":"至乐词寄黄几复"}
{"author":"黄庭坚","content":"文思昭日月，神武用雷霆。制作深垂统，忧勤减梦龄。孙谋开二圣，末命对三灵。今代谁班马，能书汗简青。","dynasty":"宋代","title":"神宗皇帝挽词三首其一"}
{"author":"黄庭坚","content":"河汉牛与女，咫尺不得语。欢然共秋盘，以兹不忘故。我友在天末，问天许见否。云雨隔九关，日月不我与。念公坐臞禅，守心如缚虎。颇思携法喜，举案饁南亩。不闻犯斋收，犹闻画眉诩。良为鼻祖来，渠伊为伴侣。我有桂溪刀，聊凭东风去。","dynasty":"宋代","title":"次韵寄晁以道"}
{"author":"黄庭坚","content":"斑斑之兽本山林，升堂入室作舆卫。小僧奉施军持水，弭耳来受救渴供。胸中猛虎自调服，是故异物成一家。我观阎浮提众生，同床猜忌若冰炭。","dynasty":"宋代","title":"南山罗汉赞十六首"}
{"author":"黄庭坚","content":"池面白鱼吹落絮，□□□□退枯花。无因光禄赐官酒，且学潞公灌蜀茶。","dynasty":"宋代","title":"见二十弟倡和花字漫兴五首"}
{"author":"黄庭坚","content":"气清语不凡，郭与陈季优。季子有美质，明月悬高秋。词谈贯百家，炙毂出膏油。放声寄大块，肆情无去留。方圆付自尔，规矩为疮疣。当其说荒唐，众口莫能咻。书案鼠篆尘，衔蔬满床头。居不省家舍，那问犬马牛。吾尝观圣人，与世为献酬。道通众人行，智欲万物周。微言观季子，颇亦有意不。季子捧蛙延海鳖，乐事擅一邱。束牲盟伯夷，固自取揶揄。无心以触物，爱子如虚舟。维楫苟不存，倾覆当谁尤。尚思济来者，非但自为谋。","dynasty":"宋代","title":"戏赠陈季张"}
{"author":"黄庭坚","content":"解缚华堂一座倾，忍堪支解见姜橙。东归却为鲈鱼鱠，未敢知言许季鹰。","dynasty":"宋代","title":"秋冬之间鄂渚绝市无蟹今日偶得数枚吐沫相濡"}
{"author":"黄庭坚","content":"司命无心播物，祖师有记传衣。白云横而不度，高鸟倦而犹飞。","dynasty":"宋代","title":"题山谷石牛洞"}
{"author":"黄庭坚","content":"拥膝度残腊，攀条惊早春。陈郎浮竹叶，著我北归人。","dynasty":"宋代","title":"题燕邸洋川公养浩堂画二首其二"}
{"author":"黄庭坚","content":"一代功名醉，斯人尚独醒。风霜寒惨淡，松柏後凋零。岁晚虚前席，天涯作使星。百城同缓带，列校听横经。汲直非刀笔，山翁识宁馨。愁思理前语。祠下柳阴庭。","dynasty":"宋代","title":"和范廉"}
{"author":"黄庭坚","content":"环滁皆山也。望蔚然深秀，琅琊山也。山行六七里，有翼然泉上，醉翁亭也。翁之乐也。得之心、寓之酒也。更野芳佳木，风高日出，景无穷也。游也。山肴野蔌，酒洌泉香，沸筹觥也。太守醉也。喧哗众宾欢也。况宴酣之乐、非丝非竹，太守乐其乐也。问当时、太守为谁，醉翁是也。","dynasty":"宋代","tags":"写景，写山，抒怀","title":"瑞鹤仙·环滁皆山也"}
{"author":"黄庭坚","content":"歌舞阑珊退晚妆。主人情重更留汤。冠帽斜敧辞醉去，邀定，玉人纤手自磨香。又得尊前聊笑语。如许。短歌宜舞小红裳。宝马促归朱户闭。人睡。夜来应恨月侵床。","dynasty":"宋代","title":"定风波其四客有两新鬟善歌者，请作送汤曲，因戏前二物"}
{"author":"黄庭坚","content":"丹青古藏壁，风雨饱侵食。拂尘开藻鉴，志士泪沾臆。灵山远飞来，不可以智测。龙神湛回向，拥卫立剑戟。依稀吴生手，旌旆略可识。鸿蒙插楼殿，毫发数动植。广林瞻二圣，有众拱万亿。飞行凑六合，揽取著一席。人人开生面，绝妙推心得。李侯天机深，指点目所及。三生石上梦，天乐鸣我侧。幽寻前日事，晦明忽复易。章生南溟鹏，笼槛锁六翮。能同寂寞游，浊酒聊放适。西风叶萧萧，蟋蟀依墙壁。家无万金产，四邻碪声急。藜羹傲鼎食，蓝缕亦山立。并船有歌姝，粉白眉黛黑。期公开颜笑，醉语杂翰墨。不须谈俗事，秖令人气塞。","dynasty":"宋代","title":"次韵章禹直开元寺观画壁兼简李德素"}
{"author":"黄庭坚","content":"化工见弹太早计，端为失明能著书。迩来似天会事发，泪睫见光犹陨珠。喜公新赐紫琳腴，上清虚皇对久如。请天还我读书眼，愿载轩辕讫鼎湖。","dynasty":"宋代","title":"子瞻以子夏丘明见戏聊复戏答"}
{"author":"黄庭坚","content":"张子耽酒语蹇吃，闻道颍州又陈州。形模弥勒一布袋，文字江河万古流。","dynasty":"宋代","title":"病起荆江亭即事十首"}
{"author":"黄庭坚","content":"高居大士是龙象，草堂丈人非熊罴。不逢坏衲乞香饭，唯见白头垂钓丝。鸳鸯终日爱水镜，菡萏晚风雕舞衣。开径老禅来煮茗，还寻密竹迳中归。","dynasty":"宋代","title":"赠郑交"}
{"author":"黄庭坚","content":"紫菊黄花风露寒。平沙戏马雨新干。且看欲尽花经眼，休说弹冠与挂冠。甘酒病，废朝餐。何人得似醉中欢。十年一觉扬州梦，为报时人洗眼看。","dynasty":"宋代","title":"鹧鸪天"}
{"author":"黄庭坚","content":"勃窣媻跚烝涉波，草泥出没尚横戈。也知觳觫元无罪，奈此尊前风味何。","dynasty":"宋代","title":"秋冬之间鄂渚绝市无蟹今日偶得数枚吐沫相濡"}
{"author":"黄庭坚","content":"蛮烟雨里红千树，逐水排痰肘後方。莫笑忍饥穷县令，烦君一斛寄槟榔。","dynasty":"宋代","title":"几道复觅槟榔"}
{"author":"黄庭坚","content":"故人迩在登封居，折腲从事意何如。月明曾听吹笙否，我亦未见缑山凫。栖苴世上风波恶，情知不似田园乐。未知嵩阳禅老之一言，何似黄石仙翁之三略。","dynasty":"宋代","title":"戏赠王晦之"}
{"author":"黄庭坚","content":"春风吹船著浯溪，扶藜上读《中兴碑》。平生半世看墨本，摩挲石刻鬓成丝。明皇不作苞桑计，颠倒四海由禄儿。九庙不守乘舆西，万官已作鸟择栖。抚军监国太子事，何乃趣取大物为？事有至难天幸耳，上皇蹰蹐还京师。内间张后色可否？外间李父颐指挥。南内凄凉几苟活，高将军去事尤危。臣结春秋二三策，臣甫杜鹃再拜诗。安知忠臣痛至骨，世上但赏琼琚词。同来野僧六七辈，亦有文士相追随。断崖苍藓对立久，冻雨为洗前朝悲。","dynasty":"宋代","tags":"咏史怀古，议论，抒情","title":"书摩崖碑后"}
{"author":"黄庭坚","content":"余寒争令。雪共蜡梅相照影。昨夜东风。已出耕牛劝岁功。阴云幂幂。近觉去天无几尺。休恨春迟。桃李梢头次第知。","dynasty":"宋代","title":"减字木兰花（春）"}
{"author":"黄庭坚","content":"五贼追奔十二宫，白头寒士黑头公。明朝一饭先书籍，安用研桑作老翁。","dynasty":"宋代","title":"题前定录赠李伯牖二首"}
{"author":"黄庭坚","content":"今代顾虎头，骨相自雄伟。不令长天官，亦合丞御史。能贫安四壁，无愠可三已。昨来立清班，国士相顾喜。何因将使节，风日按千里。汲黯不居中，似非朝廷美。太任录万事，御坐留谏纸。发政恐伤民，天步薄冰履。苍生忧其鱼，南亩多被水。公行图安集，信目勿信耳。","dynasty":"宋代","title":"次韵子瞻送顾子敦河北都运二首其二"}
{"author":"黄庭坚","content":"日永知槐夏，云黄喜麦秋。同朝国士集，赐沐吏功休。只园冠盖地，清与耳目谋。晴云浮茗椀，飞雹落文楸。一客众主人，醉此顾虎头。虎头持龙节，挑河使东流。厥田惟上上，桑麻十数州。计功不汗马，可致万户侯。","dynasty":"宋代","title":"慈孝寺饯子敦席上奉同孔经父八韵"}
{"author":"黄庭坚","content":"天外僧伽塔，斜辉极照临。恁栏随处好，残雪向来深。青草无风浪，枯松半死心。衡阳有回雁，他日更传音。","dynasty":"宋代","title":"次韵陈荣绪同倚钟楼晚望别後明日见寄之作"}
{"author":"黄庭坚","content":"维摩老子五十七，大圣天子初元年。传闻有意用幽侧，病著不能朝日边。","dynasty":"宋代","title":"病起荆江亭即事十首"}
{"author":"黄庭坚","content":"凤舞团团饼。恨分破、教孤令。金渠体净，只轮慢碾，玉尘光莹。汤响松风，早减了、二分酒病。味浓香永。醉乡路、成佳境。恰如灯下，故人万里，归来对影。口不能言，心下快活自省。","dynasty":"宋代","tags":"咏物，写茶，思念","title":"品令·茶词"}
{"author":"黄庭坚","content":"胸蟠万卷夜光寒，笔倒三江砚滴乾。大似不蒙稽古力，只今犹著侍臣冠。","dynasty":"宋代","title":"子瞻去岁春侍立迩英子由秋冬间相继入侍作诗"}
{"author":"黄庭坚","content":"我为北海饮，君作东武吟。看君平生用意处，萧洒定自知人心。南阳城边雪三日，愁阴不能分皂白。摧轮踠蹄泥数尺，城门昼开眠贾客。移人僵尸在旦夕，谁能忍饥待食麦。身忧天下自人，寒士何者愁填臆。民生正自不愿材，可乘以车可鞭策。君不见海南水沈紫栴檀，碎身百链金博山。岂如不蒙斧斤赏，老大绝崖霜雪间。投身有用祸所集，何况四达之衢井先汲。昨日青童天上回，手捧玉帝除书来。一番通籍清都阙，百身书名赤城台。飞升度世无虚日，怪我短褐趋尘埃。顾谓彼童子，此何预人事。但对清樽即眼开，一杯引人著胜地。传闻官酒亦自清，径须沽取续吾瓶。南山朝来似有意，今夜傥放春月明。","dynasty":"宋代","title":"对酒歌答谢公静"}
{"author":"黄庭坚","content":"晚岁监州闻荔枝。赤英垂坠压阑枝。万里来逢芳意歇。愁绝。满盘空忆去年时。润草山花光照坐。春过。等闲桃李又累累。境负寒泉浸红皱。消瘦。有人花病损香肌。","dynasty":"宋代","title":"定风波（荔枝）"}
{"author":"黄庭坚","content":"张侯海内长句，晁子庙中雅歌。高郎少加笔力，我知三杰同科。","dynasty":"宋代","title":"赠高子勉四首其二"}
{"author":"黄庭坚","content":"前有熊罴咆，後有虎豹号。已出涧谷底，更陟山阪高。五日一并食，十年一縕袍。未知归宿处，岂惮鞍马劳。","dynasty":"宋代","title":"次韵晁元忠西归十首"}
{"author":"黄庭坚","content":"门掩虚堂阴窈窈，风摇枯竹冷萧萧。邱虚余意谁相问，丰沛英魂我欲招。野老无知惟卜岁，神巫何事苦吹箫。人归里社黄云暮，只有哀蝉伴寂寥。","dynasty":"宋代","title":"题樊侯庙二首"}
{"author":"黄庭坚","content":"皱面黄须已一翁，樽前犹发少年红。金丹乞与烦真友，只恐无名帝籍中。","dynasty":"宋代","title":"黄几复自海上寄惠金液三十两且曰唯有德之士"}
{"author":"黄庭坚","content":"大灵寿日月，化石皖公陂。偶无斧斤寻，不作宰上碑。倾首若有谓，指泉来自西。泉甘崖木老，坐啸欲忘归。风流裴通直，商略从我嬉。莳梅盈百科，洗石出岖奇。更约聘石工，鑱我灵龟诗。舅弟妙学古，亦复古须眉。卿家北海公，笔法可等夷。为我书斯文，要与斗牛垂。","dynasty":"宋代","title":"灵龟泉上"}
{"author":"黄庭坚","content":"杏村桃坞春三月，少有人家不出游。一顾虽无倾国色，千金肯为使君留。","dynasty":"宋代","title":"行迈杂篇六首"}
{"author":"黄庭坚","content":"十月江南未得霜，高林残水下寒塘。饭香猎户分熊白，酒熟渔家擘蟹黄。橘摘金苞随驿使，禾舂玉粒送官仓。踏歌夜结田神社，游女多随陌上郎。","dynasty":"宋代","title":"戏咏江南土风"}
{"author":"黄庭坚","content":"鸳鸯翡翠，小小思珍偶。眉黛敛秋波，尽湖南、山明水秀。娉娉袅袅，恰近十三余，春未透。花枝瘦。正是愁时候。寻花载酒。肯落谁人后。只恐远归来，绿成阴、青梅如豆。心期得处，每自不由人，长亭柳。君知否。千里犹回首。","dynasty":"宋代","tags":"赠别，写人，抒情，惆怅","title":"蓦山溪·赠衡阳妓陈湘"}
{"author":"黄庭坚","content":"射阳三万家，莫贵徐公门。谁能拜床前，况乃共酒尊。惟此酒中趣，难为醒者论。盗卧月皎皎，鸡鸣雨昏昏。","dynasty":"宋代","title":"次韵仲车为元达置酒四韵"}
{"author":"黄庭坚","content":"万里相看忘逆旅，三声清泪落离觞。朝云往日攀天梦，夜雨何时对榻凉。急雪脊令相并影，惊风鸿雁不成行。归舟天际常回首，从此频书慰断肠。","dynasty":"宋代","tags":"赠别，抒情","title":"和答元明黔南赠别"}
{"author":"黄庭坚","content":"苍山其下白玉京，五城十二楼，郁仪结邻常杲杲。紫云黄雾鏁玄关，雷驱不祥电挥扫。上有千年来归之白鹤，下有万世不凋之瑶草。野僧云卧对开轩，一鉢安巢若飞鸟。北风卷沙过夜窗，枕底鲸波撼蓬岛。个中即是地行仙，但使心闲自难老。","dynasty":"宋代","title":"玉京轩"}
{"author":"黄庭坚","content":"急雨长风溢两河，欣然河伯顺风歌。行观东海方存少，不以黄流更自多。","dynasty":"宋代","title":"和谢公定河朔漫成八首"}
{"author":"黄庭坚","content":"少时诵诗书，贯穿数万字。迩来窥陈编，记一忘三二。光阴如可玩，老境翻手至。良医曾折足，说病乃真意。","dynasty":"宋代","title":"用明发不寐有怀二人为韵寄李秉彝德叟"}
{"author":"黄庭坚","content":"白莲种出净无尘，千古风流社里人。禅律定知谁束缚，过溪沽酒见天真。","dynasty":"宋代","title":"东林寺二首其一"}
{"author":"黄庭坚","content":"谁道秋来烟景素。任游人不顾。一番时态一番新，到得意、皆欢慕。紫萸黄菊繁华处。对风庭月露。愁来即便去寻芳，更作甚、悲秋赋。","dynasty":"宋代","title":"一落索·谁道秋来烟景素"}
{"author":"黄庭坚","content":"青春日月鸟飞过，汗简文书山叠重。乞取好花天上看，宫衣黄带御炉烘。","dynasty":"宋代","title":"乞姚花二首"}
{"author":"黄庭坚","content":"循吏功名两汉中，平生风义最雍容。鱼游濠上方云乐，鵩在承尘忽告凶。挂剑自知吾已许，脱骖不为涕无从。百年穷达都归尽，淮水空围墓上松。","dynasty":"宋代","title":"李濠州挽词二首其一"}
{"author":"黄庭坚","content":"珠帘绣幕卷轻霜。呵手试梅妆。都缘自有离恨，故画作、远山长。思往事，惜流光恨难忘。未歌先敛，欲笑还颦。最断人肠。","dynasty":"宋代","title":"诉衷情"}
{"author":"黄庭坚","content":"夜深记得临岐语。说花时，归来去。教人每日思量，到处与谁分付。其奈冤家无定据。约云朝、又还雨暮。将泪入鸳衾，总不成行步。元来也解知思虑。一封书、深相许。情知玉帐堪欢，为向金门进取。直待腰金拖紫后，有夫人、县君相与。争奈会分疏，没嫌伊门路。","dynasty":"宋代","title":"昼夜乐"}
{"author":"黄庭坚","content":"谁道秋来烟景素。任游人不顾。一番时态一番新，到得意、皆欢慕。紫萸黄菊繁华处。对风庭月露。愁来即便去寻芳，更作甚、悲秋赋。","dynasty":"宋代","title":"一落索"}
{"author":"黄庭坚","content":"县楼三十六峰寒，王粲登临独倚阑。清坐一番春雨歇，相思千里夕阳残。诗来嗟我不同醉，别後喜君能自宽。举目尽妨人作乐，几时归得钓鲵桓。","dynasty":"宋代","tags":"写景，抒情","title":"和答登封王晦之登楼见寄"}
{"author":"黄庭坚","content":"心里人人，暂不见、霎时难过。天生你要憔悴我。把心头从前鬼，著手摩挲。抖擞了、百病销磨。见说那厮脾鳖热。大不成我便与拆破。待来时、鬲上与厮噷则个。温存著、且教推磨。","dynasty":"宋代","title":"少年心·心里人人"}
{"author":"黄庭坚","content":"造物成形妙画工，地形咫尺远连空。蛟鼍出没三万顷，云雨纵横十二峰。清坐使人无俗气，闲来当暑起清风。诸山落木萧萧夜，醉梦江湖一叶中。","dynasty":"宋代","title":"次韵和台源诸篇九首之云涛石"}
{"author":"黄庭坚","content":"交盖春风汝水边，客床相对卧僧毡。舞阳去叶才百里，贱子与公皆少年。白发齐生如有种，青山好去坐无钱。烟沙篁竹江南岸，输与鸬鹚取次眠。","dynasty":"宋代","title":"次韵裴仲谋同年"}
{"author":"黄庭坚","content":"县北县南何日了，又来新寨解征鞍。山衔斗柄三星没，雪共月明千里寒。小吏有时须束带，故人颇问不休官。江南长尽捎云竹，归及春风斩钓竿。","dynasty":"宋代","title":"冲雪宿新寨忽忽不乐"}
{"author":"黄庭坚","content":"武昌赤壁吊周郎，寒溪西山寻漫浪。忽闻天上故人来，呼船凌江不待饷。我瞻高明少吐气，君亦欢喜失微恙。年来鬼崇覆三豪，词林根柢颇摇荡。天生大材竟何用，只与千古拜图像。张侯文章殊不病，历险心胆原自壮。汀洲源雁未安集，风雪牖户当塞向。有人出手办兹事，正可隐几穷诸妄。经行东坡眠食地，拂拭宝墨生楚怆。水清石见君所知，此是吾家秘密藏。","dynasty":"宋代","title":"次韵文潜"}
{"author":"黄庭坚","content":"兀然无事无改换，无事何须论一段。真心无散乱，他事不须断。过去已过去，未来何用算。兀然无事何曾有，人唤向外觅工夫，总是痴顽汉。粮不蓄一粒，逢饭但知骂。世间多事，人事相趁，浑不及我，不乐生天，亦不受福田。饥来一钵饭，困来展脚眠。愚人以为笑，智者谓之然。非愚亦非智，不是玄中玄。要去如是去，要住如是住。身披一破衲，脚著娘生袴。多言复多语，由来反相误。若欲度众生，无过且自度。莫漫求真佛，真佛不可见。妙性及灵台，何曾受薰链。心是无事心，面是娘生面。劫石可动摇，个中无改变。无事何须读文字，削除人我本，冥合个中意。削除人我本，冥合个中意。种种劳筋骨，不如林下睡兀兀。举头见日出，乞饭从头律。将功用功，展转冥蒙。取即不得，不取自通。吾有一言，绝虑忘缘，巧说不得用心传。更有一语，无过直与。细极毫末，大无方所。本自圆成，不劳机杼。世事悠悠，不如山丘。青松蔽日，碧涧常秋。山云当幕，夜月为勾。卧藤萝下，块石枕头。不朝天子，岂羡王侯。生死无虑，更复何忧。月水无形，我常只宁。万法皆尔，本自无生。兀然无事坐，春来草自青。","dynasty":"宋代","title":"法语"}
{"author":"黄庭坚","content":"荆渚楼中赋，南阳垄底吟。谁言小隐处，频屈故人临。经笥难窥底，词源幸汲深。思君眠竹屋，雪月冰寒衾。","dynasty":"宋代","title":"次韵其五"}
{"author":"黄庭坚","content":"夏云凉生土囊口，周鼎汤盘见科斗。清风古气满眼前，乃是户曹报章还。只今书生无此语，已在贞元元和间。一夫鄂鄂独无望，千夫唯唯皆论赏。野人泣血漫相明，和氏之璧无连城。参军拄笏看云气，此中安知枯与荣。我梦浮天波万里，扁舟去作鸱夷子。两士风流对酒樽，四无人声鸟语喜。梦回扰扰仍世间，心如伤弓怯虚弹。不堪市井逐乾没，且愿朋旧相追攀。寄声小掾笃行李，落日东面空云山。","dynasty":"宋代","title":"再次韵呈明略并寄无咎"}
{"author":"黄庭坚","content":"呼船凌大河，驱马踏平沙。道傍开新邑，千户有生涯。四衢平且直，绿槐阴县衙。问谁作此邑，耆旧对予嗟。前日耿令君，迁民出坳窊。始迁民怀土，异端极纷拿。既迁人气和，草木茂萌芽。桃李虽不言，春风满城花。陵陂青青麦，烟雨润桑麻。自非耿令君，大泽荒蒹葭。白头晏起饭，襁褓语呕哑。自非耿令君，漂转随鱼虾。岂弟民父母，不专司敛赊。令君两男儿，有德必世家。问令今安在，解官驾柴车。当时舞文吏，白璧强生瑕。令君袖手去，不忍试虎牙。人往惜事废，感深知政嘉。我闻耆旧语，叹息至昏鸦。定知循吏传，来者不能加。今为将军客，轩盖湛光华。幕府省文书，醉归接(上四下离)斜。怀宝仁者病，偷安道之邪。勉哉思爱日，赠言同马檛。","dynasty":"宋代","title":"寄耿令几父过新堂邑作乃几父旧治之地"}
{"author":"黄庭坚","content":"春心分付酒杯销，勿为浮云妄动摇。试觅金张池馆问，几人能插侍中貂。","dynasty":"宋代","title":"次韵元礼春怀十首"}
{"author":"黄庭坚","content":"邀陶渊明把酒涴，过陆修静送虎溪。胸次九流清似镜，人间万事醉如泥。","dynasty":"宋代","title":"戏效禅月作远公咏"}
{"author":"黄庭坚","content":"南雁传尺素，飞来卧龙城。颇知高卧久，忽作田野行。湛湛陂水满，欣欣原草荣。日华丽山川，秀色夺目精。对酒不满怀，揽物有余清。念昔读书客，远人遗世情。南亩道观饷，西郊留劝耕。共游如昨日，笑语绝平生。此士今已矣，宾延无老成。犹倚谢安石，深心抚嫠惸。","dynasty":"宋代","title":"次韵师厚五月十六日视田悼李彦深"}
{"author":"黄庭坚","content":"赤栏终日倚西风，山色挼蓝小雨中。将老鬓毛秋著木，相思亲旧水连空。","dynasty":"宋代","title":"和李才甫先辈快阁五首"}
{"author":"黄庭坚","content":"林中破笑派雪雨，不著世间笑粉尘。覆入晓风香满袖，无人同咏一枝春。","dynasty":"宋代","title":"北园步折梅寄君庸"}
{"author":"黄庭坚","content":"假守富春公，秋毫听民词。夙夜临公厅，归卧酸体肢。李侯来馈药，期以十日知。深中护灵根，金鏁祕玉（上竹下氏）。不须许斧子，辛勤采玉芝。我方困健讼，挝翁争一锥。不能鸣弦坐，颇似巫马期。敢乞刀圭余，归和卯饮卮。傥令忧民病，从此得国医。","dynasty":"宋代","title":"和孙公善李仲同金樱饵唱酬二首"}
{"author":"黄庭坚","content":"临池闻道学书成，已许家鸡胜伯英。雪竹霜毛分一束，开包何异五侯鲭。","dynasty":"宋代","title":"范德孺须笔裒诸工佳者共成十枝分送"}
{"author":"黄庭坚","content":"万事令人心骨寒。故人坟上土新干。淫坊酒肆狂居士，李下何妨也整冠。金作鼎，玉为餐。老来亦失少时欢。茱萸菊蕊年年事，十日还将九日看。","dynasty":"宋代","title":"鹧鸪天（明日独酌自嘲呈史应之）"}
{"author":"黄庭坚","content":"薄宦飘然笑漫郎，瑟洲花草弄幽芳。莫教景物添春色，转觉山川是异乡。南北峰岩空入梦，短长亭舍自相望。湖边山寺清明後，相见兰开禊水香。","dynasty":"宋代","title":"钱塘旧游"}
{"author":"黄庭坚","content":"杨家事业绝当时，百家疏通问不疑。高文大册书鸿烈，润色论思禁林杰。堂堂司直社稷臣，谏有用否不辱身。劲气坐中掩虎口，忠言天上婴龙鳞。忍能持禄保卒岁，归去求田问四邻。今时此事久索漠，吾恐九原公可作。我来回首行路难，城郭参差夕照闲。风急饥乌噪乔木，孤坟牢落具茨山。","dynasty":"宋代","title":"思贤"}
{"author":"黄庭坚","content":"谁怜湖海士，白发夜窗檠。风雨鸡不已，诗书眼尚明。禅枝安宿鸟，僧粥吼华鲸。但满五车读，行看一座倾。","dynasty":"宋代","title":"次韵几复答予所赠三物三首石灯檠"}
{"author":"黄庭坚","content":"三雨全清六合尘，诗翁喜雨句凌云。垤漂战蚁余追北，柱击乖龙有裂文。减去鲜肥忧玉食，遍宗河岳起炉薰。圣功惠我丰年食，未有涓埃可报君。","dynasty":"宋代","title":"次韵张昌言给事喜雨"}
{"author":"黄庭坚","content":"古人踽踽已先登，後学萧萧不再兴。顾我尪羸君勉强，百年漂忽甚风灯。","dynasty":"宋代","title":"漫书呈几复三首"}
{"author":"黄庭坚","content":"九陌黄尘乌帽底，五湖春水白鸥前。扁舟不为鲈鱼去，收取声名四十年。","dynasty":"宋代","title":"呈外舅孙莘老二首"}
{"author":"黄庭坚","content":"海南海北梦不到，会合乃非人力能。地褊未堪长袖舞，夜寒空对短檠灯。相看鬓发时窥镜，曾共诗书更曲肱。作个生涯终未是，故山松长到天藤。","dynasty":"宋代","title":"次韵几复和答所寄"}
{"author":"黄庭坚","content":"浴泉秦虢流丹粉，临渚娥英冷佩衣。","dynasty":"宋代","title":"残句：浴泉秦虢流丹粉"}
{"author":"黄庭坚","content":"闻说君家好弟兄，穷乡相见眼俱青。偶同一饭论三益，颇为诸生醉六经。山吧已催乘传马，晓窗犹共读书萤。霜花留得红妆面，酌尽斋中竹叶瓶。","dynasty":"宋代","title":"南安试院无酒饮周道辅自赣上携一榼时时对酌"}
{"author":"黄庭坚","content":"吾子有嘉德，譬如含薰兰。清风不来过，岁晚蒿艾间。古来百夫雄，白首在涧盘。非关自取重，直为知人难。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"不誇西子锦为幄，肯道太真云想衣。","dynasty":"宋代","title":"句其十二"}
{"author":"黄庭坚","content":"看著庄周枯槁，化为胡蝶翾轻。人见穿花入柳，谁知有体无情。","dynasty":"宋代","title":"次韵石七三六言七首"}
{"author":"黄庭坚","content":"深根藏器时，寸寸抱奇节。遭时上风云，故可傲冰雪。","dynasty":"宋代","title":"竹颂"}
{"author":"黄庭坚","content":"河汉牛与女，咫尺不得语。欢然共秋盘，以兹不忘故。我友在天末，问天许见否。云雨隔九关，日月不我与。念公坐臞禅，守心如缚虎。颇思携法喜，举案饁南亩。不闻犯斋收，犹闻画眉诩。良为鼻祖来，渠伊为伴侣。我有桂溪刀，聊凭东风去。","dynasty":"宋代","title":"次韵寄晁以道"}
{"author":"黄庭坚","content":"去家十二年，黄雀悭下筯。笑开张侯盘，汤饼始有助。蜀王煎藙法，醢以羊彘兔。麦饼薄于纸，含浆和咸酢。秋霜落场谷，一一挟茧絮。飞飞蒿艾间，入网辄万数。烹煎宜老稚，罂缶烦爱护。南包解京师，至尊所珍御。玉盘登百十，睥睨轻桂蠹。五侯哕豢豹，见谓美无度。濒河饭食浆，瓜葅已佳茹。谁言风沙中，乡味入供具。坐令亲馔甘，更使客得与。蒲阴虽穷僻，勉作三年住。愿公且安乐，分寄尚能屡。","dynasty":"宋代","title":"谢张泰伯惠黄雀鮓"}
{"author":"黄庭坚","content":"金欲百鍊刚，不欲绕指柔。石羊卧荒草，一世如蜉蝣。丝成蚕自缚，智成龟自囚。竹箭天与美，岂愿作嚆矢。匏枯中笙竽，不用系墙隅。土偶与木偶，未用相贤愚。革辙要合道，覆车还不好。木讷赤子心，百巧令人老。","dynasty":"宋代","title":"古意赠郑彦能八音歌"}
{"author":"黄庭坚","content":"此身天地一蘧庐，世事消磨绿鬓疏。毕竟几人真得鹿，不知终日梦为鱼。","dynasty":"宋代","title":"杂诗七首"}
{"author":"黄庭坚","content":"元佑开皇极，功归用老成。惟深万物表，不令四时行。日者倾三接，天乎奠两楹。堂堂宁复有，埋玉恸佳城。","dynasty":"宋代","title":"司马文正公挽词四首"}
{"author":"黄庭坚","content":"飘然一雨洒青春，九陌净无车马尘。渐散紫烟笼帝阙，稍回晴日丽天津。花飞衣袖红香湿，柳拂鞍鞯绿色匀。管领风光唯痛饮，都城谁是得闲人。","dynasty":"宋代","title":"雨过至城西苏家"}
{"author":"黄庭坚","content":"妙言玉质金相，学问日月悠长。良贾故要深藏，屈体下心堂堂，灰头土面辉光。","dynasty":"宋代","title":"效孔文举赠柳圣功三首其二"}
{"author":"黄庭坚","content":"大灵寿日月，化石皖公陂。偶无斧斤寻，不作宰上碑。倾首若有谓，指泉来自西。泉甘崖木老，坐啸欲忘归。风流裴通直，商略从我嬉。莳梅盈百科，洗石出岖奇。更约聘石工，鑱我灵龟诗。舅弟妙学古，亦复古须眉。卿家北海公，笔法可等夷。为我书斯文，要与斗牛垂。","dynasty":"宋代","title":"灵龟泉上"}
{"author":"黄庭坚","content":"树底蒲团禅老家，高僧倚坐日西斜。有人试问西来事，无处安排玉如意。方者风旛动不同，不道风幡境亦空。开口已非无问处，高僧不语人归去。","dynasty":"宋代","title":"戏题承天寺法堂前柏"}
{"author":"黄庭坚","content":"江南一雁横秋水。叹咫尺、断行千里。回纹机上字纵横，欲寄远。凭谁是。谢客池塘春都未。微微动、短墙桃李。半阴才暖却清寒，是瘦损、人天气。","dynasty":"宋代","title":"留春令"}
{"author":"黄庭坚","content":"石生涯于寒藤，藤耈造于崖树。鳌插翼而成鹏，隘六合而未翥。我来兮自东，攀桂枝兮容与。倚嵌岩兮顾同来，谓公等其皆去。","dynasty":"宋代","title":"岩下放言五首之冠鳌台"}
{"author":"黄庭坚","content":"乱曰：刍狗万物兮，天地不仁。体止而用无穷兮，播生者于迷津。有形而致用者之谓器，无形而用道者之谓神。背昭昭而起见兮，聚墨墨而生身。犯有形而遗大观兮，动细习于游尘。彼至人而神凝兮，同予梦而先觉。顾天下孰不学兮，乃会归于无学。予心之不能忘兮，将波流风靡而奈何，唯镇之以无名之朴。","dynasty":"宋代","title":"录梦篇其二"}
{"author":"黄庭坚","content":"渴梦吞江起解颜，诗成有味齿牙间。前身邺下刘公干，今日江南庾子山。","dynasty":"宋代","title":"以梅馈晁深道戏赠二首"}
{"author":"黄庭坚","content":"普贤菩萨不来，山谷老人不去。夜来月上胜峰，说尽萨提露布。惊起峨眉衲子，脚酸不到中路。杜鹃识甚闹忙，刚道不如归去。","dynasty":"宋代","title":"戏呈峨眉僧正简之颂"}
{"author":"黄庭坚","content":"烟云杳霭合中稀，雾雨空蒙密更微。园客茧丝抽万绪，蛛蝥网面罩群飞。风光错综天经纬，草木文章帝杼机。愿染朝霞成五色，为君王补坐朝衣。","dynasty":"宋代","title":"次韵雨丝云鹤二首"}
{"author":"黄庭坚","content":"行渡江兮吾无舟，荡荡东注兮褰裳不可以游。渔横舟兮不即渡，敻万里以在前兮无家反顾。云翳翳兮雨凄凄，不济此兮谁与归。行渡江兮我无楫，释吾马兮不可以涉。嗟行路之难兮，援琴以身忘。手不得於吾心兮，声久抑而不张。天涔涔兮又暮雨，不济此兮吾归何处。","dynasty":"宋代","title":"渡江"}
{"author":"黄庭坚","content":"武昌参佐幕中画，我亦来追六月凉。老子平生殊不浅，诸君少住对胡床。","dynasty":"宋代","title":"鄂州南楼书事四首"}
{"author":"黄庭坚","content":"暝倚蒲团挂钵囊，半窗疏箔度微凉。蕉心不展待时雨，葵叶为谁倾太阳。","dynasty":"宋代","title":"题净因壁二首其一"}
{"author":"黄庭坚","content":"世间好事。恰恁厮当对。乍夜永，凉天气。雨稀帘外滴，香篆盘中字。长入梦，如今见也分明是。欢极娇无力，玉软花欹坠。钗罥袖，云堆臂。灯斜明媚眼，汗浃瞢腾醉。奴奴睡，奴奴睡也奴奴睡。","dynasty":"宋代","title":"千秋岁"}
{"author":"黄庭坚","content":"余泛观於天下兮，何者乐而谁者足忧。忧於窘窘不得兮，乐尽万物而无求。翫声色而弊形性兮，维造化之螟蠹。将逍遥炉锤之外兮，尚何俛首而婴此细故。百年存亡得失兮，吾既视奕棋与摴蒲。寒暑浅夜极则迁兮，有满则有虚。应龙之不拘系乎，宁与羸马帖耳而求刍。云升雨降兮，上下有无。入与神会兮，出与化俱。无对於天下兮，制命在予。贾群嚣而我静兮，岂其跨一世以求直。乃有德人相与友兮，忘我於忘言之域。廓宇宙以为量兮，奚自适而不通，遂风休而水释。","dynasty":"宋代","title":"至乐词寄黄几复"}
{"author":"黄庭坚","content":"庞眉寂默坐空禅，万年一念无缘促。手珠犹作奢摩他，寄迹普贤修万行。梵天来献瑜伽具，问人亲见也尊来。拨开眉目示梵王，诸天皆得法眼净。","dynasty":"宋代","title":"南山罗汉赞十六首"}
{"author":"黄庭坚","content":"细肋柔毛饱卧沙，烦公遣骑送寒家。忍令无罪充庖宰，留与儿童驾小车。","dynasty":"宋代","title":"戏答张秘监馈羊"}
{"author":"黄庭坚","content":"剗草曾升马祖堂，暖窗接膝话还乡。赠行百衲兜罗袜，处处相随入道场。","dynasty":"宋代","title":"谢晓纯送衲袜"}
{"author":"黄庭坚","content":"复殿重楼堕杳冥，故基乔木尚峥嵘。银河不改三千尺，铁马曾经十万兵。华表故应终化鹤，谪仙未解独骑鲸。林泉一二儿童旧，白发衰颜只自惊。","dynasty":"宋代","title":"白鹤观"}
{"author":"黄庭坚","content":"天将金阙真黄色，借与洞庭霜後橙。松滋解作逡巡麴，压倒江南好事僧。","dynasty":"宋代","title":"邹松滋寄苦竹泉橙麴莲子汤三首"}
{"author":"黄庭坚","content":"小山丛竹，到天古木。石下有人，定是山谷。","dynasty":"宋代","title":"画木石赞"}
{"author":"黄庭坚","content":"北苑春风，方圭圆璧，万里名动京关。碎身粉骨，功合上凌烟。尊俎风流战胜，降春睡、开拓愁边。纤纤捧，研膏浅乳，金缕鹧鸪斑。相如，虽病渴，一觞一咏，宾有群贤。为扶起灯前，醉玉颓山。搜搅胸中万卷，还倾动、三峡词源。归来晚，文君未寐，相对小窗前。","dynasty":"宋代","tags":"咏物，写茶，典故","title":"满庭芳·茶"}
{"author":"黄庭坚","content":"花开岁岁复年年，病眼看花隔晚烟。春去明明红紫落，清风明月是春前。","dynasty":"宋代","title":"观化十五首其十五"}
{"author":"黄庭坚","content":"仪鸾供帐饕虱行，翰林湿薪爆竹声，风帘官烛泪纵横。木穿石盘未渠透，坐窗不遨令人瘦，贫马百藖逢一豆。眼明见此玉花骢，径思著鞭随诗翁，城西野桃寻小红。","dynasty":"宋代","title":"观伯时画马"}
{"author":"黄庭坚","content":"雪里过门多恶客，春阴只恼有情人。睡魔正仰茶料理，急遣溪童碾玉尘。","dynasty":"宋代","title":"催公静碾茶"}
{"author":"黄庭坚","content":"冷淡病心情，暄和好时节。故园音信断，远郡亲宾绝。","dynasty":"宋代","title":"谪居黔南十首"}
{"author":"黄庭坚","content":"渡江羁宦襄江北，红尘染尽春衫色。春畲辍耕草苒苒，瘦妻病余废组织。官仓得粟何常饱，清夜饥肠吟唧唧。西风吹梦到故乡，千里关山云水白。可怜夺却田园乐，何异万金输一掷。乱辙曾无长者车，经年不造先生席。张侯少年二陈俊，倾盖能如旧相识。凉秋夏日数来过，要与六经生羽翼。贫家虽无樽酒懽，小径曾鉏待三益。剧谈莫问井阑干，坐须山月吐半璧。","dynasty":"宋代","title":"再和答张仲谋陈纯益兄弟"}
{"author":"黄庭坚","content":"范公太史僚，山立乃先达。发挥百代史，管以六经辖。投身转岭海，就木乃京洛。仲子见长沙，且用慰饥渴。","dynasty":"宋代","title":"晚泊长沙示秦处度范元实用寄明略和父韵五首"}
{"author":"黄庭坚","content":"外家有金玉，我躬之道术。有衣食我家之德心，使我蝉蜕俗学之市，乌哺仁人之林。养生事亲汔师古，炊玉爨桂能至今。岁暮三十裘，食口三百指。寒不缉江南之落毛，饥不拾狙公之橡子。平生荆鸡化黄鹄，今日江鸥作樊雉。人言无忌似牢之，挽入书林觑文字。更蒙著鞭翰墨场，赠研水苍珪玉方。蓬门系马晚色净，茅檐垂虹秋气凉。湔拂垢面生寒光，汉隶书吕规其阳。吕翁之治与天通，不但澄埿烧铅黄。初疑蛮溪水中骨，不见鸲鹆目突兀。但见受墨无声松花发，颇似龙尾琢紫烟。不见罗縠纹粼粼，但见含墨不泄如寒渊。往在海濒时，晨夕亲几杖。恪居有官次，遣吏问无恙。抚摩宝泓置道山，郁郁秀气似舅眉宇间。其重可以回进躁之首，其温可以解横逆之颜。乌虖端是万乘器，红丝潭石之际知才难。","dynasty":"宋代","title":"再和公择舅氏杂言"}
{"author":"黄庭坚","content":"夜深记得临岐语。说花时，归来去。教人每日思量，到处与谁分付。其奈冤家无定据。约云朝、又还雨暮。将泪入鸳衾，总不成行步。元来也解知思虑。一封书、深相许。情知玉帐堪欢，为向金门进取。直待腰金拖紫后，有夫人、县君相与。争奈会分疏，没嫌伊门路。","dynasty":"宋代","title":"昼夜乐"}
{"author":"黄庭坚","content":"平生饮酒不尽味，五鼎馈肉如嚼蜡。我醉欲眠便遣客，三年窥墙亦面壁。空余小来翰墨场，松烟兔颖傍明窗。偶随儿戏洒墨汁，众人许在崔杜行。晚学长沙小三昧，幻出万物真成狂。龙蛇起陆雷破注，自喜奇观绕绳床。家人骂笑宁有道，污染黄素败粉墙。诚不如南邻席明府，蛛网锁砚蜗书梁。怀中探丸起九死，才术颇似汉太仓。感君诗句唤梦觉，邯郸初未熟黄粱。身如朝露无牢强，翫此白驹过隙光。从此永明书百卷，自公退食一炉香。","dynasty":"宋代","title":"戏答赵伯充劝莫学书及为席子泽解嘲"}
{"author":"黄庭坚","content":"秀眉广宇，不如鲁山。槁项黄馘，不如漆园。韬光匿名，将在双井。谈玄说妙，热谩两川。枯木突兀，死灰不然。虚舟送物，成百漏船。","dynasty":"宋代","title":"张大同写予真请自赞"}
{"author":"黄庭坚","content":"短世风惊雨过，成功梦迷酒酣。草玄不妨准易，论诗终近周南。","dynasty":"宋代","title":"有怀半山老人再次韵二首"}
{"author":"黄庭坚","content":"舍後钟梵炉烟长，舍前帘影竹苍苍。事亲暖席扇枕凉，中有一士鬓苍浪。同心之心兰麝香，与游者谁似姓杨。朝发枉渚夕辰阳，怀瑾握瑜秪自伤。东有浊河西清漳，胡为搔头卢泉思茫茫。清明在躬不在水，此曹狡狯可心死。","dynasty":"宋代","title":"次韵答和甫卢泉水三首"}
{"author":"黄庭坚","content":"西汉功名相国多，南朝人物数诸何。向来富贵喧天地，亦有文章在涧阿。","dynasty":"宋代","title":"何萧二族"}
{"author":"黄庭坚","content":"揽辔都城风露秋，行台无妾护衣篝。虎头妙墨能频寄，马乳蒲萄不待求。上党地寒应强饮，两河民病要分忧。犹闻昔在军兴日，一马人间费十牛。","dynasty":"宋代","title":"送顾子敦赴河东三首"}
{"author":"黄庭坚","content":"仕宦初不因人，富贵方来逼身。要是出群拔萃，乃成威凤祥麟。","dynasty":"宋代","title":"荆南签判向和卿用予六言见惠次韵奉酬四首"}
{"author":"黄庭坚","content":"坡陀羸马暮云昏，苦忆兔园高帝孙。子舍芝兰皆可佩，後房桃李总能言。秋千门巷火新改，桑柘田园春向分。病酒相如在行役，梁王谁与共清樽。","dynasty":"宋代","title":"道中寄公寿"}
{"author":"黄庭坚","content":"斋馀睡兀兀，占尽檐前日。不与一瓯茶，眼前黑如漆。","dynasty":"宋代","title":"字颂"}
{"author":"黄庭坚","content":"凌歊台上青青麦。姑熟堂前余翰墨。暂分一印管江山，稍为诸公分皂白。江山依旧云空碧。昨日主人今日客。谁分宾主强惺惺，问取矶头新妇石。","dynasty":"宋代","title":"木兰花令"}
{"author":"黄庭坚","content":"君家秋实罗浮种，已作累累半拂墙。莫遣儿童酸打尽，要看霜後十分黄。","dynasty":"宋代","title":"呈杨康国"}
{"author":"黄庭坚","content":"雪尽虚檐滴，春从细草回。德人泉下梦，俗物眼中埃。久立我有待，长吟君不来。重玄锁关龠，要待玉匙开。","dynasty":"宋代","title":"次韵高子勉十首"}
{"author":"黄庭坚","content":"金玉堂中寂寞人，仙班时得共朝真。两宫无事安磐石，万国归心有老臣。家酿可供开口笑，侍儿工作捧心颦。醉乡乃是安身处，付与升平作幸民。","dynasty":"宋代","title":"同子瞻和赵伯充团练"}
{"author":"黄庭坚","content":"出身世丧道，解绶饥驱我。杯中得醉乡，去就不复果。岂为俗人言，达人傥余可。","dynasty":"宋代","title":"丙寅十四首效韦苏州"}
{"author":"黄庭坚","content":"淮南二十四桥月，马上时时梦见之。想得扬州醉年少，正围红袖写乌丝。","dynasty":"宋代","title":"往岁过广陵值早春尝作诗云春风十里珠帘卷彷"}
{"author":"黄庭坚","content":"修水浓青，新条淡绿，翠光交映虚亭。锦鸳霜鹭，荷径拾幽苹。香渡栏干屈曲，红妆映、薄绮疏棂。风清夜，横塘月满，水净见移星。堪听。微雨过，CE3F姗藻荇，琐碎浮萍。便移转，胡床湘簟方屏。练霭鳞云旋满，声不断、檐响风铃。重开宴，瑶池雪沁，山露佛头青。","dynasty":"宋代","title":"满庭芳"}
{"author":"黄庭坚","content":"事随世滔滔，心欲自得得。杨君为己学，度越流辈百。坐扪故衣虱，垢袜春汗黑。睥睨纨袴儿，可饮三斗墨。","dynasty":"宋代","title":"次韵杨明叔见饯十首"}
{"author":"黄庭坚","content":"雨如覆盆来，平地没牛膝。回望无夷陵，天南星斗湿。","dynasty":"宋代","title":"荆州即事药名诗八首"}
{"author":"黄庭坚","content":"喜色侵淫动搢紳，俞音下报谪仙人。惊回汝水间关梦，乞与江天自在春。罨画初游冰欲泮，浣花何处月还新。凉州不是人间曲，伫见君王按玉宸。","dynasty":"宋代","title":"次韵清虚喜子瞻得常州"}
{"author":"黄庭坚","content":"城南名士遣春来，三月乃见腊前梅。定知锁著江南客，故放绿阴春晚回。","dynasty":"宋代","title":"出礼部试院王才元惠梅花三种皆妙绝戏答三首"}
{"author":"黄庭坚","content":"赤栏终日倚西风，山色挼蓝小雨中。将老鬓毛秋著木，相思亲旧水连空。","dynasty":"宋代","title":"和李才甫先辈快阁五首"}
{"author":"黄庭坚","content":"瘦藤拄到风烟上，乞与游人眼豁开。不知眼界阔多少，白鸟飞尽青天回。","dynasty":"宋代","title":"题大云仓达观台二首"}
{"author":"黄庭坚","content":"前朝老诸生，大半正邱首。投荒万里归，烦公问健否。往时望江宰，今为夏津吏。他日可教之，玉音尚无弃。","dynasty":"宋代","title":"次韵仲车因娄行父见寄之什"}
{"author":"黄庭坚","content":"暮天携手步河梁，把酒淹留斜日光。生当有别各异方，古人嗟此乐难当。大梁嬉游少年场，春风花枝啭鹂黄。节物谢徂岁渠央，来自江南登君堂。秋气欲动闻寒螿，会几何日今别长。与子观化言两忘，浩歌放船入莽苍。绿藻刺眼红蕖香，湖月夜飞衣袂凉。相从宴坐歌胡床，赠言锦绣邀报章。君心温良志则刚，不能牛下学歌商。欲谢世纷自翱翔，果行此策无乃良。昔人所学浩渺茫，海涵地负无抵当。弃捐其人及粃糠，帝王之功一豪芒。既趋世故自遐遑，何异臧谷俱亡羊。以生随之中道伤，止吾已知终必亡。我亦闻之未能行，慨今无策可伏藏。身藏衣食叶南阳，脱身自当及康强。不待齿疏发苍浪，优游濠上如惠庄，论交莫逆与子相。","dynasty":"宋代","title":"答阎求仁"}
{"author":"黄庭坚","content":"塘上勾帘对晚香，半斜红日已侵床。江妃羞出凌波袜，长在高荷扇影凉。","dynasty":"宋代","title":"同景文丈咏莲塘"}
{"author":"黄庭坚","content":"不见两谪仙，长怀倚脩竹。行绕紫极宫，明珠得盈掬。平生人欲杀，耿介受命独。往者如可作，抱被求同宿。砥柱阅颓波，不疑更何卜。但观草木秋，叶落根自复。我病二十年，大斗久不覆。因之酌苏李，蟹肥社醅熟。","dynasty":"宋代","title":"次苏子瞻和李太白浔阳紫极宫感秋诗韵追怀太白子瞻"}
{"author":"黄庭坚","content":"王度无畦畛，包荒用冯河。秦收郑渠成，晋得楚材多。用人当其物，不但轴与薖。六通而四闢，玉烛四时和。","dynasty":"宋代","title":"和邢惇夫秋怀十首"}
{"author":"黄庭坚","content":"渴梦吞江起解颜，诗成有味齿牙间。前身邺下刘公干，今日江南庾子山。","dynasty":"宋代","title":"以梅馈晁深道戏赠二首"}
{"author":"黄庭坚","content":"至人来有会，吾道本无家。阅世鱼行水，遗书鸟印沙。斋孟香佛饭，法席雨天花。时有清谈胜，还同叹永嘉。","dynasty":"宋代","title":"次韵吉老知命同游青原二首"}
{"author":"黄庭坚","content":"风雨思齐诗，草木怨楚调。本无心击排，胜日用歌啸。僧窗茶烟底，清绝对二妙。俱含万里情，雪梅开岭徼。我慙风味浅，砌莎慕松茑。中朝盛人物，谁与开颜笑。二公老谙事，似解寂寞钓。对之空叹嗟，楼阁重晚照。","dynasty":"宋代","title":"次韵叔原会寂照房"}
{"author":"黄庭坚","content":"我观李侯作胡马，置我敕勒阴山下。惊沙随马欲暗天，千里绝足略眼跨。自当初驾沙苑丞，岂复更数将军霸。李侯今病发右臂，此图笔妙今无价。","dynasty":"宋代","title":"题伯时马"}
{"author":"黄庭坚","content":"往时李北海，翰墨妙天下。石室苍苔世未知，公独得本今无价。肉字不肥藏兔锋，郎官壁刊佳处同。愿公倒箧速持赠，免断银勾输蠹虫。","dynasty":"宋代","title":"古老许惠李北海石室碑以诗促之"}
{"author":"黄庭坚","content":"南村北村雨一犁，新妇饷姑翁哺儿。田中啼鸟自四时，催人脱袴著新衣。著新替旧亦不恶，去年租重无袴著。","dynasty":"宋代","title":"戏和答禽语"}
{"author":"黄庭坚","content":"去年新霁独凭栏，山似樊姬拥髻鬟。个里宛然多事在，世间摇望但云山。","dynasty":"宋代","title":"甯子与追和予岳阳楼诗复次韵二首"}
{"author":"黄庭坚","content":"梦寐江南未得归，清波鰞子上钩肥。五年身属官仓米，输与渔人坐钓矶。","dynasty":"宋代","title":"江南"}
{"author":"黄庭坚","content":"洪河壮观游，太府佳友朋。春色挽我出，东风如引绳。昏昏版筑气，王事始繁兴。大堤如连山，小堤如冈陵。增卑更培薄，万杵何登登。忆昨河失道，平原鱼可罾。田莱人未复，疮大国方惩。忽念耒耜閒，为民保丘塍。百县伐鼛出，夜半废曲肱。吾侪愧禄廪，游衍事鞍乘。晁子汉公孙，新去司马丞。出干大农部，才术见嗟称。我坐广文舍，七年读书灯。结发入场屋，肯谓河难凭。尔来触事短，痴甚霜前蝇。世味极淡薄，不了人爱憎。惟得一卮酒，尚能别淄渑。所以对樽俎，未曾闻斗升。酌我良已多，狂言恐侵陵。暮云吞落日，归鸟求其朋。冷官仆马瘦，及门鼓腾腾。","dynasty":"宋代","title":"同尧民游灵源庙廖献臣置酒用马陵二字赋诗二首其二"}
{"author":"黄庭坚","content":"雪后凭高望洛都，万峰遮眼白模糊。相将阆苑楼台上，展尽山阴水墨图。","dynasty":"宋代","title":"雪后登南禅茅亭简张仲谋二首其一"}
{"author":"黄庭坚","content":"绝城蔷薇露，他山菡萏炉。薰衣作家想，伏枕梦闺姝。游子官蚁穴，谪仙居瓠壶。当时有忧乐，回首亦成无。","dynasty":"宋代","title":"次韵几复答予所赠三物三首石博山"}
{"author":"黄庭坚","content":"我居北海君南海，寄雁传书谢不能。桃李春风一杯酒，江湖夜雨十年灯。持家但有四立壁，治病不蕲三折肱。想见读书头已白，隔溪猿哭瘴溪藤。(想见一作：想得)","dynasty":"宋代","tags":"思念，友情","title":"寄黄几复"}
{"author":"黄庭坚","content":"巷深朋友稀来往，日晏儿童不扫除。雪里正当梅腊尽，民饥可待麦秋无。寒生短棹谁乘兴，光入疏棂我读书。官冷无人供美酒，何时却得步兵厨。","dynasty":"宋代","title":"次韵张秘校喜雪三首"}
{"author":"黄庭坚","content":"西风脱叶静林柯，浅水扁舟阁半河。落日游鱼穿镜面，中秋明月涨金波。由来白发生无种，岂似青山保不磨。胜事只愁樽酒尽，莫言争奈醉人何。","dynasty":"宋代","title":"河舟晚饮呈陈说道"}
{"author":"黄庭坚","content":"扶风乔木夏阴合，斜谷铃声秋夜深。人到愁来无处会，不关情处总伤心。","dynasty":"宋代","title":"和陈君仪读太真外传五首"}
{"author":"黄庭坚","content":"赤壁归来入紫清，堂堂心在鬓雕零。江沙踏破青鞋底，却结丝絇侍禁庭。","dynasty":"宋代","title":"子瞻去岁春侍立迩英子由秋冬间相继入侍作诗"}
{"author":"黄庭坚","content":"浮云一百八盘萦，落日四十八渡明。鬼门关外莫言远，四海一家皆弟兄。","dynasty":"宋代","title":"竹枝词二首"}
{"author":"黄庭坚","content":"江雨蒙蒙作小寒，雪飘五老发毛斑。城中咫尺云横栈，独立前山望後山。","dynasty":"宋代","title":"驻舆遣人寻访後山陈德方家"}
{"author":"黄庭坚","content":"有人夜半持山去，顿觉浮岚暖翠空。试问安排华屋处，何如零落乱云中。能回赵璧人安在，已入南柯梦不通。赖有霜钟难席卷，袖椎来听响玲珑。","dynasty":"宋代","title":"追和东坡壶中九华"}
{"author":"黄庭坚","content":"今人常恨古人少，今得见之谁谓无。欲学渊明归作赋，先烦摩诘画成图。小池已筑鱼千里，隙地仍栽芋百区。朝市山林俱有累，不居京洛不江湖。","dynasty":"宋代","title":"追和东坡题李亮功归来图"}
{"author":"黄庭坚","content":"老大无机如汉阴，白鸟不去相知深。往事刻舟求坠剑，怀人挥泪著亡簪。城南鼓罢吹画筒，城北归帆落晚风。人烟犬吠西山麓，鬼火狐鸣春竹丛。","dynasty":"宋代","title":"追忆余泊舟"}
{"author":"黄庭坚","content":"觅巧了不可，得拙从何来。打破沙盆一问，狂子因此眼开。弄巧成拙，为蛇画足。何况头上安头，屋下盖屋。毕竟巧者有余，拙者不足。","dynasty":"宋代","title":"拙轩颂"}
{"author":"黄庭坚","content":"王郎婚友平生期，学问文章过吾党。一见悬知白璧奇，三年未负青云赏。苏秦六印自多金，陶朱再相宜藏镪。贫贱相知乃为贵，功名所在何须枉。邺王城下倒清樽，子云书中幂蛛网。樽前惜别语万千，门外催发人三两。自从相见开青眼，无处会面如天上。倾壶倒树驻车马，岂但呼灯照甖瓬。平生相从忘岁月，手足割裂诚迷惘。譬如旁人看疥癞，未易能去肤发痒。但愿自思恩爱闲，勿以眼前剧愁想。","dynasty":"宋代","title":"酌别世弼"}
{"author":"黄庭坚","content":"日月行当寿星纪，仙人初出阆风时。欲将何物献寿酒，天上千秋桂一枝。","dynasty":"宋代","title":"酌姨母崇德君寿酒"}
{"author":"黄庭坚","content":"青州从事难再得，墙底数樽犹未眠。商略督邮风味恶，不堪持到蛤蜊前。","dynasty":"宋代","title":"醇道得蛤蜊复索舜泉舜泉已酌尽官酝"}
{"author":"黄庭坚","content":"会朝四海登图籍，绛阙清都想盛容。春色已知回寸草，霜威从此霁寒松。饮如嚼蜡初忘味，事与浮云去绝踪。四十九年蘧伯玉，圣人门户见重重。","dynasty":"宋代","title":"次韵元日"}
{"author":"黄庭坚","content":"公有一杯酒，与人同醉醒。遗民能记忆，欲语涕飘零。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"流水鸣无意，白云出无心，水得平淡处，渺渺不厌深。云行不能雨，还归碧山岑。斯人似云水，廊庙等山林。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"翻头作尾掉枯藤，腊月花开更造冰。何似清歌倚桃李，一炉沈水醉红灯。","dynasty":"宋代","title":"戏答龙泉余尉问禅二小诗"}
{"author":"黄庭坚","content":"空名不系身轻重，此道当如命废兴。彷佛古人前日事，解衣扪虱对青灯。","dynasty":"宋代","title":"漫书呈几复三首"}
{"author":"黄庭坚","content":"左手作圆右手方，世人机敏便可尔。一风分送南北舟，斟酌鬼神宜有此。江津留语同济僧，他日求我于宫亭。吁嗟人盖自有口，独为栾公不举酒。栾公千岁湖冥冥，白茅缩酒巫送迎。朱轓皂盖来托宿，不听灵君专此屋。雄鸭去随鸥鸟飞，老巫莫歌望翁归。贝阙珠宫开水府，雨栋风帘岂来处。平生来往湖上舟，一官四十已包羞。灵君如愿傥可乞，收此桑榆老故丘。","dynasty":"宋代","title":"宫亭湖"}
{"author":"黄庭坚","content":"风尘车马逐，得失两关心。惟有张仲蔚，门前蓬藋深。自公及归沐，毕愿诗书林。墙东作瘦马，万里气駸駸。","dynasty":"宋代","title":"次韵文潜休沐不出二首"}
{"author":"黄庭坚","content":"献纳无虚日，居然迹已陈。清班区玉石，宝历顺星辰。更化思鸣鵙，遗书似获麟。易名无异论，今代两三人。","dynasty":"宋代","title":"司马文正公挽词四首"}
{"author":"黄庭坚","content":"障羞罗袂薄，承汗领巾红。晚风斜虿发，逸艳照窗笼。胡琴抱明月，宝瑟阵归鸿。倚壁生蛛网，年光如转蓬。","dynasty":"宋代","title":"情人怨戏效徐庾慢体三首"}
{"author":"黄庭坚","content":"成都九经石，岁久麝煤寒。字画参工拙，文章可鉴观。危邦犹劝讲，相国校雕刊。群盗烟尘後，诸生竹帛残。王春尊孔氏，乙夜诏甘盘。愿比求诸野，成书上学官。","dynasty":"宋代","title":"效进士作观成都石经"}
{"author":"黄庭坚","content":"词付之盈盈娇女似罗敷。湘江明月珠。起来绾髻又重梳。弄妆仍学书。歌调态，舞工夫。湖南都不如。它年未压白髭须。同舟归五湖。","dynasty":"宋代","title":"阮郎归"}
{"author":"黄庭坚","content":"文殊堂下松，永日如鸣琴。我登双松堂，时步双松阴。中有寂莫人，安禅无古今。","dynasty":"宋代","title":"全州双松堂"}
{"author":"黄庭坚","content":"君家秋实罗浮种，已作累累半拂墙。莫遣儿童酸打尽，要看霜後十分黄。","dynasty":"宋代","title":"呈杨康国"}
{"author":"黄庭坚","content":"客愁非一种，历乱如蜜房。食甘念慈母，衣绽怀孟光。我家犹北门，王子渺湖湘。寄书无雁来，衰草漫寒塘。故人哀王孙，交味耐久长。置酒相暖热，惬于冬饮汤。吾侪痴绝处，不减顾长康。得闲枯木坐，冷日下牛羊。坐有稻田衲，颇薰知见香。胜谈初亹亹，修绠汲银床。声名九鼎重，冠盖万夫望。老禅不挂眼，看蜗书屋梁。韵与境俱胜，意将言两忘。出门事衮衮，斗柄莫昂昂。月色丽双阙，雪云浮建章。苦寒无处避，惟欲酒中藏。","dynasty":"宋代","title":"次韵答叔原会寂照房呈稚川"}
{"author":"黄庭坚","content":"圣慈悲愿观自在，小白花山住道场。海漩三昧觉澄圆，三十二应施无畏。有一众生发大心，愿度我身及舍识。万仞峰前撒手过，观音岂复异人乎。","dynasty":"宋代","title":"观世音赞六首其五"}
{"author":"黄庭坚","content":"祁寒不可怨，天道自平分。及尔春风来，四肢有余温。丈夫力如虎，为人行灌园。椒兰工壅蔽，未可怨芳荪。寒鱼守穷辙，蒙呴一沫恩。一朝被湔祓，吹毛见瘢痕。","dynasty":"宋代","title":"次韵感春五首"}
{"author":"黄庭坚","content":"国工裁白璧，巧冶铸干将。成为万乘器，贯日吐寒光。其谁湔拂汝，岁月海生桑。蛛网连城玉，苔生百鍊刚。","dynasty":"宋代","title":"寄晁元忠十首其一"}
{"author":"黄庭坚","content":"竹鸡相呼泥滑滑，夜雨连明溪涨阔。门前马作远行嘶，乃是张侯来访别。入门下马未暖席，猛如秋鹰欲飞掣。黄花可浮惜别杯，官沽苦酸不堪设。张侯少年气高秀，太菙孤峰带冰雪。袖中日日有新诗，正与秋虫同一律。吏曹不能弄以事，太尉家儿尽英悊。穷愁寂寞双凫县，唯子可输肝胆说。游君宫室如芝兰，於我弟兄比瓜葛。相亲更觉相去难，挽断衫袖不忍诀。缅怀君家方盛时，乃翁屡把连城节。北使初随富亳州，万死弗顾探虎穴。煌煌忠槩奖王命，汝等於今仕朝列。稍开塞上秋草黄，螗螂怒臂当车辙。将军西拥十万师，谋士各伸三寸舌。胡不还家读父书，上疏论兵款又阙。燕然山石可磨镌，谁能御子勒勋伐。功业未成且自爱，早寄书来慰饥渴。","dynasty":"宋代","title":"送张仲谋"}
{"author":"黄庭坚","content":"邺城也似洛城阔，□□园林学养花。欲把一樽随饮处，□□处处锁官茶。","dynasty":"宋代","title":"见二十弟倡和花字漫兴五首"}
{"author":"黄庭坚","content":"骑驴觅驴但可笑，非马喻马亦成痴。一天月色为谁好，二老风流只自知。","dynasty":"宋代","title":"寄黄龙清老三首"}
{"author":"黄庭坚","content":"瞿昙不解祖师机，却许狸奴白牯知。道人只要贫到骨，沈却黄金卖笊离。","dynasty":"宋代","title":"再答并简康国兄弟四首"}
{"author":"黄庭坚","content":"岁年丰稻粳，井邑盛烟火。北园曾未窥，王事方勤我。花枝互低昂，鸟语相许可。观物见归根，抚时终宴坐。搔首望四邻，诸贤皆最课。极工簿领书，甚办米盐颗。平生短朱墨，吏考仰丞佐。初无公侯心，骨相本寒饿。明窗怀玉友，清绝吟楚些。念君方坐曹，无因奉虚左。","dynasty":"宋代","title":"寄怀元翁"}
{"author":"黄庭坚","content":"青春倚江阁，万象客愁中。江水不胜绿，檐花无赖红。欹斜半帘日，留滞一帆风。携手离筵上，清樽不易空。","dynasty":"宋代","title":"次韵春游别说道二首"}
{"author":"黄庭坚","content":"驴耳对轩轩，争酬价十千。眈眈两虎视，不值一文钱。","dynasty":"宋代","title":"贵耳贱目谜"}
{"author":"黄庭坚","content":"拾遗句中有眼，彭泽意在无弦。顾我今六十老，付公以二百年。","dynasty":"宋代","title":"赠高子勉四首"}
{"author":"黄庭坚","content":"伟邛崃之美竹，初发迹於(左牛右羊)(左牛右可)。有山而不险，有水而无波。金声而玉节，故贯四时而不改其柯。郭子遗我，扶余涧阿。坐则倚胡床棐几，行则随青笠绿蓑。吾衰也久矣，视尔畏友。予琢予磨，百世以俟圣人而不惑，则涪皤不负筇竹。危而不扶，颠而不持，惟筇竹之负涪皤。","dynasty":"宋代","title":"筇竹颂"}
{"author":"黄庭坚","content":"先皇凭玉几，末命寄元勋。宾日行黄道，攀髯上白云。四时成岁律，五色补天文。不谓堂堂去，今为马鬣坟。","dynasty":"宋代","title":"王文恭公挽词二首其一"}
{"author":"黄庭坚","content":"顿舟古铜官，昼夜风雨黑。洪波漰奔去，天地无限隔。船人谨维笮，何暇思挂席。凭江裂嵌空，中有暗水滴。洞视不敢前，潭潭蛟龙宅。网师登长鱣，贾我腥釜鬲。斑斑被文章，突兀喙三尺。言语竟不通，噞喁亦何益。魁梧类长者，卒以筌饵得。浮沉江湖中，波友永相失。有生甚苦相，细大更噉食。安得无垢称，对榻忘语默。","dynasty":"宋代","title":"阻风铜陵"}
{"author":"黄庭坚","content":"仙苗寿日月，佛界承露雨。谁为万年计，乞此一抔土。扶疏上翠盖，磊落缀丹乳。去家尚不食，出家何用许。正恐落人间，采剥四时苦。养成九节杖，持献西王母。","dynasty":"宋代","title":"显圣寺庭枸杞"}
{"author":"黄庭坚","content":"万事相寻荣与衰，故人别来鬓成丝。欲知岁晚在何许，唯说山中有桂枝。","dynasty":"宋代","title":"答许觉之惠桂花椰子茶盂二首"}
{"author":"黄庭坚","content":"令尹登临多暇日，杖生芝菌笔生埃。溪横凤尾寒光去，山拥旌阳翠气来。晚市张灯明远近，□□留客舞徘徊。红裳珠履知多在，点检惟无□秀才。","dynasty":"宋代","title":"次韵郭明叔登县楼见思长句"}
{"author":"黄庭坚","content":"不知喜事在谁边，风结灯花何太妍。恐是邻家醅瓮熟，竹渠今夜滴春泉。","dynasty":"宋代","title":"观化十五首"}
{"author":"黄庭坚","content":"病来十日不举酒，回施青春与後生。满袖东风惬人意，见君诗与字俱清。","dynasty":"宋代","title":"病来十日不举酒二首"}
{"author":"黄庭坚","content":"敝邑荷佳政，耕桑及时运。令君平生欢，远别喜亲近。吾友徐光禄，死战万事尽。不见东陵侯，惟见瓜连畛。且当置是事，椎牛会宾亲。百年共如此，破涕作嘲哂。枯荷野塘水，照影惊颜鬓。功名黄粱炊，成败白蚁阵。少时无老境，身到乃尽信。此来见抱子，别日多未龀。夜阑如梦寐，寒烛泣馀寸。","dynasty":"宋代","title":"明叔知县和示过家上冢二篇复次韵其一"}
{"author":"黄庭坚","content":"椎牛作社酒新篘，扶老将儿嬉陇头。木落人家见鸡犬，晓寒溪口在汀洲。无功可佩水苍玉，迕岁空思狐白裘。身到楚伧非屈宋，顾慙疏懒作悲秋。","dynasty":"宋代","title":"秋思"}
{"author":"黄庭坚","content":"银烛生花如红豆。占好事、而今有。人醉曲屏深，借宝瑟、轻招手。一阵白苹风，故灭烛、教相就。花带雨、冰肌香透。恨啼乌、辘轳声晓。岸柳微凉吹残酒。断肠时、至今依旧。镜中消瘦。那人知后。怕夯你来僝僽。","dynasty":"宋代","title":"清平乐（私情）"}
{"author":"黄庭坚","content":"接淅报官府，敢违王事程。宵征江夏县，睡起汉阳城。邻里烦追送，杯盘泻浊清。袛应瘴乡老，难答故人情。","dynasty":"宋代","tags":"贬谪，送别，友情","title":"十二月十九日夜中发鄂渚晓泊汉阳亲旧携酒追送聊为短句"}
{"author":"黄庭坚","content":"北风飘飘天作恶，枯木已无叶可落。寒溪溅溅声迫人，岁聿云莫惨不乐。此时陈子乃弃我，归将索綯亟乘屋。吾室尚潭潭，留君欲晤谈。掉头去不顾，明发解征骖。君来久相从，知我无所堪。好学勇如虎，读书青出蓝。有疑必考击，无奥不穷探。愧无洪钟响，十不答二三。慨予方食贫，予腹岂屡厌。藜羹稀糁芼，寒葅薄醯盐。虽欲苦留君，俎豆无加添。从来婚友闲，恩义亦云兼。草枯方兀兀，麦秀待渐渐。绿发佳少年，回首垂白髯。进德失盛时，时甯为人淹。经纶自封植，岂不如春蚕。此地决矣戒童仆，归旁南陔种兰菊。旅床夜夜悲蛩螿，行色村中异风俗。青灯白酒留故人，莫爱一醉至晓角。","dynasty":"宋代","title":"送醇父归蔡"}
{"author":"黄庭坚","content":"东君未试雷霆手。洒雪开春春锁透。帝台应点万年枝，穷巷偏欺三径柳。峰排群玉森相就。中有摩围为领袖。凝香窗下与谁看，一曲琵琶千万寿。","dynasty":"宋代","title":"木兰花令"}
{"author":"黄庭坚","content":"清鉴风流归贺八，飞扬跋扈付朱三。","dynasty":"宋代","title":"句其四"}
{"author":"黄庭坚","content":"往岁涂宫暗碧纱，倾城出祖路人嗟。松柟峰下迁华寝，雪月光中咽晓笳。有子今为二千石，同州才数两三家。儿孙满地厥衣举，不见归时桃李华。","dynasty":"宋代","title":"宋夫人挽词"}
{"author":"黄庭坚","content":"二圣勤民损膳羞，雨馀今见角田秋。碧酒尚堪遮眼醉，红榴不解替人愁。","dynasty":"宋代","title":"次韵公择雨后"}
{"author":"黄庭坚","content":"霅上多高士，君今又乞身。中年谢事客，白日上升人。静泛苕溪月，闲尝顾渚春。滔滔夜行者，能不愧清尘。","dynasty":"宋代","title":"送莫郎中致仕归湖州"}
{"author":"黄庭坚","content":"乱曰：刍狗万物兮，天地不仁。体止而用无穷兮，播生者于迷津。有形而致用者之谓器，无形而用道者之谓神。背昭昭而起见兮，聚墨墨而生身。犯有形而遗大观兮，动细习于游尘。彼至人而神凝兮，同予梦而先觉。顾天下孰不学兮，乃会归于无学。予心之不能忘兮，将波流风靡而奈何，唯镇之以无名之朴。","dynasty":"宋代","title":"录梦篇其二"}
{"author":"黄庭坚","content":"五松山下古铜官，邑居褊小水府宽。民安薄鱼少嚚讼，簿领未减一丘盘。胸中峥嵘书万卷，簸弄日月江湖间。稠人广众自神主，按剑之眼白相看。老身风波谙世味，如食橘柚知甘酸。麒麟图画偶然耳，半枕百年梦邯郸。平生樽俎宫亭上，涉世忘味皆朱颜。此时阿翁尚无恙，追琢秀句酬江山。堂堂今为蜕蝉去，五老偃蹇无往还。大梁城中笏拄颊，颌髭今成雪点斑。青云何必出公右，亨衢在天无由攀。椎鼓转船如病已，梦想楼台落星湾。子政诸儿喜文史，阿秤亦闻有笔端。丹徒布衣未可量，诗书且对藜藿盘。穴中生涯识阴雨，木末牖户知风寒。我今四壁恋微禄，知公未能长挂冠。","dynasty":"宋代","title":"送刘道纯"}
{"author":"黄庭坚","content":"万马千艘要路津，禅翁新画两朱轮。行春定得忘言对，金碧浮图何姓人。","dynasty":"宋代","title":"寄刘泗州"}
{"author":"黄庭坚","content":"芰荷采尽荇田田，湖光价当酒十千。主人邀客殊未来，西风枕簟废书眠。睡罢书窗翻墨汁，龙蛇起陆云雨湿。晚筵红袖劝倾杯，公荣坐远酌不及。章台柳色未知秋，折与行人鞭紫骝。金城手种亦如此，今日摇落令人愁。双飞鸳鸯一朝只，舂鉏欲匹畏白鸥。风标公子诚自多，波净月明如鵾何。","dynasty":"宋代","title":"叔诲宿邀湖上之游以故不果往"}
{"author":"黄庭坚","content":"黔中桃李可寻芳。摘茶人自忙。月团犀腌斗圆方。研膏入焙香。青箬裹，绛纱囊。品高闻外江。酒阑传碗舞红裳。都濡春味长。","dynasty":"宋代","title":"阮郎归"}
{"author":"黄庭坚","content":"谷底一墟落，地形如盎盆。榱题相照耀，其民颇家温。土风甚于秦，不可借釜甗。僧屋无陶瓦，剪茅苍竹樊。借问僧安在，乞饭走诸门。人哄鸟乌语，簟凉风水文。旁有蜂蜜庐，颇闻衙集喧。将雨蚁争丘，鏖兵复追奔。红英委凤翼，赤帻峨鸡冠。汲烹寒泉窟，伐竹古松根。相戒莫浪出，月黑虎夔藩。","dynasty":"宋代","title":"庚申宿观音院"}
{"author":"黄庭坚","content":"诗有渊明语，歌无子夜声。论文思见老弥明。坐想罗浮山下、羽衣轻。何处黔中郡，遥知隔晚晴。雨余风急断虹横。应梦池塘春草、若为情。","dynasty":"宋代","title":"南歌子"}
{"author":"黄庭坚","content":"诗礼不忘它日问，文章未觉古人疏。青云自致屠龙学，白首同归种树书。绿叶青阴啼鸟下，游丝飞絮落花余。无因常得杯中物，愿作鸱夷载属车。","dynasty":"宋代","title":"次韵子高即事"}
{"author":"黄庭坚","content":"玉座天开旋北斗，清班鸟散落余花。有人难立百官上，不为庙中羔兔蛙。","dynasty":"宋代","title":"和蒲泰亨四首"}
{"author":"黄庭坚","content":"诸法坐处坐，诸佛行处行。如来无简择，清镜坦然平。有人借问谁家曲，眨目眉毛何似生。","dynasty":"宋代","title":"圆通玑禅师赞"}
{"author":"黄庭坚","content":"身入醉乡无畔岸，心与欢伯为友朋。更阑骂坐客星散，午过未苏发鬅鬙。","dynasty":"宋代","title":"谢答闻善二兄九绝句"}
{"author":"黄庭坚","content":"任君洒墨即成诗，万物生愁困品题。清似钓船闻夜雨，壮如军垒动秋鼙。寒花篱脚飘金钿，新月天涯挂玉篦。更欲少留观落笔，须判一饮醉如泥。","dynasty":"宋代","title":"和答任仲微赠别"}
{"author":"黄庭坚","content":"采莲涉江湖，采菊度林薮。插鬓不成妍，谁怜飞蓬首。平生耦耕地，风雨深稂莠。谢公遂如此，永袖绝弦手。","dynasty":"宋代","title":"谢公定和二范秋怀五首邀予同作"}
{"author":"黄庭坚","content":"初侯一亩宫，风雨到卧席。前日筑短垣，昨日始封植。平生岁寒心，乐见岁寒色。翩翩佳公子，为致一窗碧。忆公来相居，筮吉龟墨食。人言陋如何，我自适其适。白眼对俗徒，醉帽坐攲侧。人知爱酒耳，不解心得得。阿堵绝往还，此君是宾客。清风吹月来，懽甚齿折屐。有节似见圣，无言谅知默。数回长者车，犹恨地未僻。阴雨打叶时，曲肱自宴息。心游万物初，何处寻辙迹。从来修竹林，乃是逸民国。","dynasty":"宋代","title":"和甫得竹数本于周翰喜而作诗和之"}
{"author":"黄庭坚","content":"天柱峰无比肩，郁郁高松满川。万身苍髯老禅，刳心忘义忘年。说法曾无间歇，松风寺后山前。四海五湖衲子，更于何处参玄。若觅向上关捩，灵龟石下流泉。太平堂中老将，家活都无一钱。会得佛头著地，不会佛脚梢天。","dynasty":"宋代","title":"题万松亭"}
{"author":"黄庭坚","content":"鼓缶多秦声，琵琶作胡语。是中非神奇，根器如此故。范公秉文德，断国极可否。至今筦枢机，大度而少与。蝉嫣世有人，风壑啸两虎。小心学忠孝，鄙事能垅亩。持论不籧筱，奉身谢夸诩。颇知城南园，文会英俊侣。何当休沐归，怀茗就煎去。","dynasty":"宋代","title":"次以道韵寄范子夷子默"}
{"author":"黄庭坚","content":"簸船綪缆北风嗔，霜落千林憔悴人。欲问江南近消息，喜君贻我一枝春。","dynasty":"宋代","title":"刘邦直送早梅水仙花四首"}
{"author":"黄庭坚","content":"荷气竹风宜永日，冰壶凉簟不能回。题诗未有惊人句，会唤谪仙苏二来。","dynasty":"宋代","title":"避暑李氏园二首"}
{"author":"黄庭坚","content":"清如秋江寒月，风休波静而无云。醇如春江永日，游丝落花之困人。借之以涪翁清闲，鉴此杯面渌。本之以李叟孝友，成此瓮中春。","dynasty":"宋代","title":"清醇酒颂"}
{"author":"黄庭坚","content":"善吟闺怨断人肠，二妙风流不可当。傅粉未归啼玉箸，吹笙无伴涩银篁。睡添乡梦客床冷，瘦尽腰围衣带长。天性少情诗亦少，羡他萧史与何郎。","dynasty":"宋代","title":"何主簿萧斋郎赠诗思家戏和答之"}
{"author":"黄庭坚","content":"公与汝阳守，人间孝友稀。脊令鸣夜雨，常棣倚春晖。粉省双飞入，泉台相与归。哀笳宛丘道，衰涕不胜挥。","dynasty":"宋代","title":"黄颍州挽词三首"}
{"author":"黄庭坚","content":"大若塘边擉网鱼，小桃源口带经锄。诗催孺子成鸡栅，茶约邻翁掘芋区。苦楝狂风寒彻骨，黄梅细雨润如酥。此时睡到日三丈，自起开关招酒徒。","dynasty":"宋代","title":"次韵寅庵四首"}
{"author":"黄庭坚","content":"池面白鱼吹落絮，□□□□退枯花。无因光禄赐官酒，且学潞公灌蜀茶。","dynasty":"宋代","title":"见二十弟倡和花字漫兴五首"}
{"author":"黄庭坚","content":"城南名士遣春来，三月乃见腊前梅。定知锁著江南客，故放绿阴春晚回。","dynasty":"宋代","title":"出礼部试院王才元惠梅花三种皆妙绝戏答三首"}
{"author":"黄庭坚","content":"楚宫细腰死，长安眉半额。比来翰墨场，烂漫多此色。文章本心术，万古无辙迹。吾尝期斯人，隐若一敌国。","dynasty":"宋代","title":"寄晁元中十首"}
{"author":"黄庭坚","content":"士寒饿，古犹今，向来亦有子桑琴。倚楹啸歌非寓淫，伯牙山高水深深，万世丘垄一知音。阎君七弦抱幽独，晁子为之梁父吟。天寒终纬悲向壁，秋高风露声入林。冷丝枯木拂珠网，十指乃能写人心。村村击鼓如鸣鼍，豆田见角谷成螺。岁丰寒士亦把酒，满眼飣餖梨枣多。晁家公子屡经过，笑谈与世殊臼科。文章落落映晁董，诗句往往妙阴何。阎夫子，勿谓知人难，使琴抑怨久不和。明光昼开九门肃，不令高才牛下歌。","dynasty":"宋代","title":"次韵无咎阎子常携琴八村"}
{"author":"黄庭坚","content":"脱略看时辈，诸君等发蒙。董狐常直笔，汲黯少居中。鵩入迁臣舍，乌号厌世弓。平生有嘉树，犹起九原风。","dynasty":"宋代","title":"王彦祖惠其祖黄州制草书其后"}
{"author":"黄庭坚","content":"鸟声春渐长，烟雨春薄暮。风光不长妍，如客暂时寓。芸芸物争时，天地有常度。我行睹大河，黄流日东骛。喟然欲乘桴，莽不见洲渚。张侯但饮酒，无用恨羁旅。十年富贵子，今作一丘土。","dynasty":"宋代","title":"次韵感春五首其四"}
{"author":"黄庭坚","content":"云横章贡雨翻盆，寺下江深水到门。落日荷锄人著本，西风满地叶归根。","dynasty":"宋代","title":"和李才甫先辈快阁五首"}
{"author":"黄庭坚","content":"梅蕊触人意，冒寒闻雪花。遥怜水风晚，片片点汀沙。","dynasty":"宋代","title":"题花光老为曾公卷作水边梅"}
{"author":"黄庭坚","content":"薄酒终胜饮茶，丑妇不是无家。醇醪养牛等刀锯，深山大泽生龙蛇。秦时东陵千户食，何如青门五色瓜。传呼鼓吹拥部曲，何如春雨池蛙。性刚太傅促和药，何如羊裘钓烟沙。绮席象床琱玉枕，重门夜鼓不停挝。何如一身无四壁，满船明月卧芦花。吾闻食人之肉，可随以鞭朴之戮；乘人之车，可加以鈇钺之诛。不如薄酒醉眠牛背上，丑妇自能搔背痒。","dynasty":"宋代","title":"薄薄酒二章"}
{"author":"黄庭坚","content":"韦侯常喜作群马，杜陵诗中如见画。忽开短卷六马图，想见诗老醉骑驴。龙眠作马晚更妙，至今似觉韦偃少。一洗万古凡马空，句法如此今谁工。","dynasty":"宋代","title":"题韦偃马"}
{"author":"黄庭坚","content":"卧云庄上残花笑，香似早梅开不迟。浅色春衫弄风日，遣来当为作新诗。","dynasty":"宋代","title":"短韵奉乞腊梅"}
{"author":"黄庭坚","content":"骑牛远远过前村，短笛横吹隔陇闻。多少长安名利客，机关用尽不如君。","dynasty":"宋代","tags":"古诗三百首，赞颂，儿童","title":"牧童诗"}
{"author":"黄庭坚","content":"开田望食麦，春陇无秀色。深耕不偿勤，牛耳徒湿湿。丰凶谁主张，坐令愁煎迫。河清会有时，得酒洒胸臆。","dynasty":"宋代","title":"次韵晁元忠西归十首"}
{"author":"黄庭坚","content":"朱颜苦留不肯住，白发正尔欺得人。婵娟去作谁家妾，意气都成一聚尘。今日牛羊上丘垄，当时近前左右嗔。花开鸟啼荆棘里，谁与平章作好春。","dynasty":"宋代","title":"出城送客过故人东平侯赵景珍墓"}
{"author":"黄庭坚","content":"郁木坑头春鸟呼，云迷帝子在时居。风流扫地无寻处，只有寒藤学草书。","dynasty":"宋代","title":"萧子云宅"}
{"author":"黄庭坚","content":"赤豹负文章，岁晚智剞劂。渴饮南山雾，饥食西山蕨。封狐托脂泽，眉颊颇秀发。时时一樽酒，婆娑弄风月。","dynasty":"宋代","title":"和答魏道辅寄怀十首"}
{"author":"黄庭坚","content":"贤劳王事一归休，霜落园林失九秋。想得君家乌鹊喜，蛛丝萦绕玉搔头。","dynasty":"宋代","title":"再次韵答吉老二首"}
{"author":"黄庭坚","content":"金欲百鍊刚，不欲绕指柔。石羊卧荒草，一世如蜉蝣。丝成蚕自缚，智成龟自囚。竹箭天与美，岂愿作嚆矢。匏枯中笙竽，不用系墙隅。土偶与木偶，未用相贤愚。革辙要合道，覆车还不好。木讷赤子心，百巧令人老。","dynasty":"宋代","title":"古意赠郑彦能八音歌"}
{"author":"黄庭坚","content":"眼看人换世，手种木成阴。藏拙无三窟，谈禅剧七禽。","dynasty":"宋代","title":"次韵吉老十小诗"}
{"author":"黄庭坚","content":"破卯扶头把一杯，灯前风味唤仍回。高阳社里如相访，不用闲携恶客来。","dynasty":"宋代","title":"戏招饮客解酲"}
{"author":"黄庭坚","content":"故人昔有凌云赋，何意陆沈黄绶间。头白眼花行作吏，儿婚女嫁望还山。心犹未死杯中物，春不能朱镜里颜。寄语诸公肯湔祓，割鸡今得近乡关。","dynasty":"宋代","title":"次韵柳通叟寄王文通"}
{"author":"黄庭坚","content":"衣篝丽纨绮，有待乃芬芳。当念真富贵，自薰知见香。","dynasty":"宋代","title":"贾天锡惠宝薰乞诗予以兵卫森画戟燕寝凝清香十字作诗报之其十"}
{"author":"黄庭坚","content":"红榴双叶元自双，谁能一朝使渠只。如何陈张刎颈交，借兵相亡不余力。有情著物指死争，谁能有形而无情。","dynasty":"宋代","title":"题安石榴双叶"}
{"author":"黄庭坚","content":"全德备万物，大方无四隅。身随腐草化，名与太山俱。道学归吾子，言诗起老夫。无为蹈东海，留作济川桴。","dynasty":"宋代","title":"次韵杨明叔四首"}
{"author":"黄庭坚","content":"河外吹沙尘，江南水无津。骨肉常万里，寄声何由频。我随简书来，顾影将一身。留我左右手，奉承白头亲。小邦王事略，虫鸟声无人。王甥解鞍马，夜语鸡唤晨。母慈家人肥，女惠男垂绅。有田为酒事，豚韭及秋春。生涯得如此，旧学更光新。索去何草草，小留慰艰勤。百年才一炊，六籍经几秦。要知胸中有，不与迹同陈。郢人怀妙质，聊欲运吾斤。","dynasty":"宋代","title":"留王郎"}
{"author":"黄庭坚","content":"城南有佳园，风物迎马首。但赏主人竹，王饮主人酒。红日媚紫苔，轻风泛春柳。","dynasty":"宋代","title":"丙寅十四首效韦苏州"}
{"author":"黄庭坚","content":"公在昭陵日，文章近赤墀。空嗟伏生老，不侍迩英帷。去国几三虎，闻韶待一夔。谁言盖棺了，新乐锁蛛丝。","dynasty":"宋代","title":"范蜀公挽词二首"}
{"author":"黄庭坚","content":"林中破笑派雪雨，不著世间笑粉尘。覆入晓风香满袖，无人同咏一枝春。","dynasty":"宋代","title":"北园步折梅寄君庸"}
{"author":"黄庭坚","content":"普贤菩萨不来，山谷老人不去。夜来月上胜峰，说尽萨提露布。惊起峨眉衲子，脚酸不到中路。杜鹃识甚闹忙，刚道不如归去。","dynasty":"宋代","title":"戏呈峨眉僧正简之颂"}
{"author":"黄庭坚","content":"妇翁不可挝，王郎非娇客。十年为从学，苦淡共陻厄。燕雀嗤鸿渐，犬羊睨麟获。遇逢泾渭分，昨梦春冰释。平生五车书，才吐二三策。已作谤薰天，金朱果何益。君穷一窗下，风雨更削迹。诗工知学进，词苦见意迫。俗情傲秦赘，妇舍不暖席。南冶从东家，不闻被嘲剧。师儒并世难。日月过箭疾。公今未有田，把笔耕六籍。","dynasty":"宋代","title":"次韵子瞻和王子立风雨败书屋有感"}
{"author":"黄庭坚","content":"女萝上杉松，野葛蔓畦胧。蛛丝网祠屋，芝菌生画拱。去国二十年，雪涕夙严奉。更历饱艰难，抑搔知痒痛。闻道下士笑，转物大人勇。平生随风波，归来梦犹凶。持此寸草心，负荷九鼎重。柔嘉无牛羊，保身以为供。","dynasty":"宋代","title":"明叔知县和示过家上冢二篇复次韵"}
{"author":"黄庭坚","content":"膏火煎熬无妄灾，就阴息迹信明哉。功名富贵两蜗角，险阻艰难一酒杯。百体观来身是幻，万夫争处首先回。胸中元有不病者，记得陶潜归去来。","dynasty":"宋代","title":"喜太守毕朝散致政"}
{"author":"黄庭坚","content":"雨馀禽语催天晓，月上梨花放夜阑。莫听游人待妍暖，十分倾酒对春寒。","dynasty":"宋代","title":"戏和舍弟船场探春二首其一"}
{"author":"黄庭坚","content":"肉食倾人如出凡，藜羹赋我是朝三。晓来不倦听衙鼓，云里卷帘山正南。","dynasty":"宋代","title":"漫兴"}
{"author":"黄庭坚","content":"区区小郑多君子，谁若公孙用意深。监巫执节诛腹诽，不除乡校独何心。","dynasty":"宋代","title":"子产库"}
{"author":"黄庭坚","content":"白发尉曹能挽弓，著鞭跨马欲生风。乃兄本是文章伯，此老真成矍铄翁。枹鼓诸村宵警报，牛羊几处暮牢空。得公万户开门卧，看取三年治最功。","dynasty":"宋代","title":"子范徼巡诸乡捕逐群盗几尽辄作长句劳苦行李"}
{"author":"黄庭坚","content":"置酒未容虚左，论诗时要指南。迎笑天香满袖，喜公新赴朝参。","dynasty":"宋代","title":"子瞻继和复答二首"}
{"author":"黄庭坚","content":"迎燕温风旎旎，润花小雨斑斑。一炷烟中得意，九衢尘里偷闲。","dynasty":"宋代","title":"子瞻继和复答二首"}
{"author":"黄庭坚","content":"胸蟠万卷夜光寒，笔倒三江砚滴乾。大似不蒙稽古力，只今犹著侍臣冠。","dynasty":"宋代","title":"子瞻去岁春侍立迩英子由秋冬间相继入侍作诗"}
{"author":"黄庭坚","content":"封掌丝纶罢记言，职亲黄屋傍尧轩。雁行飞上犹回首，不受青云富贵吞。","dynasty":"宋代","title":"子瞻去岁春侍立迩英子由秋冬间相继入侍作诗"}
{"author":"黄庭坚","content":"乐天名位聊相似，却是初无富贵心。只欠小絩蛮素在，我知造物爱公深。","dynasty":"宋代","title":"子瞻去岁春侍立迩英子由秋冬间相继入侍作诗"}
{"author":"黄庭坚","content":"营巢燕燕几时休，在处成家春复秋。岁岁自来还自去，主人无厌客无求。","dynasty":"宋代","title":"杂诗七首"}
{"author":"黄庭坚","content":"馆甥宫里叹才难，当日同朝听百官。光武早知尧舜事，只今那得子陵滩。","dynasty":"宋代","title":"杂诗七首"}
{"author":"黄庭坚","content":"少年不爱万金身，歌舞寻春愁送春。满眼纷华心寂寞，长安市上酒家人。","dynasty":"宋代","title":"杂诗七首"}
{"author":"黄庭坚","content":"播糠眯眼丞良苦，鸣鼓连村尉始归。及取江梅来一醉，明朝花作玉尘飞。","dynasty":"宋代","title":"招吉老子范观梅花"}
{"author":"黄庭坚","content":"学古编简残，怀人江湖永。非无车马客，心远境亦静。挽蔬夜雨畦，煮茗寒泉井。春去不窥园，黄鹂颇三请。立朝无物望，补外傥天幸。想乘沧浪船，濯发曦翠岭。","dynasty":"宋代","title":"次韵张询斋中晚春"}
{"author":"黄庭坚","content":"北苑春风，方圭圆璧，万里名动京关。碎身粉骨，功合上凌烟。尊俎风流战胜，降春睡、开拓愁边。纤纤捧，研膏溅乳，金缕鹧鸪斑。相如，虽病渴，一觞一咏，宾有群贤。为扶起灯前，醉玉颓山。搜搅心中万卷，还倾动、三峡词源。归来晚，文君未寝，相对小窗前。","dynasty":"宋代","title":"洞仙歌其二茶"}
{"author":"黄庭坚","content":"藤树谁知先后生，万年相倚共枯荣。层台定自有天地，鼻祖已来传父兄。虎豹文章藏雾雨，龙蛇头角听雷声。何时暂取苍烟策，献与本朝优老成。","dynasty":"宋代","title":"次韵和台源诸篇九首其五灵寿台"}
{"author":"黄庭坚","content":"园中看笋已成竹，阶下种槐还得阴。出门望君车马绝，临水问信鲤鱼沈。赠君以匠石斸泥之利器，渊明无弦之素琴。此书到日可归来，思子妙质为知音。","dynasty":"宋代","title":"寄季张"}
{"author":"黄庭坚","content":"秀稻秋风喜太平，独疑连雨未全晴。银蟾似亦无聊赖，默度寒宵嬾吐明。","dynasty":"宋代","title":"承示中秋不见月及悯雨连作恐妨秋成奉次元韵"}
{"author":"黄庭坚","content":"戴郎台上镜面平，达人大观因我名。何时燕爵贺新屋，唤取竹枝歌月明。","dynasty":"宋代","title":"题大云仓达观台二首"}
{"author":"黄庭坚","content":"看著庄周枯槁，化为胡蝶翾轻。人见穿花入柳，谁知有体无情。","dynasty":"宋代","title":"次韵石七三六言七首"}
{"author":"黄庭坚","content":"虫儿真个忒灵利。恼乱得、道人眼起。醉归来、恰似出桃源，但目送、落花流水。何妨随我归云际。共作个、住山活计。照清溪，匀粉面，插山花，也须胜、风尘气味。","dynasty":"宋代","title":"步蟾宫（妓女）"}
{"author":"黄庭坚","content":"细腰宫外清明雨。云阳台上烟如缕。云雨暗巫山。流人殊未还。阿谁知此意。解遣双壶至。不是白头新。周郎旧可人。","dynasty":"宋代","title":"菩萨蛮·细腰宫外清明雨"}
{"author":"黄庭坚","content":"槛外溪风拂面凉，四围春草自锄荒。陆沈霜发为钩直，柳贯锦鳞缘饵香。影落华亭千尺月，梦通岐下六州王。麒麟卧笑功名骨，不道山林日月长。","dynasty":"宋代","title":"叔父钓亭"}
{"author":"黄庭坚","content":"峥嵘已介季氏甲，更以黄金饰两戈。虽有英心甘斗死，其如纪渻木鸡何。","dynasty":"宋代","title":"养斗鸡"}
{"author":"黄庭坚","content":"生涯一九节筇，老境五十六翁。不堪上补黼黻，但可归教儿童。","dynasty":"宋代","title":"次韵石七三六言七首"}
{"author":"黄庭坚","content":"诗翁才刃。曾陷文场貔虎阵。谁敢当哉。况是焚舟决胜来。三巴春杪。客馆梦回风雨晓。胸次峥嵘。欲共涛头赤甲平。","dynasty":"宋代","title":"减字木兰花·诗翁才刃"}
{"author":"黄庭坚","content":"董侯从军来，意望名不朽。款门拜徐公，在德不在酒。徐公虽避俗，对客辄粲然。耳不闻世事，时诵陶令篇。","dynasty":"宋代","title":"次韵徐仲车喜董元达访之作南郭篇四韵"}
{"author":"黄庭坚","content":"张侯海内长句，晁子庙中雅歌。高郎少加笔力，我知三杰同科。","dynasty":"宋代","title":"赠高子勉四首"}
{"author":"黄庭坚","content":"少小尚狷介，与人常不款。置身稍雍容，遇酒辄引满。自是鹤长足，难齐凫胫短。","dynasty":"宋代","title":"丙寅十四首效韦苏州"}
{"author":"黄庭坚","content":"城中蛾眉女，珂佩响珊珊。鹦鹉花间弄，琵琶月下弹。长歌三日绕，短舞万人看。未必长如此，芙蓉不耐寒。","dynasty":"宋代","title":"杂吟"}
{"author":"黄庭坚","content":"老竹帖妥不作奇，嫩篁翘翘动风枝。是中有目世不知，吾宗落笔风烟随。","dynasty":"宋代","title":"戏题斌老所作两竹梢"}
{"author":"黄庭坚","content":"漠庭数遣林牙使，羌种来窥雁塞耕。壮士看天思上策，月边鸣笛为谁横。","dynasty":"宋代","title":"和谢公定河朔漫成八首"}
{"author":"黄庭坚","content":"迷时今日如前日，悟後今年似去年。随食随衣随事办，谁知佛印祖师禅。","dynasty":"宋代","title":"杂诗"}
{"author":"黄庭坚","content":"先去岂长别，後来非久亲。新坟将旧冢，相次似鱼鳞。茂陵谁辨汉，骊山讵识秦。千里与昨日，一种并成尘。定知今世士，还是昔时人。乌用取他骨，复持埋我身。","dynasty":"宋代","title":"即来"}
{"author":"黄庭坚","content":"冷淡病心情，暄和好时节。故园音信断，远郡亲宾绝。","dynasty":"宋代","title":"谪居黔南十首其三"}
{"author":"黄庭坚","content":"佳节清明桃李笑，野田荒冢只生愁。雷惊天地龙蛇蛰，雨足郊原草木柔。人乞祭余骄妾妇，士甘焚死不公侯。贤愚千载知谁是，满眼蓬蒿共一丘。","dynasty":"宋代","tags":"清明节，写景，感叹，人生","title":"清明"}
{"author":"黄庭坚","content":"饥思河鲤与河鲂，喝思蔗浆玉碗凉。冬愿纯绵对阴雪，夏愿绉絺度盛阳。万端作计身愁苦，一事不谐鬓苍浪。调笑天街吟海燕，藜羹脱粟非公狂。","dynasty":"宋代","title":"古风次韵答初和甫二首"}
{"author":"黄庭坚","content":"三雨全清六合尘，诗翁喜雨句凌云。垤漂战蚁余追北，柱击乖龙有裂文。减去鲜肥忧玉食，遍宗河岳起炉薰。圣功惠我丰年食，未有涓埃可报君。","dynasty":"宋代","title":"次韵张昌言给事喜雨"}
{"author":"黄庭坚","content":"日长吟院无公事，燕入花开必有诗。莫道南风吹雁去，春来亦有北风时。","dynasty":"宋代","title":"杜似吟院二首"}
{"author":"黄庭坚","content":"岁年丰稻杭，井邑盛烟火。北园曾未窥，王事方勤我。花枝互低昂，鸟语相许可。观物见归根，抚时终宴坐。搔首望四邻，诸贤皆最课。极工簿领书，甚办米盐颗。平生短朱墨，吏考仰丞佐。初无公侯心，骨相本寒饿。明窗怀玉友，清绝吟楚些。念君方坐曹，无因奉虚左。","dynasty":"宋代","title":"寄怀元翁"}
{"author":"黄庭坚","content":"迎燕温风旎旎，润花小雨斑斑。一炷烟中得意，九衢尘里偷闲。","dynasty":"宋代","title":"子瞻继和复答二首"}
{"author":"黄庭坚","content":"孔氏文章冠古今，君家兄弟况南金。为官落魄人谁问，从骑雍容独见寻。旅馆别时无宿酒，邮筒开处得新吟。黄山依旧寒相对，岂有愁思附七林。","dynasty":"宋代","title":"答和孔常父见寄"}
{"author":"黄庭坚","content":"北郭子，竹林居。酝玉醴，拨浮蛆。味橘露，色鹅雏。春盎盎，想可𣂏。鱼枕蕉，正阙渠。来问字，傥借书。扫三径，待双鱼。","dynasty":"宋代","title":"玉醴颂"}
{"author":"黄庭坚","content":"元之如砥柱，大年若霜鹗。王杨立本朝，与世作郛郭。观公有胆气，自可继前作。丈夫存远大，胸次要落落。","dynasty":"宋代","title":"次韵杨明叔见饯十首"}
{"author":"黄庭坚","content":"浆成乳酒醺人醉，肉截鹅肪上客盘。有核如匏可雕琢，道装宜作玉人冠。","dynasty":"宋代","title":"以椰子小冠送子予"}
{"author":"黄庭坚","content":"三十年来无孔窍，几回得眼还迷照。一见桃花参学了。呈法要，无弦琴上单于调。摘叶寻枝虚半老，看花特地重年少。今后水云人欲晓。非玄妙，灵云合被桃花笑。","dynasty":"宋代","tags":"写人，叙事","title":"渔家傲·三十年来无孔窍"}
{"author":"黄庭坚","content":"橄榄湾南远归客，烦将嘉果送蓬门。红衣襞积蛮烟润，白晒丁香之子孙。","dynasty":"宋代","title":"谢陈正字送荔支三首"}
{"author":"黄庭坚","content":"自公返蓬荜，税驾上丘垄。霜露此日悲，松楸千年拱。养雏数毛羽，初不及承奉。康州断肠猿，风枝割永痛。少年不如人，登仕无前勇。发疏齿牙摇，鲸波怒号凶。愿为保家子，敢议世轻重。称觞太夫人，鱼菜赡庖供。","dynasty":"宋代","title":"上冢"}
{"author":"黄庭坚","content":"多年破衲不胜针，一曲胡笳无古今。往日闻韶独忘味，守株人在月西沈。","dynasty":"宋代","title":"为慧林冲禅师烧香颂三首"}
{"author":"黄庭坚","content":"诗翁才刃。曾陷文场貔虎阵。谁敢当哉。况是焚舟决胜来。三巴春杪。客馆梦回风雨晓。胸次峥嵘。欲共涛头赤甲平。","dynasty":"宋代","title":"减字木兰花·诗翁才刃"}
{"author":"黄庭坚","content":"当年游侠成都路，黄犬苍鹰伐狐兔。二十始肯为儒生，行寻丈人奉巾屦。千江渺然万山阻，抱衣一囊遍处处。或持剑挂宰上回，亦有酒罢壶中去。昨来禅榻寄曲肱，上雨傍风破环堵。何时鲲化北溟波，好在豹隐南山雾。","dynasty":"宋代","title":"和范信中寓居崇宁还雨二首"}
{"author":"黄庭坚","content":"淤泥解作白莲藕，粪壤能开黄玉花。可惜国香天不管，随缘流落小民家。","dynasty":"宋代","title":"次韵中玉水仙花二首其二"}
{"author":"黄庭坚","content":"浊酒黄花，画檐十日无秋燕。梦中相见。起作南柯观。镜里朱颜，又减年时半。江山远。登高人健。应问西来雁。","dynasty":"宋代","title":"点绛唇（重九日寄怀嗣直弟，时再涪陵。用东坡余九日点绛唇旧韵）"}
{"author":"黄庭坚","content":"江南江北春水长，中有一人遥相望。字曰金兰服众芳，妙歌扬声倾满堂。满堂动色不入耳，四海知音能有几。惟予与汝交莫逆，心期那间千万里。欲凭绿水之双鱼，为寄腹中之素书。溪回屿转恐失路，夜半不眠起踌躇。","dynasty":"宋代","title":"拟古乐府长相思寄黄几复"}
{"author":"黄庭坚","content":"翕翕一日炎，耽耽万年永。四海仰首观，顷复归根静。时雨泻玉除，潢流涨天井。性不耐衣冠，入门疏远请。煮饼卧北窗，保此已徼幸。空余见贤心，忍渴望梅岭。","dynasty":"宋代","title":"次韵答晁无咎见赠"}
{"author":"黄庭坚","content":"济岱有佳人，肌肤若冰雪。我愿从之游，补我黥与刖。了不解人嗔，真成一痴绝。栎社定颓然，聊用神吾拙。","dynasty":"宋代","title":"寄晁元忠十首其七"}
{"author":"黄庭坚","content":"贫子还家作富儿，粪箕苕帚未曾遗。人人欲问草书意，怀素从来自不知。","dynasty":"宋代","title":"和程德裕颂五首"}
{"author":"黄庭坚","content":"浴泉秦虢流丹粉，临渚娥英冷佩衣。","dynasty":"宋代","title":"残句：浴泉秦虢流丹粉"}
{"author":"黄庭坚","content":"不怨子堂堂去，盖念君得得来。家藏会稽妙墨，晚岁喜识方回。","dynasty":"宋代","title":"和东坡送仲天贶王元直六言韵五首"}
{"author":"黄庭坚","content":"络纬声转急，田车寒不运。儿时手种柳，上与云雨近。舍傍旧佣保，少换老欲尽。宰木郁苍苍，田园变畦畛。招延屈父党，劳问走婚亲。归来翻作客，顾影良自哂。一生萍托水，万事雪侵鬓。夜阑风陨霜，乾叶落成阵。灯花何故喜，大是报书信。亲年当喜惧，儿齿欲毁龀。系船三百里，去梦无一寸。","dynasty":"宋代","title":"过家"}
{"author":"黄庭坚","content":"春归何处。寂寞无行路。若有人知春去处。唤取归来同住。春无踪迹谁知。除非问取黄鹂。百啭无人能解，因风飞过蔷薇。","dynasty":"宋代","tags":"宋词三百首，婉约，惜春","title":"清平乐·春归何处"}
{"author":"黄庭坚","content":"双盘锦带丁香结，窄袖春衫甘草黄。旧赠恐能开宝匣，新年时候梦残妆。","dynasty":"宋代","title":"再和元礼春怀十首"}
{"author":"黄庭坚","content":"辱莫辱多欲，乐莫乐无求。人生强学耳，万古一东流。","dynasty":"宋代","title":"颐轩诗六首"}
{"author":"黄庭坚","content":"十年梨枣雪中看，想见江城荔子丹。赠我甘酸三百颗，稍知身作近南官。","dynasty":"宋代","title":"谢陈正字送荔支三首"}
{"author":"黄庭坚","content":"拂我眉头。无处重寻庾信愁。山云弥漫。夹道旌旗联复断。万事茫茫。分付澄波与烂肠。","dynasty":"宋代","title":"减字木兰花其二"}
{"author":"黄庭坚","content":"驾鹅引颈回，似我胸中字。右军数能来，不为口腹事。","dynasty":"宋代","title":"题画鹅雁二首"}
{"author":"黄庭坚","content":"北海樽中忘日月，南山雾里晦文章。清朝不上九卿列，白发归来三径荒。车辙马蹄疏市井，花光竹影照门墙。人间荣辱无来路，万顷风烟一草堂。","dynasty":"宋代","title":"和吕秘丞"}
{"author":"黄庭坚","content":"风入村墟摇酒旆，云埋行径罢樵苏。狐裘年少宜追猎，正有饥鹰待一呼。","dynasty":"宋代","title":"雪後登南禅茅亭简张仲谋二首"}
{"author":"黄庭坚","content":"大阿罗汉宾度罗，奉持末後如来印。日中一钵千家饭，处处作佛事饶益。以我身心五分香，作光明云雨大千。取火燃香世界主，能遍法界唯心办。","dynasty":"宋代","title":"南山罗汉赞十六首"}
{"author":"黄庭坚","content":"笠泽道人高古，文章白发萧条。欲问勒铭遗墨，应书水府鲛绡。","dynasty":"宋代","title":"题马当山鱼望亭四首右陆鲁望"}
{"author":"黄庭坚","content":"盈盈娇女似罗敷。湘江明月珠。起来绾髻又重梳。弄妆仍学书。歌调态，舞工夫。湖南都不如。它年未厌白髭须。同舟归五湖。","dynasty":"宋代","title":"阮郎归其一曾敷文既眄陈湘，歌舞便出其类，学书亦进。来求小楷，作阮郎词付之"}
{"author":"黄庭坚","content":"廷圭赝墨出苏家，麝煤漆泽纹乌靴。柳枝瘦龙印香字，十袭一日三摩挲。刘侯爱我如桃李，挥赠要我书万纸。不意神禹治水圭，忽然入我怀袖里。吾不能手抄五车书，亦不能写论付官奴。便当闭门学水墨，洒作江南骤雨图。","dynasty":"宋代","title":"谢景文惠浩然所作廷圭墨"}
{"author":"黄庭坚","content":"我去太和欲期矣，吕君初得太和官。邑中亦有文字乐，惜不同君涧谷盘。观山千尺夜泉落，快阁六月江风寒。往寻佳境不知处，扫壁觅我题诗看。","dynasty":"宋代","title":"送吕知常赴太和丞"}
{"author":"黄庭坚","content":"小院一枝梅。冲破晓寒开。晚到芳园游戏，满袖带香回。玉酒覆银杯。尽醉去、犹待重来。东邻何事，惊吹怨笛，雪片成堆。","dynasty":"宋代","title":"绣带子（张宽夫园赏梅）"}
{"author":"黄庭坚","content":"佛子禅心若苇林，此门无古亦无今。庭前柏树祖师意，竿上风幡仁者心。草木同沾甘露味，人天倾听海潮音。胡床默坐不须说，拨尽寒灰劫数深。","dynasty":"宋代","title":"戏赠惠南禅师"}
{"author":"黄庭坚","content":"凿开混沌窍，窥见伏羲心。有物先天地，含生尽陆沈。伐山成大厦，鼓橐铸祥金。三尺无弦木，期君发至音。","dynasty":"宋代","title":"次韵高子勉十首"}
{"author":"黄庭坚","content":"澶渊不作渡河梁，由是中原府库疮。白首丹心一元老，归来高枕梦河隍。","dynasty":"宋代","title":"题文潞公黄河议後"}
{"author":"黄庭坚","content":"试说宣城郡，停杯且细听。晚楼明宛水，春骑簇昭亭。䆉稏丰圩户，桁杨卧讼庭。谢公歌舞处，时对换鹅经。","dynasty":"宋代","title":"送舅氏野夫之宣城二首其二"}
{"author":"黄庭坚","content":"涧底长松风雨寒，冈头老柏颜色悦。天生草木臭味同，同盛同衰见冰雪。君莫爱清江百尺船，刀锯来谋岁寒节。千林无叶草根黄，苍髯龙吟送日月。","dynasty":"宋代","title":"何氏悦亭咏柏"}
{"author":"黄庭坚","content":"对酒诚独难，论诗良不易。人生如草木，臭味要相似。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"邢子卧北窗，吟秋意少悰。读书用意苦，呕血惊乃翁。安得和扁辈，为浣学古胸。肺热今好否，微凉生井桐。","dynasty":"宋代","title":"和邢惇夫秋怀十首"}
{"author":"黄庭坚","content":"五贼追奔十二宫，白头寒士黑头公。明朝一饭先书籍，安用研桑作老翁。","dynasty":"宋代","title":"题前定录赠李伯牖二首"}
{"author":"黄庭坚","content":"众真绝妙拥灵君，晓然梦之非纷纭。窗中远山是眉黛，席上榴花皆舞裙。借问琵琶得闻否，灵君色庄妓摇手。两客争棋烂斧柯，一儿坏局君不呵。杏梁归燕语空多，奈此云窗雾阁何。","dynasty":"宋代","title":"记梦"}
{"author":"黄庭坚","content":"从来不似一物，妄欲贯穿九流。骨硬非黄閤相，眼青见白蘋洲。","dynasty":"宋代","title":"次韵石七三六言七首其一"}
{"author":"黄庭坚","content":"君子法天运，不言行四时。提提无近功，成岁乃可知。明窥秋毫端，耳察穴蚁争。群材极为力，阴拱收视听。三辰从昏明，万物安性命。因时有更张，斟酌如斗柄。细人趋眼前，翻手覆手闲。狂风吹长林，何枝鸟能安。须臾诚快意，狼籍不可言。","dynasty":"宋代","title":"拟君子法天运"}
{"author":"黄庭坚","content":"烟中一线来时路。极目送、归鸿去。第四阳关云不度。山胡新啭，子规言语。正在人愁处。忧能损性休朝暮。忆我当年醉时句。渡水穿云心已许。暮年光景，小轩南浦。同卷西山雨。","dynasty":"宋代","title":"青玉案至宜州次韵上酬七兄"}
{"author":"黄庭坚","content":"土气昏风日，人嚣极雁鹅。寻河著绳墨，诗思略无多。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"苦雨初闻唤妇鸠，红妆满院木蕖秋。樽前不记崔思立，应在诸山最上头。","dynasty":"宋代","title":"闻吉老县丞按田在万安山中"}
{"author":"黄庭坚","content":"秋阴细细压茅堂，吟虫啾啾昨夜凉。雨开芭蕉新闲旧，风撼篔簹宫应商。砧声已急不可缓，檐景既短难为长。狐裘断缝弃墙角，岂念晏岁多繁霜。茅堂索索秋风发，行遶空庭紫苔滑。蛙号池上晚来雨，鹊转南枝夜深月。翻手覆手不可期，一死一生交道绝。湖水无端浸白云，故人书断孤鸿没。","dynasty":"宋代","tags":"秋天，抒怀，友情，组诗","title":"秋怀二首"}
{"author":"黄庭坚","content":"四时美景，正年少赏心，频启东阁。芳酒载盈车，喜朋侣簪合。杯觞交飞劝酬献，正酣饮、醉主公陈榻。坐来争奈，玉山未颓，兴寻巫峡。歌阑旋烧绛蜡。况漏转铜壶，烟断香鸭。犹整醉中花，借纤手重插。相将扶上、金鞍騕褭，碾春焙、愿少延欢洽。未须归去，重寻艳歌，更留时霎。","dynasty":"宋代","title":"惜余欢（茶词）"}
{"author":"黄庭坚","content":"舂粮出求仁，行李弥宇宙。久客渺愁人，马饥仆夫瘦。归来一丘中，万事不改旧。禾黍锄其骄，牛羊鞭在後。隐几天籁寒，六凿忽通透。","dynasty":"宋代","title":"平阴张澄居士隐处三诗之复庵"}
{"author":"黄庭坚","content":"京尘无处可轩眉，照面淮滨喜自知。风里麦苗连地起，雨中杨树带烟垂。故林归计嗟迟暮，久客平生厌别离。落日江南采蘋去，长歌柳恽洞庭诗。","dynasty":"宋代","title":"新息渡淮"}
{"author":"黄庭坚","content":"白雪非众听，夜光忌暗投。古来不识察，浪自生百忧。三月楚国泪，千年郢中楼。无因杭一苇，浊水拍天流。","dynasty":"宋代","title":"赋未见君子忧心靡乐八韵寄李载"}
{"author":"黄庭坚","content":"养得狸奴立战功，将军细柳有家风。一箪未厌鱼餐薄，四壁当令鼠穴空。","dynasty":"宋代","title":"谢周文之送猫儿"}
{"author":"黄庭坚","content":"舫斋闻有小溪山，便是壶公谪处天。想听琐窗深夜雨，似看叶水上江船。瞻相白马津亭路，寂寞双凫古县前。舅氏知甥最疏嬾，折腰尘土解哀怜。","dynasty":"宋代","title":"次韵寄滑州舅州"}
{"author":"黄庭坚","content":"文章瑞世惊人，学行刳心润身。沅江求九肋鳖，荆州见一角麟。","dynasty":"宋代","title":"赠高子勉四首"}
{"author":"黄庭坚","content":"不爱孔方乃不俗，放下利欲是耐闲。棒打石狮子，论实不论虚。","dynasty":"宋代","title":"不俗轩耐闲轩颂"}
{"author":"黄庭坚","content":"惠崇笔下开江面，万里晴波向落晖。梅影横斜人不见，鸳鸯相对浴红衣。","dynasty":"宋代","title":"题惠崇画扇"}
{"author":"黄庭坚","content":"屋山啼乌儿当归，玉钗罥蛛郎马嘶。去时灯火正月半，阶前雪消萱草齐。","dynasty":"宋代","title":"考试局与孙元忠博士竹间对窗夜闻元忠通书声"}
{"author":"黄庭坚","content":"妙舌寒山一居士，净居金粟几如来。玄关无键直须透，不得春风花不开。","dynasty":"宋代","title":"再答并简康国兄弟四首"}
{"author":"黄庭坚","content":"簿领文书千笔秃，公庭嚚讼百虫鸣。时从退食须臾顷，喜听邻家讽诵声。观海诸君知浩渺，学山他日看崇成。暮堂吏退张灯火，抱取鲁论来讲评。","dynasty":"宋代","title":"奉答圣思讲论语长句"}
{"author":"黄庭坚","content":"临川往长怀，神交可心晤。文章不经世，风期南山雾。化虫哦四时，悲喜各有故。吾独无间然，子规劝归去。","dynasty":"宋代","title":"寄晁元中十首"}
{"author":"黄庭坚","content":"范侯来寻八桂路，走避俗人如脱兔。衣囊夜雨寄禅家，行潦升阶漂两屦。遣闷闷不离眼前，避愁愁已知人处。庆公忧民苗未立，旻公忧木水推去。两禅有意开寿域，岁晚筑室当百堵。他时无屋可藏身，且作五里公超雾。","dynasty":"宋代","title":"和范信中寓居崇宁还雨二首"}
{"author":"黄庭坚","content":"前身寒山子，後身黄鲁直。颇遭俗人恼，思欲入石壁。","dynasty":"宋代","title":"戏题戎州作余真"}
{"author":"黄庭坚","content":"文章真向古人疏，聊有孤怀与世殊。陋质不堪华衮赠，可能薏苡似明珠。","dynasty":"宋代","title":"次韵答邵之才"}
{"author":"黄庭坚","content":"大葫芦乾枯，小葫芦行酤。一居金仙宅，一往黄公垆。有此通大道，无此令人老。不问恶与好，两葫芦俱倒。","dynasty":"宋代","title":"葫芦颂"}
{"author":"黄庭坚","content":"空名不系身轻重，此道当如命废兴。彷佛古人前日事，解衣扪虱对青灯。","dynasty":"宋代","title":"漫书呈几复三首"}
{"author":"黄庭坚","content":"汉皇勤远略，晚节相千秋。不足中原地，犹思一战收。圣朝方北顾，斜日倚东楼。庙算知无敌，寒儒浪自愁。","dynasty":"宋代","title":"次韵公定世弼登北都东楼四首其四"}
{"author":"黄庭坚","content":"句法俊逸清新，词源广大精神。建安才六七子，开元数两三人。","dynasty":"宋代","title":"再用前韵赠子勉四首"}
{"author":"黄庭坚","content":"陈侯大雅姿，四壁不治第。碌碌盆盎中，见此古罍洗。薄饭不能羹，墙阴老春荠。惟有文字性，万古抱根柢。我学少师承，坎井可窥底。何因蒙赏味，相享当牲醴。试问求志君，文章自有体。玄钥锁灵台，渠当为君启。","dynasty":"宋代","title":"次韵秦觏过陈无己书院观鄙句之作"}
{"author":"黄庭坚","content":"谢公文章如虎豹，至今斑斑在儿孙。竟陵主簿极多闻，万事不理专讨论。涧松无心古须鬣，天球不瑑中粹温。落笔尘沙百马奔，刻谈风霆九河翻。胸中恢疏无怨恩，当官持廉庭不烦。吏民欺公亦可忍，慎勿惊鱼使水浑。汉滨耆旧今谁存，驷马高盖徒纷纷。安知四海习凿齿，拄笏看度南山云。","dynasty":"宋代","title":"送谢公定作竟陵主簿"}
{"author":"黄庭坚","content":"新妇滩头眉黛愁。女儿浦口眼波秋。惊鱼错认月沈钩。青箬笠前无限事，绿蓑衣底一时休。斜风吹雨转船头。","dynasty":"宋代","title":"浣溪沙"}
{"author":"黄庭坚","content":"薰炉茶鼎偶然同，晴日鸦啼柿叶风。万事尽还麴居士，百年常在大槐宫。","dynasty":"宋代","title":"杂诗七首"}
{"author":"黄庭坚","content":"古屋清寒雪未消，小窗晴日展芭蕉。酸甘荔子尝春酒，更碾新芽荐菊苗。","dynasty":"宋代","title":"杂诗七首"}
{"author":"黄庭坚","content":"碧窗凉簟唯便睡，露井无尘荫绿槐。梦入醉乡犹病渴，辘轳声到枕边来。","dynasty":"宋代","title":"杂诗七首"}
{"author":"黄庭坚","content":"扁舟江上未归身，明月清风作四邻。观化悟来俱是妄，渐疏人事与天亲。","dynasty":"宋代","title":"杂诗四首"}
{"author":"黄庭坚","content":"佛子身归乐国遥，至人神会碧天寥。劫灰沈尽还生妄，但向平沙看海潮。","dynasty":"宋代","title":"杂诗四首"}
{"author":"黄庭坚","content":"小德有为因有累，至神无用故无功。须知广大精微处，不在存亡得失中。","dynasty":"宋代","title":"杂诗四首"}
{"author":"黄庭坚","content":"黄帝炼丹求子母，神农尝药辨君臣。如何苦思形中事，忧患从来为有身。","dynasty":"宋代","title":"杂诗四首"}
{"author":"黄庭坚","content":"嗟来茂衡，学道如登。欲与天地为友，欲与日月并行。万物峥嵘，本由心生。去子之取舍与爱僧，惟人自缚非天黥。堕子筋骨，堂堂法窟。九邱四溟，同一眼精。不改五官之用，而透声色；常为万物之宰，而无死生。念子坐幽室，炉香思青冥。是谓蛰虫欲作，吾惊之以雷霆。","dynasty":"宋代","title":"杂言赠罗茂衡"}
{"author":"黄庭坚","content":"城中蛾眉女，珂佩响珊珊。鹦鹉花间弄，琵琶月下弹。长歌三日绕，短舞万人看。未必长如此，芙蓉不耐寒。","dynasty":"宋代","title":"杂吟"}
{"author":"黄庭坚","content":"书帙蠹鱼乾，炉香眠鸭困。佳人来无期，诗句且排闷。遥知乌衣游，棋局具肴酝。争道嘲不恭，鏖兵劳得俊。颇寻文献盟，不落市井吝。四月明朱夏，南风解人愠。风前怀二陆，家法窥抗逊。身有三尺桐，爨下得余烬。端可张洞庭，寥阔世未信。为我谢孔君，举酒取快尽。世故安足存，青天飞鸟印。","dynasty":"宋代","title":"再次孔四韵寄怀元翁兄弟并致问毅甫"}
{"author":"黄庭坚","content":"但将饭向无心椀，自有人扶折脚铛。不用重寻旧巢穴，胡蜂窠挂万年藤。","dynasty":"宋代","title":"奉留楚金长老"}
{"author":"黄庭坚","content":"穷阎蒿蔓膻，富屋酒肉臭。酒肉令人肥，蒿蔓令人瘦。欲从钟鼎食，复恐忧患构。秦时千户侯，寂寞种瓜後。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"世上滔滔声利间，独凭棋局老青山。心游万里不知远，身与一山相对闲。夜半解围灯寂寞，樽前翻却酒阑珊。因观胜负无常在，生死□□□不关。","dynasty":"宋代","title":"观叔祖少卿奕棋"}
{"author":"黄庭坚","content":"西瞿耶尼开静，北郁单越受粥。慧林也唱云门曲，去年腊月六十六。","dynasty":"宋代","title":"为慧林冲禅师烧香颂三首"}
{"author":"黄庭坚","content":"安诗无恙时，学行超辈侪。华屋落丘山，百忧满人怀。此士如不亡，仲子抱奇材。不独典刑在，神明还观来。","dynasty":"宋代","title":"用明发不寐有怀二人为韵寄李秉彝德叟"}
{"author":"黄庭坚","content":"西汉功名相国多，南朝人物数诸何。向来富贵喧天地，亦有文章在涧阿。","dynasty":"宋代","title":"何萧二族"}
{"author":"黄庭坚","content":"真皇多庙胜，仁祖用功深。卜宅迁九鼎，破胡藏万金。百年休战士，当日纵前禽。欲断匈奴臂，不如留此心。","dynasty":"宋代","title":"次韵公定世弼登北都东楼四首"}
{"author":"黄庭坚","content":"堆积琼花，铺陈柳絮。晓来已没行人路。长空犹未绽彤云，飘飖尚逐回风舞。对景衔杯，迎风索句。回头却笑无言语。为何终日未成吟，前山尚有青青处。","dynasty":"宋代","title":"踏莎行"}
{"author":"黄庭坚","content":"归心摇摇若秋带，哀操切切如蝉吟。百年双鬓欲俱白，千里一书真万金。","dynasty":"宋代","title":"从舅氏李公择将抵京辅以归江南初自淮之西犹"}
{"author":"黄庭坚","content":"江雨蒙蒙作小寒，雪飘五老发毛斑。城中咫尺云横栈，独立前山望後山。","dynasty":"宋代","title":"驻舆遣人寻访後山陈德方家"}
{"author":"黄庭坚","content":"南枝北枝春事休，愉钱可穿柳带柔。定是沈郎作诗瘦，不应春能生许愁。","dynasty":"宋代","title":"王立之承奉诗报梅花已落尽次韵戏答"}
{"author":"黄庭坚","content":"吴中风物最娇饶，百里春风酒旆摇。往往贵人留骑从，少年丛里贳金貂。","dynasty":"宋代","title":"再和元礼春怀十首"}
{"author":"黄庭坚","content":"会稽内史三韩扇，分送黄门画省中。海外人烟来眼界，全胜博物注鱼虫。","dynasty":"宋代","title":"谢郑闳中惠高丽画扇二首"}
{"author":"黄庭坚","content":"行要争光日月，诗须皆可紘歌。著鞭莫落人後，百年风转蓬科。","dynasty":"宋代","title":"再用前韵赠子勉四首"}
{"author":"黄庭坚","content":"叹息侯嬴老，尉曹鞍马疲。山花迷部曲，江雨压旌旗。越鸟劝沽酒，竹鸡忧蹋泥。不知何处醉，遥寄解酲诗。","dynasty":"宋代","title":"侯尉之吉水覆按未归三日泥雨戏成寄之"}
{"author":"黄庭坚","content":"倒海弄明月，伐山茹芝英。婆娑一世间，浩荡怀友生。佳人貂襜褕，眉宇秋江晴。胸怀府万物，器识谢群英。赠我白雪弦，此意少人明。别怀数弦望，相思何时平。犹忆把樽酒，夜谈尽传更。","dynasty":"宋代","title":"答余洪范"}
{"author":"黄庭坚","content":"什袭发硎刀，无名自贵高。秋衣犹葛制，午饭厌溪毛。","dynasty":"宋代","title":"次韵吉老十小诗"}
{"author":"黄庭坚","content":"势压湖南可长雄，胸吞云梦略从容。北船未尝睹巨丽，复阁重楼天际逢。","dynasty":"宋代","title":"鄂州南楼书事四首"}
{"author":"黄庭坚","content":"郭泰曾名我，刘翁复见谁。入鄽还作和罗槌。特地干戈相待、使人疑。秋浦横波眼，春窗远岫眉。补陀岩畔夕阳迟。何似金沙滩上、放憨时。","dynasty":"宋代","title":"南柯子（东坡过楚州，见净慈法师，作南歌子。用其韵赠郭诗翁二首）"}
{"author":"黄庭坚","content":"有底春风能好事，解持刀尺翦青天。知君新得草书法，旋卷碧云供小牋。","dynasty":"宋代","title":"和柳子玉官舍十首之芭蕉"}
{"author":"黄庭坚","content":"为吏困米盐，曲肱梦灵泉。谅非调鼎手，正觉荷锄便。在公虽勤苦，归喜叔山禅。去我忽数日，草虫傍床煎。屋角鸟乌乐，行舆响担肩。包解分柿栗，儿女闹樽前。白紵绕祖塔，香携青原烟。玄珠一百八，夜纫湘缕穿。高林风落子，老僧选霜坚。袖中出新诗，山水含碧鲜。五言吾老矣，佳句付惠连。","dynasty":"宋代","title":"喜知命弟自青原归"}
{"author":"黄庭坚","content":"山寒江冷丹枫落，争渡行人簇晚沙。菰叶蘋花飞白鸟，一张红锦夕阳斜。","dynasty":"宋代","title":"和李才甫先辈快阁五首"}
{"author":"黄庭坚","content":"贫子还家作富儿，粪箕苕帚未曾遗。人人欲问草书意，怀素从来自不知。","dynasty":"宋代","title":"和程德裕颂五首"}
{"author":"黄庭坚","content":"都城碍飞鸟，军幕卧貔貅。紫葚知蚕老，黄云见麦秋。接天双阙起，伏地九河流。耆老深望幸，銮舆不好游。","dynasty":"宋代","title":"次韵公定世弼登北都东楼四首其三"}
{"author":"黄庭坚","content":"贵魁梧，贱琐尾。强分别，蚿怜虺。雨新霁，月未死。欲循城，将数子。烦置酒，摘苍耳。","dynasty":"宋代","title":"奉约宣叔颂"}
{"author":"黄庭坚","content":"猛虎倚山号，强梁不敢前。失身槛穽间，摇尾乞人怜。男子要身在，万金自保全。云黄雉兔伏，霜鹘莫空拳。","dynasty":"宋代","title":"和答魏道辅寄怀十首"}
{"author":"黄庭坚","content":"张侯海内长句，晁子庙中雅歌。高郎少加笔力，我知三杰同科。","dynasty":"宋代","title":"赠高子勉四首其二"}
{"author":"黄庭坚","content":"总领神仙侣。齐到青云岐路。丹禁风微，咫尺谛闻天语。尽荣遇。看即如龙变化，一掷灵梭风雨。真游处。上苑寻春去。芳草芊芊迎步。几曲笙歌，樱桃艳里欢聚。瑶觞举。回祝尧龄万万，端的君恩难负。","dynasty":"宋代","title":"下水船"}
{"author":"黄庭坚","content":"宋玉短墙东畔，桃源落日西斜。浓妆下著绣帘遮。鼓笛相催清夜。转眄惊翻长袖，低徊细踏红靴。舞余犹颤满头花。娇学男儿拜谢。","dynasty":"宋代","title":"西江月·宋玉短墙东畔"}
{"author":"黄庭坚","content":"杏村桃坞春三月，少有人家不出游。一顾虽无倾国色，千金肯为使君留。","dynasty":"宋代","title":"行迈杂篇六首"}
{"author":"黄庭坚","content":"圣学鲁东家，恭惟同出自。乘流去本远，遂有作书肆。日中驾肩来，薄晚常掉臂。徒嚣终无赢，归矣求己事。","dynasty":"宋代","title":"柳闳展如子瞻甥也其才德甚美有意于学故以桃李不言下自成蹊八字作诗赠之其六"}
{"author":"黄庭坚","content":"青州从事难再得，墙底数樽犹未眠。商略督邮风味恶，不堪持到蛤蜊前。","dynasty":"宋代","title":"醇道得蛤蜊复索舜泉舜泉已酌尽官酝不堪不敢"}
{"author":"黄庭坚","content":"我观李侯作胡马，置我敕勒阴山下。惊沙随马欲暗天，千里绝足略眼跨。自当初驾沙苑丞，岂复更数将军霸。李侯今病发右臂，此图笔妙今无价。","dynasty":"宋代","title":"题伯时马"}
{"author":"黄庭坚","content":"老色日上面，欢悰日去心。今既不如昔，後当不如今。","dynasty":"宋代","title":"谪居黔南十首"}
{"author":"黄庭坚","content":"鹏飞逼塞满空虚，蚊睫安巢却有余。腊月火烧三界尽，从来灰里拨真如。","dynasty":"宋代","title":"和程德裕颂五首"}
{"author":"黄庭坚","content":"自我官东南，久无西北书。周郎纵横才，欬唾落明珠。寄声相劳苦，敦厚不忘初。穷山江莽苍，胸次赤宽舒。念君怀白璧，故作短褐趋。秋官方按剑，不与计吏俱。惊嗟相见晚，天子识严徐。想当搜逸民，耕钓起海隅。鹤翎需啄饮，龟尾且泥涂。功名好采来，五白成一呼。小人邱壑心，日月半谢除。何时真得归，猿鸟为先驱。投身婴世故，葛蔓恐难图。相思欲写寄，滴尽玉蟾蜍。","dynasty":"宋代","title":"答周德夫见寄"}
{"author":"黄庭坚","content":"沙头十日春，当日谁手种。风飘香未改，雪压枝自重。看花思食实，知味少人共。霜降百工休，把酒约宽纵。","dynasty":"宋代","title":"次韵晋之五丈赏压沙寺梨花"}
{"author":"黄庭坚","content":"巧笑眉颦。行步精神。隐隐似、朝云行雨，弓弓样、罗袜生尘。樽前见，玉槛雕笼，堪爱难亲。自言家住天津。生小从人。恐舞罢、随风飞去，顾阿母、教窣珠裙。从今去，唯愿银缸，莫照离尊。","dynasty":"宋代","title":"两同心"}
{"author":"黄庭坚","content":"吾家笛竹簟，旧物最所惜。当年楚山秋，林下千金得。寒光不染著，敻与尘泥隔。落日照江波，依稀比颜色。","dynasty":"宋代","title":"和李文伯暑时五首之蕲蕈"}
{"author":"黄庭坚","content":"螳臂美兮当车蟹螯强兮斗虎。我观兮上下四方，或锡予兮以大武。金石兮水波，松柏兮雨霜。有时女兮不春，我欲筮兮同床。筮告予以不好，予与居兮甚斌。秦人同炙兮徒欺予，予和羹兮众吐之。南山雾兮楚氛，其在兹兮斗日月。扬汤兮救喝，从子休兮龙眠之樾。","dynasty":"宋代","title":"龙眠操三章赠李元中"}
{"author":"黄庭坚","content":"石蜜化螺甲，榠樝煮水沈。博山孤烟起，对此作森森。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"何处惊麏触祸机，烦君遣骑割鲜肥。秋来多病新开肉，粝饭寒葅得解围。","dynasty":"宋代","title":"谢荣绪割贶见贻二首"}
{"author":"黄庭坚","content":"其一偶无公事负朝暄，三百枯棋共一樽。坐隐不知岩穴乐，手谈胜与俗人言。簿书堆积尘生案，车马淹留客在门。战胜将骄疑必败，果然终取敌兵翻。其二偶无公事客休时，席上谈兵校两棋。心似蛛丝游碧落，身如蜩甲化枯枝。湘东一目诚甘死，天下中分尚可持。谁谓吾徒犹爱日，参横月落不曾知。","dynasty":"宋代","title":"弈棋二首呈任渐"}
{"author":"黄庭坚","content":"君子法天运，不言行四时。提提无近功，成岁乃可知。明窥秋毫端，耳察穴蚁争。群材极为力，阴拱收视听。三辰从昏明，万物安性命。因时有更张，斟酌如斗柄。细人趋眼前，翻手覆手闲。狂风吹长林，何枝鸟能安。须臾诚快意，狼籍不可言。","dynasty":"宋代","title":"拟君子法天运"}
{"author":"黄庭坚","content":"山拥鸠民县，江横决事厅。土风尊健讼，吏道要繁刑。觟(左角右虒)今无种，蒲卢教未形。里多齐瞯氏，材谢宋庖丁。令尹三年课，斯人万物灵。吾方师岂弟，僚友助丹青。","dynasty":"宋代","title":"太和奉呈吉老县丞"}
{"author":"黄庭坚","content":"北征无百里，日力不暇给。山重鸟影尽，露下月华湿。寒忆共被眠，屡成回马立。岂如同巢鸟，莫夜得安集。","dynasty":"宋代","title":"蒲城道中寄怀伯氏"}
{"author":"黄庭坚","content":"吾家笛竹簟，旧物最所惜。当年楚山秋，林下千金得。寒光不染著，敻与尘泥隔。落日照江波，依稀比颜色。","dynasty":"宋代","title":"和李文伯暑时五首之蕲蕈"}
{"author":"黄庭坚","content":"罗带双垂，妙香长恁携纤手。半妆红豆。各自相思瘦。闻道伊家，终日眉儿皱。不能勾。泪珠轻溜。裛损揉蓝袖。","dynasty":"宋代","title":"点绛唇"}
{"author":"黄庭坚","content":"词付之盈盈娇女似罗敷。湘江明月珠。起来绾髻又重梳。弄妆仍学书。歌调态，舞工夫。湖南都不如。它年未压白髭须。同舟归五湖。","dynasty":"宋代","title":"阮郎归·盈盈娇女似罗敷"}
{"author":"黄庭坚","content":"从学晚闻道，谋官无见功。早衰观水鉴，内热愧邻邦。比邻有宗侯，治剧乃雍容。摩手抚鳏寡，蒿碪磔强梁。桃李与荆棘，称物施露霜。政经甚缜密，私不蚍蜉通。吏舍无请赇，家有侯在堂。府符下盐策，县官劝和羹。作民敏风雨，令先诸邑行。我居万夫上，闒惰世无双。此邑宅岩岩，里中颇秦风。翁媪无恙时，出分如峰房。一钱气不直，白梃及父兄。簪笔怀三尺，揖我谓我臧。向来豪杰吏，治之以牛羊。我不忍敌民，教养如儿甥。荆鸡伏鹄卵，久望羽翼成。讼端凶凶来，谕去稍听从。尚余租庸调，岁岁稽法程。按图索家资，四壁达牖窗。揜目鞭扑之，桁杨相推掁。身欲免官去，驽马恋豆糠。所以积廪盐，未使户得烹。八月酾社酒，公私乐年登。遣徒与会稽，而悉走荻篁。吾惟不足遣，夙驾略我疆。邑西軱戾地，是尝婴吾锋。龈齕其强宗，彼乃可使令。夙夜于远郊，草露沾帷裳。入磴履虎尾，扪萝触虿芒。借问夕何宿，烟边数峰横。松竹不见天，蟠空作秋声。谷鸟与溪濑，合弦琵琶筝。税驾乱石间，岩寺鸣疏钟。山农颇来服，见其父孙翁。苦辞王赋迟，户户无积藏。民病我亦病，呻吟达五更。韵为诵书语，行歌类楚狂。举鞭问嘉禾，秣马可及城。惜哉忧城旦，不得对榻床。洒笔付飞鸟，北风吹报章。书回银钩壮，句与麝煤香。浮蛆拨官醅，倾壶嫩鹅黄。山气常蓊（外勹内盍），此物可屡觞。蓣药割紫藤，开笼喜手封。味温颇宜人，芼以石饴姜。举杯引药糜，咏诗对寒江。寄声甚劳苦，相思秋月明。我邑万户乡，其民资嚚凶。欲割以寿公，使之承化光。反以来寿我，中有吞舟鲸。铜墨俱王命，职思慰孤惸。何时赌一掷，烧烛咒明琼。","dynasty":"宋代","title":"己未过太湖僧寺得宗汝为书寄山蓣白酒长韵诗"}
{"author":"黄庭坚","content":"谢公莳兰苕，真意付此物。惠然风肯来，香为一披拂。遥知醉吟姿，黾勉向朱绂。搘筇橘柚黄，僧屋对像佛。","dynasty":"宋代","title":"次韵师厚病间十首"}
{"author":"黄庭坚","content":"涧底长松风雨寒，冈头老柏颜色悦。天生草木臭味同，同盛同衰见冰雪。君莫爱清江百尺船，刀锯来谋岁寒节。千林无叶草根黄，苍髯龙吟送日月。","dynasty":"宋代","title":"何氏悦亭咏柏"}
{"author":"黄庭坚","content":"四海无远志，一溪甘遂心。牵牛避洗耳，卧著桂枝阴。","dynasty":"宋代","title":"荆州即事药名诗八首"}
{"author":"黄庭坚","content":"往日三语掾，解道将无同。我观李校书，超迈有古风。谈道屡入微，闭门长蒿蓬。谁能赏远韵，太守似安丰。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"山川围宴坐，日月转庭隅。般若寻常事，如来卧起俱。多闻成外道，只是守凡夫。欲听虚空教，须弥作鼓桴。","dynasty":"宋代","title":"明叔惠示二颂"}
{"author":"黄庭坚","content":"西风脱叶静林柯，浅水扁舟阁半河。落日游鱼穿镜面，中秋明月涨金波。由来白发生无种，岂似青山保不磨。胜事只愁樽酒尽，莫言争奈醉人何。","dynasty":"宋代","title":"河舟晚饮呈陈说道"}
{"author":"黄庭坚","content":"丁未同升乡里贤，别离寒暑未推迁。萧条羁旅深穷巷，蚤晚声名上细毡。碧嶂清江原有宅，白鱼黄雀不论钱。槟榔一斛何须得，李氏弟兄佳少年。","dynasty":"宋代","title":"次韵胡彦明同年羇旅京师寄李子飞三章一章道"}
{"author":"黄庭坚","content":"祁寒不可怨，天道自平分。及尔春风来，四肢有馀温。丈夫力如虎，为人行灌园。椒兰工壅蔽，未可怨芳荪。寒鱼守穷辙，蒙呴一沫恩。一朝被湔祓，吹毛见瘢痕。","dynasty":"宋代","title":"次韵感春五首其三"}
{"author":"黄庭坚","content":"戴郎台上镜面平，达人大观因我名。何时燕爵贺新屋，唤取竹枝歌月明。","dynasty":"宋代","title":"题大云仓达观台二首"}
{"author":"黄庭坚","content":"虚心观万物，险易极变态。皮毛剥落尽，惟有真实在。侍中乃珥貂，御史则冠豸。照影或可羞，短蓑钓寒濑。","dynasty":"宋代","title":"次韵杨明叔见饯十首其八"}
{"author":"黄庭坚","content":"紫极宫中三百楹，道人独藏一神屋。开轩纳息星月明，时有白云来伴宿。","dynasty":"宋代","title":"龟壳轩"}
{"author":"黄庭坚","content":"当年游侠成都路，黄犬苍鹰伐狐兔。二十始肯为儒生，行寻丈人奉巾屦。千江渺然万山阻，抱衣一囊遍处处。或持剑挂宰上回，亦有酒罢壶中去。昨来禅榻寄曲肱，上雨傍风破环堵。何时鲲化北溟波，好在豹隐南山雾。","dynasty":"宋代","title":"和范信中寓居崇宁还雨二首"}
{"author":"黄庭坚","content":"人间处处犹崔子，岂忍更令三径荒。谁与老翁同避世，桃花源里捕鱼郎。","dynasty":"宋代","title":"题归去来图二首"}
{"author":"黄庭坚","content":"才似谪仙惟欠酒，情如宋玉更逢秋。相看领会一谈胜，注目长江天际流。","dynasty":"宋代","title":"赠石敏若"}
{"author":"黄庭坚","content":"风枝雨叶瘠土竹，龙蹲虎踞苍藓石。东坡老人翰林公，醉时吐出胸中墨。","dynasty":"宋代","title":"题子瞻画竹石"}
{"author":"黄庭坚","content":"柳径雨著绵，竹斋风陨箨。屏处人事少，晴余鸟声乐。诗卷堕我前，谓从天上落。君有古人风，诗如古人作。箪瓢谢膏粱，翰墨化糟粕。误蒙东海观，吾浅乃可酌。真成闻道百，自谓莫己若。谢生石韫玉，志尚本丘壑。虽无首阳粟，饮水亦不恶。跫然何时来，为我一发药。","dynasty":"宋代","title":"奉答子高见赠十韵"}
{"author":"黄庭坚","content":"诗来清吹拂衣巾，句法词锋觉有神。今日相看青眼旧，他年肯作白头新。文如雾豹容窥管，气似灵犀可辟尘。慙愧相期在台省，无心枯木岂能春。","dynasty":"宋代","title":"次韵奉答文少激推官纪赠二首"}
{"author":"黄庭坚","content":"廖侯言如不出口，铨量古今胆如斗。度越崔张与二班，古风萧萧笔追还。前日辞家来射策，声名藉甚诸公间。华阴白云锁千嶂，胜日一谈谁能赏。君不见曩时子产识然明，知音郁郁闭佳城。勿以匣中之明月，计较粪上之朝荣。我去丘园十年矣，种桑可蚕犊生子。使年七十今中半，安能朝四暮三浪忧喜。据席谈经只强颜，不安时论取讥弹。爱君草木同臭味，颇似瓜葛相依攀。我有仙方煮白石，何时期君蓝田山。","dynasty":"宋代","title":"再答明略二首"}
{"author":"黄庭坚","content":"阮籍醉睡不论昏，刘伶鸡肋避尊拳。至今凛凛有生气，饮酒真成不愧天。","dynasty":"宋代","title":"谢答闻善二兄九绝句"}
{"author":"黄庭坚","content":"穆然而啸，毗尼藏也。熙然而温，同尘相也。默然而说，法中龙象也。知文知武，染衣将相也。渊然而深，饱儒术也。悠然而思，入诗律也。钵囊如空，不受实也。室中生光，无长物也。十有七年，为法城堑也。五十八夏，圭璋无玷也。斩然而秀，出火宅也。漻然而化，薪火息也。子孙绳绳，奉承丹青。眸子睟明，吾观其役物之智。袖手微笑，人挹其临财之清。","dynasty":"宋代","title":"宝梵大师真赞"}
{"author":"黄庭坚","content":"欲聘石室碑，小诗委庭下。颇似山阴写道经，虽与群鹅不当价。画沙无地觅锥锋，点勘永和书法同。人言外论殊不尔，勿持明冰照夏虫。","dynasty":"宋代","title":"吉老两和示戏答"}
{"author":"黄庭坚","content":"丽姬封人子，弄影爱朝日。晋国始得之，泣涕甘首疾。忧危与安乐，一生谁能必。同床食刍豢，乃悔沾襟失。","dynasty":"宋代","title":"次韵晁元忠西归十首其四"}
{"author":"黄庭坚","content":"鹏飞逼塞满空虚，蚊睫安巢却有余。腊月火烧三界尽，从来灰里拨真如。","dynasty":"宋代","title":"和程德裕颂五首"}
{"author":"黄庭坚","content":"屋山啼乌儿当归，玉钗罥蛛郎马嘶。去时灯火正月半，阶前雪消萱草齐。","dynasty":"宋代","title":"考试局与孙元忠博士竹间对窗夜闻元忠通书声"}
{"author":"黄庭坚","content":"高哉孔孟如秋月，万古清光仰照临。千里特来求骥马，两生於此敌南金。文章最怨随人後，道德无多只本心。废轸断弦尘漠漠，起予惆怅伯牙琴。","dynasty":"宋代","title":"赠谢敞王博喻"}
{"author":"黄庭坚","content":"雪霁草木动，春融烟景和。嘉晨掩关坐，如此节物何。同游得二子，晤对不在多。","dynasty":"宋代","title":"丙寅十四首效韦苏州"}
{"author":"黄庭坚","content":"人间处处犹崔子，岂忍更令三径荒。谁与老翁同避世，桃花源里捕鱼郎。","dynasty":"宋代","title":"题归去来图二首"}
{"author":"黄庭坚","content":"元祐宗臣考十科，公居八九未为多。功名身后无瑕点，孝友生知不琢磨。","dynasty":"宋代","title":"叔父给事挽词十首其一"}
{"author":"黄庭坚","content":"宗盟有妓能歌舞，宜醉尊罍。待约新醅。车上危坡尽要推。西邻三弄争秋月，邀勒春回。个里声催。铁树枝头花也开。","dynasty":"宋代","title":"采桑子（赠黄中行）"}
{"author":"黄庭坚","content":"万事不理问伯始，藉甚声名南郡胡。远孙白头坐郎省，乞身归来犹好书。手抄万卷未阁笔，心醉六经还荷鉏。愿公借我藏书目，时送一鸱开鏁鱼。","dynasty":"宋代","title":"闻致政胡朝请多藏书以诗借书目"}
{"author":"黄庭坚","content":"少年有功翰墨林，中岁作吏几陆沈。庖丁解牛妙世故，监市履狶知民心。万里书来儿女瘦，十月山行冰雪深。梦魂和月绕秦陇，汉节落毛何处寻。","dynasty":"宋代","title":"寄上叔父夷仲三首"}
{"author":"黄庭坚","content":"三晋山河数十州，频年水旱不能秋。我公出把司农节，粟麦还于地上流。","dynasty":"宋代","title":"叔父给事挽词十首"}
{"author":"黄庭坚","content":"金声而玉振，从本用圣学。石师所未讲，赤子有先觉。丝直则为弦，可射可以乐。竹笋不成芦，白珪元抱璞。匏瓜不能匏，其裔犹为瓟。土俗颇暖姝，西笑长安乐。革无五声材，终然应宫角。木人得郢工，鼻端乃可斲。","dynasty":"宋代","title":"侯元功问讲学之意"}
{"author":"黄庭坚","content":"上客休辞酒浅深。素儿歌里细听沈。粉面不须歌扇掩，闲静，一声一字总关心。花外黄鹂能密语。休诉。有花能得几时斟。画作远山临碧水。明媚。梦为胡蝶去登临。","dynasty":"宋代","title":"定风波·上客休辞酒浅深"}
{"author":"黄庭坚","content":"空名不系身轻重，此道当如命废兴。彷佛古人前日事，解衣扪虱对青灯。","dynasty":"宋代","title":"漫书呈几复三首"}
{"author":"黄庭坚","content":"龙焙东风鱼眼汤，个中即是白云乡。更煎双井苍鹰爪，始耐落花春日长。","dynasty":"宋代","title":"戏答荆州王充道烹茶四首"}
{"author":"黄庭坚","content":"学省非簿领，卧痾常闭关。雨余楼阁静，风晚鸟乌还。赏逐四时改，心安一味闲。古人虽已往，不废仰高山。","dynasty":"宋代","title":"呻吟斋睡起五首呈世弼"}
{"author":"黄庭坚","content":"七均师无声，五和常主淡。芸芸观此归，一德贯真滥。梦临秋江水，鱼虾避窥瞰。明月本无心，谁令作寒监。","dynasty":"宋代","title":"和邢惇夫秋怀十首"}
{"author":"黄庭坚","content":"命轻人鮓瓮头船，日瘦鬼门关外天。北人堕泪南人笑，青壁无梯闻杜鹃。","dynasty":"宋代","title":"梦李白诵竹枝词三叠"}
{"author":"黄庭坚","content":"香醉山中夏木阴，来禽磊磊承风雾。山鸟冲飞堕圣前，小僧澡雪羞时供。胡奴知是说法时，故奉金炉听时事。有说法相无言说，无说无闻是真说。","dynasty":"宋代","title":"南山罗汉赞十六首"}
{"author":"黄庭坚","content":"苍崖万仞。下有奔雷千百阵。自古危哉。谁遣西园漝麽来。猿啼云杪。破梦一声巫峡晓。苦唤悉生。不是西园作麽平。","dynasty":"宋代","title":"减字木兰花"}
{"author":"黄庭坚","content":"都城碍飞鸟，军幕卧貔貅。紫葚知蚕老，黄云见麦秋。接天双阙起，伏地九河流。耆老深望幸，銮舆不好游。","dynasty":"宋代","title":"次韵公定世弼登北都东楼四首其三"}
{"author":"黄庭坚","content":"廖侯劝我酒，此亦雅所爱。中年刚制之，常惧作灾怪。连台盘拗倒，故人不相贷。谁能知许事，痛饮且一快。","dynasty":"宋代","title":"以酒渴爱江清作五小诗寄廖明略学士兼简初和"}
{"author":"黄庭坚","content":"外物攻伐人，钟鼓作声气。待渠弓箭尽，我自味无味。宴安衽席间，蛟鳄垂涎地。君子履微霜，即知坚冰至。","dynasty":"宋代","title":"又和二首"}
{"author":"黄庭坚","content":"饥思河鲤与河鲂，喝思蔗浆玉碗凉。冬愿纯绵对阴雪，夏愿绉絺度盛阳。万端作计身愁苦，一事不谐鬓苍浪。调笑天街吟海燕，藜羹脱粟非公狂。","dynasty":"宋代","title":"古风次韵答初和甫二首"}
{"author":"黄庭坚","content":"丹楹刻桷上峥嵘，表里江山路眼平。晓日成霞张锦绮，青林多露缀珠缨。人如旋磨观群蚁，田似围棋据一枰。对案昏昏迷簿领，暂来登览见高明。","dynasty":"宋代","title":"题安福李令朝华亭"}
{"author":"黄庭坚","content":"倒海弄明月，伐山茹芝英。婆娑一世间，浩荡怀友生。佳人貂襜褕，眉宇秋江晴。胸怀府万物，器识谢群英。赠我白雪弦，此意少人明。别怀数弦望，相思何时平。犹忆把樽酒，夜谈尽传更。","dynasty":"宋代","title":"答余洪范"}
{"author":"黄庭坚","content":"清润玉泉冰，高明秋景晴。妙年勤翰墨，银鉤烂纵横。蓝田生美璞，未琢价连城。思为万乘器，柱下贵晚成。","dynasty":"宋代","title":"柳闳展如子瞻甥也其才德甚美有意于学故以桃"}
{"author":"黄庭坚","content":"晴波鸂鶒漾潭隈，能使游人判不回。风入园林寒漠漠，日移宫殿影枚枚。未尝绿蚁何妨拨，宿戒红妆莫待催。缺月西南光景少，仍须挽取烛笼来。","dynasty":"宋代","title":"赵令答诗约携山妓见访"}
{"author":"黄庭坚","content":"小德有为因有累，至神无用故无功。须知广大精微处，不在存亡得失中。","dynasty":"宋代","title":"杂诗四首"}
{"author":"黄庭坚","content":"春工调物似盐梅，一一根中生意回。风日安排催岁换，丹青次第与花开。","dynasty":"宋代","title":"再次前韵"}
{"author":"黄庭坚","content":"久狎渔樵作往还，晓风宫殿梦催班。邻娃似与春争道，酥滴花枝彩剪幡。","dynasty":"宋代","title":"再次前韵"}
{"author":"黄庭坚","content":"酒有全功笔有神，可将心付白头新。春盘一任人争席，莫道前衔是近臣。","dynasty":"宋代","title":"再次前韵"}
{"author":"黄庭坚","content":"穷奇投有北，鸿鹄止丘隅。我已魑魅御，君方燕雀俱。道应无蒂芥，学要尽工夫。莫斩猿狙杙，明堂待栋桴。","dynasty":"宋代","title":"再次韵"}
{"author":"黄庭坚","content":"吾观三江五湖口，汤汤谁能议升斗。物诚有之士则然，晚得廖子喜往还。学如云梦吞八九，文如壮士开黄间。十年呻吟江湖上，青枫白鸥付心赏。未减北郭汉先生，五府交书不到城。相者举肥骥空老，山中无人桂自荣。君既不能如锺世美，匦函上书动天子。且向华阴郡下作参军，要令公怒令公喜。君不见晁家乐府可管弦，惜无倾城为一弹。从军补掾百僚底，九关虎豹何由攀。男儿身健事未定，且莫著书藏名山。","dynasty":"宋代","title":"再次韵呈廖明略"}
{"author":"黄庭坚","content":"夏云凉生土囊口，周鼎汤盘见科斗。清风古气满眼前，乃是户曹报章还。只今书生无此语，已在贞元元和间。一夫鄂鄂独无望，千夫唯唯皆论赏。野人泣血漫相明，和氏之璧无连城。参军拄笏看云气，此中安知枯与荣。我梦浮天波万里，扁舟去作鸱夷子。两士风流对酒樽，四无人声鸟语喜。梦回扰扰仍世间，心如伤弓怯虚弹。不堪市井逐乾没，且愿朋旧相追攀。寄声小掾笃行李，落日东面空云山。","dynasty":"宋代","title":"再次韵呈明略并寄无咎"}
{"author":"黄庭坚","content":"水宿风餐甚劳苦，勉旃吾子富春秋。我愧疲民欲归去，麦田春雨把锄头。","dynasty":"宋代","title":"再次韵答吉老二首"}
{"author":"黄庭坚","content":"贤劳王事一归休，霜落园林失九秋。想得君家乌鹊喜，蛛丝萦绕玉搔头。","dynasty":"宋代","title":"再次韵答吉老二首"}
{"author":"黄庭坚","content":"虿尾银钩写珠玉，剡藤蜀茧照松烟。似逢海若谈秋水，始觉醯鸡守瓮天。何日清扬能觌面，只今黄落又凋年。万钱买酒从公醉，一鉢行歌听我颠。","dynasty":"宋代","title":"再次韵奉答子由"}
{"author":"黄庭坚","content":"今日仆姑晴自语，愁阴前日雪铺床。三冬一雨禾头湿，百斛几痕牛领疮。民欲与翁归作腊，公方无事可开场。相勤冻坐真成恶，愧我偷闲饱太仓。","dynasty":"宋代","title":"再次韵和吉老"}
{"author":"黄庭坚","content":"庆云十六升龙样，国老元年密赐来。披拂龙纹射牛斗，外家英鉴似张雷。","dynasty":"宋代","title":"以潞公所惠拣芽送公择次旧韵"}
{"author":"黄庭坚","content":"蛮烟雨里红千树，逐水排痰肘後方。莫笑忍饥穷县令，烦君一斛寄槟榔。","dynasty":"宋代","title":"几道复觅槟榔"}
{"author":"黄庭坚","content":"阳山老藤截玉肪，乌田翠竹避寒光。罗侯包赠室生白，明于机上之流黄。愧无征南虿尾手，为写黄门急就章。罗侯相见无杂语，苦问沩山有无句。春草肥牛脱鼻绳，菰蒲野鸭还飞去。故将藤面乞伽陀，愿草惊蛇起风雨。长诗脱纸落秋河，要知溪工下手处。却将冰幅展似君，震旦花开第一祖。","dynasty":"宋代","title":"奉答茂衡惠纸长句"}
{"author":"黄庭坚","content":"江山复重兮朋友失，长处幽篁兮隔离天日。鸟声无人兮我友来即，久矣不闻德人之言兮，为余发药。嘉若人兮甚好修，兰薰而时发兮，水刚德而用柔。有璞连城，方谟匠兮，忍其与斗筲议之。螫吾手而不砭兮，举百体而弃之。为民父母兮，灼子之肤，何能忍。顾白日临辰兮，臣何爱不与俱来。古之人偿责言兮，虽九死其犹未悔。虹气贯斗牛兮，岂用俗人之町畦。予爱兰而莫与予佩兮，曰斯其不情。帝关九牡兮，照下土孔明。予将观东海兮，蛙说予以坎井。盍尝视吾宝兮，兹有重于岑鼎。予欲金玉汝兮，汝既金玉。揭日月以适四方兮，殆而按剑以为戮。雁以不鸣烹，木以材而斲。天下皆羿兮，矢来无乡，惟应以无名之朴。","dynasty":"宋代","title":"予欲金玉汝赠黄从善"}
{"author":"黄庭坚","content":"黄落山川知晚秋，小虫催女献功裘。老松阅世卧云壑，挽著沧江无万牛。","dynasty":"宋代","tags":"写景，抒怀，仕途，感慨","title":"秋思寄子由"}
{"author":"黄庭坚","content":"轻风袅断沈烟炷。霏微尽日寒塘雨。残绣没心情。鸟啼花外声。离愁难自制。年少乖盟誓。寂寞掩朱门。罗衣空泪痕。","dynasty":"宋代","title":"菩萨蛮"}
{"author":"黄庭坚","content":"病懒百事废，不惟书问疏。新诗苦招唤，是日锁直庐。潢污深一尺，大道覆行车。晴夜遥相似，秋堂对望舒。","dynasty":"宋代","title":"次韵答王四"}
{"author":"黄庭坚","content":"雨余花色倍鲜明，最是春深多晚晴。美酒壮人如敌国，千金一笑买倾城。","dynasty":"宋代","title":"再和元礼春怀十首"}
{"author":"黄庭坚","content":"陆沈百世师，寄食鲁柳下。我今见诸孙，风味窥大雅。大雅久不作，图王忽成霸。伟哉居移气，兰鲍在所化。","dynasty":"宋代","title":"柳闳展如子瞻甥也其才德甚美有意于学故以桃"}
{"author":"黄庭坚","content":"伟邛崃之美竹，初发迹於(左牛右羊)(左牛右可)。有山而不险，有水而无波。金声而玉节，故贯四时而不改其柯。郭子遗我，扶余涧阿。坐则倚胡床棐几，行则随青笠绿蓑。吾衰也久矣，视尔畏友。予琢予磨，百世以俟圣人而不惑，则涪皤不负筇竹。危而不扶，颠而不持，惟筇竹之负涪皤。","dynasty":"宋代","title":"筇竹颂"}
{"author":"黄庭坚","content":"天下放玄虚，谁知与道俱。唯余范武子，乃是晋诸儒。","dynasty":"宋代","title":"读晋史"}
{"author":"黄庭坚","content":"千古人心指下传，杨姝烟月过年年。不知心向谁边切，弹尽松风欲断弦。","dynasty":"宋代","title":"太平州作二首"}
{"author":"黄庭坚","content":"海角芳菲留不住。笔下风生，吹入青云去。仙籍有名天赐与。致君事业安排取。要识世间平坦路。当使人人，各有安身处。黑发便逢尧舜主。笑人白首耕南亩。","dynasty":"宋代","title":"蝶恋花"}
{"author":"黄庭坚","content":"月中笑语。万里同依光景住。天水相围。相见无因梦见之。诸儿娟秀。儒学传家渠自有。自作秋衣。渐老先寒人未知。","dynasty":"宋代","title":"减字木兰花·月中笑语"}
{"author":"黄庭坚","content":"暮发白下地，暝投观山宿。横溪赤栏桥，一径入松竹。野僧如惊麏，避堂具灯烛。我眠兴视夜，部曲始炊熟。笕水烟际鸣，万籁入秋木。平生萧洒兴，本愿终涧谷。世累渐逼人，如垢不沐靧。已成它翁为，作吏长碌碌。","dynasty":"宋代","title":"宿观山"}
{"author":"黄庭坚","content":"日边置论诚深矣，圣处时中乃得之。莫作秋虫促机杼，贫家能有几絇丝。","dynasty":"宋代","title":"往岁过广陵值早春尝作诗云春风十里珠帘卷彷"}
{"author":"黄庭坚","content":"麟有趾而不踶，仁哉麟哉。有定而不抵，仁哉麟哉。有角而不触，仁哉麟哉。今之人，一朝之忿以触人，灭身辱亲。呜呼，人中有兽，兽中有人。","dynasty":"宋代","title":"麟趾赞"}
{"author":"黄庭坚","content":"诗入鸡林市，书邀道士鹅。云间晏公子，风月兴如何。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"江南一雁横秋水。叹咫尺、断行千里。回纹机上字纵横，欲寄远、凭谁是。谢客池塘春都未。微微动、短墙桃李。半阴才暖却清寒，是瘦损、人天气。","dynasty":"宋代","title":"留春令·江南一雁横秋水"}
{"author":"黄庭坚","content":"秋阴细细压茅堂，吟虫啾啾昨夜凉。雨开芭蕉新闲旧，风撼篔簹宫应商。砧声已急不可缓，檐景既短难为长。狐裘断缝弃墙角，岂念晏岁多繁霜。茅堂索索秋风发，行遶空庭紫苔滑。蛙号池上晚来雨，鹊转南枝夜深月。翻手覆手不可期，一死一生交道绝。湖水无端浸白云，故人书断孤鸿没。","dynasty":"宋代","tags":"秋天，抒怀，友情，组诗","title":"秋怀二首"}
{"author":"黄庭坚","content":"纷纷不可耐，君子有忧之。鞅掌诚庄语，贤劳似怨诗。颓波阅砥柱，浊水得摩尼。知我无枝叶，刳心只有皮。","dynasty":"宋代","title":"陈荣绪惠示之字韵诗推奖过实非所敢当辄次高"}
{"author":"黄庭坚","content":"不出入州县。席上作乐府长句劝酒庾郎三九常安乐。使有万钱无处著。徐熙小鸭水边花，明月清风都占却。朱颜老尽心如昨。万事休休休莫莫。樽前见在不饶人，欧舞梅歌君更酌。欧、梅，当时二妓也。","dynasty":"宋代","title":"木兰花令"}
{"author":"黄庭坚","content":"元龙湖海二，毁誉略相半。下床卧许君，上床自永叹。丈夫属有念，人物非所玩。坐令结欢客，化为烟雾散。武功有大略，亦复寡朋伴。咏歌思见之，长夜鸣曷旦。东南望彭门，官道平如案。简书束缚人，一水不能乱。斯文媲秬鬯，可用圭瓒盥。诚求活国医，何忍弃和缓。开疆日百里，都内钱朽贯。铭功甚俊伟，乃见儒生懦。且当置是事，勿使冰作炭。上帝群玉府，道家蓬莱馆。曲肱夏簟寒，炙背冬屋暖。只令文字垂，万世星斗粲。","dynasty":"宋代","title":"见子瞻粲字韵诗和答三人四返不困而愈崛奇辄"}
{"author":"黄庭坚","content":"陈侯大雅姿，四壁不治第。碌碌盆盎中，见此古罍洗。薄饭不能羹，墙阴老春荠。惟有文字性，万古抱根柢。我学少师承，坎井可窥底。何因蒙赏味，相享当牲醴。试问求志君，文章自有体。玄钥锁灵台，渠当为君启。","dynasty":"宋代","title":"次韵秦觏过陈无己书院观鄙句之作"}
{"author":"黄庭坚","content":"柴门扃兮，牛羊下来其已久。四壁立兮，蛩螿太息不可听。夜冉冉兮斗魁委柄若授人，天寥寥兮河汉风浪西南倾。山川悠远兮，谁独不共此明月。维德人不见兮，采薇蕨于江之南。风露寒兮，薇蕨既老而苦涩。江道险难兮，不知先生之何食。往予窥道而见兮，俯甘井以解渴。天地施我生兮，先生厚我德。水波无津兮，即拯我舟杭。路微径绝兮，又翦我荆棘。秉道要而置对兮，一与而九夺。曾不更刀兮，破肯綮於胸中。湛湛兮如长江之吐月，霏霏兮若旋盘之落屑。会鉏鋙於一堂兮，曾不侮予以色辞。星翻翻其争光兮，观北斗之运四时。维回首之日浅兮，又穿鼻而伏皂。乘流下兮，忽不自识其阙遗。悲去日之既往兮，爱是日之方来。有玉於橐兮，师以为王所之□□□□不谟献之，维令之莫予琢之。起望天极南兮，□□□□予马。恐蓍龟之远兮，入鲍肆不知其化。子歌犁□□余心兮，为而三叹其一和。微子之昌言兮，殆莫振余过。已矣乎，芳兰无泽兮岁遒，众芳歇兮曷予佩之求。绝万里兮吾以子牛，横大川兮吾以子舟。窃悲吾子之多暇日兮，愁嗟黄落如郢客之见秋。","dynasty":"宋代","title":"秋思"}
{"author":"黄庭坚","content":"涧底长松风雨寒，冈头老柏颜色悦。天生草木臭味同，同盛同衰见冰雪。君莫爱清江百尺船，刀锯来谋岁寒节。千林无叶草根黄，苍髯龙吟送日月。","dynasty":"宋代","title":"何氏悦亭咏柏"}
{"author":"黄庭坚","content":"与世自少味，闭关非有心。戎葵一笑粲，露井百尺深。著书洒风雨，枯笔束如林。苏公叹妙墨，逼人太駸駸。","dynasty":"宋代","title":"次韵文潜休沐不出二首"}
{"author":"黄庭坚","content":"众生堕八难，身心俱丧失。惟有一念在，能呼观世音。火坑与刀山，猛兽诸毒药。众苦萃一身，呼者常不痛。何用呼菩萨，当自救痛者，不烦观音力。众生以二故，一身受众苦。若能真不二，则是观世音。八万四千人，同时俱起救。","dynasty":"宋代","title":"观音赞"}
{"author":"黄庭坚","content":"不问主人来看竹，小溪风物似家林。春供馈妇几番笋，夏与行人百亩阴。直气虽冲云汉上，高材终恐斧斤寻。截竿可举北溟钓，欲赠溪翁谁姓任。","dynasty":"宋代","title":"陈氏园咏竹"}
{"author":"黄庭坚","content":"俗士得失重，舍龟观朵颐。六经成市道，驵侩以为师。吾学淡如水，载行欲安之。惟有无心子，白云相与期。","dynasty":"宋代","title":"以同心之言其臭如兰为韵寄李子先其三"}
{"author":"黄庭坚","content":"势压湖南可长雄，胸吞云梦略从容。北船未尝睹巨丽，复阁重楼天际逢。","dynasty":"宋代","title":"鄂州南楼书事四首"}
{"author":"黄庭坚","content":"南人羁旅不成归，梦绕南枝与北枝。安得孤根连夜发，要当雪月并明时。","dynasty":"宋代","title":"又寄王立之"}
{"author":"黄庭坚","content":"环滁皆山也。望蔚然深秀，琅琊山也。山行六七里，有翼然泉上，醉翁亭也。翁之乐也。得之心、寓之酒也。更野芳佳木，风高日出，景无穷也。游也。山肴野蔌，酒洌泉香，沸筹觥也。太守醉也。喧哗众宾欢也。况宴酣之乐、非丝非竹，太守乐其乐也。问当时、太守为谁，醉翁是也。","dynasty":"宋代","tags":"写景，写山，抒怀","title":"瑞鹤仙·环滁皆山也"}
{"author":"黄庭坚","content":"庵摩勒，西土果。霜后明珠颗颗。凭玉兔，捣香尘。称为席上珍。号余甘，争奈苦。临上马时分付。管回味，却思量。忠言君试尝。","dynasty":"宋代","title":"更漏子（余甘汤）"}
{"author":"黄庭坚","content":"春风马上梦，樽酒故人持。犹作狂时语，邻家乞侍儿。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"黄落委庭观九州，虫声日夜戒衣裘。金钱满地无人费，一斛明珠薏苡秋。","dynasty":"宋代","title":"平原宴坐二首"}
{"author":"黄庭坚","content":"陈子善学问，正色鉏其骄。束身居言前，析理在意标。心随出处乐，性与寂寞超。安安而雅雅，不以行险徽。王良驭骥子，冉弱六辔调。自吾与之游，忘味如闻韶。志道斯近神，庄生说承蜩。顾恐陈子止，谁能中道要。我求一饭饱，黄绶强折腰。取舍不由己，悲哉马衔镳。长啸天地闲，搔首独无聊。雅约青山云，伊人与逍遥。有如渝此盟，白日尚昭昭。平时多英豪，楚楚在本朝。吾徒固长物，分当老箪瓢。","dynasty":"宋代","title":"赠陈公益"}
{"author":"黄庭坚","content":"鹏飞鲲化未即逍遥游，龙章凤姿终作广陵散。湓浦炉边督数钱，故人陆沉心可见。气与神兵上斗牛，诗如晴雪濯江汉。把咏公诗阖且开，旁无知音面墙叹。我今废书迷簿领，鱼蠹笔锋蛛网砚。六年国子无寸功，犹得江南万家县。客来欲语谁与同，令人熟寐触屏风。窃食仰愧冥冥鸿，少年所期如梦中。江头酒贱樽屡空，南山有田岁不逢。相思夜半涕无从，千金公亦费屠龙。","dynasty":"宋代","title":"次韵和答孔毅甫"}
{"author":"黄庭坚","content":"黄金捍拨春风手。帘幕重重音韵透。梅花破萼便回春，似有黄鹂鸣翠柳。晓妆未惬梅添就。玉笋捧杯离钿袖。会拚千日笑尊前，他日相思空损寿","dynasty":"宋代","title":"木兰花令"}
{"author":"黄庭坚","content":"新春江上使星回，不为离人寄早梅。爱惜幽香意如此，一樽岂是等闲来。","dynasty":"宋代","title":"饮南禅梅下戏题"}
{"author":"黄庭坚","content":"人生欲长存，日月不肯迟。百年风吹过，忽成甘蔗滓。传闻上世士，烹饵草木滋。千秋垂绿发，每恨不同时。李侯好方术，肘後探神奇。金樱出皇坟，刺橐览霜枝。寒窗司火候，古鼎冻胶饴。初尝不可口，醇酒和味宜。至今身七十，孺子色不衰。田中按耘鉏，孙息亲抱持。却笑邻舍公，未老须杖藜。","dynasty":"宋代","title":"和孙公善李仲同金樱饵唱酬二首"}
{"author":"黄庭坚","content":"扶醉三竿日，题诗一研埃。张罗门带雪，投辖井生苔。待得成丘陇，谁能把酒杯。常应黄菊畔，怅望白衣来。","dynasty":"宋代","title":"次韵闻善"}
{"author":"黄庭坚","content":"水嬉者游鱼，林乐者啼鸟。志士仁人观其大，薪翁笱妇利其小。有美一人，独燕居万物之表。","dynasty":"宋代","title":"岩下放言五首之池亭"}
{"author":"黄庭坚","content":"壮气南山若可排，今为野马与尘埃。清谈落笔一万字，白眼举觞三百杯。周鼎不酬康瓠价，豫章元是栋梁材。眷然挥涕方城路，冠盖当年向此来。","dynasty":"宋代","title":"过方城寻七叔祖旧题"}
{"author":"黄庭坚","content":"山林与心违，日月使鬓换。儒衣相诟病，文字奉娱玩。自古非一秦，六籍盖多难。诗书或发冢，熟念令人惋。秦君锐本学，骥子已血汗。相期骖天衢，伯乐尝一盼。士为欲心缚，寸勇辄尺懦。要当观此心，日照云雾散。扶疏万物影，宇宙同璀璨。置规岂惟君，亦自警弛慢。","dynasty":"宋代","title":"晁张和答秦觏五言予亦次韵"}
{"author":"黄庭坚","content":"无心经世网，有道藏丘山。养生息天黥，艺木印岁寒。德人墙九仞，强学窥一斑。张侯大雅质，结发闯儒关。奇赢或谐偶，老大尝艰难。筑亭上云雨，日月转朱栏。床敷听万籁，我家颇宽闲。牧牛有坦途，亡羊自多端。市声鏖什枕，常以此心观。","dynasty":"宋代","title":"平阴张澄居士隐处三诗之仁亭"}
{"author":"黄庭坚","content":"筠焙熟香茶，能医病眼花。因甘野夫食，聊寄法王家。石钵收云液，铜缾煮露华。一瓯资舌本，吾欲问三车。","dynasty":"宋代","title":"寄新茶与南禅师"}
{"author":"黄庭坚","content":"江雨蒙蒙作小寒，雪飘五老发毛斑。城中咫尺云横栈，独立前山望後山。","dynasty":"宋代","title":"驻舆遣人寻访後山陈德方家"}
{"author":"黄庭坚","content":"驽骀无长涂，一月始千里。骅骝嘶清风，只在一日耳。诗酒废书史，诸友勿自疑。甯为驽骀懒，当效骅骝嘶。疏水必有源，析薪必有理。不须明小辨，所贵论大体。生死命有制，富贵天取裁。傥能领真意，何有於我哉。讨论销白日，圣知在黄卷。自此宜数来，作诗情缱绻。","dynasty":"宋代","title":"戏赠诸友"}
{"author":"黄庭坚","content":"几片云如薛公鹤，精神态度不曾齐。安知陇鸟樊笼密，便觉南鹏羽翼低。风散又成千里去，夜寒应上九天栖。坐来改变如苍狗，试欲挥毫意自迷。","dynasty":"宋代","title":"次韵雨丝云鹤二首"}
{"author":"黄庭坚","content":"桃李阴中五兄弟，扶将白发共传杯。风吹一雁忽南去，空得平安书信回。","dynasty":"宋代","title":"次韵李士雄子飞独游西园折牡丹忆弟子奇二首"}
{"author":"黄庭坚","content":"翕翕一日炎，耽耽万年永。四海仰首观，顷复归根静。时雨泻玉除，潢流涨天井。性不耐衣冠，入门疏远请。煮饼卧北窗，保此已徼幸。空余见贤心，忍渴望梅岭。","dynasty":"宋代","title":"次韵答晁无咎见赠"}
{"author":"黄庭坚","content":"春意渐归芳草。故国佳人，千里信沈音杳。雨润烟光，晚景澄明，极目危栏斜照。梦当年少。对樽前、上客邹枚，小鬟燕赵。共舞雪歌尘，醉里谈笑。花色枝枝争好。鬓丝年年渐老。如今遇风景，空瘦损、向谁道。东君幸赐与，天幕翠遮红绕。休休，醉乡岐路，华胥蓬岛。","dynasty":"宋代","title":"逍遥乐"}
{"author":"黄庭坚","content":"晋地无戎卧贼曹，民兵赐笏解弓刀。六年讲武儒冠在，不踏金门著战袍。","dynasty":"宋代","title":"叔父给事挽词十首"}
{"author":"黄庭坚","content":"市骨蕲千里，量珠买娉婷。驽骀参逸驾，西子泣深屏。吾人材高秀，胸次列渭泾。严能喜剧部，持节按祥刑。萑蒲稍衰息，郡县或空囹。读书头愈白，见士眼终青。今时斤斧地，虚次待发硎。早晚紫微禁，占来有使星。","dynasty":"宋代","title":"寄忠玉提刑"}
{"author":"黄庭坚","content":"柳外花中百鸟喧，相媒相和隔春烟。黄昏寂寞无言语，恰似人归鏁管弦。","dynasty":"宋代","title":"观化十五首"}
{"author":"黄庭坚","content":"济岱有佳人，肌肤若冰雪。我愿从之游，补我黥与刖。了不解人嗔，真成一痴绝。栎社定颓然，聊用神吾拙。","dynasty":"宋代","title":"寄晁元中十首"}
{"author":"黄庭坚","content":"莫去沙边学钓鱼，莫将百丈作辘轳。清江濯足窗下坐，燕子日长宜读书。","dynasty":"宋代","title":"侄梠随知命舟行"}
{"author":"黄庭坚","content":"中原日月九夷知，不用禽胡衅鼓旗。更向天阶舞干羽，降书剩破一年迟。","dynasty":"宋代","title":"次韵游景叔闻洮河捷报寄诸将四首"}
{"author":"黄庭坚","content":"襞积蓝光刻削成，主人题作正南屏。身更万事已头白，相对百年终眼青。烟雨数峰当隐几，林塘一带是中庭。红尘车马无因到，石壁松门本不扃。","dynasty":"宋代","title":"次韵和台源诸篇九首之南屏山"}
{"author":"黄庭坚","content":"从师学道鱼千里，盖世成功黍一炊。日日倚门人不见，看尽林乌反哺儿。","dynasty":"宋代","title":"欸乃歌二章戏王穉川"}
{"author":"黄庭坚","content":"客愁非一种，历乱如蜜房。食甘念慈母，衣绽怀孟光。我家犹北门，王子渺湖湘。寄书无雁来，衰草漫寒塘。故人哀王孙，交味耐久长。置酒相暖热，惬于冬饮汤。吾侪痴绝处，不减顾长康。得闲枯木坐，冷日下牛羊。坐有稻田衲，颇薰知见香。胜谈初亹亹，修绠汲银床。声名九鼎重，冠盖万夫望。老禅不挂眼，看蜗书屋梁。韵与境俱胜，意将言两忘。出门事衮衮，斗柄莫昂昂。月色丽双阙，雪云浮建章。苦寒无处避，惟欲酒中藏。","dynasty":"宋代","title":"次韵答叔原会寂照房呈稚川"}
{"author":"黄庭坚","content":"灵宫窈窕兮寒夜永，篁打造天兮明月下影，木叶陨霜兮秋声动。我以岁莫起视夜兮，北山饮予斗柄。幽人拂琴而当予，曰夫子则锺期，尝试刳心而为之听。若有人兮亦既修，宴衽席之言兮不知其子之齐圣。嘉孝子之心终无已兮，不忍忘初之戒命人则不语兮弦则语，客有变容而涕洟，奄不知哀之来处。悲乎痛哉！葛屦翦翦兮絺綌凉凉，衣则风兮车上霜，天云愁兮空山四野，竭九河湔涕痕兮，忽承睫其更下。嫠不忧其纬兮，恤楚社之不血食。尽子职而不我爱兮，终非父母之本心。天高地厚施莫报兮，固自有物以至今。雉雊鸡乳兮，麋鹿解角。天性则然兮，无有要约。哀号中野兮，於父母又何求。我行于野兮，不敢有履声。恐亲心为予动兮，是以有履霜之忧。古人之骨朽矣，匪斯今也。蹙然如动乎其指，浩然如生乎其心也。声音之发，勾其深也。枯薪三尺，惟学林也。","dynasty":"宋代","title":"听履霜操"}
{"author":"黄庭坚","content":"暖律温风何处饶，莫言先上绿杨条。梢头红糁杏花发，瓮面浮蛆酒齐销。吏事困人如缚虎，君诗入手似闻韶。直须扶病营春事，老味难将少壮调。","dynasty":"宋代","title":"次韵答蒲元礼病起"}
{"author":"黄庭坚","content":"灵宫苍烟荫老柏，风吹霜空月生魄。群鸟得巢寒夜静，市井收声虚室白。少年抱琴为予来，乃是天台桃源未归客。危冠匡坐如无傍，弄弦铿铿灯烛光。谁言伯牙绝弦锺期死，泰山峨峨水汤汤。春天百鸟语撩乱，风荡杨花无畔岸。微霠愁猿抱山木，玄冬孤鸿度云汉。斧斤丁丁空谷樵，幽泉落涧夜萧萧。十二峰前巫峡雨，七八月後钱塘潮。孝子流离在中野，羁臣归来哭亡社。空床思妇感蠨蛸，暮年遗老依桑柘。人言此曲不堪听，我怜酷解写人情。悲歌浩叹弦欲断，翻作恬淡雍容声。五弦横坐岩廊静，薰风南天厚民性。人言帝力何有哉，凤凰麒麟舞虞咏。我思五代如探汤，真人指挥定四方。昭陵仁心及虫蚁，百蛮九译觇天光。极知功高乐未称，谁能持此献乐正。贱臣疏远安敢言，且欲空江寒滩静。渔艇幽人知我心悠哉，更作严陵在钓台。吾知之矣师且止，安得长竿入手来。","dynasty":"宋代","title":"西禅听戴道士弹琴"}
{"author":"黄庭坚","content":"公才如洪河，灌注天下半。风日未尝撄，昼夜圣所叹。名世二十年，穷无歌舞玩。入宫又见妒，徒友飞鸟散。一饱事难谐，五车书作伴。风雨暗楼台，鸡鸣自昏旦。虽非锦绣赠，欲报青玉案。文似离骚经，诗窥关雎乱。贱生恨学晚，曾未奉巾盥。昨蒙双鲤鱼，远托郑人缓。风义薄秋天，神明还旧贯。更磨荐祢墨，推挽起疲懦。忽忽未嗣音，微阳归候炭。仁风从东来，拭目望斋馆。鸟声日日春，柳色弄晴暖。漫有酒盈樽，何因见此粲。","dynasty":"宋代","title":"见子瞻粲字韵诗和答三人四返不困而愈崛奇辄"}
{"author":"黄庭坚","content":"一年中秋最明月，也照贫家门户来。清光适从人意满，壶觞政为诗社开。秋空高明万物静，此时乃见天地性。广文官舍非吏曹，况得数子发嘉兴。千古风流有诗在，百忧坐忘知酒圣。露华侵衣寒耿耿，绝胜永夏处深甑。人生此欢良独难，夜如何其看斗柄。王甥俊气横九州，樽前为予商声讴。松烟洒落成珠玉，溪藤卷舒烂银钩。北门楼卤地险壮，金堤浊河天上流。离宫殿阁碍飞鸟，霸业池台连秃鶖。当日西园湛清夜，冠盖追随皆贵游。使臣词句高突兀，慷慨悲壮如曹刘。我於人闲触事懒，身世江湖一白鸥。空余诗酒兴不浅，尚能呻吟卧糟邱。偶然青衫五斗米，夺去黄柑千户侯。永怀丹枫树微脱，洞庭潇湘晚风休。晴波上下挂明镜，棹歌放船空际浮。不须乞灵向沈谢，清兴自与耳目谋。江山於人端有助，君不见至今宋玉传悲秋。期君异时明月夜，把酒岳阳黄鹤楼。","dynasty":"宋代","title":"和世弼中秋月咏怀"}
{"author":"黄庭坚","content":"先皇凭玉几，末命寄元勋。宾日行黄道，攀髯上白云。四时成岁律，五色补天文。不谓堂堂去，今为马鬣坟。","dynasty":"宋代","title":"王文恭公挽词二首其一"}
{"author":"黄庭坚","content":"句法俊逸清新，词源广大精神。建安才六七子，开元数两三人。","dynasty":"宋代","title":"再用前韵赠子勉四首"}
{"author":"黄庭坚","content":"一声望帝花片飞，万里明妃雪打围。马上胡儿那解听，琵琶应道不如归。","dynasty":"宋代","title":"梦李白诵竹枝词三叠"}
{"author":"黄庭坚","content":"穠李四弦风拂席，昭华三弄月侵床。我无红袖堪娱夜，正要青奴一味凉。","dynasty":"宋代","title":"赵子充示竹夫人诗盖凉寝竹器憩臂休膝似非夫"}
{"author":"黄庭坚","content":"穴居木处，相安以饮食生。渴饥爱憎，无师而自能。其皮之美也，自立辟。其肉之肴也，故多兵。风林露壑，伐木丁丁。雄雌同声，去之远而犹鸣。彼其不同臭味，故眴目而相惊。惟虫能虫，惟虫能天。余是以觏万物之情。","dynasty":"宋代","title":"易生画麞猿猴獾赞"}
{"author":"黄庭坚","content":"城西冷叟半忙閒，人道王阳得早还。四望楼台皆我有，一原花竹住中间。初无狗盗窥篱落，底事蛾眉失锁关。每为朝天三十里，时时惊枕梦催班。","dynasty":"宋代","title":"懋宗奉议有佳句咏冷庭叟野居庭坚于庭叟有十八年之旧故次韵赠之"}
{"author":"黄庭坚","content":"先皇凭玉几，末命寄元勋。宾日行黄道，攀髯上白云。四时成岁律，五色补天文。不谓堂堂去，今为马鬣坟。","dynasty":"宋代","title":"王文恭公挽词二首其一"}
{"author":"黄庭坚","content":"此翁家世印累累，平生俯视造物儿。堪笑痴人不省悮，犹说此翁真个痴。","dynasty":"宋代","title":"书蔡秀才屏风颂四首"}
{"author":"黄庭坚","content":"栽松道者身先老，放下锄头好再来。八万四千关捩子，与公一个锁匙开。","dynasty":"宋代","title":"再答静翁并以筇竹一枝赠行四首"}
{"author":"黄庭坚","content":"从师学道鱼千里，盖世成功黍一炊。日日倚门人不见，看尽林乌反哺儿。","dynasty":"宋代","title":"欸乃歌二章戏王穉川"}
{"author":"黄庭坚","content":"岳阳楼上春已归，湖中鸿雁拍波飞。布帆天阔随鸟道，石林风冕吹人衣。春水初生及马腹，浮滩欲上西山麓。遥看绝岭秀云松，上有垂萝暗溪谷。沙眠草啮性不骄，侧身注目鸣相招。林间瞥过星烁烁，原上独立风萧萧。君不见中原真种胡尘没，南行市骨何仓卒。秪收力健载征夫，肯向时危辨奇骨。即令贡马西北来，东西坊监屯云开。纷然驽骥同秣，尔可不忧四蹄脱。","dynasty":"宋代","title":"伯时彭蠡春牧图"}
{"author":"黄庭坚","content":"方怀味谏轩中果，忽见金盘橄榄来。想共余甘有瓜葛，苦中真味晚方回。","dynasty":"宋代","title":"谢王子予送橄榄"}
{"author":"黄庭坚","content":"金欲百鍊刚，不欲绕指柔。石羊卧荒草，一世如蜉蝣。丝成蚕自缚，智成龟自囚。竹箭天与美，岂愿作嚆矢。匏枯中笙竽，不用系墙隅。土偶与木偶，未用相贤愚。革辙要合道，覆车还不好。木讷赤子心，百巧令人老。","dynasty":"宋代","title":"古意赠郑彦能八音歌"}
{"author":"黄庭坚","content":"灵宫苍烟荫老柏，风吹霜空月生魄。群鸟得巢寒夜静，市井收声虚室白。少年抱琴为予来，乃是天台桃源未归客。危冠匡坐如无傍，弄弦铿铿灯烛光。谁言伯牙绝弦锺期死，泰山峨峨水汤汤。春天百鸟语撩乱，风荡杨花无畔岸。微霠愁猿抱山木，玄冬孤鸿度云汉。斧斤丁丁空谷樵，幽泉落涧夜萧萧。十二峰前巫峡雨，七八月後钱塘潮。孝子流离在中野，羁臣归来哭亡社。空床思妇感蠨蛸，暮年遗老依桑柘。人言此曲不堪听，我怜酷解写人情。悲歌浩叹弦欲断，翻作恬淡雍容声。五弦横坐岩廊静，薰风南天厚民性。人言帝力何有哉，凤凰麒麟舞虞咏。我思五代如探汤，真人指挥定四方。昭陵仁心及虫蚁，百蛮九译觇天光。极知功高乐未称，谁能持此献乐正。贱臣疏远安敢言，且欲空江寒滩静。渔艇幽人知我心悠哉，更作严陵在钓台。吾知之矣师且止，安得长竿入手来。","dynasty":"宋代","title":"西禅听戴道士弹琴"}
{"author":"黄庭坚","content":"春将祠事出门扉，宫殿参差缭翠微。清晓风烟迷部曲，小蹊桃杏挂冠衣。叶公在昔真龙去，王令何时白鹤归。糟魄相传漫青史，独怀千古对容徽。","dynasty":"宋代","title":"春祀分得叶公庙双凫观"}
{"author":"黄庭坚","content":"不待烹茶唤睡回，天官两宰和诗来。清如接笕通春溜，快似挥刀斫怒雷。","dynasty":"宋代","title":"吏"}
{"author":"黄庭坚","content":"假守富春公，秋毫听民词。夙夜临公厅，归卧酸体肢。李侯来馈药，期以十日知。深中护灵根，金鏁祕玉（上竹下氏）。不须许斧子，辛勤采玉芝。我方困健讼，挝翁争一锥。不能鸣弦坐，颇似巫马期。敢乞刀圭余，归和卯饮卮。傥令忧民病，从此得国医。","dynasty":"宋代","title":"和孙公善李仲同金樱饵唱酬二首"}
{"author":"黄庭坚","content":"我观江南山，如目不受垢。忆食江南薇，子独于我厚。在北思江山，如怀冰雪颜。千峰上云雨，岑绝何由攀。当时喜文章，各有儿子气。尔来颔须白，有儿能拜起。读书浩湖海，解意开春冰。成山更崇崛，顾我丑丘陵。白玉著石中，与物本落落。泾渭相将流，世不名清浊。乞言既不易，赠言良独难。古来得道人，挂舌屋壁间。牧羊金华道，载酒太玄宅。支颐听晤语，愿君喙三尺。我行风雨夜，船窗闻远鸡。故人不可见，故人心可知。","dynasty":"宋代","title":"赠别李端叔"}
{"author":"黄庭坚","content":"丘壑诗书虽数穷，田园芋栗颇时丰。小桃源口雨繁红，春溪蒲稗没凫翁。投身世网梦归去，摘山鼓声雷隐空。秋堂一笑共灯火，与公草大臭味同。安用茗浇垒块胸，他日过饭随家风，买鱼贯柳鸡著笼。更当力贫开酒椀，走谒邻翁称子本。","dynasty":"宋代","title":"再答冕仲"}
{"author":"黄庭坚","content":"酒有全功笔有神，可将心付白头新。春盘一任人争席，莫道前衔是近臣。","dynasty":"宋代","title":"再次前韵"}
{"author":"黄庭坚","content":"上党良家子，挽强如屈肘。三十学春秋，岂为莎车首。谁言冯光禄，不如甘延寿。虽无千户封，乃得六龙友。","dynasty":"宋代","title":"咏伯时画冯奉世所获大宛象龙图"}
{"author":"黄庭坚","content":"抹裙彩凤盘宫锦，插鬓真珠络贝多。酒恶花愁梦多魇，灵砂犀角费频魔。","dynasty":"宋代","title":"再和元礼春怀十首"}
{"author":"黄庭坚","content":"陈侯学诗如学道，又似秋虫噫寒草。日晏肠鸣不俛眉，得意古人便忘老。君不见向来河伯负两河，观海乃知身一蠡。旅床争席方归去，秋水黏天不自多。春风吹园动花鸟，霜月入户寒皎皎。十度欲言九度休，万人丛中一人晓。贫无置锥人所怜，穷到无锥不属天。呻吟成声可管弦，能与不能安足言。","dynasty":"宋代","title":"赠陈师道"}
{"author":"黄庭坚","content":"饥思河鲤与河鲂，喝思蔗浆玉碗凉。冬愿纯绵对阴雪，夏愿绉絺度盛阳。万端作计身愁苦，一事不谐鬓苍浪。调笑天街吟海燕，藜羹脱粟非公狂。","dynasty":"宋代","title":"古风次韵答初和甫二首"}
{"author":"黄庭坚","content":"至人来有会，吾道本无家。阅世鱼行水，遗书鸟印沙。斋孟香佛饭，法席雨天花。时有清谈胜，还同叹永嘉。","dynasty":"宋代","title":"次韵吉老知命同游青原二首"}
{"author":"黄庭坚","content":"谢公所筑埭，未叹曲池平。苏州来赋诗，句与秋气清。僧构擅空阔，浮光飞栋甍。维斗天司南，其下百渎倾。贝宫产明月，含泽遍诸生。槃礴淮海间，风烟侵十城。籁箫吹木末，浪波沸庖烹。我来杪摇落，霜清见鱼行。白鸥远飞来，得我若眼明。佳人归何时，解衣绕厢荣。","dynasty":"宋代","title":"外舅孙莘老守苏州留诗斗野亭庚申十月庭坚和"}
{"author":"黄庭坚","content":"静后，小葫芦入大葫芦。”又云：“大葫芦干枯，小葫芦行沽。一住金仙宅，一住黄公垆。有此通大道。无此令人老。不问恶与好，两葫芦俱倒。”或请以此意倚声律作词，使人歌之，为作渔家傲踏破草鞋参到了。等闲拾得衣中宝。遇酒逢花须一笑。长年少。俗人不用瞋贫道。何处青旗夸酒好。醉乡路上多芳草。提著葫芦行未到。风落帽。葫芦却缠葫芦倒。","dynasty":"宋代","title":"渔家傲"}
{"author":"黄庭坚","content":"济岱有佳人，肌肤若冰雪。我愿从之游，补我黥与刖。了不解人嗔，真成一痴绝。栎社定颓然，聊用神吾拙。","dynasty":"宋代","title":"寄晁元中十首"}
{"author":"黄庭坚","content":"胜地东林十八公，庐山千古一清风。渊明岂是难拘束，正与白莲出处同。","dynasty":"宋代","title":"东林寺二首"}
{"author":"黄庭坚","content":"斋合寒麝薰，书帙映斜景。偶来樽俎同，延此笑言顷。宫线添尺余，朝来日未永。一醉解语花，万事画地饼。要似虎头痴，何须樗里瘿。","dynasty":"宋代","title":"饮润父家"}
{"author":"黄庭坚","content":"藉甚宣城郡，风流数贡毛。霜林收鸭脚，春网荐琴高。共理须良守，今年辍省曹。平生割鸡手，聊试发硎刀。试说宣城郡，停杯且细听。晚楼明宛水，春骑簇昭亭。稏丰圩户，桁杨卧讼庭。谢公歌舞处，时对换鹅经。","dynasty":"宋代","tags":"叙事，地名，赞美","title":"送舅氏野夫之宣城二首"}
{"author":"黄庭坚","content":"都城碍飞鸟，军幕卧貔貅。紫葚知蚕老，黄云见麦秋。接天双阙起，伏地九河流。耆老深望幸，銮舆不好游。","dynasty":"宋代","title":"次韵公定世弼登北都东楼四首"}
{"author":"黄庭坚","content":"老农年饥望人腹，想见四溟森雨足。林回投璧负婴儿，岂闻烹儿翁不哭。未论万户无炊烟，蛛丝蜗涎经杼轴。使君闵雪无肉味，煮饼青蒿下盐菽。岂云剪爪宜侵肌，霜不杀草仍故绿。幽灵奰贔西山雾，牲肥酒香神未渎。得微往从董父餐，宁当罪系葛陂渊。卜择祠官齐博士，暴露致告苍崖颠。请天行泽不汲汲，尔亦枯鱼过河泣。生鹅斩颈血未乾，风马云车坐相及。百里旌旗洒玉花，使君义动龙蛇蛰。老农欢喜有春事，呼儿饭牛理蓑笠。博士勿叹从公疲，明年麦饭滑流匙。","dynasty":"宋代","title":"次韵子瞻与舒尧文祷雪雾猪泉唱和"}
{"author":"黄庭坚","content":"　　士之才德盖一国，则曰国士；女之色盖一国，则曰国色；兰之香盖一国，则曰国香。自古人知贵兰，不待楚之逐臣而后贵之也。兰甚似乎君子，生于深山薄丛之中，不为无人而不芳；雪霜凌厉而见杀，来岁不改其性也。是所谓“遁世无闷，不见是而无闷”者也。兰虽含香体洁，平居与萧艾不殊。清风过之，其香蔼然，在室满室，在堂满堂，所谓含章以时发者也。　　然兰蕙之才德不同，世罕能别之。予放浪江湖之日久，乃尽知其族。盖兰似君子，蕙似士大夫，大概山林中十蕙而一兰也。《离骚》曰：“予既滋兰之九畹，又树蕙之百亩。”是以知不独今，楚人贱蕙而贵兰久矣。兰蕙丛出，莳以砂石则茂，沃以汤茗则芳，是所同也。至其发花，一干一花而香有余者兰，一干五七花而香不足者蕙。蕙虽不若兰，其视椒则远矣，世论以为国香矣。乃曰“当门不得不锄”，山林之士，所以往而不返者耶！","dynasty":"宋代","tags":"辞赋精选，咏物，写花，品格，寓人","title":"书幽芳亭记"}
{"author":"黄庭坚","content":"半烟半雨溪桥畔，渔翁醉着无人唤。疏懒意何长，春风花草香。江山如有待，此意陶潜解。问我去何之，君行到自知。","dynasty":"宋代","tags":"春天，写景，感叹，命运","title":"菩萨蛮·半烟半雨溪桥畔"}
{"author":"黄庭坚","content":"八月十七日，同诸生步自永安城楼，过张宽夫园待月。偶有名酒，因以金荷酌众客。客有孙彦立，善吹笛。援笔作乐府长短句，文不加点。断虹霁雨，净秋空，山染修眉新绿。桂影扶疏，谁便道，今夕清辉不足？万里青天，姮娥何处，驾此一轮玉。寒光零乱，为谁偏照醽醁？年少从我追游，晚凉幽径，绕张园森木。共倒金荷，家万里，难得尊前相属。老子平生，江南江北，最爱临风笛。孙郎微笑，坐来声喷霜竹。","dynasty":"宋代","tags":"宋词三百首，豪迈，写雨，写景，抒怀","title":"念奴娇·断虹霁雨"}
{"author":"黄庭坚","content":"半世交亲随逝水，几人图画入凌烟？春风春雨花经眼，江北江南水拍天。欲解铜章行问道，定知石友许忘年。脊令各有思归恨，日月相催雪满颠。","dynasty":"宋代","tags":"春天，相思，友情，抒怀","title":"次元明韵寄子由"}
{"author":"黄庭坚","content":"小桃灼灼柳鬖鬖，春色满江南。雨晴风暖烟淡，天气正醺酣。山泼黛，水挼蓝，翠相搀。歌楼酒旆，故故招人，权典青衫。","dynasty":"宋代","tags":"春天，写景","title":"诉衷情·小桃灼灼柳鬖鬖"}
{"author":"黄庭坚","content":"万里黔中一漏天，屋居终日似乘船。及至重阳天也霁，催醉，鬼门关外蜀江前。莫笑老翁犹气岸，君看，几人黄菊上华颠？戏马台南追两谢，驰射，风流犹拍古人肩。","dynasty":"宋代","tags":"励志","title":"定风波·次高左藏使君韵"}
{"author":"黄庭坚","content":"环滁皆山也。望蔚然深秀，琅琊山也。山行六七里，有翼然泉上，醉翁亭也。翁之乐也。得之心、寓之酒也。更野芳佳木，风高日出，景无穷也。游也。山肴野蔌，酒洌泉香，沸筹觥也。太守醉也。喧哗众宾欢也。况宴酣之乐、非丝非竹，太守乐其乐也。问当时、太守为谁，醉翁是也。","dynasty":"宋代","tags":"写景，写山，抒怀","title":"瑞鹤仙·环滁皆山也"}
{"author":"黄庭坚","content":"凌波仙子生尘袜，水上轻盈步微月。是谁招此断肠魂，种作寒花寄愁绝。含香体素欲倾城，山矾是弟梅是兄。坐对真成被花恼，出门一笑大江横。","dynasty":"宋代","tags":"咏物，写花","title":"王充道送水仙花五十支"}
{"author":"黄庭坚","content":"槐绿低窗暗，榴红照眼明。玉人邀我少留行。无奈一帆烟雨、画船轻。柳叶随歌皱，梨花与泪倾。别时不似见时情。今夜月明江上、酒初醒。","dynasty":"宋代","tags":"写景，离别","title":"南歌子·槐绿低窗暗"}
{"author":"黄庭坚","content":"诸将说封侯，短笛长歌独倚楼。万事尽随风雨去，休休，戏马台南金络头。催酒莫迟留，酒味今秋似去秋。花向老人头上笑，羞羞，白发簪花不解愁。","dynasty":"宋代","tags":"感慨，人生，坎坷","title":"南乡子·诸将说封侯"}
{"author":"黄庭坚","content":"想见苏耽携手僊，青山桑柘冒寒烟。骐驎堕地思千里，虎豹憎人上九天。风雨极知鸡自晓，雪霜宁与菌争年。何时确论倾樽酒，医得儒生自圣颠。","dynasty":"宋代","title":"再次韵寄子由"}
{"author":"黄庭坚","content":"李侯诗律严且清，诸生赓载笔纵横。句中稍觉道战胜，胸次不使俗尘生。山绕楼台钟鼓晚，江触石矶踸杵鸣。锁江主人能致酒，愿渠久住莫终更。","dynasty":"宋代","title":"再次韵兼简履中南玉三首"}
{"author":"黄庭坚","content":"江津道人心源清，不系虚舟尽日横。道机禅观转万物，文采风流被诸生。与世浮沈惟酒可，随人忧乐以诗鸣。江头一醉岂易得，事如浮云多变更。","dynasty":"宋代","title":"再次韵兼简履中南玉三首"}
{"author":"黄庭坚","content":"锁江亭上一樽酒，山自白云江自横。李侯短褐有长处，不与俗物同条生。经术貂蝉续狗尾，文章瓦釜作雷鸣。古来寒士但守节，夜夜抱关听五更。","dynasty":"宋代","title":"再次韵兼简履中南玉三首"}
{"author":"黄庭坚","content":"隆儒殿阁对横经，咫尺清都雨露零。见说文星环北极，人间无路仰天庭。","dynasty":"宋代","title":"再次韵四首"}
{"author":"黄庭坚","content":"风櫺倒影日光寒，尧日当中露正乾。殿上给扶鸣汉履，螭头簪笔见秦冠。","dynasty":"宋代","title":"再次韵四首"}
{"author":"黄庭坚","content":"万国归心天不言，诸儒争席异临轩。圣功典学形歌颂，更觉曹刘不足吞。","dynasty":"宋代","title":"再次韵四首"}
{"author":"黄庭坚","content":"延和西路古槐阴，不隔朝宗夙夜心。公有胸中五色线，平生补衮用功深。","dynasty":"宋代","title":"再次韵四首"}
{"author":"黄庭坚","content":"名教自乐地，思君相与娱。囊锥见末疾，椟玉待时沽。雨歇鸣鸠树，薰销睡鸭炉。不来应梦起，子学□啼歈。","dynasty":"宋代","title":"再次韵戏赠道夫"}
{"author":"黄庭坚","content":"梁州一曲当时事，记得曾拈玉笛吹。端正楼空春昼永，小桃犹学淡燕支。","dynasty":"宋代","title":"和陈君仪读太真外传五首"}
{"author":"黄庭坚","content":"猩毛束笔鱼网纸，松柎织扇清相似。动摇怀袖风雨来，想见僧前落松子。张侯哦诗松韵寒，六月火云蒸肉山。持赠小君聊一笑，不须射雉彀黄间。","dynasty":"宋代","title":"戏和文潜谢穆父松扇"}
{"author":"黄庭坚","content":"女三为粲当献王，三珍同盘乃得尝。甘泉下浇藜苋肠，令我诗句挟风霜。小人食珍敢取足，都城一饭炊白玉。赐钱千万民犹饥，雪後排檐冻银竹。","dynasty":"宋代","title":"再答景叔"}
{"author":"黄庭坚","content":"花光寺下对云沙，欲把轻舟小钓车。更看道人烟雨笔，乱峰深处是吾家。","dynasty":"宋代","title":"题花光画山水"}
{"author":"黄庭坚","content":"潜鱼愿深渺，渊明无由逃。彭泽当此时，沈冥一世豪。司马寒如灰，礼乐卯金刀。岁晚以字行，更始号元亮。凄其望诸葛，肮脏犹汉相。时无益州牧，指挥用诸将。平生本朝心，岁月阅江浪。空余时语工，落笔九天上。向来非无人，此友独可尚。属予刚制酒，无用酌杯盎。欲招千载魂，斯文或宜当。","dynasty":"宋代","tags":"写人，赞美","title":"宿旧彭泽怀陶令"}
{"author":"黄庭坚","content":"恭惟同自出，累世复通家。惠沫沾枯涸，忠规补过差。胸中明玉石，仕路困风沙。尚有平生酒，秋原洒菊花。","dynasty":"宋代","title":"黄颍州挽词三首其一"}
{"author":"黄庭坚","content":"倒著接（上四下离）吾素风，当时酩酊似山公。且看小槛新花蕊，休泥他家晚菊丛。顾笑千金延客醉，解酲五斗为君空。欢娱尽属少年事，白发欺人作老翁。","dynasty":"宋代","title":"再赠陈季张拒霜花二首之二"}
{"author":"黄庭坚","content":"独弄参军无鼓笛，右军池里泛渔舟。岂知剑外雍熙老，收得黄巢折剑头。","dynasty":"宋代","title":"答雍熙光老颂"}
{"author":"黄庭坚","content":"陶令舍中有名酒，无日不为父老倾。四座欢欣观酒德，一灯明暗又诗成。","dynasty":"宋代","title":"谢答闻善二兄九绝句"}
{"author":"黄庭坚","content":"济岱有佳人，肌肤若冰雪。我愿从之游，补我黥与刖。了不解人嗔，真成一痴绝。栎社定颓然，聊用神吾拙。","dynasty":"宋代","title":"寄晁元忠十首其七"}
{"author":"黄庭坚","content":"螺甲割昆仑耳，香材屑鹧鸪斑。欲雨鸣鸠日永，下帷睡鸭春闲。","dynasty":"宋代","title":"有惠江南帐中香者戏答六言二首"}
{"author":"黄庭坚","content":"客从潭府渡河梁，籍甚传夸静照堂。正苦穷年对尘土，坐令合眼梦湖湘。市门晓日鱼虾白，邻舍秋风橘柚黄。去马来舟争岁月，老僧元不下胡床。","dynasty":"宋代","title":"客自潭府来称明因寺僧作静照堂求予作"}
{"author":"黄庭坚","content":"墙下蓬蒿地，儿童课剪除。蔓莴随分种，杞菊未须锄。河水传烽火，交州报捷书。无能落閒处，惭愧饱春蔬。","dynasty":"宋代","title":"呻吟斋睡起五首呈世弼其五"}
{"author":"黄庭坚","content":"洗钵寻思去，论诗匡鼎来。鸦窥锡处井，鱼泳钓时台。垂足收亲子，存身亘劫灰。僧雏手金钥，一为道人开。","dynasty":"宋代","title":"次韵吉老知命同游青原二首"}
{"author":"黄庭坚","content":"道人尝恨未灰心，儒士苦爱读书眼。要须玄览照镜空，莫作白鱼钻蠹简。阅人朦胧似有味，看字昏涩尤宜懒。范侯年少百夫雄，言行一一无可柬。看君眸子当了然，乃称胸次常坦坦。如何有物食明月，泪睫陨珠衣袖满。金篦刮膜会有时，汤熨取快术诚短。君不见岳头懒瓒一生禅，鼻涕垂颐渠不管。","dynasty":"宋代","title":"次韵元实病目"}
{"author":"黄庭坚","content":"张侯堂堂身八尺，老大无机如汉阴。猛摩虎牙取吞噬，自叹日月不照临。策名日已污轩冕，逃去未必焚山林。我评君才甚高妙，孤竹截管空桑琴。四十未曾成老翁，紫髯垂颐郁森森。眉宇之间见风雅，蓝田烟雾生球琳。胸中垒块正须酒，东海可揽北斗斟。古人已悲铜雀上，不闻向时清吹音。百年毁誉付谁定，取醉自可结舌瘖。使公系腰印如斗，驷马高盖驱駸駸。亲朋改观婢仆敬，成都男子宁异今。又言屋底甚悬磬，儿婚女嫁取千金。古来圣贤多不饱，谁能独无父母心。众雏堕地各有命，强为百草忧春霖。艾封人子暗目睫，与王同床悔沾襟。陇鸟入笼左右啄，终日思归碧山岑。一生能几开口笑，何忍更遣百虑侵。忽投雄篇写逸兴，仰占乾文动奎参。自陈使酒尝骂坐，惜予不与朋盍簪。君材蜀锦三千丈，要在刀尺成衣衾。南朝例有风流廦，楚地俗多词赋淫。屈原离骚岂不好，只今漂骨沧江浔。正令夷甫开三窟，猎以我道皆成禽。温恭忠厚神所劳，于鱼得计岂厌深。丈夫身在要勉力，岂有吾子终陆沈。鄙人相士盖多矣，勿作蔡泽笑噤吟。","dynasty":"宋代","title":"次韵答张沙河"}
{"author":"黄庭坚","content":"往时河北盗横行，白昼驱人取城郭。唯闻不犯郑冠氏，犬卧不惊民气乐。秖今化民作锄耰，田舍老翁百不忧。铜章去作福昌县，山中读书民有秋。福昌爱民如父母，当官不扰万事举。用才之地要得人，眼中虚席十四五。不知诸公用心许，鲁恭卓茂可人否。","dynasty":"宋代","title":"送郑彦能宣德知福昌县"}
{"author":"黄庭坚","content":"佛记一切贤圣众，皆以无为有差别。如来乃至阿罗汉，同入涅盘三昧海。二乘设不见此理，是则波旬颠倒想。稽首迦诺迦伐蹉，看花结印同无相。","dynasty":"宋代","title":"南山罗汉赞十六首"}
{"author":"黄庭坚","content":"方广庵名了了，了了更著庵庶。又要涪翁作颂，且图锦上添花。若问只今了未，更须侍者煎茶。","dynasty":"宋代","title":"了了庵颂"}
{"author":"黄庭坚","content":"翠屏临研滴，明窗翫寸阴。意境可千里，摇落江上林。百醉歌舞罢，四郊风雪深。将军貂狐暖，士卒多苦心。","dynasty":"宋代","title":"子瞻题狄引进雪林石屏要同作"}
{"author":"黄庭坚","content":"去年新霁独凭栏，山似樊姬拥髻鬟。个里宛然多事在，世间摇望但云山。","dynasty":"宋代","title":"甯子与追和予岳阳楼诗复次韵二首"}
{"author":"黄庭坚","content":"日晴桑叶绿宛宛，春蚕忽忽都成茧。缲车宛转头绪多，相思如此心乱何。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白纻四时歌其二"}
{"author":"黄庭坚","content":"明窗槃礴万物表，写出人间真乘黄。邂逅今身犹姓李，可非前世江都王。","dynasty":"宋代","title":"题伯时天育骠骑图二首其二"}
{"author":"黄庭坚","content":"大阿罗汉宾度罗，奉持末後如来印。日中一钵千家饭，处处作佛事饶益。以我身心五分香，作光明云雨大千。取火燃香世界主，能遍法界唯心办。","dynasty":"宋代","title":"南山罗汉赞十六首"}
{"author":"黄庭坚","content":"范公太史僚，山立乃先达。发挥百代史，管以六经辖。投身转岭海，就木乃京洛。仲子见长沙，且用慰饥渴。","dynasty":"宋代","title":"晚泊长沙示秦处度范元实用寄明略和父韵五首"}
{"author":"黄庭坚","content":"浓云骤雨。巫峡有情来又去。今夜天开。不与姮娥作伴来。清光无外。白发老人心自会。何处歌楼。贪看冰轮不转头。","dynasty":"宋代","title":"减字木兰花"}
{"author":"黄庭坚","content":"李侯湖海士，瓜葛附婚友。平生各转蓬，未曾接樽酒。寄声维劳勤，江路常永久。节物居然秋，蜕虫悲高柳。传闻辟学馆，鼓士荐豚韭。能使珥笔黔，稍知忠信有。骄虎缩爪距，诗礼开户牖。事胜感邦人，伐山谋不朽。武功笔如椽，文字烂琼玖。谓予有书癖，摹篆写科斗。不珍金石刻，要我一挥肘。安知乃儿戏，敢传万世後。摩拂幼妇篇，慙非换鹅手。公其勤劳来，嘉政民父母。不用琢苍崖，丰碑在人口。","dynasty":"宋代","title":"寄上高李令怀道"}
{"author":"黄庭坚","content":"死心寮里有清新，把断黄河塞要津。一段风涛惊彻底，个中无我尔无人。梦惊蛇咬慞惶走，痛学寻医□有神。此是如来正法藏，觉来床上笑番身。","dynasty":"宋代","title":"寄清新二禅师颂其二"}
{"author":"黄庭坚","content":"仇侯能骑矍铄马，席上亦赋竞病诗。玄冬未雷苍蛇卧，玉山无年天马饥。三天荷戈对摇落，十倍乞弟亦可缚。何如万骑出河西，捕取弄兵黄口儿。","dynasty":"宋代","title":"戏答仇梦得承制"}
{"author":"黄庭坚","content":"兀然无事无改换，无事何须论一段。真心无散乱，他事不须断。过去已过去，未来何用算。兀然无事何曾有，人唤向外觅工夫，总是痴顽汉。粮不蓄一粒，逢饭但知骂。世间多事，人事相趁，浑不及我，不乐生天，亦不受福田。饥来一钵饭，困来展脚眠。愚人以为笑，智者谓之然。非愚亦非智，不是玄中玄。要去如是去，要住如是住。身披一破衲，脚著娘生袴。多言复多语，由来反相误。若欲度众生，无过且自度。莫漫求真佛，真佛不可见。妙性及灵台，何曾受薰链。心是无事心，面是娘生面。劫石可动摇，个中无改变。无事何须读文字，削除人我本，冥合个中意。削除人我本，冥合个中意。种种劳筋骨，不如林下睡兀兀。举头见日出，乞饭从头律。将功用功，展转冥蒙。取即不得，不取自通。吾有一言，绝虑忘缘，巧说不得用心传。更有一语，无过直与。细极毫末，大无方所。本自圆成，不劳机杼。世事悠悠，不如山丘。青松蔽日，碧涧常秋。山云当幕，夜月为勾。卧藤萝下，块石枕头。不朝天子，岂羡王侯。生死无虑，更复何忧。月水无形，我常只宁。万法皆尔，本自无生。兀然无事坐，春来草自青。","dynasty":"宋代","title":"法语"}
{"author":"黄庭坚","content":"生天生地常为主，此事惟应作者知。康济小民归一臂，屈伸由我更由谁。","dynasty":"宋代","title":"寄刘泗州"}
{"author":"黄庭坚","content":"固蒂深根且一邱，少时尝恐斧斤求。何人比拟明堂柱，几岁经营江汉洲。终以不才名四海，果然无祸阅千秋。空山万籁月明底，安得闲眠石枕头。","dynasty":"宋代","title":"次韵和台源诸篇九首其七灵椿台"}
{"author":"黄庭坚","content":"舫斋闻有小溪山，便是壶公谪处天。想听琐窗深夜雨，似看叶水上江船。瞻相白马津亭路，寂寞双凫古县前。舅氏知甥最疏嬾，折腰尘土解哀怜。","dynasty":"宋代","title":"次韵寄滑州舅州"}
{"author":"黄庭坚","content":"雨罢山泽明，日长花柳困。游丝上天衢，观物得无闷。时从顾曲人，笋馔酌春酝。季子未识面，想见眉目俊。新诗如鸣弦，快读开鄙吝。铜官鲁诸生，事道三无愠。比来工五字，句法妙何逊。枯棋覆吴图，青简玩秦烬。叶暗黄鸟时，风号报花信。遥仰吟思苦，江锦割向尽。应烦王公子，又破黄封印。","dynasty":"宋代","title":"元翁坐中见次元寄到和孔四饮王夔玉家长韵因"}
{"author":"黄庭坚","content":"霜须八十期同老，酌我仙人九酝觞。明月湾头松老大，永思堂下草荒凉。千林风雨莺求友，万里云天雁断行。别夜不眠听鼠啮，非关春茗搅枯肠。","dynasty":"宋代","title":"宜阳别元明用觞字韵"}
{"author":"黄庭坚","content":"八年不见，清都绛阙，望河汉、溶溶漾漾。年年牛女恨风波，拚此事、人间天上。野麋丰草，江鸥远水，老去惟便疏放。百钱端欲问君平，早晚具、归田小舫。","dynasty":"宋代","title":"鹊桥仙（次东坡七夕韵）"}
{"author":"黄庭坚","content":"春风十里珠帘捲，彷佛三生杜牧之。红药梢头初茧栗，扬州风动鬓成丝。","dynasty":"宋代","title":"过广陵值早春"}
{"author":"黄庭坚","content":"一原风俗异衣裘，流落来从绵上州。未到清明先禁火，还依桑下系千秋。","dynasty":"宋代","title":"观化十五首"}
{"author":"黄庭坚","content":"胡蝶双飞得意，偶然毕命网罗。群蚁争收坠翼，策勋归去南柯。","dynasty":"宋代","title":"蚁蝶图"}
{"author":"黄庭坚","content":"村落人家桃李枝，无言气味亦依依。可怜憔悴蓬蒿底，蜂蝶不知春又归。","dynasty":"宋代","title":"行迈杂篇六首"}
{"author":"黄庭坚","content":"直令南粤还归帝，谁谓匈奴不敢王。愿见推财多卜式，未须算赋似桑羊。","dynasty":"宋代","title":"和谢公定河朔漫成八首"}
{"author":"黄庭坚","content":"学省非簿领，卧痾常闭关。雨馀楼阁静，风晚鸟乌还。赏逐四时改，心安一味閒。古人虽已往，不废仰高山。","dynasty":"宋代","title":"呻吟斋睡起五首呈世弼其二"}
{"author":"黄庭坚","content":"能以一切声闻佛，能以法忍出世法。宴坐分身应十方，不取涅盘自饶益。伏住泥沙观止水，中有菩萨清凉月。无明风起作浪波，方会如来同觉海。","dynasty":"宋代","title":"南山罗汉赞十六首"}
{"author":"黄庭坚","content":"明眼空青，忘忧萱草，翠玉闲淡梳妆。小来歌舞，长是倚风光。我已逍遥物外，人冤道、别有思量。难忘处，良辰美景，襟袖有余香。鸳鸯。头白早，多情易感，红蓼池塘。又须得，樽前席上成双。些子风流罪过，都说与、明月空床。难拘管，朝云暮雨，分付楚襄王。","dynasty":"宋代","title":"满庭芳"}
{"author":"黄庭坚","content":"大隐在城市，此君真友生。根须辰日斸，笋要上番成。龙化葛陂去，凤吹阿阁鸣。草荒三径断，岁晚见交情。","dynasty":"宋代","title":"和师厚栽竹"}
{"author":"黄庭坚","content":"菩萨清凉月，游於毕究空。众生心水净，菩提影现中。忍观伏尘劳，波澄泥著底。八风动地来，尘劳还复起。觉海性澄圆，浪时无不浑。即浑即澄彻，个是涅盘门。","dynasty":"宋代","title":"澄心亭颂"}
{"author":"黄庭坚","content":"顿舟古铜官，昼夜风雨黑。洪波漰奔去，天地无限隔。船人谨维笮，何暇思挂席。凭江裂嵌空，中有暗水滴。洞视不敢前，潭潭蛟龙宅。网师登长鱣，贾我腥釜鬲。斑斑被文章，突兀喙三尺。言语竟不通，噞喁亦何益。魁梧类长者，卒以筌饵得。浮沉江湖中，波友永相失。有生甚苦相，细大更噉食。安得无垢称，对榻忘语默。","dynasty":"宋代","title":"阻风铜陵"}
{"author":"黄庭坚","content":"鲁中狂士邢尚书，本意扶日上天衢。惇夫若在镌此老，不令平地生崎岖。","dynasty":"宋代","title":"病起荆江亭即事十首其十"}
{"author":"黄庭坚","content":"络纬惊秋鸣唧唧，美人停灯中夜织。回文中有白头吟，人生难得相知心。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白紵四时歌"}
{"author":"黄庭坚","content":"平生受用，三尺吹毛。欢喜斩新，拾得孟劳。梦中唤起，犹自忉忉。我王库中，无如是刀","dynasty":"宋代","title":"还神冈圆首座戒刀颂"}
{"author":"黄庭坚","content":"千林摇落照秋空，忽散穠花在眼中。蝶绕蜂随俱入座，君家女手化春风。","dynasty":"宋代","title":"史彦升送春花"}
{"author":"黄庭坚","content":"挽船逆牵九牛尾，寸步关梁论万里。淮山终日只对面，与船低昂如角抵。水工爬涉未曾去，远者盈寻近盈咫。长堤夜射千丈潭，疾雷不及先掩耳。吾人犹困坎井泥，何算鲑虾著尘滓。我家诗翁坐长歌，险阻艰难实经履。稍寻牛豕畦疃行，始得村落鱼菜市。风榆雨柳愁杀人，日西月东若流水。忽然槌鼓催发船，入门驩甚折屐齿。道逢耦耕试借问，往往见谓知津矣。十年奔走营晓炊，家居暖席能得几。此行干蛊维叔父，攻苦食辛等醇醴。官筒之诗邺城下，孝友恳恻见表里。强哦竹闲惜寡和，如以罢兵取坚垒。何当车马城南来，寿亲一樽开宴喜。","dynasty":"宋代","title":"次韵七兄青阳驿西阻水见寄"}
{"author":"黄庭坚","content":"佛光影中大杜多，八万细行灭尘劳。爱护有情如眼目，胡奴来供滤水囊。手持白拂起清风，奉持所闻佛直指。小根魔子欲横戈，弓折箭尽皆消霣。","dynasty":"宋代","title":"南山罗汉赞十六首"}
{"author":"黄庭坚","content":"白金作颗非椎成，中有万粟嚼轻冰。戎州夏畦少蔬供，感君来饭在家僧。","dynasty":"宋代","title":"谢杨履道送银茄四首"}
{"author":"黄庭坚","content":"深如女发兰膏罢，明似山光夜月余。为染溪藤三百个，待渠湔拂一床书。","dynasty":"宋代","title":"求范子默染鸦青纸二首"}
{"author":"黄庭坚","content":"僧夏莫问途，麦秋宜煮饼。北寺旬休归，长廊六月冷。簟翻寒江浪，茶破苍璧影。李侯为我来，遽以归期请。青衿废诗书，白发违定省。荒畦当鉏灌，蠹简要签整。挽衣不可留，决去事幽屏。天恢猎德网，日饎养贤鼎。此士落江湖，熟思令人瘿。胸中吉祥宅，膜外荣辱境。婆娑万物表，藏刃避肯綮。人生要当学，安宴不彻警。古来惟深地，相待汲修绠。","dynasty":"宋代","title":"送李德素归舒城"}
{"author":"黄庭坚","content":"一章虎号南山，北风雨雪。百夫莫为，其下流血。相彼暴政，几何不虎。父子相戒，是将食汝。二章伊彼大吏，易我鳏寡。矧彼小吏，取桎梏以舞。念昔先民，求民之瘼。今其病之，言置於壑。三章出民于水，惟夏伯禹。今俾我民，昏垫平土。岂弟君子，伊我父母。不念赤子，今我何怙。呜呼旻天，如此罪何苦。","dynasty":"宋代","title":"虎号南山"}
{"author":"黄庭坚","content":"朱公趋朝瘦至骨，归来豪健踞胡床。日看省曹阍者面，何如田家侍儿妆。","dynasty":"宋代","title":"戏简朱公武刘邦直田子平五首"}
{"author":"黄庭坚","content":"阳山老藤截玉肪，乌田翠竹避寒光。罗侯包赠室生白，明于机上之流黄。愧无征南虿尾手，为写黄门急就章。罗侯相见无杂语，苦问沩山有无句。春草肥牛脱鼻绳，菰蒲野鸭还飞去。故将藤面乞伽陀，愿草惊蛇起风雨。长诗脱纸落秋河，要知溪工下手处。却将冰幅展似君，震旦花开第一祖。","dynasty":"宋代","title":"奉答茂衡惠纸长句"}
{"author":"黄庭坚","content":"飞雪洒芦如银箭，前雁惊飞後回眄。凭谁说与谢玄晖，莫道澄湖静如练。","dynasty":"宋代","title":"题晁以道雪雁图"}
{"author":"黄庭坚","content":"才甫经年断来往，逢君车马慰秋思。幽兰被迳闻风早，薄雾乘空见月迟。每接雍容端自喜，交无早晚在相知。深慙借问谈经地，敢屈康成入绛帏。","dynasty":"宋代","title":"答李康文"}
{"author":"黄庭坚","content":"高节亭边竹已空，山矾独自倚春风。二三名士开颜笑，把断花光水不通。","dynasty":"宋代","title":"戏咏高节亭边山矾花二首"}
{"author":"黄庭坚","content":"终日桃李蹊，春风不相识。同我二三子，承我作意力。把酒忘味著，看花了香寂。晴云散长空，旷荡无限隔。身为胡蝶梦，本自不渔色。春虫劝人归，今我诚是客。归来翻故纸，书尾见麟获。文字非我名，聊取二三策。","dynasty":"宋代","title":"春游"}
{"author":"黄庭坚","content":"冥怀齐远近，委顺随南北。归去诚可怜，天涯住亦得。","dynasty":"宋代","title":"谪居黔南十首"}
{"author":"黄庭坚","content":"黔中士女游晴昼。花信轻寒罗袖透。争寻穿石道宜男，更买江鱼双贯柳。竹枝歌好移船就。依倚风光垂翠袖。满倾芦酒指谐围，相守与郎如许寿。","dynasty":"宋代","title":"木兰花令"}
{"author":"黄庭坚","content":"辱莫辱多欲，乐莫乐无求。人生强学耳，万古一东流。","dynasty":"宋代","title":"颐轩诗六首"}
{"author":"黄庭坚","content":"眼入毫端写竹真，枝掀叶举是精神。因知幻物出无象，问取人间老斲轮。","dynasty":"宋代","title":"题子瞻墨竹"}
{"author":"黄庭坚","content":"从师学道鱼千里，盖世成功黍一炊。日日倚门人不见，看尽林乌反哺儿。","dynasty":"宋代","title":"欸乃歌二章戏王穉川"}
{"author":"黄庭坚","content":"倒著接䍦吾素风，当时酩酊似山公。且看小槛新花蕊，休泥他家晚菊丛。顾笑千金延客醉，解酲五斗为君空。欢娱尽属少年事，白发欺人作老翁。","dynasty":"宋代","title":"再赠陈季张拒霜花二首其二"}
{"author":"黄庭坚","content":"眼前尝废忘，事往更追寻。爱酒陶元亮，著书王仲任。寒蒲虽有节，枯木已无心。客至还须饮，逢欢起自斟。","dynasty":"宋代","title":"次韵德孺感兴二首其二"}
{"author":"黄庭坚","content":"少时草圣学锺王，意气欲齐韦与张。家藏古本数十百，千奇万怪常搜索。今得君家一卷书，始觉辛勤总无益。移灯近前拭眼看，精神高秀非人力。北风古树折巅崖，苍烟寒藤挂绝壁。逸气峥嵘驰万马，只字千金不当价。想初盘礡落笔时，毫端已与心机化。主人知是希世奇，但见姓氏无标题。自非高闲怀素不能此，何必更辨当年谁。","dynasty":"宋代","title":"观王熙叔唐本草书歌"}
{"author":"黄庭坚","content":"江湖心计不浅，翰墨风流有余。相期乃千载事，要须读五车书。","dynasty":"宋代","title":"戏赠高述六言"}
{"author":"黄庭坚","content":"前日幽人佐吏曹，我行堤草认青袍。心随汝水春波动，兴与并门夜月高。世上岂无千里马，人中难得九方皋。酒船鱼网归来是，花落故溪深一篙。","dynasty":"宋代","tags":"写景，抒情，劝诫，隐居","title":"过平舆怀李子先时在并州"}
{"author":"黄庭坚","content":"雪意涔涔满面风，杜郎马上若征鸿。樽前谈笑我方惜，天外淮山谁与同。行望酒帘沽白蚁，醉吟诗句入丹枫。一时真赏无人，共尚忆江南把钓翁。","dynasty":"宋代","title":"送杜子卿归西淮"}
{"author":"黄庭坚","content":"有情清江水，东下投豫章。故人江上居，不寄书一行。相思对明月，谈笑如清光。向风长叹息，孤雁起寒塘。倾写郁结怀，因之东南翔。姑氏有淑质，幽林兰静芳。愿因奉箕帚，蘋藻羞烝尝。念君方策名，要津迈腾骧。引车入里门，观者塞路旁。雝雝求匹好，羔雁委潘杨。顾惟蓬茅陋，岂能屈东床。眷言南鸣雁，七子伊在桑。幸缘一日雅，结好永不忘。","dynasty":"宋代","title":"寄傅君倚同年"}
{"author":"黄庭坚","content":"北风降霜松柏雕，天形惨澹光景销。山河夜半失故处，何地藏舟无动摇。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白紵四时歌"}
{"author":"黄庭坚","content":"和氏有尺璧，楚国无人知。青山抱国器，岁月忽如遗。但使玉非石，果有遭逢时。吾宗固神秀，天乃晚成之。兰芳深九畹，露味挹三危。流俗不顾省，古人可前追。胸中凌云赋，自贵知音希。渊源学未浅，孝友家正肥。与世殊轨辙，三黜理亦宜。吴溪浣纱女，不用朱粉施。岂伊风尘子，市门自夸毗。我作僰道囚，三年始放归。邂逅终日语，贻我五字诗。句如秋雨晴，远峰抹修眉。老马甘伏枥，坐看天骥驰。洒扫清樾下，当为果茗期。光阴去易失，日月转两仪。仲氏有东园，花竹深可依。寸步不往来，千里常梦思。几时开後户，扶策方自兹。","dynasty":"宋代","title":"次韵答黄与迪"}
{"author":"黄庭坚","content":"戴郎台上镜面平，达人大观因我名。何时燕爵贺新屋，唤取竹枝歌月明。","dynasty":"宋代","title":"题大云仓达观台二首"}
{"author":"黄庭坚","content":"细腰宫外清明雨。云阳台上烟如缕。云雨暗巫山。流人殊未还。阿谁知此意。解遣双壶至。不是白头新。周郎旧可人。","dynasty":"宋代","title":"菩萨蛮（淹泊平山堂。寒食节，固陵绿事参军表弟周元固惠酒，为作此词）"}
{"author":"黄庭坚","content":"万里草荒先垄，六年虫蠹群经。老喜宽恩放去，心似惊波不停。","dynasty":"宋代","title":"次韵石七三六言七首"}
{"author":"黄庭坚","content":"山公怀冱渭，浚冲遭鉴赏。代岂无若人，吹嘘青云上。念君如济水，抱清伏泉壤。行潦酌尊彝，吾犹恃源往。","dynasty":"宋代","title":"寄晁元中十首"}
{"author":"黄庭坚","content":"倾怀相见开城府，取意闲谈没臼窠。但取吏曹无狡兔，任呼舞女伐灵鼍。屡中瓮面酒几圣，苦忆尊前人姓何。愿得两公俱投报，不唯朱墨要渐摩。","dynasty":"宋代","title":"次韵奉答吉老并寄何君庸"}
{"author":"黄庭坚","content":"冥怀齐远近，委顺随南北。归去诚可怜，天涯住亦得。","dynasty":"宋代","title":"谪居黔南十首"}
{"author":"黄庭坚","content":"虚心观万物，险易极变态。皮毛剥落尽，惟有真实在。侍中乃珥貂，御史则冠豸。照影或可羞，短蓑钓寒濑。","dynasty":"宋代","title":"次韵杨明叔见饯十首"}
{"author":"黄庭坚","content":"青山如马怒盘旋，错认林花作锦鞯。君不据鞍朝玉帝，岂宜长作市门仙。","dynasty":"宋代","title":"次韵裴尉过马鞍山"}
{"author":"黄庭坚","content":"西风悲兮败叶索索，照陈根兮秋日将落。彷佛兮梦与神遇，顾瞻九泉兮岂其可作。俄有悲乎之羽虫兮，自伤时去物改，拥旧柯而孤吟。四郊莽苍声断裂兮，久而不胜其叹音。平生之梗概兮欲萧萧而去眼，将绝之言语兮忽历历而经心。谓逝者有知兮，何喜而弃此去也。谓逝无知兮，谁职为此梦也。凭须臾之不再得兮，哀此言之不予听。回廊窈窕月皓白兮，无复曩时之履声。◇◇平生之余制兮，芗泽其犹未沫。虽飘飘其日败兮，吾不忍改其此佩。愁薨薨其中予兮，如醳酒之不化。欻别离之几时兮，谁与此夏日冬夜。自我先兮一无穷，在我後兮亦一无穷。六七十便了一生兮，何异木末之有狂风。待外物而造适兮，固不若放之自得之场。彼庄生之一缶兮，亦何异荀氏之神伤。吾固知藏於天者至精，交於物者甚粗。饮泣为昏瞳之媒，幽忧为白发之母。忧来泣下不可安排兮，如孟津之捧土。彼寒暑之寖化兮，天地尚不能以朝莫。目茕茕而不寐兮，夜亹亹而过中。虽来者犹不可待兮，恐不及当时之从容。","dynasty":"宋代","title":"悼往"}
{"author":"黄庭坚","content":"依山筑阁见平川，夜阑箕斗插屋椽。我来名之意适然。老松魁梧数百年，斧斤所赦今参天。风鸣娲皇五十弦，洗耳不须菩萨泉。嘉二三子甚好贤，力贫买酒醉此筵。夜雨鸣廊到晓悬，相看不归卧僧毡。泉枯石燥复潺湲，山川光辉为我妍。野僧早饥不能饘，晓见寒溪有炊烟。东坡道人已沈泉，张侯何时到眼前。钓台惊涛可昼眠，怡亭看篆蛟龙缠。安得此身脱拘挛，舟载诸友长周旋。","dynasty":"宋代","title":"武昌松风阁"}
{"author":"黄庭坚","content":"佛光影中大杜多，八万细行灭尘劳。爱护有情如眼目，胡奴来供滤水囊。手持白拂起清风，奉持所闻佛直指。小根魔子欲横戈，弓折箭尽皆消霣。","dynasty":"宋代","title":"南山罗汉赞十六首"}
{"author":"黄庭坚","content":"世态已更千变尽，心源不受一尘侵。青春白日无公事，紫燕黄鹂俱好音。付与儿孙知伏腊，听教鱼鸟逐飞沈。黄公垆下曾知味，定是逃禅入少林。","dynasty":"宋代","title":"次韵盖郎中率郭郎中休官二首"}
{"author":"黄庭坚","content":"四顾山光接水光，恁栏十里芰荷香。清风明月无人管，并作南楼一味凉。","dynasty":"宋代","title":"鄂州南楼书事四首"}
{"author":"黄庭坚","content":"陶令舍中有名酒，无日不为父老倾。四座欢欣观酒德，一灯明暗又诗成。","dynasty":"宋代","title":"谢答闻善二兄九绝句"}
{"author":"黄庭坚","content":"十日狂风桃柳休，常因酒尽觉春愁。泰山为肉酿沧海，料得人昌无白头。","dynasty":"宋代","title":"行迈杂篇六首"}
{"author":"黄庭坚","content":"桂岭环城如雁荡，平地苍玉忽嶒峨。李成不在郭熙死，奈此百嶂千峰何。","dynasty":"宋代","title":"到桂州"}
{"author":"黄庭坚","content":"兀兀陶陶，借书借不得。陶陶兀兀，问字问不得。是醒是醉，佛也会不得布衣簪绂，有人扶便得。","dynasty":"宋代","title":"陶兀居士赞"}
{"author":"黄庭坚","content":"江南十兄弟，长被时一共。梦时各自境，独与君同梦。","dynasty":"宋代","title":"赠嗣直弟颂十首"}
{"author":"黄庭坚","content":"男儿四十未全老，便入林泉真自豪。明月清风非俗物，轻裘肥马谢儿曹。山中是处有黄菊，洛下谁家无白醪。相得秋来常日醉，伊川清浅石楼高。","dynasty":"宋代","title":"答龙门潘秀才见寄"}
{"author":"黄庭坚","content":"香醉山中夏木阴，来禽磊磊承风雾。山鸟冲飞堕圣前，小僧澡雪羞时供。胡奴知是说法时，故奉金炉听时事。有说法相无言说，无说无闻是真说。","dynasty":"宋代","title":"南山罗汉赞十六首"}
{"author":"黄庭坚","content":"丽姬封人子，弄影爱朝日。晋国始得之，泣涕甘首疾。忧危与安乐，一生谁能必。同床食刍豢，乃悔沾襟失。","dynasty":"宋代","title":"次韵晁元忠西归十首其四"}
{"author":"黄庭坚","content":"福公开百室，不借邻国权。法筵森龙象，天乐下管弦。我来雨花地，依旧薰炉烟。金碧动江水，钟鱼到客船。茗椀洗昏著，经行数徂年。岁寒风落山，故乡喜言旋。林回负赤子，白璧乃可捐。侍亲如履冰，风雨淼暗川。","dynasty":"宋代","title":"阻风入长芦寺"}
{"author":"黄庭坚","content":"夫亡子幼如月魄，摧尽蛾眉作诗客。二十余年刮地寒，见儿成人乃禅寂。万事新新不留故。瘦藤六尺持门户。烦恼林中即是禅，更向何门觅重悟。","dynasty":"宋代","title":"和任夫人悟道"}
{"author":"黄庭坚","content":"叹息侯嬴老，尉曹鞍马疲。山花迷部曲，江雨压旌旗。越鸟劝沽酒，竹鸡忧蹋泥。不知何处醉，遥寄解酲诗。","dynasty":"宋代","title":"侯尉之吉水覆按未归三日泥雨戏成寄之"}
{"author":"黄庭坚","content":"潇洒荐冰盘，满座暗惊香集。久后一般风味，问几人知得。画堂饮散已归来，清润转更惜。留取酒醒时候，助茗瓯春色。","dynasty":"宋代","title":"好事近橄榄"}
{"author":"黄庭坚","content":"逍遥近道边，憩息慰惫懑。晴晖时晦明，谑语谐谠论。草莱荒蒙茏，室屋壅尘坌。仆僮偪侧泌，泾渭清浊混。","dynasty":"宋代","title":"冲雨向万载道中得逍遥观托宿遂戏题"}
{"author":"黄庭坚","content":"春风也似江南早，梅与辛夷斗著花。自是无言桃李晚，莫嗔榆柳更萌芽。","dynasty":"宋代","title":"次韵元礼春怀十首"}
{"author":"黄庭坚","content":"雪後凭高望洛都，万峰遮眼白模糊。相将阆苑楼台上，展尽山阴水墨图。","dynasty":"宋代","title":"雪後登南禅茅亭简张仲谋二首"}
{"author":"黄庭坚","content":"风流五日张京兆，今日诸孙困小官。作尹大都如广汉，画眉仍复近长安。三人成虎事多有，众口铄金君自宽。酒兴情亲俱不浅，贱生何取罄交欢。","dynasty":"宋代","title":"劝交代张和父酒"}
{"author":"黄庭坚","content":"塘上钩帘对晚香，半斜红日已侵床。江妃羞出凌波袜，长在高荷扇影凉。","dynasty":"宋代","title":"同景文丈咏莲塘"}
{"author":"黄庭坚","content":"千仞溪中石转雷，汉家万骑捣虚回。定知献马胡雏入，看即称觞都护来。","dynasty":"宋代","title":"次韵游景叔闻洮河捷报寄诸将四首"}
{"author":"黄庭坚","content":"八德水，清且美。荡精神，浸牙齿。乱云根，众峰里。掬与斟，随器尔。","dynasty":"宋代","title":"三言二首其二"}
{"author":"黄庭坚","content":"语言少味无阿堵，冰雪相看有此君。灯火诗书如梦寐，麒麟图画属浮云。平章息女能为妇，欢喜儿曹解缀文。忧乐同科惟石友，别离空复数朝曛。","dynasty":"宋代","title":"次韵外舅喜王正仲三丈奉诏祷南岳回至襄阳舍"}
{"author":"黄庭坚","content":"百里弃疆王自直，万金损费物皆春。须令牧马甘踰幕，更遣弯弓不射人。","dynasty":"宋代","title":"和谢公定河朔漫成八首"}
{"author":"黄庭坚","content":"八月梨枣红，绕墙风自落。江南风雨余，未觉衣衾薄。壁虫忧寒来，催妇织衣著。荒畦杞菊花，犹用充羹臛。连日无酒饮，令人风味恶。颇似扬子云，家贫官落魄。忽闻輶轩书，涩读劳辅齶。虚堂漏刻间，九土可领略。愿多载酒人，喜我识字博。设心更自笑，欲过屠门嚼。往时抱经纶，待价一丘壑。卜师非熊罴，梦相解靡索。所欲吾未奢，傥使耕可获。今年美牟麦，厨馔丰饼飥。摩挲腹中书，安知非糟粕。","dynasty":"宋代","title":"读方言"}
{"author":"黄庭坚","content":"黄龙一卧十五年，搅潭惊起旧头角。张公搅潭是好心，但向西江起风雹。河阳新妇画蛾眉，老婆不可重新学。长连体上铺棘针，满钵饭飣铁菱角。有能欢喜受供养，聪明一一安排著。张公若问解何宗，食月虾蟆救月弓。","dynasty":"宋代","title":"送黄龙晓禅师住观音颂"}
{"author":"黄庭坚","content":"日暮凉风特特来，醉呼红烛更传杯。歌阑兴尽须归去，不用繁蝉抵死催。","dynasty":"宋代","title":"饮李氏园三首"}
{"author":"黄庭坚","content":"石蜜化螺甲，榠樝煮水沈。博山孤烟起，对此作森森。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"鼓吹喧江雨不开，丹枫落叶放船回。风行水上如云过，地近岭南无雁来。楼阁人家卷帘幕，菰蒲鸥鸟乐湾洄。惜无陶谢挥斤手，诗句纵横付酒杯。","dynasty":"宋代","title":"出迎使客质明放船自瓦窋归"}
{"author":"黄庭坚","content":"草草生涯事不多，短船身外岂知他。蒹葭浩荡双蓬鬓，风雨飘零一钓蓑。春鲔出潜留客鲙，秋蕖遮岸和儿歌。莫言野父无分别，解笑沈江捐汨罗。","dynasty":"宋代","title":"渔父二首其二"}
{"author":"黄庭坚","content":"维摩无病自灼灸，不二门开休闯首。文殊赞叹辜负人，不如赵州放笤帚。不二法门无别路，诸方临水不敢渡。鶖子怕沾天女花，花前竹外是谁家。","dynasty":"宋代","title":"维摩诘画赞"}
{"author":"黄庭坚","content":"夜寒客枕多归梦，归得黄柑紫蔗秋。小雨对谈挥尘尾，青灯分坐写蝇头。","dynasty":"宋代","title":"次韵喜陈吉老还家二绝"}
{"author":"黄庭坚","content":"青州从事难再得，墙底数樽犹未眠。商略督邮风味恶，不堪持到蛤蜊前。","dynasty":"宋代","title":"醇道得蛤蜊复索舜泉舜泉已酌尽官酝不堪不敢"}
{"author":"黄庭坚","content":"沙拥大江水，泥封函谷关。古来世上雄，宰木风雨寒。鲁儒守一经，亦有涧谷盘。何事穷愁极，江南庾子山。","dynasty":"宋代","title":"寄晁元中十首"}
{"author":"黄庭坚","content":"何处惊麏触祸机，烦君遣骑割鲜肥。秋来多病新开肉，粝饭寒葅得解围。","dynasty":"宋代","title":"谢荣绪割贶见贻二首"}
{"author":"黄庭坚","content":"十日狂风桃柳休，常因酒尽觉春愁。泰山为肉酿沧海，料得人昌无白头。","dynasty":"宋代","title":"行迈杂篇六首"}
{"author":"黄庭坚","content":"炙手权门烈火炎，冷溪寒谷反幽潜。轻尘不动琴横膝，万籁无声月入帘。秋後丝钱谁数得，春余苍竹自知添。客星异日乘槎去，会访成都人姓严。","dynasty":"宋代","title":"题杨道人默轩"}
{"author":"黄庭坚","content":"清泉数斛关幽事，生见镜中鱼往来。浮萍蚀尽秋月面，霜为一磨如匣开。","dynasty":"宋代","title":"和柳子玉官舍十首之小池"}
{"author":"黄庭坚","content":"宫槐弄黄黄，莲叶绿婉婉。时同二三友，竹轩凉夏晚。驾言都城南，以望征车返。何知苦淹回，及此秋景短。愁思令人瘦，举目道路远。西风脱一叶，荐士闻乡选。简书催渡河，宾客不得展。亲忧对萱丛，妇病废巾盥。言趋厌次城，鞭马倦长阪。枣林蔽天日，交阴不容繖。仰看实离离，忆见花纂纂。异乡怀节物，不共斟酒盏。举场下马入，深锁严龠管。诸生所程书，捃束若稭秆。蜜灯坐回环，丹砚精料柬。披榛拔芝兰，断石收琰琬。纷争一日事，声实溷端窾。天球或弃遗，斗筲尚何算。西归到官舍，尘土昏案版。寒窗穿碧疏，润础闹苍藓。诗书鹊巢翻，帷幔蛛丝罥。果知兄未来，光阴坐晼晚。昨蒙叔父报，亦叹音书简。薄言使事重，激切被天遣。逋流一方病，责任媲和扁。咨询怀靡及，不遑暇息偃。嚼冰进糜餐，冲雪踏层巘。严霜八月飞，貂狐无余暖。念嗟叔母刘，穷年寄甥馆。尚怜公初黠，诱掖到昭宛。庭坚薄才资，行又出町疃。浮云与世疏，短绠及道浅。匠伯首暂回，大樗终偃蹇。学宫尸廪入，奉养阙丰腆。学徒日新闻，孤陋犹旧典。小材渠困我，持斲问轮扁。大材我屈渠，越鸡当鹄卵。未能引分去，恋禄幸苟免。平生报一饱，从事极黾勉。岂如不见收，放身就闲散。思伯卧江南，无心趣轩冕。庞翁迹颇亲，黄蘖门屡款。斋余佛饭香，茶沸甘露满。逢人问进退，余事寄一莞。仲父挟高才，甘为沟中断。青黄可牺樽，荐庙配瑚琏。季父有逸兴，未尝入都辇。临流呼钓船，拂石弄琴阮。雍容从朋交，林下追游衍。田园虽足乐，及时思还返。阴寒木鸣条，望损倚门眼。南枝喜鸣鹊，尺素托黄犬。又以窀穸留，归期指姑洗。寄声问僧护，儿发可以绾。妙言对宾客，称渠万金产。尔来弄笔砚，墨水恶翻建。大字如栖鸦，已不作肥软。鲁论未彻章，正苦诸叔嬾。新诗开累纸，欲罢不能卷。远怀托孤高，别思盈缱绻。秋月明夜潮，柘浆冻金碗。疏杵韵寒砧，幽泉流翠笕。吟哦口垂涎，嚼味有余隽。传示同好人，我家东床坦。风烟意气生，挥毫写藤茧。猎山穷鹑鴽，罩海极虾蚬。银钩乱眼膜，嘉句渥肺脘。且言伯在野，朋友必推挽。五泰列清庙，圣绪今皇缵。真儒运斗枢，道化迪天显。朝论惜才难，逸民大搜猕。岂闻任方物，包贡遗羽簳。招车必翘趐，前席思謇謇。王甥欲好怀，高意恐难转。长篇题远筒，封寄泪空潸。遥知云际开，灰飞黄锺管。","dynasty":"宋代","title":"奉和王世弼寄上七兄先生用其韵"}
{"author":"黄庭坚","content":"渊明喜种菊，子猷喜种竹。托物虽自殊，心期俱不俗。千载得李侯，异世等风流。为官恐是陶彭泽，爱竹最知王子猷。寒窗对酒听雨雪，夏簟烹茶卧风月。小僧知令不凡材，自扫竹根培老节。富贵于我如浮云，安可一日无此君。人言爱竹有何好，此中难为俗人道。我于此物更不疏，一官窘束何由到。","dynasty":"宋代","title":"寄题安福李令爱竹堂"}
{"author":"黄庭坚","content":"张侯温如邹子律，能令阴谷黍生春。有齐先君之季女，十年择对无可人。箕帚扫公堂上尘，家风孝友故相亲。庙中时荐南涧蘋，儿女衣袴得补纫。两家俱为白头计，察公与人意甚真。吏能束缚老奸手，要使鳏寡无颦呻。但回此光还照己，平生倦学皆日新。我提养生之四印，君家所有更赠君。百战百胜不如一忍，万言万当不如一默。无可简择眼界平，不藏秋毫心地直。我肱三折得此医，自觉两踵生光辉。团蒲日静鸟吟时，炉薰一炷试观之。","dynasty":"宋代","title":"赠送张叔和"}
{"author":"黄庭坚","content":"乱曰：刍狗万物兮，天地不仁。体止而用无穷兮，播生者于迷津。有形而致用者之谓器，无形而用道者之谓神。背昭昭而起见兮，聚墨墨而生身。犯有形而遗大观兮，动细习于游尘。彼至人而神凝兮，同予梦而先觉。顾天下孰不学兮，乃会归于无学。予心之不能忘兮，将波流风靡而奈何，唯镇之以无名之朴。","dynasty":"宋代","title":"录梦篇其二"}
{"author":"黄庭坚","content":"老松连枝亦偶然，红紫事退独参天。金沙滩头锁子骨，不妨随俗暂婵娟。","dynasty":"宋代","title":"戏答陈季常寄黄州山中连理松枝二首"}
{"author":"黄庭坚","content":"蜩化抢榆枋，鹏化抟扶摇。大椿万岁寿，粪英不重朝。有待於无待，定非各逍遥。譬如宿舂粮，所诣岂得辽。漆园槁项翁，闻风独参寥。物情本不齐，显者桀与尧。烈风号万窍，杂然吹籁箫。声随器形异，安可一律调。何尝用吾私，总领使同条。惜哉向郭误，斯文晚未昭。胡不弃影事，直以神理超。木资不才生，雁得不才死。投身死生中，未可优劣比。深藏无所用，一寓不得已。逍遥同我谁，岁暮於吾子。","dynasty":"宋代","title":"几复读庄子戏赠"}
{"author":"黄庭坚","content":"化工能斡大钧回，不得东君花不开。谁道纤纤绿窗手，磨刀剪彩唤春来。","dynasty":"宋代","title":"次韵杨君全送春花"}
{"author":"黄庭坚","content":"小姬煖足卧，或能起心兵。千金买脚婆，夜夜睡天明。","dynasty":"宋代","title":"戏咏煖足瓶二首其一"}
{"author":"黄庭坚","content":"南鸿北雁年年客，有个生涯主不知。撼动从来忧乐事，夜窗风叶响棠梨。","dynasty":"宋代","title":"再答静翁并以筇竹一枝赠行四首"}
{"author":"黄庭坚","content":"松枯竹瘦，是其岁寒也。山高水深，不可犯干也。取多国士，庄严此土，如陶家手也。拂除方丈，置榻而坐，一不受也。首出万物，渊默雷吼，寂寥者之参也。若夫以法界印，印毛印海，则惊僧繇而走巫咸也。","dynasty":"宋代","title":"长芦夫和尚真赞"}
{"author":"黄庭坚","content":"学省非簿领，卧痾常闭关。雨馀楼阁静，风晚鸟乌还。赏逐四时改，心安一味閒。古人虽已往，不废仰高山。","dynasty":"宋代","title":"呻吟斋睡起五首呈世弼其二"}
{"author":"黄庭坚","content":"江山复重兮朋友失，长处幽篁兮隔离天日。鸟声无人兮我友来即，久矣不闻德人之言兮，为余发药。嘉若人兮甚好修，兰薰而时发兮，水刚德而用柔。有璞连城，方谟匠兮，忍其与斗筲议之。螫吾手而不砭兮，举百体而弃之。为民父母兮，灼子之肤，何能忍。顾白日临辰兮，臣何爱不与俱来。古之人偿责言兮，虽九死其犹未悔。虹气贯斗牛兮，岂用俗人之町畦。予爱兰而莫与予佩兮，曰斯其不情。帝关九牡兮，照下土孔明。予将观东海兮，蛙说予以坎井。盍尝视吾宝兮，兹有重于岑鼎。予欲金玉汝兮，汝既金玉。揭日月以适四方兮，殆而按剑以为戮。雁以不鸣烹，木以材而斲。天下皆羿兮，矢来无乡，惟应以无名之朴。","dynasty":"宋代","title":"予欲金玉汝赠黄从善"}
{"author":"黄庭坚","content":"勃窣媻跚烝涉波，草泥出没尚横戈。也知觳觫元无罪，奈此尊前风味何。","dynasty":"宋代","title":"秋冬之间鄂渚绝市无蟹今日偶得数枚吐沫相濡"}
{"author":"黄庭坚","content":"索索叶自雨，月寒遥夜阑。马嘶车铎鸣，群动不遑安。有人梦超俗，去发脱儒冠。平明视清镜，正尔良独难。","dynasty":"宋代","title":"戏答俞清老道人寒夜三首其一"}
{"author":"黄庭坚","content":"城中蛾眉女，珂佩响珊珊。鹦鹉花间弄，琵琶月下弹。长歌三日绕，短舞万人看。未必长如此，芙蓉不耐寒。","dynasty":"宋代","title":"杂吟"}
{"author":"黄庭坚","content":"巧笑眉颦。行步精神。隐隐似、朝云行雨，弓弓样、罗袜生尘。樽前见，玉槛雕笼，堪爱难亲。自言家住天津。生小从人。恐舞罢、随风飞去，顾阿母、教窣珠裙。从今去，唯愿银缸，莫照离尊。","dynasty":"宋代","title":"两同心"}
{"author":"黄庭坚","content":"昏昏市井气，呫呫儿女语。禽喧声百种，春作事万绪。人间鸡黍期，天上德星聚。乖离略十年，发白齿龃龉。太史祷衡丘，佐王用貔虎。子云免大夫，草玄空自苦。人生只尔是，付与瓮头醑。","dynasty":"宋代","title":"次韵正仲三丈自衡山返命舍驿过外舅师厚赠答"}
{"author":"黄庭坚","content":"饥思河鲤与河鲂，喝思蔗浆玉碗凉。冬愿纯绵对阴雪，夏愿绉絺度盛阳。万端作计身愁苦，一事不谐鬓苍浪。调笑天街吟海燕，藜羹脱粟非公狂。","dynasty":"宋代","title":"古风次韵答初和甫二首"}
{"author":"黄庭坚","content":"官蛙无时休，不知忧复乐。夕晖半规黄，冉冉纳暮壑。鸟栖松陨花，风下竹解箨。南箕与北斗，磊磊贯缨络。怀我邻邦友，贤义本不薄。箕斗常相望，江含雾冥漠。忽烹双鲤鱼，中有初夏作。诗词清照眼，明月丽珠箔。閒出句崛奇，芙蕖依绿蒻。雄辨简色空，韩卢逐东郭。终篇谈不二，自脱世缠缚。此道久陆沉，喜公勤博约。盈笼惠石芝，乌皮剥猿玃。野人烹嘉蔬，回首葵苋恶。劝盐殊未工，追呼联纆索。闻君欲课最，岂有不龟药。我民六万户，过半客栖泊。棘端可沐猴，且愿观其削。官符昼夜下，朝播责暮穫。射利者谁其，登陇弯繁弱。昨闻数邦贡，曲礼赋三错。恭惟廊庙上，献纳及新瘼。绣衣城南来，免冠谢公怍。归乘下泽车，绝意麒麟阁。田园蒙帝力，仰以万寿酢。公材横太阿，越砥敛霜锷。智囊无遗漏，胆量包空廓。行当治状闻，雄飞上碧落。我材甚不长，有地愧槃礴。平陆非距心，滕薛困公绰。看人取卿相，妄意亦馋嚼。终不作湘累，憔悴吟杜若。一心思倾写，何时叩扃钥。","dynasty":"宋代","title":"次韵答宗汝为初夏见寄"}
{"author":"黄庭坚","content":"杨柳青青春向分，遥知河曲万夫屯。侵星部曲随金鼓，带月旌旗宿渚亹。畚插如云声凶凶，风埃成雾气昏昏。已令访问津头路，行约青帘共一樽。","dynasty":"宋代","title":"寄顿二主簿时在县界首部夫凿石塘河"}
{"author":"黄庭坚","content":"诸佛心内，众生心心作佛。众生心中，诸佛念念證真。君言诸佛无相，山鬼窟里安葬。即今十二时中，是谁随波逐浪。","dynasty":"宋代","title":"为茭桥居士作念念即佛颂"}
{"author":"黄庭坚","content":"丈人养痾卧，此道取众弃。强饭尚可饱，力田苦常匮。欲从群儿嬉，出语不妩媚。轩窗坐风凉，编简勘遗坠。自安井无禽，未叹旅焚次。夏暑极阳功，时霖作阴事。呼儿疏孳畦，植杖按瓜地。南山云气佳，北极冕旒邃。自欣须发白，得见衣裳治。山林收枯槁，草木洗憔悴。舐痔以车来，探珠遭龙睡。腹便时蒙嘲，身退得自恣。伊优无下僚，肮脏谢高位。谁能领斯会，好在漆园吏。","dynasty":"宋代","title":"次韵谢外舅病不能拜复官夏雨眠起之什"}
{"author":"黄庭坚","content":"黄花当户。已觉秋容暮。云梦南州逢笑语。心在歌边舞处。使君一笑眉开。新晴照酒尊来。且乐尊前见在，休思走马章台。","dynasty":"宋代","title":"清平乐（重九）"}
{"author":"黄庭坚","content":"酒因咀嚼还知味，诗就呻吟不要工。王谢风流看二妙，病夫直欲卧墙东。","dynasty":"宋代","title":"次韵谢公定王世弼赠答二绝句"}
{"author":"黄庭坚","content":"老忆夷门老将，当年许我忘年。博学似刘子政，清诗如孟浩然。","dynasty":"宋代","title":"和东坡送仲天贶王元直六言韵五首"}
{"author":"黄庭坚","content":"霅上多高士，君今又乞身。中年谢事客，白日上升人。静泛苕溪月，闲尝顾渚春。滔滔夜行者，能不愧清尘。","dynasty":"宋代","title":"送莫郎中致仕归湖州"}
{"author":"黄庭坚","content":"鸦啼残照下层城，僧舍初寒夜气清。风乱竹枝垂地影，霜乾桐叶落阶声。不遑将母伤今日，无以为家笑此生。都下苦无书信到，数行归雁月边横。","dynasty":"宋代","title":"宿广惠寺"}
{"author":"黄庭坚","content":"白发尉曹能挽弓，著鞭跨马欲生风。乃兄本是文章伯，此老真成矍铄翁。枹鼓诸村宵警报，牛羊几处暮牢空。得公万户开门卧，看取三年治最功。","dynasty":"宋代","title":"子范徼巡诸乡捕逐群盗几尽辄作长句劳苦行李"}
{"author":"黄庭坚","content":"须弥椎打虚空鼓，撼得毗卢海月昏。四海无波安乐住，陈家松下小柴门。","dynasty":"宋代","title":"再答并简康国兄弟四首"}
{"author":"黄庭坚","content":"菩萨清凉月，游於毕究空。众生心水净，菩提影现中。忍观伏尘劳，波澄泥著底。八风动地来，尘劳还复起。觉海性澄圆，浪时无不浑。即浑即澄彻，个是涅盘门。","dynasty":"宋代","title":"澄心亭颂"}
{"author":"黄庭坚","content":"平生翰墨学，空走使臣车。瞿令能苍史，归公好古书。秦山刊日月，周鼓颂畋渔。不见龙蛇笔，新乾研滴蜍。","dynasty":"宋代","title":"文安国挽词二首"}
{"author":"黄庭坚","content":"红罗步障三十里，忆得南溪踯躅花。马上春风吹梦去，依稀人摘雨前茶。","dynasty":"宋代","title":"观化十五首"}
{"author":"黄庭坚","content":"带叶连枝摘未残，依依茶坞竹篱间。相如病渴应须此，莫与文君蹙远山。","dynasty":"宋代","title":"以梅馈晁深道戏赠二首"}
{"author":"黄庭坚","content":"吾宗端居丛百忧，长歌劝之肯出游。黄流不解涴明月，碧树为我生凉秋。初平群羊置莫问，叔度千顷醉即休。谁倚柁楼吹玉笛，斗杓寒挂屋山头。","dynasty":"宋代","title":"汴岸置酒赠黄十七"}
{"author":"黄庭坚","content":"祁寒不可怨，天道自平分。及尔春风来，四肢有馀温。丈夫力如虎，为人行灌园。椒兰工壅蔽，未可怨芳荪。寒鱼守穷辙，蒙呴一沫恩。一朝被湔祓，吹毛见瘢痕。","dynasty":"宋代","title":"次韵感春五首其三"}
{"author":"黄庭坚","content":"取之左右逢其原，香严腊月火烧山。对面谩人犹伫思，打得香严也是闲。","dynasty":"宋代","title":"颂取之左右逢其原"}
{"author":"黄庭坚","content":"闻说君家好弟兄，穷乡相见眼俱青。偶同一饭论三益，颇为诸生醉六经。山吧已催乘传马，晓窗犹共读书萤。霜花留得红妆面，酌尽斋中竹叶瓶。","dynasty":"宋代","title":"南安试院无酒饮周道辅自赣上携一榼时时对酌"}
{"author":"黄庭坚","content":"勃窣媻跚烝涉波，草泥出没尚横戈。也知觳觫元无罪，奈此尊前风味何。","dynasty":"宋代","title":"秋冬之间鄂渚绝市无蟹今日偶得数枚吐沫相濡"}
{"author":"黄庭坚","content":"晴波鸂鶒漾潭隈，能使游人判不回。风入园林寒漠漠，日移宫殿影枚枚。未尝绿蚁何妨拨，宿戒红妆莫待催。缺月西南光景少，仍须挽取烛笼来。","dynasty":"宋代","title":"赵令答诗约携山妓见访"}
{"author":"黄庭坚","content":"翰墨场中老伏波，菩提坊里病维摩。近人积水无鸥鹭，时有归牛浮鼻过。闭门觅句陈无己，对客挥毫秦少游。正字不知温饱未，西风吹泪古藤州。","dynasty":"宋代","tags":"感慨，怀念","title":"病起荆江亭即事"}
{"author":"黄庭坚","content":"昧旦鸣珂路，春朝禁殿班。方看分宝玉，何意作丘山。燕入风荣舞，花开日笑颜。空余杜陵泪，一为汉中潸。","dynasty":"宋代","title":"宗室公寿挽词二首"}
{"author":"黄庭坚","content":"小虫心在一啄间，得失与世同轻重。丹表妙处不可传，轮扁斲轮如此用。","dynasty":"宋代","title":"戏题小雀捕飞虫画扇"}
{"author":"黄庭坚","content":"须弥椎打虚空鼓，撼得毗卢海月昏。四海无波安乐住，陈家松下小柴门。","dynasty":"宋代","title":"再答并简康国兄弟四首"}
{"author":"黄庭坚","content":"临池濯吾足，汲水濯吾缨。尘埃一谢去，神与体俱清。月明渐映檐东出，置枕东床夜萧瑟。更无俗物败人意，唯有清风入吾室。","dynasty":"宋代","title":"宿灵汤文室"}
{"author":"黄庭坚","content":"国工裁白璧，巧冶铸干将。成为万乘器，贯日吐寒光。其谁湔拂汝，岁月海生桑。蛛网连城玉，苔生百鍊刚。","dynasty":"宋代","title":"寄晁元忠十首其一"}
{"author":"黄庭坚","content":"不待烹茶唤睡回，天官两宰和诗来。清如接笕通春溜，快似挥刀斫怒雷。","dynasty":"宋代","title":"吏"}
{"author":"黄庭坚","content":"公择醉面桃花红，人百忤之无愠容。莘老夜阑倾数斗，焚香默坐日生东。","dynasty":"宋代","title":"谢答闻善二兄九绝句"}
{"author":"黄庭坚","content":"少小长母家，拊怜辈诸童。食贫走八方，略已一老翁。不能成宅相，颇似舅固穷。何以报嘉德，取琴作南风。","dynasty":"宋代","title":"庭坚得邑太和六舅按节出同安邂逅于皖公溪口"}
{"author":"黄庭坚","content":"赤囊岁上双龙璧，曾见前朝盛事来。想得天香随御所，延春阁道转轻雷。","dynasty":"宋代","title":"奉同公择作拣芽咏"}
{"author":"黄庭坚","content":"客从济南来，遗我故人书。墨淡字疏行，故人情有余。上言犹健否，次问意何如。只今意何有，思食故溪鱼。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"黄绶补一尉，还依水竹居。身随南渡马，书寄北来鱼。风俗谙邻并，艰难试事初。官闲莫歌舞，教子诵诗书。","dynasty":"宋代","title":"送徐景道尉武宁二首"}
{"author":"黄庭坚","content":"阳关一曲水东流，灯火旌阳一钓舟。我自只如常日醉，满川风月替人愁。","dynasty":"宋代","title":"夜发分宁寄杜涧叟"}
{"author":"黄庭坚","content":"元祐宗臣考十科，公居八九未为多。功名身后无瑕点，孝友生知不琢磨。","dynasty":"宋代","title":"叔父给事挽词十首其一"}
{"author":"黄庭坚","content":"脱略看时辈，诸君等发蒙。董狐常直笔，汲黯少居中。鵩入迁臣舍，乌号厌世弓。平生有嘉树，犹起九原风。","dynasty":"宋代","title":"王彦祖惠其祖黄州制草书其后"}
{"author":"黄庭坚","content":"草草生涯事不多，短船身外岂知他。蒹葭浩荡双蓬鬓，风雨飘零一钓蓑。春鲔出潜留客鱠，秋蕖遮岸和儿歌。莫言野父无分别，解笑沈江捐汨罗。","dynasty":"宋代","title":"渔父二首"}
{"author":"黄庭坚","content":"醉乡閒处日月，鸟语花中管弦。有兴勤来把酒，与君端欲忘年。","dynasty":"宋代","title":"再用前韵赠子勉四首其四"}
{"author":"黄庭坚","content":"复殿重楼堕杳冥，故基乔木尚峥嵘。银河不改三千尺，铁马曾经十万兵。华表故应终化鹤，谪仙未解独骑鲸。林泉一二儿童旧，白发衰颜只自惊。","dynasty":"宋代","title":"白鹤观"}
{"author":"黄庭坚","content":"静后，小葫芦入大葫芦。”又云：“大葫芦干枯，小葫芦行沽。一住金仙宅，一住黄公垆。有此通大道。无此令人老。不问恶与好，两葫芦俱倒。”或请以此意倚声律作词，使人歌之，为作渔家傲踏破草鞋参到了。等闲拾得衣中宝。遇酒逢花须一笑。长年少。俗人不用瞋贫道。何处青旗夸酒好。醉乡路上多芳草。提著葫芦行未到。风落帽。葫芦却缠葫芦倒。","dynasty":"宋代","title":"渔家傲"}
{"author":"黄庭坚","content":"夜寒客枕多归梦，归得黄柑紫蔗秋。小雨对谈挥尘尾，青灯分坐写蝇头。","dynasty":"宋代","title":"次韵喜陈吉老还家二绝"}
{"author":"黄庭坚","content":"刬草曾升马祖堂，暖窗接膝话还乡。赠行百衲兜罗袜，处处相随入道场。","dynasty":"宋代","title":"谢晓纯送衲袜"}
{"author":"黄庭坚","content":"真人梦出大槐宫，万里苍梧一洗空。终日忧兄行不得，鹧鸪应是鼻亭公。","dynasty":"宋代","title":"戏咏零陵李宗古居士家驯鹧鸪二首"}
{"author":"黄庭坚","content":"民生自煎熬，煮豆共萁爨。居然忘本根，光阴不供翫。藏山夜半失，乌合归星散。因病见不生，达人果大观。","dynasty":"宋代","title":"次韵师厚病间十首"}
{"author":"黄庭坚","content":"九原谁复起，糟魄未传心。不取丁仪米，疑成校尉金。名从高位借，德有下僚沈。笔削多瑕点，犹希畏友箴。","dynasty":"宋代","title":"次韵几复答予所赠三物三首之有石刻"}
{"author":"黄庭坚","content":"固蔕深根且一邱，少时尝恐斧斤求。何人比拟明堂柱，几岁经营江汉洲。终以不才名四海，果然无祸阅千秋。空山万籁月明底，安得闲眼石枕头。","dynasty":"宋代","title":"次韵和台源诸篇九首之灵椿台"}
{"author":"黄庭坚","content":"拙者窃鉤辄斩趾。","dynasty":"宋代","title":"残句：拙者窃鉤辄斩趾"}
{"author":"黄庭坚","content":"山鸡照影空自爱，孤鸾舞镜不作双。天下真成长会合，两凫相倚睡秋江。","dynasty":"宋代","title":"睡鸭"}
{"author":"黄庭坚","content":"石蜜化螺甲，榠樝煮水沈。博山孤烟起，对此作森森。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"客亭长短路南北，衮衮行人哪得知。惟有相逢即相别，一杯成喜只成悲。","dynasty":"宋代","title":"次韵题粹老客亭诗后"}
{"author":"黄庭坚","content":"交盖春风汝水边，客床相对卧僧毡。舞阳去叶才百里，贱子与公皆少年。白发齐生如有种，青山好去坐无钱。烟沙篁竹江南岸，输与鸬鹚取次眠。","dynasty":"宋代","title":"次韵裴仲谋同年"}
{"author":"黄庭坚","content":"不誇西子锦为幄，肯道太真云想衣。","dynasty":"宋代","title":"句其十二"}
{"author":"黄庭坚","content":"陇上千山汉节回，扫除民蜮不为灾。蜀茶总入诸蕃市，胡马常从万里来。","dynasty":"宋代","title":"叔父给事挽词十首"}
{"author":"黄庭坚","content":"新妇滩头眉黛愁。女儿浦口眼波秋。惊鱼错认月沈钩。青箬笠前无限事，绿蓑衣底一时休。斜风吹雨转船头。","dynasty":"宋代","title":"浣溪沙"}
{"author":"黄庭坚","content":"薄酒终胜饮茶，丑妇不是无家。醇醪养牛等刀锯，深山大泽生龙蛇。秦时东陵千户食，何如青门五色瓜。传呼鼓吹拥部曲，何如春雨池蛙。性刚太傅促和药，何如羊裘钓烟沙。绮席象床琱玉枕，重门夜鼓不停挝。何如一身无四壁，满船明月卧芦花。吾闻食人之肉，可随以鞭朴之戮；乘人之车，可加以鈇钺之诛。不如薄酒醉眠牛背上，丑妇自能搔背痒。","dynasty":"宋代","title":"薄薄酒二章"}
{"author":"黄庭坚","content":"北客未尝眉自颦，南人夸说齿生津。磨钱和蜜谁能许，去蒂供盐亦可人。","dynasty":"宋代","title":"戏答晁深道乞消梅二首"}
{"author":"黄庭坚","content":"斯文当两都，江夏世无双。叔度初不言，汉庭望风降。中间眇人物，潜伏老崆谾。本朝开典礼，棫朴作株桩。世父盛文藻，如陆海潘江。三战士皆北，韔弓锦韬杠。白衣受传诏，短命终萤窗。梦升卧南阳，耆旧无两庞。空鑱欧阳铭，松风悲陇泷。四海群从间，尔来颇琤淙。主簿吾宗秀，其能任为邦。躯干虽眇小，勇沉鼎可扛。择师别陈许，取友观羿逄。折腰佐髯令，邑讼销吠尨。时邀府中饮，下箔蜡烧釭。红裳笑千金，清夜酒百缸。同僚有恶少，嘲谑语乱哤。君但隐几笑，诸老叹敦厖。况乃工朱墨，气和信甚矼。持此应时须，十年拥麾幢。相逢常鞅掌，衙鼓趋(上鼔下夅)。簿书败清谈，汗颜吏枞枞。临分何以赠，要我赋兰茳。黄华虽众笑，白雪不同腔。野人甘芹味，敢馈厌羊羫。顾子百短拙，饱腹戆胮肛。惟思解官去，一丘事耕(右鬯下換ハ夊。君当取富贵，钟鼓罗击撞。伏藏鼪鼯径，犹想足音跫。","dynasty":"宋代","title":"送彦孚主簿"}
{"author":"黄庭坚","content":"方广庵名了了，了了更著庵庶。又要涪翁作颂，且图锦上添花。若问只今了未，更须侍者煎茶。","dynasty":"宋代","title":"了了庵颂"}
{"author":"黄庭坚","content":"高秋摇落四十五，清都早霜凋桂丛。纤尘不隔四维净，寒光独照万象中。少年气与节物竞，诗豪酒圣难争锋。桓伊老骥思千里，尚能三弄当清风。广文陋儒嬾於事，浩歌不眠倚梧桐。百忧生火作内热，何时心与此月同。後生晚出不勉学，从汉至今无扬雄。天马权奇大宛种，吾家阿熊风骨耸。言诗已出灵运前，行身未闻孟轲勇。明窗文字不取读，蜘蛛结网尘堆壅。少壮几时夏已秋，待而成人吾木拱。怜汝起予秋月篇，我衰安得笔如椽。但使樽中常有酒，不辞坐上更无毡。把诗问字为汝说，便当侯家歌舞筵。","dynasty":"宋代","title":"和舍弟中秋月"}
{"author":"黄庭坚","content":"扁舟江上未归身，明月清风作四邻。观化悟来俱是妄，渐疏人事与天亲。","dynasty":"宋代","title":"杂诗四首"}
{"author":"黄庭坚","content":"亭台经雨压尘沙，春近登临意气佳。更喜轻寒勒成雪，未春先放一城花。","dynasty":"宋代","title":"春近四绝句"}
{"author":"黄庭坚","content":"冉冉光阴花柳场，红飘紫落便荐黄。都无畔岸随风去，却是游丝意思长。","dynasty":"宋代","title":"次韵元礼春怀十首"}
{"author":"黄庭坚","content":"小山作友朋，义重子舆桑。香草当姬妾，不须珠翠妆。鸟乌窥冻砚，星月入幽房。儿报无炊米，浩歌绕屋梁。","dynasty":"宋代","title":"颜徒贫乐斋二首"}
{"author":"黄庭坚","content":"头白书林二十年，印章今领晋山川。紫参可掘宜包贡，青铁无多莫铸钱。劝课农桑诚有道，折冲樽俎不临边。要知使者功多少，看取春郊处处田。","dynasty":"宋代","title":"送顾子敦赴河东三首"}
{"author":"黄庭坚","content":"十二观音无正面，谁令塔户向东开。定知四梵神通力，曾借六丁风雨推。蝇说冰霜如梦寐，鷃闻钟鼓亦惊猜。从今不信维摩诘，断取三千世界来。","dynasty":"宋代","title":"题神移仁寿塔"}
{"author":"黄庭坚","content":"参军但有四立壁，初无临江千木奴。白头不是折腰具，桐帽棕鞵称老夫。沧江鸥鹭野心性，阴壑虎豹雄牙须。鷫鷞作裘初服在，猩血染带邻翁无。昨来杜鹃劝归去，更待把酒听提壶。当今人材不乏使，天上二老须人扶。儿无饱饭尚勤书，妇无复褌且著襦。社瓮可漉溪可渔，更问黄鸡肥与癯。林间醉著人伐木，犹梦官下闻追呼。万钉围腰莫爱渠，富贵安能润黄垆。","dynasty":"宋代","title":"次韵子瞻以红带寄王宣义"}
{"author":"黄庭坚","content":"宝犀未解心先透。恼杀人、远山微皱。意淡言疏情最厚。枉教作、著行官柳。小雨勒花时候。抱琵琶、为谁清瘦。翡翠金笼思珍偶。忽拚与、山鸡僝僽。","dynasty":"宋代","title":"鼓笛令"}
{"author":"黄庭坚","content":"方广庵名了了，了了更著庵庶。又要涪翁作颂，且图锦上添花。若问只今了未，更须侍者煎茶。","dynasty":"宋代","title":"了了庵颂"}
{"author":"黄庭坚","content":"秾李四弦风拂席，昭华三弄月侵床。我无红袖堪娱夜，正要青奴一味凉。","dynasty":"宋代","title":"赵子充示竹夫人诗盖凉寝竹器憩臂休膝似非夫人之职予为名曰青奴并以小诗取之二首其二"}
{"author":"黄庭坚","content":"拣芽入汤狮子吼，荔子新剥女儿颊。凤郎但喜风土乐，不解生愁山叠叠。目如点漆射清扬，归时定自能文章。莫随闽岭三年语。转却中原万籁簧。","dynasty":"宋代","title":"戏赠曹子方家凤儿"}
{"author":"黄庭坚","content":"国在多艰日，人如大雅诗。忠清俱没世，孝友是生知。加璧延诸老，櫜弓抚四夷。公身与宗社，同作太平基。","dynasty":"宋代","title":"司马文正公挽词四首"}
{"author":"黄庭坚","content":"公虚采蘋宫，行乐在小寝。香光当发闻，色败不可稔。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"袁州司法多兼局，日暮归来印几窠。诗罢春风荣草木，书成快剑斩蛟鼍。遥知吏隐清如此，应问卿曹果是何。颇忆病余居士否，在家无意饮萝摩。","dynasty":"宋代","title":"袁州刘司法亦和予摩字诗因次韵寄之"}
{"author":"黄庭坚","content":"车如鸡栖马如狗，闭门常多出门少。去天尺五张公子，官居城南池馆好。健儿快马紫游缰，迎我不知沙路长。高榆老柳媚寒日，枯荷小鸭冻野航。津人刺船起应客，遥知故人一水隔。下马索酒呼三迟，骑奴笑言客竟痴。向来情义比瓜葛，万事略不置町畦。追数存亡异忧乐，烛如白虹贯酒卮。开轩临水弄长笛，吹落残月风凄凄。城头漏下四十刻，破魔惊睡听新诗。君诗清壮悲节物，正与秋虫同一律。迩来更觉苦语工，思妇霜碪捣寒月。朱颜绿发深误人，不似草木长青春。洁身好贤君自有，今日相看进于旧。以兹敢倾一杯酒，为太夫人千万寿。","dynasty":"宋代","title":"赠张仲谋"}
{"author":"黄庭坚","content":"此身天地一蘧庐，世事消磨绿鬓疏。毕竟几人真得鹿，不知终日梦为鱼。","dynasty":"宋代","title":"杂诗七首"}
{"author":"黄庭坚","content":"饥思河鲤与河鲂，渴思蔗浆玉碗凉。冬愿纯绵对阴雪，夏愿绉絺度盛阳。万端作计身愁苦，一事不谐鬓苍浪。调笑天街吟海燕，藜羹脱粟非公狂。","dynasty":"宋代","title":"古风次韵答初和甫二首其一"}
{"author":"黄庭坚","content":"一身入定千身出，云居不打这鼓笛。虎驮太华入高丽，波斯鼻孔撑白日。","dynasty":"宋代","title":"云居佑禅师烧香颂"}
{"author":"黄庭坚","content":"省中岑寂坐云窗，忽有归鸿拂建章。珍重多情惟石友，琢磨佳句问潜郎。遥怜部曲风沙里，不废平生翰墨场。想见哦诗煮春茗，向人怀抱绝关防。","dynasty":"宋代","title":"次韵奉酬刘景文河上见寄"}
{"author":"黄庭坚","content":"体薰山麝脐，色染蔷薇露。披拂不满襟，时有暗香度。","dynasty":"宋代","title":"戏咏蜡梅二首"}
{"author":"黄庭坚","content":"人间处处犹崔子，岂忍更令三径荒。谁与老翁同避世，桃花源里捕鱼郎。","dynasty":"宋代","title":"题归去来图二首"}
{"author":"黄庭坚","content":"邢子卧北窗，吟秋意少悰。读书用意苦，呕血惊乃翁。安得和扁辈，为浣学古胸。肺热今好否，微凉生井桐。","dynasty":"宋代","title":"和邢惇夫秋怀十首"}
{"author":"黄庭坚","content":"何用苦吟肝肾愁，但知把酒更无忧。声名本不关人事，看取青门一故侯。","dynasty":"宋代","title":"次韵谢公定王世弼赠答二绝句"}
{"author":"黄庭坚","content":"不戒而六和恭敬，不禅而十方清净。不学而文理井井，不吏而施於有政。寿八十余，阅人三世。孝於塔库，勤力勤礼。百室崇成，檀者亹亹。齐始如终，薪穷於指。耋老而精明，丰肉而神清。和同而不浊，退屈而不陵。是谓大雅之士，惜乎其不发诸朝庭。","dynasty":"宋代","title":"仰山简和尚真赞"}
{"author":"黄庭坚","content":"如来刹刹与尘尘，北斗南箕透法身。金粟默然轲好辩，唱歌须是帝乡人。","dynasty":"宋代","title":"和程德裕颂五首"}
{"author":"黄庭坚","content":"碧窗闲杀春风手，古柳堤莺几日回。纵有黄花堪对酒，应无红袖与传杯。","dynasty":"宋代","title":"九日对菊有怀粹老在河上四首"}
{"author":"黄庭坚","content":"廷珪赝墨出苏家，麝煤漆泽纹乌鞾。柳枝瘦龙印香字，一袭一日三摩挲。刘侯爱我如桃李，挥赠要我书万纸。不意神禹治水圭，忽然入我怀袖里。吾不能手抄五车书，亦不能写论付官奴。便当闭门学水墨，洒作江南骤雨图。","dynasty":"宋代","title":"谢景文惠浩然所作廷珪墨"}
{"author":"黄庭坚","content":"富贵常多覆族忧，贱贫骨肉不相收。独乘舟去值花雨，寄得书来应麦秋。行李淮山三四驿，风波春水一双鸥。人言离别愁难遣，今日真成始欲愁。","dynasty":"宋代","title":"送陈氏女弟至石塘河"}
{"author":"黄庭坚","content":"觅巧了不可，得拙从何来。打破沙盆一问，狂子因此眼开。弄巧成拙，为蛇画足。何况头上安头，屋下盖屋。毕竟巧者有余，拙者不足。","dynasty":"宋代","title":"拙轩颂"}
{"author":"黄庭坚","content":"龙焙东风鱼眼汤，个中即是白云乡。更煎双井苍鹰爪，始耐落花春日长。","dynasty":"宋代","title":"戏答荆州王充道烹茶四首"}
{"author":"黄庭坚","content":"颍上相逢杏始青，尔来瓜垄有新耕。四时为岁已中半，万物得秋将老成。日永清风摇麈尾，夜阑飞雹落棋枰。两厅未觉过从数，政以顽疏累友生。","dynasty":"宋代","title":"呈马粹老范德孺"}
{"author":"黄庭坚","content":"平生受用，三尺吹毛。欢喜斩新，拾得孟劳。梦中唤起，犹自忉忉。我王库中，无如是刀","dynasty":"宋代","title":"还神冈圆首座戒刀颂"}
{"author":"黄庭坚","content":"西瞿耶尼开静，北郁单越受粥。慧林也唱云门曲，去年腊月六十六。","dynasty":"宋代","title":"为慧林冲禅师烧香颂三首"}
{"author":"黄庭坚","content":"万般尽被鬼神戏，看取人间傀儡棚。烦恼自无安脚处，从他鼓笛弄浮生。","dynasty":"宋代","title":"题前定录赠李伯牖二首"}
{"author":"黄庭坚","content":"久无长者回车辙，仲蔚门墙映野蒿。稍觉春衣生虮虱，南窗晴日照爬搔。","dynasty":"宋代","title":"次韵元礼春怀十首"}
{"author":"黄庭坚","content":"风雨思齐诗，草木怨楚调。本无心击排，胜日用歌啸。僧窗茶烟底，清绝对二妙。俱含万里情，雪梅开岭徼。我慙风味浅，砌莎慕松茑。中朝盛人物，谁与开颜笑。二公老谙事，似解寂寞钓。对之空叹嗟，楼阁重晚照。","dynasty":"宋代","title":"次韵叔原会寂照房"}
{"author":"黄庭坚","content":"香醉山中夏木阴，来禽磊磊承风雾。山鸟冲飞堕圣前，小僧澡雪羞时供。胡奴知是说法时，故奉金炉听时事。有说法相无言说，无说无闻是真说。","dynasty":"宋代","title":"南山罗汉赞十六首"}
{"author":"黄庭坚","content":"万仞峰前双井坞，婆娑曾占早春来。如今摸索苍龙璧，沈井铜缾漫学雷。","dynasty":"宋代","title":"公择用前韵嘲戏双井"}
{"author":"黄庭坚","content":"平生弄翰墨，客事半九州。天未逢故人，园蔬当肴羞。酒阑豪气在，尚欲椎肥牛。虞卿不穷愁，后世无春秋。","dynasty":"宋代","title":"和答魏道辅寄怀十首其二"}
{"author":"黄庭坚","content":"南枝北枝春事休，愉钱可穿柳带柔。定是沈郎作诗瘦，不应春能生许愁。","dynasty":"宋代","title":"王立之承奉诗报梅花已落尽次韵戏答"}
{"author":"黄庭坚","content":"琼枝虽疗渴，萱草忘人忧。李君气萧萧，翠竹摇清秋。步竹来过门，日色在帘钩。开云睹白雉，临水对虚舟。言少常造极，色夷似无求。醉尉厅索寞，寒泉沃茶瓯。四坐愁水厄，并缾犹屡投。斮锡碎玉札，闲荐当众羞。微物不足贵，且延君少留。行役阻相见，心如旆悠悠。春鱼出清涔，社酒欲胜篘。时来得晤语，呼客尽更筹。","dynasty":"宋代","title":"赠李彦深"}
{"author":"黄庭坚","content":"能狂直须狂，会意自不恶。蚤知筋力衰，此事属先觉。公诗应锺律，岂异赵人铎。我为折腰吏，王役政敦薄。文移乱似麻，期会急如雹。赋敛及逋逃，十九被木索。公思当此时，清兴何由作。前日东山归，花如萎莎落。径欲共公狂，知命知此乐。公家胡蜀葵，虽晚尚隐约。晴明好天气，蹔对亦惬适。妆恨朱粉轻，舞怜衫袖窄。衣襦相补纫，天吴乱鸂鶒。草茅多奇士，蓬荜有秀色。西施逐人眼，称心最为得。食鱼诚可口，何苦必鲂鲫。清狂力能否，人生天地客。不者尚能来，南窗理尘迹。草玄续周书，揲策定汉历。有意许见临，为公酤一石。","dynasty":"宋代","title":"戏答公益春思二首"}
{"author":"黄庭坚","content":"绿发将军领百蛮，横戈得句一开颜。少年圯下传书客，老去崆峒问道山。春入莺花空自笑，秋成梨枣为谁攀。何时定作风光主，待得征西鼓吹还。","dynasty":"宋代","title":"赠黔南贾使君"}
{"author":"黄庭坚","content":"盈盈娇女似罗敷。湘江明月珠。起来绾髻又重梳。弄妆仍学书。歌调态，舞工夫。湖南都不如。它年未厌白髭须。同舟归五湖。","dynasty":"宋代","title":"阮郎归其一曾敷文既眄陈湘，歌舞便出其类，学书亦进。来求小楷，作阮郎词付之"}
{"author":"黄庭坚","content":"盖世英雄不自知，暮年初志各参差。南阳陇底卧龙日，北固樽前失者时。霸主三分割天下，宗臣十倍胜曹丕。寒炉夜发尘书读，似覆输筹一局棋。","dynasty":"宋代","title":"夜观蜀志"}
{"author":"黄庭坚","content":"金欲百鍊刚，不欲绕指柔。石羊卧荒草，一世如蜉蝣。丝成蚕自缚，智成龟自囚。竹箭天与美，岂愿作嚆矢。匏枯中笙竽，不用系墙隅。土偶与木偶，未用相贤愚。革辙要合道，覆车还不好。木讷赤子心，百巧令人老。","dynasty":"宋代","title":"古意赠郑彦能八音歌"}
{"author":"黄庭坚","content":"飞盖相追随，携手共行乐。我有一樽酒，聊厚不为薄。珍木郁苍苍，众鸟欣有托。密竹使迳迷，初篁包绿箨。有渰兴南岑，森森散雨足。万物生光辉，夕阳暧平陆。蚕月观时暇，振衣聊踯躅。沈迷簿领书，未尝废邱壑。王度日清夷，镇俗在简约。人生非金石，亲友多零落。漆园有傲吏，君平独寂寞。所愿从之游，逝者如可作。","dynasty":"宋代","title":"同吉老饮清平戏作集句"}
{"author":"黄庭坚","content":"林居野处，而贯万事。花落鸟啼，而成四时。物有才德，水为官师。空明湛群木之影，搏击下诸峰之巘。游鱼静而知机，君子乐而忘归。","dynasty":"宋代","title":"岩下放言五首之钓台"}
{"author":"黄庭坚","content":"海内文章非画师，能回笔力作枯枝。豫章从小有梁栋，也似郑公双鬓丝。","dynasty":"宋代","title":"题子瞻寺壁小山枯木二首"}
{"author":"黄庭坚","content":"两客班荆覆局图，看人车马溷泥涂。文昌八座邻枢极，天上归来愧不如。","dynasty":"宋代","title":"与李公择道中见两客布衣班荆而坐对戏弈秋因"}
{"author":"黄庭坚","content":"脱略看时辈，诸君等发蒙。董狐常直笔，汲黯少居中。鹏入迁臣舍，乌号厌世弓。平生有嘉树，犹起九原风。","dynasty":"宋代","title":"王彦祖惠其祖黄州制草书其後"}
{"author":"黄庭坚","content":"英雄并世不相容，割据山川计亦穷。沟水已东全入汉，淮阴谁复议元功。","dynasty":"宋代","title":"鸿沟"}
{"author":"黄庭坚","content":"成王小心似文武，周召何妨略不同。不须要出我门下，实用人材即至公。","dynasty":"宋代","title":"病起荆江亭即事十首"}
{"author":"黄庭坚","content":"金沙酴醾春纵横，提壶栗留催酒行。公家诸公酌我醉，横笔送晚延月明。此诗诸儿皆秀发，酒间乞书藤纸滑。北门相见後十年，醉语十不省七八。吏事衮衮谈赵张，乃是樽前绿发郎。风悲松丘忽三岁，更觉绿竹能风霜。去作将军幕下士，犹闻防秋屯虎兕。只今陛下思保民，所要边头不生事。短长不登四万日，愚智相去三十里。百分举酒更若为，千户封侯傥来尔。","dynasty":"宋代","title":"送张材翁赴秦佥"}
{"author":"黄庭坚","content":"色深林表风霜下，香著尊前指爪间。书後合题三百颗，频随驿使未应悭。","dynasty":"宋代","title":"谢檀敦信送柑子"}
{"author":"黄庭坚","content":"忆在昭陵日，倾心用老成。功归仁祖庙，正得一书生。","dynasty":"宋代","title":"陪师厚游百花洲槃礴范文正祠下道羊昙哭谢安石事因读生存华屋处零落归山丘为十诗其一"}
{"author":"黄庭坚","content":"家侯口吃善著书，常愿执戈王前驱。朱绂蹉跎晚监郡，吟弄风月思天衢。二苏平生亲且旧，少年笔砚老杯酒。但使一气转洪钧，此老矍铄还冠军。","dynasty":"宋代","title":"戏赠家安国"}
{"author":"黄庭坚","content":"俗士得失重，舍龟观朵颐。六经成市道，驵侩以为师。吾学淡如水，载行欲安之。惟有无心子，白云相与期。","dynasty":"宋代","title":"以同心之言其臭如兰为韵寄李子先其三"}
{"author":"黄庭坚","content":"头白书林二十年，印章今领晋山川。紫参可掘宜包贡，青铁无多莫铸钱。劝课农桑诚有道，折冲樽俎不临边。要知使者功多少，看取春郊处处田。","dynasty":"宋代","title":"送顾子敦赴河东三首"}
{"author":"黄庭坚","content":"南山四至分明也，一日元来十二时。两个泥牛齐著力，矛头淅米剑头炊。","dynasty":"宋代","title":"次韵奉答南山禅师二颂兼呈琦上人其二"}
{"author":"黄庭坚","content":"枯木嵌空微暗淡，古器虽在无古弦。袖中正有南风手，谁为听之谁为传。风流岂落正始後，甲子不数义熙前。一轩黄菊平生事，无酒令人意缺然。","dynasty":"宋代","title":"次韵谢子高读渊明传"}
{"author":"黄庭坚","content":"秦郎水江汉，范郎器鼎鼐。逝者不可寻，犹喜二子在。相逢唾珠玉，贫病问薪菜。豫愁帆风船，目极别所爱。","dynasty":"宋代","title":"晚泊长沙示秦处度范元实用寄明略和父韵五首"}
{"author":"黄庭坚","content":"高节亭边竹已空，山矾独自倚春风。二三名士开颜笑，把断花光水不通。","dynasty":"宋代","title":"戏咏高节亭边山矾花二首"}
{"author":"黄庭坚","content":"好在张公子，清秋应苦吟。衣穿慈母线，囊罄旅人金。早晚辞天阙，归来慰陆沈。黄花一樽酒，期与尔同斟。","dynasty":"宋代","title":"寄张仲谋"}
{"author":"黄庭坚","content":"雪里过门多恶客，春阴只恼有情人。睡魔正仰茶料理，急遣溪童碾玉尘。","dynasty":"宋代","title":"催公静碾茶"}
{"author":"黄庭坚","content":"王家人物从来远，今见诸孙总好贤。三级定知鱼尾进，一鸣已作雁行连。愧无藻监能推毂，愿卷囊书当赠钱。归去雄夸向儿侄，舍中犊子剩狂颠。","dynasty":"宋代","title":"王圣美三子补中广文生"}
{"author":"黄庭坚","content":"貂尾珍材可笔，虎头墨妙疑神。颇知君尘外物，真是我眼中人。","dynasty":"宋代","title":"谢胡藏之送栗鼠尾画维摩二首"}
{"author":"黄庭坚","content":"黄帝炼丹求子母，神农尝药辨君臣。如何苦思形中事，忧患从来为有身。","dynasty":"宋代","title":"杂诗四首"}
{"author":"黄庭坚","content":"浮蚁。一入愁肠，便有阳春意。须将席幕为天地。歌前起舞花前睡。从他兀兀陶陶里。犹胜醒醒、惹得闲憔悴。”此曲亦有佳句，而多斧凿痕，又语高下不甚入律。或传是东坡语，非也。与“蜗角虚名”、“解下痴绦”之曲相似，疑是王仲父作。因戏作四篇呈吴元祥、黄中行，似能厌道二公意中事陶陶兀兀。尊前是我华胥国。争名争利休休莫。雪月风花，不醉怎生得。邯郸一枕谁忧乐。新诗新事因闲适。东山小枝携丝竹。家里乐天，村里谢安石。","dynasty":"宋代","title":"醉落魄"}
{"author":"黄庭坚","content":"少游得谪，尝梦中作词云：“醉卧古藤阴下，了不知南北。”竟以元符庚辰死于藤州光华亭上。崇宁甲申，庭坚窜宜州，道过衡阳。览其遗，始追和其《千秋岁》词。苑边花外，记得同朝退。飞骑轧，鸣珂碎。齐歌云绕扇，赵舞风回带。严鼓断，杯盘狼藉犹相对。洒泪谁能会？醉卧藤阴盖。人已去，词空在。兔园高宴悄，虎观英游改。重感慨，波涛万顷珠沉海。","dynasty":"宋代","tags":"悼念，友情","title":"千秋岁·苑边花外"}
{"author":"黄庭坚","content":"江夏无双乃吾宗，同舍颇似王安丰。能浇茗椀湔祓我，风袂欲挹浮丘翁。吾宗落笔赏幽事，秋月下照澄江空。家山鹰爪是小草，敢与好赐云龙同。不嫌水厄幸来辱，寒泉汤鼎听松风，夜堂朱墨小灯笼。惜无纤纤来捧椀，惟倚新诗可传本。","dynasty":"宋代","title":"答黄冕仲索煎双井并简扬休"}
{"author":"黄庭坚","content":"孔氏文章冠古今，君家兄弟况南金。为官落魄人谁问，从骑雍容独见寻。旅馆别时无宿酒，邮筒开处得新吟。黄山依旧寒相对，岂有愁思附七林。","dynasty":"宋代","title":"答和孔常父见寄"}
{"author":"黄庭坚","content":"主簿朝衣如败荷，高怀千尺上松萝。旅人争席方归去，秋水黏天不自多。学到会时忘粲可，诗留别後见羊何。向来四海习凿齿，仱日期君不啻过。","dynasty":"宋代","title":"次韵奉答存道主簿"}
{"author":"黄庭坚","content":"梁州一曲当时事，记得曾拈玉笛吹。端正楼空春昼永，小桃犹学淡燕支。","dynasty":"宋代","title":"和陈君仪读太真外传五首"}
{"author":"黄庭坚","content":"林君维闽英，数面成瓜葛。邻居接杖藜，过饭厌疏粝。读书饱工夫，论事极精核。奋身君子场，勇若怒未泄。穷年栖旅巢，由命非由拙。王良驱八骏，方驾度九折。学堂疏雨余，石砌长苔发。弟子肥如瓠，先生瘦惟骨。北门一都会，尘埃人卒卒。高盖如秋荷，势利相奔谒。惟君尚寂寞，来观草玄笔。斯文未易陈，正当高阁束。金马事陆沈，市门逐乾没。未须相贤愚，聊自嘲迂阔。忆昨戏赠诗，乃辱报明月。极知推挽意，我车君欲辖。屠龙真强言，奔马不及舌。赐书盈五车，直舍方二墨。意会便欣然，余事过窗日。尚恐素餐钱，诸生在城阙。","dynasty":"宋代","title":"再和答为之"}
{"author":"黄庭坚","content":"千诗织就回文锦，如此阳台暮雨何。亦有英灵苏蕙手，只无悔过窦连波。","dynasty":"宋代","title":"题苏若兰回文锦诗图"}
{"author":"黄庭坚","content":"从学晚闻道，谋官无见功。早衰观水鉴，内热愧邻邦。比邻有宗侯，治剧乃雍容。摩手抚鳏寡，藁砧磔强梁。桃李与荆棘，称物施露霜。政经甚缜密，私不蚍蜉通。吏舍无请赇，家有侯在堂。府符下盐策，县官劝和羹。作民敏风雨，令先诸邑行。我居万夫上，阘惰世无双。此邑宅岩岩，里中颇秦风。翁媪无恙时，出分如峰房。一钱气不直，白梃及父兄。簪笔怀三尺，揖我谓我臧。向来豪杰吏，治之以牛羊。我不忍敌民，教养如儿甥。荆鸡伏鹄卵，久望羽翼成。讼端汹汹来，谕去稍听从。尚馀租庸调，岁岁稽法程。按图索家资，四壁达牖窗。掩目鞭扑之，桁杨相推掁。身欲免官去，驽马恋豆糠。所以积廪盐，未使户得烹。八月酾社酒，公私乐年登。遣徒与会稽，而悉走荻篁。吾惟不足遣，夙驾略我疆。邑西軱戾地，是尝婴吾锋。龈龁其强宗，彼乃可使令。夙夜于远郊，草露沾帷裳。入磴履虎尾，扪萝触虿芒。借问夕何宿，烟边数峰横。松竹不见天，蟠空作秋声。谷鸟与溪濑，合弦琵琶筝。税驾乱石间，岩寺鸣疏钟。山农颇来服，见其父孙翁。苦辞王赋迟，户户无积藏。民病我亦病，呻吟达五更。韵为诵书语，行歌类楚狂。举鞭问嘉禾，秣马可及城。惜哉忧城旦，不得对榻床。洒笔付飞鸟，北风吹报章。书回银钩壮，句与麝煤香。浮蛆拨官醅，倾壶嫩鹅黄。山气常蓊㔩，此物可屡觞。蓣药割紫藤，开笼喜手封。味温颇宜人，芼以石饴姜。举杯引药糜，咏诗对寒江。寄声甚劳苦，相思秋月明。我邑万户乡，其民资嚚凶。欲割以寿公，使之承化光。反以来寿我，中有吞舟鲸。铜墨俱王命，职思慰孤茕。何时赌一掷，烧烛咒明琼。","dynasty":"宋代","title":"己未过太湖僧寺得宗汝为书寄山蓣白酒长韵诗寄答"}
{"author":"黄庭坚","content":"校经同省并门居，无日不闻公读书。故持茗椀浇舌本，要听六经如贯珠。心知韵胜舌知腴，何似宝云与真如。汤饼作魔应午寝，慰公渴梦吞江湖。","dynasty":"宋代","title":"以双井茶送孔常父"}
{"author":"黄庭坚","content":"宝积拾得漏贯钱，古佛堂前狗尿天。东山日出西山雨，露柱搥胸哭破船。","dynasty":"宋代","title":"罗汉南公升堂颂二首"}
{"author":"黄庭坚","content":"人生俱行役，何能如聚鹿。浮楂在江湖，邂逅一相触。天边数年别，故人有陈叔。谁云区区叶，车马肯来辱。清樽听夜语，常灺三四烛。剧谈连古今，天汉泻崖谷。高材叹加壮，所向动乖俗。我官尘土闲，强折腰不曲。饱饭逐人行，君来方拭目。汝颖无奇士，仆夫催结束。嗟如秋窗晖，来少去苦速。蚤吾接雍容，爱德心不足。岁晚托懿亲，清义乃愈笃。落日送河梁，鸣蝉度乔木。岁寒赠君何，唯有南溪竹。","dynasty":"宋代","title":"送陈季常归洛"}
{"author":"黄庭坚","content":"匣中绿绮琴，欲抚已绝弦。问弦何时绝，锺期谢世年。正声不可闻，千载寂寞间。未有颜叔子，安知柳下贤。","dynasty":"宋代","title":"放言十首"}
{"author":"黄庭坚","content":"鱼吼钟鸣索饭钱，牧牛耕种别人田。淮师收得祖关在，一笛操江月满船。","dynasty":"宋代","title":"次韵奉答南山禅师二颂兼呈琦上人"}
{"author":"黄庭坚","content":"昔在基皇极，师臣论九畴。丘陵忽为谷，天地不藏舟。河洛功无憾，幽燕策未收。嗣皇朝万国，任姒正兴周。","dynasty":"宋代","title":"神宗皇帝挽词三首"}
{"author":"黄庭坚","content":"老杜当年鬓发华，尚言春到酒须赊。不堪诗思相料理，恼乱街头卖酒家。","dynasty":"宋代","title":"次韵元礼春怀十首"}
{"author":"黄庭坚","content":"千里追奔两蜗角，百年得意大槐宫。空余祗夜数行墨，不见伽朵一臂风。俗眼只如当日白，我颜非复向来红。浮生不作游丝上，即在尘沙逐转蓬。","dynasty":"宋代","title":"元丰癸亥经行石潭寺见旧和栖蟾诗甚可笑因削"}
{"author":"黄庭坚","content":"灵宫窈窕兮寒夜永，篁打造天兮明月下影，木叶陨霜兮秋声动。我以岁莫起视夜兮，北山饮予斗柄。幽人拂琴而当予，曰夫子则锺期，尝试刳心而为之听。若有人兮亦既修，宴衽席之言兮不知其子之齐圣。嘉孝子之心终无已兮，不忍忘初之戒命人则不语兮弦则语，客有变容而涕洟，奄不知哀之来处。悲乎痛哉！葛屦翦翦兮絺綌凉凉，衣则风兮车上霜，天云愁兮空山四野，竭九河湔涕痕兮，忽承睫其更下。嫠不忧其纬兮，恤楚社之不血食。尽子职而不我爱兮，终非父母之本心。天高地厚施莫报兮，固自有物以至今。雉雊鸡乳兮，麋鹿解角。天性则然兮，无有要约。哀号中野兮，於父母又何求。我行于野兮，不敢有履声。恐亲心为予动兮，是以有履霜之忧。古人之骨朽矣，匪斯今也。蹙然如动乎其指，浩然如生乎其心也。声音之发，勾其深也。枯薪三尺，惟学林也。","dynasty":"宋代","title":"听履霜操"}
{"author":"黄庭坚","content":"洪福僧园拂绀纱，旧题尘壁似昏鸦。春残已是风和雨，更著游人撼落花。","dynasty":"宋代","title":"同元明过洪福寺戏题"}
{"author":"黄庭坚","content":"学省非簿领，卧痾常闭关。雨馀楼阁静，风晚鸟乌还。赏逐四时改，心安一味閒。古人虽已往，不废仰高山。","dynasty":"宋代","title":"呻吟斋睡起五首呈世弼其二"}
{"author":"黄庭坚","content":"昨梦黄粱半熟，立谈白璧一双。惊鹿要须野草，鸣鸥本愿秋江。","dynasty":"宋代","title":"次韵公择舅"}
{"author":"黄庭坚","content":"万灵未对甘泉，五福问祀迎年。旍旂三斿半偃，风马云车闯然。","dynasty":"宋代","title":"次韵韩川奉祠西太乙宫四首"}
{"author":"黄庭坚","content":"至静在平气，至神惟顺心。道非贵与贱，达者古犹今。功名属廊庙，闲暇归山林。畜鱼观群嬉，笼鸟听好音。不如一邱壑，随愿得飞沉。开门纳日月，呼客解缨簪。诗书抚尘迹，歌舞送光阴。妖娴倾国笑，丝竹感人深。豁然开胸次，风至独披襟。樊笼锁形质，物外有幽寻。","dynasty":"宋代","title":"题高君正适轩"}
{"author":"黄庭坚","content":"邻家争插红紫归，诗人独行齅芳草。丛边幽蠹更不凡，蝴蝶纷纷逐花老。","dynasty":"宋代","title":"和柳子玉官舍十首之茴香"}
{"author":"黄庭坚","content":"廖君欉遫，卒享五福。其艰其勤，天畀戬谷。治生之材，可以治邦。知子之智，可以使能。耋老于乡，以福孙曾。在尔後人，思其艰勤，思其好贤，维衣食之源。瞻像思孝，勿堕其教。","dynasty":"宋代","title":"故僰道廖君画像赞"}
{"author":"黄庭坚","content":"日著阑干角，风吹濯浣衣。喜同王季哲，更得谢玄晖。清兴俱不浅，长吟无用归。月明南北道，犹见驿尘飞。","dynasty":"宋代","title":"次韵公定世弼登北都东楼四首其一"}
{"author":"黄庭坚","content":"浙江衲子静无尘，个个庄严服余新。何似乾明能效古，渠知北斗里藏身。","dynasty":"宋代","title":"赠花光老"}
{"author":"黄庭坚","content":"亏功一篑，未成丘山。凿井九阶，不次水泽。行百里者半九十，小狐汔济濡其尾。故曰时乎，时不再来。终终始始，是谓君子。","dynasty":"宋代","title":"赠元发弟放言"}
{"author":"黄庭坚","content":"荔枝，常以遗生。故戏及之自见来，虚过却、好时好日。这訑尿粘腻得处煞是律。据眼前言定，也有十分七八。冤我无心除告佛。管人闲底，且放我快活{得彳口}。便索些别茶只待，又怎不过偎花映月。且与一班半点，只怕你没丁香核。","dynasty":"宋代","title":"望远行"}
{"author":"黄庭坚","content":"平生思故人，江汉不解渴。谁言放逐地，烧烛饮至跋。忧予先狗马，劝以爱肤发。有罪当窜流，但惧不得活。","dynasty":"宋代","title":"以酒渴爱江清作五小诗寄廖明略学士兼简初和"}
{"author":"黄庭坚","content":"从来五字弄珠玑，忍负僧床锁翠微。传语风流三语掾，何时缀我百家衣。","dynasty":"宋代","title":"戏赠元翁"}
{"author":"黄庭坚","content":"不戒而六和恭敬，不禅而十方清净。不学而文理井井，不吏而施於有政。寿八十余，阅人三世。孝於塔库，勤力勤礼。百室崇成，檀者亹亹。齐始如终，薪穷於指。耋老而精明，丰肉而神清。和同而不浊，退屈而不陵。是谓大雅之士，惜乎其不发诸朝庭。","dynasty":"宋代","title":"仰山简和尚真赞"}
{"author":"黄庭坚","content":"两祖门中种阴德，名塞四海世有人。诸儿莫断诗书种，解有无双耸搢紳。人间卿相何足道，胸次诗书要不忘。男儿邂逅起屠钓，何如林下日月长。","dynasty":"宋代","title":"赠益阳成之主簿"}
{"author":"黄庭坚","content":"九陌无尘夜际天，两都风物各依然。车驰马逐灯方闹，地静人闲月自妍。佛馆醉谈怀旧岁，斋宫诗思锁今年。但闻公子微行去，门外骅骝立绣鞯。","dynasty":"宋代","title":"次韵公秉子由十六夜忆清虚"}
{"author":"黄庭坚","content":"风急啼乌未了，雨来战蚁方酣。真是真非安在，人间北看成南。","dynasty":"宋代","title":"次韵王荆公题西太乙宫壁二首"}
{"author":"黄庭坚","content":"驾鹅引颈回，似我胸中字。右军数能来，不为口腹事。","dynasty":"宋代","title":"题画鹅雁二首"}
{"author":"黄庭坚","content":"刬草曾升马祖堂，暖窗接膝话还乡。赠行百衲兜罗袜，处处相随入道场。","dynasty":"宋代","title":"谢晓纯送衲袜"}
{"author":"黄庭坚","content":"太守俱来此西山，楼观重复半烟间。高僧置酒林泉处，南浦名区望没环。","dynasty":"宋代","title":"南浦"}
{"author":"黄庭坚","content":"西风脱叶静林柯，浅水扁舟阁半河。落日游鱼穿镜面，中秋明月涨金波。由来白发生无种，岂似青山保不磨。胜事只愁樽酒尽，莫言争奈醉人何。","dynasty":"宋代","title":"河舟晚饮呈陈说道"}
{"author":"黄庭坚","content":"叹息西窗过隙驹，微阳初至日光舒。□□□长宫中线，添得思堂一卷书。","dynasty":"宋代","title":"窗日"}
{"author":"黄庭坚","content":"秀稻秋风喜太平，独疑连雨未全晴。银蟾似亦无聊赖，默度寒宵嬾吐明。","dynasty":"宋代","title":"承示中秋不见月及悯雨连作恐妨秋成奉次元韵"}
{"author":"黄庭坚","content":"楚宫细腰死，长安眉半额。比来翰墨场，烂漫多此色。文章本心术，万古无辙迹。吾尝期斯人，隐若一敌国。","dynasty":"宋代","title":"寄晁元中十首"}
{"author":"黄庭坚","content":"自断此生休问天。白头波上泛孤船。老去文章无气味。惟悴。不堪驱使菊花前。闻道使君携将吏。高会。参军吹帽晚风颠。千骑插花秋色暮。归去。翠娥扶入醉时肩。","dynasty":"宋代","title":"定风波（次高左藏韵）"}
{"author":"黄庭坚","content":"公家簿领如鸡栖，私家田园无置锥。真成忍骂加餐饭，不如西江之水可乐饥。他人勤拙犹相补，身无功状堪上府。公诚遣骑束缚归，长随白鸥卧烟雨。","dynasty":"宋代","title":"上权郡孙承议"}
{"author":"黄庭坚","content":"魏侯得名能治剧，江湖作吏声籍籍。人言才似钜鹿公，诏书擢守二千石。前日见贤後得罪，艾封沾襟复自悔。牛刀割鸡不作难，看公来上宿迁最。","dynasty":"宋代","title":"送魏君俞知宿迁"}
{"author":"黄庭坚","content":"曩时高唐客，暮雨朝行云。阴居怀天匹，楚观梦纷纭。我欲睹光仪，斋明炷炉薰。天高万物肃，谁为帝子魂。","dynasty":"宋代","title":"和邢惇夫秋怀十首"}
{"author":"黄庭坚","content":"石蕴玙璠，山得其来之泽。木无牺象，天开不材之祥。屹金炉之突兀，其山海之来翔。然以明哲之火，熏以忠信之香。俯仰一时，非智所及。付与万世，其存者长。","dynasty":"宋代","title":"岩下放言五首其四博山台"}
{"author":"黄庭坚","content":"尘埃奔走尚飘蓬，想听庵头老柏风。会向天阶乞衰晚，住庵长作主人翁。","dynasty":"宋代","title":"题罗公山古柏庵二首"}
{"author":"黄庭坚","content":"笋充庖，日百尾。千角鹿，九首虺。心生窍，浑沌死。搜中林，撅稚子。腹便便，老饕耳。","dynasty":"宋代","title":"和宣叔乞笋伽陀二颂"}
{"author":"黄庭坚","content":"海岸孤绝补陀岩，有一众生圆正觉。八万四千清净眼，见尘劳中华藏海。八万四千母陀臂，接引有情到彼岸。涅盘生死不二见，是则名为施无畏。八风吹播老病死，无一众生得安稳。心华照了十方空，即见观世音慈眼。设欲真见观世音，金沙滩头马郎妇。","dynasty":"宋代","title":"观世音赞六首"}
{"author":"黄庭坚","content":"黄菊满东篱。与客携壶上翠微。已是有花兼有酒，良期。不用登临恨落晖。满酌不须辞。莫待无花空折枝。寂寞酒醒人散后，堪悲。节去蜂愁蝶不知。","dynasty":"宋代","title":"南乡子"}
{"author":"黄庭坚","content":"黄雾冥冥小石门，苔衣草路无人迹。苦竹参天大石门，虎迒兔蹊聊倚息。阴风搜林山鬼啸，千丈寒藤绕崩石。清风源里有人家，牛羊在山亦桑麻。向来陆梁嫚官府，试呼使前问其故。衣冠汉仪民父子，吏曹扰之至如此。穷乡有米无食盐，今日有田无米食。但愿官清不爱钱，长养儿孙听驱使。","dynasty":"宋代","title":"上大蒙笼"}
{"author":"黄庭坚","content":"敝邑荷佳政，耕桑及时运。令君平生欢，远别喜亲近。吾友徐光禄，死战万事尽。不见东陵侯，惟见瓜连畛。且当置是事，椎牛会宾亲。百年共如此，破涕作嘲哂。枯荷野塘水，照影惊颜鬓。功名黄粱炊，成败白蚁阵。少时无老境，身到乃尽信。此来见抱子，别日多未龀。夜阑如梦寐，寒烛泣馀寸。","dynasty":"宋代","title":"明叔知县和示过家上冢二篇复次韵其一"}
{"author":"黄庭坚","content":"四体懒不佳，百虫夜相煎。呼灯探床头，忽得故人编。一哦肺渴减，再读头风痊。清切如其人，石齿漱潺湲。园林秋郊静，桃李春昼妍。雍容比兴体，百物落眼前。仍仍愁时语，听猿三峡船。梅黄雨扑地，水白雁横天。叹息夜渠央，屋角月上弦。把卷著床头，我知其人贤。昨日河间令，横胥不顾钱。如臂使十指，从我伸与拳。淹留落闲处，坐研考二篇。更使有闲日，歌嘲舍兰荃。何时造化手，端为铸龙泉。","dynasty":"宋代","title":"还深父同年兄诗卷"}
{"author":"黄庭坚","content":"结客结英豪，肯同儿女曹。黄金妆佩剑，猛兽画旗旄。北极狼星落，中原王气高。终令贺兰贼，不著赭黄袍。","dynasty":"宋代","title":"结客"}
{"author":"黄庭坚","content":"汉时水占十万顷，官寺民居皆浊河。岂必九渠亡故道，直缘穿凿用功多。","dynasty":"宋代","title":"和谢公定河朔漫成八首"}
{"author":"黄庭坚","content":"翻头作尾掉枯藤，腊月花开更造冰。何似清歌倚桃李，一炉沈水醉红灯。","dynasty":"宋代","title":"戏答龙泉余尉问禅二小诗"}
{"author":"黄庭坚","content":"菹寒知园秋，饭白问米贱。妇孙劝甘旨，霜兔颇宜面。黄花不举酒，佳句馀嫪恋。经行宴坐堂，鼠迹书几砚。","dynasty":"宋代","title":"次韵师厚病间十首其四"}
{"author":"黄庭坚","content":"北馔厌羊酪，南庖丰笋菜。自北初落南，几为儿所卖。习知价廉平，百态事烹宰。盐曦枯腊瘦，蜜渍真味坏。就根煨茁美，岂念炮烙债。咀吞千亩余，胸次不虿芥。二妙各能诗，才名动江介。诗论多佳句，脍炙甘我嘬。因君思养竹，万籁听秋噫。从此缮藩篱，下令禁渔采。","dynasty":"宋代","title":"萧巽葛敏修二学子和予食笋诗次韵答之二首"}
{"author":"黄庭坚","content":"中原胡马尘。方士归来说风度。梨花一枝春带雨。分钗半钿愁杀人，上皇倚阑独无语。无语。恨如许。方士归时肠断处。梨花一枝春带雨。半钿分钗亲付。天长地久相思苦。渺渺鲸波无路。","dynasty":"宋代","title":"调笑歌"}
{"author":"黄庭坚","content":"和氏有尺璧，楚国无人知。青山抱国器，岁月忽如遗。但使玉非石，果有遭逢时。吾宗固神秀，天乃晚成之。兰芳深九畹，露味挹三危。流俗不顾省，古人可前追。胸中凌云赋，自贵知音希。渊源学未浅，孝友家正肥。与世殊轨辙，三黜理亦宜。吴溪浣纱女，不用朱粉施。岂伊风尘子，市门自夸毗。我作僰道囚，三年始放归。邂逅终日语，贻我五字诗。句如秋雨晴，远峰抹修眉。老马甘伏枥，坐看天骥驰。洒扫清樾下，当为果茗期。光阴去易失，日月转两仪。仲氏有东园，花竹深可依。寸步不往来，千里常梦思。几时开後户，扶策方自兹。","dynasty":"宋代","title":"次韵答黄与迪"}
{"author":"黄庭坚","content":"黄花当户。已觉秋容暮。云梦南州逢笑语。心在歌边舞处。使君一笑眉开。新晴照酒尊来。且乐尊前见在，休思走马章台。","dynasty":"宋代","title":"清平乐（重九）"}
{"author":"黄庭坚","content":"蕲竹能吟水底龙，玉人应在月明中。何时为洗秋空热，散作霜天落叶风。","dynasty":"宋代","title":"大暑水阁听晋卿家昭华吹笛"}
{"author":"黄庭坚","content":"龟以灵故焦，雉以文故翳。本心如日月，利欲食之既。後生玩华藻，照影终没世。安得八紘罝，以道猎众智。","dynasty":"宋代","title":"奉和文潜赠无咎篇末多见及以既见君子云胡不"}
{"author":"黄庭坚","content":"晁氏出西鄂，世家多艺文。文庄和鼎实，尚书亦大门。简编自襁褓，簪笏到仍昆。向来映轩冕，颇据要路津。恩勤均骨肉，四海一尧民。实咎晚相见，实惟诸晁孙。智囊似内史，笔力窥漆园。词林少根蔕，斯人今绝伦。我为折腰吏，绿绮网蛛尘。倾心得僚友，燕及脊令原。嘉肴味同和，弦诵声相闻。如人逃空虚，见似已解颜。何况金石交，乃其骨肉亲。二年吟枫叶，忘我木索勤。行行不忍别，共醉古柳根。樽前犹讲学，夏夜众星繁。念当侍白发，甘旨共兰荪。帆樯洒风雨，浪波出蛟鼋。持亲慎行李，强学加饭飧。革囊走官邮，寄书远相存。阿四去大农，六典与讨论。君到辇毂下，为问平生言。傥登邺王台，多话归参军。","dynasty":"宋代","title":"送晁道夫叔侄"}
{"author":"黄庭坚","content":"见来两个宁宁地。眼厮打、过如拳踢。恰得尝些香甜底。苦杀人、遭谁调戏。腊月望州坡上地。冻著你、影村鬼。你但那些一处睡。烧沙糖、管好滋味。","dynasty":"宋代","title":"鼓笛令"}
{"author":"黄庭坚","content":"黄金捍拨春风手。帘幕重重音韵透。梅花破萼便回春，似有黄鹂鸣翠柳。晓妆未惬梅添就。玉笋捧杯离钿袖。会拚千日笑尊前，他日相思空损寿","dynasty":"宋代","title":"木兰花令"}
{"author":"黄庭坚","content":"灵宫苍烟荫老柏，风吹霜空月生魄。群鸟得巢寒夜静，市井收声虚室白。少年抱琴为予来，乃是天台桃源未归客。危冠匡坐如无傍，弄弦铿铿灯烛光。谁言伯牙绝弦锺期死，泰山峨峨水汤汤。春天百鸟语撩乱，风荡杨花无畔岸。微霠愁猿抱山木，玄冬孤鸿度云汉。斧斤丁丁空谷樵，幽泉落涧夜萧萧。十二峰前巫峡雨，七八月後钱塘潮。孝子流离在中野，羁臣归来哭亡社。空床思妇感蠨蛸，暮年遗老依桑柘。人言此曲不堪听，我怜酷解写人情。悲歌浩叹弦欲断，翻作恬淡雍容声。五弦横坐岩廊静，薰风南天厚民性。人言帝力何有哉，凤凰麒麟舞虞咏。我思五代如探汤，真人指挥定四方。昭陵仁心及虫蚁，百蛮九译觇天光。极知功高乐未称，谁能持此献乐正。贱臣疏远安敢言，且欲空江寒滩静。渔艇幽人知我心悠哉，更作严陵在钓台。吾知之矣师且止，安得长竿入手来。","dynasty":"宋代","title":"西禅听戴道士弹琴"}
{"author":"黄庭坚","content":"君不见公车待诏老诙谐，几年索米长安街。君不见社陵白头在同谷，夜提长鑱掘黄独。文人古来例寒饿，安得野蚕成茧天雨粟。王家圭田登几斛，于家买桂炊白玉。","dynasty":"宋代","title":"戏和于寺丞乞王醇老米"}
{"author":"黄庭坚","content":"吏能精密，里行婣恤，则不如兄元明，而无元明忧疑万事之敝。斟酌世故，铨品人物，则不如其弟知命，而无知命强项好胜之累。盖元明以寡过，而知命以傲世。如鲁直者，欲寡过而未能，以傲世则不敢。自江南乘一虚舟，又安知乘流之与遇坎者哉。","dynasty":"宋代","title":"写真自赞五首"}
{"author":"黄庭坚","content":"银烛生花如红豆。占好事、而今有。人醉曲屏深，借宝瑟、轻招手。一阵白苹风，故灭烛、教相就。花带雨、冰肌香透。恨啼乌、辘轳声晓。岸柳微凉吹残酒。断肠时、至今依旧。镜中消瘦。那人知后。怕夯你来僝僽。","dynasty":"宋代","title":"清平乐（私情）"}
{"author":"黄庭坚","content":"卧云庄上残花笑，香似早梅开不迟。浅色春衫弄风日，遣来当为作新诗。","dynasty":"宋代","title":"短韵奉乞腊梅"}
{"author":"黄庭坚","content":"鼓吹喧江雨不开，丹枫落叶放船回。风行水上如云过，地近岭南无雁来。楼阁人家卷帘幕，菰蒲鸥鸟乐湾洄。惜无陶谢挥斤手，诗句纵横付酒杯。","dynasty":"宋代","title":"出迎使客质明放船自瓦窋归"}
{"author":"黄庭坚","content":"云横章贡雨翻盆，寺下江深水到门。落日荷锄人著本，西风满地叶归根。","dynasty":"宋代","title":"和李才甫先辈快阁五首"}
{"author":"黄庭坚","content":"花柳事权舆，东风刚作恶。启明动钟鼓，睡著初不觉。简书催秣马，行路如徇铎。看云野思乱，遇雨春衫薄。今日非昨日，过眼若飞雹。光阴行晼晚，吾事益落莫。闲寻西城道，倚杖俯墟落。村翁逢寒食，士女飞彩索。平生感节物，始悟身是客。搔首念江南，拿船趁鸂鶒。夷犹挥钓车，清波举霜鲫。黄尘化人衣，此计诚已错。百年政如此，岂更待经历。","dynasty":"宋代","title":"春思"}
{"author":"黄庭坚","content":"丹霞不蹋长安道，生涯萧条破席帽。囊中收得劫初铃，夜静月明狮子吼。那伽定後一炉香，牛没马回观六道。耆域归来日未西，一锄识尽婆娑草。","dynasty":"宋代","title":"赠王环中"}
{"author":"黄庭坚","content":"乍晴秋好。黄菊敧乌帽。不见清谈人绝倒。更忆添丁小小。蜀娘漫点花酥。酒槽空滴真珠。兄弟四人别住，他年同插茱萸。","dynasty":"宋代","title":"清平乐其五示知命"}
{"author":"黄庭坚","content":"茵席絮剪茧，枕囊收决明。南风入昼梦，起坐是松声。","dynasty":"宋代","title":"次韵吉老十小诗"}
{"author":"黄庭坚","content":"风雨去家行，手龟面黧黑。屠龙非世资，学问求自得。我思脊令诗，同飞复同息。兄弟无相远，急难要羽翼。","dynasty":"宋代","title":"次韵晁元忠西归十首其八"}
{"author":"黄庭坚","content":"十载樽前谈笑。天禄故人年少。可是陵沈英俊地，看即锁窗批诏。此处忽相逢，潦倒秃翁同调。西顾郎官湖渺。事看庾楼人小。短艇绝江空怅望，寄得诗来高妙。梦去倚君傍，胡蝶归来清晓。","dynasty":"宋代","title":"离亭燕/离亭宴"}
{"author":"黄庭坚","content":"伯夷不食周武粟，程婴可托赵氏孤。死者复生欲无愧，受遗归妹况在予。经营百事失本意，跬步寻常畏简书。人闲若有不税地，判尽筋力终年锄。","dynasty":"宋代","title":"伤歌行四首"}
{"author":"黄庭坚","content":"五老天然一会闲，太平时节振儒冠。相君于理回天诏，辅国驱夷立寒桓。妖术图奸梁木坏，党碑雷震雹冰寒。丹心忠厚来安泰，惠泽垂流仰止看。","dynasty":"宋代","title":"次韵谢借观五老图"}
{"author":"黄庭坚","content":"吾宗墨脩竹，心手不自知。天公造化炉，揽取如拾遗。风雪烟雾雨，荣悴各一时。此物抱晚节，君又润色之。抽萌或发石，悬箠有阽危。林梢一片雨，造次以笔追。猛吹万籁作，微凉大音希。霜兔束毫健，松烟泛砚肥。盘桓未落笔，落笔必中宜。今代捧心学，取笑如东施。或可遗巾帼，选耎如辛毗。生枝不应节，乱叶无所归。非君一起予，衰病岂能诗。忆君初解鞍，新月挂弯眉。夜来上金镜，坐叹光景驰。我有好东绢，晴明要会期。猗猗淇园姿，此君有威仪。愿作数百竿，水石相因依。他年风动璧，洗我别后思。开图慰满眼，何时遂臻兹。","dynasty":"宋代","title":"次前韵谢与迪惠所作竹五幅"}
{"author":"黄庭坚","content":"愚者日进，智士日退。象蹋恒河彻底过，大千世界百杂碎。愚人寻文弄章句，更觅中间及内外。","dynasty":"宋代","title":"退堂颂"}
{"author":"黄庭坚","content":"平生思故人，江汉不解渴。谁言放逐地，烧烛饮至跋。忧予先狗马，劝以爱肤发。有罪当窜流，但惧不得活。","dynasty":"宋代","title":"以酒渴爱江清作五小诗寄廖明略学士兼简初和父主簿其二"}
{"author":"黄庭坚","content":"法云大士，天骨岩岩。如来津梁，我实荷担。手捉日月，断取庄严。国土入此佛土，位置城南。有目无目，疑圣疑凡。击大雷霆，布洒甘露。大圆镜中，慈悲威怒。维此象法，依正法住。後二百岁，亦莫予敢每。谁为请主，世界主女。","dynasty":"宋代","title":"法云秀禅师真赞"}
{"author":"黄庭坚","content":"修罗身量等须弥，入藕丝孔逃追北。补陀岩下不战人，八万魔军皆解甲。","dynasty":"宋代","title":"补陀岩颂"}
{"author":"黄庭坚","content":"虚飘飘，虚飘飘，花飞不到地，虹起漫成桥。入梦云千叠，游空绦万条。蜃楼百尺耸沧海，雁字一行书绛霄。虚飘飘，北人生命犹坚牢。","dynasty":"宋代","title":"虚飘飘"}
{"author":"黄庭坚","content":"佳人斗南北，美酒玉东西。梦鹿分真鹿，无鸡应木鸡。","dynasty":"宋代","title":"次韵吉老十小诗"}
{"author":"黄庭坚","content":"钱君佳少年，濯濯春月柳。开谈屡逼人，落笔若挥帚。凫雁菰蒲中，英材颇时有。同声倾夙期，异姓接婚友。冷官国北门，会面始八九。时时过薄饭，卯坐常至酉。今日得休沐，方醺步兵酒。闻子车马南，欲饯辄掣肘。温风媚行色，绿净无尘垢。鱼轩迎少妇，能献二亲寿。到家春已融，柔条可结纽。菱藻蔓平湖，钓船先入手。南雁正北来，蚤寄诗千首。","dynasty":"宋代","title":"送钱一杲卿"}
{"author":"黄庭坚","content":"一病能恼安乐性，四病长作一生愁。借问四休何所好，不令一点上眉头。","dynasty":"宋代","title":"四休居士诗三首"}
{"author":"黄庭坚","content":"不待烹茶唤睡回，天官两宰和诗来。清如接笕通春溜，快似挥刀斫怒雷。","dynasty":"宋代","title":"吏"}
{"author":"黄庭坚","content":"种萱盈九畹，苏子忧国病。炎蒸卧百战，山立有余劲。斯人廊庙器，不合从远屏。江湖摇归心，毛发侵老境。艰难喜归来，如晴月生岭。仍怀阻归舟，风水蛟鳄横。补衮谏官能，用儒吾道盛。上书诋平津，蠹藁初记省。至今民社计，非事颊舌竞。方来立本朝，献纳继晨暝。人材包新旧，王度济宽猛。必开曲突谋，满慰倾耳听。斯文吕与张，泉下亦苏醒。天聪四门辟，国势九鼎定。身得遭太平，分甘守闲冷。天津十年面，想见颀而整。何时及国门，休暇过煮茗。烧灯留夜语，鸿雁看对影。但恐张罗地，颇复多造请。维此礼部公，寒泉甃旧井。谪去久羸瓶，召还汲修绠。太任决斋宫，陛下天统庆。日月进亨衢，经纬寒耿耿。西走已和戎，南迁无哀郢。谁言两逐臣，朝辔天街并。王子窜炎洲，万死保躯命。还家颊故红，信亦抱渊静。税屋待车音，扫门亲帚柄。行当怀书传，载酒求是正。端如尝橄榄，苦过味方永。","dynasty":"宋代","title":"次韵子由绩溪病起被召寄王定国"}
{"author":"黄庭坚","content":"知足是灵龟，无厌乃朵颐。虚心万物表，寒暑自四时。","dynasty":"宋代","title":"颐轩诗六首其二"}
{"author":"黄庭坚","content":"桃李无言一再风，黄鹂惟见绿葱葱。人言九事八为律，傥有江船吾欲东。","dynasty":"宋代","title":"寺斋睡起二首"}
{"author":"黄庭坚","content":"春风乱思兮吹管弦，春日醉人兮昏欲眠。却万物而观性兮，如处幽篁之不见天。试纵神而不御兮，如有顺心之洒然。委蜩甲而去化，乘白云而上仙。因天倪而造适，观众妙之玄玄。风门阊阖而进予，帝示予以化物之甄。予撼玄关而去牡，帝宴笑以忘言。吾见万灵朝明庭兮，冠佩如云烟。名声毁誉之观兮，差无以异乎人间。息心于慕膻之蚁，会理于止水之渊。与我游物之初兮，曰是可以解而县。不知其所以得兮，而冷然似有所存。归占梦灵兮，盖天振吾过。矫心以循理兮，殆其沃水而胜火。故喜曲辕之栎以得祥，惊主人之雁以近祸。离水火而天兮，乃得使实自我。荡然肆志兮，又乌知可乎不可。","dynasty":"宋代","title":"录梦篇其一"}
{"author":"黄庭坚","content":"郭君大砚如南溟，化我霜毫作鹏翼。安得剡藤三千尺，书九万字无渴墨。","dynasty":"宋代","title":"庭诲惠钜砚"}
{"author":"黄庭坚","content":"西风脱叶静林柯，浅水扁舟阁半河。落日游鱼穿镜面，中秋明月涨金波。由来白发生无种，岂似青山保不磨。胜事只愁樽酒尽，莫言争奈醉人何。","dynasty":"宋代","title":"河舟晚饮呈陈说道"}
{"author":"黄庭坚","content":"刘郎才力耐百战，苍鹰下韝秋未晚。千里荷戈防犬羊，十年读书厌藜苋。试寻北产汗血驹，莫杀南飞寄书雁。人生有禄亲白头，可能一日无甘馔。","dynasty":"宋代","title":"送刘季展从军雁门二首"}
{"author":"黄庭坚","content":"丈夫出家，当被坏色衣。蜀僧袈裟，多似苾(上艹下刍)尼。轻罗绉縠，染成春柳丝。撩蜂引蝶，唯欠远山眉。","dynasty":"宋代","title":"劝石洞道真师染袈裟颂"}
{"author":"黄庭坚","content":"隆儒殿阁对横经，咫尺清都雨露零。见说文星环北极，人间无路仰天庭。","dynasty":"宋代","title":"再次韵四首"}
{"author":"黄庭坚","content":"皱面黄须已一翁，樽前犹发少年红。金丹乞与烦真友，只恐无名帝籍中。","dynasty":"宋代","title":"黄几复自海上寄惠金液三十两且曰唯有德之士"}
{"author":"黄庭坚","content":"春皇赋上瑞，来宁黄屋忧。下令走百神，大云庇九丘。风声将仁气，艳艳生瓦沟。寒花舞零乱，表里照皇州。千门委圭璧，晓日不肯收。元年冬无泽，穴处长螟蟊。两宫初旰食，补衮献良筹。有道四夷守，无征万邦休。耆年秉国论，泾渭极分流。辍耒入班品，逸民尽归周。股肱共一体，间不容戈矛。人材如金玉，同美异刚柔。正须众贤和，乃可疏共吺。改弦张敝法，病十九已瘳。王指要不匿，蚀非日月羞。桑林请六事，河水问九畴。天意果然得，玄功与吾谋。此物有嘉德，占年在麦秋。近臣知天喜，玉色动冕旒。儒馆无他事，作诗配崇丘。","dynasty":"宋代","title":"常父惠示丁卯雪十四韵谨同韵赋之"}
{"author":"黄庭坚","content":"葅寒知园秋，饭白问米贱。妇孙劝甘旨，霜兔颇宜面。黄花不举酒，佳句余嫪恋。经行宴坐堂，鼠迹书几砚。","dynasty":"宋代","title":"次韵师厚病间十首"}
{"author":"黄庭坚","content":"刀坑石如刀，劳坑人马劳。窈窕篁竹阴，是常主逋逃。白狐跳梁去，豪猪森怒嘷。云黄觉日瘦，木落知风饕。轻轩息源口，饭羹煮溪毛。山农惊长吏，出拜家骚骚。借问淡食民，祖孙甘餔糟。赖官得盐吃，正苦无钱刀。","dynasty":"宋代","title":"劳坑入前城"}
{"author":"黄庭坚","content":"疏食吾犹饱，曲肱哦古今。酒倾因好事，弦绝为知音。妒蘖长春木，争巢喧暮禽。长怀阮校尉，北望首阳岑。","dynasty":"宋代","title":"呻吟斋睡起五首呈世弼"}
{"author":"黄庭坚","content":"穴居木处，相安以饮食生。渴饥爱憎，无师而自能。其皮之美也，自立辟。其肉之肴也，故多兵。风林露壑，伐木丁丁。雄雌同声，去之远而犹鸣。彼其不同臭味，故眴目而相惊。惟虫能虫，惟虫能天。余是以觏万物之情。","dynasty":"宋代","title":"易生画麞猿猴獾赞"}
{"author":"黄庭坚","content":"南极一星淮上老，承家令子气横秋。万端只要称心耳，五鼎何如委吏优。海燕催归人作社，江花欲动雨含愁。追思二十年前会，棠棣飘零叹鄂不。","dynasty":"宋代","title":"再和寄蓝六"}
{"author":"黄庭坚","content":"头白书林二十年，印章今领晋山川。紫参可掘宜包贡，青铁无多莫铸钱。劝课农桑诚有道，折冲樽俎不临边。要知使者功多少，看取春郊处处田。","dynasty":"宋代","title":"送顾子敦赴河东三首"}
{"author":"黄庭坚","content":"妙在和光同尘，事须钩深入神。听他下虎口著，我不为牛後人。","dynasty":"宋代","title":"赠高子勉四首"}
{"author":"黄庭坚","content":"雨断山川明，花深鸟乌乐。枯骨不沾名，古今同一壑。惟有在世时，聊厚不为薄。南箕与北斗，亲友多离索。斯文如旧欢，李侯极磊落。颇似元鲁山，用心抚疲弱。不以民为梯，俯仰无所怍。胸中种妙觉，岁晚期必穫。然膏夜读书，见圣宜有作。文字寄我来，官邮远飞橐。世缘心已死，傥得万金药。","dynasty":"宋代","title":"寄李次翁"}
{"author":"黄庭坚","content":"春生潇湘水，风鸣涧谷泉。过雨花漠漠，弄晴絮翩翩。名园上朱阁，观後复观前。借问昔居人，岑绝无炊烟。人生须富贵。河水清且涟。百年共如此，安用涕潺湲。蒋侯真好事，杖屦喜接连。车载溪中骨，推排若差肩。厌看孔壬面，丑石反成妍。感君劝我醉，吾亦无间然。乱我朱碧眼，空花坠便翾。行动须人扶，那能金石坚。爱君雷氏琴，汤汤发朱弦。但恨赏音人，大半随逝川。平生有诗罪，如痼不可痊。今当痛自改，三衅复三湔。","dynasty":"宋代","title":"玉芝园"}
{"author":"黄庭坚","content":"在昔实方枘，成功见圆机。九原尚友心，白首要同归。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"沙拥大江水，泥封函谷关。古来世上雄，宰木风雨寒。鲁儒守一经，亦有涧谷盘。何事穷愁极，江南庾子山。","dynasty":"宋代","title":"寄晁元中十首"}
{"author":"黄庭坚","content":"鹏翼将图南，垂天上扶摇。飞飞寻常閒，深树乘风蜩。大观与小智，从事不同条。扬雄老执戟，金张珥汉貂。松柏有本心，蒲柳望秋凋。久矣结舌瘖，狂言始今朝。崔王两骥子，神俊万里超。惊人吐嘉句，拔俗振高标。频来草玄宅，共语清入寥。处己愿如舜，致君敢不尧。回观势利场，内热作惊潮。趋时愧才全，傲世乃士骄。二生浪许可，弹炙则求鸮。围棋饭后约，煨栗夜深邀。尔来数到门，玉趾不惮遥。相期淡薄处，行乐亦云聊。甘泉沸午鼎，茗椀方屡浇。昏鸦相送归，风枝撼调调。男儿强饮食，九鼎等一瓢。富贵但暂热，名声适为妖。世事寒暑耳，四时旋斗杓。勿学怀沙赋，离魂不可招。","dynasty":"宋代","title":"次韵答常甫世弼二君不利秋官郁郁初不平故予诗多及君子处得失事"}
{"author":"黄庭坚","content":"山陕江深屋翠崖，夜钟声自瓮中来。长松偃蹇苍龙卧，六月涧泉轰怒雷。","dynasty":"宋代","title":"双涧寺二首其二"}
{"author":"黄庭坚","content":"山围少天日，狐鬼能作妖。睒闪载一车，猎人用鸣枭。小智窘流俗，蹇浅不能超。安得万里沙，晴天看射鵰。","dynasty":"宋代","title":"次韵杨明叔见饯十首"}
{"author":"黄庭坚","content":"意行到愚溪，竹舆鸣担肩。冉溪昔居人，埋没不知年。偶托文字工，遂以愚溪传。柳侯不可见，古木荫溅溅。罗氏家潇东，潇西读书园。笋茁不避道，檀栾摇春烟。下入朝阳岩，次山有铭镌。藓石破篆文，不辨瞿李袁。嵌宝响笙磬，洞中出寒泉。同游三五客，拂石弄潺湲。俄顷生白云，似欲驾我仙。吾将从此逝，挽牵遂回船。","dynasty":"宋代","title":"游愚溪"}
{"author":"黄庭坚","content":"斲鼻昔常尔，绝弦知者稀。无人与争长，惟有钓鱼矶。","dynasty":"宋代","title":"次韵吉老十小诗"}
{"author":"黄庭坚","content":"谁怜旧日青钱选，不立春风玉笋班。传得黄州新句法，老夫端欲把降幡。","dynasty":"宋代","title":"次韵文潜立春日三绝句"}
{"author":"黄庭坚","content":"寒齑薄饭留佳客，蠹简残编作近邻。避地梁鸿真好学，著书扬子未全贫。玉酥链得三危露，石火烧成一片春。沙鼎探汤供卯饮，不忧问字绝无人。","dynasty":"宋代","title":"世弼惠诗求舜泉辄欲以长安酥共泛一杯次韵戏"}
{"author":"黄庭坚","content":"水德通万物，发源会时亨。伏坎非心愿，成川且意行。栖迟林丘下，欲渥无尘缨。杖藜逢载酒，一瓢酌余清。","dynasty":"宋代","title":"平阴张澄居士隐处三诗之亨泉"}
{"author":"黄庭坚","content":"风枝雨叶瘠土竹，龙蹲虎踞苍藓石。东坡老人翰林公，醉时吐出胸中墨。","dynasty":"宋代","title":"题子瞻画竹石"}
{"author":"黄庭坚","content":"金茎甘露荐斋房，润及边城草木香。蕡实叶间天与味，成蹊枝上月翻光。群心爱戴葵倾日，万事驱除叶陨霜。玉烛时和君会否，旧臣重叠起南荒。","dynasty":"宋代","title":"次韵少激甘露降太守居桃叶上"}
{"author":"黄庭坚","content":"韩生沈鸷非悍勇，笑出胯下良自重。滕公不斩世未知，萧相自追王始用。成安书生自圣贤，左仁右圣兵在咽。万人背水亦书意，独驱市井收万全。功成广武坐东向，人言将军真汉将。兔死狗烹姑置之，此事已足千年垂。君不见丞相商君用秦国，平生赵良头雪白。","dynasty":"宋代","title":"淮阴侯"}
{"author":"黄庭坚","content":"荣禄常思泽九宗，山摧梁坏并成空。百年遗恨谁昭洗，他日诸郎有父风。","dynasty":"宋代","title":"叔父给事挽词十首"}
{"author":"黄庭坚","content":"眼前尝废忘，事往更追寻。爱酒陶元亮，著书王仲任。寒蒲虽有节，枯木已无心。客至还须饮，逢欢起自斟。","dynasty":"宋代","title":"次韵德孺感兴二首"}
{"author":"黄庭坚","content":"革囊南渡传诗句，摹写相思意象真。九日黄花倾寿酒，几回青眼望归尘。蚤为学问文章误，晚作东西南北人。安得田园可温饱，长抛簪绂裹头巾。","dynasty":"宋代","title":"同韵和元明兄知命弟九日相忆二首"}
{"author":"黄庭坚","content":"桄榔叶暗宾郎红，朋友相呼堕酒中。正以多知巧言语，失身来作管城公。","dynasty":"宋代","title":"戏咏猩猩毛笔二首"}
{"author":"黄庭坚","content":"迷情淡荡不知津，老却平生梦幻身。满眼纷华心寂寞，长安市上酒家人。","dynasty":"宋代","title":"杂诗"}
{"author":"黄庭坚","content":"天气把人僝僽。落絮游丝时候。茶饭可曾忺，镜中赢得销瘦。生受。生受。更被养娘催绣。","dynasty":"宋代","title":"宴桃源/如梦令书赵伯充家上姬领巾"}
{"author":"黄庭坚","content":"河南有伏流，经营太行根。盛德不终晦，发为清济源。公家济源上，太行正当门。修竹带藩篱，百禽鸣朝暾。仰视浮云作，俯窥流水奔。相望有盘谷，李愿故居存。主人国之老，实惟商岩孙。斑行昔供奉，屡进逆耳言。天子色为动，群公声亦吞。肃肃冰霜际，不改白玉温。出处士所重，其微难具论。公勿怀草堂，朝庭待公尊。","dynasty":"宋代","title":"寄题钦之草堂"}
{"author":"黄庭坚","content":"学古编简残，怀人江湖永。非无车马客，心远境亦静。挽蔬夜雨畦，煮茗寒泉井。春去不窥园，黄鹂颇三请。立朝无物望，补外傥天幸。想乘沧浪船，濯发曦翠岭。","dynasty":"宋代","title":"次韵张询斋中晚春"}
{"author":"黄庭坚","content":"酒阑命友闲为戏。打揭儿、非常惬意。各自轮赢只赌是。赏罚采、分明须记。小五出来无事。却跋翻和九底。若要十一花下死。管十三、不如十二。","dynasty":"宋代","title":"鼓笛令（戏咏打揭）"}
{"author":"黄庭坚","content":"宝月清凉，寂照法界。以沙门相，藏世间解。谷响入耳，性不可为。青莲出水，深不可窥。万象纷披，花开古锦。启迫群氓，与甘露饮。哲人去矣，资何所参。即事之理，塔锁终南。","dynasty":"宋代","title":"清凉国师真赞"}
{"author":"黄庭坚","content":"丘壑诗书虽数穷，田园芋栗颇时丰。小桃源口雨繁红，春溪蒲稗没凫翁。投身世网梦归去，摘山鼓声雷隐空。秋堂一笑共灯火，与公草大臭味同。安用茗浇垒块胸，他日过饭随家风，买鱼贯柳鸡著笼。更当力贫开酒椀，走谒邻翁称子本。","dynasty":"宋代","title":"再答冕仲"}
{"author":"黄庭坚","content":"系匏两相忆，极目十余城。积潦干斗极，山河皆夜明。白璧按剑起，朱弦流水声。乖逢四时尔，木石了无情。","dynasty":"宋代","title":"次韵刘景文登郑王台见思五首"}
{"author":"黄庭坚","content":"　　士之才德盖一国，则曰国士；女之色盖一国，则曰国色；兰之香盖一国，则曰国香。自古人知贵兰，不待楚之逐臣而后贵之也。兰盖甚似乎君子，生于深山丛薄之中，不为无人而不芳；雪霜凌厉而见杀，来岁不改其性也，是所谓“遯世无闷，不见是而无闷”者也。兰虽含香体洁，平居萧艾不殊，清风过之，其香霭然，在室满室，在堂满堂，是所谓含章以时发者也，然兰蕙之才德不同，世罕能别之。予放浪江湖之日，乃久尽知其族性，盖兰似君子，蕙似士，大概山林中十蕙而一兰也。《楚辞》曰：“予既滋兰之九畹，又树蕙之百亩。”以是知不独今，楚人贱蕙而贵兰久矣。兰蕙丛生，初不殊也，至其发花，一干一花而香有余者兰，一干五七花而香不足者蕙，蕙之虽不若兰，起视椒榝则远矣。世论以为国香矣，乃曰“当门不得不除”，山林之士，所以往而不返者耶？","dynasty":"宋代","tags":"寓理","title":"书幽芳亭"}
{"author":"黄庭坚","content":"畏畏佳佳石谷水，冬冬隆隆山木风。炉香四百六十载，开山者谁梁宝公。","dynasty":"宋代","title":"题山谷石"}
{"author":"黄庭坚","content":"富贵功名茧一盆，缲车头绪正纷纷。肯寻冷淡做生活，定是著书扬子云。","dynasty":"宋代","title":"绝句"}
{"author":"黄庭坚","content":"不誇西子锦为幄，肯道太真云想衣。","dynasty":"宋代","title":"句其十二"}
{"author":"黄庭坚","content":"不见两谪仙，长怀倚脩竹。行绕紫极宫，明珠得盈掬。平生人欲杀，耿介受命独。往者如可作，抱被求同宿。砥柱阅颓波，不疑更何卜。但观草木秋，叶落根自复。我病二十年，大斗久不覆。因之酌苏李，蟹肥社醅熟。","dynasty":"宋代","title":"次苏子瞻和李太白浔阳紫极宫感秋诗韵追怀太白子瞻"}
{"author":"黄庭坚","content":"眼入毫端写竹真，枝掀叶举是精神。因知幻物出无象，问取人间老斲轮。","dynasty":"宋代","title":"题子瞻墨竹"}
{"author":"黄庭坚","content":"黄山叶县连墙居，谢公席上对摴蒱。双鬟女弟如桃李，早许归我舍中雏。平生同忧共安乐，岁晚相看青云衢。去年樽酒辇毂下，各喜身为反哺乌。城头归乌尾毕逋，春寒啄雪送行车。解佩我无明月珠，折柳不对千里驹。念君胸中极了了，作吏办事犹诗书。浊酒挽人作年少，关防心地亦时须。郧乡县古民少讼，但问自己不关渠。登临一笑双白发，宜城冻笋供行厨。人生此乐他事无，行李道出汉南都。寄声诸谢今何如，谢公书堂迷竹坞。手种竹今青青否，我思谢公泪成雨，属公去洒穰下土。","dynasty":"宋代","title":"送薛乐道知郧乡"}
{"author":"黄庭坚","content":"舂粮出求仁，行李弥宇宙。久客渺愁人，马饥仆夫瘦。归来一丘中，万事不改旧。禾黍锄其骄，牛羊鞭在后。隐几天籁寒，六凿忽通透。","dynasty":"宋代","title":"平阴张澄居士隐处三诗其二复庵"}
{"author":"黄庭坚","content":"一病能恼安乐性，四病长作一生愁。借问四休何所好，不令一点上眉头。","dynasty":"宋代","title":"四休居士诗三首"}
{"author":"黄庭坚","content":"寒雁初来秋影寒。霜林风过叶声乾。龙山落帽千年事，我对西风犹整冠。兰委佩，菊堪餐。人情时事半悲欢。但将酩酊酬佳节，更把茱萸仔细看。","dynasty":"宋代","title":"鹧鸪天（重九日集句）"}
{"author":"黄庭坚","content":"秋风淅淅苍葭老，波浪悠悠白鬓翁。范子几年思狡兔，吕公何处兆非熊。天寒两岸识渔火，日落几家收钓筒。不困田租与王役，一船妻子乐无穷。","dynasty":"宋代","title":"渔父二首"}
{"author":"黄庭坚","content":"松寒风雨石骨瘦，法窟寂寥僧定时。李侯有句不肯吐，淡墨写出无声诗。","dynasty":"宋代","title":"次韵子瞻子由题憩寂图二首"}
{"author":"黄庭坚","content":"千里及归鸿，半天河影东。家人森户外，笑拥白头翁。","dynasty":"宋代","title":"荆州即事药名诗八首"}
{"author":"黄庭坚","content":"笔端那有此，千里在胸中。四蹄雷电去，一顾马群空。谁能乘此物，超俗驾长风。逸材归辔勒，岁在执徐同。","dynasty":"宋代","title":"咏伯时画太初所获大宛虎脊天马图"}
{"author":"黄庭坚","content":"王郎颇病金瓢酒，不耐寒花晚更芳。瘦尽腰围怯风景，故来归我一枝香。","dynasty":"宋代","title":"戏答王子予送凌风菊二首其二"}
{"author":"黄庭坚","content":"中叔风流映江左，当年桃李自光辉。看成佛屋上云雨，不忍学宫茺蕨薇。人物深藏青白眼，官联曾近赭黄衣。蛛丝柱後惠文暗，惟悴今乘别驾归。","dynasty":"宋代","title":"癸亥立春日煮茗於石池寺见庚戌中盛二十舅中"}
{"author":"黄庭坚","content":"金石不随波，松竹知岁寒。冥此芸芸境，回向自心观。","dynasty":"宋代","title":"颐轩诗六首"}
{"author":"黄庭坚","content":"军容百万转风雷，独料王师不战摧。三箧飞书公对狱，元丰天子照奸回。","dynasty":"宋代","title":"叔父给事挽词十首"}
{"author":"黄庭坚","content":"半世交亲随逝水，几人图画入凌烟？春风春雨花经眼，江北江南水拍天。欲解铜章行问道，定知石友许忘年。脊令各有思归恨，日月相催雪满颠。","dynasty":"宋代","tags":"春天，相思，友情，抒怀","title":"次元明韵寄子由"}
{"author":"黄庭坚","content":"公有一杯酒，与人同醉醒。遗民能记忆，欲语涕飘零。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"陈侯大雅姿，四壁不治第。碌碌盆盎中，见此古罍洗。薄饭不能羹，墙阴老春荠。惟有文字性，万古抱根柢。我学少师承，坎井可窥底。何因蒙赏味，相享当牲醴。试问求志君，文章自有体。玄钥锁灵台，渠当为君启。","dynasty":"宋代","title":"次韵秦觏过陈无己书院观鄙句之作"}
{"author":"黄庭坚","content":"玉笥峰前几百家，山明松雪水明沙。趁虚人集春蔬好，桑菌竹萌烟蕨芽。","dynasty":"宋代","title":"上萧家峡"}
{"author":"黄庭坚","content":"桃花人面各相红，不及天然玉作容。总向风尘尘莫染，轻轻笼月倚墙东。","dynasty":"宋代","title":"次韵梨花"}
{"author":"黄庭坚","content":"二宗性清真，俱抱岁寒节。常思风云会，为国奋忠烈。道方沧波穨，位有豺虎窃。夫妇相鱼肉，关中一丈雪。北风夜涔涔，竹枯松柏折。泰来拔茅连，井收寒泉冽。天地复其所，我辈皆慰惬。何为对樽壼，似见小敌怯。大宗垂紫髯，贵气已森列。小宗新换骨，健啖颇腴悦。昨宵连环梦，秣马待明发。寒日一线长，把酒相喻说。人生但安乐，逢世无巧拙。斑衣戏亲庭，不作经年别。犹有未归心，远寄丁香结。","dynasty":"宋代","title":"次韵斌老冬至书怀示子舟篇末见及之作因以赠"}
{"author":"黄庭坚","content":"普陀岩大圣，应身三十二。慈悲视众生，八万四千眼。救一切苦难，八万四千声。依归观世音，是先得道者。南无黄居士，具足神通力。亦具智方便，何不自观音。瞿唐风浪中，归命施无畏。一人自归依，诸人皆解脱。","dynasty":"宋代","title":"知命弟观音赞"}
{"author":"黄庭坚","content":"管城子无肉食相，孔方兄有绝交书。文章功用不经世，何异丝窠缀露珠。校书著作频诏除，犹能上车问何如。忽忆僧床同野饭，梦随秋雁到东湖。","dynasty":"宋代","title":"戏呈孔毅父"}
{"author":"黄庭坚","content":"园中看笋已成竹，阶下种槐还得阴。出门望君车马绝，临水问信鲤鱼沈。赠君以匠石斸泥之利器，渊明无弦之素琴。此书到日可归来，思子妙质为知音。","dynasty":"宋代","title":"寄季张"}
{"author":"黄庭坚","content":"我观李侯作胡马，置我敕勒阴山下。惊沙随马欲暗天，千里绝足略眼跨。自当初驾沙苑丞，岂复更数将军霸。李侯今病发右臂，此图笔妙今无价。","dynasty":"宋代","title":"题伯时马"}
{"author":"黄庭坚","content":"陶令舍中有名酒，无日不为父老倾。四座欢欣观酒德，一灯明暗又诗成。","dynasty":"宋代","title":"谢答闻善二兄九绝句"}
{"author":"黄庭坚","content":"从来不似一物，妄欲贯穿九流。骨硬非黄閤相，眼青见白蘋洲。","dynasty":"宋代","title":"次韵石七三六言七首其一"}
{"author":"黄庭坚","content":"秋来鼠辈欺猫死，窥瓮翻盘搅夜眠。闻道狸奴将数子，买鱼穿柳聘衔蝉。","dynasty":"宋代","title":"乞猫"}
{"author":"黄庭坚","content":"云横章贡雨翻盆，寺下江深水到门。落日荷锄人著本，西风满地叶归根。","dynasty":"宋代","title":"和李才甫先辈快阁五首"}
{"author":"黄庭坚","content":"酒因咀嚼还知味，诗就呻吟不要工。王谢风流看二妙，病夫直欲卧墙东。","dynasty":"宋代","title":"次韵谢公定王世弼赠答二绝句"}
{"author":"黄庭坚","content":"险心游万仞，躁欲生五兵。隐几香一炷，露台湛空明。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"少日心期转谬悠，蛾眉见妒且障羞。但令有妇如康子，安用生儿似仲谋。横笛牛羊归晚径，卷帘瓜芋熟西畴。功名可致犹回首，何况功名不可求。","dynasty":"宋代","title":"次韵答柳通叟问舍求田之诗"}
{"author":"黄庭坚","content":"欲留君以陈遵投辖之饮，不如送君以陶令无弦之琴。酒嫌别後风吹醒，琴为无弦方见心。去夏雨余清夜醉，黄鹂不觉报春深。花枝柳色竞鲜好，乃是前日枯巧林。人生用舍四时可，壮士憔悴非独今。大夫黄绶领垂素，二十余年走尘土。盈车载书遣儿读，不悔早为文墨误。治声翕然先向东，古萧子国今万户。德性忠纯吏不欺，闺门孝友民所慕。麦陇童儿怜雉乳，冰天穷子兼襦袴。愔愔琴意如温风，乃知不必徽弦具。明月清河佳可游，官仓縻我不得去。白露为霜水一篙，秋香莲荡浮轻舠。此中亦有无弦意，相忆樽前把蟹螯。","dynasty":"宋代","title":"送陈萧县"}
{"author":"黄庭坚","content":"公归未百年，鹳巢荒古屋。我吟殄瘁诗，悲风韵乔木。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"垂头畏庖丁，趋死尚能鸣。说以雕俎乐，甘言果非诚。生无千金辔，死得五鼎烹。祸胎无肠胃，杀身和椒橙。春风都门道，贯鱼百十并。骑奴吹一吷，驵骏不敢争。物材苟当用，何必渥洼生。忽思麒麟楦，突兀使人惊。","dynasty":"宋代","title":"次韵谢外舅食驴肠"}
{"author":"黄庭坚","content":"穴居木处，相安以饮食生。渴饥爱憎，无师而自能。其皮之美也，自立辟。其肉之肴也，故多兵。风林露壑，伐木丁丁。雄雌同声，去之远而犹鸣。彼其不同臭味，故眴目而相惊。惟虫能虫，惟虫能天。余是以觏万物之情。","dynasty":"宋代","title":"易生画麞猿猴獾赞"}
{"author":"黄庭坚","content":"畏人重禄难堪忍，阅世浮云易变迁。徐步当车饥当肉，锄头为枕草为毡。原无马上封侯骨，安用人间使鬼钱。不是朱门争底事，清溪白石可忘年。","dynasty":"宋代","title":"次韵胡彦明同年羇旅京师寄李子飞三章一章道"}
{"author":"黄庭坚","content":"田窦堂上酒，未醉已变态。何如东陵瓜，子母相钩带。富贵席未暖，珠玉作灾怪。茅茨虽长贫，终有懿亲在。丈人困州县，短发余会撮。居然枳棘栖，坐阅岁月代。青云已迷津，浊酒未割爱。簿领能无休，飣餖唤鱼菜。羇旅苦地偏，江湖见天大。万里一帆樯，长风可倚赖。因行访幽禅，头陀烟雨外。","dynasty":"宋代","title":"次韵叔父夷仲送夏君玉赴零陵主簿"}
{"author":"黄庭坚","content":"学省非簿领，卧痾常闭关。雨馀楼阁静，风晚鸟乌还。赏逐四时改，心安一味閒。古人虽已往，不废仰高山。","dynasty":"宋代","title":"呻吟斋睡起五首呈世弼其二"}
{"author":"黄庭坚","content":"汉皇勤远略，晚节相千秋。不足中原地，犹思一战收。圣朝方北顾，斜日倚东楼。庙算知无敌，寒儒浪自愁。","dynasty":"宋代","title":"次韵公定世弼登北都东楼四首其四"}
{"author":"黄庭坚","content":"平生刘宗正，闻有湖海气。黄石与兵书，雷震锁胸次。跨马开武溪，韔弓作文吏。守祧仁九族，瑑玉诏万世。去乘御史骢，权贵歛手避。时时侵谏草，颇用文章戏。风人托草木，骚客拾兰蕙。倾怀谢僚友，句法何壮丽。诸公游蓬壼，贱子滥末至。风流余翰墨，想见经行地。乌啼霜台柏，岑绝不可诣。峨峨触邪冠，此中有余事。医国妙药石，立朝极泾谓。余子蠹青简，走亦行幞被。","dynasty":"宋代","title":"和答刘中叟殿院"}
{"author":"黄庭坚","content":"黄落山川知晚秋，小虫催女献功裘。老松阅世卧云壑，挽著沧江无万牛。","dynasty":"宋代","tags":"写景，抒怀，仕途，感慨","title":"秋思寄子由"}
{"author":"黄庭坚","content":"成都九经石，岁久麝煤寒。字画参工拙，文章可鉴观。危邦犹劝讲，相国校雕刊。群盗烟尘後，诸生竹帛残。王春尊孔氏，乙夜诏甘盘。愿比求诸野，成书上学官。","dynasty":"宋代","title":"效进士作观成都石经"}
{"author":"黄庭坚","content":"主人心安乐，花竹有和气。时从物外赏，自益酒中味。斸枯蚁改穴，扫箨笋迸地。万籁寂中生，乃知风雨至。","dynasty":"宋代","title":"次韵答斌老病起独游东园二首"}
{"author":"黄庭坚","content":"志欲收九族，别离乃同生。谁能成此意，惟有孔方兄。","dynasty":"宋代","title":"十四弟归洪州赋莫如兄弟四章赠行"}
{"author":"黄庭坚","content":"骨秀已知骐骥子，性仁端是凤凰雏。不腾渥水称神俊，应出岐山作瑞符。渐指家人知姓字，试看屏上识之无。乃翁断狱多阴德，迳往高门待汝车。","dynasty":"宋代","title":"嗣深尚书弟晬日"}
{"author":"黄庭坚","content":"西风脱叶静林柯，浅水扁舟阁半河。落日游鱼穿镜面，中秋明月涨金波。由来白发生无种，岂似青山保不磨。胜事只愁樽酒尽，莫言争奈醉人何。","dynasty":"宋代","title":"河舟晚饮呈陈说道"}
{"author":"黄庭坚","content":"风力驱寒，云容呈瑞，晓来到处花飞。遍装琼树，春意到南枝。便是渔蓑旧画，纶竿重、横玉低垂。今宵里，香闺邃馆，幽赏事偏宜。风流，金马客，歌鬟醉拥，乌帽斜欹。问人间何处，鹏运天池。且共周郎按曲，音微误、首已先回。同心事，丹山路稳，长伴彩鸾归。","dynasty":"宋代","title":"满庭芳（雪中戏呈友人）"}
{"author":"黄庭坚","content":"闺中只独看。遥怜小儿女，未解忆长安。”因戏作举头无语。家在月明生处住。拟上摩围。最上峰头试望之。偏怜络秀。苦淡同甘谁更有。想见牵衣。月到愁边总不知。","dynasty":"宋代","title":"减字木兰花"}
{"author":"黄庭坚","content":"张侯去沙河，三食邺下麦。笔力望晁董，颇遗俗眼白。平生学经纶，胸中负奇画。未论功活人，饱饭不常得。妻寒尚宾敬，儿饿犹笔墨。侧闻共伯城，鱼稻颇宜客。又持尘生甑，欲往立四壁。平生贷米家，十辈来簿责。囊无孔方兄，面有在陈色。守株伺投兔，岁晚将何获。广道无人行，春风转沙石。栖栖马如狗，去谒东侯伯。布衣未可量，苍髯身八尺。鱼乾要斗水，士困易为德。譬之举大木，人借一臂力。诸公感意气，岂待故相识。吾穷乏祖饯，折柳当马策。","dynasty":"宋代","title":"送张沙河游齐鲁诸邦"}
{"author":"黄庭坚","content":"穷阎蒿蔓膻，富屋酒肉臭。酒肉令人肥，蒿蔓令人瘦。欲从钟鼎食，复恐忧患构。秦时千户侯，寂寞种瓜後。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"吏部文章万世，吾求善本编窥。散帙云窗棐几，同安得见丘迟。","dynasty":"宋代","title":"从丘十四借韩文二首"}
{"author":"黄庭坚","content":"我思五柳翁，解作一生事。得钱送酒家，便静寻山寺。念我还如此，翁应会人意。","dynasty":"宋代","title":"丙寅十四首效韦苏州其七"}
{"author":"黄庭坚","content":"北方春蔬嚼冰雪，妍暖思采南山蕨。韭苗水饼姑置之，苦菜黄鸡羹糁滑。蓴丝色紫菰首白，蒌蒿芽甜蔊头辣。生葅入汤翻手成，芼以姜橙夸缕抹。惊雷菌子出万钉，白鹅截掌鳖解甲。琅玕森深未飘箨，软炊香秔煨短茁。万钱自是宰相事，一饭且从吾党说。公如端为苦笋归，明日青衫诚可脱。","dynasty":"宋代","title":"次韵子瞻春菜"}
{"author":"黄庭坚","content":"花发社公雨，阴寒殊未开。初闻燕子语，似报玉人来。遮眼便书册，挑聋欺酒杯。传声习主簿，勤为拨春醅。","dynasty":"宋代","title":"社日奉寄君庸主簿"}
{"author":"黄庭坚","content":"俗书只识兰亭面，欲换凡骨无金丹。谁知落阳杨风子，下笔便到乌丝阑。","dynasty":"宋代","title":"杨凝式行书"}
{"author":"黄庭坚","content":"草枯木落晚凄凄，目断黄尘听马嘶。想子重行分首处，荒凉巢父井亭西。","dynasty":"宋代","title":"离汝寄张子"}
{"author":"黄庭坚","content":"县楼三十六峰寒，王粲登临独倚阑。清坐一番春雨歇，相思千里夕阳残。诗来嗟我不同醉，别後喜君能自宽。举目尽妨人作乐，几时归得钓鲵桓。","dynasty":"宋代","tags":"写景，抒情","title":"和答登封王晦之登楼见寄"}
{"author":"黄庭坚","content":"圣慈悲愿观自在，海岸孤绝补陀岩。贯花缨络普庄严，度生如幻现微笑。有一众生起圆觉，即现三十二应身。壁立千仞无依倚，住空还以自念力。","dynasty":"宋代","title":"观世音赞六首"}
{"author":"黄庭坚","content":"落日衔城壁，祠东更一游。悲来惜酒少，安得董糟丘。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"襄王梦里。草绿烟深何处是。宋玉台头。暮雨朝云几许愁。飞花漫漫。不管羁人肠欲断。春水茫茫。欲度南陵更断肠。","dynasty":"宋代","title":"减字木兰花其三登巫山县楼作"}
{"author":"黄庭坚","content":"枢机要发迟，饮食戒味厚。渔人溺於波，君子溺於口。","dynasty":"宋代","title":"颐轩诗六首"}
{"author":"黄庭坚","content":"金生寒沙中，见别会有时。石上千年柏，材高用苦迟。丝乱犹可埋，心乱不可治。竹斋闻履声，乃是故人来。匏苦只多叶，水深难为涉。土床不安席，象床卧烨烨。革与井同功，守道非关怯。木直常先伐，樗栎万世叶。","dynasty":"宋代","title":"八音歌赠晁尧民"}
{"author":"黄庭坚","content":"什袭发硎刀，无名自贵高。秋衣犹葛制，午饭厌溪毛。","dynasty":"宋代","title":"次韵吉老十小诗"}
{"author":"黄庭坚","content":"舂粮出求仁，行李弥宇宙。久客渺愁人，马饥仆夫瘦。归来一丘中，万事不改旧。禾黍锄其骄，牛羊鞭在後。隐几天籁寒，六凿忽通透。","dynasty":"宋代","title":"平阴张澄居士隐处三诗之复庵"}
{"author":"黄庭坚","content":"英雄并世不相容，割据山川计亦穷。沟水已东全入汉，淮阴谁复议元功。","dynasty":"宋代","title":"鸿沟"}
{"author":"黄庭坚","content":"我观江南山，如目不受垢。忆食江南薇，子独于我厚。在北思江山，如怀冰雪颜。千峰上云雨，岑绝何由攀。当时喜文章，各有儿子气。尔来颔须白，有儿能拜起。读书浩湖海，解意开春冰。成山更崇崛，顾我丑丘陵。白玉著石中，与物本落落。泾渭相将流，世不名清浊。乞言既不易，赠言良独难。古来得道人，挂舌屋壁间。牧羊金华道，载酒太玄宅。支颐听晤语，愿君喙三尺。我行风雨夜，船窗闻远鸡。故人不可见，故人心可知。","dynasty":"宋代","title":"赠别李端叔"}
{"author":"黄庭坚","content":"雷行万物春，天震而地撼。闭塞成冬冰，楚越自肝胆。貂狐谅柔温，藜藿自羹糁。相思牛羊下，城鼓寒紞紞。","dynasty":"宋代","title":"和答魏道辅寄怀十首"}
{"author":"黄庭坚","content":"邓侯过我解新鞿，潦倒犹能似旧时。西吧初除折腰尉，南陔常咏采兰诗。姓名已入飞龙榜，书信新传喜鹊知。何日家庭供一笑，绿衣便是者莱衣。","dynasty":"宋代","title":"送邓慎思归长沙觐省"}
{"author":"黄庭坚","content":"薛宣欲吏云，季氏或招闵。此公胸中秋，万物欲收稛。卖药偶知名，草玄非近准。才难不易得，志大略细谨。士生要弘毅，天地为盖轸。骥来盐车骖，井下短绠引。难甘呼尔食，聊寄粲然辴。谁能借前筹，还妇用束缊。吾闻调羹鼎，异味及枌堇。岂其供王羞，而弃会稽笋。","dynasty":"宋代","title":"次韵孙子实寄少游"}
{"author":"黄庭坚","content":"短褐不磷缁，文章近楚辞。未识想风采，别去令人思。斯文已战胜，凯歌偃旍旗。君行鱼上冰，忽复燕哺儿。学省得佳士，催来费符移。方观追金玉，如许遽言归。南山有君子，握兰怀令姿。但应洁斋俟，勿咏无生诗。","dynasty":"宋代","title":"次韵答张文潜惠寄"}
{"author":"黄庭坚","content":"车如鸡栖马如狗，闭门常多出门少。去天尺五张公子，官居城南池馆好。健儿快马紫游缰，迎我不知沙路长。高榆老柳媚寒日，枯荷小鸭冻野航。津人刺船起应客，遥知故人一水隔。下马索酒呼三迟，骑奴笑言客竟痴。向来情义比瓜葛，万事略不置町畦。追数存亡异忧乐，烛如白虹贯酒卮。开轩临水弄长笛，吹落残月风凄凄。城头漏下四十刻，破魔惊睡听新诗。君诗清壮悲节物，正与秋虫同一律。迩来更觉苦语工，思妇霜碪捣寒月。朱颜绿发深误人，不似草木长青春。洁身好贤君自有，今日相看进于旧。以兹敢倾一杯酒，为太夫人千万寿。","dynasty":"宋代","title":"赠张仲谋"}
{"author":"黄庭坚","content":"富贵常多覆族忧，贱贫骨肉不相收。独乘舟去值花雨，寄得书来应麦秋。行李淮山三四驿，风波春水一双鸥。人言离别愁难遣，今日真成始欲愁。","dynasty":"宋代","title":"送陈氏女弟至石塘河"}
{"author":"黄庭坚","content":"西风挽不来，残暑推不去。出门厌靴帽，税驾喜巾屦。道山邻日月，清樾深牖户。同舍多望郎，闲官无窘步。少监岩壑姿，宿昔廊庙具。行趋补衮职，黼黻我王度。归休饮热客，觞豆愆调护。浩然养灵根，勿药有神助。寄声旧僚属，训诂及匕箸。尚怜费谏纸，玉唾洒新句。北焙碾玄璧，谷帘煮甘露。何时临书几，剥芡谈至暮。","dynasty":"宋代","title":"和答外舅孙莘老"}
{"author":"黄庭坚","content":"先皇凭玉几，末命寄元勋。宾日行黄道，攀髯上白云。四时成岁律，五色补天文。不谓堂堂去，今为马鬣坟。","dynasty":"宋代","title":"王文恭公挽词二首"}
{"author":"黄庭坚","content":"索索叶自雨，月寒遥夜阑。马嘶车铎鸣，群动不遑安。有人梦超俗，去发脱儒冠。平明视清镜，正尔良独难。","dynasty":"宋代","title":"戏答俞清老道人寒夜三首其一"}
{"author":"黄庭坚","content":"八月梨枣红，绕墙风自落。江南风雨余，未觉衣衾薄。壁虫忧寒来，催妇织衣著。荒畦杞菊花，犹用充羹臛。连日无酒饮，令人风味恶。颇似扬子云，家贫官落魄。忽闻輶轩书，涩读劳辅齶。虚堂漏刻间，九土可领略。愿多载酒人，喜我识字博。设心更自笑，欲过屠门嚼。往时抱经纶，待价一丘壑。卜师非熊罴，梦相解靡索。所欲吾未奢，傥使耕可获。今年美牟麦，厨馔丰饼飥。摩挲腹中书，安知非糟粕。","dynasty":"宋代","title":"读方言"}
{"author":"黄庭坚","content":"日晴桑叶绿宛宛，春蚕忽忽都成茧。缲车宛转头绪多，相思如此心乱何。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白纻四时歌其二"}
{"author":"黄庭坚","content":"病来十日不举酒，回施青春与後生。满袖东风惬人意，见君诗与字俱清。","dynasty":"宋代","title":"病来十日不举酒二首"}
{"author":"黄庭坚","content":"谁居空閒扇橐籥，情与无情并时作。是声皆自根极来，更莫辛勤问南郭。","dynasty":"宋代","title":"秋声轩"}
{"author":"黄庭坚","content":"槐绿低窗暗，榴红照眼明。玉人邀我少留行。无奈一帆烟雨、画船轻。柳叶随歌皱，梨花与泪倾。别时不似见时情。今夜月明江上、酒初醒。","dynasty":"宋代","tags":"写景，离别","title":"南歌子·槐绿低窗暗"}
{"author":"黄庭坚","content":"从来不似一物，妄欲贯穿九流。骨硬非黄閤相，眼青见白蘋洲。","dynasty":"宋代","title":"次韵石七三六言七首其一"}
{"author":"黄庭坚","content":"人生欲长存，日月不肯迟。百年风吹过，忽成甘蔗滓。传闻上世士，烹饵草木滋。千秋垂绿发，每恨不同时。李侯好方术，肘後探神奇。金樱出皇坟，刺橐览霜枝。寒窗司火候，古鼎冻胶饴。初尝不可口，醇酒和味宜。至今身七十，孺子色不衰。田中按耘鉏，孙息亲抱持。却笑邻舍公，未老须杖藜。","dynasty":"宋代","title":"和孙公善李仲同金樱饵唱酬二首"}
{"author":"黄庭坚","content":"胜地东林十八公，庐山千古一清风。渊明岂是难拘束，正与白莲出处同。","dynasty":"宋代","title":"东林寺二首"}
{"author":"黄庭坚","content":"孔庙虞书贞观刻，千两黄金那购得。","dynasty":"宋代","title":"残句：孔庙虞书贞观刻"}
{"author":"黄庭坚","content":"汉得洮州箭有神，斩关禽敌不逡巡。将军快上屯田计，要纳降胡十万人。","dynasty":"宋代","title":"次韵游景叔闻洮河捷报寄诸将四首"}
{"author":"黄庭坚","content":"少时草圣学锺王，意气欲齐韦与张。家藏古本数十百，千奇万怪常搜索。今得君家一卷书，始觉辛勤总无益。移灯近前拭眼看，精神高秀非人力。北风古树折巅崖，苍烟寒藤挂绝壁。逸气峥嵘驰万马，只字千金不当价。想初盘礡落笔时，毫端已与心机化。主人知是希世奇，但见姓氏无标题。自非高闲怀素不能此，何必更辨当年谁。","dynasty":"宋代","title":"观王熙叔唐本草书歌"}
{"author":"黄庭坚","content":"月明犹在搭衣竿，晓踏台南路屈盘。驺子雨中先马去，村童烟外倚墙看。鸦啼宰木秋风急，鹭立渔船野水乾。花似去年堪折赠，插花人去泪阑干。","dynasty":"宋代","title":"讲武台南有感"}
{"author":"黄庭坚","content":"无求不著看人面，有酒可以留人嬉。欲知四休安乐法，听取山谷老人诗。","dynasty":"宋代","title":"四休居士诗三首"}
{"author":"黄庭坚","content":"朴落非他物，纵横不是尘。山河及大地，全露法王身。","dynasty":"宋代","title":"寿禅师悟道颂"}
{"author":"黄庭坚","content":"谢公蕴风流，诗作鲍照语。丝虫萦草纸，笔力挟风雨。万里投谏书，石交化豺虎。世方用贤髦，先成泉下土。","dynasty":"宋代","title":"和邢惇夫秋怀十首"}
{"author":"黄庭坚","content":"画阁传觞容十客，透风透月两明轩。南楼盘礡三百尺，天上云居不足言。","dynasty":"宋代","title":"鄂州南楼书事四首"}
{"author":"黄庭坚","content":"忆得旧时重九日，紫萸黄菊压梳钗。寒花有意催垂泪，喜鹊无端屡下阶。","dynasty":"宋代","title":"九日对菊有怀粹老在河上四首"}
{"author":"黄庭坚","content":"春愁如发不胜梳，酒病绵绵困未苏。欲听淳音消妄想，抱琴端为一来无。","dynasty":"宋代","title":"招戴道士弹琴"}
{"author":"黄庭坚","content":"县楼三十六峰寒，王粲登临独倚阑。清坐一番春雨歇，相思千里夕阳残。诗来嗟我不同醉，别後喜君能自宽。举目尽妨人作乐，几时归得钓鲵桓。","dynasty":"宋代","tags":"写景，抒情","title":"和答登封王晦之登楼见寄"}
{"author":"黄庭坚","content":"墙下蓬蒿地，儿童课剪除。蔓莴随分种，杞菊未须锄。河水传烽火，交州报捷书。无能落閒处，惭愧饱春蔬。","dynasty":"宋代","title":"呻吟斋睡起五首呈世弼其五"}
{"author":"黄庭坚","content":"仙衣襞积驾黄鹄，草木无光一笑开。人间风日不可奈，故待成阴叶下来。","dynasty":"宋代","title":"效王仲至少监咏姚花用其韵四首"}
{"author":"黄庭坚","content":"欲雕佳句累层峦，深愧挥斤斲鼻端。作者七人俱老大，昂藏却立古衣冠。千年避世朝市改，万籁入松溪涧寒。我有号锺锁蛛网，何时对汝发清弹。","dynasty":"宋代","title":"次韵和台源诸篇九首之七台峰"}
{"author":"黄庭坚","content":"追随城西园，残暑欲退席。夜凉雨新休，城谯挂苍璧。佳人携手嬉，调笑忘日夕。刘侯本将家，今为读书客。诗名二十年，风雅自推激。牛铎调黄锺，薪余合琴瑟。食无千户封，句有万人敌。颇类邺侯家，连墙架书册。残编汲县冢，半隶鸿都壁。渠成亦秦利，愿公多购获。竟须卜比邻，劳苦相饮食。身有小丑女，已自喜翰墨。要传未见书，遮眼差有益。人生但安乐，券外岂吾力。分鹿谁觉梦，亡羊路南北。公今百寮底，雪发不胜帻。爱公欲湔拂，顾我已头白。","dynasty":"宋代","title":"和刘景文"}
{"author":"黄庭坚","content":"公虚采蘋宫，行乐在小寝。香光当发闻，色败不可稔。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"时子河上园，竹间开栋宇。大儿胜衣冠，小儿丰颊辅。嫁女与朱公，伏腊可称举。发疏虽苍浪，齿嚼未龃龉。鸡栖牛羊下，各自有室处。四墙规摹小，易守若滕莒。舍前花木深，春物丽观睹。舍後曲池蛙，斋堂风月苦。此岂不足欤，叹岁不我与。客宦孤云耳，未知秦吴楚。向来千驷公，果媿一丘土。宁当损轩昂，聊欲效俯伛。时子听然笑，吾已悟仓鼠。少犹守章句，晚实爱农圃。鹊巢最知风，蚁穴识阴雨。世网事谙委，醉乡俗淳古。坐忘两家说，肉坚与肠腐。酒至即使倾，客来敢辞窭。时邀五柳陶，共过三径诩。往在少年场，豪气压颍汝。借令今尚尔，真复难共语。稍知怜麴蘖，渐解等灉濋。朋友半山阿，光阴共行旅。人故义当亲，衣故义当补。飞凫王令尹，期我向君所。君为拂眠床，淹留暮城阻。","dynasty":"宋代","title":"次韵时进叔二十六韵"}
{"author":"黄庭坚","content":"月明犹在搭衣竿，晓踏台南路屈盘。驺子雨中先马去，村童烟外倚墙看。鸦啼宰木秋风急，鹭立渔船野水乾。花似去年堪折赠，插花人去泪阑干。","dynasty":"宋代","title":"讲武台南有感"}
{"author":"黄庭坚","content":"玉壶躭躭浸晴霞，庭有三春接续花。准拟只无难白发，金炉谁为煮黄芽。","dynasty":"宋代","title":"再和元礼春怀十首"}
{"author":"黄庭坚","content":"石蜜化螺甲，榠楂煮水沈。博山孤烟起，对此作森森。","dynasty":"宋代","title":"贾天锡惠宝薰乞诗予以兵卫森画戟燕寝凝清香十字作诗报之其三"}
{"author":"黄庭坚","content":"不二法门无别路，诸方临水不敢渡。鹙子怕沾天女花，花前竹外是谁家。","dynasty":"宋代","title":"维摩诘画赞其二"}
{"author":"黄庭坚","content":"顿舟古铜官，昼夜风雨黑。洪波漰奔去，天地无限隔。船人谨维笮，何暇思挂席。凭江裂嵌空，中有暗水滴。洞视不敢前，潭潭蛟龙宅。网师登长鱣，贾我腥釜鬲。斑斑被文章，突兀喙三尺。言语竟不通，噞喁亦何益。魁梧类长者，卒以筌饵得。浮沉江湖中，波友永相失。有生甚苦相，细大更噉食。安得无垢称，对榻忘语默。","dynasty":"宋代","title":"阻风铜陵"}
{"author":"黄庭坚","content":"四十垂垂老，文章岂更新。鼻端如可斲，犹拟为挥斤。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"可怜翡翠随鸡走。学绾双鬟年纪小。见来行待恶怜伊，心性娇痴空解笑。红蕖照映霜林表。杨柳舞风腰袅袅。衾余枕剩尽相容，只是老人难再少。","dynasty":"宋代","title":"木兰花令"}
{"author":"黄庭坚","content":"十日狂风桃柳休，常因酒尽觉春愁。泰山为肉酿沧海，料得人昌无白头。","dynasty":"宋代","title":"行迈杂篇六首"}
{"author":"黄庭坚","content":"竹头抢地风不举，文书堆案睡自语。忽看高马顿风尘，亦思归家洗袍袴。","dynasty":"宋代","title":"题伯时画顿尘马"}
{"author":"黄庭坚","content":"名教自乐地，思君相与娱。囊锥见末疾，椟玉待时沽。雨歇鸣鸠树，薰销睡鸭炉。不来应梦起，子学□啼歈。","dynasty":"宋代","title":"再次韵戏赠道夫"}
{"author":"黄庭坚","content":"从来不似一物，妄欲贯穿九流。骨硬非黄閤相，眼青见白蘋洲。","dynasty":"宋代","title":"次韵石七三六言七首"}
{"author":"黄庭坚","content":"吾子有嘉德，譬如含薰兰。清风不来过，岁晚蒿艾间。古来百夫雄，白首在涧盘。非关自取重，直为知人难。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"天外僧伽塔，斜辉极照临。凭栏随处好，残雪向来深。青草无风浪，枯松半死心。衡阳有回雁，他日更传音。","dynasty":"宋代","title":"次韵陈荣绪同倚钟楼晚望别后明日见寄之作"}
{"author":"黄庭坚","content":"东京望重两并州，遂有汾阳整缀旒。翁伯入关倾意气，林宗异世想风流。君家旧事皆青史，今日高材未白头。莫倚西斋好风月，长随三径古人游。","dynasty":"宋代","title":"郭明甫作西斋于颍尾请予赋诗二首"}
{"author":"黄庭坚","content":"一身入定千身出，云居不打这鼓笛。虎驮太华入高丽，波斯鼻孔撑白日。","dynasty":"宋代","title":"云居佑禅师烧香颂"}
{"author":"黄庭坚","content":"百遇毒而成医，九折臂而信道。慈子而长人之幼，爱亲而寿人之老。盖尝饮长桑之丸，而得耆域之草。此天地之仁气也，而席子以游方之内。知万化之如今，忘一世之遗我。临流渥足，脱帽箕坐。寄槁竹以孤唳，哂秋叶之惊堕。此天地之义气也，而席子以游方之外。观壑若陵，对卿若兵。客或箴之曰：俯仰之间，祸之橐也。虎不可暴，河不可乘。席子笑而应之曰：此天地之强阳气也，谁能以久生於是方。嘘竹莩，致膜眼。吟弄风月，使客忘返。吾但怪其多能不穷，不知去方朔之近远。","dynasty":"宋代","title":"席子泽盘礡图赞"}
{"author":"黄庭坚","content":"玉笥峰前几百家，山明松雪水明沙。趁虚人集春蔬好，桑菌竹萌烟蕨芽。","dynasty":"宋代","title":"上萧家峡"}
{"author":"黄庭坚","content":"啜羹不如放麑，乐羊终愧巴西。欲问老翁归处，帝乡无路云迷。","dynasty":"宋代","title":"有怀半山老人再次韵二首"}
{"author":"黄庭坚","content":"杨柳青青春向分，遥知河曲万夫屯。侵星部曲随金鼓，带月旌旗宿渚亹。畚插如云声凶凶，风埃成雾气昏昏。已令访问津头路，行约青帘共一樽。","dynasty":"宋代","title":"寄顿二主簿时在县界首部夫凿石塘河"}
{"author":"黄庭坚","content":"一叶扁舟卷画帘。老妻学饮伴清谈。人传诗句满江南。林下猿垂窥涤砚，岩前鹿卧看收帆。杜鹃声乱水如环。","dynasty":"宋代","tags":"写景，愉悦，闲适","title":"浣溪沙·一叶扁舟卷画帘"}
{"author":"黄庭坚","content":"得意许多时。长醉赏、月影花枝。暴风狂雨年年有，金笼锁定，莺雏燕友，不被鸡欺。红旆转逶迤。悔无计、千里追随。再来应绾泸南印，而念目下，恓惶怎向，日永春迟。","dynasty":"宋代","title":"转调丑奴儿"}
{"author":"黄庭坚","content":"五老峰前万顷江，女儿浦口鸳鸯双。惊飞何处沙上宿，夜雨钓船灯照窗。","dynasty":"宋代","title":"学元翁作女儿浦口诗"}
{"author":"黄庭坚","content":"黠虏乘秋屡合围，上书公独请偏师。庭中子弟芝兰秀，塞上威名草木知。千里折冲深寄此，三衙虚席看除谁。与公相见清班在，仁祖重来筑旧基。","dynasty":"宋代","title":"次韵奉答吉邻机宜"}
{"author":"黄庭坚","content":"携手力不足，七年坐乖离。愁思不能眠，起视夜何其。残月挂破镜，寒星满天垂。明明故人心，维斗终不移。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"参军但有四立壁，初无临江千木奴。白头不是折腰具，桐帽棕鞵称老夫。沧江鸥鹭野心性，阴壑虎豹雄牙须。鷫鷞作裘初服在，猩血染带邻翁无。昨来杜鹃劝归去，更待把酒听提壶。当今人材不乏使，天上二老须人扶。儿无饱饭尚勤书，妇无复褌且著襦。社瓮可漉溪可渔，更问黄鸡肥与癯。林间醉著人伐木，犹梦官下闻追呼。万钉围腰莫爱渠，富贵安能润黄垆。","dynasty":"宋代","title":"次韵子瞻以红带寄王宣义"}
{"author":"黄庭坚","content":"八风动摇人不闲，五羖自鬻鬓毛斑。文章书画当富贵，惟有如今至乐山。","dynasty":"宋代","title":"王厚颂二首"}
{"author":"黄庭坚","content":"村南村北禾黍黄，穿林入坞岐路长。据鞍梦归在亲侧，弟妹妇女笑两厢。甥侄跳梁暮堂下，惟我小女始扶床。屋头扑枣烂盈（左豆右斗），嬉戏欢争挽衣裳。觉来去家三百里，一园兔丝花气香。可怜此物无根本，依草著木浪自芳。风烟雨露非无力，年年结子飘路傍。不如归种秋柏实，他日随我到冰霜。","dynasty":"宋代","title":"临河道中"}
{"author":"黄庭坚","content":"陈甥归约柳青初，麦陇纤纤忽可鉏。望子从来非一日，因人略不寄双鱼。园中鸟语劝沽酒，窗下日长宜读书。策马得行休更秣，已令僮稚割生刍。","dynasty":"宋代","title":"迎醇甫夫妇"}
{"author":"黄庭坚","content":"语言少味无阿堵，冰雪相看有此君。灯火诗书如梦寐，麒麟图画属浮云。平章息女能为妇，欢喜儿曹解缀文。忧乐同科惟石友，别离空复数朝曛。","dynasty":"宋代","title":"次韵外舅喜王正仲三丈奉诏祷南岳回至襄阳舍"}
{"author":"黄庭坚","content":"斋閤寒麝薰，书帙映斜景。偶来樽俎同，延此笑言顷。宫线添尺馀，朝来日未永。一醉解语花，万事画地饼。要似虎头痴，何须樗里瘿。","dynasty":"宋代","title":"饮润父家"}
{"author":"黄庭坚","content":"戴郎台上镜面平，达人大观因我名。何时燕爵贺新屋，唤取竹枝歌月明。","dynasty":"宋代","title":"题大云仓达观台二首"}
{"author":"黄庭坚","content":"五老峰前万顷江，女儿浦口鸳鸯双。惊飞何处沙上宿，夜雨钓船灯照窗。","dynasty":"宋代","title":"学元翁作女儿浦口诗"}
{"author":"黄庭坚","content":"翰林尚书宋公子，文采风流今尚尔。自疑耆域是前身，囊中探丸起人死。貌如千岁枯松枝，落魄酒中无定止。得钱百万送酒家，一笑不问今余几。手挥琵琶送飞鸿，促弦聒醉惊客起。寒虫催织月笼秋，独雁叫群天拍水。楚国羁臣放十年，汉宫佳人嫁千里。深闺洞房语恩怨，紫燕黄鹂韵桃李。楚狂行歌惊市人，渔父拿舟在葭苇。问君枯木著朱绳，何能道人意中事。君言此物传数姓，玄璧庚庚有横理。闭门三月传国工，身今亲见阮仲容。我有江南一丘壑，安得与君醉其中，曲肱听君写松风。","dynasty":"宋代","title":"听宋宗儒摘阮歌"}
{"author":"黄庭坚","content":"主人心安乐，花竹有和气。时从物外赏，自益酒中味。斸枯蚁改穴，扫箨笋迸地。万籁寂中生，乃知风雨至。","dynasty":"宋代","title":"次韵答斌老病起独游东园二首"}
{"author":"黄庭坚","content":"怨句识之推，商歌知宁戚。我占晁氏贤，乃在赋行役。同游羿彀中，傥免非尔力。滔滔今如此，去邦将安适。","dynasty":"宋代","title":"次韵晁元忠西归十首其五"}
{"author":"黄庭坚","content":"信道虽常尔，知人乃独亨。书林身老大，谏纸字攲倾。鳌去三山动，人危五鼎烹。保全天子圣，几杖送余生。","dynasty":"宋代","title":"范蜀公挽词二首"}
{"author":"黄庭坚","content":"菩萨清凉月，游於毕究空。众生心水净，菩提影现中。忍观伏尘劳，波澄泥著底。八风动地来，尘劳还复起。觉海性澄圆，浪时无不浑。即浑即澄彻，个是涅盘门。","dynasty":"宋代","title":"澄心亭颂"}
{"author":"黄庭坚","content":"心里人人，暂不见、霎时难过。天生你要憔悴我。把心头从前鬼，著手摩挲。抖擞了、百病销磨。见说那厮脾鳖热。大不成我便与拆破。待来时、鬲上与厮噷则个。温存著、且教推磨。","dynasty":"宋代","title":"南乡子其二添字"}
{"author":"黄庭坚","content":"梦蝶真人貌黄槁，篱落逢花须醉倒。雅闻花光能画梅，更乞一枝洗烦恼。扶持爱梅说道理，自许牛头参已早。长眠橘洲风雨寒，今日梅开向谁好。何况东坡成古丘，不复龙蛇看挥扫。我向湖南更岭南，系船来近花光老。叹息斯人不可见，喜我未学霜前草。写尽南枝与北枝，更作千峰倚晴昊。","dynasty":"宋代","title":"花光仲仁出秦苏诗卷思二国士不可复见开卷绝"}
{"author":"黄庭坚","content":"汤泛冰瓷一坐春。长松林下得灵根。吉祥老子亲拈出，个个教成百岁人。灯焰焰，酒醺醺。壑源曾未醒酲魂。与君更把长生碗，聊为清歌驻白云。","dynasty":"宋代","title":"鹧鸪天·汤泛冰瓷一坐春"}
{"author":"黄庭坚","content":"四体懒不佳，百虫夜相煎。呼灯探床头，忽得故人编。一哦肺渴减，再读头风痊。清切如其人，石齿漱潺湲。园林秋郊静，桃李春昼妍。雍容比兴体，百物落眼前。仍仍愁时语，听猿三峡船。梅黄雨扑地，水白雁横天。叹息夜渠央，屋角月上弦。把卷著床头，我知其人贤。昨日河间令，横胥不顾钱。如臂使十指，从我伸与拳。淹留落闲处，坐研考二篇。更使有闲日，歌嘲舍兰荃。何时造化手，端为铸龙泉。","dynasty":"宋代","title":"还深父同年兄诗卷"}
{"author":"黄庭坚","content":"端居广文舍，暑服似纯绵。绿竹尘蒙合，红榴日炙蔫。披襟风入幌，洒面雨连天。莫借角巾垫，勤来坐马鞯。","dynasty":"宋代","title":"和庭诲苦雨不出"}
{"author":"黄庭坚","content":"城南名士遣春来，三月乃见腊前梅。定知锁著江南客，故放绿阴春晚回。","dynasty":"宋代","title":"出礼部试院王才元惠梅花三种皆妙绝戏答三首"}
{"author":"黄庭坚","content":"团扇复团扇，因风托方便。衔泥巢君屋，双燕令人羡。张公子，时相见。张公一生江海客，文章献纳麒麟殿。文采风流今尚存，看君不合长贫贱。醉中往往爱逃禅，解道澄江静如练。淮南百宗经行处，携手落日回高宴。城上乌，尾毕逋。尘沙立暝途，惟有摩尼珠。云梦泽南州，更有赤须胡。与君歌一曲，长铗归来乎。出无车，食无鱼。不须闻此意惨怆，幸是元无免破除。脱吾帽，向君笑。有似山开万里云，论心何必先同调。河之水，去悠悠。将家就鱼米，四海一扁舟。头陀云外多僧气，直到湖南天尽头。潭府邑中甚淳古，还如何逊在扬州。但得长年饱吃饭，苦无官况莫来休。","dynasty":"宋代","title":"戏赠张叔甫"}
{"author":"黄庭坚","content":"庄周梦为胡蝶，胡蝶不知庄周。当处出生随意，急流水上不流。","dynasty":"宋代","title":"寂住阁"}
{"author":"黄庭坚","content":"江夏无双乃吾宗，同舍颇似王安丰。能浇茗椀湔祓我，风袂欲挹浮丘翁。吾宗落笔赏幽事，秋月下照澄江空。家山鹰爪是小草，敢与好赐云龙同。不嫌水厄幸来辱，寒泉汤鼎听松风，夜堂朱墨小灯笼。惜无纤纤来捧椀，惟倚新诗可传本。","dynasty":"宋代","title":"答黄冕仲索煎双井并简扬休"}
{"author":"黄庭坚","content":"揽辔都城风露秋，行台无妾护衣篝。虎头妙墨能频寄，马乳蒲萄不待求。上党地寒应强饮，两河民病要分忧。犹闻昔在军兴日，一马人间费十牛。","dynasty":"宋代","title":"送顾子敦赴河东三首"}
{"author":"黄庭坚","content":"谪官犹得住蓬莱，抱牍人稀书卷开。张敞怃眉应急召，董宣强项莫低回。","dynasty":"宋代","title":"次韵子瞻送穆父二绝"}
{"author":"黄庭坚","content":"病来十日不举酒，独卧南床春草生。承君折送袁家紫，令我兴发郎官清。","dynasty":"宋代","title":"病来十日不举酒二首其二"}
{"author":"黄庭坚","content":"想见苏耽携手仙，青山桑柘冒寒烟。骐驎堕地思千里，虎豹憎人上九天。风雨极知鸡自晓，雪霜宁与菌争年。何时确论倾樽酒，医得儒生自圣颠。","dynasty":"宋代","title":"再次韵寄子由"}
{"author":"黄庭坚","content":"香醉山中夏木阴，来禽磊磊承风雾。山鸟冲飞堕圣前，小僧澡雪羞时供。胡奴知是说法时，故奉金炉听时事。有说法相无言说，无说无闻是真说。","dynasty":"宋代","title":"南山罗汉赞十六首"}
{"author":"黄庭坚","content":"襄王梦里。草绿烟深何处是。宋玉台头。暮雨朝云几许愁。飞花漫漫。不管羁人肠欲断。春水茫茫。欲度南陵更断肠。","dynasty":"宋代","title":"减字木兰花·襄王梦里"}
{"author":"黄庭坚","content":"置酒未容虚左，论诗时要指南。迎笑天香满袖，喜公新赴朝参。","dynasty":"宋代","title":"子瞻继和复答二首"}
{"author":"黄庭坚","content":"何处惊麇触祸机，烦君遣骑割鲜肥。秋来多病新开肉，粝饭寒菹得解围。","dynasty":"宋代","title":"谢荣绪割獐见贻二首其一"}
{"author":"黄庭坚","content":"范公太史僚，山立乃先达。发挥百代史，管以六经辖。投身转岭海，就木乃京洛。仲子见长沙，且用慰饥渴。","dynasty":"宋代","title":"晚泊长沙示秦处度其二"}
{"author":"黄庭坚","content":"远志作小草，蛙衣生陵屯。但为居移气，其实何足言。名下难为人，丑好随手翻。百年炊未熟，一垤蚁追奔。夏日蓬山永，戎葵茂墙藩。王子吐佳句，如茧丝出盆。风姿极洒落，云气画罍樽。属有补衮章，自当宠频烦。鄙夫无他能，上车问寒温。惟思穷山去，抱犊长儿孙。","dynasty":"宋代","title":"次韵子瞻赠王定国"}
{"author":"黄庭坚","content":"眉目云开月静，文章豹蔚虎炳。逢世爱憎怡怡，五朝公忠炯炯。","dynasty":"宋代","title":"东坡先生真赞三首"}
{"author":"黄庭坚","content":"苏侯恃才颇跌宕，常欲立谈取将相。风期家世非一朝，於我今为丈人行。偶然把酒叶公城，胸怀披尽能谑浪。画烛如椽吐白虹，花枝围坐红相向。夜如何其不忍起，风吹日照离筵上。醉中一笑挥万金，眼前快意诚为当。仆夫结束底死催，马翻玉勒嘶归鞅。南驱面有千里尘，道远回首几惆怅。汉阳津上游女多，何日石城荡两桨。莫倚卢家有莫愁，便成翻手辜前赏。","dynasty":"宋代","title":"送苏太祝归石城"}
{"author":"黄庭坚","content":"君子法天运，不言行四时。提提无近功，成岁乃可知。明窥秋毫端，耳察穴蚁争。群材极为力，阴拱收视听。三辰从昏明，万物安性命。因时有更张，斟酌如斗柄。细人趋眼前，翻手覆手闲。狂风吹长林，何枝鸟能安。须臾诚快意，狼籍不可言。","dynasty":"宋代","title":"拟君子法天运"}
{"author":"黄庭坚","content":"只可阕中安止止，谁能铁里斗铮铮。田多谷少无人会，譬似无田过一生。","dynasty":"宋代","title":"入穷巷谒李材叟翘叟戏赠兼简田子平三首"}
{"author":"黄庭坚","content":"朱楼彩舫，浮瓜沈李，报答风光有处。一年尊酒暂时同，别泪作、人间晓雨。鸳鸯机综，能令侬巧，也待乘槎仙去。若逢海上白头翁，共一访、痴牛騃女。","dynasty":"宋代","title":"鹊桥仙（席上赋七夕）"}
{"author":"黄庭坚","content":"岩岩匡俗先生庐，其下宫亭水所都。北辰九关隔云雨，南极一星在江湖。相黏蚝山作居室，窍凿混沌无完肤。万鼓舂撞夜涛涌，骊龙莫睡失明珠。","dynasty":"宋代","title":"题落星寺四首"}
{"author":"黄庭坚","content":"万事纷纷日日新，当时题壁是前身。寺僧物色来相访，我似昔人非昔人。","dynasty":"宋代","title":"书舞阳西寺旧题处"}
{"author":"黄庭坚","content":"桄榔叶暗宾郎红，朋友相呼堕酒中。正以多知巧言语，失身来作管城公。","dynasty":"宋代","title":"戏咏猩猩毛笔二首"}
{"author":"黄庭坚","content":"夫子勤於蘧伯玉，洗心观道得灵龟。开门择友尽三益，清坐不言行四时。风与蛛丝游碧落，日将槐影下隆墀。天空地迥何处觅，岁计有余心自知。","dynasty":"宋代","title":"用几复韵题白氏思堂"}
{"author":"黄庭坚","content":"颇知歌舞无窍凿，我心块然如帝江。花里雄蜂雌蛱蝶，同时本自不作双。","dynasty":"宋代","title":"戏答王定国题门两绝句"}
{"author":"黄庭坚","content":"雨洗风吹桃李净，松声聒尽鸟惊春。满船明月从此去，本是江湖寂寞人。","dynasty":"宋代","title":"到官归志浩然二绝句"}
{"author":"黄庭坚","content":"悟道识性，超凡入圣。文殊一源，普贤万行。","dynasty":"宋代","title":"庞道者名悟超赞"}
{"author":"黄庭坚","content":"斋馀睡兀兀，占尽檐前日。不与一瓯茶，眼前黑如漆。","dynasty":"宋代","title":"字颂"}
{"author":"黄庭坚","content":"紫冠黄钿网丝窠，蝶绕蜂围奈晚何。二叟家居如避世，开门自少俗人过。","dynasty":"宋代","title":"入穷巷谒李材叟翘叟戏赠兼简田子平三首"}
{"author":"黄庭坚","content":"词付之盈盈娇女似罗敷。湘江明月珠。起来绾髻又重梳。弄妆仍学书。歌调态，舞工夫。湖南都不如。它年未压白髭须。同舟归五湖。","dynasty":"宋代","title":"阮郎归·盈盈娇女似罗敷"}
{"author":"黄庭坚","content":"千年鹿死尚精神，睡足苍龙半屈伸。百年妖狐住不得，个中曾卧谪仙人。","dynasty":"宋代","title":"题罗公山古柏庵二首"}
{"author":"黄庭坚","content":"出身世丧道，解绶饥驱我。杯中得醉乡，去就不复果。岂为俗人言，达人傥余可。","dynasty":"宋代","title":"丙寅十四首效韦苏州"}
{"author":"黄庭坚","content":"悟道识性，超凡入圣。文殊一源，普贤万行。","dynasty":"宋代","title":"庞道者名悟超赞"}
{"author":"黄庭坚","content":"病懒百事废，不惟书问疏。新诗苦招唤，是日锁直庐。潢污深一尺，大道覆行车。晴夜遥相似，秋堂对望舒。","dynasty":"宋代","title":"次韵答王四"}
{"author":"黄庭坚","content":"朱公趋朝瘦至骨，归来豪健踞胡床。日看省曹阍者面，何如田家侍儿妆。","dynasty":"宋代","title":"戏简朱公武刘邦直田子平五首"}
{"author":"黄庭坚","content":"虎头食肉何足誇，阴德由来报宜奢。丹龟功成无躍兔，玉函方秘缘青蛇。","dynasty":"宋代","title":"残句：虎头食肉何足誇"}
{"author":"黄庭坚","content":"寂寥吾道付万世，忍向时人觅赏音。搔首金城西万里，樽前从此叹人琴。","dynasty":"宋代","title":"洪范以不合俗人题厅壁二绝句次韵和之"}
{"author":"黄庭坚","content":"荷气竹风宜永日，冰壶凉簟不能回。题诗未有惊人句，会唤谪仙苏二来。","dynasty":"宋代","title":"避暑李氏园二首"}
{"author":"黄庭坚","content":"竹贯四时清，月通云气明。外弟有佳质，妙年推老成。後凋对霜雪，不昧处阴晴。盛德当如此，古人畏後生。","dynasty":"宋代","title":"用明发不寐有怀二人为韵寄李秉彝德叟"}
{"author":"黄庭坚","content":"舍南舍北勃姑啼，体中不佳阴雨垂。欲向黄梅问消息，背阴合有两三枝。","dynasty":"宋代","title":"从人求花"}
{"author":"黄庭坚","content":"城西冷叟半忙閒，人道王阳得早还。四望楼台皆我有，一原花竹住中间。初无狗盗窥篱落，底事蛾眉失锁关。每为朝天三十里，时时惊枕梦催班。","dynasty":"宋代","title":"懋宗奉议有佳句咏冷庭叟野居庭坚于庭叟有十八年之旧故次韵赠之"}
{"author":"黄庭坚","content":"中原胡马尘。方士归来说风度。梨花一枝春带雨。分钗半钿愁杀人，上皇倚阑独无语。无语。恨如许。方士归时肠断处。梨花一枝春带雨。半钿分钗亲付。天长地久相思苦。渺渺鲸波无路。","dynasty":"宋代","title":"调笑歌"}
{"author":"黄庭坚","content":"投荒万里无归路，雪点鬓繁。度鬼门关。已拚儿童作楚蛮。黄云苦竹啼归去，绕荔枝山。蓬户身闲。歌板谁家教小鬟。","dynasty":"宋代","title":"采桑子"}
{"author":"黄庭坚","content":"一点墨漆，元无缝罅。罗汉云居，天上天下。出入奋迅，三界无家。以除恼禅，打鼓弄琵琶。沈却法船，留下戽斗。欲得不沈，戽乾劄漏。","dynasty":"宋代","title":"罗汉南公塔颂"}
{"author":"黄庭坚","content":"伯乐无传骥空老，重华不见士长饥。从来万事乖名实，岂但药翁论蛤蜊。","dynasty":"宋代","title":"世弼病方家不善论蛤蜊之功戏答"}
{"author":"黄庭坚","content":"王良终日驰驱，曹商百乘从车。七芧鼓舞群狙，学问圣处功夫，千古与我友俱。","dynasty":"宋代","title":"效孔文举赠柳圣功三首其三"}
{"author":"黄庭坚","content":"风惊鹿散豫章城，邂逅相逢食楚蘋。佳友在门忘燕寝，故人发药见平生。只今满坐且樽酒，後夜此堂还月明。契阔愁思已知处，西山影落暮江清。","dynasty":"宋代","title":"赠别几复"}
{"author":"黄庭坚","content":"大父无恙时，刻意教子弟。归扫松楸下，洒我万里涕。","dynasty":"宋代","title":"十四弟归洪州赋莫如兄弟四章赠行"}
{"author":"黄庭坚","content":"君诵黄庭内外篇，本欲洗心不求仙。夜眎片月堕我前，黑气剥尽朝日鲜。一暑一寒久自坚，体中风行上通天，亭亭孤立孰旁缘。至哉道师昔云然，既已得之戒不传。知我此心未亏骞，指我婴儿藏谷渊。言未绝口行已旋，我记其言夜不眠。","dynasty":"宋代","title":"黄庭画赞"}
{"author":"黄庭坚","content":"庐陵政事无全牛，恐是汉时陈太丘。书记姓名不肯学，得纸无异夏得裘。琢诗包纸送赠我，自状明月非暗投。诗句纵横剪宫锦，惜无阿买书银钩。蛮溪切藤卷盈百，侧理羞滑茧羞白。想当鸣杵砧面平，桄榔叶风溪水碧。千里鹅毛意不轻，瘴衣腥腻北归客。君侯谦虚不自供，胡不赠世文章伯。一涔之水容牛蹄，识字有数我自知。小时双钩学楷法，至令儿子憎家鸡。虽然嘉惠敢虚辱，煮泥续尾成大轴。写心与君心莫传，平生落魄不问天。樽前花底幸好戏，为君绝笔谢风烟。已无商颂猗那手，请续南华内外篇。","dynasty":"宋代","title":"长句谢陈适用惠送吴南雄所赠纸"}
{"author":"黄庭坚","content":"物产原希世，风流更折冲。决疑京兆尹，富国大司农。远业终三事，仁声达九宗。方祈酌周斗，何意辍秦舂。","dynasty":"宋代","title":"韩献肃公挽词三首其二"}
{"author":"黄庭坚","content":"弥陀愿满众生界，众生界是本来心。良由自心取自心，往来西方极乐国。蹔时敛念门户开，处处文殊入普贤。亲见本身无量寿，情与无情成正觉。","dynasty":"宋代","title":"弥陀赞"}
{"author":"黄庭坚","content":"画阁传觞容十客，透风透月两明轩。南楼盘礡三百尺，天上云居不足言。","dynasty":"宋代","title":"鄂州南楼书事四首"}
{"author":"黄庭坚","content":"故人去後绝朱弦，不报双鱼已隔年。邻笛风飘月中起，碧云为我作愁天。","dynasty":"宋代","title":"观化十五首"}
{"author":"黄庭坚","content":"万灵未对甘泉，五福问祀迎年。旍旂三斿半偃，风马云车闯然。","dynasty":"宋代","title":"次韵韩川奉祠西太乙宫四首"}
{"author":"黄庭坚","content":"衣篝丽纨绮，有待乃芬芳。当念真富贵，自薰知见香。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"四十九年大教主，波旬请故入涅盘。佛身常寻法界住，非其境界故不见。未法众生蒶福田，众魔染衣汗戒律。稽首那迦住世间，令我常生遇佛想。","dynasty":"宋代","title":"南山罗汉赞十六首"}
{"author":"黄庭坚","content":"五老天然一会闲，太平时节振儒冠。相君于理回天诏，辅国驱夷立寒桓。妖术图奸梁木坏，党碑雷震雹冰寒。丹心忠厚来安泰，惠泽垂流仰止看。","dynasty":"宋代","title":"次韵谢借观五老图"}
{"author":"黄庭坚","content":"闻道邻家有酒缾，三更不卧叩柴扃。我身便是鸱夷榼，肯学离骚要独醒。","dynasty":"宋代","title":"次韵元礼春怀十首"}
{"author":"黄庭坚","content":"障羞罗袂薄，承汗领巾红。晚风斜虿发，逸艳照窗笼。胡琴抱明月，宝瑟阵归鸿。倚壁生蛛网，年光如转蓬。","dynasty":"宋代","title":"情人怨戏效徐庾慢体三首"}
{"author":"黄庭坚","content":"临川往长怀，神交可心晤。文章不经世，风期南山雾。化虫哦四时，悲喜各有故。吾独无间然，子规劝归去。","dynasty":"宋代","title":"寄晁元中十首"}
{"author":"黄庭坚","content":"不誇四子锦为幄，肯道太真云想衣。","dynasty":"宋代","title":"残句：不誇四子锦为幄"}
{"author":"黄庭坚","content":"万水千山来此土。本提心印传梁武。对朕者谁浑不顾。成死语。江头暗折长芦渡。面壁九年看二祖。一花五叶亲分付。只履提归葱岭去。君知否。分明忘却来时路。","dynasty":"宋代","title":"渔家傲·万水千山来此土"}
{"author":"黄庭坚","content":"杨君清渭水，自流浊泾中。今年贫到骨，豪气似元龙。男儿生世间，笔端吐白虹。何事与秋萤，争光蒲苇丛。","dynasty":"宋代","title":"次韵杨明叔见饯十首"}
{"author":"黄庭坚","content":"潇洒荐冰盘，满座暗惊香集。久后一般风味，问几人知得。画堂饮散已归来，清润转更惜。留取酒醒时候，助茗瓯春色。","dynasty":"宋代","title":"好事近橄榄"}
{"author":"黄庭坚","content":"一身入定千身出，云居不打这鼓笛。虎驮太华入高丽，波斯鼻孔撑白日。","dynasty":"宋代","title":"云居佑禅师烧香颂"}
{"author":"黄庭坚","content":"旧家杨柳依依绿，长锁春来庭院。","dynasty":"宋代","title":"失调名"}
{"author":"黄庭坚","content":"君子法天运，不言行四时。提提无近功，成岁乃可知。明窥秋毫端，耳察穴蚁争。群材极为力，阴拱收视听。三辰从昏明，万物安性命。因时有更张，斟酌如斗柄。细人趋眼前，翻手覆手闲。狂风吹长林，何枝鸟能安。须臾诚快意，狼籍不可言。","dynasty":"宋代","title":"拟君子法天运"}
{"author":"黄庭坚","content":"南渡诚草草，长沙慰艰难。终风霾八表，半夜失前山。远公香火社，遗民文字禅。虽非老翁事，幽尚亦可观。松风自度曲，我琴不须弹。客来欲开说，觞至不得言。","dynasty":"宋代","title":"题伯时画松下渊明"}
{"author":"黄庭坚","content":"传语濠州贤刺史，隔年诗债几时还。因循樽俎疏相见，弃掷光阴只等闲。心在青云故人处，身行红雨乱花间。遥知别後多狂醉，恼杀江南庚子山。","dynasty":"宋代","title":"道中寄景珍兼简庚元镇"}
{"author":"黄庭坚","content":"小鸭看从笔下生，幻法生机全得妙。自知力小畏沧波，睡起晴沙依晚照。","dynasty":"宋代","title":"小鸭"}
{"author":"黄庭坚","content":"西山之松，有岁寒之质。怀其同气耶，既分矣复合而为一。涔露云雨，老大霜雪。匠石辍斤，樵夫叹息。人之同气，去本未远。宰上之杞，蔽芾成阴。有其干戈日寻，余不知其何心。","dynasty":"宋代","title":"义松赞"}
{"author":"黄庭坚","content":"淤泥解作白莲藕，粪坏能开黄玉花。可惜国香天不管，随缘流落小民家。","dynasty":"宋代","title":"次韵中玉水仙花二首"}
{"author":"黄庭坚","content":"盖世英雄不自知，暮年初志各参差。南阳陇底卧龙日，北固樽前失者时。霸主三分割天下，宗臣十倍胜曹丕。寒炉夜发尘书读，似覆输筹一局棋。","dynasty":"宋代","title":"夜观蜀志"}
{"author":"黄庭坚","content":"金欲百链刚，不欲绕指柔。石羊卧荒草，一世如蜉蝣。丝成蚕自缚，智成龟自囚。竹箭天与美，岂愿作嚆矢。匏枯中笙竽，不用系墙隅。土偶与木偶，未用相贤愚。革辙要合道，覆车还不好。木讷赤子心，百巧令人老。","dynasty":"宋代","title":"古意赠郑彦能八音歌"}
{"author":"黄庭坚","content":"栽松道者身先老，放下锄头好再来。八万四千关捩子，与公一个锁匙开。","dynasty":"宋代","title":"再答静翁并以筇竹一枝赠行四首"}
{"author":"黄庭坚","content":"都城碍飞鸟，军幕卧貔貅。紫葚知蚕老，黄云见麦秋。接天双阙起，伏地九河流。耆老深望幸，銮舆不好游。","dynasty":"宋代","title":"次韵公定世弼登北都东楼四首其三"}
{"author":"黄庭坚","content":"王墙东之美酒，得妙用於六物。三危露以为味，荔支绿以为色。哀白头而投裔，每倾家以继酌。忘螭鬽之躨触，见醉乡之城郭。扬大夫之拓落，陶徵君之寂寞。惜此士之殊时，常生尘於尊勺。","dynasty":"宋代","title":"荔支绿颂"}
{"author":"黄庭坚","content":"啧啧雀引雏，梢梢箸成竹。时物感人情，忆我故乡曲。","dynasty":"宋代","title":"谪居黔南十首"}
{"author":"黄庭坚","content":"胜地东林十八公，庐山千古一清风。渊明岂是难拘束，正与白莲出处同。","dynasty":"宋代","title":"东林寺二首"}
{"author":"黄庭坚","content":"喜色侵淫动搢紳，俞音下报谪仙人。惊回汝水间关梦，乞与江天自在春。罨画初游冰欲泮，浣花何处月还新。凉州不是人间曲，伫见君王按玉宸。","dynasty":"宋代","title":"次韵清虚喜子瞻得常州"}
{"author":"黄庭坚","content":"扶衰却老世无方，惟有君家酒未尝。秋入园林花老眼，茗搜文字响枯肠。醡头夜雨排檐滴，杯面春风绕鼻香。不待澄清遣分送，定知佳客对空觞。","dynasty":"宋代","title":"次韵杨君金送酒"}
{"author":"黄庭坚","content":"子瞻堂堂，出于峨眉，司马班扬。金马石渠，阅士如墙。上前论事，释之冯唐。言语以为阶，而投诸云梦之黄。东坡之酒，赤壁之笛。嬉笑怒骂，皆成文章。解羁而归，紫微玉堂。子瞻之德，未变于初尔。而名之曰元祐之党，放之珠厓儋耳。方其金马石渠，不自知其东坡赤壁也。及其东坡赤壁，不自意其紫微玉堂也。及其紫微玉堂，不自知其珠厓儋耳也。九州四海，知有东坡。东坡归矣，民笑且歌。一日不朝，其间容戈。至其一丘一壑，则无如此道人何。","dynasty":"宋代","title":"东坡先生真赞三首其一"}
{"author":"黄庭坚","content":"松滋县西竹林寺，苦竹林中甘井泉。巴人漫说虾蟆培，试裹春芽来就煎。","dynasty":"宋代","title":"邹松滋寄苦竹泉橙麴莲子汤三首"}
{"author":"黄庭坚","content":"拾遗流落锦官城，故人作尹眼为青。碧鸡坊西结茅屋，百花潭水濯冠缨。故衣未补新衣绽，空蟠胸中书万卷。探道欲度羲皇前，论诗未觉国风远。干戈峥嵘暗宇县，杜陵韦曲无鸡犬。老妻稚子且眼前，弟妹飘零不相见。此公乐易真可人，园翁溪友肯卜邻。邻家有酒邀皆去，得意鱼鸟来相亲。浣花酒船散车骑，野墙无主看桃李。宗文守家宗武扶，落日蹇驴驮醉起。愿闻解鞍脱兜鍪，老儒不用千户侯。中原未得平安报，醉里眉攒万国愁。生绡铺墙粉墨落，平生忠义今寂寞。儿呼不苏驴失脚，犹恐醒来有新作。常使诗人拜画图，煎胶续弦千古无。","dynasty":"宋代","title":"老杜浣花溪图引"}
{"author":"黄庭坚","content":"两公六字语妙，独我一双眼明。笔似出林鸟翼，诗如落涧泉声。","dynasty":"宋代","title":"和东坡送仲天贶王元直六言韵五首"}
{"author":"黄庭坚","content":"钱君佳少年，濯濯春月柳。开谈屡逼人，落笔若挥帚。凫雁菰蒲中，英材颇时有。同声倾夙期，异姓接婚友。冷官国北门，会面始八九。时时过薄饭，卯坐常至酉。今日得休沐，方醺步兵酒。闻子车马南，欲饯辄掣肘。温风媚行色，绿净无尘垢。鱼轩迎少妇，能献二亲寿。到家春已融，柔条可结纽。菱藻蔓平湖，钓船先入手。南雁正北来，蚤寄诗千首。","dynasty":"宋代","title":"送钱一杲卿"}
{"author":"黄庭坚","content":"汇泽为彭蠡，其容化◇鹏。中流擢寒山，正色且无朋。其下蛟龙卧，宫谯珠贝层。朝云与暮雨，何处会高陵。不见凌波袜，靓妆照澄凝。空余血食地，猿啸枯楠藤。高帆驾天来，落叶聚秋蝇。幽明异礼乐，忠信岂其凭。风波浩平陆，何况非履冰。安得旷达士，霜晴尝一登。","dynasty":"宋代","title":"泊大孤山作"}
{"author":"黄庭坚","content":"黄花事了绿丛霜，蟋蟀催寒夜夜床。爱日捃收如盗至，失时鞭扑奈民疮。田夫田妇肩頳担，江北江南稼涤场。少忍飞糖眯君眼，要令私廪上公仓。","dynasty":"宋代","title":"吉老受秋租辄成长句"}
{"author":"黄庭坚","content":"香从灵坚垄上发，味自白石源中生。为公唤觉荆州梦，可待南柯一梦成。","dynasty":"宋代","title":"戏答荆州王充道烹茶四首其三"}
{"author":"黄庭坚","content":"爱酒醉魂在，能言机事疏。平生几两屐，身后五车书。物色看王会，勋劳在石渠。拔毛能济世，端为谢杨朱。","dynasty":"宋代","tags":"咏物","title":"和答钱穆父咏猩猩毛笔"}
{"author":"黄庭坚","content":"故人去后绝朱弦，不报双鱼已隔年。邻笛风飘月中起，碧云为我作愁天。","dynasty":"宋代","title":"观化十五首其六"}
{"author":"黄庭坚","content":"八风动摇人不闲，五羖自鬻鬓毛斑。文章书画当富贵，惟有如今至乐山。","dynasty":"宋代","title":"王厚颂二首"}
{"author":"黄庭坚","content":"赤囊岁上双龙璧，曾见前朝盛事来。想得天香随御所，延春阁道转轻雷。","dynasty":"宋代","title":"奉同公择作拣芽咏"}
{"author":"黄庭坚","content":"风烈僧鱼响，霜严郡角悲。短童疲酒扫，落叶故纷披。水冻食鲑少，瓮寒浮蚁迟。朝阳乌鸟乐，安稳托禅枝。","dynasty":"宋代","title":"和外舅夙兴三首"}
{"author":"黄庭坚","content":"斋馀一椀是常珍，味触色香当几尘。借问深禅长不卧，何如官路醉眠人。","dynasty":"宋代","title":"送张子列茶"}
{"author":"黄庭坚","content":"山韵江深屋翠崖，夜钟声自瓮中来。长松偃蹇苍龙卧，六月涧泉轰怒雷。","dynasty":"宋代","title":"双涧寺二首"}
{"author":"黄庭坚","content":"鱼去游濠上，鴞来止坐隅。吉凶终我在，忧乐与生俱。决定不是物，方名大丈夫。今观由也果，老子欲乘桴。","dynasty":"宋代","title":"次韵杨明叔四首"}
{"author":"黄庭坚","content":"小山作友朋，义重子舆桑。香草当姬妾，不须珠翠妆。鸟乌窥冻砚，星月入幽房。儿报无炊米，浩歌绕屋梁。","dynasty":"宋代","title":"颜徒贫乐斋二首"}
{"author":"黄庭坚","content":"井边分水过寒厅，斩竹南溪仗友生。来酿百壶春酒味，怒流三峡夜泉声。能令官舍庖厨洁，未减君家风月清。挥斧直须轻放手，却愁食实凤凰惊。","dynasty":"宋代","title":"从陈季张求竹竿引水入厨"}
{"author":"黄庭坚","content":"少时诵诗书，贯穿数万字。迩来窥陈编，记一忘三二。光阴如可玩，老境翻手至。良医曾折足，说病乃真意。","dynasty":"宋代","title":"用明发不寐有怀二人为韵寄李秉彝德叟"}
{"author":"黄庭坚","content":"客从济南来，遗我故人书。墨淡字疏行，故人情有余。上言犹健否，次问意何如。只今意何有，思食故溪鱼。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"瑶草一何碧，春入武陵溪。溪上桃花无数，枝上有黄鹂。我欲穿花寻路，直入白云深处，浩气展虹霓。只恐花深里，红露湿人衣。坐玉石，倚玉枕，拂金徽。谪仙何处？无人伴我白螺杯。我为灵芝仙草，不为朱唇丹脸，长啸亦何为？醉舞下山去，明月逐人归。","dynasty":"宋代","tags":"宋词三百首，纪游，想象，抒怀","title":"水调歌头·游览"}
{"author":"黄庭坚","content":"山光扫黛水挼蓝，闻说樽前惬笑谈。伯氏清修如舅氏，济南萧洒似江南。屡陪风月乾吟笔，不解笙簧醉舞衫。只恐使君乘传去，拾遗今日是前衔。","dynasty":"宋代","title":"同世弼韵作寄伯氏在济南兼呈六舅祠部"}
{"author":"黄庭坚","content":"建德之国有佳人，明珠为佩玉为衣。去国三岁阻音徽，所种桃李民爱之。射阳城边春烂漫，柳暗学宫鸟相唤。追随裘马多少年，独忍长饥把书卷。读书万卷不直钱，逐贫不去与忘年。虎豹文章被禽缚，何如达生自娱乐。","dynasty":"宋代","title":"寄张宜父"}
{"author":"黄庭坚","content":"衣篝丽纨绮，有待乃芬芳。当念真富贵，自薰知见香。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"见来便觉情于我。厮守著、新来好过。人道他家有婆婆。与一口、管教{尸豕}磨。副靖传语木大。鼓儿里、且打一和。更有些儿得处啰。烧沙糖、香药添和。","dynasty":"宋代","title":"鼓笛令"}
{"author":"黄庭坚","content":"文章藻鉴随时去，人物权衡逐势低。扬子墨池春草遍，武侯祠庙晓莺啼。书帷寂寞知音少，幕府留连要路迷。顾我何人敢推挽，看君桃李合成蹊。","dynasty":"宋代","title":"次韵奉答文少激推官纪赠二首其二"}
{"author":"黄庭坚","content":"昔在秦少游，许我同门友。掘狱无张雷，剑气在牛斗。今来见令子，文似前哲有。何用相浇泼，清江绿如酒。","dynasty":"宋代","title":"晚泊长沙示秦处度范元实用寄明略和父韵五首"}
{"author":"黄庭坚","content":"晚岁监州闻荔枝。赤英垂坠压阑枝。万里来逢芳意歇。愁绝。满盘空忆去年时。润草山花光照坐。春过。等闲桃李又累累。境负寒泉浸红皱。消瘦。有人花病损香肌。","dynasty":"宋代","title":"定风波（荔枝）"}
{"author":"黄庭坚","content":"鼻孔随人走，日中忽见斗。踏定太冲脉，壁上挂著口。","dynasty":"宋代","title":"以皮鞋底赠石推官三首"}
{"author":"黄庭坚","content":"白莲种山净无尘，千古风流社里人。禅律定知谁束缚，过溪沽酒见天真。","dynasty":"宋代","title":"东林寺二首"}
{"author":"黄庭坚","content":"春将祠事出门扉，宫殿参差缭翠微。清晓风烟迷部曲，小蹊桃杏挂冠衣。叶公在昔真龙去，王令何时白鹤归。糟魄相传漫青史，独怀千古对容徽。","dynasty":"宋代","title":"春祀分得叶公庙双凫观"}
{"author":"黄庭坚","content":"穴居木处，相安以饮食生。渴饥爱憎，无师而自能。其皮之美也，自立辟。其肉之肴也，故多兵。风林露壑，伐木丁丁。雄雌同声，去之远而犹鸣。彼其不同臭味，故眴目而相惊。惟虫能虫，惟虫能天。余是以觏万物之情。","dynasty":"宋代","title":"易生画麞猿猴獾赞"}
{"author":"黄庭坚","content":"至静在平气，至神惟顺心。道非贵与贱，达者古犹今。功名属廊庙，闲暇归山林。畜鱼观群嬉，笼鸟听好音。不如一邱壑，随愿得飞沉。开门纳日月，呼客解缨簪。诗书抚尘迹，歌舞送光阴。妖娴倾国笑，丝竹感人深。豁然开胸次，风至独披襟。樊笼锁形质，物外有幽寻。","dynasty":"宋代","title":"题高君正适轩"}
{"author":"黄庭坚","content":"德人心寂寥，立朝实庄语。虎节坐山城，孤云犹能雨。文章被甥侄，孝友谐妇女。偃息一亩宫，植梅当歌舞。","dynasty":"宋代","title":"庭坚得邑太和六舅按节出同安邂逅于皖公溪口"}
{"author":"黄庭坚","content":"诸法坐处坐，诸佛行处行。如来无简择，清镜坦然平。有人借问谁家曲，眨目眉毛何似生。","dynasty":"宋代","title":"圆通玑禅师赞"}
{"author":"黄庭坚","content":"淡山淡姓人安在，徵君避秦亦不归。石门竹径几时有，琼台瑶室至今疑。回中明洁坐十客，亦可呼乐醉舞衣。阆州城南果何似，永州淡岩天下稀。","dynasty":"宋代","title":"题淡山岩二首"}
{"author":"黄庭坚","content":"菜茹之品(左木右上凶乂换※下)耳君，乖龙割耳鳖脱裙。张子羞我助贫餐，桑鹅楮鸡不足云。曲肱一饱南风薰，万事於我如浮云。","dynasty":"宋代","title":"谢张宽夫送(左木右上凶乂换※下ハ夂)耳颂"}
{"author":"黄庭坚","content":"少小尚狷介，与人常不款。置身稍雍容，遇酒辄引满。自是鹤长足，难齐凫胫短。","dynasty":"宋代","title":"丙寅十四首效韦苏州"}
{"author":"黄庭坚","content":"閤门井不落第二，竟陵谷帘定误书。思公煮茗共汤鼎，蚯蚓窍生鱼眼珠。置身九州之上腴，争名燄中沃焚如。但恐次山胸垒块，终便酒舫石鱼湖。","dynasty":"宋代","title":"省中烹茶怀子瞻用前韵"}
{"author":"黄庭坚","content":"从来占北堂，雨露借恩光。与菊乱佳色，共葵倾太阳。人生真苦相，物理忌孤芳。不及空庭草，荣衰可两忘。","dynasty":"宋代","title":"次韵师厚萱草"}
{"author":"黄庭坚","content":"盖世英雄不自知，暮年初志各参差。南阳陇底卧龙日，北固樽前失者时。霸主三分割天下，宗臣十倍胜曹丕。寒炉夜发尘书读，似覆输筹一局棋。","dynasty":"宋代","title":"夜观蜀志"}
{"author":"黄庭坚","content":"豪士阻江海，瓜分域中权。真人开关梁，曾不费一弦。六朝妙人物，蔓草萦寒烟。至今哀江南，咏歌在渔船。穷山虎豹穴，磨衲拥高年。青天行日月，坐搅磨蚁旋。身将时共晚，道与世相捐。犹能揽壮观，巨浸朝百川。","dynasty":"宋代","title":"金陵"}
{"author":"黄庭坚","content":"欣欣林皋乐，赏心天际翔。清樽鱠鲂鲤，朱果实圆方。醉罢听疏雨，衾寒梦国香。雨余山吐月，的皪满帘霜。展转复展转，钟鱼晓琅琅。思归笑迎门，儿女相扶将。","dynasty":"宋代","title":"次韵吉老游青原将归"}
{"author":"黄庭坚","content":"大鶵衔枚来作亭，小鶵衔实来种花。两鶵反哺声查查，慈乌发白尔成家。梅梁丹青射寒日，梅英飞雪点亲发。二鶵同味如春酒，寿亲一笑宜长久。金玉满堂空尔为，有亲举酒世上稀。生育劬劳安可报，折梅倾酒著斑衣。","dynasty":"宋代","title":"题徐氏姑寿安君寿梅亭"}
{"author":"黄庭坚","content":"石生涯于寒藤，藤耇造于崖树。鳌插翼而成鹏，隘六合而未翥。我来兮自东，攀桂枝兮容与。倚嵌岩兮顾同来，谓公等其皆去。","dynasty":"宋代","title":"岩下放言五首其三冠鳌台"}
{"author":"黄庭坚","content":"地远城东得得来，正如湖畔昔衔杯。眼中故旧青常在，鬓上光阴绿不回。归去汴桥三鼓月，相思梁苑一枝梅。我闲时欲从君醉，为备芳醪更满罍。","dynasty":"宋代","title":"次韵清虚"}
{"author":"黄庭坚","content":"一身入定千身出，云居不打这鼓笛。虎驮太华入高丽，波斯鼻孔撑白日。","dynasty":"宋代","title":"云居佑禅师烧香颂"}
{"author":"黄庭坚","content":"鸦舅颇强聒，仆姑常勃溪。黄鸟怀好音，秋菊染春衣。嘤嘤求朋友，忧患同一枝。提壶要酤我，杜宇赋式微。黄鸟在幽谷，韬光养羽仪。晴风曜桃李，言语自知时。先生丘中隐，乔木见雄雌。引子迁绿阴，相戒防祸机。李杜死刀锯，陈张怨弃遗。不如听黄鸟，永昼客争棋。","dynasty":"宋代","title":"次韵叔父圣谟咏莺迁谷"}
{"author":"黄庭坚","content":"暑逐池莲尽，寒随塞雁来。衣裘虽得暖，狐貉正相哀。僧汲辘轳晓，车鸣关锁开。不因朝鼓起，来帙乱书堆。","dynasty":"宋代","title":"和外舅夙兴三首"}
{"author":"黄庭坚","content":"飞雪洒芦如银箭，前雁惊飞後回眄。凭谁说与谢玄晖，莫道澄湖静如练。","dynasty":"宋代","title":"题晁以道雪雁图"}
{"author":"黄庭坚","content":"群山黛新染，蒙气寒郁郁。扫除迎将家，下簟脱巾袜。南北舍小棠，况可清烦喝。鸟声废书眠，聊以休吏卒。竹鸡苦唤人，觉坐观法窟。无外同一家，惟己非万物。清波两鸳鸯，善游且能没。惊人相追飞，甚念失甚匹。舂鉏貌闲暇，羡鱼情至骨。广道策坚良，熙熙集于菀。烂额始论功，傥能谋曲突。","dynasty":"宋代","title":"辛酉憩刀坑口"}
{"author":"黄庭坚","content":"山行十日雨沾衣，幕阜峰前对落晖。野水自添田水满，晴鸠却唤雨鸠归。灵源大士人天眼，双塔老师诸佛机。白发苍颜重到此，问君还是昔人非。","dynasty":"宋代","title":"自巴陵略平江临湘入通城无日不雨至黄龙奉谒"}
{"author":"黄庭坚","content":"曩窥涉世方，白驹且场谷。平生漫岁晚，志尚向山木。返身观小丑，真成覆车犊。否臧太磊磊，从此更三复。","dynasty":"宋代","title":"庭坚得邑太和六舅按节出同安邂逅于皖公溪口"}
{"author":"黄庭坚","content":"十载樽前谈笑。天禄故人年少。可是陆沈英俊地，看即锁窗批诏。此处忽相逢，潦倒秃翁同调。西顾郎官湖渺。事看庾楼人小。短艇绝江空怅望，寄得诗来高妙。梦去倚君傍，胡蝶归来清晓。","dynasty":"宋代","title":"离亭燕/离亭宴次韵答廖明略见寄"}
{"author":"黄庭坚","content":"朝来风日，陡觉春衫便。翠柳艳明眉，戏秋千、谁家倩盼。烟匀露洗，草色媚横塘，平沙软。雕轮转。行乐闻弦管。追思年少，走马寻芳伴。一醉几缠头，过扬州、珠帘尽卷。而今老矣，花似雾中看，欢喜浅。天涯远。信马归来晚。","dynasty":"宋代","title":"蓦山溪（春晴）"}
{"author":"黄庭坚","content":"暝倚蒲团挂钵囊，半窗疏箔度微凉。蕉心不展待时雨，葵叶为谁倾太阳。","dynasty":"宋代","title":"题净因壁二首其一"}
{"author":"黄庭坚","content":"前湖后湖水，初夏半夏凉。夜阑乡梦破，一雁度衡阳。","dynasty":"宋代","title":"荆州即事药名诗八首其二"}
{"author":"黄庭坚","content":"买竹为我打篱，更送米来作饭。用此回光反照，佛事一时成办。不须天下求佛，问取弄臭脚汉。","dynasty":"宋代","title":"答杨明叔送米颂"}
{"author":"黄庭坚","content":"烹茶留客驻金鞍。月斜窗外山。别郎容易见郎难。有人思远山。归去后，忆前欢。画屏金博山。一杯春露莫留残。与郎扶玉山。","dynasty":"宋代","title":"阮郎归（效福唐独木桥体作茶词）"}
{"author":"黄庭坚","content":"秋虫振羽惊寒梦，河汉西斜夜独兴。欲罢不能呼子起，新凉宜近读书灯。","dynasty":"宋代","title":"漫书呈几复三首"}
{"author":"黄庭坚","content":"穷奇投有北，鸿鹄止丘隅。我已魑魅御，君方燕雀俱。道应无蒂芥，学要尽工夫。莫斩猿狙杙，明堂待栋桴。","dynasty":"宋代","title":"再次韵"}
{"author":"黄庭坚","content":"黄鹄送黄鹄，中道言别离。送君不惮远，愁见独归时。罗网翳稻粱，江湖水弥弥。行行不相见，勉哉冥冥飞。","dynasty":"宋代","title":"放言十首"}
{"author":"黄庭坚","content":"怨句识之推，商歌知宁戚。我占晁氏贤，乃在赋行役。同游羿彀中，傥免非尔力。滔滔今如此，去邦将安适。","dynasty":"宋代","title":"次韵晁元忠西归十首其五"}
{"author":"黄庭坚","content":"往日孙阳翟，才可任遗补。击强如摧枯，食蘖不知苦。属者缺谏垣，时论或未许。傥可假一邦，使民作邹鲁。","dynasty":"宋代","title":"谢公定和二范秋怀五首邀予同作"}
{"author":"黄庭坚","content":"陈侯大雅姿，四壁不治第。碌碌盆盎中，见此古罍洗。薄饭不能羹，墙阴老春荠。惟有文字性，万古抱根柢。我学少师承，坎井可窥底。何因蒙赏味，相享当牲醴。试问求志君，文章自有体。玄钥锁灵台，渠当为君启。","dynasty":"宋代","title":"次韵秦觏过陈无己书院观鄙句之作"}
{"author":"黄庭坚","content":"滞梦停愁乱性灵，安眠灭念闭幽扃。体中忽觉有佳处，读易一肩如酒醒。","dynasty":"宋代","title":"再和元礼春怀十首"}
{"author":"黄庭坚","content":"小姬暖足卧，或能起心兵。千金买脚婆，夜夜睡天明。","dynasty":"宋代","title":"戏咏暖足瓶二首"}
{"author":"黄庭坚","content":"丁令威，化作辽东白鹤归，朱颜未改故人非。微服过宋风退飞，宋父拥篲待来归，谁馈百牢鸜鹆妃。秦氏乌生八九子，鸦乌之兄毕逋尾。忆炊门牡烹伏雌，未肯增巢令汝棲。莫愁野雉疏家鸡，但愿主人印累累。","dynasty":"宋代","title":"戏书秦少游壁"}
{"author":"黄庭坚","content":"庵摩勒，西土果。霜后明珠颗颗。凭玉兔，捣香尘。称为席上珍。号余甘，争奈苦。临上马时分付。管回味，却思量。忠言君试尝。","dynasty":"宋代","title":"更漏子（余甘汤）"}
{"author":"黄庭坚","content":"熏炉茶鼎暂来同，寒日鸦啼柿叶风。万事尽还杯酒里，百年俱在大槐中。","dynasty":"宋代","title":"题太和南塔寺壁"}
{"author":"黄庭坚","content":"正是风光嬾困时，姚黄开晚落应迟。欲雕好句乞春色，日历如山不到诗。","dynasty":"宋代","title":"乞姚花二首"}
{"author":"黄庭坚","content":"恭惟同自出，累世复通家。惠沫沾枯涸，忠规补过差。胸中明玉石，仕路困风沙。尚有平生酒，秋原洒菊花。","dynasty":"宋代","title":"黄颍州挽词三首"}
{"author":"黄庭坚","content":"庆州名父子，忠勇横八区。许身如稷契，初不学孙吴。荷戈去防秋，面皱鬓欲疏。虽折千里冲，岂若秉事枢。","dynasty":"宋代","title":"和邢惇夫秋怀十首"}
{"author":"黄庭坚","content":"归去来。归去来。携手旧山归去来。有人共、月对尊罍。横一琴，甚处不逍遥自在。闲世界。无利害。何必向、世间甘幻爱。与君钓、晚烟寒濑。蒸白鱼稻饭，溪童供笋菜。","dynasty":"宋代","title":"拨棹子（退居）"}
{"author":"黄庭坚","content":"把我身心，为伊烦恼，算天便知。恨一回相见，百方做计，未能偎倚，早觅东西。镜里拈花，水中捉月，觑著无由得近伊。添憔悴，镇花销翠减，玉瘦香肌。奴儿。又有行期。你去即无妨我共谁。向眼前常见，心犹未足，怎生禁得，真个分离。地角天涯，我随君去。掘井为盟无改移。君须是，做些儿相度，莫待临时。","dynasty":"宋代","title":"沁园春"}
{"author":"黄庭坚","content":"喜闻三径被恩书，五马来歌塞里闾。天上日清消螮蝀，海演风静复爰居。龟逢衔骨方为鹘，兰不当门亦见锄。已发覆盆瞻睿圣，何因犹著故溪鱼。","dynasty":"宋代","title":"和早秋雨中书怀呈张邓州"}
{"author":"黄庭坚","content":"森萷一山竹，壮士十三辈。自干云天去，草芥肯下逮。虚心听造物，颠沛风云会。荣枯偶同时，终不相弃背。谁云湖州没，笔力今尚在。阿筌虽墨妙，好以桃李配。国工裁主意，冷淡恐不爱。子舟落心画，荣观不在外。耆年道机熟，增胜当倍倍。祖述今百家，小纸弄姿态。虽云出湖州，卷置懒开对。非公笔如椽，孰能为之大。","dynasty":"宋代","title":"再用前韵咏子舟所作竹"}
{"author":"黄庭坚","content":"吴山十二棋，一击玄关应。探人怀中事，如月入清镜。","dynasty":"宋代","title":"赠吴道士"}
{"author":"黄庭坚","content":"政乐中和，夷夏宴喜，官梅乍传消息。待作新年欢计，断送春色。桃李成阴，甘棠少讼，又移旌戟。念画楼朱阁，风流高会，顿冷谈席。西州纵有，舞裙歌板，谁共茗邀棋敌。归来未得，先沾离袖，管弦催滴。乐事赏心易散，良辰美景难得。会须醉倒，玉山扶起，更倾春碧。","dynasty":"宋代","title":"雨中花（送彭文思使君）"}
{"author":"黄庭坚","content":"一章一溪之水，可涉而航。人不我直，我犹力行。二章一溪之水，不杠而涉。濡首中流，汝嗟何及。三章汤汤流水，可以休兮。嗟行之人，则濯足兮。","dynasty":"宋代","title":"流水"}
{"author":"黄庭坚","content":"子瞻堂堂，出於峨眉，司马班扬。金马石渠，阅士如墙。上前论事，释之冯唐。言语以为阶，而投诸云梦之黄。东坡之酒，赤壁之笛，嬉笑怒骂，皆成文章。解羁而归，紫微玉堂。子瞻之德，未变於初尔，而名之曰元佑之党，放之珠厓儋耳。方其金马石渠，不自知其东坡赤壁也。及其东坡赤壁，不自意其紫微玉堂也。及其紫微玉堂，不自知其珠厓儋耳也。九州四海，知有东坡。东坡归矣，民笑且歌。一日不朝，其间容戈。至其一丘一壑，则无如此道人何。","dynasty":"宋代","title":"东坡先生真赞三首"}
{"author":"黄庭坚","content":"树底蒲团禅老家，高僧倚坐日西斜。有人试问西来事，无处安排玉如意。方者风旛动不同，不道风幡境亦空。开口已非无问处，高僧不语人归去。","dynasty":"宋代","title":"戏题承天寺法堂前柏"}
{"author":"黄庭坚","content":"花上盈盈人不归，枣下纂纂实已垂。腊雪在时听马嘶，长安城中花片飞。","dynasty":"宋代","title":"欸乃歌二章戏王穉川"}
{"author":"黄庭坚","content":"舂粮出求仁，行李弥宇宙。久客渺愁人，马饥仆夫瘦。归来一丘中，万事不改旧。禾黍锄其骄，牛羊鞭在後。隐几天籁寒，六凿忽通透。","dynasty":"宋代","title":"平阴张澄居士隐处三诗之复庵"}
{"author":"黄庭坚","content":"谁居空閒扇橐籥，情与无情并时作。是声皆自根极来，更莫辛勤问南郭。","dynasty":"宋代","title":"秋声轩"}
{"author":"黄庭坚","content":"生平浪学不知株，江北江南去荷锄。窗风文字翻叶叶，犹似劝人勤读书。","dynasty":"宋代","title":"平原郡斋二首"}
{"author":"黄庭坚","content":"卓僊在时养琼芝，深根固蒂活人命。憧憧来问此何草，但告渠是唐婆镜。","dynasty":"宋代","title":"琼芝轩"}
{"author":"黄庭坚","content":"龙眠不似虎头痴，笔妙天机可并时。苏仙漱墨作苍石，应解种花开此诗。","dynasty":"宋代","title":"次韵子瞻子由题憩寂图二首"}
{"author":"黄庭坚","content":"山围江暮。天镜开晴絮。斜影过梨花，照文星、老人星聚。清樽一笑，欢甚却成愁，别时襟，余点点，疑是高唐雨。无人知处。梦里云归路。回雁晓风清，雁不来、啼雅无数。心情老懒，尤物解宜人，春尽也，有南风，好便回帆去。","dynasty":"宋代","title":"蓦山溪"}
{"author":"黄庭坚","content":"春风一曲花十八，拼得百醉玉东西。露叶烟丛见红药，犹似舞馀和汗啼。","dynasty":"宋代","title":"绝句"}
{"author":"黄庭坚","content":"中有先君手泽，丹铅点勘书诗。莫惜借行千里，他日还君一鸱。","dynasty":"宋代","title":"从丘十四借韩文二首"}
{"author":"黄庭坚","content":"圣莫如东家，长年困行路。公养为淹留，岂不以食故。林薄鸟迁巢，水寒鱼不聚。孤士似无家，转蓬何由住。","dynasty":"宋代","title":"次韵晁元忠西归十首"}
{"author":"黄庭坚","content":"满院青杨吐白绵，未多柳絮解漫天。野人岂会断优劣，只问床头沽酒钱。","dynasty":"宋代","title":"行迈杂篇六首"}
{"author":"黄庭坚","content":"露曦风晚别春丛，拂掠残妆可意红。多病废诗仍止酒，可怜虽在与谁同。","dynasty":"宋代","title":"王立之以小诗送并蒂牡丹戏答二首"}
{"author":"黄庭坚","content":"乙丑越洞庭，丙寅渡青草。似为神所怜，雪上日杲杲。我虽贫至骨，犹胜杜陵老。忆昔上岳阳，一饭从人讨。行矣勿迟留，蕉林追獦獠。","dynasty":"宋代","title":"过洞庭青草湖"}
{"author":"黄庭坚","content":"太守俱来此西山，楼观重复半烟间。高僧置酒林泉处，南浦名区望没环。","dynasty":"宋代","title":"南浦"}
{"author":"黄庭坚","content":"红尘席帽乌韡里，想见沧洲白鸟双。马齕枯萁喧午枕，梦成风雨浪翻江。","dynasty":"宋代","title":"六月十七日昼寝"}
{"author":"黄庭坚","content":"秋来鼠辈欺猫死，窥瓮翻盘搅夜眠。闻道狸奴将数子，买鱼穿柳聘衔蝉。","dynasty":"宋代","title":"乞猫"}
{"author":"黄庭坚","content":"西山之松，有岁寒之质。怀其同气耶，既分矣复合而为一。涔露云雨，老大霜雪。匠石辍斤，樵夫叹息。人之同气，去本未远。宰上之杞，蔽芾成阴。有其干戈日寻，余不知其何心。","dynasty":"宋代","title":"义松赞"}
{"author":"黄庭坚","content":"庐陵政事无全牛，恐是汉时陈太丘。书记姓名不肯学，得纸无异夏得裘。琢诗包纸送赠我，自状明月非暗投。诗句纵横剪宫锦，惜无阿买书银钩。蛮溪切藤卷盈百，侧理羞滑茧羞白。想当鸣杵砧面平，桄榔叶风溪水碧。千里鹅毛意不轻，瘴衣腥腻北归客。君侯谦虚不自供，胡不赠世文章伯。一涔之水容牛蹄，识字有数我自知。小时双钩学楷法，至令儿子憎家鸡。虽然嘉惠敢虚辱，煮泥续尾成大轴。写心与君心莫传，平生落魄不问天。樽前花底幸好戏，为君绝笔谢风烟。已无商颂猗那手，请续南华内外篇。","dynasty":"宋代","title":"长句谢陈适用惠送吴南雄所赠纸"}
{"author":"黄庭坚","content":"古今作生竹，能者未十辈。吴生勒枝叶，筌寀远不逮。江南铁钩锁，最许诚悬会。燕公洒墨成，落落与时背。譬如刳心松，中有岁寒在。湖州三百年，笔与前哲配。规模转银鉤，幽赏非俗爱。披图风雨入，咫尺莽苍外。吾宗学湖州，师逸功已倍。有来竹四幅，冬夏生变态。预知更入神，後出遂无对。吾诗被压倒，物固不两大。","dynasty":"宋代","title":"次韵谢黄斌老送墨竹十二韵"}
{"author":"黄庭坚","content":"肌肤冰雪薰沈水，百草千花莫比芳。露湿何郎试汤饼，日烘荀令炷炉香。风流彻骨成春酒，梦寐宜人人枕囊。输与能诗王主簿，瑶台影里据胡床。","dynasty":"宋代","title":"观王主簿家酴醾"}
{"author":"黄庭坚","content":"宝积拾得漏贯钱，古佛堂前狗尿天。东山日出西山雨，露柱搥胸哭破船。","dynasty":"宋代","title":"罗汉南公升堂颂二首其一"}
{"author":"黄庭坚","content":"灵山会上，得个消息。达安城中，不落裷（上雨下佰）。黄抚路口，雪里开花。九江渡头，无风起浪。","dynasty":"宋代","title":"承天宝禅师赞"}
{"author":"黄庭坚","content":"金蓓锁春寒，恼人香未展。虽无桃李颜，风味极不浅。","dynasty":"宋代","title":"戏咏蜡梅二首"}
{"author":"黄庭坚","content":"钟磬秋山静，炉香沉水寒。晴风荡蒙雨，云物尚盘桓。沦茗赤铜椀，笕泉苍烟竿。红榴罅玉房，幺橘委金丸。枕簟已思燠，饭羹可加餐。观己自得力，谈玄舌本乾。理窟乃块然，世故浪万端。牛刀经肯綮，古人贵守官。摩挲发硎手，考此一丘盘。","dynasty":"宋代","title":"丁巳宿宝石寺"}
{"author":"黄庭坚","content":"女萝上杉松，野葛蔓畦胧。蛛丝网祠屋，芝菌生画拱。去国二十年，雪涕夙严奉。更历饱艰难，抑搔知痒痛。闻道下士笑，转物大人勇。平生随风波，归来梦犹凶。持此寸草心，负荷九鼎重。柔嘉无牛羊，保身以为供。","dynasty":"宋代","title":"明叔知县和示过家上冢二篇复次韵"}
{"author":"黄庭坚","content":"落星开士深结屋，龙阁老翁来赋诗。小雨藏山客坐久，长江接天帆到迟。燕寝清香与世隔，画图妙绝无人知。蜂房各自开户牖，处处煮茶藤一枝。","dynasty":"宋代","title":"题落星寺四首"}
{"author":"黄庭坚","content":"呜咽南楼吹落梅。闻鸦树惊栖。梦中相见不多时。隔城今夜也应知。坐久水空碧，山月影沈西。买个宅儿住著伊。刚不肯相随。如今果被天瞋作，永落鸡群被鸡欺。空恁可怜伊。风日损花枝。","dynasty":"宋代","title":"撼庭竹（宰太和日吉州城外作）"}
{"author":"黄庭坚","content":"松滋县西竹林寺，苦竹林中甘井泉。巴人漫说虾蟆培，试裹春芽来就煎。","dynasty":"宋代","title":"邹松滋寄苦竹泉橙麴莲子汤三首"}
{"author":"黄庭坚","content":"伯伦酒德无人敌，太白诗名有古风。浪许薄才酬大雅，长愁小户对洪锺。月明如昼九江水，天静无云五老峰。此赏不疏真共喜，登临归兴尚谁同。","dynasty":"宋代","title":"南康席上赠刘李二君"}
{"author":"黄庭坚","content":"卓仙在时养琼芝，深根固蒂活人命。憧憧来问此何草，但告渠是唐婆镜。","dynasty":"宋代","title":"琼芝轩"}
{"author":"黄庭坚","content":"廊庙从来不在边，黄扉青琐庆登贤。除书未试回天笔，何意佳城到马前。","dynasty":"宋代","title":"叔父给事挽词十首"}
{"author":"黄庭坚","content":"号橹下沧江，避风大雷口。天与水馍糊，不复知地厚。谁家上江船，狂追雪山走。孤村无十室，旅饭困三韭。黄芦麋鹿场，此地广千肘。得禽多文章，肯顾鱼贯柳。莽苍天物悲，雕弓故在手。鹿鸣犹念群，雉媒竟卖友。商人万斛船，挂席上牛斗。横笛倚柁楼，波深苍龙吼。失水不能神，伐葭作城守。欲寄大雷书，往问长干妇。何当楫迎汝，秦淮绿如酒。","dynasty":"宋代","title":"大雷口阻风"}
{"author":"黄庭坚","content":"黄山叶县连墙居，谢公席上对摴蒱。双鬟女弟如桃李，早许归我舍中雏。平生同忧共安乐，岁晚相看青云衢。去年樽酒辇毂下，各喜身为反哺乌。城头归乌尾毕逋，春寒啄雪送行车。解佩我无明月珠，折柳不对千里驹。念君胸中极了了，作吏办事犹诗书。浊酒挽人作年少，关防心地亦时须。郧乡县古民少讼，但问自己不关渠。登临一笑双白发，宜城冻笋供行厨。人生此乐他事无，行李道出汉南都。寄声诸谢今何如，谢公书堂迷竹坞。手种竹今青青否，我思谢公泪成雨，属公去洒穰下土。","dynasty":"宋代","title":"送薛乐道知郧乡"}
{"author":"黄庭坚","content":"次膺豪健如霜鹘，空拳误挂田犬牙。果输司空城旦作，付与步兵厨人家。野马横郊作凝水，牵牛引竹上寒花。无酒醉公不甚惜，诵公五字使人嗟。","dynasty":"宋代","title":"赠答晁次膺"}
{"author":"黄庭坚","content":"风雨思齐诗，草木怨楚调。本无心击排，胜日用歌啸。僧窗茶烟底，清绝对二妙。俱含万里情，雪梅开岭徼。我慙风味浅，砌莎慕松茑。中朝盛人物，谁与开颜笑。二公老谙事，似解寂寞钓。对之空叹嗟，楼阁重晚照。","dynasty":"宋代","title":"次韵叔原会寂照房"}
{"author":"黄庭坚","content":"槐催举子作花黄，来食邯郸道上粱。便欲扫床悬麈尾，正愁喘月似灯光。","dynasty":"宋代","title":"次韵徐文将至国门见寄二首"}
{"author":"黄庭坚","content":"百家传本略相似，如月行天见诸水。","dynasty":"宋代","title":"残句:百家传本略相似"}
{"author":"黄庭坚","content":"三十年来无孔窍，几回得眼还迷照。一见桃花参学了。呈法要，无弦琴上单于调。摘叶寻枝虚半老，看花特地重年少。今后水云人欲晓。非玄妙，灵云合被桃花笑。","dynasty":"宋代","tags":"写人，叙事","title":"渔家傲·三十年来无孔窍"}
{"author":"黄庭坚","content":"邂逅相逢讲世盟，诸任尊行各才名。交情吾子如棠棣，酒椀今秋对菊英。高论生风摇尘尾，新诗掷地作金声。文章学问嗟予晚，深信前贤畏後生。","dynasty":"宋代","title":"次韵答任仲微"}
{"author":"黄庭坚","content":"省中岑寂坐云窗，忽有归鸿拂建章。珍重多情惟石友，琢磨佳句问潜郎。遥怜部曲风沙里，不废平生翰墨场。想见哦诗煮春茗，向人怀抱绝关防。","dynasty":"宋代","title":"次韵奉酬刘景文河上见寄"}
{"author":"黄庭坚","content":"牛大垂天且割烹，细微黄雀莫贪生。头颅虽复行万里，犹和盐梅傅说羹。","dynasty":"宋代","title":"黄雀"}
{"author":"黄庭坚","content":"朱楼彩舫，浮瓜沈李，报答风光有处。一年尊酒暂时同，别泪作、人间晓雨。鸳鸯机综，能令侬巧，也待乘槎仙去。若逢海上白头翁，共一访、痴牛騃女。","dynasty":"宋代","title":"鹊桥仙（席上赋七夕）"}
{"author":"黄庭坚","content":"朔雪萧萧映薄帏，梦回空觉泪痕稀。惊闻庭树鸟乌乐，知我江湖鸿雁归。拂榻喜开姜季被，上堂先者老莱衣。酒樽烟火长相近，酬劝从今更不违。","dynasty":"宋代","title":"喜念四念八至京"}
{"author":"黄庭坚","content":"老作儒生不解事，江南有田归荷锄。北窗风来举书叶，犹似劝人勤读书。","dynasty":"宋代","title":"平原宴坐二首"}
{"author":"黄庭坚","content":"金马避世客，谈谐玩汉朝。石门抱关人，长往闭寂寥。丝虫日夜织，劳苦则以食。竹生罹斧斤，高林乃其贼。匏樽酌吾子，虽陋意不浅。土德贵重迟，水德贵深远。革能谈鲲鹏，晚乃得庄周。木雁两不居，相期无待游。","dynasty":"宋代","title":"赠无咎八音歌"}
{"author":"黄庭坚","content":"仙人持玉照，留在灊西峰。一往不返顾，尘痕废磨砻。想当光溢匣，云山叠万重。有井洌寒泉，照影互相容。得名未觉晚，学士古人风。持节按九城，乐此水一钟。税车束上饭，谈笑考百工。金瓶煮山腴，茗椀不暇攻。苏侯亦静者，疏凿济成功。排遣尘滓行，石奁清如空。能令水源浊，鱼虾来其中。生子岁月多，往往隐蛟龙。玉照不见影，盘桓蜗螺宫。一朝揭源去，枯渎草蒙茸。","dynasty":"宋代","title":"玉照泉"}
{"author":"黄庭坚","content":"病来十日不举酒，独卧南床春草生。承君折送袁家紫，令我兴发郎官清。","dynasty":"宋代","title":"病来十日不举酒二首其二"}
{"author":"黄庭坚","content":"晚风池莲香度，晓日宫槐影西。白下长干梦到，青门紫曲尘迷。","dynasty":"宋代","title":"次韵王荆公题西太乙宫壁二首"}
{"author":"黄庭坚","content":"一瓶一钵非难办，住得山时更莫来。千年粪扫堆头物，优钵罗花特地开。","dynasty":"宋代","title":"赠刘静翁颂四首"}
{"author":"黄庭坚","content":"掘地与断木，智不如机舂。圣人怀余巧，故为万物宗。世有斲泥手，或不待郢工。往时王黄州，谋国极匪躬。朝闻不及夕，百壬避其锋。九鼎安盘石，一身转孤蓬。浮云当日月，白发照秋空。诸君发蒙耳，汲直与臣同。","dynasty":"宋代","title":"题王黄州墨迹後"}
{"author":"黄庭坚","content":"黄菊枝头生晓寒。人生莫放酒杯干。风前横笛斜吹雨，醉里簪花倒著冠。身健在，且加餐。舞裙歌板尽清欢。黄花白发相牵挽，付与时人冷眼看。","dynasty":"宋代","tags":"宋词三百首，宋词精选，饮酒，抒怀，旷达","title":"鹧鸪天·座中有眉山隐客史应之和前韵即席答之"}
{"author":"黄庭坚","content":"露曦风晚别春丛，拂掠残妆可意红。多病废诗仍止酒，可怜虽在与谁同。","dynasty":"宋代","title":"王立之以小诗送并蒂牡丹戏答二首"}
{"author":"黄庭坚","content":"艰难闻道有归音，部曲霜行璧月沉。王春正月调玉烛，使星万里朝天心。颇令山海藏国用，乃见县官恤民深。经心陇蜀封疆守，必有人材备访寻。","dynasty":"宋代","title":"寄上叔父夷仲三首"}
{"author":"黄庭坚","content":"梦寐江南未得归，清波鰞子上钩肥。五年身属官仓米，输与渔人坐钓矶。","dynasty":"宋代","title":"江南"}
{"author":"黄庭坚","content":"画阁传觞容十客，透风透月两明轩。南楼盘礡三百尺，天上云居不足言。","dynasty":"宋代","title":"鄂州南楼书事四首"}
{"author":"黄庭坚","content":"凤舞团团饼。恨分破、教孤令。金渠体净，只轮慢碾，玉尘光莹。汤响松风，早减了、二分酒病。味浓香永。醉乡路、成佳境。恰如灯下，故人万里，归来对影。口不能言，心下快活自省。","dynasty":"宋代","tags":"咏物，写茶，思念","title":"品令·茶词"}
{"author":"黄庭坚","content":"鸳鸯翡翠，小小思珍偶。眉黛敛秋波，尽湖南、山明水秀。娉娉袅袅，恰近十三余，春未透。花枝瘦。正是愁时候。寻花载酒。肯落谁人后。只恐远归来，绿成阴、青梅如豆。心期得处，每自不由人，长亭柳。君知否。千里犹回首。","dynasty":"宋代","tags":"赠别，写人，抒情，惆怅","title":"蓦山溪·赠衡阳妓陈湘"}
{"author":"黄庭坚","content":"翰墨场中老伏波，菩提坊里病维摩。近人积水无鸥鹭，时有归牛浮鼻过。闭门觅句陈无己，对客挥毫秦少游。正字不知温饱未，西风吹泪古藤州。","dynasty":"宋代","tags":"感慨，怀念","title":"病起荆江亭即事"}
{"author":"黄庭坚","content":"　　士之才德盖一国，则曰国士；女之色盖一国，则曰国色；兰之香盖一国，则曰国香。自古人知贵兰，不待楚之逐臣而后贵之也。兰盖甚似乎君子，生于深山丛薄之中，不为无人而不芳；雪霜凌厉而见杀，来岁不改其性也，是所谓“遯世无闷，不见是而无闷”者也。兰虽含香体洁，平居萧艾不殊，清风过之，其香霭然，在室满室，在堂满堂，是所谓含章以时发者也，然兰蕙之才德不同，世罕能别之。予放浪江湖之日，乃久尽知其族性，盖兰似君子，蕙似士，大概山林中十蕙而一兰也。《楚辞》曰：“予既滋兰之九畹，又树蕙之百亩。”以是知不独今，楚人贱蕙而贵兰久矣。兰蕙丛生，初不殊也，至其发花，一干一花而香有余者兰，一干五七花而香不足者蕙，蕙之虽不若兰，起视椒榝则远矣。世论以为国香矣，乃曰“当门不得不除”，山林之士，所以往而不返者耶？","dynasty":"宋代","tags":"寓理","title":"书幽芳亭"}
{"author":"黄庭坚","content":"舞鬟娟好。白发黄花帽。醉任旁观嘲潦倒。扶老偏宜年小。舞回脸玉胸酥。缠头一斛明珠。日日梁州薄媚，年年金菊茱萸。","dynasty":"宋代","title":"清平乐"}
{"author":"黄庭坚","content":"江水西头隔烟树。望不见、江东路。思量只有梦来去。更不怕、江阑住。灯前写了书无数。算没个、人传与。直饶寻得雁分付。又还是、秋将暮。","dynasty":"宋代","tags":"抒情，离愁，相思","title":"望江东·江水西头隔烟树"}
{"author":"黄庭坚","content":"管城子无食肉相，孔方兄有绝交书。文章功用不经世，何异丝窠缀露珠。校书著作频诏除，犹能上车问何如。忽忆僧床同野饭，梦随秋雁到东湖。","dynasty":"宋代","tags":"仕途，怀才不遇，讽喻","title":"戏呈孔毅父"}
{"author":"黄庭坚","content":"酌君以蒲城桑落之酒，泛君以湘累秋菊之英。赠君以黟川点漆之墨，送君以阳关堕泪之声。酒浇胸次之磊块，菊制短世之颓龄。墨以传万古文章之印，歌以写一家兄弟之情。江山千里俱头白，骨肉十年终眼青。连床夜语鸡戒晓，书囊无底谈未了。有功翰墨乃如此，何恨远别音书少。炒沙作縻终不饱，缕冰文章费工巧。要须心地收汗马，孔孟行世目杲杲。有弟有弟力持家，妇能养姑供珍鲑。儿大诗书女丝麻，公但读书煮春茶。","dynasty":"宋代","tags":"送别，赞美，写人，劝慰","title":"送王郎"}
{"author":"黄庭坚","content":"君家玉女从小见，闻道如今画不成。翦裁似借天女手，萱草石榴偏眼明。","dynasty":"宋代","tags":"端午节，送别，劝慰","title":"谢张仲谋端午送巧作"}
{"author":"黄庭坚","content":"对朝云叆叇，暮雨霏微，乱峰相倚。巫峡高唐，锁楚宫朱翠。画戟移春，靓妆迎马，向一川都会。万里投荒，一身吊影，成何欢意。尽道黔南，去天尺五，望极神州，万重烟水。樽酒公堂，有中朝佳士。荔颊红深，麝脐香满，醉舞裀歌袂。杜宇声声，催人到晓，不如归是。","dynasty":"宋代","tags":"地名，写景，感伤，怀乡","title":"醉蓬莱"}
{"author":"黄庭坚","content":"廖君欉遫，卒享五福。其艰其勤，天畀戬谷。治生之材，可以治邦。知子之智，可以使能。耋老于乡，以福孙曾。在尔後人，思其艰勤，思其好贤，维衣食之源。瞻像思孝，勿堕其教。","dynasty":"宋代","title":"故僰道廖君画像赞"}
{"author":"黄庭坚","content":"身病心轻安，道肥体癯瘦。好怀当告谁，四墙枣红皱。负暄不可献，扪虱坐清昼。端有真富贵，千秋万年後。","dynasty":"宋代","title":"次韵师厚病间十首"}
{"author":"黄庭坚","content":"龙焙头纲春早，谷帘第一泉香。已醺浮蚁嫩鹅黄。想见翻成雪浪。兔褐金丝宝碗，松风蟹眼新汤。无因更发次公狂。甘露来从仙掌。","dynasty":"宋代","title":"西江月（茶）"}
{"author":"黄庭坚","content":"林君维闽英，数面成瓜葛。邻居接杖藜，过饭厌疏粝。读书饱工夫，论事极精核。奋身君子场，勇若怒未泄。穷年栖旅巢，由命非由拙。王良驱八骏，方驾度九折。学堂疏雨余，石砌长苔发。弟子肥如瓠，先生瘦惟骨。北门一都会，尘埃人卒卒。高盖如秋荷，势利相奔谒。惟君尚寂寞，来观草玄笔。斯文未易陈，正当高阁束。金马事陆沈，市门逐乾没。未须相贤愚，聊自嘲迂阔。忆昨戏赠诗，乃辱报明月。极知推挽意，我车君欲辖。屠龙真强言，奔马不及舌。赐书盈五车，直舍方二墨。意会便欣然，余事过窗日。尚恐素餐钱，诸生在城阙。","dynasty":"宋代","title":"再和答为之"}
{"author":"黄庭坚","content":"种萱欲遣忧，丛薄空自绿。洗心日三省，人亦不我榖。谁能书窗下，草玄抱幽独。首藐官不迁，校书汉天禄。身当万户侯，鼓吹拥部曲。解佩著犀渠，张弓插雕服。何时李将军，射猎出上谷。","dynasty":"宋代","title":"圣柬将寓于卫行乞食于齐有可怜之色再次韵感"}
{"author":"黄庭坚","content":"谢公遂如此，宰木已三霜。无人知句法，秋月自澄江。二子学迈俗，窥杜见牖窗。试斲郢人鼻，未免伤手创。蟹胥与竹萌，乃不美羊腔。自往见谢公，论诗得濠梁。世方尊两耳，未敢筑受降。丹穴凤凰羽，风林虎豹章。小谢有家法，闻此不听冰。相思北风恶，归雁落斜行。","dynasty":"宋代","title":"奉答谢公静与荣子邕论狄元规孙少述诗长韵"}
{"author":"黄庭坚","content":"薰炉宜小寝，鼎制琢晴岚。香润云生础，烟明虹贯岩。法从空处起，人向鼻头参。一炷听秋雨，何时许对谈。","dynasty":"宋代","title":"谢王炳之惠石香鼎"}
{"author":"黄庭坚","content":"圣学相期沧海头，当时各倚富春秋。班扬文字初无意，滕薛功名自不优。焦尾朱弦非众听，南山白石使人愁。传声为向扬州问，相忆犹能把酒不。","dynasty":"宋代","title":"次韵寄蓝六在广陵"}
{"author":"黄庭坚","content":"欲遣吟人对好山，暮天和雨醉凭栏。座中云气侵人湿，砌下泉声逼酒寒。红烛围棋生死急，清风挥尘笑谈闲。更筹报尽不成起，车从厌厌夜已阑。","dynasty":"宋代","title":"李大夫招饮"}
{"author":"黄庭坚","content":"败叶霜天晓。渐鼓吹、催行棹。栽成桃李未开，便解银章最报。去取麒麟图画，要及年少。劝公醉倒。别语怎向醒时道。楚山千里暮云，正锁离人情抱。记取江州司马，坐中最老。","dynasty":"宋代","title":"品令（送黔守曹伯达供备）"}
{"author":"黄庭坚","content":"桑蚕作茧自缠裹，蛛蝥结网工遮逻。燕无居舍经始忙，蝶为风光勾引破。老鶬衔石宿水饮，穉蜂趋衙供蜜课。鹊传吉语安得闲，鸡催晨兴不敢卧。气陵千里蝇附骥，枉过一生蚁旋磨。虱闻汤沸尚血食，雀喜宫成自相贺。晴天振羽乐蜉蝣，空穴祝儿成蜾蠃。蛣蜣转丸贱苏合，飞蛾赴烛甘死祸。井边蠹李螬苦肥，枝头饮露蝉常饿。天蝼伏隙录人语，射工含沙须影过。训狐啄屋真行怪，蠨蛸报喜太多可。鸬鹚密伺鱼虾便，白鹭不禁尘土涴。络纬何尝省机织，布谷未应勤种播。五技鼯鼠笑鸠拙，百足马蚿怜跛鳖。老蚌胎中珠是贼，醯鸡瓮里天几大。螳螂当辙恃长臂，熠燿宵行矜照火。提壶犹能劝沽酒，黄口只知贪饭颗。伯劳饶舌世不问，鹦鹉才言便关鏁。春蛙夏蜩更嘈杂，土蚓壁蟫何碎琐。江南野水碧于天，中有白欧闲似我。","dynasty":"宋代","title":"演雅"}
{"author":"黄庭坚","content":"圣学鲁东家，恭惟同出自。乘流去本远，遂有作书肆。日中驾肩来，薄晚常掉臂。徒嚣终无赢，归矣求己事。","dynasty":"宋代","title":"柳闳展如子瞻甥也其才德甚美有意于学故以桃李不言下自成蹊八字作诗赠之其六"}
{"author":"黄庭坚","content":"谁怜旧日青钱选，不立春风玉笋班。传得黄州新句法，老夫端欲把降幡。","dynasty":"宋代","title":"次韵文潜立春日三绝句"}
{"author":"黄庭坚","content":"枢机要发迟，饮食戒味厚。渔人溺於波，君子溺於口。","dynasty":"宋代","title":"颐轩诗六首"}
{"author":"黄庭坚","content":"十二观音无正面，谁令塔户向东开。定知四梵神通力，曾借六丁风雨推。蝇说冰霜如梦寐，鷃闻钟鼓亦惊猜。从今不信维摩诘，断取三千世界来。","dynasty":"宋代","title":"题神移仁寿塔"}
{"author":"黄庭坚","content":"诗家二杜见仍云，佳句风流照映人。青眼向来同醉醒，白头相望不缁磷。","dynasty":"宋代","title":"次韵杜仲观二绝"}
{"author":"黄庭坚","content":"金母紫皇开寿域，炼成天地一炉沙。千花乱发春无耐，万井交光月未斜。贫巷有人衣不纩，北窗惊我眼飞花。歌楼处处催沽酒，谁念寒生泣白华。","dynasty":"宋代","title":"和王明之雪"}
{"author":"黄庭坚","content":"竹山虫鸟朋友语，讨论阴晴怕风雨。丁宁相教防祸机，草动尘惊忽飞去。提壶归去意甚真，柳暗花浓亦半春。北风几日铜官县，欲过五松无主人。","dynasty":"宋代","title":"阻水泊舟竹山下"}
{"author":"黄庭坚","content":"播糠眯眼丞良苦，鸣鼓连村尉始归。及取江梅来一醉，明朝花作玉尘飞。","dynasty":"宋代","title":"招吉老子范观梅花"}
{"author":"黄庭坚","content":"骨秀已知骐骥子，性仁端是凤凰雏。不腾渥水称神俊，应出岐山作瑞符。渐指家人知姓字，试看屏上识之无。乃翁断狱多阴德，迳往高门待汝车。","dynasty":"宋代","title":"嗣深尚书弟晬日"}
{"author":"黄庭坚","content":"家在江东不系怀，爱民忧国有从来。月斜汾沁催驿马，雪暗岢岚传酒杯。塞上金汤惟粟粒，胸中水镜是人材。遥知更解青牛句，一寸功名心已灰。","dynasty":"宋代","title":"送顾子敦赴河东三首其二"}
{"author":"黄庭坚","content":"万水千山来此土。本提心印传梁武。对朕者谁浑不顾。成死语。江头暗折长芦渡。面壁九年看二祖。一花五叶亲分付。只履提归葱岭去。君知否。分明忘却来时路。","dynasty":"宋代","title":"渔家傲·万水千山来此土"}
{"author":"黄庭坚","content":"持轴山中大慈圣，普应诸供作佛事。虽设大铃金删杵，如世休马櫜弓矢。龙女来献九渊珠，无心奉施无心受。清净之众见寻常，相视还如土木偶。","dynasty":"宋代","title":"南山罗汉赞十六首"}
{"author":"黄庭坚","content":"拂我眉头。无处重寻庾信愁。山云弥漫。夹道旌旗联复断。万事茫茫。分付澄波与烂肠。","dynasty":"宋代","title":"减字木兰花其二"}
{"author":"黄庭坚","content":"诸法坐处坐，诸佛行处行。如来无简择，清镜坦然平。有人借问谁家曲，眨目眉毛何似生。","dynasty":"宋代","title":"圆通玑禅师赞"}
{"author":"黄庭坚","content":"半夜闻歌客寝惊，空余缥缈渡江声。湘妃舞罢波纹冷，月欲衔山天未明。","dynasty":"宋代","title":"夜闻邻舟崔家儿歌"}
{"author":"黄庭坚","content":"阳山老藤截玉肪，乌田翠竹避寒光。罗侯包赠室生白，明于机上之流黄。愧无征南虿尾手，为写黄门急就章。罗侯相见无杂语，苦问沩山有无句。春草肥牛脱鼻绳，菰蒲野鸭还飞去。故将藤面乞伽陀，愿草惊蛇起风雨。长诗脱纸落秋河，要知溪工下手处。却将冰幅展似君，震旦花开第一祖。","dynasty":"宋代","title":"奉答茂衡惠纸长句"}
{"author":"黄庭坚","content":"水嬉者游鱼，林乐者啼鸟。志士仁人观其大，薪翁笱妇利其小。有美一人，独燕居万物之表。","dynasty":"宋代","title":"岩下放言五首之池亭"}
{"author":"黄庭坚","content":"盗蹠人肝常自饱，首阳薇蕨向来饥。谁能著意知许事，且为元长食蛤蜊。","dynasty":"宋代","title":"戏赠世弼用前韵"}
{"author":"黄庭坚","content":"为山不能山，过在一篑止。渥洼骐驎儿，堕地志千里。岷江初滥觞，入楚乃无底。将升圣人堂，道固有廉陛。邢子好少年，如世有源水。方求无津涯，不作蛙井喜。儿中兀老苍，趣造甚奇异。过阅王公门，袖中有漫刺。别来阻河山，望远每障袂。斯文向千载，有志常寡遂。後生文楚楚，照影若孔翠。不应太玄草，睎价咸阳市。雨作枕箪秋，官闲省中睡。梦不到汉东，茗椀乃为祟。闻君肺渴减，颇复佳食寐。读书得新功，来雁寄一字。","dynasty":"宋代","title":"次韵答邢惇夫"}
{"author":"黄庭坚","content":"从来五字弄珠玑，忍负僧床锁翠微。传语风流三语掾，何时缀我百家衣。","dynasty":"宋代","title":"戏赠元翁"}
{"author":"黄庭坚","content":"斑斑之兽本山林，升堂入室作舆卫。小僧奉施军持水，弭耳来受救渴供。胸中猛虎自调服，是故异物成一家。我观阎浮提众生，同床猜忌若冰炭。","dynasty":"宋代","title":"南山罗汉赞十六首"}
{"author":"黄庭坚","content":"少年有功翰墨林，中岁作吏几陆沈。庖丁解牛妙世故，监市履狶知民心。万里书来儿女瘦，十月山行冰雪深。梦魂和月绕秦陇，汉节落毛何处寻。","dynasty":"宋代","title":"寄上叔父夷仲三首"}
{"author":"黄庭坚","content":"风雨桃李华，佳人来何暮。安齐果未安，寓卫岂所寓。张侯室县磬，得酒美无度。常忧腐肠死，须我嫁阿骛。双鱼传尺素，何处迷春渚。啼鸟劝不归，晓鞍逐行旅。遥知登楼兴，信美非吾土。","dynasty":"宋代","title":"圣柬将寓于卫行乞食于齐有可怜之色再次韵感"}
{"author":"黄庭坚","content":"茗椀梦中觉，荷花镜里香。凉生只当处，暑退亦无方。","dynasty":"宋代","title":"和凉轩二首"}
{"author":"黄庭坚","content":"眉目云开月静，文章豹蔚虎炳。逢世爱憎怡怡，五朝公忠炯炯。","dynasty":"宋代","title":"东坡先生真赞三首"}
{"author":"黄庭坚","content":"仲蔚蓬蒿宅，宣城诗句中。人贤忘巷陋，境胜失途穷。寒葅书万卷，零乱刚直胸。偃蹇勋业外，啸歌山水重。晨鸡催不起，拥被听松风。","dynasty":"宋代","title":"题宛陵张待举曲肱亭"}
{"author":"黄庭坚","content":"雉尾映鞭声，金炉拂太清。班近闻香早，归来学得成。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"旧家杨柳依依绿，长锁春来庭院。","dynasty":"宋代","title":"失调名"}
{"author":"黄庭坚","content":"去日撒手去，来时无与偕。若将来去看，还似不曾斋。","dynasty":"宋代","title":"赠嗣直弟颂十首"}
{"author":"黄庭坚","content":"红紫争春触处开，九衢终日犊车雷。闲情欲被春将去，鸟唤花惊只麽回。","dynasty":"宋代","title":"寄杜家父二首"}
{"author":"黄庭坚","content":"豪士阻江海，瓜分域中权。真人开关梁，曾不费一弦。六朝妙人物，蔓草萦寒烟。至今哀江南，咏歌在渔船。穷山虎豹穴，磨衲拥高年。青天行日月，坐搅磨蚁旋。身将时共晚，道与世相捐。犹能揽壮观，巨浸朝百川。","dynasty":"宋代","title":"金陵"}
{"author":"黄庭坚","content":"会合良艰期，系匏各异县。千里共明月，如披故人面。浮云蔽高秋，此岂心中愿。雾重豹成文，水清鱼自见。","dynasty":"宋代","title":"赋未见君子忧心靡乐八韵寄李载"}
{"author":"黄庭坚","content":"九陌黄尘乌帽底，五湖春水白鸥前。扁舟不为鲈鱼去，收取声名四十年。","dynasty":"宋代","title":"呈外舅孙莘老二首"}
{"author":"黄庭坚","content":"晴波鸂鶒漾潭隈，能使游人判不回。风入园林寒漠漠，日移宫殿影枚枚。未尝绿蚁何妨拨，宿戒红妆莫待催。缺月西南光景少，仍须挽取烛笼来。","dynasty":"宋代","title":"赵令答诗约携山妓见访"}
{"author":"黄庭坚","content":"素琴声在时能听，白鸟盟寒久未寻。眼见野僧垂雪发，养亲原不顾朱金。开泉浸稻双涧水，煨笋充盘春竹林。安得一廛吾欲老，君听庄舄病时吟。","dynasty":"宋代","title":"去岁和元翁重到双涧寺观余兄弟题诗之篇总忘"}
{"author":"黄庭坚","content":"少时诵诗书，贯穿数万字。迩来窥陈编，记一忘三二。光阴如可玩，老境翻手至。良医曾折足，说病乃真意。","dynasty":"宋代","title":"用明发不寐有怀二人为韵寄李秉彝德叟"}
{"author":"黄庭坚","content":"春去怀贤感物多，飞花高下罥丝窠。传闻治境无戾虎，更道丰年鸣白鼍。史笔纵横窥宝铉，诗才清壮近阴何。寄声千万相劳苦，如倚胡床得按摩。","dynasty":"宋代","title":"廖袁州次韵见答并寄黄靖国再生传次韵寄之"}
{"author":"黄庭坚","content":"开田望食麦，春陇无秀色。深耕不偿勤，牛耳徒湿湿。丰凶谁主张，坐令愁煎迫。河清会有时，得酒洒胸臆。","dynasty":"宋代","title":"次韵晁元忠西归十首"}
{"author":"黄庭坚","content":"三雨全清六合尘，诗翁喜雨句凌云。垤漂战蚁余追北，柱击乖龙有裂文。减去鲜肥忧玉食，遍宗河岳起炉薰。圣功惠我丰年食，未有涓埃可报君。","dynasty":"宋代","title":"次韵张昌言给事喜雨"}
{"author":"黄庭坚","content":"蝉声已纾迟，秋日行晼晚。长年困道路，驱马方更远。从事常厌烦，归心自如卷。旨甘良未丰，安得怀息偃。","dynasty":"宋代","title":"放言十首"}
{"author":"黄庭坚","content":"忆昔谪巴蛮。荔子亲攀。冰肌照映柘枝冠。日擘轻红三百颗，一味甘寒。重入鬼门关。也似人间。一双和叶插云鬟。赖得清湘燕玉面，同倚阑干。","dynasty":"宋代","title":"浪淘沙（荔枝）"}
{"author":"黄庭坚","content":"雨砌无车马，风帘洒静便。忽思江外酒，准拟醉时眠。隐几惟观化，开书屡绝编。遥知烟渚梦，遣骑唤渔船。","dynasty":"宋代","title":"次韵师厚雨中昼寝忆江南饼麴酒"}
{"author":"黄庭坚","content":"洪福僧园拂绀纱，旧题尘壁似昏鸦。春残已是风和雨，更著游人撼落花。","dynasty":"宋代","title":"同元明过洪福寺戏题"}
{"author":"黄庭坚","content":"五老天然一会闲，太平时节振儒冠。相君于理回天诏，辅国驱夷立寒桓。妖术图奸梁木坏，党碑雷震雹冰寒。丹心忠厚来安泰，惠泽垂流仰止看。","dynasty":"宋代","title":"次韵谢借观五老图"}
{"author":"黄庭坚","content":"歌舞阑珊退晚妆。主人情重更留汤。冠帽斜敧辞醉去，邀定，玉人纤手自磨香。又得尊前聊笑语。如许。短歌宜舞小红裳。宝马促归朱户闭。人睡。夜来应恨月侵床。","dynasty":"宋代","title":"定风波其四客有两新鬟善歌者，请作送汤曲，因戏前二物"}
{"author":"黄庭坚","content":"万事相寻荣与衰，故人别来鬓成丝。欲知岁晚在何许，唯说山中有桂枝。","dynasty":"宋代","title":"答许觉之惠桂花椰子茶盂二首"}
{"author":"黄庭坚","content":"一代功名醉，斯人尚独醒。风霜寒惨淡，松柏後凋零。岁晚虚前席，天涯作使星。百城同缓带，列校听横经。汲直非刀笔，山翁识宁馨。愁思理前语。祠下柳阴庭。","dynasty":"宋代","title":"和范廉"}
{"author":"黄庭坚","content":"平生性拙触事真，醉里笑谈多忤人。安得眼前只有清风与明月，美酒百船酬一春。","dynasty":"宋代","title":"戏题"}
{"author":"黄庭坚","content":"邺城也似洛城阔，□□园林学养花。欲把一樽随饮处，□□处处锁官茶。","dynasty":"宋代","title":"见二十弟倡和花字漫兴五首"}
{"author":"黄庭坚","content":"月中笑语。万里同依光景住。天水相围。相见无因梦见之。诸儿娟秀。儒学传家渠自有。自作秋衣。渐老先寒人未知。","dynasty":"宋代","title":"减字木兰花其十二戏答"}
{"author":"黄庭坚","content":"蛾眉在蒿莱，金玉千里音。遥思甑生尘，汗漫观古今。沈冥惊人句，摹写咏时禽。无为愁肝肾，君子要刳心。","dynasty":"宋代","title":"寄晁元中十首"}
{"author":"黄庭坚","content":"钱塘昔闻水仙庙，荆州今见水仙花。暗香静色撩诗句，宜在林逋处士家。","dynasty":"宋代","title":"刘邦直送早梅水仙花四首"}
{"author":"黄庭坚","content":"北书来无期，雁不到梅岭。欲遗双鲤鱼，枫叶江路永。平生中心愿，褊短不获骋。富贵安可为，吾亦有岑鼎。","dynasty":"宋代","title":"寄晁元中十首"}
{"author":"黄庭坚","content":"兰楫桂为舟，大江可远游。坚车无良马，出门败吾輈。一身交万物，用我未易周。安得柳下惠，穷年与之游。","dynasty":"宋代","title":"放言十首"}
{"author":"黄庭坚","content":"市井怀珠玉，往来人未逢。乘肩娇小女，邂逅此生同。养性霜刀在，阅人清镜空。时时能举酒，弹镊送飞鸿。","dynasty":"宋代","title":"陈留市隐"}
{"author":"黄庭坚","content":"朝事鞍马早，吏曹文墨拘。初无尺寸补，但于朋友疏。岂如箪瓢子，卧起一床书。炙背道尧舜，雪屋相与娱。步出城东门，野鸟吟废墟。颇知富贵事，势穷心亦舒。诗来献穷状，水饼嚼冰蔬。斗酒得醉否，枵腹如瓠壶。亦可召西舍，侯嬴非博徒。","dynasty":"宋代","title":"次韵答秦少章乞酒"}
{"author":"黄庭坚","content":"春风马上梦，樽酒故人持。犹作狂时语，邻家乞侍儿。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"江都克家才，万卷书插架。愿言渠出仕，从舅问耕稼。谁云濒老境，此子即长夜。归欤淼前期，莳橘锄甘蔗。","dynasty":"宋代","title":"庭坚得邑太和六舅按节出同安邂逅于皖公溪口风雨阻留十日对榻夜语因咏谁知风雨夜复此对床眠别后觉其五"}
{"author":"黄庭坚","content":"病人多梦医，囚人多梦赦。如何春来梦，合眼在乡社。","dynasty":"宋代","title":"谪居黔南十首其十"}
{"author":"黄庭坚","content":"花光渐寒食，木燧催国火。沽酒鸟劝人，怀贤吾忘我。事往堕甑休，心知求田可。可人不在眼，樽俎思促坐。有生常倥偬，无暇天所课。不解闻健饮，俄成一蓬颗。泥钧埏万物，寒暑勤五佐。岂其怀爱憎，私仗我穷饿。醉招魂不来，浪下巫阳些。梦成少年嬉，走马章台左。","dynasty":"宋代","title":"对酒次韵寄怀元翁"}
{"author":"黄庭坚","content":"李髯家徒立四壁，未尝一饭能留客。春寒茅屋交相风，倚墙扪虱读书策。老妻甘贫能养姑，宁剪髻鬟不典书。大儿得餐不索鱼，小儿得褌不索襦。庾郎鲑菜二十七，太常斋日三百余。上丁分膰一饱饭，藏神梦诉羊蹴蔬。世传寒士有食籍，一生当饭百瓮葅。冥冥主张审如此，附郭小圃宜勤锄。葱秧青青葵甲绿，早韭晚菘羹糁熟。充虚解战赖汤饼，芼以蓱虀与甘菊。几日怜槐已著花，一心咒笋莫成竹。群儿笑髯穷百巧，我谓胜人饭重肉。群儿笑髯不若人，我独爱髯无事贫。君不见猛虎即人厌麋鹿，人还寝皮食其肉。濡需终与豕俱焦，饫肥泽甘果非福。虫蚁无知不足惊，横目之民万物灵。请食熊蟠楚千乘，立死山壁汉公卿。李髯作人有佳处，李髯作诗有佳句。虽无厚禄故人书，门外犹多长者车。我读扬雄逐贫赋，斯人用意未全疏。","dynasty":"宋代","title":"戏赠彦深"}
{"author":"黄庭坚","content":"亭台经雨压尘沙，春近登临意气佳。更喜轻寒勒成雪，未春先放一城花。","dynasty":"宋代","title":"春近四绝句"}
{"author":"黄庭坚","content":"事随世滔滔，心欲自得得。杨君为己学，度越流辈百。坐扪故衣虱，垢袜春汗黑。睥睨纨袴儿，可饮三斗墨。","dynasty":"宋代","title":"次韵杨明叔见饯十首"}
{"author":"黄庭坚","content":"穷乡阻地险，篁竹啸夔魖。恶少擅三窟，不承吏追呼。老翁燕无凶，偃蹇坐里闾。後生习闻见，官不禁权舆。怀书斥长吏，持杖鏖公徒。遂令五百里，化为豺豕墟。古来沈牛羊，檄水臣鳄鱼。猛虎剥文章，矧而民发肤。哀哉奉其身，曾不如鸟乌。破家县令手，南面天子除。要能伐强梁，然後活惸孤。属为民父母，未教忍先诛。山川甚秀拔，人物亦诗书。十室有忠信，此乡何独无。","dynasty":"宋代","title":"金刀坑迎将家待追浆坑十余户山农不至因题其"}
{"author":"黄庭坚","content":"张公少为令，愍俗有遗书。左贩洞庭橘，右担彭蠡鱼。歌奔中夜女，归抱十年雏。近岁多儒学，仁风似有初。","dynasty":"宋代","title":"鄂州节推陈荣绪惠示沿檄崇阳道中六诗老懒不"}
{"author":"黄庭坚","content":"四顾山光接水光，凭栏十里芰荷香。清风明月无人管，并作南楼一味凉。","dynasty":"宋代","tags":"古诗三百首，写景","title":"鄂州南楼书事"}
{"author":"黄庭坚","content":"野性友麋鹿，君非我同群。文明近日月，我亦不如君。十载长相望，逝川水沄沄。何当谈绝倒，茗椀对炉薰。","dynasty":"宋代","title":"奉和文潜赠无咎篇末多见及以既见君子云胡不"}
{"author":"黄庭坚","content":"碧窗闲杀春风手，古柳堤莺几日回。纵有黄花堪对酒，应无红袖与传杯。","dynasty":"宋代","title":"九日对菊有怀粹老在河上四首"}
{"author":"黄庭坚","content":"于阗花骢龙八尺，看云不受络头丝。西河骢作蒲萄锦，双瞳夹镜耳卓锥。长楸落日试天步，知有四极无由驰。电行山立气深稳，可耐珠鞯白玉羁。李侯一顾叹绝足，领略古法生新奇。一日真龙入图画，在坰群雄望风雌。曹霸弟子沙苑丞，喜作肥马人笑之。李侯论干独不尔，妙画骨相遗毛皮。翰林评书乃如此，贱肥贵瘦渠未知。况我平生赏神骏，僧中云是道林师。","dynasty":"宋代","title":"次韵子瞻和子由观韩干马因论伯画天马"}
{"author":"黄庭坚","content":"少年迷翰墨，无异虫蠹木。诸生程艺文，承诏当品目。床敷设箱篚，赋纳忽数束。变名混甲乙，誊写失句读。昼窗过白驹，夜几跋红烛。钩深思嘉鱼，攻璞愿良玉。谈天用一律，呻讯压重复。丝布涩难缝，快意忽破竹。圣言裨曲学，割衮缀邪幅。注金无全巧，窃发或中鹄。翟公辟痈老，薪槱茂棫朴。御史威降霜，行私不容粟。吏部提英鉴，片善蒙采录。博士刈其楚，铨量颇三复。因人享成事，贱子真碌碌。","dynasty":"宋代","title":"次韵冕仲考进士试卷"}
{"author":"黄庭坚","content":"老惜交情别，追随车马勤。临朝思共理，治郡复斯文。讼息常休吏，民贫更劝分。西湖十顷月，自比汉封君。","dynasty":"宋代","title":"次韵崔伯易席上所赋因以赠行二首"}
{"author":"黄庭坚","content":"祁寒不可怨，天道自平分。及尔春风来，四肢有余温。丈夫力如虎，为人行灌园。椒兰工壅蔽，未可怨芳荪。寒鱼守穷辙，蒙呴一沫恩。一朝被湔祓，吹毛见瘢痕。","dynasty":"宋代","title":"次韵感春五首"}
{"author":"黄庭坚","content":"醉卧人家久未曾，偶然樽俎对青灯。兵厨欲罄浮蛆瓮，馈妇初供醒酒冰。只见眼前人似月，岂知帘外雨如绳。浮云不负青春色，未觉新诗减杜陵。","dynasty":"宋代","title":"饮韩三家醉後始知夜雨"}
{"author":"黄庭坚","content":"故人千里隔谈经，想见牛刀刃发硎。渴雨芭蕉心不展，未春杨柳眼先青。凫飞叶县郎官宰，虹贯江南处士星。天子文思求逆耳，吾宗一为试雷霆。","dynasty":"宋代","title":"寄黄从善"}
{"author":"黄庭坚","content":"暖律温风何处饶，莫言先上绿杨条。梢头红糁杏花发，瓮面浮蛆酒齐销。吏事困人如缚虎，君诗入手似闻韶。直须扶病营春事，老味难将少壮调。","dynasty":"宋代","title":"次韵答蒲元礼病起"}
{"author":"黄庭坚","content":"篙师救首尾，我为制中权。挂席满风力，如椎强弩弦。晓放白沙口，长芦见炊烟。一叶托秋雨，沧江百尺船。反观世风波，谁能保长年。念昔声利区，与世阙周旋。大道甚闲暇，百物不废捐。谁知目力净，改观旧山川。","dynasty":"宋代","title":"发白沙口次长芦"}
{"author":"黄庭坚","content":"安知宋玉在邻墙，笑立春晴照粉光。淡薄似能知我意，幽闲元不为人芳。微风拂掠生春思，小雨廉纤洗暗妆。只恐浓葩委泥土，谁令解合返魂香。","dynasty":"宋代","title":"次韵赏梅"}
{"author":"黄庭坚","content":"虎豹文章非一斑，乳雉五色蜃胎寒。天生材器各有用，相如名独重太山。风流小谢宣城後，少年如春胆如斗。裕陵书藁公不朽，持名铁石要长久。","dynasty":"宋代","title":"谢文灏元丰上文藁"}
{"author":"黄庭坚","content":"去年君渡河，枣下实离离。今年君渡河，剥枣咏豳诗。直缘恩义重，不惮鞍马疲。诗书半行李，道路费岁时。亲交叹存亡，学问访阙遗。我多後时悔，君亦见事迟。即此有真意，定非儿女知。虚名无用处，北斗与南箕。燕赵游侠子，长安轻薄儿。狂掉三寸舌，躐登九级墀。覆手云雨翻，立谈光阴移。歃血盟父子，指天出肝脾。从来国器重，见谓骨相奇。筑岩发梦寐，猎渭非熊螭。百工改绳墨，一世擅文词。全人脰肩肩，瓮盎妩且宜。大槐阴黄庭，女萝绵络之。昭阳两兄弟，还自妒蛾眉。工颦又宜笑，百辈来茹咨。班姬轻鸿毛，更合众口吹。引绳痛排拫，蒙蔽枉成帷。惟恐出己上，杀之如弈棋。尘埃百年琴，绝弦为锺期。落落虎豹文，义难管中窥。至今扬子云，不与俗谐嬉。岁晚草玄经，覃思写天维。脱身天禄阁，危于剑头炊。卧闻策董贤，闭门甘忍饥。五侯盛宾客，驺辔交横驰。时通问字人，得酒未曾辞。近者君家翁，天与脱馽鞿。已为冥冥鸿，矰缴尚安施。养兰寻僧圃，爱竹到水湄。北阙免朝请，西都分保厘。文章九鼎重，富贵一黍累。赵良请灌园，但为商君嗤。弃甲尚文过，兕多牛有皮。出仕书掣肘，归来菊荒篱。不为五斗折，自无三径资。胜箭洗蹀血，归鞍悬月支。斯人万户侯，造物付炉锤。我观史臣篇，疏略记糟醨。譬如官池蛙，谁能问公私。君怀明月珠，簸弄沧海涯。深房佩芳兰，固是王所姬。南页尚包橘，汉滨莫大随。每来促谈麈，风生庭竹枝。肮脏得家法，伊优不能为。但听呼摴蒱，便足解人颐。功成在漏刻，颖利处囊锥。失势落坑穽，寒窀如愁鸱。得马折足祸，亡羊多歧悲。屡敌因心计，伏兵几面欺。长戈仰关来，吐款受羁縻。万事只如此，毕竟谁成亏。爱君方寸间，醇朴乃器师。安得摆俗缠，东冈竝鉏犁。由来在阴鹤，不必振羽仪。送行倾车盖，载酒满鸱夷。天高木叶下，潦退河流卑。屯云搴六幕，新月吐半规。人生会面难，取醉听狂痴。语穽发欺笑，诗锋犯嘲讥。悬知履霜来，少别为不怡。天津媚河汉，阙角挂秋霓。中有鬼与神，赤舌弄阴机。夜光但十袭，出怀即瑕疵。去去善逆旅，冻醪约重持。山药倒藤架，红梨带寒曦。坐须骑奴还，淹留岁恐期。无为出门念，牵衣婴孺啼。短韵愿成诵，时时寄相思。","dynasty":"宋代","title":"次韵奉送公定"}
{"author":"黄庭坚","content":"月明犹在搭衣竿，晓踏台南路屈盘。驺子雨中先马去，村童烟外倚墙看。鸦啼宰木秋风急，鹭立渔船野水乾。花似去年堪折赠，插花人去泪阑干。","dynasty":"宋代","title":"讲武台南有感"}
{"author":"黄庭坚","content":"森梢一山竹，壮士十三辈。自干云天去，草芥肯下逮。虚心听造物，颠沛风云会。荣枯偶同时，终不相弃背。谁云湖州没，笔力今尚在。阿筌虽墨妙，好以桃李配。国工裁主意，冷淡恐不爱。子舟落心画，荣观不在外。耆年道机熟，增胜当倍倍。祖述今百家，小纸弄姿态。虽云出湖州，卷置懒开对。非公笔如椽，孰能为之大。","dynasty":"宋代","title":"再用前韵咏子舟所作竹"}
{"author":"黄庭坚","content":"落星开士深结屋，龙阁老翁来赋诗。小雨藏山客坐久，长江接天帆到迟。燕寝清香与世隔，画图妙绝无人知。蜂房各自开户牖，处处煮茶藤一枝。","dynasty":"宋代","title":"题落星寺四首"}
{"author":"黄庭坚","content":"黄州逐客未赐环，江南江北饱看山。玉堂卧对郭熙画，发兴已在青林间。郭熙官画但荒远，短纸曲折开秋晚。江村烟外雨脚明，归雁行边余叠巘。坐思黄柑洞庭霜，恨身不如雁随阳。熙今头白有眼力，尚能弄笔映窗光。画取江南好风日，慰此将老镜中发。但熙肯画宽作程，十日五日一水石。","dynasty":"宋代","title":"次韵子瞻题郭熙画秋山"}
{"author":"黄庭坚","content":"陈侯大雅姿，四壁不治第。碌碌盆盎中，见此古罍洗。薄饭不能羹，墙阴老春荠。惟有文字性，万古抱根柢。我学少师承，坎井可窥底。何因蒙赏味，相享当牲醴。试问求志君，文章自有体。玄钥锁灵台，渠当为君启。","dynasty":"宋代","title":"次韵秦觏过陈无己书院观鄙句之作"}
{"author":"黄庭坚","content":"团扇如明月，动摇微风兴。屏去坐上热，袪逐盘中蝇。有用何提挈，无心分爱憎。炎炎虽可贵，弃置奈寒冰。","dynasty":"宋代","title":"和李文伯暑时五首之扇"}
{"author":"黄庭坚","content":"北苑龙团，江南鹰爪，万里名动京关。碾深罗细，琼蕊暖生烟。一种风流气味，如甘露、不染尘凡。纤纤捧，冰瓷莹玉，金缕鹧鸪斑。相如，方病酒，银瓶蟹眼，波怒涛翻。为扶起，樽前醉玉颓山。饮罢风生两腋，醒魂到、明月轮边。归来晚，文君未寝，相对小窗前。","dynasty":"宋代","title":"满庭芳"}
{"author":"黄庭坚","content":"新来曾被眼奚搐。不甘伏。怎拘束。似梦还真，烦乱损心曲。见面暂时还不见，看不足、惜不足。不成欢笑不成哭。戏人目。远山蹙。有分看伊，无分共伊宿。一贯一文跷十贯，千不足、万不足。","dynasty":"宋代","title":"江城子"}
{"author":"黄庭坚","content":"春心分付酒杯销，勿为浮云妄动摇。试觅金张池馆问，几人能插侍中貂。","dynasty":"宋代","title":"次韵元礼春怀十首"}
{"author":"黄庭坚","content":"龙眠不似虎头痴，笔妙天机可并时。苏仙漱墨作苍石，应解种花开此诗。","dynasty":"宋代","title":"次韵子瞻子由题憩寂图二首"}
{"author":"黄庭坚","content":"北苑春风，方圭圆璧，万里名动京关。碎身粉骨，功合上凌烟。尊俎风流战胜，降春睡、开拓愁边。纤纤捧，研膏浅乳，金缕鹧鸪斑。相如，虽病渴，一觞一咏，宾有群贤。为扶起灯前，醉玉颓山。搜搅胸中万卷，还倾动、三峡词源。归来晚，文君未寐，相对小窗前。","dynasty":"宋代","tags":"咏物，写茶，典故","title":"满庭芳·茶"}
{"author":"黄庭坚","content":"少游得谪，尝梦中作词云：“醉卧古藤阴下，了不知南北。”竟以元符庚辰死于藤州光华亭上。崇宁甲申，庭坚窜宜州，道过衡阳。览其遗，始追和其《千秋岁》词。苑边花外，记得同朝退。飞骑轧，鸣珂碎。齐歌云绕扇，赵舞风回带。严鼓断，杯盘狼藉犹相对。洒泪谁能会？醉卧藤阴盖。人已去，词空在。兔园高宴悄，虎观英游改。重感慨，波涛万顷珠沉海。","dynasty":"宋代","tags":"悼念，友情","title":"千秋岁·苑边花外"}
{"author":"黄庭坚","content":"句耳。”因以玄真子遗事足之。宪宗时，画玄真子像，访之江湖，不可得，因令集其歌诗上之。玄真之兄松龄，惧玄真放浪而不返也，和答其渔父云：“乐在风波钓是闲。草堂松桂已胜攀。太湖水，洞庭山。狂风浪起且须还。”此余续成之意也西塞山边白鹭飞。桃花流水鳜鱼肥。朝廷尚觅玄真子，何处如今更有诗。青箬笠，绿蓑衣。斜风细雨不须归。人间底是无波处，一日风波十二时。","dynasty":"宋代","title":"鹧鸪天"}
{"author":"黄庭坚","content":"一叶扁舟卷画帘。老妻学饮伴清谈。人传诗句满江南。林下猿垂窥涤砚，岩前鹿卧看收帆。杜鹃声乱水如环。","dynasty":"宋代","tags":"写景，愉悦，闲适","title":"浣溪沙·一叶扁舟卷画帘"}
{"author":"黄庭坚","content":"秋阴细细压茅堂，吟虫啾啾昨夜凉。雨开芭蕉新闲旧，风撼篔簹宫应商。砧声已急不可缓，檐景既短难为长。狐裘断缝弃墙角，岂念晏岁多繁霜。茅堂索索秋风发，行遶空庭紫苔滑。蛙号池上晚来雨，鹊转南枝夜深月。翻手覆手不可期，一死一生交道绝。湖水无端浸白云，故人书断孤鸿没。","dynasty":"宋代","tags":"秋天，抒怀，友情，组诗","title":"秋怀二首"}
{"author":"黄庭坚","content":"前日幽人佐吏曹，我行堤草认青袍。心随汝水春波动，兴与并门夜月高。世上岂无千里马，人中难得九方皋。酒船鱼网归来是，花落故溪深一篙。","dynasty":"宋代","tags":"写景，抒情，劝诫，隐居","title":"过平舆怀李子先时在并州"}
{"author":"黄庭坚","content":"爱酒醉魂在，能言机事疏。平生几两屐，身后五车书。物色看王会，勋劳在石渠。拔毛能济世，端为谢杨朱。","dynasty":"宋代","tags":"咏物","title":"和答钱穆父咏猩猩毛笔"}
{"author":"黄庭坚","content":"对景惹起愁闷。染相思、病成方寸。是阿谁先有意，阿谁薄幸。斗顿恁、少喜多嗔。合下休传音问。你有我、我无你分。似合欢桃核，真堪人恨。心儿里、有两个人人。","dynasty":"宋代","title":"少年心"}
{"author":"黄庭坚","content":"乔木幽人三亩宅，生刍一束向谁论？藤萝得意干云日，箫鼓何心进酒尊。白屋可能无孺子，黄堂不是欠陈蕃。古人冷淡今人笑，湖水年年到旧痕。","dynasty":"宋代","tags":"凭吊，抒怀，讽刺","title":"徐孺子祠堂"}
{"author":"黄庭坚","content":"惠崇烟雨归雁，坐我潇湘洞庭。欲唤扁舟归去，故人言是丹青。能作山川远势，白头惟有郭熙。却写李成骤雨，惜无六幅鹅溪。徐生脱水双鱼，吹沫相看晚图。老矣个中得计，作书远寄江湖。折苇枯荷共晚，红榴苦竹同时。睡鸭不知飘雪，寒雀四顾风枝。子母猿号槲叶，山南山北危机。世故谁能樗里，彀中皆是由基。","dynasty":"宋代","tags":"题画，组诗","title":"题郑防画夹五首"}
{"author":"黄庭坚","content":"飞蚊远床帷，来傍青灯集。微凉忽透隙，如带惊雷入。念彼无幮者，中夜何叹及。天下同安眠，西风向秋急。","dynasty":"宋代","title":"和李文伯暑时五首之葛幮"}
{"author":"黄庭坚","content":"谓余轮邪，吾不随尔驰逐；谓予扇邪，吾不乱尔寒燠。宽燥厚缓者，老人之养安；质朴自然者，野人之无欲。娱尔以贝叶铜瓶，文尔以绳床筇竹。跏趺主人百不能，一裘一葛□□□。","dynasty":"宋代","title":"蒲团座赞"}
{"author":"黄庭坚","content":"不知喜事在谁边，风结灯花何太妍。恐是邻家醅瓮熟，竹渠今夜滴春泉。","dynasty":"宋代","title":"观化十五首"}
{"author":"黄庭坚","content":"句法俊逸清新，词源广大精神。建安才六七子，开元数两三人。","dynasty":"宋代","title":"再用前韵赠子勉四首"}
{"author":"黄庭坚","content":"风枝雨叶瘠土竹，龙蹲虎踞苍藓石。东坡老人翰林公，醉时吐出胸中墨。","dynasty":"宋代","title":"题子瞻画竹石"}
{"author":"黄庭坚","content":"沙头十日春，当日谁手种。风飘香未改，雪压枝自重。看花思食实，知味少人共。霜降百工休，把酒约宽纵。","dynasty":"宋代","title":"次韵晋之五丈赏压沙寺梨花"}
{"author":"黄庭坚","content":"纷纷车马客，如集市人博。彼虽有求来，我但快一噱。忽逢堳学子，时亦撼关钥。何当携手期，濠上得鱼乐。","dynasty":"宋代","title":"赋未见君子忧心靡乐八韵寄李载"}
{"author":"黄庭坚","content":"襄王梦里。草绿烟深何处是。宋玉台头。暮雨朝云几许愁。飞花漫漫。不管羁人肠欲断。春水茫茫。欲度南陵更断肠。","dynasty":"宋代","title":"减字木兰花·襄王梦里"}
{"author":"黄庭坚","content":"天地具美兮生此明月，升白虹兮贯朝日。工师告余曰斯不可以为佩，弃捐椟中兮三岁不会。霜露下兮百草休，抱此耿耿兮与日星游。山中人兮招招，耕而食兮无恤。榛艾蓁蓁前吾牛兮，疻不可更扶。浅耕兮病岁，深耕兮石婴耜。登山兮临川，雉得意兮鱼乐。小风兮吹波，从其友兮尾尾。日下兮川逝，射雉兮丧余一矢。佳人兮洁齐，怅何所兮行媒。南山有葛兮葛有本，我羞餔兮以君之鉏来。","dynasty":"宋代","title":"明月篇赠张文潜"}
{"author":"黄庭坚","content":"曩时高唐客，暮雨朝行云。阴居怀天匹，楚观梦纷纭。我欲睹光仪，斋明炷炉薰。天高万物肃，谁为帝子魂。","dynasty":"宋代","title":"和邢惇夫秋怀十首"}
{"author":"黄庭坚","content":"钱塘昔闻水仙庙，荆州今见水仙花。暗香静色撩诗句，宜在林逋处士家。","dynasty":"宋代","title":"刘邦直送早梅水仙花四首"}
{"author":"黄庭坚","content":"王度无畦畛，包荒用冯河。秦收郑渠成，晋得楚材多。用人当其物，不但轴与薖。六通而四闢，玉烛四时和。","dynasty":"宋代","title":"和邢惇夫秋怀十首"}
{"author":"黄庭坚","content":"穷儒忧乐与民同，何况朱轮职劝农。终日虀盐供一饭，几时肤寸冒千峰。未须丘垤占鸣鹳，只要朝廷起卧龙。从此滂沱徧枯槁，爱民天子似仁宗。","dynasty":"宋代","title":"次韵文少激祈雨有感"}
{"author":"黄庭坚","content":"两断山川明，花深鸟乌乐。枯骨不沾名，古今同一壑。惟有在世时，聊厚不为薄。南箕与北斗，亲友多离索。斯文如旧欢，李侯极磊落。颇似元鲁山，用心抚疲弱。不以民为梯，俯仰无所怍。胸中种妙觉，岁晚期必获。然膏夜读书，见圣宜有作。文字寄我来，官邮远飞橐。世缘心已死，傥得万金药。","dynasty":"宋代","title":"寄李次翁"}
{"author":"黄庭坚","content":"德人更疢疾，术智益洒落。反身见万古，道不在卜度。胸中有镆鋣，老境要志弱。谢公赋达生，达生真可托。","dynasty":"宋代","title":"次韵师厚病间十首"}
{"author":"黄庭坚","content":"九疑山中萼绿华，黄云承袜到羊家。真筌虫蚀诗句断，犹托余情开此花。","dynasty":"宋代","title":"效王仲至少监咏姚花用其韵四首"}
{"author":"黄庭坚","content":"雨断山川明，花深鸟乌乐。枯骨不沾名，古今同一壑。惟有在世时，聊厚不为薄。南箕与北斗，亲友多离索。斯文如旧欢，李侯极磊落。颇似元鲁山，用心抚疲弱。不以民为梯，俯仰无所怍。胸中种妙觉，岁晚期必穫。然膏夜读书，见圣宜有作。文字寄我来，官邮远飞橐。世缘心已死，傥得万金药。","dynasty":"宋代","title":"寄李次翁"}
{"author":"黄庭坚","content":"吾宗墨脩竹，心手不自知。天公造化炉，揽取如拾遗。风雪烟雾雨，荣悴各一时。此物抱晚节，君又润色之。抽萌或发石，悬箠有阽危。林梢一片雨，造次以笔追。猛吹万籁作，微凉大音希。霜兔束毫健，松烟泛砚肥。盘桓未落笔，落笔必中宜。今代捧心学，取笑如东施。或可遗巾帼，选耎如辛毗。生枝不应节，乱叶无所归。非君一起予，衰病岂能诗。忆君初解鞍，新月挂弯眉。夜来上金镜，坐叹光景驰。我有好东绢，晴明要会期。猗猗淇园姿，此君有威仪。愿作数百竿，水石相因依。他年风动璧，洗我别后思。开图慰满眼，何时遂臻兹。","dynasty":"宋代","title":"次前韵谢与迪惠所作竹五幅"}
{"author":"黄庭坚","content":"于此吾忘我，从谁尺直寻。事来千万种，人有两三心。自守藩篱小，犹能井臼任。过时虽不采，吾与菊花斟。","dynasty":"宋代","title":"次韵德孺感兴二首"}
{"author":"黄庭坚","content":"锁江亭上一樽酒，山自白云江自横。李侯短褐有长处，不与俗物同条生。经术貂蝉续狗尾，文章瓦釜作雷鸣。古来寒士但守节，夜夜抱关听五更。","dynasty":"宋代","title":"再次韵兼简履中南玉三首"}
{"author":"黄庭坚","content":"去年君渡河，枣下实离离。今年君渡河，剥枣咏豳诗。直缘恩义重，不惮鞍马疲。诗书半行李，道路费岁时。亲交叹存亡，学问访阙遗。我多後时悔，君亦见事迟。即此有真意，定非儿女知。虚名无用处，北斗与南箕。燕赵游侠子，长安轻薄儿。狂掉三寸舌，躐登九级墀。覆手云雨翻，立谈光阴移。歃血盟父子，指天出肝脾。从来国器重，见谓骨相奇。筑岩发梦寐，猎渭非熊螭。百工改绳墨，一世擅文词。全人脰肩肩，瓮盎妩且宜。大槐阴黄庭，女萝绵络之。昭阳两兄弟，还自妒蛾眉。工颦又宜笑，百辈来茹咨。班姬轻鸿毛，更合众口吹。引绳痛排拫，蒙蔽枉成帷。惟恐出己上，杀之如弈棋。尘埃百年琴，绝弦为锺期。落落虎豹文，义难管中窥。至今扬子云，不与俗谐嬉。岁晚草玄经，覃思写天维。脱身天禄阁，危于剑头炊。卧闻策董贤，闭门甘忍饥。五侯盛宾客，驺辔交横驰。时通问字人，得酒未曾辞。近者君家翁，天与脱馽鞿。已为冥冥鸿，矰缴尚安施。养兰寻僧圃，爱竹到水湄。北阙免朝请，西都分保厘。文章九鼎重，富贵一黍累。赵良请灌园，但为商君嗤。弃甲尚文过，兕多牛有皮。出仕书掣肘，归来菊荒篱。不为五斗折，自无三径资。胜箭洗蹀血，归鞍悬月支。斯人万户侯，造物付炉锤。我观史臣篇，疏略记糟醨。譬如官池蛙，谁能问公私。君怀明月珠，簸弄沧海涯。深房佩芳兰，固是王所姬。南页尚包橘，汉滨莫大随。每来促谈麈，风生庭竹枝。肮脏得家法，伊优不能为。但听呼摴蒱，便足解人颐。功成在漏刻，颖利处囊锥。失势落坑穽，寒窀如愁鸱。得马折足祸，亡羊多歧悲。屡敌因心计，伏兵几面欺。长戈仰关来，吐款受羁縻。万事只如此，毕竟谁成亏。爱君方寸间，醇朴乃器师。安得摆俗缠，东冈竝鉏犁。由来在阴鹤，不必振羽仪。送行倾车盖，载酒满鸱夷。天高木叶下，潦退河流卑。屯云搴六幕，新月吐半规。人生会面难，取醉听狂痴。语穽发欺笑，诗锋犯嘲讥。悬知履霜来，少别为不怡。天津媚河汉，阙角挂秋霓。中有鬼与神，赤舌弄阴机。夜光但十袭，出怀即瑕疵。去去善逆旅，冻醪约重持。山药倒藤架，红梨带寒曦。坐须骑奴还，淹留岁恐期。无为出门念，牵衣婴孺啼。短韵愿成诵，时时寄相思。","dynasty":"宋代","title":"次韵奉送公定"}
{"author":"黄庭坚","content":"一声望帝花片飞，万里明妃雪打围。马上胡儿那解听，琵琶应道不如归。","dynasty":"宋代","title":"梦李白诵竹枝词三叠"}
{"author":"黄庭坚","content":"坡陀羸马暮云昏，苦忆兔园高帝孙。子舍芝兰皆可佩，後房桃李总能言。秋千门巷火新改，桑柘田园春向分。病酒相如在行役，梁王谁与共清樽。","dynasty":"宋代","title":"道中寄公寿"}
{"author":"黄庭坚","content":"落月烟沙静渺然，好风吹雪下平田。琼瑶万里酒增价，桂玉一炊人少钱。学子已占秋食麦，广文何憾客无毡。睡余强起还诗债，腊里春初未隔年。","dynasty":"宋代","title":"次韵张秘校喜雪三首"}
{"author":"黄庭坚","content":"鴐鹅引颈回，似我胸中字。右军数能来，不为口腹事。","dynasty":"宋代","title":"题画鹅雁二首其一"}
{"author":"黄庭坚","content":"汉兴丰沛开天下，故旧因依日月明。拔剑一卮戏下酒，剖符千户舞阳城。鼓刀屠狗少时事，排闼谏君身後名。异日淮阴傥相见，安能鞅鞅似平生。","dynasty":"宋代","title":"题樊侯庙二首"}
{"author":"黄庭坚","content":"乙丑越洞庭，丙寅渡青草。似为神所怜，雪上日杲杲。我虽贫至骨，犹胜杜陵老。忆昔上岳阳，一饭从人讨。行矣勿迟留，蕉林追獦獠。","dynasty":"宋代","title":"过洞庭青草湖"}
{"author":"黄庭坚","content":"向侯赋我菁莪，何敢当不类歌。顾我乃山林士，看君取将相科。","dynasty":"宋代","title":"荆南签判向和卿用予六言见惠次韵奉酬四首"}
{"author":"黄庭坚","content":"文章藻鑑随时去，人物权衡逐势低。扬子墨池春草遍，武侯祠庙晓莺啼。书帷寂寞知音少，幕府留连要路迷。顾我何人敢推挽，看君桃李合成蹊。","dynasty":"宋代","title":"次韵奉答文少激推官纪赠二首"}
{"author":"黄庭坚","content":"竹下倾春酒，愁阴为我开。不知临水语，更得几回来。","dynasty":"宋代","title":"竹下把酒"}
{"author":"黄庭坚","content":"莫怪东墙掷果频，沈郎眉宇正青春。自言多病腰围减，依旧琼林照映人。","dynasty":"宋代","title":"重答"}
{"author":"黄庭坚","content":"任世万钧重，载言以为轩。空文误来世，圣达欲无言。咸池浴日月，深宅养灵根。胸中浩然气，一家同化元。","dynasty":"宋代","title":"柳闳展如子瞻甥也其才德甚美有意于学故以桃"}
{"author":"黄庭坚","content":"山韵江深屋翠崖，夜钟声自瓮中来。长松偃蹇苍龙卧，六月涧泉轰怒雷。","dynasty":"宋代","title":"双涧寺二首"}
{"author":"黄庭坚","content":"黄帝炼丹求子母，神农尝药辨君臣。如何苦思形中事，忧患从来为有身。","dynasty":"宋代","title":"杂诗四首"}
{"author":"黄庭坚","content":"榻前鼓吹蛙一部，榻上古木吟风雨。客来相倚竹根眠，免令不解陈登去。","dynasty":"宋代","title":"和柳子玉官舍十首之土榻"}
{"author":"黄庭坚","content":"龙蜕骨，掉苍尾。余戢戢，漫蛇虺。弃雨中，心烂死。携长鑱，戴篢子。可尽髠，馘左耳。","dynasty":"宋代","title":"乞笋於廖宣叔颂"}
{"author":"黄庭坚","content":"丽姬封人子，弄影爱朝日。晋国始得之，泣涕甘首疾。忧危与安乐，一生谁能必。同床食刍豢，乃悔沾襟失。","dynasty":"宋代","title":"次韵晁元忠西归十首"}
{"author":"黄庭坚","content":"和氏有尺璧，楚国无人知。青山抱国器，岁月忽如遗。但使玉非石，果有遭逢时。吾宗固神秀，天乃晚成之。兰芳深九畹，露味挹三危。流俗不顾省，古人可前追。胸中凌云赋，自贵知音希。渊源学未浅，孝友家正肥。与世殊轨辙，三黜理亦宜。吴溪浣纱女，不用朱粉施。岂伊风尘子，市门自夸毗。我作僰道囚，三年始放归。邂逅终日语，贻我五字诗。句如秋雨晴，远峰抹修眉。老马甘伏枥，坐看天骥驰。洒扫清樾下，当为果茗期。光阴去易失，日月转两仪。仲氏有东园，花竹深可依。寸步不往来，千里常梦思。几时开後户，扶策方自兹。","dynasty":"宋代","title":"次韵答黄与迪"}
{"author":"黄庭坚","content":"尝闻清水岩，空洞极明好。虎狼迁部曲，钟鼓天击考。云生卧龙石，水入炼丹灶。有意携管弦，山只应洒扫。","dynasty":"宋代","title":"咏清水岩呈郭明叔"}
{"author":"黄庭坚","content":"南山四至分明也，一日元来十二时。两个泥牛齐著力，矛头淅米剑头炊。","dynasty":"宋代","title":"次韵奉答南山禅师二颂兼呈琦上人"}
{"author":"黄庭坚","content":"昼食鸟窥台，宴坐日过砌。俗氛无因来，烟霏作舆卫。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"君家玉女从小见，闻道如今画不成。翦裁似借天女手，萱草石榴偏眼明。","dynasty":"宋代","tags":"端午节，送别，劝慰","title":"谢张仲谋端午送巧作"}
{"author":"黄庭坚","content":"令节不把酒，新诗徒拜嘉。颇忆宋玉赋，登高气成霞。渚宫但衰柳，朝云为谁夸。吾宗怀古恨，流涎过麴车。一壶浇往事，聊送解愁嗟。","dynasty":"宋代","title":"以峡州酒遗益修复继前韵"}
{"author":"黄庭坚","content":"系匏两相忆，极目十余城。积潦干斗极，山河皆夜明。白璧按剑起，朱弦流水声。乖逢四时尔，木石了无情。","dynasty":"宋代","title":"次韵刘景文登郑王台见思五首"}
{"author":"黄庭坚","content":"寒水几痕落，秋山万窍号。红梨啄乌鹊，残菊挂蠨蛸。","dynasty":"宋代","title":"次韵吉老十小诗"}
{"author":"黄庭坚","content":"外物攻伐人，钟鼓作声气。待渠弓箭尽，我自味无味。宴安衽席间，蛟鳄垂涎地。君子履微霜，即知坚冰至。","dynasty":"宋代","title":"又和二首"}
{"author":"黄庭坚","content":"王度无畦畛，包荒用冯河。秦收郑渠成，晋得楚材多。用人当其物，不但轴与薖。六通而四闢，玉烛四时和。","dynasty":"宋代","title":"和邢惇夫秋怀十首"}
{"author":"黄庭坚","content":"欧阳子，出阳山。山奇水怪有异气，生此突兀熊豹颜。饮如江入洞庭野，诗成十手不供写。老来抱璞向涪翁，东坡原是知音者。苍龙璧，官焙香。涪翁投赠非世味，自许诗情合得尝。却思翰林来馈光禄酒，两家水监共寒光。予乃安敢比东坡，有如玉盘金叵罗，直相千万啻过。爱公好诗又能多，老夫何有更横戈，奈此于思百战何。","dynasty":"宋代","title":"戏答欧阳诚发奉议谢余送茶歌"}
{"author":"黄庭坚","content":"八风动摇人不闲，五羖自鬻鬓毛斑。文章书画当富贵，惟有如今至乐山。","dynasty":"宋代","title":"王厚颂二首"}
{"author":"黄庭坚","content":"畏人重禄难堪忍，阅世浮云易变迁。徐步当车饥当肉，锄头为枕草为毡。原无马上封侯骨，安用人间使鬼钱。不是朱门争底事，清溪白石可忘年。","dynasty":"宋代","title":"次韵胡彦明同年羇旅京师寄李子飞三章一章道"}
{"author":"黄庭坚","content":"藜藿盘中生精神，珍蔬长蒂色胜银。朝来盐醯饱滋味，已觉瓜瓠漫轮囷。","dynasty":"宋代","title":"谢杨履道送银茄四首"}
{"author":"黄庭坚","content":"人间卿相何足道，胸次诗书要不忘。男儿邂逅起屠钓，何如林下日月长。","dynasty":"宋代","title":"赠益阳成之主簿其二"}
{"author":"黄庭坚","content":"管城子无肉食相，孔方兄有绝交书。文章功用不经世，何异丝窠缀露珠。校书著作频诏除，犹能上车问何如。忽忆僧床同野饭，梦随秋雁到东湖。","dynasty":"宋代","title":"戏呈孔毅父"}
{"author":"黄庭坚","content":"东君未试雷霆手。洒雪开春春锁透。帝台应点万年枝，穷巷偏欺三径柳。峰排群玉森相就。中有摩围为领袖。凝香窗下与谁看，一曲琵琶千万寿。","dynasty":"宋代","title":"木兰花令"}
{"author":"黄庭坚","content":"小山丛竹，到天古木。石下有人，定是山谷。","dynasty":"宋代","title":"画木石赞"}
{"author":"黄庭坚","content":"都城穷腊月半破，晚来雪云应朝课。虚檐稍闻飘瓦声，六花连空若推堕。翩翩恐逐歌吹来，皎皎不受尘泥涴。试寻高处望双阙，佳气葱葱寒贴妥。遥知万马驾紫宸，把烛天街听宫鏁。吾人岂解占丰年，但喜酒樽宜附火。石鼎香浮北焙茶，洪炉壳爆宣城果。陆珍海异厌下箸，别索百种烦烹和。仆奴睥睨费呼叱，主人爱客无不可。凭向江船问子猷，山阴夜醉何如我。北邻长吉最能诗，怯寒正想重裘坐。故遣长须屡送来，犹得王孙嘲饭颗。","dynasty":"宋代","title":"宣九家赋雪"}
{"author":"黄庭坚","content":"诸妹欲归囊褚单，值我薄宦多艰难。为吏受赇恐得罪，啜菽饮水终无懽。永怀遂休一夜梦，谁与少缓百忧端。古人择婿求过寡，取妇岂为谋饥寒。","dynasty":"宋代","title":"伤歌行四首"}
{"author":"黄庭坚","content":"山芽落硙风回雪，曾为尚书破睡来。勿以姬姜弃蕉萃，逢时瓦釜亦鸣雷。","dynasty":"宋代","title":"又戏为双井解嘲"}
{"author":"黄庭坚","content":"子云窗下草玄经，寒雀争喧户昼扃。好事应无携酒榼，相过聊欲煮茶缾。","dynasty":"宋代","title":"公益尝茶"}
{"author":"黄庭坚","content":"裴公入相便论兵，跃马淮西一战平。黄合不须金印好，却来山下作书生。","dynasty":"宋代","title":"裴晋公书堂"}
{"author":"黄庭坚","content":"江水西头隔烟树。望不见、江东路。思量只有梦来去。更不怕、江阑住。灯前写了书无数。算没个、人传与。直饶寻得雁分付。又还是、秋将暮。","dynasty":"宋代","tags":"抒情，离愁，相思","title":"望江东·江水西头隔烟树"}
{"author":"黄庭坚","content":"一章虎号南山，北风雨雪。百夫莫为，其下流血。相彼暴政，几何不虎。父子相戒，是将食汝。二章伊彼大吏，易我鳏寡。矧彼小吏，取桎梏以舞。念昔先民，求民之瘼。今其病之，言置於壑。三章出民于水，惟夏伯禹。今俾我民，昏垫平土。岂弟君子，伊我父母。不念赤子，今我何怙。呜呼旻天，如此罪何苦。","dynasty":"宋代","title":"虎号南山"}
{"author":"黄庭坚","content":"校经同省并门居，无日不闻公读书。故持茗椀浇舌本，要听六经如贯珠。心知韵胜舌知腴，何似宝云与真如。汤饼作魔应午寝，慰公渴梦吞江湖。","dynasty":"宋代","title":"以双井茶送孔常父"}
{"author":"黄庭坚","content":"自断此生休问天。白头波上泛孤船。老去文章无气味。惟悴。不堪驱使菊花前。闻道使君携将吏。高会。参军吹帽晚风颠。千骑插花秋色暮。归去。翠娥扶入醉时肩。","dynasty":"宋代","title":"定风波（次高左藏韵）"}
{"author":"黄庭坚","content":"李侯湖海士，瓜葛附婚友。平生各转蓬，未曾接樽酒。寄声维劳勤，江路常永久。节物居然秋，蜕虫悲高柳。传闻辟学馆，鼓士荐豚韭。能使珥笔黔，稍知忠信有。骄虎缩爪距，诗礼开户牖。事胜感邦人，伐山谋不朽。武功笔如椽，文字烂琼玖。谓予有书癖，摹篆写科斗。不珍金石刻，要我一挥肘。安知乃儿戏，敢传万世後。摩拂幼妇篇，慙非换鹅手。公其勤劳来，嘉政民父母。不用琢苍崖，丰碑在人口。","dynasty":"宋代","title":"寄上高李令怀道"}
{"author":"黄庭坚","content":"红尘席帽乌韡里，想见沧洲白鸟双。马齕枯萁喧午枕，梦成风雨浪翻江。","dynasty":"宋代","title":"六月十七日昼寝"}
{"author":"黄庭坚","content":"生涯共七十，去日良已半。短长相觖望，面尽酒可断。大道体甚宽，窘束非达观。莫问夜如何，醉从鸡号旦。","dynasty":"宋代","title":"和答魏道辅寄怀十首"}
{"author":"黄庭坚","content":"生涯萧洒似吾庐，人在青山远近居。泉响风摇苍玉佩，月高云插水晶梳。","dynasty":"宋代","title":"观化十五首"}
{"author":"黄庭坚","content":"圣莫如东家，长年困行路。公养为淹留，岂不以食故。林薄鸟迁巢，水寒鱼不聚。孤士似无家，转蓬何由住。","dynasty":"宋代","title":"次韵晁元忠西归十首"}
{"author":"黄庭坚","content":"公庭无事吏人休，垂箔寒厅对弈秋。催织青笼篘白酒，竹炉煨栗煮鸡头。","dynasty":"宋代","title":"次韵喜陈吉老还家二绝"}
{"author":"黄庭坚","content":"人生俱行役，何能如聚鹿。浮楂在江湖，邂逅一相触。天边数年别，故人有陈叔。谁云区区叶，车马肯来辱。清樽听夜语，常灺三四烛。剧谈连古今，天汉泻崖谷。高材叹加壮，所向动乖俗。我官尘土闲，强折腰不曲。饱饭逐人行，君来方拭目。汝颖无奇士，仆夫催结束。嗟如秋窗晖，来少去苦速。蚤吾接雍容，爱德心不足。岁晚托懿亲，清义乃愈笃。落日送河梁，鸣蝉度乔木。岁寒赠君何，唯有南溪竹。","dynasty":"宋代","title":"送陈季常归洛"}
{"author":"黄庭坚","content":"桑蚕作茧自缠裹，蛛蝥结网工遮逻。燕无居舍经始忙，蝶为风光勾引破。老鶬衔石宿水饮，穉蜂趋衙供蜜课。鹊传吉语安得闲，鸡催晨兴不敢卧。气陵千里蝇附骥，枉过一生蚁旋磨。虱闻汤沸尚血食，雀喜宫成自相贺。晴天振羽乐蜉蝣，空穴祝儿成蜾蠃。蛣蜣转丸贱苏合，飞蛾赴烛甘死祸。井边蠹李螬苦肥，枝头饮露蝉常饿。天蝼伏隙录人语，射工含沙须影过。训狐啄屋真行怪，蠨蛸报喜太多可。鸬鹚密伺鱼虾便，白鹭不禁尘土涴。络纬何尝省机织，布谷未应勤种播。五技鼯鼠笑鸠拙，百足马蚿怜跛鳖。老蚌胎中珠是贼，醯鸡瓮里天几大。螳螂当辙恃长臂，熠燿宵行矜照火。提壶犹能劝沽酒，黄口只知贪饭颗。伯劳饶舌世不问，鹦鹉才言便关鏁。春蛙夏蜩更嘈杂，土蚓壁蟫何碎琐。江南野水碧于天，中有白欧闲似我。","dynasty":"宋代","title":"演雅"}
{"author":"黄庭坚","content":"仙儒昔日卷龟壳，蛤蜊自可洗愁颜。不比二螫风味好，那堪把酒对西山。","dynasty":"宋代","title":"代二螫解嘲"}
{"author":"黄庭坚","content":"石形卧苍牛，屭贔古松阴。松风与溪月，相守历古今。初无廊庙姿，又不能础碪。呈文谢珉光，抚质愧球琳。金马与碧鸡，光景动照临。圯桥授书老，陈仓雊时禽。是皆为国器，不尔事陆沉。浮云有傥来，得名岂其心。谅如曲辕社，长存斧斤寻。智士贻美諡，自珍非世琛。不材以为宝，吾与汝同音。","dynasty":"宋代","title":"戊午夜宿宝石寺视宝石戏题"}
{"author":"黄庭坚","content":"建溪有灵草，能蜕诗人骨。除草开三径，为君碾玄月。满瓯泛春风，诗味生牙舌。平斗量珠玉，以救风雅渴。定知胸中有，璀璨非外物。执虎探虎穴，斩蛟入蛟室。破镜挂西南，夜阑清兴发。危言诸公上，殊胜弄翰墨。成仁冒鼎镬，闻已归谏列。收汝救月弓，蛙腹当坼裂。开云照四海，黄道行尧日。闭门斲车轮，出门同轨辙。","dynasty":"宋代","title":"碾建溪第一奉邀徐天隐奉议并效建除体"}
{"author":"黄庭坚","content":"雉尾映鞭声，金炉拂太清。班近闻香早，归来学得成。","dynasty":"宋代","title":"贾天锡惠宝薰乞诗予以兵卫森画戟燕寝凝清香十字作诗报之其九"}
{"author":"黄庭坚","content":"看著庄周枯槁，化为胡蝶翾轻。人见穿花入柳，谁知有体无情。","dynasty":"宋代","title":"次韵石七三六言七首"}
{"author":"黄庭坚","content":"诸妹欲归囊褚单，值我薄宦多艰难。为吏受赇恐得罪，啜菽饮水终无懽。永怀遂休一夜梦，谁与少缓百忧端。古人择婿求过寡，取妇岂为谋饥寒。","dynasty":"宋代","title":"伤歌行四首"}
{"author":"黄庭坚","content":"渡江羁宦襄江北，红尘染尽春衫色。春畲辍耕草苒苒，瘦妻病余废组织。官仓得粟何常饱，清夜饥肠吟唧唧。西风吹梦到故乡，千里关山云水白。可怜夺却田园乐，何异万金输一掷。乱辙曾无长者车，经年不造先生席。张侯少年二陈俊，倾盖能如旧相识。凉秋夏日数来过，要与六经生羽翼。贫家虽无樽酒懽，小径曾鉏待三益。剧谈莫问井阑干，坐须山月吐半璧。","dynasty":"宋代","title":"再和答张仲谋陈纯益兄弟"}
{"author":"黄庭坚","content":"白金作颗非椎成，中有万粟嚼轻冰。戎州夏畦少蔬供，感君来饭在家僧。","dynasty":"宋代","title":"谢杨履道送银茄四首"}
{"author":"黄庭坚","content":"儒者给事中，顾公甚魁伟。经明往行河，商略颇应史。劳人又费乏，国计安能已。成功渠有命，得人斯可喜。似闻阻饥馀，恶少惊邑里。启钥探珠金，夺怀取姝美。部中十盗发，一二书奏纸。西连魏三河，东尽齐四履。此岂小事哉，何但行治水。使民皆农桑，乃是真儒耳。","dynasty":"宋代","title":"次韵子瞻送顾子敦河北都运二首其一"}
{"author":"黄庭坚","content":"县北县南何日了，又来新寨解征鞍。山衔斗柄三星没，雪共月明千里寒。小吏有时须束带，故人颇问不休官。江南长尽捎云竹，归及春风斩钓竿。","dynasty":"宋代","title":"冲雪宿新寨忽忽不乐"}
{"author":"黄庭坚","content":"恭惟同自出，累世复通家。惠沫沾枯涸，忠规补过差。胸中明玉石，仕路困风沙。尚有平生酒，秋原洒菊花。","dynasty":"宋代","title":"黄颍州挽词三首"}
{"author":"黄庭坚","content":"暮雨濛阶砌。漏渐移、转添寂寞，点点心如碎。怨你又恋你。恨你惜你。毕竟教人怎生是。前欢算未已。奈向如今愁无计。为伊聪俊，销得人憔悴。这里诮睡里。梦里心里。一向无言但垂泪。","dynasty":"宋代","title":"归田乐引"}
{"author":"黄庭坚","content":"庾郎三九常安乐。使有万钱无处著。徐熙小鸭水边花，明月清风都占却。朱颜老尽心如昨。万事休休休莫莫。樽前见在不饶人，欧舞梅歌君更酌。","dynasty":"宋代","title":"玉楼春"}
{"author":"黄庭坚","content":"文殊吐酒卧，观音被杻械。普贤盗铸钱，释迦扇炉韝。范上座杀牛，黄鲁直害癞。","dynasty":"宋代","title":"解瞌睡颂"}
{"author":"黄庭坚","content":"簇簇深红间浅红，苦才多思是春风。千村万落花相照，尽日经行锦绣中。","dynasty":"宋代","title":"行迈杂篇六首"}
{"author":"黄庭坚","content":"王侯须若缘坡竹，哦诗清风起空谷。古田小纸惠我百，信知溪翁能解玉。鸣碪千杵动秋山，裹粮万里来辇毂。儒林丈人有苏公，相如子云再生蜀。往时翰墨颇横流，此公归来有边幅。小楷多传乐毅论，高词欲奏云问曲。不持去扫苏公门，乃令小人今拜辱。去骚甚远文气卑，画虎不成书势俗。董狐南史一笔无，误掌杀青司记录。虽然此中有公议，或辱五鼎荣半菽。愿公进德使见书，不敢求公米千斛。","dynasty":"宋代","title":"次韵王炳之惠玉版纸"}
{"author":"黄庭坚","content":"风从落帆休，天与大江平。僧坊昼亦静，钟磬寒逾清。淹留属暇日，植杖数连甍。颇与幽子逢，煮茗当酒倾。携手霜木末，朱栏见潮生。樯移永正县，鸟度建康城。薪者得树鸡，羹盂味南烹。香秔炊白玉，饱饭愧闲行。业祠思归乐，吟弄夕阳明。思归诚独乐，薇蕨渐春荣。","dynasty":"宋代","tags":"纪游，写景，抒情","title":"次韵伯氏长芦寺下"}
{"author":"黄庭坚","content":"把酒花前欲问溪。问溪何事晚声悲。名利往来人尽老。谁道。溪声今古有休时。且共玉人斟玉醑。休诉。笙歌一曲黛眉低。情似长溪长不断。君看。水声东去月轮西。","dynasty":"宋代","title":"定风波"}
{"author":"黄庭坚","content":"风尘点污青春面，自汲寒泉洗醉红。径欲题诗嫌浪许，杜郎觅句有新功。","dynasty":"宋代","title":"寄杜家父二首其二"}
{"author":"黄庭坚","content":"平时游此每雍容，掩袂今来对晚风。白首同归人不见，黄山依旧月明中。","dynasty":"宋代","title":"宿黄山"}
{"author":"黄庭坚","content":"谁怜旧日青钱选，不立春风玉笋班。传得黄州新句法，老夫端欲把降幡。","dynasty":"宋代","title":"次韵文潜立春日三绝句"}
{"author":"黄庭坚","content":"北风降霜松柏彫，天形惨澹光景销。山河夜半失故处，何地藏舟无动摇。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白纻四时歌其四"}
{"author":"黄庭坚","content":"鸟啼花动却春寒，雨压青旗卷画干。多事今年废诗酒，烦君传语问平安。","dynasty":"宋代","title":"次韵杜仲观二绝其一"}
{"author":"黄庭坚","content":"龙焙头纲春早，谷帘第一泉香。已醺浮蚁嫩鹅黄。想见翻成雪浪。兔褐金丝宝碗，松风蟹眼新汤。无因更发次公狂。甘露来从仙掌。","dynasty":"宋代","title":"西江月茶"}
{"author":"黄庭坚","content":"贝锦不足歌，请陈江汉诗。美人出江汉，窈窕世未窥。折兰不肯佩，告我以蚕饥。独归岂惮远，三危露如饴。","dynasty":"宋代","title":"次韵师厚病间十首"}
{"author":"黄庭坚","content":"投我木瓜霜雪枝，六年流落放归时。千岩万壑须重到，脚底危时幸见持。","dynasty":"宋代","title":"走笔谢王朴居士拄杖"}
{"author":"黄庭坚","content":"天工戏剪百花房，夺尽人工更有香。埋玉地中成故物，折枝镜里忆新妆。","dynasty":"宋代","title":"蜡梅"}
{"author":"黄庭坚","content":"清如秋江寒月，风休波静而无云。醇如春江永日，游丝落花之困人。借之以涪翁清闲，鉴此杯面渌。本之以李叟孝友，成此瓮中春。","dynasty":"宋代","title":"清醇酒颂"}
{"author":"黄庭坚","content":"黄菊满东篱。与客携壶上翠微。已是有花兼有酒，良期。不用登临恨落晖。满酌不须辞。莫待无花空折枝。寂寞酒醒人散后，堪悲。节去蜂愁蝶不知。","dynasty":"宋代","title":"南乡子"}
{"author":"黄庭坚","content":"山色江声相与清，卷帘待得月华生。可怜一曲并船笛，说尽故人离别情。梦中往事随心见，醉里繁华乱眼生。长为风流恼人病，不如天性总无情。","dynasty":"宋代","tags":"思念，友人，抒情，苦闷","title":"奉答李和甫代简二绝句"}
{"author":"黄庭坚","content":"细细风清撼竹，迟迟日暖开花。香帏深卧醉人家。媚语娇声娅姹。姹娅声娇语媚，家人醉卧深帏。香花开暖日迟迟。竹撼清风细细。","dynasty":"宋代","title":"西江月（用惠洪韵）"}
{"author":"黄庭坚","content":"乃翁知国如知兵，塞垣草木识威名。敌人开户玩处女，掩耳不及惊雷霆。平生端有活国计，百不一试薶九京。阿兄两持庆州节，十年骐驎地上行。潭潭大度如卧虎，边头耕桑长儿女。折冲千里虽有余，论道经邦政要渠。妙年出补父兄处，公自才力应时须。春风旍旗拥万夫，幕下诸将思草枯。智名勇功不入眼，可用折箠笞羌胡。","dynasty":"宋代","tags":"送别，赞美，写人，抒怀，期望","title":"送范德孺知庆州"}
{"author":"黄庭坚","content":"藉甚宣城郡，风流数贡毛。霜林收鸭脚，春网荐琴高。共理须良守，今年辍省曹。平生割鸡手，聊试发硎刀。试说宣城郡，停杯且细听。晚楼明宛水，春骑簇昭亭。稏丰圩户，桁杨卧讼庭。谢公歌舞处，时对换鹅经。","dynasty":"宋代","tags":"叙事，地名，赞美","title":"送舅氏野夫之宣城二首"}
{"author":"黄庭坚","content":"接淅报官府，敢违王事程。宵征江夏县，睡起汉阳城。邻里烦追送，杯盘泻浊清。袛应瘴乡老，难答故人情。","dynasty":"宋代","tags":"贬谪，送别，友情","title":"十二月十九日夜中发鄂渚晓泊汉阳亲旧携酒追送聊为短句"}
{"author":"黄庭坚","content":"少游醉卧古藤下，谁与愁眉唱一杯。解作江南断肠句，只今唯有贺方回。","dynasty":"宋代","tags":"友谊，赞美，怀念，友人","title":"寄贺方回"}
{"author":"黄庭坚","content":"烟中一线来时路。极目送，归鸿去。第四阳关云不度。山胡新啭，子规言语，正在人愁处。忧能损性休朝暮。忆我当年醉诗句，渡水穿云心已许。暮年光景，小轩南浦，同卷西山雨。","dynasty":"宋代","tags":"抒怀，愁绪","title":"青玉案·至宜州次韵上酬七兄"}
{"author":"黄庭坚","content":"戎州登临胜景，未尝不歌渔父家风，以谢江山。门生请问：先生家风如何？为拟金华道人作此章。一波才动万波随，蓑笠一钩丝。金鳞正深处，千尺也须垂。吞又吐，信还疑，上钩迟。水寒江静，满目青山，载月明归。","dynasty":"宋代","tags":"山水，写景，寄情","title":"诉衷情·一波才动万波随"}
{"author":"黄庭坚","content":"老夫既戒酒不饮，遇宴集，独醒其旁。坐客欲得小词，援笔为赋。断送一生惟有，破除万事无过。远山横黛蘸秋波，不饮旁人笑我。花病等闲瘦弱，春愁无处遮拦。杯行到手莫留残，不道月斜人散。","dynasty":"宋代","tags":"抒怀，乐观，旷达","title":"西江月·断送一生惟有"}
{"author":"黄庭坚","content":"北风降霜松柏彫，天形惨澹光景销。山河夜半失故处，何地藏舟无动摇。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白纻四时歌其四"}
{"author":"黄庭坚","content":"宴罢瑶池阿母家，嫩琼飞上紫云车。玉簪堕地无人拾，化作东南第一花。","dynasty":"宋代","title":"玉簪"}
{"author":"黄庭坚","content":"同升吏部曹，往在纪丁未。别离感寒暑，岁星行十二。我惭鸡荩谷，子叹天且劓。空余山梁期，尚不昧初志。","dynasty":"宋代","title":"赋未见君子忧心靡乐八韵寄李载"}
{"author":"黄庭坚","content":"环滁皆山也。望蔚然深秀，琅琊山也。山行六七里，有翼然泉上，醉翁亭也。翁之乐也。得之心、寓之酒也。更野芳佳木，风高日出，景无穷也。游也。山肴野蔌，酒洌泉香，沸筹觥也。太守醉也。喧哗众宾欢也。况宴酣之乐、非丝非竹，太守乐其乐也。问当时、太守为谁，醉翁是也。","dynasty":"宋代","tags":"写景，写山，抒怀","title":"瑞鹤仙·环滁皆山也"}
{"author":"黄庭坚","content":"水牯从来犯稼苗，著绳只要鼻穿牢。行须万里无寸草，卧对十方同一槽。租税及时王事了，云山横笛月轮高。华亭浪说吹毛剑，不见全牛可下刀。","dynasty":"宋代","title":"戏赠水牯庵"}
{"author":"黄庭坚","content":"西风鏖残暑，如用霍去病。疏沟满莲塘，扫叶明竹迳。中有寂寞人，自知圆觉性。心猿方睡起，一笑六窗静。","dynasty":"宋代","title":"又和二首"}
{"author":"黄庭坚","content":"吏能精密，里行姻恤。则不如兄元明，而无元明忧疑万事之敝。斟酌世故，铨品人物。则不如其弟知命，而无知命强项好胜之累。盖元明以寡过，而知命以傲世。如鲁直者，欲寡过而未能，以傲世则不敢。自江南乘一虚舟，又安知乘流之与遇坎者哉。","dynasty":"宋代","title":"写真自赞五首其二"}
{"author":"黄庭坚","content":"子母猿号槲叶，山南山北危机。世故谁能樗里，彀中皆是由基。","dynasty":"宋代","title":"题郑防画夹五首其五"}
{"author":"黄庭坚","content":"多年破衲不胜针，一曲胡笳无古今。往日闻韶独忘味，守株人在月西沈。","dynasty":"宋代","title":"为慧林冲禅师烧香颂三首"}
{"author":"黄庭坚","content":"地方百里身南面，翻手冷霜覆手炎。赘婿得牛庭少讼，长官斋马吏争廉。邑中丞掾阴桃李，案上文书略米盐。治状要须闻岂弟，此行端为霁威严。","dynasty":"宋代","title":"送徐隐父宰余干二首"}
{"author":"黄庭坚","content":"庄周梦为胡蝶，胡蝶不知庄周。当处出生随意，急流水上不流。","dynasty":"宋代","title":"寂住阁"}
{"author":"黄庭坚","content":"凌云一笑见桃花，三十年来始到家。从此春风春雨後，乱随流水到天涯。","dynasty":"宋代","title":"题王居士所藏王友画桃杏花二首"}
{"author":"黄庭坚","content":"我观江南山，如目不受垢。忆食江南薇，子独于我厚。在北思江山，如怀冰雪颜。千峰上云雨，岑绝何由攀。当时喜文章，各有儿子气。尔来颔须白，有儿能拜起。读书浩湖海，解意开春冰。成山更崇崛，顾我丑丘陵。白玉著石中，与物本落落。泾渭相将流，世不名清浊。乞言既不易，赠言良独难。古来得道人，挂舌屋壁间。牧羊金华道，载酒太玄宅。支颐听晤语，愿君喙三尺。我行风雨夜，船窗闻远鸡。故人不可见，故人心可知。","dynasty":"宋代","title":"赠别李端叔"}
{"author":"黄庭坚","content":"投荒万里无归路，雪点鬓繁。度鬼门关。已拚儿童作楚蛮。黄云苦竹啼归去，绕荔枝山。蓬户身闲。歌板谁家教小鬟。","dynasty":"宋代","title":"采桑子"}
{"author":"黄庭坚","content":"八万四千宝浮图，不如一念心清净。惟此有相擅施福，三涂八难所依怙。佛以一花示迦叶，笑中有刀世不解。而以法尽付诸人，深藏宝骨待梅里。","dynasty":"宋代","title":"南山罗汉赞十六首"}
{"author":"黄庭坚","content":"邺王台边春一空，但有雪飞杨柳风。我从南阳解归橐，重帘复幕坐学宫。酒材苦责公酿薄，欲经醉乡无路通。奈何当此意绪恶，僚友决去如飞鸿。朱侯官居邺城下，不脱辔衔秣征马。绿槐阴阴门对街，唯我知君少闲暇。新从天上拜书回，去效割鸡宋之野。宋城万家有和气，明府岂弟心倾写。愧君乞言极忠厚，安得琼瑶赠盈把。古来为县有盛名，不过垦田归桑柘。欲苏浊水頳尾鱼，舞文吏胥无假借。朝廷本意在治安，外论不然可惊唶。岂如规摹跨三代，首听官师困鳏寡。簿书期会可半功，区别枉直教刑中。杜光作刑至载割，及民无辜受笞骂。权衡此心坐堂奥，草木遂生虫蚁化。朱侯明日君定行，行李触热时已夏。我官雀鼠盗太仓，欲去犹须毕婚嫁。几时可上君政成，即买扁舟极东下。","dynasty":"宋代","title":"送朱贶中允宰宋城"}
{"author":"黄庭坚","content":"往时李北海，翰墨妙天下。石室苍苔世未知，公独得本今无价。肉字不肥藏兔锋，郎官壁刊佳处同。愿公倒箧速持赠，免断银钩输蠹虫。","dynasty":"宋代","title":"吉老许惠李北海石室碑以诗促"}
{"author":"黄庭坚","content":"桑户居然同物化，青灯犹在读书檠。身如陌上狂风过，心似夜来新月明。","dynasty":"宋代","title":"朱道人下世"}
{"author":"黄庭坚","content":"牧羊金华山，早通玉帝籍。至今风低草，戢戢见白石。金华风烟下，亦有君履迹。何为红尘里，颌须欲雪白。","dynasty":"宋代","title":"戏答俞清老道人寒夜三首"}
{"author":"黄庭坚","content":"南山畴昔从诸父，雨甲烟苗手自鉏。三径就荒归计拙，溷烦僚友送园蔬。","dynasty":"宋代","title":"陈说道约日送菜把"}
{"author":"黄庭坚","content":"平生刘宗正，闻有湖海气。黄石与兵书，雷震锁胸次。跨马开武溪，韔弓作文吏。守祧仁九族，瑑玉诏万世。去乘御史骢，权贵歛手避。时时侵谏草，颇用文章戏。风人托草木，骚客拾兰蕙。倾怀谢僚友，句法何壮丽。诸公游蓬壼，贱子滥末至。风流余翰墨，想见经行地。乌啼霜台柏，岑绝不可诣。峨峨触邪冠，此中有余事。医国妙药石，立朝极泾谓。余子蠹青简，走亦行幞被。","dynasty":"宋代","title":"和答刘中叟殿院"}
{"author":"黄庭坚","content":"有身犹缚律，无梦到行云。俗里光尘合，胸中泾渭分。我搴江南秀，一见空马群。夸士慕锺鼎，寒儒守典坟。吾欲超万古，乃如负山蚊。能来商略此，趺坐对炉芬。","dynasty":"宋代","title":"次韵答王韵中"}
{"author":"黄庭坚","content":"衣篝丽纨绮，有待乃芬芳。当念真富贵，自薰知见香。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"造物成形妙画工，地形咫尺远连空。蛟鼍出没三万顷，云雨纵横十二峰。清坐使人无俗气，闲来当暑起清风。诸山落木萧萧夜，醉梦江湖一叶中。","dynasty":"宋代","title":"次韵和台源诸篇九首之云涛石"}
{"author":"黄庭坚","content":"舫斋闻有小溪山，便是壶公谪处天。想听琐窗深夜雨，似看叶水上江船。瞻相白马津亭路，寂寞双凫古县前。舅氏知甥最疏嬾，折腰尘土解哀怜。","dynasty":"宋代","title":"次韵寄滑州舅州"}
{"author":"黄庭坚","content":"鴐鹅引颈回，似我胸中字。右军数能来，不为口腹事。","dynasty":"宋代","title":"题画鹅雁二首其一"}
{"author":"黄庭坚","content":"鼓吹喧江雨不开，丹枫落叶放船回。风行水上如云过，地近岭南无雁来。楼阁人家卷帘幕，菰蒲鸥鸟乐湾洄。惜无陶谢挥斤手，诗句纵横付酒杯。","dynasty":"宋代","title":"出迎使客质明放船自瓦窋归"}
{"author":"黄庭坚","content":"教服长松汤，遂复为完人汤泛冰瓷一坐春。长松林下得灵根。吉祥老子亲拈出，个个教成百岁人。灯焰焰，酒醺醺。壑源曾未醒酲魂。与君更把长生碗，聊为清歌驻白云。","dynasty":"宋代","title":"鹧鸪天"}
{"author":"黄庭坚","content":"仲蔚蓬蒿宅，宣城诗句中。人贤忘巷陋，境胜失途穷。寒葅书万卷，零乱刚直胸。偃蹇勋业外，啸歌山水重。晨鸡催不起，拥被听松风。","dynasty":"宋代","title":"题宛陵张待举曲肱亭"}
{"author":"黄庭坚","content":"民生自煎熬，煮豆共萁爨。居然忘本根，光阴不供翫。藏山夜半失，乌合归星散。因病见不生，达人果大观。","dynasty":"宋代","title":"次韵师厚病间十首"}
{"author":"黄庭坚","content":"海馔糖蟹肥，江醪白蚁醇。每恨腹未厌，夸说齿生津。三岁在河外，霜脐常食新。朝泥看郭索，暮鼎调酸辛。趋跄虽入笑，风味极可人。忆观淮南夜，火攻不及晨。横行葭苇中，不自贵其身。谁怜一网尽，大去河伯民。鼎司费万钱，玉食罗常珍。吾评扬州贡，此物真绝伦。","dynasty":"宋代","title":"次韵师厚食蟹"}
{"author":"黄庭坚","content":"藤树谁知先後生，万年相倚共枯荣。层台定自有天地，鼻祖已来传父兄。虎豹文章藏雾雨，龙蛇头角听雷声。何时暂取苍烟策，献与本朝优老成。","dynasty":"宋代","title":"次韵和台源诸篇九首之灵寿台"}
{"author":"黄庭坚","content":"圣学相期沧海头，当时各倚富春秋。班扬文字初无意，滕薛功名自不优。焦尾朱弦非众听，南山白石使人愁。传声为向扬州问，相忆犹能把酒不。","dynasty":"宋代","title":"次韵寄蓝六在广陵"}
{"author":"黄庭坚","content":"荔枝，常以遗生。故戏及之自见来，虚过却、好时好日。这訑尿粘腻得处煞是律。据眼前言定，也有十分七八。冤我无心除告佛。管人闲底，且放我快活{得彳口}。便索些别茶只待，又怎不过偎花映月。且与一班半点，只怕你没丁香核。","dynasty":"宋代","title":"望远行"}
{"author":"黄庭坚","content":"冶百链之金，而中黄钟之宫。琢无瑕之玉，而成夜光之璧。可用飨帝，可用活国。师旷不世而无闻，韫椟藏之而无闷。士亦何得於山林，元勋而荩谷也故肥遯。","dynasty":"宋代","title":"李冲元真赞"}
{"author":"黄庭坚","content":"人间风日不到处，天上玉堂森宝书。想见东坡旧居士，挥毫百斛泻明珠。我家江南摘云腴，落硙霏霏雪不如。为公唤起黄州梦，独载扁舟向五湖。","dynasty":"宋代","tags":"咏物","title":"双井茶送子瞻"}
{"author":"黄庭坚","content":"法云大士，天骨岩岩。如来津梁，我实荷担。手捉日月，断取庄严。国土入此佛土，位置城南。有目无目，疑圣疑凡。击大雷霆，布洒甘露。大圆镜中，慈悲威怒。维此象法，依正法住。後二百岁，亦莫予敢每。谁为请主，世界主女。","dynasty":"宋代","title":"法云秀禅师真赞"}
{"author":"黄庭坚","content":"倦客西来厌马鞍，为予休辔小长安。陈遵投辖情何厚，王粲登楼兴未阑。雪压群山晴後白，月临千里夜深寒。少留待我同归去，洛下林中斫钓竿。","dynasty":"宋代","title":"呈王明复陈季张"}
{"author":"黄庭坚","content":"人生俱行役，何能如聚鹿。浮楂在江湖，邂逅一相触。天边数年别，故人有陈叔。谁云区区叶，车马肯来辱。清樽听夜语，常灺三四烛。剧谈连古今，天汉泻崖谷。高材叹加壮，所向动乖俗。我官尘土闲，强折腰不曲。饱饭逐人行，君来方拭目。汝颖无奇士，仆夫催结束。嗟如秋窗晖，来少去苦速。蚤吾接雍容，爱德心不足。岁晚托懿亲，清义乃愈笃。落日送河梁，鸣蝉度乔木。岁寒赠君何，唯有南溪竹。","dynasty":"宋代","title":"送陈季常归洛"}
{"author":"黄庭坚","content":"建鼓求亡子，原非入耳歌。除去绿绮尘，水深山峨峨。满堂悦秦声，君独用此何。平分感秋节，空阔湛金波。定夜百虫息，高论听悬河。执揽北斗柄，斟酌四时和。破屋仰见星，得子喜且多。危柱无安弦，野水自盈科。成道在礼乐，成山在丘阿。收此桑榆景，相从寄琢磨。开怀溟海阔，百怪出蛟鼍。闭藏愿自爱，惊人取谴诃。","dynasty":"宋代","title":"定交诗二首效鲍明远体呈晁无咎"}
{"author":"黄庭坚","content":"雷行万物春，天震而地撼。闭塞成冬冰，楚越自肝胆。貂狐谅柔温，藜藿自羹糁。相思牛羊下，城鼓寒紞紞。","dynasty":"宋代","title":"和答魏道辅寄怀十首"}
{"author":"黄庭坚","content":"秀眉广宇，不如鲁山。槁项黄馘，不如漆园。韬光匿名，将在双井。谈玄说妙，热谩两川。枯木突兀，死灰不然。虚舟送物，成百漏船。","dynasty":"宋代","title":"张大同写予真请自赞"}
{"author":"黄庭坚","content":"云梦泽南君子泉，水无名字托人贤。两苏翰墨相为重，未刻他山世已传。","dynasty":"宋代","title":"题君子泉"}
{"author":"黄庭坚","content":"汤沐冰肌照春色，海牛压帘风不开。直言红尘无路入，犹傍蜂须蝶翅来。","dynasty":"宋代","title":"效王仲至少监咏姚花用其韵四首"}
{"author":"黄庭坚","content":"客愁非一种，历乱如蜜房。食甘念慈母，衣绽怀孟光。我家犹北门，王子渺湖湘。寄书无雁来，衰草漫寒塘。故人哀王孙，交味耐久长。置酒相暖热，惬于冬饮汤。吾侪痴绝处，不减顾长康。得闲枯木坐，冷日下牛羊。坐有稻田衲，颇薰知见香。胜谈初亹亹，修绠汲银床。声名九鼎重，冠盖万夫望。老禅不挂眼，看蜗书屋梁。韵与境俱胜，意将言两忘。出门事衮衮，斗柄莫昂昂。月色丽双阙，雪云浮建章。苦寒无处避，惟欲酒中藏。","dynasty":"宋代","title":"次韵答叔原会寂照房呈稚川"}
{"author":"黄庭坚","content":"钓筑收贤辅，天人与圣能。辉光唐六典，度越汉中兴。百世神宗庙，千秋永裕陵。帝乡无马迹，空望白云乘。","dynasty":"宋代","title":"神宗皇帝挽词三首"}
{"author":"黄庭坚","content":"兰楫桂为舟，大江可远游。坚车无良马，出门败吾辀。一身交万物，用我未易周。安得柳下惠，穷年与之游。","dynasty":"宋代","title":"放言十首其四"}
{"author":"黄庭坚","content":"见来两个宁宁地。眼厮打、过如拳踢。恰得尝些香甜底。苦杀人、遭谁调戏。腊月望州坡上地。冻著你、影村鬼。你但那些一处睡。烧沙糖、管好滋味。","dynasty":"宋代","title":"鼓笛令"}
{"author":"黄庭坚","content":"漠庭数遣林牙使，羌种来窥雁塞耕。壮士看天思上策，月边鸣笛为谁横。","dynasty":"宋代","title":"和谢公定河朔漫成八首"}
{"author":"黄庭坚","content":"杨君清渭水，自流浊泾中。今年贫到骨，豪气似元龙。男儿生世间，笔端吐白虹。何事与秋萤，争光蒲苇丛。","dynasty":"宋代","title":"次韵杨明叔见饯十首"}
{"author":"黄庭坚","content":"丽姬封人子，弄影爱朝日。晋国始得之，泣涕甘首疾。忧危与安乐，一生谁能必。同床食刍豢，乃悔沾襟失。","dynasty":"宋代","title":"次韵晁元忠西归十首"}
{"author":"黄庭坚","content":"碧窗凉簟唯便睡，露井无尘荫绿槐。梦入醉乡犹病渴，辘轳声到枕边来。","dynasty":"宋代","title":"杂诗七首"}
{"author":"黄庭坚","content":"诗来清吹拂衣巾，句法词锋觉有神。今日相看青眼旧，他年肯作白头新。文如雾豹容窥管，气似灵犀可辟尘。慙愧相期在台省，无心枯木岂能春。","dynasty":"宋代","title":"次韵奉答文少激推官纪赠二首"}
{"author":"黄庭坚","content":"盗跖人肝常自饱，首阳薇蕨向来饥。谁能著意知许事，且为元长食蛤蜊。","dynasty":"宋代","title":"戏赠世弼用前韵"}
{"author":"黄庭坚","content":"鲁中狂士邢尚书，本意扶日上天衢。惇夫若在镌此老，不令平地生崎岖。","dynasty":"宋代","title":"病起荆江亭即事十首其十"}
{"author":"黄庭坚","content":"弃置锄犁就车马，从来计出古人下。尘埃好在三尺桐，不疑万世期子野。明经使者著书郎，风雨乘馹忘夙夜。回车过门问无恙，何意深巷勤长者。圣师之後盖多贤，领略世故有余暇。白面长身虽不见，好古发愤尚类也。自然身如警露鹤，每先鸣鸡整初驾。北行河决所至郡，肃肃王命哀鳏寡。力排滹沱避城郭，深泽疲民且田舍。贾生三策藏胸中，羿矢百中不虚舍。行归定拜关内侯，但赐黄金恐非价。","dynasty":"宋代","title":"次韵孔四著作早行"}
{"author":"黄庭坚","content":"解衣卧相语，涛波夜掀床。十年身百忧，险阻心已降。涉旬风更雨，宿昔烛生光。衾帱无端冷，明月一船霜。","dynasty":"宋代","title":"庭坚得邑太和六舅按节出同安邂逅于皖公溪口"}
{"author":"黄庭坚","content":"鸟啼花动却春寒，雨压青旗卷画干。多事今年废诗酒，烦君传语问平安。","dynasty":"宋代","title":"次韵杜仲观二绝其一"}
{"author":"黄庭坚","content":"金玉堂中寂寞人，仙班时得共朝真。两宫无事安磐石，万国归心有老臣。家酿可供开口笑，侍儿工作捧心颦。醉乡乃是安身处，付与升平作幸民。","dynasty":"宋代","title":"同子瞻和赵伯充团练"}
{"author":"黄庭坚","content":"兀然无事无改换，无事何须论一段。真心无散乱，他事不须断。过去已过去，未来何用算。兀然无事何曾有，人唤向外觅工夫，总是痴顽汉。粮不蓄一粒，逢饭但知骂。世间多事，人事相趁，浑不及我，不乐生天，亦不受福田。饥来一钵饭，困来展脚眠。愚人以为笑，智者谓之然。非愚亦非智，不是玄中玄。要去如是去，要住如是住。身披一破衲，脚著娘生袴。多言复多语，由来反相误。若欲度众生，无过且自度。莫漫求真佛，真佛不可见。妙性及灵台，何曾受薰链。心是无事心，面是娘生面。劫石可动摇，个中无改变。无事何须读文字，削除人我本，冥合个中意。削除人我本，冥合个中意。种种劳筋骨，不如林下睡兀兀。举头见日出，乞饭从头律。将功用功，展转冥蒙。取即不得，不取自通。吾有一言，绝虑忘缘，巧说不得用心传。更有一语，无过直与。细极毫末，大无方所。本自圆成，不劳机杼。世事悠悠，不如山丘。青松蔽日，碧涧常秋。山云当幕，夜月为勾。卧藤萝下，块石枕头。不朝天子，岂羡王侯。生死无虑，更复何忧。月水无形，我常只宁。万法皆尔，本自无生。兀然无事坐，春来草自青。","dynasty":"宋代","title":"法语"}
{"author":"黄庭坚","content":"探请东皇第一机，水边风日笑横枝。鸳鸯浮弄婵娟影，白鹭窥鱼凝不知。","dynasty":"宋代","title":"刘邦直送早梅水仙花四首"}
{"author":"黄庭坚","content":"山回路转水深深，欲问津头谷鸟吟。隔岸野花随意发，小蹊犹忆去年寻。","dynasty":"宋代","title":"观化十五首其三"}
{"author":"黄庭坚","content":"飞盖相追随，携手共行乐。我有一樽酒，聊厚不为薄。珍木郁苍苍，众鸟欣有托。密竹使迳迷，初篁包绿箨。有渰兴南岑，森森散雨足。万物生光辉，夕阳暧平陆。蚕月观时暇，振衣聊踯躅。沈迷簿领书，未尝废邱壑。王度日清夷，镇俗在简约。人生非金石，亲友多零落。漆园有傲吏，君平独寂寞。所愿从之游，逝者如可作。","dynasty":"宋代","title":"同吉老饮清平戏作集句"}
{"author":"黄庭坚","content":"淤泥解作白莲藕，粪壤能开黄玉花。可惜国香天不管，随缘流落小民家。","dynasty":"宋代","title":"次韵中玉水仙花二首其二"}
{"author":"黄庭坚","content":"薛侯笔如椽，峥嵘来索敌。出门决一战，莫见旗鼓迹。令严初不动，帐下闻吹笛。乍奔水上军，拔帜入赵壁。长驱剧崩摧，百万俱辟易。子於风雅闲，信矣强有力。天材如升斗，吾恨付与窄。揽物能微吟，假借少储积。山城坐井底，闻见更苦僻。子非知音耶，何不指瑕谪。","dynasty":"宋代","title":"次韵答薛乐道"}
{"author":"黄庭坚","content":"螺甲割昆仑耳，香材屑鹧鸪斑。欲雨鸣鸠日永，下帷睡鸭春闲。","dynasty":"宋代","title":"有惠江南帐中香者戏答六言二首"}
{"author":"黄庭坚","content":"洪河壮观游，太府佳友朋。春色挽我出，东风如引绳。昏昏版筑气，王事始繁兴。大堤如连山，小堤如冈陵。增卑更培薄，万杵何登登。忆昨河失道，平原鱼可罾。田莱人未复，疮大国方惩。忽念耒耜闲，为民保丘塍。百县伐鼛出，夜半废曲肱。吾侪愧禄廪，游衍事鞍乘。晁子汉公孙，新去司马丞。出干大农部，才术见嗟称。我坐广文舍，七年读书灯。结发入场屋，肯谓河难凭。尔来触事短，痴甚霜前蝇。世味极淡薄，不了人爱憎。惟得一卮酒，尚能别淄渑。所以对樽俎，未曾闻斗升。酌我良已多，狂言恐侵陵。暮云吞落日，归鸟求其朋。冷官仆马瘦，及门鼓腾腾。","dynasty":"宋代","title":"同尧民游灵源庙廖献臣置酒用马陵二字赋诗二"}
{"author":"黄庭坚","content":"命轻人鮓瓮头船，日瘦鬼门关外天。北人堕泪南人笑，青壁无梯闻杜鹃。","dynasty":"宋代","title":"梦李白诵竹枝词三叠"}
{"author":"黄庭坚","content":"八月梨枣红，绕墙风自落。江南风雨余，未觉衣衾薄。壁虫忧寒来，催妇织衣著。荒畦杞菊花，犹用充羹臛。连日无酒饮，令人风味恶。颇似扬子云，家贫官落魄。忽闻輶轩书，涩读劳辅齶。虚堂漏刻间，九土可领略。愿多载酒人，喜我识字博。设心更自笑，欲过屠门嚼。往时抱经纶，待价一丘壑。卜师非熊罴，梦相解靡索。所欲吾未奢，傥使耕可获。今年美牟麦，厨馔丰饼飥。摩挲腹中书，安知非糟粕。","dynasty":"宋代","title":"读方言"}
{"author":"黄庭坚","content":"汉得洮州箭有神，斩关禽敌不逡巡。将军快上屯田计，要纳降胡十万人。","dynasty":"宋代","title":"次韵游景叔闻洮河捷报寄诸将四首"}
{"author":"黄庭坚","content":"稽首具六波罗密，稽首得无生法忍。稽首佛敕久住世，稽首救世不倦者。天上人间福田施，心无高下依佛慧。遍与有情作功德，故受孔雀堕尾供。","dynasty":"宋代","title":"南山罗汉赞十六首"}
{"author":"黄庭坚","content":"庆州自不恶，藉甚载声华。忠义可无憾，公今有世家。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"前湖後湖水，初夏半夏凉。夜阑乡梦破，一雁度衡阳。","dynasty":"宋代","title":"荆州即事药名诗八首"}
{"author":"黄庭坚","content":"平生治狱有阴功，忠孝临民父母同。赣上樵夫谈卓令，宣城老吏识于公。","dynasty":"宋代","title":"叔父给事挽词十首"}
{"author":"黄庭坚","content":"百丈峰头开古镜。马驹踏杀重苏醒。接得古灵心眼净。光炯炯。归来藏在袈裟影。好个佛堂佛不圣。祖师沈醉犹看镜。却与斩新提祖令。方猛省。无声三昧天皇饼。","dynasty":"宋代","title":"渔家傲"}
{"author":"黄庭坚","content":"昭觉堂中有道人，龙吟虎啸随风云。雨花经席冷如铁，一縢日转十二轮。宝胜蓬蒿荒小院，埋没醯罗三只眼。个是江南五味禅，更往参寻莫担板。","dynasty":"宋代","title":"送昌上座归成都"}
{"author":"黄庭坚","content":"猛虎倚山号，强梁不敢前。失身槛穽间，摇尾乞人怜。男子要身在，万金自保全。云黄雉兔伏，霜鹘莫空拳。","dynasty":"宋代","title":"和答魏道辅寄怀十首"}
{"author":"黄庭坚","content":"夺得胡儿马便休，休嗟李广不封侯。分明射得南山虎，子细看来是石头。","dynasty":"宋代","title":"题永首座庵颂"}
{"author":"黄庭坚","content":"鱼去游濠上，鸮来止坐隅。吉凶终我在，忧乐与生俱。决定不是物，方名大丈夫。今观由也果，老子欲乘桴。","dynasty":"宋代","title":"次韵杨明叔四首其一"}
{"author":"黄庭坚","content":"啸台有佳人，玄发鉴（上竹下并）珥。登高歌一曲，听者倾城市。门无行媒迹，草木倚憔悴。人物方眇然，谁能委圭币。","dynasty":"宋代","title":"寄尉氏仓官王仲弓"}
{"author":"黄庭坚","content":"清扬巧笑倾人城，骄气矜色增我慢。无始时来生死趣，八万苦业所依止。皮肤落尽露拴索，一切虚诳法现前。不见全牛可下刀，无垢光明本三昧。","dynasty":"宋代","title":"枯骨颂"}
{"author":"黄庭坚","content":"老忆夷门老将，当年许我忘年。博学似刘子政，清诗如孟浩然。","dynasty":"宋代","title":"和东坡送仲天贶王元直六言韵五首"}
{"author":"黄庭坚","content":"林中破笑派雪雨，不著世间笑粉尘。覆入晓风香满袖，无人同咏一枝春。","dynasty":"宋代","title":"北园步折梅寄君庸"}
{"author":"黄庭坚","content":"城南城北看桃李，依倚年华。杨柳藏鸦。又是无言飐落花。春风一面长含笑，偷顾羞遮。分付谁家。把酒花前试问他。","dynasty":"宋代","title":"采桑子"}
{"author":"黄庭坚","content":"诗就金声玉振，书成虿尾银钩。已作青云直上，何时散发沧洲。","dynasty":"宋代","title":"题子瞻书诗後"}
{"author":"黄庭坚","content":"人言贫在家，殊胜富作客。鸡栖牛羊下，君子亦安息。千里求明师，赢粮从事役。学问非物外，室虚生纯白。","dynasty":"宋代","title":"次韵晁元忠西归十首"}
{"author":"黄庭坚","content":"锁江亭上一樽酒，山自白云江自横。李侯短褐有长处，不与俗物同条生。经术貂蝉续狗尾，文章瓦釜作雷鸣。古来寒士但守节，夜夜抱关听五更。","dynasty":"宋代","title":"再次韵兼简履中南玉三首"}
{"author":"黄庭坚","content":"病癖无堪吾懒书，交亲情分岂能疏。深惭烟际两鸿雁，遗我罾中双鲤鱼。故国青山长极眼，今年白发不胜梳。几时得计休官去，笋叶裹茶同趁虚。","dynasty":"宋代","title":"辱粹道兄弟寄书久不作报以长句谢不敏"}
{"author":"黄庭坚","content":"势压湖南可长雄，胸吞云梦略从容。北船未尝睹巨丽，复阁重楼天际逢。","dynasty":"宋代","title":"鄂州南楼书事四首"}
{"author":"黄庭坚","content":"好赋梁王在日边，重帘复幕锁神仙。莫因酒病疏桃李，且把春愁付管弦。愚智相悬三十里，荣枯同有百余年。及身强健且行乐，一笑端须直万钱。","dynasty":"宋代","title":"寄怀公寿"}
{"author":"黄庭坚","content":"春将国艳熏花骨，日借黄金缕水纹。","dynasty":"宋代","title":"残句：春将国艳熏花骨"}
{"author":"黄庭坚","content":"茅堂索索秋风发，行绕空庭紫苔滑。蛙号池上晚来雨，鹊转南枝夜深月。翻手覆手不可期，一死一生交道绝。湖水无端浸白云，故人书断孤鸿没。","dynasty":"宋代","title":"秋怀二首其二"}
{"author":"黄庭坚","content":"石蕴璵璠，山得其来之泽。木无牺象，天开不材之祥。屹金炉之突兀，其山海之来翔。然以明哲之火，熏以忠信之香。俯仰一时，非智所及；付与万世，其存者长。","dynasty":"宋代","title":"岩下放言五首之博山台"}
{"author":"黄庭坚","content":"往日三语掾，解道将无同。我观李校书，超迈有古风。谈道屡入微，闭门长蒿蓬。谁能赏远韵，太守似安丰。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"赠我新诗许指瑕，令人失喜更惊嗟。清於夷则初秋律，美似芙蓉八月花。采菲直须论下体，链金犹欲去寒沙。唐朝韩老夸张籍，定有云孙作世家。","dynasty":"宋代","title":"谢仲谋示新诗"}
{"author":"黄庭坚","content":"少游醉卧古藤下，谁与愁眉唱一杯。解作江南断肠句，只今唯有贺方回。","dynasty":"宋代","tags":"友谊，赞美，怀念，友人","title":"寄贺方回"}
{"author":"黄庭坚","content":"缺月欲峥嵘，鸣鸡有期信。征人催夙驾，客梦未渠尽。野荒多断桥，河冻无裂璺。羸马踏冰翻，疑狐触林遁。清风荡初日，乔木啭幽韵。崧高忽在眼，岌峨临数郡。玄云默垂空，意有万里润。寒暗不成雨，卷怀就肤寸。观象思古人，动静配天运。物来斯一时，无得乃至顺。凉暄但循环，用舍谁喜愠。安得忘言者，与讲齐物论。","dynasty":"宋代","title":"晓起临汝"}
{"author":"黄庭坚","content":"庆州名父子，忠勇横八区。许身如稷契，初不学孙吴。荷戈去防秋，面皱鬓欲疏。虽折千里冲，岂若秉事枢。","dynasty":"宋代","title":"和邢惇夫秋怀十首"}
{"author":"黄庭坚","content":"江静明花竹，山空响管弦。风生学士尘，云绕令君筵。百越余生聚，三吴远接连。庖霜刀落鱠，执玉酒明船。叶县飞来舄，壶公谪处天。酌时多暴谑，舞短更成妍。唯我孤登览，观诗未究宣。空余五字赏，文似两京然。医是肱三折，官当岁九迁。老夫看镜罢，衰白敢争先。","dynasty":"宋代","title":"次韵廖明略同吴明府白云亭宴集"}
{"author":"黄庭坚","content":"志欲收九族，别离乃同生。谁能成此意，惟有孔方兄。","dynasty":"宋代","title":"十四弟归洪州赋莫如兄弟四章赠行"}
{"author":"黄庭坚","content":"落日塞垣路，风劲戛貂裘。翩翩数骑闲猎，深入黑山头。极目平沙千里，惟见雕弓白羽，铁面骏骅骝。隐隐望青冢，特地起闲愁。汉天子，方鼎盛，四百州。玉颜皓齿，深锁三十六宫秋。堂有经纶贤相，边有纵横谋将，不减翠蛾羞。戎虏和乐也，圣主永无忧。","dynasty":"宋代","title":"水调歌头·落日塞垣路"}
{"author":"黄庭坚","content":"万里相看忘逆旅，三声清泪落离觞。朝云往日攀天梦，夜雨何时对榻凉。急雪脊令相并影，惊风鸿雁不成行。归舟天际常回首，从此频书慰断肠。","dynasty":"宋代","tags":"赠别，抒情","title":"和答元明黔南赠别"}
{"author":"黄庭坚","content":"三十年来无孔窍，几回得眼还迷照。一见桃花参学了。呈法要，无弦琴上单于调。摘叶寻枝虚半老，看花特地重年少。今后水云人欲晓。非玄妙，灵云合被桃花笑。","dynasty":"宋代","tags":"写人，叙事","title":"渔家傲·三十年来无孔窍"}
{"author":"黄庭坚","content":"藏书万卷可教子，遗金满籯常作灾。能与贫人共年谷，必有明月生蚌胎。山随宴坐图画出，水作夜窗风雨来。观水观山皆得妙，更将何物污灵台。","dynasty":"宋代","tags":"写人，抒怀，旷达","title":"题胡逸老致虚庵"}
{"author":"黄庭坚","content":"山又水，行尽吴头楚尾。兄弟灯前家万里，相看如梦寐。君似成蹊桃李，入我草堂松桂。莫厌岁寒无气味，余生今已矣。","dynasty":"宋代","tags":"兄弟，抒情，悲伤","title":"谒金门·示知命弟"}
{"author":"黄庭坚","content":"见晚情如旧，交疏分已深。舞时歌处动人心。烟水数年魂梦，无处可追寻。昨夜灯前见，重题汉上襟。便愁云雨又难寻。晓也星稀，晓也月西沈。晓也雁行低度，不曾寄芳音。","dynasty":"宋代","title":"喝火令"}
{"author":"黄庭坚","content":"黄落山川知晚秋，小虫催女献功裘。老松阅世卧云壑，挽著沧江无万牛。","dynasty":"宋代","tags":"写景，抒怀，仕途，感慨","title":"秋思寄子由"}
{"author":"黄庭坚","content":"春风吹船著浯溪，扶藜上读《中兴碑》。平生半世看墨本，摩挲石刻鬓成丝。明皇不作苞桑计，颠倒四海由禄儿。九庙不守乘舆西，万官已作鸟择栖。抚军监国太子事，何乃趣取大物为？事有至难天幸耳，上皇蹰蹐还京师。内间张后色可否？外间李父颐指挥。南内凄凉几苟活，高将军去事尤危。臣结春秋二三策，臣甫杜鹃再拜诗。安知忠臣痛至骨，世上但赏琼琚词。同来野僧六七辈，亦有文士相追随。断崖苍藓对立久，冻雨为洗前朝悲。","dynasty":"宋代","tags":"咏史怀古，议论，抒情","title":"书摩崖碑后"}
{"author":"黄庭坚","content":"把我身心，为伊烦恼，算天便知。恨一回相见，百方做计，未能偎倚，早觅东西。镜里拈花，水中捉月，觑著无由得近伊。添憔悴，镇花销翠减，玉瘦香肌。奴儿。又有行期。你去即无妨我共谁。向眼前常见，心犹未足，怎生禁得，真个分离。地角天涯，我随君去。掘井为盟无改移。君须是，做些儿相度，莫待临时。","dynasty":"宋代","title":"沁园春"}
{"author":"黄庭坚","content":"世间好事。恰恁厮当对。乍夜永，凉天气。雨稀帘外滴，香篆盘中字。长入梦，如今见也分明是。欢极娇无力，玉软花欹坠。钗罥袖，云堆臂。灯斜明媚眼，汗浃瞢腾醉。奴奴睡，奴奴睡也奴奴睡。","dynasty":"宋代","title":"千秋岁"}
{"author":"黄庭坚","content":"海上有人逐臭，天生鼻孔司南。但印香严本寂，不必丛林遍参。","dynasty":"宋代","title":"有闻帐中香以为熬蝎者戏用前韵二首其一"}
{"author":"黄庭坚","content":"日月行当寿星纪，仙人初出阆风时。欲将何物献寿酒，天上千秋桂一枝。","dynasty":"宋代","title":"酌姨母崇德君寿酒"}
{"author":"黄庭坚","content":"昏昏迷簿领，勿勿贵晷景。尝尽身百忧，迄无田二顷。喜从吾宗游，九里河润永。呼儿跪酒樽，戒妇馔汤饼。老夫何取焉，君悦瓮盎瘿。","dynasty":"宋代","title":"次前韵寄润父"}
{"author":"黄庭坚","content":"横槊不为万骑先，传杯把笔过年年。怀中黄石闲三略，道上青旗漫百篇。","dynasty":"宋代","title":"戏答仇梦得承制二首"}
{"author":"黄庭坚","content":"贫贱难安处，别离更增悲。经营动北征，慈母待春衣。短菙驱瘦马，青草牧中嘶。送行不知远，可忍独归时。太华物华春，街柳啭黄鹂。九衢生紫烟，到家使人迷。知音者谁子，倦客无光辉。王侯不可谒，秣马兴言归。岂无他人游，不如我埙箎。陈书北窗下，此自有余师。","dynasty":"宋代","title":"送伯氏入都"}
{"author":"黄庭坚","content":"乙丑越洞庭，丙寅渡青草。似为神所怜，雪上日杲杲。我虽贫至骨，犹胜杜陵老。忆昔上岳阳，一饭从人讨。行矣勿迟留，蕉林追獦獠。","dynasty":"宋代","title":"过洞庭青草湖"}
{"author":"黄庭坚","content":"武昌赤壁吊周郎，寒溪西山寻漫浪。忽闻天上故人来，呼船凌江不待饷。我瞻高明少吐气，君亦欢喜失微恙。年来鬼崇覆三豪，词林根柢颇摇荡。天生大材竟何用，只与千古拜图像。张侯文章殊不病，历险心胆原自壮。汀洲源雁未安集，风雪牖户当塞向。有人出手办兹事，正可隐几穷诸妄。经行东坡眠食地，拂拭宝墨生楚怆。水清石见君所知，此是吾家秘密藏。","dynasty":"宋代","title":"次韵文潜"}
{"author":"黄庭坚","content":"风雨去家行，手龟面黧黑。屠龙非世资，学问求自得。我思脊令诗，同飞复同息。兄弟无相远，急难要羽翼。","dynasty":"宋代","title":"次韵晁元忠西归十首"}
{"author":"黄庭坚","content":"十年华屋网蛛尘，大旆重来一日新。五凤楼前修造手，个中余刃亦精神。","dynasty":"宋代","title":"南楼画阁观方公悦二小诗戏次韵"}
{"author":"黄庭坚","content":"迎燕温风旎旎，润花小雨斑斑。一炷烟中得意，九衢尘里偷闲。","dynasty":"宋代","title":"子瞻继和复答二首"}
{"author":"黄庭坚","content":"上党良家子，挽强如屈肘。三十学春秋，岂为莎车首。谁言冯光禄，不如甘延寿。虽无千户封，乃得六龙友。","dynasty":"宋代","title":"咏伯时画冯奉世所获大宛象龙图"}
{"author":"黄庭坚","content":"荔枝滩上留千骑，桃李阴繁。燕寝香残。画戟森森镇八蛮。永康又得风流守，管领江山。少讼多闲。烟霭楼台舞翠鬟。","dynasty":"宋代","title":"采桑子（送彭道微使君移知永康军）"}
{"author":"黄庭坚","content":"高丽条脱琱红玉，逻逤琵琶捻绿丝。蛛网屋煤昏故物，此生惟有梦来时。","dynasty":"宋代","title":"和陈君仪读太真外传五首"}
{"author":"黄庭坚","content":"云梦泽南君子泉，水无名字托人贤。两苏翰墨相为重，未刻他山世已传。","dynasty":"宋代","title":"题君子泉"}
{"author":"黄庭坚","content":"达摩从西来，不受梁武衬。却面少林墙，衣钵一万贯。","dynasty":"宋代","title":"玉泉长老不受承天衬因作颂"}
{"author":"黄庭坚","content":"江都克家才，万卷书插架。愿言渠出仕，从舅问耕稼。谁云濒老境，此子即长夜。归欤淼前期，莳橘锄甘蔗。","dynasty":"宋代","title":"庭坚得邑太和六舅按节出同安邂逅于皖公溪口风雨阻留十日对榻夜语因咏谁知风雨夜复此对床眠别后觉其五"}
{"author":"黄庭坚","content":"络纬惊秋鸣唧唧，美人停灯中夜织。回文中有白头吟，人生难得相知心。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白紵四时歌"}
{"author":"黄庭坚","content":"封掌丝纶罢记言，职亲黄屋傍尧轩。雁行飞上犹回首，不受青云富贵吞。","dynasty":"宋代","title":"子瞻去岁春侍立迩英子由秋冬间相继入侍作诗"}
{"author":"黄庭坚","content":"泾流不浊渭，种桃无李实。养心去尘缘，光明生虚室。","dynasty":"宋代","title":"颐轩诗六首"}
{"author":"黄庭坚","content":"暮雨濛阶砌。漏渐移、转添寂寞，点点心如碎。怨你又恋你。恨你惜你。毕竟教人怎生是。前欢算未已。奈向如今愁无计。为伊聪俊，销得人憔悴。这里诮睡里。梦里心里。一向无言但垂泪。","dynasty":"宋代","title":"归田乐引"}
{"author":"黄庭坚","content":"仇侯能骑矍铄马，席上亦赋竞病诗。玄冬未雷苍蛇卧，玉山无年天马饥。三天荷戈对摇落，十倍乞弟亦可缚。何如万骑出河西，捕取弄兵黄口儿。","dynasty":"宋代","title":"戏答仇梦得承制"}
{"author":"黄庭坚","content":"纸窗惊吹玉蹀躞，竹砌碎撼金琅璫。兰缸有泪风飘地，遥夜无人月上廊。愁思起如独绪茧，归梦不到合懽床。少年多事意易乱，诗律坎坎同寒螿。","dynasty":"宋代","title":"和仲谋夜中有感"}
{"author":"黄庭坚","content":"公移猥甚业生笋，讼牒纷如蜜分窠。少得曲肱成梦蝶，不堪衙吏报鸣鼍。已荒里社田园了，可奈春风桃李何。想见宜春贤太守，无书来问病维摩。","dynasty":"宋代","title":"寄袁守廖献卿"}
{"author":"黄庭坚","content":"穷秋漫漫蒹葭雨，裋褐休休白发翁。范子归来思狡兔，吕公何意兆非熊。渔收亥日妻到市，醉卧水痕船信风。四海租庸人草草，太平长在碧波中。","dynasty":"宋代","title":"古渔父"}
{"author":"黄庭坚","content":"北海樽中忘日月，南山雾里晦文章。清朝不上九卿列，白发归来三径荒。车辙马蹄疏市井，花光竹影照门墙。人间荣辱无来路，万顷风烟一草堂。","dynasty":"宋代","title":"和吕秘丞"}
{"author":"黄庭坚","content":"修水浓青，新条淡绿，翠光交映虚亭。锦鸳霜鹭，荷径拾幽苹。香渡栏干屈曲，红妆映、薄绮疏棂。风清夜，横塘月满，水净见移星。堪听。微雨过，CE3F姗藻荇，琐碎浮萍。便移转，胡床湘簟方屏。练霭鳞云旋满，声不断、檐响风铃。重开宴，瑶池雪沁，山露佛头青。","dynasty":"宋代","title":"满庭芳"}
{"author":"黄庭坚","content":"簇簇深红间浅红，苦才多思是春风。千村万落花相照，尽日经行锦绣中。","dynasty":"宋代","title":"行迈杂篇六首"}
{"author":"黄庭坚","content":"缓辔松阴不起尘，岚山经雨一番新。遥知数夜寻山宿，便是全家避世人。落日已迷烟际路，飞花还报洞中春。可怜不更寻源入，若见刘郎想问秦。","dynasty":"宋代","title":"和答刘太博携家游庐山见寄"}
{"author":"黄庭坚","content":"饥渴随时用，悲欢触事真。十方无壁落，中有昔怨人。","dynasty":"宋代","title":"赠嗣直弟颂十首"}
{"author":"黄庭坚","content":"金石不随波，松竹知岁寒。冥此芸芸境，回向自心观。","dynasty":"宋代","title":"颐轩诗六首"}
{"author":"黄庭坚","content":"黄公山下黄鸡秋，持节恤刑曾少休。小人负弩得开道，扫叶张饮林岩幽。相传有石非地产，列仙持来自罗浮。酒酣步出云雨上，南抚方城西嵩丘。林端乃见石空洞，猛兽贔屭踞上头。鸟道兔迒谋挽致，万牛不动五丁愁。道家蓬莱见仙伯，我亦洗湔与清流。探囊赠研颇宜墨，近出黄山非远求。乃知此山自才美，物欲致用当穷搜。迷邦故令成器晚，不琢元非匠石羞。","dynasty":"宋代","title":"次韵李之纯少监惠砚"}
{"author":"黄庭坚","content":"平生治狱有阴功，忠孝临民父母同。赣上樵夫谈卓令，宣城老吏识于公。","dynasty":"宋代","title":"叔父给事挽词十首"}
{"author":"黄庭坚","content":"海风吹落楞伽山，四海禅徒著眼看。一把柳丝收不得，和烟搭在玉栏干。","dynasty":"宋代","title":"吊死心禅师偈"}
{"author":"黄庭坚","content":"早秋明月新圆，汉家戚里生飞将。青骢宝勒，绿沈金锁，曾瞻天仗。种德江南，宣威西夏，合宫陪享。况当年定计，昭陵与子，勋劳在、诸公上。千骑风流年少，暂淹留、莫辜清赏。平坡驻马，虚弦落雁，思临虏帐。遍舞摩围，递歌彭水，拂云惊浪。看朱颜绿鬓，封侯万里，写凌烟像。","dynasty":"宋代","title":"鼓笛慢（黔守曹伯达供备生日）"}
{"author":"黄庭坚","content":"颇知歌舞无窍凿，我心块然如帝江。花里雄蜂雌蛱蝶，同时本自不作双。","dynasty":"宋代","title":"戏答王定国题门两绝句"}
{"author":"黄庭坚","content":"系马著堤柳，置酒临魏城。人贤心故乐，地旷眼为明。十年风烟散，邂逅集此亭。悲欢更世故，谈话及平生。折腰督邮前，勉强不见情。世味曾淡薄，心源留粹精。晴云有高意，阔水无湍声。谁言王安丰，定识阮东平。","dynasty":"宋代","title":"次韵子真会灵源庙池亭"}
{"author":"黄庭坚","content":"山谷青石牛，自负万钧重。八风吹得行，处处是日用。又将十六口，去作宜州梦。苦忆新老人，是我法梁栋。信手斫方圆，规矩一一中。遥思灵源叟，分坐法席共。聊持楚狂句，往作天女供。岭上早梅春，参军慙独弄。","dynasty":"宋代","title":"代书寄翠岩新禅师"}
{"author":"黄庭坚","content":"众真绝妙拥灵君，晓然梦之非纷纭。窗中远山是眉黛，席上榴花皆舞裙。借问琵琶得闻否，灵君色庄妓摇手。两客争棋烂斧柯，一儿坏局君不呵。杏梁归燕语空多，奈此云窗雾阁何。","dynasty":"宋代","title":"记梦"}
{"author":"黄庭坚","content":"万事相寻荣与衰，故人别来鬓成丝。欲知岁晚在何许，唯说山中有桂枝。","dynasty":"宋代","title":"答许觉之惠桂花椰子茶盂二首"}
{"author":"黄庭坚","content":"奉身玉壶冰，立朝朱丝弦。妙质寄郢匠，素心乃林泉。力耕不罪岁，嘉谷有逢年。校书天禄阁，蓺竹老风烟。携提寒泉泓，松煤厌磨研。藉甚在台省，六经勤传笺。谏草蠹穿穴，江湖渺归船。春官酌典礼，日月丽秋天。少也长母家，学海颇寻沿。诸公许似舅，贱子岂能贤。辕驹蒙推挽，官次奉丹铅。新诗先旧物，包送比青毡。缪传黄梅钵，未印少林禅。汲井涤败墨，苍珪谢磨镌。玉蟾泻明滴，要须笔如椽。眷求尽耆德，舅氏且进迁。山龙用补衮，舟楫功济川。当身任百世，旧学不虚捐。私持杀青简，缉缀报餐钱。屡书愿无愧，傥继麟趾篇。","dynasty":"宋代","title":"奉和公择舅氏送吕道人研长韵"}
{"author":"黄庭坚","content":"大父无恙时，刻意教子弟。归扫松楸下，泪我万里涕。","dynasty":"宋代","title":"十四弟归洪州赋莫如兄弟四章赠行其四"}
{"author":"黄庭坚","content":"一笑千金。越样情深。曾共结、合欢罗带，终愿效、比翼纹禽。许多时，灵利惺惺，蓦地昏沈。自从官不容针。直至而今。你共人、女边著子，争知我、门里挑心。记携手，小院回廊，月影花阴。","dynasty":"宋代","title":"两同心"}
{"author":"黄庭坚","content":"浆成乳酒醺人醉，肉截鹅肪上客盘。有核如匏可雕琢，道装宜作玉人冠。","dynasty":"宋代","title":"以椰子小冠送子予"}
{"author":"黄庭坚","content":"夕阳尽处望清闲，想见千岩细菊斑。人得交游是风月，天开图画即江山。","dynasty":"宋代","title":"王厚颂二首"}
{"author":"黄庭坚","content":"山又水，行尽吴头楚尾。兄弟灯前家万里，相看如梦寐。君似成蹊桃李，入我草堂松桂。莫厌岁寒无气味，余生今已矣。","dynasty":"宋代","tags":"兄弟，抒情，悲伤","title":"谒金门·示知命弟"}
{"author":"黄庭坚","content":"春愁如发不胜梳，酒病绵绵困未苏。欲听淳音消妄想，抱琴端为一来无。","dynasty":"宋代","title":"招戴道士弹琴"}
{"author":"黄庭坚","content":"稠花乱叶，到处撩人醉。林下有孤芳，不匆匆、成蹊桃李。今年风雨，莫送断肠红，斜枝倚。风尘里。不带尘风气。微嗔又喜。约略知春味。江上一帆愁，梦犹寻、歌梁舞地。如今对酒，不似那回时，书谩写，梦来空，只有相思是。","dynasty":"宋代","title":"蓦山溪（至宜州作，寄赠陈湘）"}
{"author":"黄庭坚","content":"北苑春风，方圭圆璧，万里名动京关。碎身粉骨，功合上凌烟。尊俎风流战胜，降春睡、开拓愁边。纤纤捧，研膏溅乳，金缕鹧鸪斑。相如，虽病渴，一觞一咏，宾有群贤。为扶起灯前，醉玉颓山。搜搅心中万卷，还倾动、三峡词源。归来晚，文君未寝，相对小窗前。","dynasty":"宋代","title":"洞仙歌其二茶"}
{"author":"黄庭坚","content":"仕宦初不因人，富贵方来逼身。要是出群拔萃，乃成威凤祥麟。","dynasty":"宋代","title":"荆南签判向和卿用予六言见惠次韵奉酬四首"}
{"author":"黄庭坚","content":"岁行辛巳建中年，诸公起废自林泉。王师侧闻陛下圣，抱琴欲奏南风弦。孤臣蒙恩已三命，望尧如日开金镜。但忧衰疾不敢前，眼前黑花耳闻磬。岂如道人山绕门，开轩友此岁寒君。能来作诗赏劲节，家有晓事扬子云。箨龙森森新间旧，父翁老苍孙子秀。但知战胜得道肥，莫问无肉令人瘦。是师胸中抱明月，醉翁不死起自说。竹影生凉到屋椽，此声可听不可传。","dynasty":"宋代","title":"元师自荣州来追送余于泸之江安绵水驿因复用"}
{"author":"黄庭坚","content":"冉冉光阴花柳场，红飘紫落便荐黄。都无畔岸随风去，却是游丝意思长。","dynasty":"宋代","title":"次韵元礼春怀十首"}
{"author":"黄庭坚","content":"吟院虚明如画舫，想成槛外是长江。杜郎忽作扬州梦，雨带风沙打夜窗。","dynasty":"宋代","title":"杜似吟院二首"}
{"author":"黄庭坚","content":"簸船綪缆北风嗔，霜落千林憔悴人。欲问江南近消息，喜君贻我一枝春。","dynasty":"宋代","title":"刘邦直送早梅水仙花四首"}
{"author":"黄庭坚","content":"亭台经雨压尘沙，春近登临意气佳。更喜轻寒勒成雪，未春先放一城花。","dynasty":"宋代","title":"春近四绝句"}
{"author":"黄庭坚","content":"老竹帖妥不作奇，嫩篁翘翘动风枝。是中有目世不知，吾宗落笔风烟随。","dynasty":"宋代","title":"戏题斌老所作两竹梢"}
{"author":"黄庭坚","content":"海上有人逐臭，天生鼻孔司南。但印香严本寂，不必丛林遍参。","dynasty":"宋代","title":"有闻帐中香以为熬蝎者戏用前韵二首其一"}
{"author":"黄庭坚","content":"飘萧阅世等虚舟，难息眼前无此流。满地悲风盘翠竹，半丛寒日破红榴。青山空在衣冠古，白鹤不归宫殿秋。王念平生樽酒地，千年万岁想来游。","dynasty":"宋代","title":"题双凫观"}
{"author":"黄庭坚","content":"北郭子，竹林居。酝玉醴，拨浮蛆。味橘露，色鹅雏。春盎盎，想可(左奭右页)。鱼枕蕉，正阙渠。来问字，傥借书。扫三径，待双鱼。","dynasty":"宋代","title":"玉醴颂"}
{"author":"黄庭坚","content":"不见片时霎，魂梦镇相随著。因甚近新无据，误窃香深约。思量模样忔憎儿，恶又怎生恶。终待共伊相见，与佯佯奚落。","dynasty":"宋代","title":"好事近·不见片时霎"}
{"author":"黄庭坚","content":"未报贾船回。三径荒锄菊卧开。想得邻船霜笛罢，沾衣。不为涪翁更为谁。风力袅萸枝。酒面红鳞惬细吹。莫笑插花和事老，摧颓。却向人间耐盛衰。","dynasty":"宋代","title":"南乡子"}
{"author":"黄庭坚","content":"泾流不浊渭，种桃无李实。养心去尘缘，光明生虚室。","dynasty":"宋代","title":"颐轩诗六首"}
{"author":"黄庭坚","content":"自公返蓬荜，税驾上丘垄。霜露此日悲，松楸千年拱。养雏数毛羽，初不及承奉。康州断肠猿，风枝割永痛。少年不如人，登仕无前勇。发疏齿牙摇，鲸波怒号凶。愿为保家子，敢议世轻重。称觞太夫人，鱼菜赡庖供。","dynasty":"宋代","title":"上冢"}
{"author":"黄庭坚","content":"梅蕊触人意，冒寒闻雪花。遥怜水风晚，片片点汀沙。","dynasty":"宋代","title":"题花光老为曾公卷作水边梅"}
{"author":"黄庭坚","content":"昏昏市井气，呫呫儿女语。禽喧声百种，春作事万绪。人间鸡黍期，天上德星聚。乖离略十年，发白齿龃龉。太史祷衡丘，佐王用貔虎。子云免大夫，草玄空自苦。人生只尔是，付与瓮头醑。","dynasty":"宋代","title":"次韵正仲三丈自衡山返命舍驿过外舅师厚赠答"}
{"author":"黄庭坚","content":"法云大士，天骨岩岩。如来津梁，我实荷担。手捉日月，断取庄严。国土入此佛土，位置城南。有目无目，疑圣疑凡。击大雷霆，布洒甘露。大圆镜中，慈悲威怒。维此象法，依正法住。後二百岁，亦莫予敢每。谁为请主，世界主女。","dynasty":"宋代","title":"法云秀禅师真赞"}
{"author":"黄庭坚","content":"西风脱叶静林柯，浅水扁舟阁半河。落日游鱼穿镜面，中秋明月涨金波。由来白发生无种，岂似青山保不磨。胜事只愁樽酒尽，莫言争奈醉人何。","dynasty":"宋代","title":"河舟晚饮呈陈说道"}
{"author":"黄庭坚","content":"光禄九男君独秀，赋名几与景仁班。淹留州县看恬默，出入风波笑险艰。遗爱蜀中三郡有，退身林下十年闲。山川英气消磨尽，昨日华堂作土山。","dynasty":"宋代","title":"史天休中散挽词"}
{"author":"黄庭坚","content":"秀稻秋风喜太平，独疑连雨未全晴。银蟾似亦无聊赖，默度寒宵嬾吐明。","dynasty":"宋代","title":"承示中秋不见月及悯雨连作恐妨秋成奉次元韵"}
{"author":"黄庭坚","content":"至乐山中，嘉木之樾。有人天游，风云为马，鸥鹭为舟。有诗客李发，字之曰清闲处士。而蜀有豪士王当，以为盖谢敷之流。其清也不登市井之陇，其闲也不齅王公之勾。傲睨万物，逍遥一丘。身与长松共老，名与北斗俱休。涪翁曰名之不称实也久矣，吾子何以是为哉。书潞则失涿，谓鹰则化鸠。故一以我为马，一以我为牛。盖有有其实而不受，亦有无其实而固求者也。常试为吾子道清闲之乎致乎。水之为物，甚寒而极清。郁为坚冰，得温而释，遍利诸生。云之为物，无心而出岫穴。风休雨息，反一无迹。我观古人，以是为则。若夫污泥浊水，与蛙同生，不溷其清。自操井臼，日耕茺徼，未尝不闲。惟有道者能藏於天，吾子何处焉。清闲曰我无所用於世，而从所好。惟水云与之忘老，何敢以为有道。涪翁曰舐痔十乘，曹商自优，非君清流。商财计得白圭，拟国以闲为慝。虽然同一大梦，达者先觉。方在蚁垤，忧乐计校也。世无公孙侨孔仲尼，谁辨梦觉。亦曰举世溷浊，惟我独清。万法本闲，而人自扰扰尔。","dynasty":"宋代","title":"清闲处士颂"}
{"author":"黄庭坚","content":"时子河上园，竹间开栋宇。大儿胜衣冠，小儿丰颊辅。嫁女与朱公，伏腊可称举。发疏虽苍浪，齿嚼未龃龉。鸡栖牛羊下，各自有室处。四墙规摹小，易守若滕莒。舍前花木深，春物丽观睹。舍後曲池蛙，斋堂风月苦。此岂不足欤，叹岁不我与。客宦孤云耳，未知秦吴楚。向来千驷公，果媿一丘土。宁当损轩昂，聊欲效俯伛。时子听然笑，吾已悟仓鼠。少犹守章句，晚实爱农圃。鹊巢最知风，蚁穴识阴雨。世网事谙委，醉乡俗淳古。坐忘两家说，肉坚与肠腐。酒至即使倾，客来敢辞窭。时邀五柳陶，共过三径诩。往在少年场，豪气压颍汝。借令今尚尔，真复难共语。稍知怜麴蘖，渐解等灉濋。朋友半山阿，光阴共行旅。人故义当亲，衣故义当补。飞凫王令尹，期我向君所。君为拂眠床，淹留暮城阻。","dynasty":"宋代","title":"次韵时进叔二十六韵"}
{"author":"黄庭坚","content":"千古人心指下传，杨姝烟月过年年。不知心向谁边切，弹尽松风欲断弦。","dynasty":"宋代","title":"太平州作二首"}
{"author":"黄庭坚","content":"彫陂之水清且泚，屈为印文三百里。呼船载过七十馀，褰裳乱流初不记。竹舆岖𡹄山径凉，仆姑呼妇声相倚。篁中犹道泥滑滑，仆夫惨惨耕夫喜。穷山为吏如漫郎，安能为人作嚆矢。老僧迎谒喜我来，吾以王事笃行李。知民虚实应县官，我宁信目不信耳。僧言生长八十馀，县令未曾身到此。","dynasty":"宋代","title":"彫陂"}
{"author":"黄庭坚","content":"年来高兴满蓴丝，寒薄春风骀荡时。稍见燕脂开杏萼，已闻香雪烂梅枝。老逢乐事心犹壮，病得新诗和更迟。何日联镳向金谷，拟追仙翼到瑶池。","dynasty":"宋代","title":"次韵清虚同访李园"}
{"author":"黄庭坚","content":"万里相看忘逆旅，三声清泪落离觞。朝云往日攀天梦，夜雨何时对榻凉。急雪脊令相并影，惊风鸿雁不成行。归舟天际常回首，从此频书慰断肠。","dynasty":"宋代","tags":"赠别，抒情","title":"和答元明黔南赠别"}
{"author":"黄庭坚","content":"碧天露洗春容净。淡月晓收残晕。花上密烟飘尽。花底莺声嫩。云归楚峡厌厌困。两点遥山新恨。和泪暗弹红粉。生怕人来问。","dynasty":"宋代","title":"桃源忆故人"}
{"author":"黄庭坚","content":"造物成形妙画工，地形咫尺远连空。蛟鼍出没三万顷，云雨纵横十二峰。清坐使人无俗气，闲来当暑起清风。诸山落木萧萧夜，醉梦江湖一叶中。","dynasty":"宋代","title":"次韵和台源诸篇九首之云涛石"}
{"author":"黄庭坚","content":"豪士阻江海，瓜分域中权。真人开关梁，曾不费一弦。六朝妙人物，蔓草萦寒烟。至今哀江南，咏歌在渔船。穷山虎豹穴，磨衲拥高年。青天行日月，坐搅磨蚁旋。身将时共晚，道与世相捐。犹能揽壮观，巨浸朝百川。","dynasty":"宋代","title":"金陵"}
{"author":"黄庭坚","content":"谢公蕴风流，诗作鲍照语。丝虫萦草纸，笔力挟风雨。万里投谏书，石交化豺虎。世方用贤髦，先成泉下土。","dynasty":"宋代","title":"和邢惇夫秋怀十首"}
{"author":"黄庭坚","content":"不二法门无别路，诸方临水不敢渡。鹙子怕沾天女花，花前竹外是谁家。","dynasty":"宋代","title":"维摩诘画赞其二"}
{"author":"黄庭坚","content":"次膺豪健如霜鹘，空拳误挂田犬牙。果输司空城旦作，付与步兵厨人家。野马横郊作凝水，牵牛引竹上寒花。无酒醉公不甚惜，诵公五字使人嗟。","dynasty":"宋代","title":"赠答晁次膺"}
{"author":"黄庭坚","content":"人围庙垣重，鼓作宫漏晓。晨门传放钥，坌入荒庭秒。初如求木猿，稍若安巢鸟。黄炉答拜辱，月淡秋天杳。发题疏疑经，按剑或惊矫。官曹严坐起，迾卒禁纷扰。儇趋蚁争邱，痴坐鹭窥沼。江淮有名翬，专场或孤鷕。袖手深盘礡，乞灵颇澴绕。稚旄半父子，相面多中表。鸿将雁行□，牛舐快犊小。墨泓黦寒云，笔尾撼丛筱。雕虫寄鼻咏，攘略倾耳剽。剖蚌得珠难，扬沙见金少。遗形欹冠屦，忘味弃昫麨。虽挥鲁阳戈，余勇事未了。喧哄遂一空，星河明木杪。","dynasty":"宋代","title":"和冕仲观试进进士"}
{"author":"黄庭坚","content":"建鼓求亡子，原非入耳歌。除去绿绮尘，水深山峨峨。满堂悦秦声，君独用此何。平分感秋节，空阔湛金波。定夜百虫息，高论听悬河。执揽北斗柄，斟酌四时和。破屋仰见星，得子喜且多。危柱无安弦，野水自盈科。成道在礼乐，成山在丘阿。收此桑榆景，相从寄琢磨。开怀溟海阔，百怪出蛟鼍。闭藏愿自爱，惊人取谴诃。","dynasty":"宋代","title":"定交诗二首效鲍明远体呈晁无咎"}
{"author":"黄庭坚","content":"日中一饭蒙头睡，黄叶堆门莫扫除。夜半枕前师子吼，起来烧却野狐书。","dynasty":"宋代","title":"再答并简康国兄弟四首"}
{"author":"黄庭坚","content":"厉廉隅而不刿，故窃比於彭耽之寿。屈曲而有直体，能独立於雪霜之後。伯夷食薇而清，陈仲咽李而瘦。涪翁昼寝，苍龙挂壁。涪翁履危，心如铁石。穷山独行，解两虎争。终不使卞庄乘间，而孺子成名。","dynasty":"宋代","title":"筇竹杖赞"}
{"author":"黄庭坚","content":"诗来清吹拂衣巾，句法词锋觉有神。今日相看青眼旧，他年肯作白头新。文如雾豹容窥管，气似灵犀可辟尘。慙愧相期在台省，无心枯木岂能春。","dynasty":"宋代","title":"次韵奉答文少激推官纪赠二首"}
{"author":"黄庭坚","content":"河清无人待，兰芳无人采。山空露团团，葛蔓石磊磊。世有倾国媒，一笑珠百琲。往时祢处士，颠倒孔北海。","dynasty":"宋代","title":"寄晁元中十首"}
{"author":"黄庭坚","content":"江都克家才，万卷书插架。愿言渠出仕，从舅问耕稼。谁云濒老境，此子即长夜。归欤淼前期，莳橘锄甘蔗。","dynasty":"宋代","title":"庭坚得邑太和六舅按节出同安邂逅于皖公溪口风雨阻留十日对榻夜语因咏谁知风雨夜复此对床眠别后觉其五"}
{"author":"黄庭坚","content":"献纳无虚日，居然迹已陈。清班区玉石，宝历顺星辰。更化思鸣鵙，遗书似获麟。易名无异论，今代两三人。","dynasty":"宋代","title":"司马文正公挽词四首"}
{"author":"黄庭坚","content":"琳宫接丛霄，渌水连翠微。幽花露林薄，好鸟娱清辉。道人勤洒扫，令尹每忘归。孝慈民父母，虎去蝗退飞。来思僚友同，歌舞醉红衣。定知与民乐，吏瘦吾民肥。","dynasty":"宋代","title":"寄题安福李令适轩"}
{"author":"黄庭坚","content":"斋閤寒麝薰，书帙映斜景。偶来樽俎同，延此笑言顷。宫线添尺馀，朝来日未永。一醉解语花，万事画地饼。要似虎头痴，何须樗里瘿。","dynasty":"宋代","title":"饮润父家"}
{"author":"黄庭坚","content":"两祖门中种阴德，名塞四海世有人。诸儿莫断诗书种，解有无双耸搢紳。人间卿相何足道，胸次诗书要不忘。男儿邂逅起屠钓，何如林下日月长。","dynasty":"宋代","title":"赠益阳成之主簿"}
{"author":"黄庭坚","content":"茗椀梦中觉，荷花镜里香。凉生只当处，暑退亦无方。","dynasty":"宋代","title":"和凉轩二首"}
{"author":"黄庭坚","content":"龟以灵故焦，雉以文故翳。本心如日月，利欲食之既。後生玩华藻，照影终没世。安得八紘罝，以道猎众智。","dynasty":"宋代","title":"奉和文潜赠无咎篇末多见及以既见君子云胡不"}
{"author":"黄庭坚","content":"玉堂岑寂网蜘蛛，那复晨妆觐阿姑。绿发朱颜成异物，青天白日闭黄墟。人间近别难期信，地下相逢果有无。万化途中能邂逅，可怜风烛不须臾。","dynasty":"宋代","title":"哀逝"}
{"author":"黄庭坚","content":"用智常恨耄，用决常恨早。推毂天下士，诚心要倾倒。海宇日清明，庙堂勤洒扫。何为陈师道，白发三径草。","dynasty":"宋代","title":"谢公定和二范秋怀五首邀予同作"}
{"author":"黄庭坚","content":"阴阴花柳一百五，吹空白绵乱红雨。已看燕子飞入帘，未有黄莺学人语。斗鸡走狗轻薄儿，衣裾相鲜气相许。半是墦闲醉饱人，还家骄色羞妇女。顾侯邀客出城南，晓蹋天街已尘土。春风游丝人到狂，何况客醉日当午。著作文章名誉早，不愧汉庭御史祖。元城茂宰民父母，境不飞蝗河渡虎。何侯家世看丰碑，墨摹万卷心奇古。颍阴从事江左贤，八咏楼高风月苦。刘郎曾眠武陵源，好在桃花迷虎所。鄙夫漫有腹便便，懒书欲眠谁比数。一笑相懽自难得，看朱成碧更起舞。任他小儿拍手笑，插花走马及严鼓。顾侯三酌似已多，明日花飞奈老何。","dynasty":"宋代","title":"饮城南即事"}
{"author":"黄庭坚","content":"愚者日进，智士日退。象蹋恒河彻底过，大千世界百杂碎。愚人寻文弄章句，更觅中间及内外。","dynasty":"宋代","title":"退堂颂"}
{"author":"黄庭坚","content":"江湖心计不浅，翰墨风流有余。相期乃千载事，要须读五车书。","dynasty":"宋代","title":"戏赠高述六言"}
{"author":"黄庭坚","content":"剪髻宾筵盛，齐眉妇礼闲。谓宜俱白发，忽去作青山。大梦惊蝴蠂，何时识佩环。哀歌行欲绝，丹旐雨斑斑。","dynasty":"宋代","title":"乐寿县君吕氏挽词二首"}
{"author":"黄庭坚","content":"梦蝶真人貌黄槁，篱落逢花须醉倒。雅闻花光能画梅，更乞一枝洗烦恼。扶持爱梅说道理，自许牛头参已早。长眠橘洲风雨寒，今日梅开向谁好。何况东坡成古丘，不复龙蛇看挥扫。我向湖南更岭南，系船来近花光老。叹息斯人不可见，喜我未学霜前草。写尽南枝与北枝，更作千峰倚晴昊。","dynasty":"宋代","title":"花光仲仁出秦苏诗卷思二国士不可复见开卷绝"}
{"author":"黄庭坚","content":"新来曾被眼奚搐。不甘伏。怎拘束。似梦还真，烦乱损心曲。见面暂时还不见，看不足、惜不足。不成欢笑不成哭。戏人目。远山蹙。有分看伊，无分共伊宿。一贯一文跷十贯，千不足、万不足。","dynasty":"宋代","title":"江城子"}
{"author":"黄庭坚","content":"子瞻谪岭南，时宰欲杀之。饱吃惠州饭，细和渊明诗。彭泽千载人，东坡百世士。出处虽不同，风味乃相似。","dynasty":"宋代","tags":"写人，赞美，抒情，苦闷","title":"跋子瞻和陶诗"}
{"author":"黄庭坚","content":"把酒花前欲问溪。问溪何事晚声悲。名利往来人尽老。谁道。溪声今古有休时。且共玉人斟玉醑。休诉。笙歌一曲黛眉低。情似长溪长不断。君看。水声东去月轮西。","dynasty":"宋代","title":"定风波"}
{"author":"黄庭坚","content":"轻风袅断沈烟炷。霏微尽日寒塘雨。残绣没心情。鸟啼花外声。离愁难自制。年少乖盟誓。寂寞掩朱门。罗衣空泪痕。","dynasty":"宋代","title":"菩萨蛮"}
{"author":"黄庭坚","content":"忆昔谪巴蛮。荔子亲攀。冰肌照映柘枝冠。日擘轻红三百颗，一味甘寒。重入鬼门关。也似人间。一双和叶插云鬟。赖得清湘燕玉面，同倚阑干。","dynasty":"宋代","title":"浪淘沙（荔枝）"}
{"author":"黄庭坚","content":"秋水遥岑。妆淡情深。尽道教、心坚穿石，更说甚、官不容针。霎时间，雨散云归，无处追寻。小楼朱阁沈沈。一笑千金。你共人、女边著子，争知我、门里桃心。最难忘，小院回廊，月影花阴。","dynasty":"宋代","title":"两同心"}
{"author":"黄庭坚","content":"樱桃著子如红豆，不管春归。闻道开时。蜂惹香须蝶惹衣。楼台灯火明珠翠，酒恋歌迷。醉玉东西。少个人人暖被携。","dynasty":"宋代","title":"采桑子"}
{"author":"黄庭坚","content":"诗有渊明语，歌无子夜声。论文思见老弥明。坐想罗浮山下、羽衣轻。何处黔中郡，遥知隔晚晴。雨余风急断虹横。应梦池塘春草、若为情。","dynasty":"宋代","title":"南歌子"}
{"author":"黄庭坚","content":"折冲儒墨阵堂堂，书入颜杨鸿雁行。胸中元自有丘壑，故作老木蟠风霜。","dynasty":"宋代","tags":"写人，赞美","title":"题子瞻枯木"}
{"author":"黄庭坚","content":"酒浇胸次不能平，吐出苍竹岁峥嵘。卧龙偃蹇雷不惊，公与此君俱忘形。晴窗影落石泓处，松煤浅染饱霜兔。中安三石使屈蟠，亦恐形全便飞去。","dynasty":"宋代","tags":"赞美，抒情","title":"次韵黄斌老所画横竹"}
{"author":"黄庭坚","content":"鸣鸠乳燕春闲暇。化作绿阴槐夏。寿酒舞红裳，睡鸭飘香麝。醉此洛阳人，佐郡深儒雅。况坐上、玉麟金马。更莫问、莺老花谢。万里相依，千金为寿，未厌玉烛传清夜。不醉欲言归，笑杀高阳社。","dynasty":"宋代","title":"忆帝京（黔州张倅生日）"}
{"author":"黄庭坚","content":"花开岁岁复年年，病眼看花隔晚烟。春去明明红紫落，清风明月是春前。","dynasty":"宋代","title":"观化十五首其十五"}
{"author":"黄庭坚","content":"高秋摇落四十五，清都早霜凋桂丛。纤尘不隔四维净，寒光独照万象中。少年气与节物竞，诗豪酒圣难争锋。桓伊老骥思千里，尚能三弄当清风。广文陋儒嬾於事，浩歌不眠倚梧桐。百忧生火作内热，何时心与此月同。後生晚出不勉学，从汉至今无扬雄。天马权奇大宛种，吾家阿熊风骨耸。言诗已出灵运前，行身未闻孟轲勇。明窗文字不取读，蜘蛛结网尘堆壅。少壮几时夏已秋，待而成人吾木拱。怜汝起予秋月篇，我衰安得笔如椽。但使樽中常有酒，不辞坐上更无毡。把诗问字为汝说，便当侯家歌舞筵。","dynasty":"宋代","title":"和舍弟中秋月"}
{"author":"黄庭坚","content":"廊庙从来不在边，黄扉青琐庆登贤。除书未试回天笔，何意佳城到马前。","dynasty":"宋代","title":"叔父给事挽词十首"}
{"author":"黄庭坚","content":"西风鏖残暑，如用霍去病。疏沟满莲塘，扫叶明竹迳。中有寂寞人，自知圆觉性。心猿方睡起，一笑六窗静。","dynasty":"宋代","title":"又和二首"}
{"author":"黄庭坚","content":"坡陀羸马暮云昏，苦忆兔园高帝孙。子舍芝兰皆可佩，後房桃李总能言。秋千门巷火新改，桑柘田园春向分。病酒相如在行役，梁王谁与共清樽。","dynasty":"宋代","title":"道中寄公寿"}
{"author":"黄庭坚","content":"梅药触人意，绕枝三四旋。玄冥与之笑，青帝不争权。帘晚寿阳醉，云深姑射眠。愁蛾英半落，娇靥菡初圆。短簿吹羌笛，诸郎宴洞天。官栖仇览棘，才拍翰林肩。风力能冰酒，霜威欲折绵。锦衾寒有恨，花信远难传。饮罢钟催晓，诗成律换年。余香勤管领，莫厌屡中贤。","dynasty":"宋代","title":"次韵和魏主簿"}
{"author":"黄庭坚","content":"一筇九节添行李，用得人间处处尊。只要上山行饱饭，莫将风雪打人门。","dynasty":"宋代","title":"再答静翁并以筇竹一枝赠行四首"}
{"author":"黄庭坚","content":"少游醉卧古藤下，谁与愁眉唱一杯。解作江南断肠句，只今唯有贺方回。","dynasty":"宋代","tags":"友谊，赞美，怀念，友人","title":"寄贺方回"}
{"author":"黄庭坚","content":"鲁公但食粥，百口常忧煎。金张席贵宠，奴隶乘朱轩。丈夫例寒饿，万世无后先。风霾天作恶，雷亦怒阗阗。俄顷花柳静，烟暖谷鸟喧。人事每如此，翻覆不常然。下流多谤议，高位又疾颠。空馀壮士志，不逐四时迁。","dynasty":"宋代","title":"圣柬将寓于卫行乞食于齐有可怜之色再次韵感春五首赠之其五"}
{"author":"黄庭坚","content":"金欲百鍊刚，不欲绕指柔。石羊卧荒草，一世如蜉蝣。丝成蚕自缚，智成龟自囚。竹箭天与美，岂愿作嚆矢。匏枯中笙竽，不用系墙隅。土偶与木偶，未用相贤愚。革辙要合道，覆车还不好。木讷赤子心，百巧令人老。","dynasty":"宋代","title":"古意赠郑彦能八音歌"}
{"author":"黄庭坚","content":"黄落委庭观九州，虫声日夜戒衣裘。金钱满地无人费，一斛明珠薏苡秋。","dynasty":"宋代","title":"平原宴坐二首"}
{"author":"黄庭坚","content":"孤根偃蹇非傲世，劲节癯枝万壑风。闺中白发翰墨手，落笔乃与天同功。","dynasty":"宋代","title":"题李夫人偃竹"}
{"author":"黄庭坚","content":"呜咽南楼吹落梅。闻鸦树惊栖。梦中相见不多时。隔城今夜也应知。坐久水空碧，山月影沈西。买个宅儿住著伊。刚不肯相随。如今果被天瞋作，永落鸡群被鸡欺。空恁可怜伊。风日损花枝。","dynasty":"宋代","title":"撼庭竹（宰太和日吉州城外作）"}
{"author":"黄庭坚","content":"韩生沈鸷非悍勇，笑出胯下良自重。滕公不斩世未知，萧相自追王始用。成安书生自圣贤，左仁右圣兵在咽。万人背水亦书意，独驱市井收万全。功成广武坐东向，人言将军真汉将。兔死狗烹姑置之，此事已足千年垂。君不见丞相商君用秦国，平生赵良头雪白。","dynasty":"宋代","title":"淮阴侯"}
{"author":"黄庭坚","content":"魏侯得名能治剧，江湖作吏声籍籍。人言才似钜鹿公，诏书擢守二千石。前日见贤後得罪，艾封沾襟复自悔。牛刀割鸡不作难，看公来上宿迁最。","dynasty":"宋代","title":"送魏君俞知宿迁"}
{"author":"黄庭坚","content":"时子河上园，竹间开栋宇。大儿胜衣冠，小儿丰颊辅。嫁女与朱公，伏腊可称举。发疏虽苍浪，齿嚼未龃龉。鸡栖牛羊下，各自有室处。四墙规摹小，易守若滕莒。舍前花木深，春物丽观睹。舍後曲池蛙，斋堂风月苦。此岂不足欤，叹岁不我与。客宦孤云耳，未知秦吴楚。向来千驷公，果媿一丘土。宁当损轩昂，聊欲效俯伛。时子听然笑，吾已悟仓鼠。少犹守章句，晚实爱农圃。鹊巢最知风，蚁穴识阴雨。世网事谙委，醉乡俗淳古。坐忘两家说，肉坚与肠腐。酒至即使倾，客来敢辞窭。时邀五柳陶，共过三径诩。往在少年场，豪气压颍汝。借令今尚尔，真复难共语。稍知怜麴蘖，渐解等灉濋。朋友半山阿，光阴共行旅。人故义当亲，衣故义当补。飞凫王令尹，期我向君所。君为拂眠床，淹留暮城阻。","dynasty":"宋代","title":"次韵时进叔二十六韵"}
{"author":"黄庭坚","content":"一笑千金。越样情深。曾共结、合欢罗带，终愿效、比翼纹禽。许多时，灵利惺惺，蓦地昏沈。自从官不容针。直至而今。你共人、女边著子，争知我、门里挑心。记携手，小院回廊，月影花阴。","dynasty":"宋代","title":"两同心"}
{"author":"黄庭坚","content":"阮籍刘伶智如海，人间有道作糟丘。酒中无诤真三昧，便觉嵇康输一筹。","dynasty":"宋代","title":"谢答闻善二兄九绝句"}
{"author":"黄庭坚","content":"客从济南来，遗我故人书。墨淡字疏行，故人情有余。上言犹健否，次问意何如。只今意何有，思食故溪鱼。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"万水千山来此土。本提心印传梁武。对朕者谁浑不顾。成死语。江头暗折长芦渡。面壁九年看二祖。一花五叶亲分付。只履提归葱岭去。君知否。分明忘却来时路。","dynasty":"宋代","title":"渔家傲·万水千山来此土"}
{"author":"黄庭坚","content":"络纬声转急，田车寒不运。儿时手种柳，上与云雨近。舍傍旧佣保，少换老欲尽。宰木郁苍苍，田园变畦畛。招延屈父党，劳问走婚亲。归来翻作客，顾影良自哂。一生萍托水，万事雪侵鬓。夜阑风陨霜，乾叶落成阵。灯花何故喜，大是报书信。亲年当喜惧，儿齿欲毁龀。系船三百里，去梦无一寸。","dynasty":"宋代","title":"过家"}
{"author":"黄庭坚","content":"苦雨已解严，诸峰来献状。不见白头禅，空倚紫藤杖。","dynasty":"宋代","title":"胜业寺悦亭"}
{"author":"黄庭坚","content":"往岁涂宫暗碧纱，倾城出祖路人嗟。松柟峰下迁华寝，雪月光中咽晓笳。有子今为二千石，同州才数两三家。儿孙满地厥衣举，不见归时桃李华。","dynasty":"宋代","title":"宋夫人挽词"}
{"author":"黄庭坚","content":"庐陵政事无全牛，恐是汉时陈太丘。书记姓名不肯学，得纸无异夏得裘。琢诗包纸送赠我，自状明月非暗投。诗句纵横剪宫锦，惜无阿买书银钩。蛮溪切藤卷盈百，侧理羞滑茧羞白。想当鸣杵砧面平，桄榔叶风溪水碧。千里鹅毛意不轻，瘴衣腥腻北归客。君侯谦虚不自供，胡不赠世文章伯。一涔之水容牛蹄，识字有数我自知。小时双钩学楷法，至令儿子憎家鸡。虽然嘉惠敢虚辱，煮泥续尾成大轴。写心与君心莫传，平生落魄不问天。樽前花底幸好戏，为君绝笔谢风烟。已无商颂猗那手，请续南华内外篇。","dynasty":"宋代","title":"长句谢陈适用惠送吴南雄所赠纸"}
{"author":"黄庭坚","content":"不誇四子锦为幄，肯道太真云想衣。","dynasty":"宋代","title":"残句：不誇四子锦为幄"}
{"author":"黄庭坚","content":"予自钓鱼船上客，偶除须鬓著袈裟。佛祖位中留不住，夜来依旧宿芦花。","dynasty":"宋代","title":"禅句二首"}
{"author":"黄庭坚","content":"烂肠五斗对狱吏，白发千丈渥沧浪。却来献纳云台表，小山桂枝不相忘。","dynasty":"宋代","title":"题子瞻寺壁小山枯木二首"}
{"author":"黄庭坚","content":"笠泽道人高古，文章白发萧条。欲问勒铭遗墨，应书水府鲛绡。","dynasty":"宋代","title":"题马当山鲁望亭四首其四陆鲁望"}
{"author":"黄庭坚","content":"赤栏终日倚西风，山色挼蓝小雨中。将老鬓毛秋著木，相思亲旧水连空。","dynasty":"宋代","title":"和李才甫先辈快阁五首"}
{"author":"黄庭坚","content":"遥知谢法曹，诗句多夏景。闻道学书勤，墨池方一顷。大字苦未遒，小字逼智永。我有何郎樽，清江酝玉饼。还书及斗数，与君酌楠瘿。","dynasty":"宋代","title":"送酒与周法曹用前韵"}
{"author":"黄庭坚","content":"建德真乐国，万里渺中州。除荡俗氛尽，心如九天秋。满船载明月，乃可与同游。平生期斯人，共挟风雅輈。定知诗客来，夜虹贯斗牛。执斧修月轮，链石补天陬。破的千古下，乃可泣曹刘。危柱鸣哀筝，知音初见求。成功在漏刻，尧舜去共吺。收此文章戏，往作活国谋。开纳倾万方，皇极运九畴。闭奸有要道，新旧随才收。","dynasty":"宋代","title":"再作答徐天隐"}
{"author":"黄庭坚","content":"十家有忠信，江夏可无之。政苦寄卖友，忽闻衡说诗。饥蒙青（左饣右迅）饭，寒赠紫陀尼。酬报矜难巧，深慙陆与皮。","dynasty":"宋代","title":"陈荣绪惠示之字韵诗推奖过实非所敢当辄次詗"}
{"author":"黄庭坚","content":"雨氏南浦曾相对，雪满荆州喜再逢。有子才如不羁马，知君心是後凋松。闲寻书册应多味，老傍人门似更慵。何日晴轩观笔砚，一樽相属要从容。","dynasty":"宋代","title":"和高仲本喜相见"}
{"author":"黄庭坚","content":"武成园木锁中秋，久得汀州刺史游。招唤丁宁方邂逅，谁言天网漏吞舟。","dynasty":"宋代","title":"赠陈元舆祠部"}
{"author":"黄庭坚","content":"使君子百姓，请雨不旋复。守田意饱满，高壁挂龙骨。","dynasty":"宋代","title":"荆州即事药名诗八首"}
{"author":"黄庭坚","content":"黄金捍拨春风手。帘幕重重音韵透。梅花破萼便回春，似有黄鹂鸣翠柳。晓妆未惬梅添就。玉笋捧杯离钿袖。会拚千日笑尊前，他日相思空损寿","dynasty":"宋代","title":"木兰花令"}
{"author":"黄庭坚","content":"倦客西来厌马鞍，为予休辔小长安。陈遵投辖情何厚，王粲登楼兴未阑。雪压群山晴後白，月临千里夜深寒。少留待我同归去，洛下林中斫钓竿。","dynasty":"宋代","title":"呈王明复陈季张"}
{"author":"黄庭坚","content":"初侯不能六尺长，少日结交皆老苍。势利不可更炎凉，解缨从我濯沧浪。与君论心松柏香，何为独忆卢泉之上多绿杨，卢泉如练照秋阳，泉上之人犹谤伤。此邦虽陋有佳士，勿厌风沙吹茫茫。愿君不负上池水，囊中探丸起人死。","dynasty":"宋代","title":"次韵答和甫卢泉水三首"}
{"author":"黄庭坚","content":"一章虎号南山，北风雨雪。百夫莫为，其下流血。相彼暴政，几何不虎。父子相戒，是将食汝。二章伊彼大吏，易我鳏寡。矧彼小吏，取桎梏以舞。念昔先民，求民之瘼。今其病之，言置於壑。三章出民于水，惟夏伯禹。今俾我民，昏垫平土。岂弟君子，伊我父母。不念赤子，今我何怙。呜呼旻天，如此罪何苦。","dynasty":"宋代","title":"虎号南山"}
{"author":"黄庭坚","content":"人生政自无闲暇，忙里偷闲得几回。紫燕黄鹂驱日月，朱樱红杏落条枚。诗成稍觉嘉宾集，饮少先愁急板催。亲遣小童锄草径，鸣驺早晚出城来。","dynasty":"宋代","title":"和答赵令同前韵"}
{"author":"黄庭坚","content":"海角芳菲留不住。笔下风生，吹入青云去。仙籍有名天赐与。致君事业安排取。要识世间平坦路。当使人人，各有安身处。黑发便逢尧舜主。笑人白首耕南亩。","dynasty":"宋代","title":"蝶恋花"}
{"author":"黄庭坚","content":"年来高兴满蓴丝，寒薄春风骀荡时。稍见燕脂开杏萼，已闻香雪烂梅枝。老逢乐事心犹壮，病得新诗和更迟。何日联镳向金谷，拟追仙翼到瑶池。","dynasty":"宋代","title":"次韵清虚同访李园"}
{"author":"黄庭坚","content":"沙拥大江水，泥封函谷关。古来世上雄，宰木风雨寒。鲁儒守一经，亦有涧谷槃。何事穷愁极，江南庾子山。","dynasty":"宋代","title":"寄晁元忠十首其三"}
{"author":"黄庭坚","content":"溪毛秀兮水清，可饭羹兮濯缨，不渔民利兮又何有于名。弦琴兮觞酒，写溪声兮延五老以为寿。蝉蜕尘埃兮玉雪自清，听潺湲兮鉴澄明。激贪兮敦薄，非青蘋白鸥兮谁与同乐。津有舟兮荡有莲，胜日兮与客就闲。人闲拿音兮不知何处散发醉，高荷为盖兮倚芙蓉以当伎。霜清水寒兮舟著平沙，八方同宇兮云月为家。怀连城兮佩明月，鱼鸟亲人兮野老同社而争席。白云蒙头兮与南山为伍，非夫人攘臂兮谁余敢侮。","dynasty":"宋代","title":"濂溪诗"}
{"author":"黄庭坚","content":"积雨灵香润，晚风红药翻。盥手散经帙，烹茶洗睡昏。野僧甚淳古，养拙贲邱园。风怀交四境，蓬藋底百椽。山林皋壤欤，可为知音言。而我与人乐，因之名此轩。孟夏妪万物，正昼晦郊原。隔墙见牛羊，定知春笋繁。俄顷倒干戈，水攻仰翻盆。地中鸣鼓角，百万薄悬门。部曲伏床下，少定未寒暄。疾雷将雨电，破柱取蛟蚖。我初未知尔，宴坐漱灵根。谅知岑寂地，竟可安元元。","dynasty":"宋代","title":"延寿寺僧小轩极萧洒予为名曰林乐取庄生所谓"}
{"author":"黄庭坚","content":"君不见公车待诏老诙谐，几年索米长安街。君不见社陵白头在同谷，夜提长鑱掘黄独。文人古来例寒饿，安得野蚕成茧天雨粟。王家圭田登几斛，于家买桂炊白玉。","dynasty":"宋代","title":"戏和于寺丞乞王醇老米"}
{"author":"黄庭坚","content":"柳似罗敷十五馀，宫腰舞罢不胜扶。年年折在行人手，为问春风管得无。","dynasty":"宋代","title":"观化十五首其九"}
{"author":"黄庭坚","content":"妙舌寒山一居士，净居金粟几如来。玄关无键直须透，不得春风花不开。","dynasty":"宋代","title":"再答并简康国兄弟四首"}
{"author":"黄庭坚","content":"穷秋漫漫蒹葭雨，裋褐休休白发翁。范子归来思狡兔，吕公何意兆非熊。渔收亥日妻到市，醉卧水痕船信风。四海租庸人草草，太平长在碧波中。","dynasty":"宋代","title":"古渔父"}
{"author":"黄庭坚","content":"我去太和欲期矣，吕君初得太和官。邑中亦有文字乐，惜不同君涧谷盘。观山千尺夜泉落，快阁六月江风寒。往寻佳境不知处，扫壁觅我题诗看。","dynasty":"宋代","title":"送吕知常赴太和丞"}
{"author":"黄庭坚","content":"尝闻清水岩，空洞极明好。虎狼迁部曲，钟鼓天击考。云生卧龙石，水入炼丹灶。有意携管弦，山只应洒扫。","dynasty":"宋代","title":"咏清水岩呈郭明叔"}
{"author":"黄庭坚","content":"江南十兄弟，长被时一共。梦时各自境，独与君同梦。","dynasty":"宋代","title":"赠嗣直弟颂十首"}
{"author":"黄庭坚","content":"我行向厌次，夏扇日在摇。甘瓜未除垄，高柳尚鸣蜩。驾言聊摄归，飞霜晓封条。负薪泣裘褐，公子御狐貂。岁月坐晼晚，鬓颜飒然凋。道德千古事，斯文非一朝。往者我不及，後生多见超。吾党二三子，士林耸孤标。小谢抱周易，忘言独参寥。崔郎楚左史，二典考舜尧。王生风雅学，谈辩秋江潮。洒笔惊有司，小敌谓可骄。安和摴蒱局，临关败三枭。三生数步隔，屡赴茗碗邀。小谢殊未来，我觉百里遥。问之忧菽水，心虑极无聊。父怜母不诃，日以浊酒浇。此道如鼎实，念子羹未调。古来有亲养，回也乐一瓢。不田鹑生宎，在物乃为妖。吾言有师承，可信如斗杓。诗以解子忧，亦用当子招。","dynasty":"宋代","title":"招子高二十二韵兼简常甫世弼"}
{"author":"黄庭坚","content":"李侯别馆锁春阴，花径吹香可细寻。迸笋侵阶藤倒架，主人重为费千金。","dynasty":"宋代","title":"避暑李氏园二首"}
{"author":"黄庭坚","content":"林花飞片片，香归衔泥燕。闭合和春风，还寻蔚宗传。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"斋余一椀是常珍，味触色香当几尘。借问深禅长不卧，何如官路醉眠人。","dynasty":"宋代","title":"送张子列茶"}
{"author":"黄庭坚","content":"陶陶兀兀。醉乡路远归不得。心情那似当年日。割爱金荷，一碗淡莫托。异乡薪桂炊苍玉。摩挲经笥须知足。明年细麦能黄熟。不管轻霜，点尽鬓边绿。","dynasty":"宋代","title":"醉落魄"}
{"author":"黄庭坚","content":"团扇复团扇，因风托方便。衔泥巢君屋，双燕令人羡。张公子，时相见。张公一生江海客，文章献纳麒麟殿。文采风流今尚存，看君不合长贫贱。醉中往往爱逃禅，解道澄江静如练。淮南百宗经行处，携手落日回高宴。城上乌，尾毕逋。尘沙立暝途，惟有摩尼珠。云梦泽南州，更有赤须胡。与君歌一曲，长铗归来乎。出无车，食无鱼。不须闻此意惨怆，幸是元无免破除。脱吾帽，向君笑。有似山开万里云，论心何必先同调。河之水，去悠悠。将家就鱼米，四海一扁舟。头陀云外多僧气，直到湖南天尽头。潭府邑中甚淳古，还如何逊在扬州。但得长年饱吃饭，苦无官况莫来休。","dynasty":"宋代","title":"戏赠张叔甫"}
{"author":"黄庭坚","content":"滕王蛱蝶双穿花，东丹胡马歕胡沙。祁连将军一笔雁，生不并世俱名家。","dynasty":"宋代","title":"题刘将军雁二首"}
{"author":"黄庭坚","content":"如来刹刹与尘尘，北斗南箕透法身。金粟默然轲好辩，唱歌须是帝乡人。","dynasty":"宋代","title":"和程德裕颂五首"}
{"author":"黄庭坚","content":"丹青貌金粟影，毛物宜管城公。只今为君落笔，他日听我谈空。","dynasty":"宋代","title":"谢胡藏之送栗鼠尾画维摩二首"}
{"author":"黄庭坚","content":"雉尾映鞭声，金炉拂太清。班近闻香早，归来学得成。","dynasty":"宋代","title":"贾天锡惠宝薰乞诗多以兵卫森画戟燕寝凝清香"}
{"author":"黄庭坚","content":"草草生涯事不多，短船身外岂知他。蒹葭浩荡双蓬鬓，风雨飘零一钓蓑。春鲔出潜留客鲙，秋蕖遮岸和儿歌。莫言野父无分别，解笑沈江捐汨罗。","dynasty":"宋代","title":"渔父二首其二"}
{"author":"黄庭坚","content":"对酒诚独难，论诗良不易。人生如草木，臭味要相似。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"王良终日驰驱，曹商日乘从车。七芧鼓舞群狙，学问圣处功夫，千古与我友俱。","dynasty":"宋代","title":"效孔文举赠柳圣功三首"}
{"author":"黄庭坚","content":"冶百鍊之金，而中黄钟之宫。琢无瑕之玉，而成夜光之璧。可用飨帝，可用活国。师旷不世而无闻，韫椟藏之而无闷。士亦何得于山林，元勋而荩谷也故肥遁。","dynasty":"宋代","title":"李冲元真赞"}
{"author":"黄庭坚","content":"节去蜂愁蝶不知。晓庭环绕折残枝。自然今日人心别，未必秋香一夜衰。无闲事，即芳期。菊花须插满头归。宜将酩酊酬佳节，不用登临送落晖。","dynasty":"宋代","title":"鹧鸪天"}
{"author":"黄庭坚","content":"夺却群生夏衣，成得衲僧卧具。为伊业识茫茫，所以一夺一与。三百四百野狐队，中有一两个不瞌睡。十方虚空百杂碎，宁不打破悭皮袋。","dynasty":"宋代","title":"化毡颂"}
{"author":"黄庭坚","content":"穷奇投有北，鸿鹄止丘隅。我已魑魅御，君方燕雀俱。道应无蒂芥，学要尽工夫。莫斩猿狙杙，明堂待栋桴。","dynasty":"宋代","title":"再次韵"}
{"author":"黄庭坚","content":"邢子卧北窗，吟秋意少悰。读书用意苦，呕血惊乃翁。安得和扁辈，为浣学古胸。肺热今好否，微凉生井桐。","dynasty":"宋代","title":"和邢惇夫秋怀十首"}
{"author":"黄庭坚","content":"万山相倚碧漓岏，灵鹫一峰圣贤宅。如来往昔经行处，林泉鸟兽皆逆向。清净眷属千五百，无日不闻钟磬音。阎浮提中大福田，莲花会上菩提记。","dynasty":"宋代","title":"南山罗汉赞十六首"}
{"author":"黄庭坚","content":"败叶霜天晓。渐鼓吹、催行棹。栽成桃李未开，便解银章最报。去取麒麟图画，要及年少。劝公醉倒。别语怎向醒时道。楚山千里暮云，正锁离人情抱。记取江州司马，坐中最老。","dynasty":"宋代","title":"品令（送黔守曹伯达供备）"}
{"author":"黄庭坚","content":"今代顾虎头，骨相自雄伟。不令长天宫，亦合丞御史。能贫安四壁，无愠可三已。昨来立清班，国士相顾喜。何因将使节，风日按千里。汲黯不居中，似非朝廷美。太任录万事，御坐留谏纸。发政恐伤民，天步薄冰履。苍生忧其鱼，南亩多被水。公行图安集，信目勿信耳。","dynasty":"宋代","title":"次韵子瞻送顾子敦河北都运二首"}
{"author":"黄庭坚","content":"庞眉寂默坐空禅，万年一念无缘促。手珠犹作奢摩他，寄迹普贤修万行。梵天来献瑜伽具，问人亲见也尊来。拨开眉目示梵王，诸天皆得法眼净。","dynasty":"宋代","title":"南山罗汉赞十六首"}
{"author":"黄庭坚","content":"有身犹缚律，无梦到行云。俗里光尘合，胸中泾渭分。我搴江南秀，一见空马群。夸士慕锺鼎，寒儒守典坟。吾欲超万古，乃如负山蚊。能来商略此，趺坐对炉芬。","dynasty":"宋代","title":"次韵答王韵中"}
{"author":"黄庭坚","content":"引镜照清骨，惊非曩时人。天地入喻指，芭蕉自观身。陈力则已病，征财又室贫。古来支离疏，粟帛王所仁。","dynasty":"宋代","title":"次韵师厚病间十首其三"}
{"author":"黄庭坚","content":"昨夜三更狗吠雪，东家闭门推出月。是渠觉海性澄圆，衲子杀人须见血。","dynasty":"宋代","title":"为慧林冲禅师烧香颂三首"}
{"author":"黄庭坚","content":"茵席絮剪茧，枕囊收决明。南风入昼梦，起坐是松声。","dynasty":"宋代","title":"次韵吉老十小诗"}
{"author":"黄庭坚","content":"前湖后湖水，初夏半夏凉。夜阑乡梦破，一雁度衡阳。","dynasty":"宋代","title":"荆州即事药名诗八首其二"}
{"author":"黄庭坚","content":"汝南许文休，马磨自衣食。但闻郡功曹，满世名籍籍。渠命有显晦，非人作通塞。秦氏多英俊，少游眉最白。颇闻鸿雁行，笔皆万人敌。吾早知有靓，而不知有觌。少仪袖诗来，剖蚌珠的皪。乃能持一镞，与我箭锋直。自吾得此诗，三日卧向壁。挽士不能寸，推去辄数尺。才难不其然，有亦未易识。","dynasty":"宋代","title":"赠秦少仪"}
{"author":"黄庭坚","content":"胸中有度择人，事上无心活身。只么情亲鱼鸟，傥然图画麒麟。","dynasty":"宋代","title":"再用前韵赠子勉四首其一"}
{"author":"黄庭坚","content":"明驼思千里，驽马怯负荷。小人蠹诗书，安乐北窗卧。瓢空且乞饭，儿寒教补破。机巧生五兵，百拙可用过。","dynasty":"宋代","title":"和答魏道辅寄怀十首"}
{"author":"黄庭坚","content":"端居广文舍，暑服似纯绵。绿竹尘蒙合，红榴日炙蔫。披襟风入幌，洒面雨连天。莫借角巾垫，勤来坐马鞯。","dynasty":"宋代","title":"和庭诲苦雨不出"}
{"author":"黄庭坚","content":"营巢燕燕几时休，在处成家春复秋。岁岁自来还自去，主人无厌客无求。","dynasty":"宋代","title":"杂诗七首"}
{"author":"黄庭坚","content":"阆苑归来，因醉上、瑶台第一层。洞天深处，年年不夜，日日长春。万花妆烂锦，散异香，馥郁留人。便乘兴，命玉龙吟笛，彩凤吹笙。身轻。先逢瑞景，众中先识董双成。珮环声丽，舞腰袅袅，浓艳腾腾。翠屏金缕枕，绣被软，梦冷槐清。乐蓬瀛。愿南山同寿，北斗齐龄。","dynasty":"宋代","title":"瑶台第一层"}
{"author":"黄庭坚","content":"往在江南住竹山，道人两岁三来访。听风听雨看成龙，牛羊折角入朝饷。简州城东刮地寒，手种檀栾三两竿。竹成要作无孔笛，若有灵龟一任钻。","dynasty":"宋代","title":"觉范师种竹颂"}
{"author":"黄庭坚","content":"要及新香碾一杯，不应传宝到云来。碎身粉骨方余味，莫厌声喧万壑雷。","dynasty":"宋代","title":"奉同六舅尚书咏茶碾煎烹三首"}
{"author":"黄庭坚","content":"连空春雪明如洗，忽忆江清水见沙。夜听疏疏还密密，晓看整整复斜斜。风回共作婆娑舞，天巧能开顷刻花。正使尽情寒至骨，不妨桃李用年华。","dynasty":"宋代","title":"咏雪奉呈广平公"}
{"author":"黄庭坚","content":"风枝雨叶瘠土竹，龙蹲虎踞苍藓石。东坡老人翰林公，醉时吐出胸中墨。","dynasty":"宋代","title":"题子瞻画竹石"}
{"author":"黄庭坚","content":"王家人物从来远，今见诸孙总好贤。三级定知鱼尾进，一鸣已作雁行连。愧无藻监能推毂，愿卷囊书当赠钱。归去雄夸向儿侄，舍中犊子剩狂颠。","dynasty":"宋代","title":"王圣美三子补中广文生"}
{"author":"黄庭坚","content":"凿开混沌窍，窥见伏羲心。有物先天地，含生尽陆沈。伐山成大厦，鼓橐铸祥金。三尺无弦木，期君发至音。","dynasty":"宋代","title":"次韵高子勉十首"}
{"author":"黄庭坚","content":"骑驴觅驴但可笑，非马喻马亦成痴。一天月色为谁好，二老风流只自知。","dynasty":"宋代","title":"寄黄龙清老三首"}
{"author":"黄庭坚","content":"酺池寺，汤饼一斋盂，曲肱懒著书。骑马天津看逝水，满船风月忆江湖。往时尽醉冷卿酒，侍儿琵琶春风手。竹间一夜鸟声春，明朝醉起雪塞门。当年闻说冷卿客，黄须邺下曹将军。挽弓石八不好武，读书卧看三峰云。谁怜相逢十载後，釜里生鱼甑生尘。冷卿白首大官寺，樽前不复如花人。曹将军，江湖之上可相忘，舂鉏对立鸳鸯双。无机与游不乱行，何时解缨濯沧浪。唤取张侯来平章，烹茶煮饼坐僧房。","dynasty":"宋代","title":"次韵答曹子方杂言"}
{"author":"黄庭坚","content":"画阁传觞容十客，透风透月两明轩。南楼盘礡三百尺，天上云居不足言。","dynasty":"宋代","title":"鄂州南楼书事四首"}
{"author":"黄庭坚","content":"苦雨已解严，诸峰来献状。不见白头禅，空倚紫藤杖。","dynasty":"宋代","title":"胜业寺悦亭"}
{"author":"黄庭坚","content":"引镜照清骨，惊非曩时人。天地入喻指，芭蕉自观身。陈力则已病，征财又室贫。古来支离疏，粟帛王所仁。","dynasty":"宋代","title":"次韵师厚病间十首其三"}
{"author":"黄庭坚","content":"流水鸣无意，白云出无心，水得平淡处，渺渺不厌深。云行不能雨，还归碧山岑。斯人似云水，廊庙等山林。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"倒海弄明月，伐山茹芝英。婆娑一世间，浩荡怀友生。佳人貂襜褕，眉宇秋江晴。胸怀府万物，器识谢群英。赠我白雪弦，此意少人明。别怀数弦望，相思何时平。犹忆把樽酒，夜谈尽传更。","dynasty":"宋代","title":"答余洪范"}
{"author":"黄庭坚","content":"万马千艘要路津，禅翁新画两朱轮。行春定得忘言对，金碧浮图何姓人。","dynasty":"宋代","title":"寄刘泗州"}
{"author":"黄庭坚","content":"此身天地一蘧庐，世事消磨绿鬓疏。毕竟几人真得鹿，不知终日梦为鱼。","dynasty":"宋代","title":"杂诗七首"}
{"author":"黄庭坚","content":"子瞻画丛竹怪石，伯时增前坡牧儿骑牛，甚有意态，戏咏。野次小峥嵘，幽篁相倚绿。阿童三尺箠，御此老觳觫。石吾甚爱之，勿遣牛砺角。牛砺角犹可，牛斗残我竹。","dynasty":"宋代","tags":"咏物，抒情","title":"题竹石牧牛"}
{"author":"黄庭坚","content":"风开水面鱼纹皱。暖入草心犀点透。乍看晴日弄柔条，忆得章台人姓柳。心情老大痴成就。不复淋漓沾翠袖。早梅献笑尚窥邻，小蜜窃香如遗寿。","dynasty":"宋代","title":"木兰花令"}
{"author":"黄庭坚","content":"春意渐归芳草。故国佳人，千里信沈音杳。雨润烟光，晚景澄明，极目危栏斜照。梦当年少。对樽前、上客邹枚，小鬟燕赵。共舞雪歌尘，醉里谈笑。花色枝枝争好。鬓丝年年渐老。如今遇风景，空瘦损、向谁道。东君幸赐与，天幕翠遮红绕。休休，醉乡岐路，华胥蓬岛。","dynasty":"宋代","title":"逍遥乐"}
{"author":"黄庭坚","content":"上客休辞酒浅深。素儿歌里细听沈。粉面不须歌扇掩，闲静，一声一字总关心。花外黄鹂能密语。休诉。有花能得几时斟。画作远山临碧水。明媚。梦为胡蝶去登临。","dynasty":"宋代","title":"定风波"}
{"author":"黄庭坚","content":"当涂解印后一日，郡中置酒，呈郭功甫。凌歊台上青青麦，姑孰堂前馀翰墨。暂分一印管江山，稍为诸公分皂白。江山依旧云空碧，昨日主人今日客。谁分宾主强惺惺，问取矶头新妇石。","dynasty":"宋代","tags":"抒怀，感慨，仕途","title":"木兰花令·凌歊台上青青麦"}
{"author":"黄庭坚","content":"要见不得见，要近不得近。试问得君多少怜，管不解、多于恨。禁止不得泪，忍管不得闷。天上人间有底愁，向个里、都谙尽。","dynasty":"宋代","title":"卜算子"}
{"author":"黄庭坚","content":"海角芳菲留不住。笔下风生，吹入青云去。仙籍有名天赐与。致君事业安排取。要识世间平坦路。当使人人，各有安身处。黑发便逢尧舜主。笑人白首耕南亩。","dynasty":"宋代","title":"蝶恋花"}
{"author":"黄庭坚","content":"旋揎玉指著红靴。宛宛斗弯讹。天然自有殊态，供愁黛、不须多。分远岫，压横波。妙难过。自欹枕处，独倚阑时，不奈颦何。","dynasty":"宋代","title":"诉衷情"}
{"author":"黄庭坚","content":"其一偶无公事负朝暄，三百枯棋共一樽。坐隐不知岩穴乐，手谈胜与俗人言。簿书堆积尘生案，车马淹留客在门。战胜将骄疑必败，果然终取敌兵翻。其二偶无公事客休时，席上谈兵校两棋。心似蛛丝游碧落，身如蜩甲化枯枝。湘东一目诚甘死，天下中分尚可持。谁谓吾徒犹爱日，参横月落不曾知。","dynasty":"宋代","title":"弈棋二首呈任渐"}
{"author":"黄庭坚","content":"范侯躯干小，实有四海心。稍臞疑内热，不怒见勇沉。沽玉市无价，汲泉井方深。得失有毫末，明年斧可寻。","dynasty":"宋代","title":"次韵惜范生"}
{"author":"黄庭坚","content":"醉乡閒处日月，鸟语花中管弦。有兴勤来把酒，与君端欲忘年。","dynasty":"宋代","title":"再用前韵赠子勉四首其四"}
{"author":"黄庭坚","content":"春皇赋上瑞，来宁黄屋忧。下令走百神，大云庇九丘。风声将仁气，艳艳生瓦沟。寒花舞零乱，表里照皇州。千门委圭璧，晓日不肯收。元年冬无泽，穴处长螟蟊。两宫初旰食，补衮献良筹。有道四夷守，无征万邦休。耆年秉国论，泾渭极分流。辍耒入班品，逸民尽归周。股肱共一体，间不容戈矛。人材如金玉，同美异刚柔。正须众贤和，乃可疏共吺。改弦张敝法，病十九已瘳。王指要不匿，蚀非日月羞。桑林请六事，河水问九畴。天意果然得，玄功与吾谋。此物有嘉德，占年在麦秋。近臣知天喜，玉色动冕旒。儒馆无他事，作诗配崇丘。","dynasty":"宋代","title":"常父惠示丁卯雪十四韵谨同韵赋之"}
{"author":"黄庭坚","content":"宝犀未解心先透。恼杀人、远山微皱。意淡言疏情最厚。枉教作、著行官柳。小雨勒花时候。抱琵琶、为谁清瘦。翡翠金笼思珍偶。忽拼与、山鸡僝僽。","dynasty":"宋代","title":"鼓笛令其二"}
{"author":"黄庭坚","content":"吏能精密，里行姻恤。则不如兄元明，而无元明忧疑万事之敝。斟酌世故，铨品人物。则不如其弟知命，而无知命强项好胜之累。盖元明以寡过，而知命以傲世。如鲁直者，欲寡过而未能，以傲世则不敢。自江南乘一虚舟，又安知乘流之与遇坎者哉。","dynasty":"宋代","title":"写真自赞五首其二"}
{"author":"黄庭坚","content":"数面欣羊胛，论诗喜雉膏。眼横湘水暮，云献楚天高。堕我玉麈尾，乞君宫锦袍。月清放舟舫，万里渺云涛。","dynasty":"宋代","title":"赠惠洪"}
{"author":"黄庭坚","content":"长卿家亦但四壁，文君窥之介如石。胸中已无少年事，骨气乃有老松格。汉文新览天下图，诏山采玉渊献珠。再三可陈治安策，第一莫上登封书。","dynasty":"宋代","title":"送石长卿太学秋补"}
{"author":"黄庭坚","content":"南园苦箸味胜肉，箨龙称冤莫采录。烦君更致苍玉束，明日风雨皆成竹。","dynasty":"宋代","title":"从斌老乞苦筍"}
{"author":"黄庭坚","content":"谁道秋来烟景素。任游人不顾。一番时态一番新，到得意、皆欢慕。紫萸黄菊繁华处。对风庭月露。愁来即便去寻芳，更作甚、悲秋赋。","dynasty":"宋代","title":"一落索·谁道秋来烟景素"}
{"author":"黄庭坚","content":"弃置锄犁就车马，从来计出古人下。尘埃好在三尺桐，不疑万世期子野。明经使者著书郎，风雨乘馹忘夙夜。回车过门问无恙，何意深巷勤长者。圣师之後盖多贤，领略世故有余暇。白面长身虽不见，好古发愤尚类也。自然身如警露鹤，每先鸣鸡整初驾。北行河决所至郡，肃肃王命哀鳏寡。力排滹沱避城郭，深泽疲民且田舍。贾生三策藏胸中，羿矢百中不虚舍。行归定拜关内侯，但赐黄金恐非价。","dynasty":"宋代","title":"次韵孔四著作早行"}
{"author":"黄庭坚","content":"茗椀难加酒椀醇，暂时扶起藉糟人。何须忍垢不濯足，苦学梁州阴子春。","dynasty":"宋代","title":"戏答荆州王充道烹茶四首"}
{"author":"黄庭坚","content":"客兴敝鹑衣，囊金罄褭蹄。羸骖多断辔，垢发不胜篦。道德千年事，穷通一理齐。晚田犹溉种，稺子且归妻。径欲眠漳浦，几成访剡溪。鄙心须澡雪，莲藕在淤泥。","dynasty":"宋代","title":"再留几复"}
{"author":"黄庭坚","content":"官蛙无时休，不知忧复乐。夕晖半规黄，冉冉纳暮壑。鸟栖松陨花，风下竹解箨。南箕与北斗，磊磊贯缨络。怀我邻邦友，贤义本不薄。箕斗常相望，江含雾冥漠。忽烹双鲤鱼，中有初夏作。诗词清照眼，明月丽珠箔。閒出句崛奇，芙蕖依绿蒻。雄辨简色空，韩卢逐东郭。终篇谈不二，自脱世缠缚。此道久陆沉，喜公勤博约。盈笼惠石芝，乌皮剥猿玃。野人烹嘉蔬，回首葵苋恶。劝盐殊未工，追呼联纆索。闻君欲课最，岂有不龟药。我民六万户，过半客栖泊。棘端可沐猴，且愿观其削。官符昼夜下，朝播责暮穫。射利者谁其，登陇弯繁弱。昨闻数邦贡，曲礼赋三错。恭惟廊庙上，献纳及新瘼。绣衣城南来，免冠谢公怍。归乘下泽车，绝意麒麟阁。田园蒙帝力，仰以万寿酢。公材横太阿，越砥敛霜锷。智囊无遗漏，胆量包空廓。行当治状闻，雄飞上碧落。我材甚不长，有地愧槃礴。平陆非距心，滕薛困公绰。看人取卿相，妄意亦馋嚼。终不作湘累，憔悴吟杜若。一心思倾写，何时叩扃钥。","dynasty":"宋代","title":"次韵答宗汝为初夏见寄"}
{"author":"黄庭坚","content":"天材权奇，以龙为友。玄黄虺隤，以脚支柱。与物殊绝，笔墨易取。至於庸庸，殆难为工。然後知何时有古人之风。观其雄雌，矜顾不进。庸中俊佼，驽中骏馹邪。","dynasty":"宋代","title":"刘元辅画马扇赞"}
{"author":"黄庭坚","content":"南人羁旅不成归，梦绕南枝与北枝。安得孤根连夜发，要当雪月并明时。","dynasty":"宋代","title":"又寄王立之"}
{"author":"黄庭坚","content":"少年得意从军乐。晚岁天教闲处著。功名富贵久寒灰，翰墨文章新讳却。是非不用分今昨。云月孤高公也莫。喜欢为地醉为乡，饮客不来但自酌。","dynasty":"宋代","title":"木兰花令（用前韵赠郭功甫）"}
{"author":"黄庭坚","content":"上客休辞酒浅深。素儿歌里细听沈。粉面不须歌扇掩，闲静，一声一字总关心。花外黄鹂能密语。休诉。有花能得几时斟。画作远山临碧水。明媚。梦为胡蝶去登临。","dynasty":"宋代","title":"定风波·上客休辞酒浅深"}
{"author":"黄庭坚","content":"怨句识之推，商歌知甯戚。我占晁氏贤，乃在赋行役。同游羿彀中，傥免非尔力。滔滔今如此，去邦将安适。","dynasty":"宋代","title":"次韵晁元忠西归十首"}
{"author":"黄庭坚","content":"舍南舍北勃姑啼，体中不佳阴雨垂。欲向黄梅问消息，背阴合有两三枝。","dynasty":"宋代","title":"从人求花"}
{"author":"黄庭坚","content":"黄花节晚犹可惜，青眼故人殊未来。金蕊飞觞无计共，香钿满地始应回。","dynasty":"宋代","title":"九日对菊有怀粹老在河上四首"}
{"author":"黄庭坚","content":"游子归心日夜流，南陔香草可晨羞。平原晓雨半槐夏，汾上午风初麦秋。鸿雁要须翔集早，脊令无憾急难求。欲因行李传家信，姑射山前是晋州。","dynasty":"宋代","title":"奉送刘君昆仲"}
{"author":"黄庭坚","content":"塞雁初来秋影寒。霜林风过叶声乾。龙山落帽千年事，我对西风犹整冠。兰委佩，菊堪餐。人情时事半悲欢。但将酩酊酬佳节，更把茱萸仔细看。","dynasty":"宋代","title":"鹧鸪天其一重九日集句"}
{"author":"黄庭坚","content":"人间犹有展生笔，佛事苍茫烟景寒。常恐花飞蝴蝶散，明窗一日百回看。","dynasty":"宋代","title":"题刘氏所藏展子虔感应观音二首"}
{"author":"黄庭坚","content":"公退蒲团坐後亭，短日松风吟万籁。黄葵紫菊委榛丛，雪梅靓妆欲无对。遣骑相呼近酒樽，言君晓鼓前征旆。苍崖按辔虎豹号，野水呼船风雨晦。昨日归来有行色，未曾从容解冠带。府中夺我同官良，简书趣行将数辈。王事君今困马鞍，田园我亦思牛背。安得归舟载月明，鸬鹚白鸥为友生。一身不是百年物，五湖无边万里行。欲招蓑笠同云水，念君未可及吾盟。富于春秋貌突兀，睥睨满世收功名。参军虽卑狱司命，多由阴德至公卿。顉颐折额秦相国，不满三尺齐晏婴。丈夫身在形骸外，俗眼那能致重轻。","dynasty":"宋代","title":"奉送时中摄东曹狱掾"}
{"author":"黄庭坚","content":"竹头抢地风不举，文书堆案睡自语。忽看高马顿风尘，亦思归家洗袍袴。","dynasty":"宋代","title":"题伯时画顿尘马"}
{"author":"黄庭坚","content":"昏昏迷簿领，勿勿贵晷景。尝尽身百忧，迄无田二顷。喜从吾宗游，九里河润永。呼儿跪酒樽，戒妇馔汤饼。老夫何取焉，君悦瓮盎瘿。","dynasty":"宋代","title":"次前韵寄润父"}
{"author":"黄庭坚","content":"折得寒香不露机，小窗斜日两三枝。罗帷翠幕深调护，已被游蜂圣得知。","dynasty":"宋代","title":"次韵中玉早梅二首"}
{"author":"黄庭坚","content":"贫贱难安处，别离更增悲。经营动北征，慈母待春衣。短菙驱瘦马，青草牧中嘶。送行不知远，可忍独归时。太华物华春，街柳啭黄鹂。九衢生紫烟，到家使人迷。知音者谁子，倦客无光辉。王侯不可谒，秣马兴言归。岂无他人游，不如我埙箎。陈书北窗下，此自有余师。","dynasty":"宋代","title":"送伯氏入都"}
{"author":"黄庭坚","content":"平常心是道，南泉只眨得眼，庵内人不见庵外事。赵州犹是担扳，秋毫不稳。方丈前万仞深坑，但到牢关柱杖子。天下横行，平如镜面，实如石师子。借问是谁，泐潭道人，萍乡老子。","dynasty":"宋代","title":"泐潭乾和尚真赞"}
{"author":"黄庭坚","content":"我为北海饮，君作东武吟。看君平生用意处，萧洒定自知人心。南阳城边雪三日，愁阴不能分皂白。摧轮踠蹄泥数尺，城门昼开眠贾客。移人僵尸在旦夕，谁能忍饥待食麦。身忧天下自人，寒士何者愁填臆。民生正自不愿材，可乘以车可鞭策。君不见海南水沈紫栴檀，碎身百链金博山。岂如不蒙斧斤赏，老大绝崖霜雪间。投身有用祸所集，何况四达之衢井先汲。昨日青童天上回，手捧玉帝除书来。一番通籍清都阙，百身书名赤城台。飞升度世无虚日，怪我短褐趋尘埃。顾谓彼童子，此何预人事。但对清樽即眼开，一杯引人著胜地。传闻官酒亦自清，径须沽取续吾瓶。南山朝来似有意，今夜傥放春月明。","dynasty":"宋代","title":"对酒歌答谢公静"}
{"author":"黄庭坚","content":"田子绿麴，妙在蒸蓼。女酒兀者，美生其手。挹彼而清，注兹无声。其香馥郁，悦可饮者。如春霢霂，清不病醨。多不疾人，谁其吐之。百室之醅，醇碧惟师。老夫不饮，评以鼻慧。","dynasty":"宋代","title":"醇碧颂"}
{"author":"黄庭坚","content":"春归何处？寂寞无行路。若有人知春去处，唤取归来同住。春无踪迹谁知？除非问取黄鹂。百啭无人能解，因风飞过蔷薇。","dynasty":"宋代","title":"清平乐·春归何处"}
{"author":"黄庭坚","content":"种萱盈九畹，苏子忧国病。炎蒸卧百战，山立有余劲。斯人廊庙器，不合从远屏。江湖摇归心，毛发侵老境。艰难喜归来，如晴月生岭。仍怀阻归舟，风水蛟鳄横。补衮谏官能，用儒吾道盛。上书诋平津，蠹藁初记省。至今民社计，非事颊舌竞。方来立本朝，献纳继晨暝。人材包新旧，王度济宽猛。必开曲突谋，满慰倾耳听。斯文吕与张，泉下亦苏醒。天聪四门辟，国势九鼎定。身得遭太平，分甘守闲冷。天津十年面，想见颀而整。何时及国门，休暇过煮茗。烧灯留夜语，鸿雁看对影。但恐张罗地，颇复多造请。维此礼部公，寒泉甃旧井。谪去久羸瓶，召还汲修绠。太任决斋宫，陛下天统庆。日月进亨衢，经纬寒耿耿。西走已和戎，南迁无哀郢。谁言两逐臣，朝辔天街并。王子窜炎洲，万死保躯命。还家颊故红，信亦抱渊静。税屋待车音，扫门亲帚柄。行当怀书传，载酒求是正。端如尝橄榄，苦过味方永。","dynasty":"宋代","title":"次韵子由绩溪病起被召寄王定国"}
{"author":"黄庭坚","content":"海上有人逐臭，天生鼻孔司南。但印香严本寂，不必丛林遍参。","dynasty":"宋代","title":"有闻帐中香以为熬蝎者戏用前韵二首其一"}
{"author":"黄庭坚","content":"疏食吾犹饱，曲肱哦古今。酒倾因好事，弦绝为知音。妒檗长春木，争巢喧暮禽。长怀阮校尉，北望首阳岑。","dynasty":"宋代","title":"呻吟斋睡起五首呈世弼其三"}
{"author":"黄庭坚","content":"衡门低首过，环堵容膝坐。四旁无给侍，百衲自缠裹。论事直如弦，观书曲肱卧。饥来或乞食，有道无不可。","dynasty":"宋代","title":"颜徒贫乐斋二首"}
{"author":"黄庭坚","content":"老师身今七十六，老师心亦七十六。梦中沈却大法船，文殊顿足普贤哭。","dynasty":"宋代","title":"为黄龙心禅师烧香颂三首"}
{"author":"黄庭坚","content":"桄榔叶暗宾郎红，朋友相呼堕酒中。正以多知巧言语，失身来作管城公。","dynasty":"宋代","title":"戏咏猩猩毛笔二首"}
{"author":"黄庭坚","content":"病余儿废锄，门巷草芊眠。来者何所闻，披草足跫然。封侯谢骨相，使鬼无金钱。梦作白鸥去，江湖水黏天。","dynasty":"宋代","title":"次韵师厚病间十首"}
{"author":"黄庭坚","content":"宗盟有妓能歌舞，宜醉尊罍。待约新醅。车上危坡尽要推。西邻三弄争秋月，邀勒春回。个里声催。铁树枝头花也开。","dynasty":"宋代","title":"采桑子（赠黄中行）"}
{"author":"黄庭坚","content":"吾闻李元中，学为古人青出蓝。眉目之闲如太华，一段翠气连终南。我欲从之路阻长，朱颜日夜惊波往。苍梧玉琯生蛛网，老翁忘味倾心赏。眼前记一不识十，谷中白驹閟音响。灊山南闲卧青牛，万壑松声不得游。愿君为阿阁之紫凤，莫作江湖之白鸥。","dynasty":"宋代","title":"招隐寄李元中"}
{"author":"黄庭坚","content":"平生思故人，江汉不解渴。谁言放逐地，烧烛饮至跋。忧予先狗马，劝以爱肤发。有罪当窜流，但惧不得活。","dynasty":"宋代","title":"以酒渴爱江清作五小诗寄廖明略学士兼简初和"}
{"author":"黄庭坚","content":"江南鸿雁行，人言好兄弟。无端风忽起，纵横不成字。","dynasty":"宋代","title":"赠嗣直弟颂十首"}
{"author":"黄庭坚","content":"江夏无双乃吾宗，同舍颇似王安丰。能浇茗椀湔祓我，风袂欲挹浮丘翁。吾宗落笔赏幽事，秋月下照澄江空。家山鹰爪是小草，敢与好赐云龙同。不嫌水厄幸来辱，寒泉汤鼎听松风，夜堂朱墨小灯笼。惜无纤纤来捧椀，惟倚新诗可传本。","dynasty":"宋代","title":"答黄冕仲索煎双井并简扬休"}
{"author":"黄庭坚","content":"苍崖万仞。下有奔雷千百阵。自古危哉。谁遣西园漝么来。猿啼云杪。破梦一声巫峡晓。苦唤愁生。不是西园作么平。","dynasty":"宋代","title":"减字木兰花其六"}
{"author":"黄庭坚","content":"丹霞不蹋长安道，生涯萧条破席帽。囊中收得劫初铃，夜静月明狮子吼。那伽定後一炉香，牛没马回观六道。耆域归来日未西，一锄识尽婆娑草。","dynasty":"宋代","title":"赠王环中"}
{"author":"黄庭坚","content":"眇然今日望欧梅，已发黄州首更回。试问淮南风月生，新年桃李为谁开。","dynasty":"宋代","title":"次韵文潜立春日三绝句"}
{"author":"黄庭坚","content":"黔中士女游晴昼。花信轻寒罗袖透。争寻穿石道宜男，更买江鱼双贯柳。竹枝歌好移船就。依倚风光垂翠袖。满倾芦酒指谐围，相守与郎如许寿。","dynasty":"宋代","title":"木兰花令"}
{"author":"黄庭坚","content":"种萱欲遣忧，丛薄空自绿。洗心日三省，人亦不我榖。谁能书窗下，草玄抱幽独。首藐官不迁，校书汉天禄。身当万户侯，鼓吹拥部曲。解佩著犀渠，张弓插雕服。何时李将军，射猎出上谷。","dynasty":"宋代","title":"圣柬将寓于卫行乞食于齐有可怜之色再次韵感"}
{"author":"黄庭坚","content":"鴐鹅引颈回，似我胸中字。右军数能来，不为口腹事。","dynasty":"宋代","title":"题画鹅雁二首其一"}
{"author":"黄庭坚","content":"三雨全清六合尘，诗翁喜雨句凌云。垤漂战蚁余追北，柱击乖龙有裂文。减去鲜肥忧玉食，遍宗河岳起炉薰。圣功惠我丰年食，未有涓埃可报君。","dynasty":"宋代","title":"次韵张昌言给事喜雨"}
{"author":"黄庭坚","content":"槐绿低窗暗，榴红照眼明。玉人邀我少留行。无奈一帆烟雨、画船轻。柳叶随歌皱，梨花与泪倾。别时不似见时情。今夜月明江上、酒初醒。","dynasty":"宋代","tags":"写景，离别","title":"南歌子·槐绿低窗暗"}
{"author":"黄庭坚","content":"岁行辛巳建中年，诸公起废自林泉。王师侧闻陛下圣，抱琴欲奏南风弦。孤臣蒙恩已三命，望尧如日开金镜。但忧衰疾不敢前，眼前黑花耳闻磬。岂如道人山绕门，开轩友此岁寒君。能来作诗赏劲节，家有晓事扬子云。箨龙森森新间旧，父翁老苍孙子秀。但知战胜得道肥，莫问无肉令人瘦。是师胸中抱明月，醉翁不死起自说。竹影生凉到屋椽，此声可听不可传。","dynasty":"宋代","title":"元师自荣州来追送余于泸之江安绵水驿因复用"}
{"author":"黄庭坚","content":"成子写浯溪，下笔便造极。空蒙得真趣，肤寸已千尺。只今中宫寺，在昔漫郎宅。更作老夫船，樯竿插苍石。","dynasty":"宋代","title":"浯溪图"}
{"author":"黄庭坚","content":"武宁县中蔡老子，能棋能酒又能诗。胸中百万多罗藏，不向人间说是非。","dynasty":"宋代","title":"书蔡秀才屏风颂四首任午岁"}
{"author":"黄庭坚","content":"长江淡淡吞天去，甲子随波日日流。万事转头同堕甑，一身随世作虚舟。","dynasty":"宋代","title":"和李才甫先辈快阁五首"}
{"author":"黄庭坚","content":"轻肥马上郎，枯槁林下士。声名斲自然，势利焚和气。智人不骇俗，同朝皆用事。物外有华胥，时时梦中至。","dynasty":"宋代","title":"放言十首"}
{"author":"黄庭坚","content":"小虫心在一啄间，得失与世同轻重。丹表妙处不可传，轮扁斲轮如此用。","dynasty":"宋代","title":"戏题小雀捕飞虫画扇"}
{"author":"黄庭坚","content":"从来不似一物，妄欲贯穿九流。骨硬非黄閤相，眼青见白蘋洲。","dynasty":"宋代","title":"次韵石七三六言七首其一"}
{"author":"黄庭坚","content":"富贵功名茧一盆，缲车头绪正纷纷。肯寻冷淡做生活，定是著书扬子云。","dynasty":"宋代","title":"绝句"}
{"author":"黄庭坚","content":"螺甲割昆仑耳，香材屑鹧鸪斑。欲雨鸣鸠日永，下帷睡鸭春闲。","dynasty":"宋代","title":"有惠江南帐中香者戏答六言二首"}
{"author":"黄庭坚","content":"孔氏文章冠古今，君家兄弟况南金。为官落魄人谁问，从骑雍容独见寻。旅馆别时无宿酒，邮筒开处得新吟。黄山依旧寒相对，岂有愁思附七林。","dynasty":"宋代","title":"答和孔常父见寄"}
{"author":"黄庭坚","content":"置酒未容虚左，论诗时要指南。迎笑天香满袖，喜公新赴朝参。","dynasty":"宋代","title":"子瞻继和复答二首"}
{"author":"黄庭坚","content":"谁将陶令黄金菊，幻作酴醾白玉花。小草真成有风味，东园添我老生涯。","dynasty":"宋代","title":"戏答王观复酴醾菊二首"}
{"author":"黄庭坚","content":"大葫芦乾枯，小葫芦行酤。一居金仙宅，一往黄公垆。有此通大道，无此令人老。不问恶与好，两葫芦俱倒。","dynasty":"宋代","title":"葫芦颂"}
{"author":"黄庭坚","content":"对酒诚独难，论诗良不易。人生如草木，臭味要相似。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"古洞深沉白昼间，烟霞出没绝尘寰。落红满地花初歇，啼鸟一声春自闲。丹灶苔荒仙去远，松坛月冷鹤飞还。我来几欲重登眺，削壁题诗兴不悭。","dynasty":"宋代","title":"游张公洞"}
{"author":"黄庭坚","content":"胜地东林十八公，庐山千古一清风。渊明岂是难拘束，正与白莲出处同。","dynasty":"宋代","title":"东林寺二首"}
{"author":"黄庭坚","content":"圣慈悲愿观自在，小白花山住道场。海漩三昧觉澄圆，三十二应施无畏。有一众生发大心，愿度我身及舍识。万仞峰前撒手过，观音岂复异人乎。","dynasty":"宋代","title":"观世音赞六首其五"}
{"author":"黄庭坚","content":"病余儿废锄，门巷草芊眠。来者何所闻，披草足跫然。封侯谢骨相，使鬼无金钱。梦作白鸥去，江湖水黏天。","dynasty":"宋代","title":"次韵师厚病间十首"}
{"author":"黄庭坚","content":"张侯温如邹子律，能令阴谷黍生春。有齐先君之季女，十年择对无可人。箕帚扫公堂上尘，家风孝友故相亲。庙中时荐南涧蘋，儿女衣袴得补纫。两家俱为白头计，察公与人意甚真。吏能束缚老奸手，要使鳏寡无颦呻。但回此光还照己，平生倦学皆日新。我提养生之四印，君家所有更赠君。百战百胜不如一忍，万言万当不如一默。无可简择眼界平，不藏秋毫心地直。我肱三折得此医，自觉两踵生光辉。团蒲日静鸟吟时，炉薰一炷试观之。","dynasty":"宋代","title":"赠送张叔和"}
{"author":"黄庭坚","content":"橄榄湾南远归客，烦将嘉果送蓬门。红衣襞积蛮烟润，白晒丁香之子孙。","dynasty":"宋代","title":"谢陈正字送荔支三首"}
{"author":"黄庭坚","content":"追随城西园，残暑欲退席。夜凉雨新休，城谯挂苍璧。佳人携手嬉，调笑忘日夕。刘侯本将家，今为读书客。诗名二十年，风雅自推激。牛铎调黄锺，薪余合琴瑟。食无千户封，句有万人敌。颇类邺侯家，连墙架书册。残编汲县冢，半隶鸿都壁。渠成亦秦利，愿公多购获。竟须卜比邻，劳苦相饮食。身有小丑女，已自喜翰墨。要传未见书，遮眼差有益。人生但安乐，券外岂吾力。分鹿谁觉梦，亡羊路南北。公今百寮底，雪发不胜帻。爱公欲湔拂，顾我已头白。","dynasty":"宋代","title":"和刘景文"}
{"author":"黄庭坚","content":"小鸭看从笔下生，幻法生机全得妙。自知力小畏沧波，睡起晴沙依晚照。","dynasty":"宋代","title":"小鸭"}
{"author":"黄庭坚","content":"忆在昭陵日，倾心用老成。功归仁祖庙，正得一书生。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"村落人家桃李枝，无言气味亦依依。可怜憔悴蓬蒿底，蜂蝶不知春又归。","dynasty":"宋代","title":"行迈杂篇六首"}
{"author":"黄庭坚","content":"天材权奇，以龙为友。玄黄虺隤，以脚支柱。与物殊绝，笔墨易取。至於庸庸，殆难为工。然後知何时有古人之风。观其雄雌，矜顾不进。庸中俊佼，驽中骏馹邪。","dynasty":"宋代","title":"刘元辅画马扇赞"}
{"author":"黄庭坚","content":"千古人心指下传，杨姝烟月过年年。不知心向谁边切，弹尽松风欲断弦。","dynasty":"宋代","title":"太平州作二首"}
{"author":"黄庭坚","content":"负薪反羊裘，爱表只伤里。补纫虽云工，岁晏安可恃。洗心如秋天，六合无尘滓。浮云风去来，在彼不在此。","dynasty":"宋代","title":"庭坚得邑太和六舅按节出同安邂逅于皖公溪口"}
{"author":"黄庭坚","content":"鸦啼残照下层城，僧舍初寒夜气清。风乱竹枝垂地影，霜乾桐叶落阶声。不遑将母伤今日，无以为家笑此生。都下苦无书信到，数行归雁月边横。","dynasty":"宋代","title":"宿广惠寺"}
{"author":"黄庭坚","content":"风尘车马逐，得失两关心。惟有张仲蔚，门前蓬藋深。自公及归沐，毕愿诗书林。墙东作瘦马，万里气骎骎。","dynasty":"宋代","title":"次韵文潜休沐不出二首其一"}
{"author":"黄庭坚","content":"春皇抚宇宙，仁气被园林。草木怀元宠，松柏抱常心。揽观万物表，有觉咏时禽。一劝君沽酒，一起予投簪。小人畏罪罟，澡雪奉官箴。鸡鸣风雨晦，鹤鸣涧谷阴。维此方寸宝，日月所照临。泽蒲渐绿弱，山桃破红深。永怀寂寞人，黄卷事幽寻。虚窗驰野马，宴坐醉古今。鸳鸯求好匹，笙磬和同音。何时闻笑语，清夜对横琴。","dynasty":"宋代","title":"寄怀赵正夫奉议"}
{"author":"黄庭坚","content":"射阳三万家，莫贵徐公门。谁能拜床前，况乃共酒尊。惟此酒中趣，难为醒者论。盗卧月皎皎，鸡鸣雨昏昏。","dynasty":"宋代","title":"次韵仲车为元达置酒四韵"}
{"author":"黄庭坚","content":"林居野处，而贯万事。花落鸟啼，而成四时。物有才德，水为官师。空明湛群木之影，搏击下诸峰之巘。游鱼静而知机，君子乐而忘归。","dynasty":"宋代","title":"岩下放言五首之钓台"}
{"author":"黄庭坚","content":"废兴宜有命，得失但自知。踽踽众所忌，悠悠谁与归。吾义苟不存，岂更月攘鸡。风清闻鹤唳，想见南山栖。","dynasty":"宋代","title":"放言十首"}
{"author":"黄庭坚","content":"北风降霜松柏雕，天形惨澹光景销。山河夜半失故处，何地藏舟无动摇。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白紵四时歌"}
{"author":"黄庭坚","content":"岁行辛巳建中年，诸公起废自林泉。王师侧闻陛下圣，抱琴欲奏南风弦。孤臣蒙恩已三命，望尧如日开金镜。但忧衰疾不敢前，眼前黑花耳闻磬。岂如道人山绕门，开轩友此岁寒君。能来作诗赏劲节，家有晓事扬子云。箨龙森森新间旧，父翁老苍孙子秀。但知战胜得道肥，莫问无肉令人瘦。是师胸中抱明月，醉翁不死起自说。竹影生凉到屋椽，此声可听不可传。","dynasty":"宋代","title":"元师自荣州来追送余于泸之江安绵水驿因复用"}
{"author":"黄庭坚","content":"扶亭大夫伯淳父，平生执鞭所欣慕。蚤年学问多东南，形阻江山想神遇。阮籍台边有一人，爱叹非为婚姻故。民言令君明且清，玉壶寒冰不受污。我从王事驱传马，落日东走骇麏兔。问知邻境欲过之，简书有程严寸步。胸怀作恶无处说，天气昏昏月含雾。故人如从空中落，逼耳好鸟鸣韶濩。野桃窈窕风剪拂，官柳低昂春燠昫。政由人好景亦好，烧烛续书笑言聚。同怀两贤孤此乐，无物可写心倾傃。邓侯诗成锦绣段，浣花屑玉邀我赋。今年病起疏酒杯，醉乡荆棘归无路。诗穷净欲四壁立，奈何可当杜武库。不似灞桥风雪中，半臂骑驴得佳句。济时之才吾岂敢，樗栎初无廊庙具。上车不落强颜耳，伏食官食等鸡鹜。只欲苦留公把酒，都畿千里勤督护。及得归时谷雨余，已剪轻衣换袍袴。春色衰从一片飞，况乃纷纷不知数。","dynasty":"宋代","title":"奉和慎思寺丞太康传舍相逢并寄扶沟程太丞尉"}
{"author":"黄庭坚","content":"花信风来自伊洛，稍稍花光上林薄。经年病骨怯轻寒，裁就春衫不胜著。累累墙底卧虚樽，醉乡何处寻城郭。小轩假寐游华胥，万籁无声灯寂寞。落梅新诗入吾手，惊起诗魔如发愕。高文逸气天马趋，尾端尚许青蝇托。坐恐句芒弃我归，看花不及空紫萼。生前常苦不自闲，刍豢縻人受羇络。我嗟卒岁敝鞍鞯，风败衣裾尘满橐。轻裘缓带多公暇，公独奈何犹不乐。公言少年岂易知，凤屏翠幔愁萧索。蚤从琪树折春飈，每见新诗泪双落。劝公且共饮此酒，酒令虽严莫嗔虐。时翻舞袖间清歌，日荐南蕙羹北酪。花开莫问丑与妍，随分眼前罄杯酌。不须憔悴减腰围，也学东阳沈侯约。","dynasty":"宋代","title":"次韵任公渐感梅花十五韵"}
{"author":"黄庭坚","content":"张侯堂堂身八尺，老大无机如汉阴。猛摩虎牙取吞噬，自叹日月不照临。策名日已污轩冕，逃去未必焚山林。我评君才甚高妙，孤竹截管空桑琴。四十未曾成老翁，紫髯垂颐郁森森。眉宇之间见风雅，蓝田烟雾生球琳。胸中垒块正须酒，东海可揽北斗斟。古人已悲铜雀上，不闻向时清吹音。百年毁誉付谁定，取醉自可结舌瘖。使公系腰印如斗，驷马高盖驱駸駸。亲朋改观婢仆敬，成都男子宁异今。又言屋底甚悬磬，儿婚女嫁取千金。古来圣贤多不饱，谁能独无父母心。众雏堕地各有命，强为百草忧春霖。艾封人子暗目睫，与王同床悔沾襟。陇鸟入笼左右啄，终日思归碧山岑。一生能几开口笑，何忍更遣百虑侵。忽投雄篇写逸兴，仰占乾文动奎参。自陈使酒尝骂坐，惜予不与朋盍簪。君材蜀锦三千丈，要在刀尺成衣衾。南朝例有风流廦，楚地俗多词赋淫。屈原离骚岂不好，只今漂骨沧江浔。正令夷甫开三窟，猎以我道皆成禽。温恭忠厚神所劳，于鱼得计岂厌深。丈夫身在要勉力，岂有吾子终陆沈。鄙人相士盖多矣，勿作蔡泽笑噤吟。","dynasty":"宋代","title":"次韵答张沙河"}
{"author":"黄庭坚","content":"小姬煖足卧，或能起心兵。千金买脚婆，夜夜睡天明。","dynasty":"宋代","title":"戏咏煖足瓶二首其一"}
{"author":"黄庭坚","content":"西风挽不来，残暑推不去。出门厌靴帽，税驾喜巾屦。道山邻日月，清樾深牖户。同舍多望郎，闲官无窘步。少监岩壑姿，宿昔廊庙具。行趋补衮职，黼黻我王度。归休饮热客，觞豆愆调护。浩然养灵根，勿药有神助。寄声旧僚属，训诂及匕箸。尚怜费谏纸，玉唾洒新句。北焙碾玄璧，谷帘煮甘露。何时临书几，剥芡谈至暮。","dynasty":"宋代","title":"和答外舅孙莘老"}
{"author":"黄庭坚","content":"黑云平屋檐，晨夜隔星月。晓装商旅前，冰底泥活活。野人攘畔耕，蹇马不能滑。驼裘惜蒙茸，俱落水塘缺。孤材小蜗舍，乞火乾履袜。前登极峥嵘，他日飞鸟没。寒花委乱草，耐冻鸣风叶。江形篆平沙，分派回劲笔。髯弟不俱来，得句漫剞劂。却望同安城，惟有松郁郁。遥知浦口晴，诸峰见明雪。","dynasty":"宋代","title":"发舒州向皖口道中作寄李德叟"}
{"author":"黄庭坚","content":"钓筑收贤辅，天人与圣能。辉光唐六典，度越汉中兴。百世神宗庙，千秋永裕陵。帝乡无马迹，空望白云乘。","dynasty":"宋代","title":"神宗皇帝挽词三首"}
{"author":"黄庭坚","content":"短世风惊雨过，成功梦迷酒酣。草玄不妨准易，论诗终近周南。","dynasty":"宋代","title":"有怀半山老人再次韵二首"}
{"author":"黄庭坚","content":"翡翠钗梁碧，石榴裙摺红。隙光斜斗帐，香字冷薰笼。闻道西飞燕，将随北固鸿。鸳鸯会独宿，风雨打船蓬。","dynasty":"宋代","title":"情人怨戏效徐庾慢体三首"}
{"author":"黄庭坚","content":"韦侯常喜作群马，杜陵诗中如见画。忽开短卷六马图，想见诗老醉骑驴。龙眠作马晚更妙，至今似觉韦偃少。一洗万古凡马空，句法如此今谁工。","dynasty":"宋代","title":"题韦偃马"}
{"author":"黄庭坚","content":"张侯海内长句，晁子庙中雅歌。高郎少加笔力，我知三杰同科。","dynasty":"宋代","title":"赠高子勉四首其二"}
{"author":"黄庭坚","content":"携手力不足，七年坐乖离。愁思不能眠，起视夜何其。残月挂破镜，寒星满天垂。明明故人心，维斗终不移。","dynasty":"宋代","title":"以同心之言其臭如兰为韵寄李子先"}
{"author":"黄庭坚","content":"有身犹缚律，无梦到行云。俗里光尘合，胸中泾渭分。我搴江南秀，一见空马群。夸士慕锺鼎，寒儒守典坟。吾欲超万古，乃如负山蚊。能来商略此，趺坐对炉芬。","dynasty":"宋代","title":"次韵答王韵中"}
{"author":"黄庭坚","content":"孤城三日风吹雨，小市人家只菜蔬。水远山长双属玉，身闲心苦一舂锄。翁从旁舍来收网，我适临渊不羡鱼。俯仰之间已陈迹，暮窗归了读残书。","dynasty":"宋代","tags":"写景，抒情，怀才不遇","title":"池口风雨留三日"}
{"author":"黄庭坚","content":"潜鱼愿深渺，渊明无由逃。彭泽当此时，沈冥一世豪。司马寒如灰，礼乐卯金刀。岁晚以字行，更始号元亮。凄其望诸葛，肮脏犹汉相。时无益州牧，指挥用诸将。平生本朝心，岁月阅江浪。空余时语工，落笔九天上。向来非无人，此友独可尚。属予刚制酒，无用酌杯盎。欲招千载魂，斯文或宜当。","dynasty":"宋代","tags":"写人，赞美","title":"宿旧彭泽怀陶令"}
{"author":"黄庭坚","content":"薄酒可与忘忧，丑妇可与白头。徐行不必驷马，称身不必狐裘。无祸不必受福，甘餐不必食肉。富贵于我如浮云，小者谴诃大戮辱。一身畏首复畏尾，门多宾客饱僮仆。美物必甚恶，厚味生五兵。匹夫怀璧死，百鬼瞰高明。丑妇千秋万岁同室，万金良药不如无疾。薄酒一谈一笑胜茶，万里封侯不如还家。","dynasty":"宋代","title":"薄薄酒二章"}
{"author":"黄庭坚","content":"人间风日不到处，天上玉堂森宝书。想见东坡旧居士，挥毫百斛泻明珠。我家江南摘云腴，落硙霏霏雪不如。为公唤起黄州梦，独载扁舟向五湖。","dynasty":"宋代","tags":"咏物","title":"双井茶送子瞻"}
{"author":"黄庭坚","content":"碧天露洗春容净。淡月晓收残晕。花上密烟飘尽。花底莺声嫩。云归楚峡厌厌困。两点遥山新恨。和泪暗弹红粉。生怕人来问。","dynasty":"宋代","title":"桃源忆故人"}
{"author":"黄庭坚","content":"不见片时霎，魂梦镇相随著。因甚近新无据，误窃香深约。思量模样忔憎儿，恶又怎生恶。终待共伊相见，与佯佯奚落。","dynasty":"宋代","title":"好事近"}
{"author":"黄庭坚","content":"月，小舟坐水眠空。雾窗春色翠如葱。睡起云涛正拥。¤往事回头笑处，此生弹指声中。玉笺佳句敏惊鸿。闻道衡阳价重。”次韵酬之。时余方谪宜阳，而洪归分宁龙安月侧金盆堕水，雁回醉墨书空。君诗秀色雨园葱。想见衲衣寒拥。蚁穴梦魂人世，杨花踪迹风中。莫将社燕等秋鸿。处处春山翠重。","dynasty":"宋代","title":"西江月"}
{"author":"黄庭坚","content":"平王本爱江湖住。鸥鹭无人处。江南江北水云连。莫笑醯鸡歌舞、瓮中天。当涂舣棹蒹葭外。赖有宾朋在。此身无路入修门。惭愧诗翁清些、与招魂。","dynasty":"宋代","title":"虞美人（至当涂呈郭功甫）"}
{"author":"黄庭坚","content":"龙焙头纲春早，谷帘第一泉香。已醺浮蚁嫩鹅黄。想见翻成雪浪。兔褐金丝宝碗，松风蟹眼新汤。无因更发次公狂。甘露来从仙掌。","dynasty":"宋代","title":"西江月（茶）"}
{"author":"黄庭坚","content":"教服长松汤，遂复为完人汤泛冰瓷一坐春。长松林下得灵根。吉祥老子亲拈出，个个教成百岁人。灯焰焰，酒醺醺。壑源曾未醒酲魂。与君更把长生碗，聊为清歌驻白云。","dynasty":"宋代","title":"鹧鸪天"}
{"author":"黄庭坚","content":"自断此生休问天。白头波上泛孤船。老去文章无气味。惟悴。不堪驱使菊花前。闻道使君携将吏。高会。参军吹帽晚风颠。千骑插花秋色暮。归去。翠娥扶入醉时肩。","dynasty":"宋代","title":"定风波（次高左藏韵）"}
{"author":"黄庭坚","content":"元祐宗臣考十科，公居八九未为多。功名身后无瑕点，孝友生知不琢磨。","dynasty":"宋代","title":"叔父给事挽词十首其一"}
{"author":"黄庭坚","content":"诸将说封侯，短笛长歌独倚楼。万事尽随风雨去，休休，戏马台南金络头。催酒莫迟留，酒味今秋似去秋。花向老人头上笑，羞羞，白发簪花不解愁。","dynasty":"宋代","tags":"感慨，人生，坎坷","title":"南乡子·诸将说封侯"}
{"author":"黄庭坚","content":"垂空青幕六，一一排风开。石友常思我，预知子能来。","dynasty":"宋代","title":"荆州即事药名诗八首"}
{"author":"黄庭坚","content":"圣学鲁东家，恭惟同出自。乘流去本远，遂有作书肆。日中驾肩来，薄晚常掉臂。徒嚣终无赢，归矣求己事。","dynasty":"宋代","title":"柳闳展如子瞻甥也其才德甚美有意于学故以桃李不言下自成蹊八字作诗赠之其六"}
{"author":"黄庭坚","content":"山芽落磑风回雪，曾为尚书破睡来。勿以姬姜弃蕉萃，逢时瓦釜亦鸣雷。","dynasty":"宋代","title":"又戏为双井解嘲"}
{"author":"黄庭坚","content":"大葫芦乾枯，小葫芦行酤。一居金仙宅，一往黄公垆。有此通大道，无此令人老。不问恶与好，两葫芦俱倒。","dynasty":"宋代","title":"葫芦颂"}
{"author":"黄庭坚","content":"菜茹之品棕耳君，乖龙割耳鳖脱裙。张子羞我助贫餐，桑鹅楮鸡不足云。曲肱一饱南风薰，万事于我如浮云。","dynasty":"宋代","title":"谢张宽夫送棕耳颂"}
{"author":"黄庭坚","content":"千诗织就回文锦，如此阳台暮雨何。亦有英灵苏蕙手，只无悔过窦连波。","dynasty":"宋代","title":"题苏若兰回文锦诗图"}
{"author":"黄庭坚","content":"西瞿耶尼开静，北郁单越受粥。慧林也唱云门曲，去年腊月六十六。","dynasty":"宋代","title":"为慧林冲禅师烧香颂三首"}
{"author":"黄庭坚","content":"女萝上杉松，野葛蔓畦胧。蛛丝网祠屋，芝菌生画拱。去国二十年，雪涕夙严奉。更历饱艰难，抑搔知痒痛。闻道下士笑，转物大人勇。平生随风波，归来梦犹凶。持此寸草心，负荷九鼎重。柔嘉无牛羊，保身以为供。","dynasty":"宋代","title":"明叔知县和示过家上冢二篇复次韵"}
{"author":"黄庭坚","content":"黄花节晚犹可惜，青眼故人殊未来。金蕊飞觞无计共，香钿满地始应回。","dynasty":"宋代","title":"九日对菊有怀粹老在河上四首"}
{"author":"黄庭坚","content":"兀然无事无改换，无事何须论一段。真心无散乱，他事不须断。过去已过去，未来何用算。兀然无事何曾有，人唤向外觅工夫，总是痴顽汉。粮不蓄一粒，逢饭但知骂。世间多事，人事相趁，浑不及我，不乐生天，亦不受福田。饥来一钵饭，困来展脚眠。愚人以为笑，智者谓之然。非愚亦非智，不是玄中玄。要去如是去，要住如是住。身披一破衲，脚著娘生袴。多言复多语，由来反相误。若欲度众生，无过且自度。莫漫求真佛，真佛不可见。妙性及灵台，何曾受薰链。心是无事心，面是娘生面。劫石可动摇，个中无改变。无事何须读文字，削除人我本，冥合个中意。削除人我本，冥合个中意。种种劳筋骨，不如林下睡兀兀。举头见日出，乞饭从头律。将功用功，展转冥蒙。取即不得，不取自通。吾有一言，绝虑忘缘，巧说不得用心传。更有一语，无过直与。细极毫末，大无方所。本自圆成，不劳机杼。世事悠悠，不如山丘。青松蔽日，碧涧常秋。山云当幕，夜月为勾。卧藤萝下，块石枕头。不朝天子，岂羡王侯。生死无虑，更复何忧。月水无形，我常只宁。万法皆尔，本自无生。兀然无事坐，春来草自青。","dynasty":"宋代","title":"法语"}
{"author":"黄庭坚","content":"乐天名位聊相似，却是初无富贵心。只欠小絩蛮素在，我知造物爱公深。","dynasty":"宋代","title":"子瞻去岁春侍立迩英子由秋冬间相继入侍作诗"}
{"author":"黄庭坚","content":"汤帝咨嗟惩六事，汉庭灾异劾三公。圣朝罪己恩宽大，时雨愆期旱蕴隆。东海得无冤死妇，南阳疑有卧云龙。传闻已减大官膳，肉食诸君合奏功。","dynasty":"宋代","title":"六月闵雨"}
{"author":"黄庭坚","content":"金狨系马晓莺边，不比春江上水船。人语车声喧法曲，花光楼影倒晴天。人间化鹤三千岁，海上看羊十九年。还作遨头惊俗眼，风流文物属苏仙。","dynasty":"宋代","title":"次韵宋懋宗三月十四日到西池都人盛观翰林公"}
{"author":"黄庭坚","content":"俗士得失重，舍龟观朵颐。六经成市道，驵侩以为师。吾学淡如水，载行欲安之。惟有无心子，白云相与期。","dynasty":"宋代","title":"以同心之言其臭如兰为韵寄李子先其三"}
{"author":"黄庭坚","content":"重帘复幕锁蛾眉，银烛金荷醉舞衣。长为扶头欠㪷酒，不关禅病减腰围。","dynasty":"宋代","title":"戏答龙泉余尉问禅二小诗其一"}
{"author":"黄庭坚","content":"读经一字礼一拜，瘦骨棱棱心苦辛。看伊冷淡教人笑，定作阎浮百岁人。","dynasty":"宋代","title":"书蔡秀才屏风颂四首"}
{"author":"黄庭坚","content":"宝月清凉，寂照法界。以沙门相，藏世间解。谷响入耳，性不可为。青莲出水，深不可窥。万象纷披，花开古锦。启迫群氓，与甘露饮。哲人去矣，资何所参。即事之理，塔锁终南。","dynasty":"宋代","title":"清凉国师真赞"}
{"author":"黄庭坚","content":"生平浪学不知株，江北江南去荷锄。窗风文字翻叶叶，犹似劝人勤读书。","dynasty":"宋代","title":"平原郡斋二首"}
{"author":"黄庭坚","content":"饥思河鲤与河鲂，渴思蔗浆玉碗凉。冬愿纯绵对阴雪，夏愿绉絺度盛阳。万端作计身愁苦，一事不谐鬓苍浪。调笑天街吟海燕，藜羹脱粟非公狂。","dynasty":"宋代","title":"古风次韵答初和甫二首其一"}
{"author":"黄庭坚","content":"玉堂岑寂网蜘蛛，那复晨妆觐阿姑。绿发朱颜成异物，青天白日闭黄墟。人间近别难期信，地下相逢果有无。万化途中能邂逅，可怜风烛不须臾。","dynasty":"宋代","title":"哀逝"}
{"author":"黄庭坚","content":"闰后阳和腊里回，濛濛小雨暗楼台。柳条榆荚弄颜色，便恐入帘双燕来。","dynasty":"宋代","title":"春近四绝句其一"}
{"author":"黄庭坚","content":"慧林有一老人，恰似银瓮盛雪。彻底元无渗漏，旁观但知皎洁。有徒三百二百，木钻漫钻磐石。或遇东海鲤鱼，一棒令生羽翼。其余两两三三，归堂又要茶吃。上人南来云水，因行不妨掉臂。凤山修水东西，灵草春来满地。但令己事相应，归日驴驮不起。","dynasty":"宋代","title":"送慧林明茶头颂"}
{"author":"黄庭坚","content":"团扇如明月，动摇微风兴。屏去坐上热，袪逐盘中蝇。有用何提挈，无心分爱憎。炎炎虽可贵，弃置奈寒冰。","dynasty":"宋代","title":"和李文伯暑时五首之扇"}
{"author":"黄庭坚","content":"少游五十策，其言明且清。笔墨深关键，开阖见日星。陈友评斯文，如钟磬鼓笙。谁能续凤鸣，洗耳听两甥。","dynasty":"宋代","title":"晚泊长沙示秦处度范元实用寄明略和父韵五首"}
{"author":"黄庭坚","content":"堆积琼花，铺陈柳絮。晓来已没行人路。长空犹未绽彤云，飘飖尚逐回风舞。对景衔杯，迎风索句。回头却笑无言语。为何终日未成吟，前山尚有青青处。","dynasty":"宋代","title":"踏莎行"}
{"author":"黄庭坚","content":"生物趋功日夜流，园林才夏麦先秋。绿阴黄鸟北窗簟，付与来禽安石榴。","dynasty":"宋代","title":"北窗"}
{"author":"黄庭坚","content":"万里沧江月，波清说向谁。顶门须更下金槌。只恐风惊草动、又生疑。金雁斜妆颊，青螺浅画眉。庖丁有底下刀迟。直要人牛无际、是休时。","dynasty":"宋代","title":"南柯子"}
{"author":"黄庭坚","content":"细题叶字包青箬，割取丘郎春信来。拚洗一春汤饼睡，亦知清夜有蚊雷。","dynasty":"宋代","title":"谢公择舅分赐茶三首"}
{"author":"黄庭坚","content":"什袭发硎刀，无名自贵高。秋衣犹葛制，午饭厌溪毛。","dynasty":"宋代","title":"次韵吉老十小诗"}
{"author":"黄庭坚","content":"张癸脱朝衣，儿褐多纯绿。闻道无米舂，煮术学辟谷。官吏但索钱，诏书哀惸独。东方九尺长，不得侏儒禄。屋中声鹅雁，日暮搅心曲。穷巷无桃李，縕袍非春服。我吟白驹诗，知君在空谷。","dynasty":"宋代","title":"次韵感春五首"}
{"author":"黄庭坚","content":"薛宣欲吏云，季氏或招闵。此公胸中秋，万物欲收稛。卖药偶知名，草玄非近准。才难不易得，志大略细谨。士生要弘毅，天地为盖轸。骥来盐车骖，井下短绠引。难甘呼尔食，聊寄粲然辴。谁能借前筹，还妇用束缊。吾闻调羹鼎，异味及枌堇。岂其供王羞，而弃会稽笋。","dynasty":"宋代","title":"次韵孙子实寄少游"}
{"author":"黄庭坚","content":"蕲竹能吟水底龙，玉人应在月明中。何时为洗秋空热，散作霜天落叶风。","dynasty":"宋代","title":"大暑水阁听晋卿家昭华吹笛"}
{"author":"黄庭坚","content":"献笑果不情，貌亲初不爱。谁言百年交，投分一倾盖。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"国工裁白璧，巧冶铸干将。成为万乘器，贯日吐寒光。其谁湔拂汝，岁月海生桑。蛛网连城玉，苔生百鍊刚。","dynasty":"宋代","title":"寄晁元忠十首其一"}
{"author":"黄庭坚","content":"江南一雁横秋水。叹咫尺、断行千里。回纹机上字纵横，欲寄远、凭谁是。谢客池塘春都未。微微动、短墙桃李。半阴才暖却清寒，是瘦损、人天气。","dynasty":"宋代","title":"留春令·江南一雁横秋水"}
{"author":"黄庭坚","content":"梁州一曲当时事，记得曾拈玉笛吹。端正楼空春昼永，小桃犹学淡燕支。","dynasty":"宋代","title":"和陈君仪读太真外传五首"}
{"author":"黄庭坚","content":"春风吹船著浯溪，扶藜上读《中兴碑》。平生半世看墨本，摩挲石刻鬓成丝。明皇不作苞桑计，颠倒四海由禄儿。九庙不守乘舆西，万官已作鸟择栖。抚军监国太子事，何乃趣取大物为？事有至难天幸耳，上皇蹰蹐还京师。内间张后色可否？外间李父颐指挥。南内凄凉几苟活，高将军去事尤危。臣结春秋二三策，臣甫杜鹃再拜诗。安知忠臣痛至骨，世上但赏琼琚词。同来野僧六七辈，亦有文士相追随。断崖苍藓对立久，冻雨为洗前朝悲。","dynasty":"宋代","tags":"咏史怀古，议论，抒情","title":"书摩崖碑后"}
{"author":"黄庭坚","content":"盖世英雄不自知，暮年初志各参差。南阳陇底卧龙日，北固樽前失者时。霸主三分割天下，宗臣十倍胜曹丕。寒炉夜发尘书读，似覆输筹一局棋。","dynasty":"宋代","title":"夜观蜀志"}
{"author":"黄庭坚","content":"游子归心日夜流，南陔香草可晨羞。平原晓雨半槐夏，汾上午风初麦秋。鸿雁要须翔集早，脊令无憾急难求。欲因行李传家信，姑射山前是晋州。","dynasty":"宋代","title":"奉送刘君昆仲"}
{"author":"黄庭坚","content":"金华牧羊儿，一粒粟中藏世界。使君从南来，清风明月不用一钱买。鸬鹚杯，一杯一杯复一杯，玉山自倒非人推。庐山秀出南斗傍，登高送远形神开。银河倒挂三石梁，砅崖转石万壑雷。吟诗作赋北窗里，安得青天化作一张纸。有长鲸白齿若雪山，我愿因之寄千里。","dynasty":"宋代","title":"寿圣观道士黄至明开小隐轩太守徐公为题曰快"}
{"author":"黄庭坚","content":"风惊鹿散豫章城，邂逅相逢食楚蘋。佳友在门忘燕寝，故人发药见平生。只今满坐且樽酒，後夜此堂还月明。契阔愁思已知处，西山影落暮江清。","dynasty":"宋代","title":"赠别几复"}
{"author":"黄庭坚","content":"枯木突兀，傲睨万物。顶门上眼，正法中骨。","dynasty":"宋代","title":"泐潭我和尚真赞"}
{"author":"黄庭坚","content":"群山黛新染，蒙气寒郁郁。扫除迎将家，下簟脱巾袜。南北舍小棠，况可清烦喝。鸟声废书眠，聊以休吏卒。竹鸡苦唤人，觉坐观法窟。无外同一家，惟己非万物。清波两鸳鸯，善游且能没。惊人相追飞，甚念失甚匹。舂鉏貌闲暇，羡鱼情至骨。广道策坚良，熙熙集于菀。烂额始论功，傥能谋曲突。","dynasty":"宋代","title":"辛酉憩刀坑口"}
{"author":"黄庭坚","content":"文殊吐酒卧，观音被杻械。普贤盗铸钱，释迦扇炉韝。范上座杀牛，黄鲁直害癞。","dynasty":"宋代","title":"解瞌睡颂"}
{"author":"黄庭坚","content":"螺甲割昆崙耳，香材屑鹧鸪斑。欲雨鸣鸠日永，下帷睡鸭春閒。","dynasty":"宋代","title":"有惠江南帐中香者戏答六言其二"}
{"author":"黄庭坚","content":"成巢不处避岁鹊，得巢不安呼妇鸠。金钱满地无人费，一斛明珠薏苡秋。","dynasty":"宋代","title":"平原郡斋二首"}
{"author":"黄庭坚","content":"少年迷翰墨，无异虫蠹木。诸生程艺文，承诏当品目。床敷设箱篚，赋纳忽数束。变名混甲乙，誊写失句读。昼窗过白驹，夜几跋红烛。钩深思嘉鱼，攻璞愿良玉。谈天用一律，呻讯压重复。丝布涩难缝，快意忽破竹。圣言裨曲学，割衮缀邪幅。注金无全巧，窃发或中鹄。翟公辟痈老，薪槱茂棫朴。御史威降霜，行私不容粟。吏部提英鉴，片善蒙采录。博士刈其楚，铨量颇三复。因人享成事，贱子真碌碌。","dynasty":"宋代","title":"次韵冕仲考进士试卷"}
{"author":"黄庭坚","content":"欲遣吟人对好山，暮天和雨醉凭栏。座中云气侵人湿，砌下泉声逼酒寒。红烛围棋生死急，清风挥尘笑谈闲。更筹报尽不成起，车从厌厌夜已阑。","dynasty":"宋代","title":"李大夫招饮"}
{"author":"黄庭坚","content":"对景还销瘦。被个人、把人调戏，我也心儿有。忆我又唤我，见我嗔我，天甚教人怎生受。看承幸厮勾。又是樽前眉峰皱。是人惊怪，冤我忒撋就。拚了又舍了，定是这回休了，及至相逢又依旧。","dynasty":"宋代","title":"归田乐引"}
{"author":"黄庭坚","content":"撑崖拄谷蝮蛇愁，入箐攀天猿掉头。鬼门关外莫言远，五十三驿是皇州。","dynasty":"宋代","title":"竹枝词二首"}
{"author":"黄庭坚","content":"谁居空閒扇橐籥，情与无情并时作。是声皆自根极来，更莫辛勤问南郭。","dynasty":"宋代","title":"秋声轩"}
{"author":"黄庭坚","content":"舫斋闻有小溪山，便是壶公谪处天。想听琐窗深夜雨，似看叶水上江船。瞻相白马津亭路，寂寞双凫古县前。舅氏知甥最疏嬾，折腰尘土解哀怜。","dynasty":"宋代","title":"次韵寄滑州舅州"}
{"author":"黄庭坚","content":"晓踏骅骝傍古墙，北园同系紫游缰。主人情厚杯无算，别馆春深日正长。杨柳阴斜移坐晚，酴醾花暗染衣香。夜深恐触金吾禁，走马天街趁夕阳。","dynasty":"宋代","title":"希仲招饮李都尉北园"}
{"author":"黄庭坚","content":"秋声满山河，行李在梁宋。川涂事鸡鸣，身亦逐群动。霜清鱼下流，橘柚入包贡。又持三十口，去作江南梦。","dynasty":"宋代","title":"晓放汴舟"}
{"author":"黄庭坚","content":"后皇富嘉种，决明著方术。耘锄一席地，时至观茂密。缥叶资芼羹，缃花马蹄实。霜丛风雨余，簸簸场功毕。枕囊代曲肱，甘寝听芬苾。老眼愿力余，读书真成癖。","dynasty":"宋代","title":"种决明"}
{"author":"黄庭坚","content":"穷乡阻地险，篁竹啸夔魖。恶少擅三窟，不承吏追呼。老翁燕无凶，偃蹇坐里闾。後生习闻见，官不禁权舆。怀书斥长吏，持杖鏖公徒。遂令五百里，化为豺豕墟。古来沈牛羊，檄水臣鳄鱼。猛虎剥文章，矧而民发肤。哀哉奉其身，曾不如鸟乌。破家县令手，南面天子除。要能伐强梁，然後活惸孤。属为民父母，未教忍先诛。山川甚秀拔，人物亦诗书。十室有忠信，此乡何独无。","dynasty":"宋代","title":"金刀坑迎将家待追浆坑十余户山农不至因题其"}
{"author":"黄庭坚","content":"往时李北海，翰墨妙天下。石室苍苔世未知，公独得本今无价。肉字不肥藏兔锋，郎官壁刊佳处同。愿公倒箧速持赠，免断银勾输蠹虫。","dynasty":"宋代","title":"古老许惠李北海石室碑以诗促之"}
{"author":"黄庭坚","content":"坑路羊肠绕，稻田棋局方。林间塔余寸，风外竹斜行。吠客犬反走，惊人鸟坌忙。山形与祖印，岑绝两相当。","dynasty":"宋代","title":"次韵知命入青原山口"}
{"author":"黄庭坚","content":"石似江沧落日明，鸬鹚乌鹊满沙汀。小儿骨相能文字，乞与班班作砚屏。","dynasty":"宋代","title":"谢益修四弟送石屏"}
{"author":"黄庭坚","content":"日晴桑叶绿宛宛，春蚕忽忽都成茧。缲车宛转头绪多，相思如此心乱何。少年志愿不成就，故年主人且恩旧。及河之清八月来，斗酒聊为社公寿。","dynasty":"宋代","title":"古乐府白紵四时歌"}
{"author":"黄庭坚","content":"啧啧雀引雏，梢梢笋成竹。时物感人情，忆我故乡曲。","dynasty":"宋代","title":"谪居黔南十首其七"}
{"author":"黄庭坚","content":"公诗如美色，未嫁已倾城。嫁作荡子妇，寒机泣到明。绿琴蛛网遍，弦绝不成声。想见鸱夷子，江湖万里情。","dynasty":"宋代","title":"次韵刘景文登邺王台见思五首其五"}
{"author":"黄庭坚","content":"寄岳云，安九夏。无间绿，实潇洒。碧溪头，古松下。卧槃陀，昼复夜。","dynasty":"宋代","title":"三言二首其一"}
{"author":"黄庭坚","content":"开田望食麦，春陇无秀色。深耕不偿勤，牛耳徒湿湿。丰凶谁主张，坐令愁煎迫。河清会有时，得酒洒胸臆。","dynasty":"宋代","title":"次韵晁元忠西归十首"}
{"author":"黄庭坚","content":"昭陵仁圣，与天同功。不刻不雕，万国文明。日月照临，无有隐侧。一滴之雨，泽及万物。简言易从，易言易知。皇祖有训，信如四时。雷声不作，天地渊默。遗黎怀仁，霣泣翰墨。","dynasty":"宋代","title":"江氏家藏仁宗皇帝墨迹赞"}
{"author":"黄庭坚","content":"雁雁随春风，过乡县。烟雨昏，行不乱。同安乐，共忧患。云重重，不相见。日昳晡，下平湖。十十五五依黄芦，得粒不啄鸣相呼。新妇见雁怀征夫，上堂曳袑裾，四拜启阿姑。人言雁寄书，审能寄书无。阿姑语新妇，古来无此事，今安得此语。新妇祝雁好自去，勿学水中恋涔鱼。寄汝尺素上有书，塞北春寒用当襦。寄书与阿谁，我家苏校尉，海上牧羊儿。为言妾能事君母，勿负汉恩作降虏。","dynasty":"宋代","title":"拟古杂言"}
{"author":"黄庭坚","content":"滞梦停愁乱性灵，安眠灭念闭幽扃。体中忽觉有佳处，读易一肩如酒醒。","dynasty":"宋代","title":"再和元礼春怀十首"}
{"author":"黄庭坚","content":"无外一精明，六合同出自。公能知本源，佛亦不相似。","dynasty":"宋代","title":"颐轩诗六首"}
{"author":"黄庭坚","content":"眼前尝废忘，事往更追寻。爱酒陶元亮，著书王仲任。寒蒲虽有节，枯木已无心。客至还须饮，逢欢起自斟。","dynasty":"宋代","title":"次韵德孺感兴二首其二"}
{"author":"黄庭坚","content":"乳粥琼糜雾脚回，色香味触映根来。睡魔有耳不及掩，直拂绳床过疾雷。","dynasty":"宋代","title":"奉同六舅尚书咏茶碾煎烹三首"}
{"author":"黄庭坚","content":"鸳鸯翡翠，小小思珍偶。眉黛敛秋波，尽湖南、山明水秀。娉娉袅袅，恰近十三余，春未透。花枝瘦。正是愁时候。寻花载酒。肯落谁人后。只恐远归来，绿成阴、青梅如豆。心期得处，每自不由人，长亭柳。君知否。千里犹回首。","dynasty":"宋代","tags":"赠别，写人，抒情，惆怅","title":"蓦山溪·赠衡阳妓陈湘"}
{"author":"黄庭坚","content":"小摘来禽兴未厌，蔬畦经雨绿纤纤。坐分紫石蒲萄下，不怕龙须罥帽檐。","dynasty":"宋代","title":"饮李氏园三首"}
{"author":"黄庭坚","content":"独弄参军无鼓笛，右军池里泛渔舟。岂知剑外雍熙老，收得黄巢折剑头。","dynasty":"宋代","title":"答雍熙光老颂"}
{"author":"黄庭坚","content":"歌舞阑珊退晚妆。主人情重更留汤。冠帽斜敧辞醉去，邀定，玉人纤手自磨香。又得尊前聊笑语。如许。短歌宜舞小红裳。宝马促归朱户闭。人睡。夜来应恨月侵床。","dynasty":"宋代","title":"定风波其四客有两新鬟善歌者，请作送汤曲，因戏前二物"}
{"author":"黄庭坚","content":"眇然今日望欧梅，已发黄州首更回。试问淮南风月生，新年桃李为谁开。","dynasty":"宋代","title":"次韵文潜立春日三绝句"}
{"author":"黄庭坚","content":"陈甥归约柳青初，麦陇纤纤忽可鉏。望子从来非一日，因人略不寄双鱼。园中鸟语劝沽酒，窗下日长宜读书。策马得行休更秣，已令僮稚割生刍。","dynasty":"宋代","title":"迎醇甫夫妇"}
{"author":"黄庭坚","content":"弃官清颍尾，买田落星湾。身在菰蒲中，名满天地间。谁能四十年，保此清静退。往来涧谷中，神光射牛背。","dynasty":"宋代","title":"拜刘凝之画像"}
{"author":"黄庭坚","content":"何处惊麇触祸机，烦君遣骑割鲜肥。秋来多病新开肉，粝饭寒菹得解围。","dynasty":"宋代","title":"谢荣绪割獐见贻二首其一"}
{"author":"黄庭坚","content":"脩罗身量等须弥，入藕丝孔逃追北。补陀岩下不战人，八万魔军皆解甲。","dynasty":"宋代","title":"补陀岩颂"}
{"author":"黄庭坚","content":"先去岂长别，後来非久亲。新坟将旧冢，相次似鱼鳞。茂陵谁辨汉，骊山讵识秦。千里与昨日，一种并成尘。定知今世士，还是昔时人。乌用取他骨，复持埋我身。","dynasty":"宋代","title":"即来"}
{"author":"黄庭坚","content":"陈侯学诗如学道，又似秋虫噫寒草。日晏肠鸣不俛眉，得意古人便忘老。君不见向来河伯负两河，观海乃知身一蠡。旅床争席方归去，秋水黏天不自多。春风吹园动花鸟，霜月入户寒皎皎。十度欲言九度休，万人丛中一人晓。贫无置锥人所怜，穷到无锥不属天。呻吟成声可管弦，能与不能安足言。","dynasty":"宋代","title":"赠陈师道"}
{"author":"黄庭坚","content":"花光寺下对云沙，欲把轻舟小钓车。更看道人烟雨笔，乱峰深处是吾家。","dynasty":"宋代","title":"题花光画山水"}
{"author":"黄庭坚","content":"裴公入相便论兵，跃马淮西一战平。黄合不须金印好，却来山下作书生。","dynasty":"宋代","title":"裴晋公书堂"}
{"author":"黄庭坚","content":"翰林本是神仙谪。落帽风流倾座席。坐中还有赏音人，能岸乌纱倾大白。江山依旧云横碧。昨日主人今日客。谁分宾主强惺惺，问取矶头新妇石。","dynasty":"宋代","title":"木兰花令（窜易前词）"}
{"author":"黄庭坚","content":"都城穷腊月半破，晚来雪云应朝课。虚檐稍闻飘瓦声，六花连空若推堕。翩翩恐逐歌吹来，皎皎不受尘泥涴。试寻高处望双阙，佳气葱葱寒贴妥。遥知万马驾紫宸，把烛天街听宫鏁。吾人岂解占丰年，但喜酒樽宜附火。石鼎香浮北焙茶，洪炉壳爆宣城果。陆珍海异厌下箸，别索百种烦烹和。仆奴睥睨费呼叱，主人爱客无不可。凭向江船问子猷，山阴夜醉何如我。北邻长吉最能诗，怯寒正想重裘坐。故遣长须屡送来，犹得王孙嘲饭颗。","dynasty":"宋代","title":"宣九家赋雪"}
{"author":"黄庭坚","content":"安诗无恙时，学行超辈侪。华屋落丘山，百忧满人怀。此士如不亡，仲子抱奇材。不独典刑在，神明还观来。","dynasty":"宋代","title":"用明发不寐有怀二人为韵寄李秉彝德叟"}
{"author":"黄庭坚","content":"山行十日雨沾衣，幕阜峰前对落晖。野水自添田水满，晴鸠却唤雨鸠归。灵源大士人天眼，双塔老师诸佛机。白发苍颜重到此，问君还是昔人非。","dynasty":"宋代","title":"自巴陵略平江临湘入通城无日不雨至黄龙奉谒"}
{"author":"黄庭坚","content":"汉兴丰沛开天下，故旧因依日月明。拔剑一卮戏下酒，剖符千户舞阳城。鼓刀屠狗少时事，排闼谏君身後名。异日淮阴傥相见，安能鞅鞅似平生。","dynasty":"宋代","title":"题樊侯庙二首"}
{"author":"黄庭坚","content":"水牯从来犯稼苗，著绳只要鼻穿牢。行须万里无寸草，卧对十方同一槽。租税及时王事了，云山横笛月轮高。华亭浪说吹毛剑，不见全牛可下刀。","dynasty":"宋代","title":"戏赠水牯庵"}
{"author":"黄庭坚","content":"鹄白不以乌，兰香端为谁。外家秉明德，晚与世参差。乖离岁十二，会面卒卒期。何言灊丘底，玉稻同一炊。","dynasty":"宋代","title":"庭坚得邑太和六舅按节出同安邂逅于皖公溪口"}
{"author":"黄庭坚","content":"争名朝市鱼千里，观道诗书豹一班。末俗风波尤浩渺，古人廉陛厘跻攀。螗螂怒臂当车辙，鹦鹉能言著鏁关。顾我安知贤者事，松风永日下帘间。","dynasty":"宋代","title":"去贤斋"}
{"author":"黄庭坚","content":"风云开古镜，淮海熨冰纨。王孙醉短舞，罗袜步微澜。老骥心虽在，白鸥盟已寒。斯人气金玉，视世一鼠肝。南归脱虫蛊，入对随孔鸾。忽以口语去，鼓船下惊湍。收身薄冰释，置枕泰山安。后土花药丽，海门天水宽。伐木思我友，知人良独难。遥怜须鬓绿，犹复耐悲欢。","dynasty":"宋代","title":"奉同子瞻韵寄定国"}
{"author":"黄庭坚","content":"雨馀禽语催天晓，月上梨花放夜阑。莫听游人待妍暖，十分倾酒对春寒。","dynasty":"宋代","title":"戏和舍弟船场探春二首其一"}
{"author":"黄庭坚","content":"范公种竹水边亭，漂泊来游一客星。神理不应从此尽，百年草树至今青。","dynasty":"宋代","title":"百花洲杂题"}
{"author":"黄庭坚","content":"水嬉者游鱼，林乐者啼鸟。志士仁人观其大，薪翁笱妇利其小。有美一人，独燕居万物之表。","dynasty":"宋代","title":"岩下放言五首之池亭"}
{"author":"黄庭坚","content":"简书催出似驱鸡，闻道饥寒满屋啼。炙背巿眠榾柮火，嚼冰晨饭萨波虀。风如利剑穿狐腋，雪似流沙饮马蹄。官小责轻聊自慰，犹胜擐甲去征西。","dynasty":"宋代","title":"雪中连日行役戏书简同僚"}
{"author":"黄庭坚","content":"往日非今日，今年似去年。九关多虎豹，聊作地行仙。","dynasty":"宋代","title":"赠嗣直弟颂十首"}
{"author":"丁廷烺","content":"商飙一夜发，萧瑟振高林。沙漠连关塞，河山巩古今。有书应候雁，无语更听砧。正值莼鲈好，能忘故国心。","dynasty":"清代","title":"太原秋日"}
{"author":"丁廷烺","content":"碧干濯清涟，亭亭净炎暑。微雨晚来过，香风满汀渚。","dynasty":"清代","title":"荷花"}
{"author":"梁启超","content":"诗界千年靡靡风，兵魂销尽国魂空。集中什九从军乐，亘古男儿一放翁。","dynasty":"清代","tags":"古诗三百首，读书，感慨","title":"读陆放翁集"}
{"author":"梁启超","content":"　　天下古今成败之林，若是其莽然不一途也。要其何以成，何以败？曰：有毅力者成，反是者败。　　盖人生历程，大抵逆境居十六七，顺境亦居十三四，而顺逆两境又常相间以迭乘。无论事之大小，必有数次乃至十数次之阻力，其阻力虽或大或小，而要之必无可逃避者也。其在志力薄弱之士，始固曰吾欲云云，其意以为天下事固易易也，及骤尝焉而阻力猝来，颓然丧矣；其次弱者，乘一时之意气，透过此第一关，遇再挫而退；稍强者，遇三四挫而退；更稍强者，遇五六挫而退；其事愈大者，其遇挫愈多；其不退也愈难，非至强之人，未有能善于其终者也。　　夫苟其挫而不退矣，则小逆之后，必有小顺。大逆之后，必有大顺。盘根错节之既经，而随有应刃而解之一日。旁观者徒艳羡其功之成，以为是殆幸运儿，而天有以宠彼也，又以为我蹇于遭逢，故所就不彼若也。庸讵知所谓蹇焉、幸焉者，皆彼与我之相同，而其能征服此蹇焉，利用此幸焉与否，即彼成我败所由判也。更譬诸操舟，如以兼旬之期，行千里之地者，其间风潮之或顺或逆，常相参伍。彼以坚苦忍耐之力，冒其逆而突过之，而后得从容以进度其顺。我则或一日而返焉，或二三日而返焉，或五六日而返焉，故彼岸终不可达也。　　孔子曰：\"譬如为山，未成一篑，止，吾止也；譬如平地，虽覆一篑，进，吾往也\"孟子曰：\"有为者，譬若掘井，掘井九仞，而不及泉，犹为弃井也\"成败之数，视此而已。","dynasty":"清代","tags":"激励","title":"论毅力"}
{"author":"梁启超","content":"　　日本人之称我中国也，一则曰老大帝国，再则曰老大帝国。是语也，盖袭译欧西人之言也。呜呼！我中国其果老大矣乎？梁启超曰：恶！是何言！是何言！吾心目中有一少年中国在！　　欲言国之老少，请先言人之老少。老年人常思既往，少年人常思将来。惟思既往也，故生留恋心；惟思将来也，故生希望心。惟留恋也，故保守；惟希望也，故进取。惟保守也，故永旧；惟进取也，故日新。惟思既往也，事事皆其所已经者，故惟知照例；惟思将来也，事事皆其所未经者，故常敢破格。老年人常多忧虑，少年人常好行乐。惟多忧也，故灰心；惟行乐也，故盛气。惟灰心也，故怯懦；惟盛气也，故豪壮。惟怯懦也，故苟且；惟豪壮也，故冒险。惟苟且也，故能灭世界；惟冒险也，故能造世界。老年人常厌事，少年人常喜事。惟厌事也，故常觉一切事无可为者；惟好事也，故常觉一切事无不可为者。老年人如夕照，少年人如朝阳；老年人如瘠牛，少年人如乳虎。老年人如僧，少年人如侠。老年人如字典，少年人如戏文。老年人如鸦片烟，少年人如泼兰地酒。老年人如别行星之陨石，少年人如大洋海之珊瑚岛。老年人如埃及沙漠之金字塔，少年人如西比利亚之铁路；老年人如秋后之柳，少年人如春前之草。老年人如死海之潴为泽，少年人如长江之初发源。此老年与少年性格不同之大略也。任公曰：人固有之，国亦宜然。　　梁启超曰：伤哉，老大也！浔阳江头琵琶妇，当明月绕船，枫叶瑟瑟，衾寒于铁，似梦非梦之时，追想洛阳尘中春花秋月之佳趣。西宫南内，白发宫娥，一灯如穗，三五对坐，谈开元、天宝间遗事，谱《霓裳羽衣曲》。青门种瓜人，左对孺人，顾弄孺子，忆侯门似海珠履杂遝之盛事。拿破仑之流于厄蔑，阿剌飞之幽于锡兰，与三两监守吏，或过访之好事者，道当年短刀匹马驰骋中原，席卷欧洲，血战海楼，一声叱咤，万国震恐之丰功伟烈，初而拍案，继而抚髀，终而揽镜。呜呼，面皴齿尽，白发盈把，颓然老矣！若是者，舍幽郁之外无心事，舍悲惨之外无天地，舍颓唐之外无日月，舍叹息之外无音声，舍待死之外无事业。美人豪杰且然，而况寻常碌碌者耶？生平亲友，皆在墟墓；起居饮食，待命于人。今日且过，遑知他日？今年且过，遑恤明年？普天下灰心短气之事，未有甚于老大者。于此人也，而欲望以拏云之手段，回天之事功，挟山超海之意气，能乎不能？　　呜呼！我中国其果老大矣乎？立乎今日以指畴昔，唐虞三代，若何之郅治；秦皇汉武，若何之雄杰；汉唐来之文学，若何之隆盛；康乾间之武功，若何之烜赫。历史家所铺叙，词章家所讴歌，何一非我国民少年时代良辰美景、赏心乐事之陈迹哉！而今颓然老矣！昨日割五城，明日割十城，处处雀鼠尽，夜夜鸡犬惊。十八省之土地财产，已为人怀中之肉；四百兆之父兄子弟，已为人注籍之奴，岂所谓“老大嫁作商人妇”者耶？呜呼！凭君莫话当年事，憔悴韶光不忍看！楚囚相对，岌岌顾影，人命危浅，朝不虑夕。国为待死之国，一国之民为待死之民。万事付之奈何，一切凭人作弄，亦何足怪！　　任公曰：我中国其果老大矣乎？是今日全地球之一大问题也。如其老大也，则是中国为过去之国，即地球上昔本有此国，而今渐澌灭，他日之命运殆将尽也。如其非老大也，则是中国为未来之国，即地球上昔未现此国，而今渐发达，他日之前程且方长也。欲断今日之中国为老大耶？为少年耶？则不可不先明“国”字之意义。夫国也者，何物也？有土地，有人民，以居于其土地之人民，而治其所居之土地之事，自制法律而自守之；有主权，有服从，人人皆主权者，人人皆服从者。夫如是，斯谓之完全成立之国，地球上之有完全成立之国也，自百年以来也。完全成立者，壮年之事也。未能完全成立而渐进于完全成立者，少年之事也。故吾得一言以断之曰：欧洲列邦在今日为壮年国，而我中国在今日为少年国。　　夫古昔之中国者，虽有国之名，而未成国之形也。或为家族之国，或为酋长之国，或为诸侯封建之国，或为一王专制之国。虽种类不一，要之，其于国家之体质也，有其一部而缺其一部。正如婴儿自胚胎以迄成童，其身体之一二官支，先行长成，此外则全体虽粗具，然未能得其用也。故唐虞以前为胚胎时代，殷周之际为乳哺时代，由孔子而来至于今为童子时代。逐渐发达，而今乃始将入成童以上少年之界焉。其长成所以若是之迟者，则历代之民贼有窒其生机者也。譬犹童年多病，转类老态，或且疑其死期之将至焉，而不知皆由未完成未成立也。非过去之谓，而未来之谓也。　　且我中国畴昔，岂尝有国家哉？不过有朝廷耳！我黄帝子孙，聚族而居，立于此地球之上者既数千年，而问其国之为何名，则无有也。夫所谓唐、虞、夏、商、周、秦、汉、魏、晋、宋、齐、梁、陈、隋、唐、宋、元、明、清者，则皆朝名耳。朝也者，一家之私产也。国也者，人民之公产也。朝有朝之老少，国有国之老少。朝与国既异物，则不能以朝之老少而指为国之老少明矣。文、武、成、康，周朝之少年时代也。幽、厉、桓、赧，则其老年时代也。高、文、景、武，汉朝之少年时代也。元、平、桓、灵，则其老年时代也。自余历朝，莫不有之。凡此者谓为一朝廷之老也则可，谓为一国之老也则不可。一朝廷之老旦死，犹一人之老且死也，于吾所谓中国者何与焉。然则，吾中国者，前此尚未出现于世界，而今乃始萌芽云尔。天地大矣，前途辽矣。美哉我少年中国乎！　　玛志尼者，意大利三杰之魁也。以国事被罪，逃窜异邦。乃创立一会，名曰“少年意大利”。举国志士，云涌雾集以应之。卒乃光复旧物，使意大利为欧洲之一雄邦。夫意大利者，欧洲之第一老大国也。自罗马亡后，土地隶于教皇，政权归于奥国，殆所谓老而濒于死者矣。而得一玛志尼，且能举全国而少年之，况我中国之实为少年时代者耶！堂堂四百余州之国土，凛凛四百余兆之国民，岂遂无一玛志尼其人者！　　龚自珍氏之集有诗一章，题曰《能令公少年行》。吾尝爱读之，而有味乎其用意之所存。我国民而自谓其国之老大也，斯果老大矣；我国民而自知其国之少年也，斯乃少年矣。西谚有之曰：“有三岁之翁，有百岁之童。”然则，国之老少，又无定形，而实随国民之心力以为消长者也。吾见乎玛志尼之能令国少年也，吾又见乎我国之官吏士民能令国老大也。吾为此惧！夫以如此壮丽浓郁翩翩绝世之少年中国，而使欧西日本人谓我为老大者，何也？则以握国权者皆老朽之人也。非哦几十年八股，非写几十年白折，非当几十年差，非捱几十年俸，非递几十年手本，非唱几十年喏，非磕几十年头，非请几十年安，则必不能得一官、进一职。其内任卿贰以上，外任监司以上者，百人之中，其五官不备者，殆九十六七人也。非眼盲则耳聋，非手颤则足跛，否则半身不遂也。彼其一身饮食步履视听言语，尚且不能自了，须三四人左右扶之捉之，乃能度日，于此而乃欲责之以国事，是何异立无数木偶而使治天下也！且彼辈者，自其少壮之时既已不知亚细亚、欧罗巴为何处地方，汉祖唐宗是那朝皇帝，犹嫌其顽钝腐败之未臻其极，又必搓磨之，陶冶之，待其脑髓已涸，血管已塞，气息奄奄，与鬼为邻之时，然后将我二万里山河，四万万人命，一举而界于其手。呜呼！老大帝国，诚哉其老大也！而彼辈者，积其数十年之八股、白折、当差、捱俸、手本、唱喏、磕头、请安，千辛万苦，千苦万辛，乃始得此红顶花翎之服色，中堂大人之名号，乃出其全副精神，竭其毕生力量，以保持之。如彼乞儿拾金一锭，虽轰雷盘旋其顶上，而两手犹紧抱其荷包，他事非所顾也，非所知也，非所闻也。于此而告之以亡国也，瓜分也，彼乌从而听之，乌从而信之！即使果亡矣，果分矣，而吾今年七十矣，八十矣，但求其一两年内，洋人不来，强盗不起，我已快活过了一世矣！若不得已，则割三头两省之土地奉申贺敬，以换我几个衙门；卖三几百万之人民作仆为奴，以赎我一条老命，有何不可？有何难办？呜呼！今之所谓老后、老臣、老将、老吏者，其修身齐家治国平天下之手段，皆具于是矣。西风一夜催人老，凋尽朱颜白尽头。使走无常当医生，携催命符以祝寿，嗟乎痛哉！以此为国，是安得不老且死，且吾恐其未及岁而殇也。　　任公曰：造成今日之老大中国者，则中国老朽之冤业也。制出将来之少年中国者，则中国少年之责任也。彼老朽者何足道，彼与此世界作别之日不远矣，而我少年乃新来而与世界为缘。如僦屋者然，彼明日将迁居他方，而我今日始入此室处。将迁居者，不爱护其窗栊，不洁治其庭庑，俗人恒情，亦何足怪！若我少年者，前程浩浩，后顾茫茫。中国而为牛为马为奴为隶，则烹脔鞭棰之惨酷，惟我少年当之。中国如称霸宇内，主盟地球，则指挥顾盼之尊荣，惟我少年享之。于彼气息奄奄与鬼为邻者何与焉？彼而漠然置之，犹可言也。我而漠然置之，不可言也。使举国之少年而果为少年也，则吾中国为未来之国，其进步未可量也。使举国之少年而亦为老大也，则吾中国为过去之国，其澌亡可翘足而待也。故今日之责任，不在他人，而全在我少年。少年智则国智，少年富则国富；少年强则国强，少年独立则国独立；少年自由则国自由；少年进步则国进步；少年胜于欧洲，则国胜于欧洲；少年雄于地球，则国雄于地球。红日初升，其道大光。河出伏流，一泻汪洋。潜龙腾渊，鳞爪飞扬。乳虎啸谷，百兽震惶。鹰隼试翼，风尘翕张。奇花初胎，矞矞皇皇。干将发硎，有作其芒。天戴其苍，地履其黄。纵有千古，横有八荒。前途似海，来日方长。美哉我少年中国，与天不老！壮哉我中国少年，与国无疆！　　“三十功名尘与土，八千里路云和月。莫等闲，白了少年头，空悲切。”此岳武穆《满江红》词句也，作者自六岁时即口受记忆，至今喜诵之不衰。自今以往，弃“哀时客”之名，更自名曰“少年中国之少年”。","dynasty":"清代","tags":"赞美，愿望，国家","title":"少年中国说"}
{"author":"梁启超","content":"一雨纵横亘二洲，浪淘天地入东流。却余人物淘难尽，又挟风雷作远游。","dynasty":"清代","tags":"写雨，抒情，壮志","title":"太平洋遇雨"}
{"author":"梁启超","content":"丁未五月归国，旋复东渡，却寄沪上诸子。瀚海飘流燕，乍归来、依依难认，旧家庭院。惟有年时芳俦在，一例差池双剪。相对向、斜阳凄怨。欲诉奇愁无可诉，算兴亡、已惯司空见。忍抛得，泪如线。故巢似与人留恋。最多情、欲黏还坠，落泥片片。我自殷勤衔来补，珍重断红犹软。又生恐、重帘不卷。十二曲阑春寂寂，隔蓬山、何处窥人面？休更问，恨深浅。","dynasty":"清代","tags":"婉约，感慨，命运","title":"金缕曲·丁未五月归国旋复东渡却寄沪上诸君子"}
{"author":"梁启超","content":"韭莱花开心一枝，花正黄时叶正肥。愿郎摘花连叶摘，到死心头不肯离。","dynasty":"清代","title":"台湾竹枝词·其二"}
{"author":"梁启超","content":"辜负胸中十万兵，百无聊赖以诗鸣。谁怜爱国千行泪，说到胡尘意不平。","dynasty":"清代","title":"读陆放翁集"}
{"author":"梁启超","content":"泱泱哉！吾中华。最大洲中最大国，廿二行省为一家。物产腴沃甲大地，天府雄国言非夸。君不见，英日区区三岛尚崛起，况乃堂矞吾中华。结我团体，振我精神，二十世纪新世界，雄飞宇内畴与伦。可爱哉！吾国民。可爱哉！吾国民。芸芸哉！吾种族。黄帝之胄尽神明，濅昌濅炽遍大陆。纵横万里皆兄弟，一脉同胞古相属。君不见，地球万国户口谁最多？四百兆众吾种族。结我团体，振我精神，二十世纪新世界，雄飞宇内畴与伦。可爱哉！我国民。可爱哉！我国民。彬彬哉！吾文明。五千余岁历史古，光焰相续何绳绳。圣作贤述代继起，浸濯沈黑扬光晶。君不见，朅来欧北天骄骤进化，宁容久扃吾文明。结我团体，振我精神，二十世纪新世界，雄飞宇内畴与伦。可爱哉！我国民。可爱哉！我国民。轰轰哉！我英雄。汉唐凿孔县西域，欧亚抟陆地天通。每谈黄祸詟且栗，百年噩梦骇西戎。君不见，博望定远芳踪已千古，时哉后起我英雄。结我团体，振我精神，二十世纪新世界，雄飞宇内畴与伦。可爱哉！我国民。可爱哉！我国民。闻英寇云南俄寇伊犁感愤成作涕泪已消残腊尽，入春所得是惊心。天倾已压将非梦，雅废夷侵不自今。安息葡萄柯叶悴，夜郎蒟酱信音沈。好风不度关山路，奈此中原万里阴。","dynasty":"清代","title":"爱国歌四章"}
{"author":"梁启超","content":"拍碎双玉斗，慷慨一何多。满腔都是血泪，无处着悲歌。三百年来王气，满目山河依旧，人事竟如何？百户尚牛酒，四塞已干戈。千金剑，万言策，两蹉跎。醉中呵壁自语，醒后一滂沱。不恨年华去也，只恐少年心事，强半为销磨。愿替众生病，稽首礼维摩。","dynasty":"清代","title":"水调歌头　"}
{"author":"梁启超","content":"燕子旧人家，枨触年华。锦城春尽又飞花。不是浔阳江上客，休听琵琶。轻梦怕愁遮，云影窗纱。一天浓絮太亏他。镇日飘零何处也，依旧天涯。","dynasty":"清代","title":"浪淘沙　"}
{"author":"梁启超","content":"沈沈一枕扶头睡，直到黄昏。犹掩重门。门外梨花有泪痕。薰篝萧瑟炉烟少，不道衣单。却道春寒。丝雨濛濛独倚栏。","dynasty":"清代","title":"采桑子"}
{"author":"梁启超","content":"休轻别，别易见时难。燕子不归春寂寂，恨烟颦雨杏花寒。小立已黄昏。","dynasty":"清代","title":"谢秋娘"}
{"author":"梁启超","content":"凄凉花事一春迟。苦寻思。袖口香寒摘得最繁枝。江南持与谁。溶溶微月浸愁漪。夜寒时。一迾梦烟愁雨我怜伊。春阑花未知。","dynasty":"清代","title":"鬲溪梅令次韵孝通"}
{"author":"梁启超","content":"曾是年时行乐处。典尽貂裘，日日如泥醉。醉别西楼醒不记。马头犹作香奁语。一霎人天成影事。剑魄琴魂，添得凄凉意。知否双文挑锦字。当时月照人无寐。","dynasty":"清代","title":"蝶恋花二阕其一"}
{"author":"梁启超","content":"我亦兰成憔悴久。泪泫长条，孤负章台柳。十万护铃金字咒。东风无力春消瘦。门巷枇杷还似旧。锦瑟年华，得似当时否。赢得一池春水绉。泪痕狼藉青衫袖。","dynasty":"清代","title":"蝶恋花二阕其二"}
{"author":"梁启超","content":"战鼓摧心，征尘涴泪，乾坤无限秋声。望青山一发，又商略归程。问摇落天涯倦客，十年尘梦，可也苏醒。念故山兰蕙，背人一样凄零。罗浮西去，有年时游屐曾经。算醉眼看云，冷肠漱石，彀遣今生。便拟诛茅天外，任人间憔悴兰成。怕劫灰无赖，等闲惊起山灵。","dynasty":"清代","title":"扬州慢送江逢辰归山"}
{"author":"梁启超","content":"枣花帘底熏香坐。新年添个闲功课。镇日苦咿咿。背郎奁体诗。不知缘底事。怕读相思字。蓦地问归程。背人双泪荧。","dynasty":"清代","title":"菩萨曼"}
{"author":"梁启超","content":"昨夜东风还又。春水一池吹绉。飞絮满天涯，可是燕归时候。消受。消受。六曲药栏携手。","dynasty":"清代","title":"如梦令"}
{"author":"梁启超","content":"刻意留春春不住。杜宇声声，抵死催人去。絮影迷漫芳草渡。天涯那是春归路。一缕闲情无著处。落尽荼蘼，几点清明雨。莫唱方回肠断句。世间只有情难诉。","dynasty":"清代","title":"蝶恋花三阕其一春尽感事送归者"}
{"author":"梁启超","content":"毕竟和卿干甚事。未到中年，哀乐先如许。寂寂庭芜春满地。海棠那识人蕉萃。一霎斜阳搀暮雨。絮絮阴晴，天亦无凭据。花自不言莺自语。可怜心比秋莲苦。","dynasty":"清代","title":"蝶恋花三阕其二"}
{"author":"梁启超","content":"折取繁香无处寄。不分残红，却被东皇误。断送流年知几许。一天狼藉风和雨。金缕低迷浓作絮。搁了帘栊，黦了春庭宇。春若有情应少住。重来门巷难如故。","dynasty":"清代","title":"蝶恋花三阕其三"}
{"author":"梁启超","content":"一例西风里。谁信汝、此番行色，凄凉如此。彻骨寒生孤枕梦，蓦地鹊桥波起。也太觉、一年容易。昨日洗车明日泪，问人生、哀乐谁能主。木叶落，君行矣。谂君无限伤心事。料难忘、密缝珍重，寒衣曾寄。薄命儿郎更消得，多少春魂秋气。只添我、天涯滋味。日日长亭折杨柳，送行人、却恨归无计。歌金缕，忘变徵。","dynasty":"清代","title":"金缕曲"}
{"author":"梁启超","content":"秋心如许。红禅多少销魂句。著意温存。中有经年旧酒痕。年年依旧。尊前顾影人销瘦。一例婵娟。寄语凉风莫弃捐。","dynasty":"清代","title":"减字木兰花为孺博题秦郎画扇"}
{"author":"梁启超","content":"衣袂满京尘，荏冉归无计。王粲登楼已百忧，那更连天雨。仙侠两蹉跎，有恨和谁理。红煼欢场宿酒醒，切切琵琶语。","dynasty":"清代","title":"卜算子"}
{"author":"梁启超","content":"吾乡奇士，数道咸以后，几人健者。雨打风吹余子尽，似汝此才今寡。铁骨酣霜，绣肠织月，箫剑双无价。酒阑对我，二豪情态如画。只恨荦荦头颅，颟颟髀肉，不了山灵诧。趁著湖山残照在，尽汝秋魂姚冶。丛社鬼谋，原祠天问，莫管兴亡话。一尊寿汝，先生扶醉归也。","dynasty":"清代","title":"念奴娇寿何梅夏"}
{"author":"梁启超","content":"暝烟直，织就一天愁色。阑干外无限庭芜，付与斜阳尽狼藉。良期渺难得。遮莫年华虚掷，迢迢夜。梦去愁来，还似年时倦游客。天涯数行迹。念衾冷舟篷，灯暗亭壁。篮舆扶下正无力。又月店鸡声，霜桥马影，催人晨起趁晚驿。夜凉怎将息。凄寂。共今夕，共目断行云，江树南北，芳痕触处情无极。有织锦留墨，唾绒凝碧，思量无寐。又淡月，照帘隙。","dynasty":"清代","title":"兰陵王至日寄蕙仙，计时当在道中"}
{"author":"梁启超","content":"薄醒残睡。又四更天气，明月新来太无赖。记去年，今夕双影晶帘，曾见汝、一点窥人微醉。瑶台天外路，依约年华，甚到圆时越憔悴。料脂香啼曙，镜粉敲寒，算未减花底天涯滋味。待互倩素娥愬殷勤，万一梦魂儿断鸿能寄。","dynasty":"清代","title":"洞仙歌中秋寄内"}
{"author":"梁启超","content":"平生未信离愁苦。放他片帆西去。三叠阳关，一杯浊酒，做就此番情绪。劝君莫醉，怕今夜醒来，我侬行矣。风晓月残，江浔负手向何处。天涯知是归路。奈东劳西燕，辽绝如许。满地干戈，满天风雪，耐否客途滋味。几多心事，算只有凄凉，背人无语。待取见时，一声声诉汝。","dynasty":"清代","title":"台城路黄浦江送蕙仙归宁之黔，余亦南还矣。"}
{"author":"梁启超","content":"别来几日，又如今时节。一阵晓风铃语咽。梦醒衾寒似铁。梦中细语商量。醒来残月横窗。待倩嫦娥瞧去，两人那个凄凉。","dynasty":"清代","title":"清平乐十一月十八夜宿酒刚醒，猛南前月今夕乃黄㜑送别时也，惘然得句"}
{"author":"梁启超","content":"法界光明毛孔吐。楼阁潭潭，帝网无重数。渺渺化身何所住。百千万劫寻来路。蹴踏金轮披垢腻。除却泥犁，那有庄严土。热血一腔谁可语。哀哀赤子无同与。","dynasty":"清代","title":"蝶恋花"}
{"author":"梁启超","content":"愁苗和泪绽。况客里还逢故乡回雁。苦忆俊游，叹春随人老，相看依黯。数遍花风，谁信道便成秋苑。赢得年时，偷卜佳期，带围销减。怅望银河清浅。正指冷笙寒，梦长天远。今夜河桥，怕晓风杨柳，做成凄婉。傥遇冥鸿，为说我高歌青眼。更问鱼龙醒未，沧江晼晚。","dynasty":"清代","title":"三姝媚送陈大归国，用草窗送碧山还越均"}
{"author":"梁启超","content":"坠欢依约，佳期迢递，今古别离无数。自从银水浅蓬莱，却赢得年年两度。鹊桥低亚，鸾軿徐动，指点鬟风鬓雾。只愁羲驭太无凭，便有约也将人误。","dynasty":"清代","title":"鹊桥仙阳历七月七日，东邦士女相将乞巧，忘与汉朝腊错啎也，戏赋此解"}
{"author":"梁启超","content":"吾庐好，气象绝清高。生意古今惟种树，雄心朝暮惯听潮。何处著尘劳。","dynasty":"清代","title":"忆江南其一宝云楼夏日即兴"}
{"author":"梁启超","content":"开卷罢，随意一凭阑。浴海朝霞明万木，当窗斜日照千帆。此际几人闲。","dynasty":"清代","title":"忆江南其二"}
{"author":"梁启超","content":"长日静，不放画帘垂。入座飞花争燕子，上阶蝴蝶戏猫儿。忙杀为阿谁。","dynasty":"清代","title":"忆江南其三"}
{"author":"梁启超","content":"将进酒，市远味难兼。牛湩朝朝调麦饭，鱼羹顿顿供椒盐。不管老饕嫌。","dynasty":"清代","title":"忆江南其四"}
{"author":"梁启超","content":"重门掩，恰称野人家。篱落乌龙眠妥贴，井阑玉虎语咿哑。风味故园赊。","dynasty":"清代","title":"忆江南其五"}
{"author":"梁启超","content":"周旋久，鸥鹭不相惊。忽报沙滩新雨过，起看松罅断虹明。暝色正轻盈。","dynasty":"清代","title":"忆江南其六"}
{"author":"梁启超","content":"新浴后，细葛著轻丝。一树露蝉声不断，半床松子落无时。午梦更相宜。","dynasty":"清代","title":"忆江南其七"}
{"author":"梁启超","content":"忘机惯，随处见天游。稚子绕床驯竹马，学僮嬉水狎轻鸥。人我两悠悠。","dynasty":"清代","title":"忆江南其八"}
{"author":"梁启超","content":"闲功课，日日没争差。娇女自钞花外集，老妻学踏自由车。卒业两些些。","dynasty":"清代","title":"忆江南其九"}
{"author":"梁启超","content":"芳草外，极目似迷漫。渔唱有时喧远浦，海云无意失前山。一鸟正飞还。","dynasty":"清代","title":"忆江南其十"}
{"author":"梁启超","content":"万松里，庭院自深深。宾客纵横争短榻，儿童错落弄鸣琴。老子正高吟。","dynasty":"清代","title":"忆江南其十一"}
{"author":"梁启超","content":"须磨浦，落日放船宜。鸦鬓小娃充擢手，皋比长者作舟师。破浪自逶迤。","dynasty":"清代","title":"忆江南其十二"}
{"author":"梁启超","content":"凉亭畔，团坐到三更。万壑鱼龙醒不夜，疏星河汉度无声。双扇扑流萤。","dynasty":"清代","title":"忆江南其十三"}
{"author":"梁启超","content":"明月夜，游屐尚徘徊。夜汐往还循岸见，秋花红白戴星开。清兴亦悠哉。","dynasty":"清代","title":"忆江南其十四"}
{"author":"梁启超","content":"春睡足，西顾泪阑干。霖雨蛰龙劳想望，琼楼玉宇自高寒。忍向此中蟠。","dynasty":"清代","title":"忆江南其十五"}
{"author":"梁启超","content":"禁不起轻阴薄暮。的的蔫红，如今何处。剩有丛兰，楚累愁对黯无语。天寒袖薄，更何苦，留人住却。只不胜情，怪梦后楼台如许。辛苦。正海云东指，又逐海潮西去。几番俊赏，都付与闲风闲雨。纵行遍芳草天涯，那便是玉郎归路。待春水生时，试倩断鸿回顾。","dynasty":"清代","title":"长亭怨慢文卿远游，失职牢落而归，倚此送之，不胜河梁日暮之感。"}
{"author":"梁启超","content":"甚九州尽处起悲风，汉军落前星。剩百年花鸟，种愁荒砌，啼血空城。夜半灵来灵去，海气挟蛟腥。似诉兴亡恨，铃语声声。今日红羊又换，算学仙辽鹤，有梦都醒。对斜阳无语，弹泪满冬青。渐东流夜潮去急，荡旧时明月下寒汀。凭谁问，閟重重恨，树靡东平。","dynasty":"清代","title":"八声甘州郑延平王祠堂用梦窗游灵岩韵"}
{"author":"梁启超","content":"东风正恶。算几回吹老，南枝残萼。水浅月黄，长是先春自开落。二百年前旧梦，早冷却栖香罗幕。但剩得片片倩魂，和雪渡溪彴。依约。共瘦削。便撩乱乡愁，驿使难托，鸾笺罢写。闲杀何郎旧池阁。休摘苔枝碎玉，怕中有归来辽鹤。万一向寒夜里，伴人寂寞。","dynasty":"清代","title":"暗香延平王祠古梅，相传王时物也"}
{"author":"梁启超","content":"紫甲颦烟，素心泫露，等闲消得黄昏。幽谷年年，孤芳谁共温存。多情应解思公子，渺予怀可奈无言，最凄凉月冷空庭，香返骚魂。秋人别有秋怀抱，将灵均遗佩，写入冰纨。雨叶风枝，古今无限荒寒。凭君莫问移根地，怕著来总是愁痕。更销凝，象管抛余，泪满湘沅。","dynasty":"清代","title":"高阳台题台湾逸民某画兰"}
{"author":"梁启超","content":"沈恨地。百年战伐能记。层层劫烬閟重渊，潜虬不起。但看东海长红桑，蓬莱极目无际。耿长剑，谁更倚。虞泉坠日难系。鼓声断处月沈沈，浪淘故垒。返魂槎客若重来，酬君清泪铅水。夕阳一霎见蜃市。又罡风、吹堕千里。欲问人间何世。看寒流涌出，汉家明月，消瘦姮娥山河里。","dynasty":"清代","title":"西河基隆怀古"}
{"author":"梁启超","content":"司勋伤别，况天涯春尽，番番风雨。行也安归留不得，断渡似闻铃语。西北云深，东南地坼，万恨凭谁补。扁舟去后，残蟾应恋江树。为问枝上啼红，千山鹃老，颜色能如故。草草东流村壁字，平地几回今古。碧涨量愁，玉珰缄泪，影事君看取。落潮今夜，酒醒梦坠何处。","dynasty":"清代","title":"念奴娇基隆留别"}
{"author":"梁启超","content":"冷瓢饮水，蹇驴侧帽绝调更无人和。为谁夜夜梦红楼，却不道当时真错。寄愁天上，和天也瘦。廿纪年光迅过。断肠声里忆平生，寄不去的愁有么。","dynasty":"清代","title":"鹊桥仙"}
{"author":"梁启超","content":"倚遍黄昏人瘦削。愁对阴阴，旧日闲池阁。记得燕来风动幕。是谁偷觑秋千索。一雨做成新梦恶。梦里罗衾，恰似郎情薄。早识护铃成漫约。余英悔不春前落。","dynasty":"清代","title":"蝶恋花其一感春"}
{"author":"梁启超","content":"别路屏山天样远。苦怨斑驩，不放人留恋。波底题红流片片。凭君量取愁深浅。恨雨颦烟朝暮卷。便到春回，憔悴羞重见。何况梦中时鸟变。东风已共游丝倦。","dynasty":"清代","title":"蝶恋花其二"}
{"author":"梁启超","content":"江上琵琶声最苦。不分娉婷，错嫁浮梁贾。昨夜梦云迷远浦。推篷又是愁风雨。休问飞红谁是主。才堕天涯，半晌成今古。一角池萍风约住。前身谁信枝头絮。","dynasty":"清代","title":"蝶恋花其三"}
{"author":"梁启超","content":"岁月堂堂人草草。数尽花风，冰尽春怀抱。镇日西园莺不到。断红零粉谁知道。多事庭芜青未了。和月和烟，牵惹闲烦恼。谁遣南云音信杳。一年又见吴蚕老。","dynasty":"清代","title":"蝶恋花其四"}
{"author":"梁启超","content":"依约年时携手处。谢却梨花，添却廉纤雨。雨底蜀魂啼不住。无聊祇劝人归去。刬地满天花作絮。饶得归来，狼藉春谁主。誓待相思能几度。轻身愿化相思树。","dynasty":"清代","title":"蝶恋花其五"}
{"author":"梁启超","content":"莫怨江潭摇落久。似说年时，此恨人人有。欲驻朱颜宜倩酒。镜中争与花俱瘦。雨横风狂今夕又。前夜啼痕，还耐思量否。愁绝流红潮断后。情怀无计同禁受。","dynasty":"清代","title":"蝶恋花其六"}
{"author":"梁启超","content":"一年愁里频来去。泪共沧波注。悬知一步一回眸，嵌著阿爷小影在心头。天涯诸弟相逢道。哭罢应还笑。海云不碍雁传书，可有夜床俊语寄翁无。","dynasty":"清代","title":"虞美人自题小影寄思顺"}
{"author":"梁启超","content":"老地荒天閟古哀。海门落日浪崔嵬。凭舷切莫首重回。费泪山河和梦远，彫年风雨挟愁来。不成抛却又徘徊。","dynasty":"清代","title":"浣溪沙其一台湾归舟晚望"}
{"author":"梁启超","content":"饱听官蛙闹曲池。那更鸣砌露虫悲。错撩人是月如眉。坐久漏声催倦夜，归来长簟梦佳期。不缘无益废相思。","dynasty":"清代","title":"浣溪沙其二乙丑端午夕俄公园夜坐"}
{"author":"梁启超","content":"也还美睡，也还善饭，忙处此心常暇。朝来点检镜中颜，好像比去年胖些。天涯游子，一年恶梦，多少痛愁惊怕。开缄还汝百温存，爹爹里好寻妈妈。","dynasty":"清代","title":"鹊桥仙自题小影寄给思成"}
{"author":"梁启超","content":"露气凄微稍见侵。自携瘦影步花阴。屋梁正照无情月，庭树犹栖不定禽。河影没，漏声沈。销磨佳节得孤吟。云鬟玉臂三年梦，碧海青天一夜心。","dynasty":"清代","title":"鹧鸪天丁卯中秋李夫人三周忌日"}
{"author":"梁启超","content":"可怜阿松，万恨千忧，无父儿郎。记而翁当日，一身殉国，血横海峤，魂恋宗邦。今忽七年，又何世界，满眼依然鬼魅场。泉台下，想朝朝夜夜，红泪淋浪。松兮躯已昂藏，学问算爬过一道墙。念目前怎样，脚跟立定，将来怎样，热血输将。从古最难，做名父子，松汝嵌心谨勿忘。汝行矣，望海云生处，老泪千行。","dynasty":"清代","title":"沁园春己巳送汤佩松"}
{"author":"梁启超","content":"昨日好稀奇，迸出门牙四个。刚把来函撕吃，却正襟危坐。一双小眼碧澄澄，望著阿图和。肚里打何主意，问亲家知么。","dynasty":"清代","title":"好事近其一代思礼题小影寄思顺"}
{"author":"梁启超","content":"谢你好衣裳，穿著合身真巧。那肯赤条条地，教瞻儿取笑。爹爹替我掉斯文，我莫名其妙。我的话儿多著，两亲家心照。","dynasty":"清代","title":"好事近其二"}
{"author":"梁启超","content":"如此江山，送多少英雄去了。又尔我蹋尘独漉，睨天长啸。炯炯一空馀子目，便便不合时宜肚。向人间一笑醉相逢，两年少。使不尽，灌夫酒。屠不了，要离狗。有酒边狂哭，花前狂笑。剑外惟馀肝胆在，镜中应诧头颅好。问匏黄阁外一畦蔬，能同否。","dynasty":"清代","title":"满江红　赠魏二　"}
{"author":"梁启超","content":"相思树底说相思，思郎恨郎郎不知。树头结得相思子，可是郎行思妾时？","dynasty":"清代","title":"台湾竹枝词"}
{"author":"梁启超","content":"志未酬，志未酬，问君之志几时酬？志亦无尽量，酬亦无尽时。世界进步靡有止期，吾之希望亦靡有止期。众生苦恼不断如乱丝，吾之悲悯亦不断如乱丝。登高山复有高山，出瀛海复有瀛海。任龙腾虎跃以度此百年兮，所成就其能几许？虽成少许，不敢自轻，不有少许兮，多许奚自生。但望前途之宏廓而寥远兮，其孰能无感于余情。吁嗟乎，男儿志兮天下事，但有进兮不有止，言志已酬便无志。","dynasty":"清代","title":"志未酬"}
{"author":"梁启超","content":"亚洲大陆有一士，自名任公其姓梁。尽瘁国事不得志，断发胡服走扶桑。扶桑之居读书尚友既一载，耳目神气颇发皇。少年悬弧四方志，未敢久恋蓬莱乡。誓将适彼世界共和政体之祖国，问政求学观其光。乃于西历一千八百九十九年腊月晦日之夜半，扁舟横渡太平洋。其时人静月黑夜悄悄，怒波碎打寒星芒。海底蛟龙睡初起，欲嘘未嘘欲舞未舞深潜藏。其时彼士兀然坐，澄心摄虑游窅茫。正住华严法界第三观，帝网深处无数镜影涵其旁。蓦然忽想今夕何夕地何地，乃是新旧二世纪之界线，东西两半球之中央。不自我先不我后，置身世界第一关键之津梁。胸中万千块垒突兀起，斗酒倾尽荡气回中肠。独饮独语苦无赖，曼声浩歌歌我二十世纪太平洋。巨灵擘地鑱鸿荒，飞鼍碎影神螺僵。上有抟土顽苍苍，下有积水横泱泱，抟土为六积水五，位置落错如参商。尔来千劫千纪又千岁，倮虫缘虱为其乡。此虫他虫相间天演界中复几劫，优胜劣败吾莫强。主宰造物役物物，庄严地土无尽藏。初为据乱次小康，四土先达爰滥觞。支那印度邈以隔，埃及安息侯官严氏考定小亚细亚即汉之安息，今从之。邻相望。地球上古文明祖国有四：中国及印度、埃及、小亚西亚是也。厥名河流文明时代第一纪，始脱行国成建邦。衣食衎衎郑白沃，贸迁仆仆浮茶梁。恒河郁壮殑伽长，扬子水碧黄河黄。尼罗埃及河名。一岁一泛溉，姚台姚弗里士河、台格里士河皆安息大河名。蜿蜿双龙翔。水哉水哉厥利乃尔溥，浸濯暗黑扬晶光。此后四千数百载，群族内力逾扩张。乘风每驾一苇渡，搏浪乃持三岁粮。汉书《西域传》言：“渡西海不得风，或三岁乃达。”西海即地中海也。就中北辰星拱地中海，葱葱郁郁腾光铓。岸环大小都会数百计，积气淼淼盘中央。自余各土亦尔尔，海若凯奏河伯降。波罗的与亚剌伯，二海名。西域两极遥相望。亚东黄渤谓黄海、渤海。壮以阔，亚西尾闾身毒洋。谓印度洋。斯名内海文明时代第二纪，五洲寥邈殊未央。蛰雷一声百灵忙，翼轮降空神鸟翔。哥伦布初到美洲，土人以为天神，见其船之帆，谓为翼也。咄哉世界之外复有新世界，造化乃尔神秘藏。阁龙日本译哥伦布以此二字。归去举国狂，帝国挟帜民赢粮。谈瀛海客多于鲫，莽土倏变华严场。朅来大洋文明时代始萌蘖，亘五世纪堂哉皇。其时西洋谓大西洋。权力渐夺西海谓地中海，用汉名也。席，两岸新市星罗棋布气燄长虹长。世界风潮至此忽大变，天地异色神鬼瞠。轮船铁路电线瞬千里，缩地疑有鸿秘方。四大自由谓思想自由、言论自由、行为自由、出版自由。塞宙合，奴性销为日月光。悬崖转石欲止不得止，愈竞愈剧愈接愈厉卒使五洲同一堂。流血我敬伋顿曲，觅得檀香山、澳大利亚洲者，后为檀岛土民所杀。冲锋我爱麦寨郎。以千五百十九年始绕地球一周者。鼎鼎数子只手挈大地，电光一掣剑气磅礴太平洋。太平洋，太平洋，大风泱泱，大潮滂滂。张肺歙地地出没，喷沫冲天天低昂。气吞欧墨者八九，况乃区区列国谁界疆。异哉似此大物隐匿万千载，禹经亥步无能详。毋乃吾曹躯壳太小君太大，弃我不屑齐较量。君兮今落我族手，游刃当尽君所长。吁嗟乎，今日民族帝国主义正跋扈，俎肉者弱食者强。英狮俄鹫东西帝，两虎不斗群兽殃。后起人种日耳曼，国有余口无余粮。欲求尾闾今未得，拚命大索殊皇皇。亦有门罗主义北美合众国，潜龙起蛰神采扬。西县古巴东菲岛，中有夏威八点烟微茫。太平洋变里湖水，遂取武库廉奚伤。蕞尔日本亦出定，座容卿否费商量。我寻风潮所自起，有主之者吾弗详。物竞天择势必至，不优则劣兮不兴则亡。水银钻地孔乃入，物不自腐虫焉藏。尔来环球九万里上一沙一草皆有主，旗鼓相匹强权强。惟余东亚老大帝国一块肉，可取不取毋乃殃。五更肃肃云雨霜，鼾声如雷卧榻傍。诗灵罢歌鬼罢哭，问天不语徒苍苍。噫嚱吁，太平洋，太平洋，君之面兮锦绣壤，君之背兮修罗场。海电兮既没，舰队兮愈张。西伯利亚兮，铁路卒业，巴拿马峡兮，运河通航。尔时太平洋中二十世纪之天地，悲剧喜剧壮剧惨剧齐鞈鞺。吾曹生此岂非福，饱看世界一度两度兮沧桑。沧桑兮沧桑，转绿兮回黄。我有同胞兮四万五千万，岂其束手兮待僵。招国魂兮何方，大风泱泱兮大潮滂滂。吾闻海国民族思想高尚以活泼，吾欲我同胞兮御风以翔。吾欲我同胞兮破浪以飏。海云极目何茫茫，涛声彻耳逾激昂。鼍腥龙血玄以黄，天黑水黑长夜长。满船沉睡我徬徨，浊酒一斗神飞扬。渔阳三叠魂憯伤，欲语不语怀故乡。纬度东指天尽处，一线微红出扶桑，酒罢诗罢但见寥天一鸟鸣朝阳。","dynasty":"清代","title":"二十世纪太平洋歌"}
{"author":"梁启超","content":"平生最恶牢骚语，作态呻吟苦恨谁。万事祸为福所倚，百年力与命相持。立身岂患无余地，报国惟忧或后时。未学英雄先学道，肯将荣瘁校群儿。","dynasty":"清代","title":"自励"}
{"author":"梁启超","content":"献身甘作万矢的，著论求为百世师。誓起民权移旧俗，更揅哲理牖新知。十年以后当思我，举国犹狂欲语谁。世界无穷愿无尽，海天寥廓立多时。","dynasty":"清代","title":"自励"}
{"author":"梁启超","content":"呜呼济艰乏才兮，儒冠容容。佞头不斩兮，侠剑无功。君恩友仇两未报，死于贼手毋乃非英雄。割慈忍泪出国门，掉头不顾吾其东。东方古称君子国，种族文教咸我同。尔来封狼逐逐磨齿瞰西北，唇齿患难尤相通。大陆山河若破碎，巢覆完卵难为功。我来欲作秦廷七日哭，大邦犹幸非宋聋。却读东史说东故，卅年前事将毋同。城狐社鼠积威福，王室蠢蠢如赘癕。浮云蔽日不可扫，坐令蝼蚁食应龙。可怜志士死社稷，前仆后起形影从。一夫敢射百决拾，水户萨长之间流血成川红。尔来明治新政耀大地，驾欧凌美气葱茏。旁人闻歌岂闻哭，此乃百千志士头颅血泪回苍穹。吁嗟乎！男儿三十无奇功，誓把区区七尺还天公。不幸则为僧月照，幸则为南洲翁。不然高山蒲生象山松荫之间占一席，守此松筠涉严冬，坐待春回终当有东风。吁嗟乎！古人往矣不可见，山高水深闻古踪。潇潇风雨满天地，飘然一身如转蓬，披发长啸览太空。前路蓬山一万重，掉头不顾吾其东。","dynasty":"清代","title":"去国行"}
{"author":"梁启超","content":"人天去住两无期，啼鴃年芳每自疑。多少壮怀偿未了，又添遗憾到蛾眉。","dynasty":"清代","title":"纪事二十四首"}
{"author":"梁启超","content":"颇媿年来负盛名，天涯到处有逢迎。识荆说项寻常事，第一相知总让卿。","dynasty":"清代","title":"纪事二十四首"}
{"author":"梁启超","content":"目如流电口如河，睥睨时流振法螺。不论才华论胆略，鬒眉队里已无多。","dynasty":"清代","title":"纪事二十四首"}
{"author":"梁启超","content":"青衫红粉讲筵新，言语科中第一人。座绕万花听说法，胡儿错认是乡亲。","dynasty":"清代","title":"纪事二十四首"}
{"author":"梁启超","content":"眼中直欲无男子，意气居然我丈夫。二万万人齐下拜，女权先到火奴奴。","dynasty":"清代","title":"纪事二十四首"}
{"author":"梁启超","content":"眼中既已无男子，独有青睐到小生。如此深恩安可负，当筵我几欲卿卿。","dynasty":"清代","title":"纪事二十四首"}
{"author":"梁启超","content":"卿尚粗解中行颉，我惭不识左行怯。奇情豔福天难妬，红袖添香对译书。","dynasty":"清代","title":"纪事二十四首"}
{"author":"梁启超","content":"惺惺含意惜惺惺，岂必圆时始有情。最是多欢复多恼，初相见即话来生。","dynasty":"清代","title":"纪事二十四首"}
{"author":"梁启超","content":"甘隶西征领右军，几凭青鸟致殷勤。舌人不惜为毛遂，半为宗都半为君。","dynasty":"清代","title":"纪事二十四首"}
{"author":"梁启超","content":"我非太上忘情者，天赐奇缘忍能谢。思量无福消此缘，片言乞与卿怜借。","dynasty":"清代","title":"纪事二十四首"}
{"author":"梁启超","content":"后顾茫茫虎穴身，忍将多难累红裙。君看十万头颅价，遍地鉏麑欲噬人。","dynasty":"清代","title":"纪事二十四首"}
{"author":"梁启超","content":"匈奴未灭敢言家，百里行犹九十赊。怕有旁人说长短，风云气尽爱春华。","dynasty":"清代","title":"纪事二十四首"}
{"author":"梁启超","content":"一夫一妻世界会，我与浏阳实创之。尊重公权割私爱，须将身作后人师。","dynasty":"清代","title":"纪事二十四首"}
{"author":"梁启超","content":"含情慷慨谢婵娟，江上芙蓉各自怜。别有法门弥阙陷，杜陵兄妹亦因缘。","dynasty":"清代","title":"纪事二十四首"}
{"author":"梁启超","content":"怜余结习销难尽，絮影禅心不自由。昨夜梦中礼天女，散花来去著心头。","dynasty":"清代","title":"纪事二十四首"}
{"author":"梁启超","content":"郤服权奇女丈夫，道心潭粹与人殊。波澜起落无痕迹，似此奇情古所无。","dynasty":"清代","title":"纪事二十四首"}
{"author":"梁启超","content":"华服盈盈拜阿兄，相从谭道复谈兵。尊前恐累风云气，更谱军歌作尾声。","dynasty":"清代","title":"纪事二十四首"}
{"author":"梁启超","content":"万一维新事可望，相将携手还故乡。欲悬一席酬知已，领袖中原女学堂。","dynasty":"清代","title":"纪事二十四首"}
{"author":"梁启超","content":"昨夜闺中远寄诗，殷勤劝进问佳期。绿章为报通明使，那有闲情似旧时。","dynasty":"清代","title":"纪事二十四首"}
{"author":"梁启超","content":"珍重千金不字身，完全自主到钗裙。他年世界女权史，应识支那大有人。","dynasty":"清代","title":"纪事二十四首"}
{"author":"梁启超","content":"匆匆羽檄引归船，临别更悭一握缘。今生知否能重见，一抚遗尘一惘然。","dynasty":"清代","title":"纪事二十四首"}
{"author":"梁启超","content":"曩译佳人奇遇成，每生游想涉空冥。从今不羡柴东海，枉被多情惹薄情。","dynasty":"清代","title":"纪事二十四首"}
{"author":"梁启超","content":"鸾飘凤泊总无家，惭愧西风两鬓华。万里海槎一知已，应无遗恨到天涯。","dynasty":"清代","title":"纪事二十四首"}
{"author":"梁启超","content":"猛忆中原事可哀，苍黄天地入蒿莱。何心更作喁喁语，起趁鸡声舞一回。","dynasty":"清代","title":"纪事二十四首"}
{"author":"梁启超","content":"诗界革命谁欤豪？因明钜子天所骄，驱役教典庖丁刀，何况欧学皮与毛。诸暨蒋智由观云。东瓯布衣识绝伦，黎洲以后一天民，我非狂生生自云，诗成独泣问麒麟。平阳宋恕平子。枚叔理文涵九流，五言直逼汉魏遒，蹈海归来天地秋，西狩吾道其悠悠。余杭章炳麟太炎。义宁公子壮且醇，每翻陈语逾清新，啮墨咽泪常苦辛，竟作神州袖手人。义宁陈三立伯严。(君昔赠余诗有“凭阑一片风云气，来作神州袖手人”之句。)哲学初祖天演严，远贩欧铅搀亚椠，合与莎米为鲽鹣，夺我曹席太不廉。候官严复几道。放言玩世曾觙庵，造物无计逃镌镵，曼歌花丛酒正醰，说经何时诗道南。湘乡曾广钧重伯。(君昔为予画扇，作齐诗图，跋语云：任公好予所治齐诗图，予之诗道南矣。其狂率类此。)绝世少年丁令威，选字秾俊文深微，佯狂海上胡不归，故山猿鹤故飞飞。丰顺丁惠康叔雅。君遂之节如其才，呼天不应归去来，海枯石烂诗魂哀，吁嗟吾国其无雷。淮南吴保初彦复。(君抗疏忧国事，不得达，弃官归，且冻饿，厚禄故人书招之，不出山也。)","dynasty":"清代","title":"广诗中八贤歌"}
{"author":"梁启超","content":"鲁孱漆室泣，周蠢嫠纬悲，谋国自有肉食辈，干卿甚事，胡乃长叹而累欷？覆巢之下无完卵，智者怵惕愚者嬉，天下兴亡各有责，今我不任谁贷之。吾友荥阳郑秋子，志节卓荦神嵚崎，热心直欲炉天地，视溺己溺饥己饥。少年学书更学剑，顾盼中原生雄姿，此才不学万人敌，大隐于市良自嗤。一槎渡海将廿载，纵横商战何淋漓，眼底骈罗世界政俗之同异，脑中孕含廿纪思想之瑰奇。青山一发望故国，每一念至魂弗怡，不信如此江山竟断送，四百兆中无一是男儿。去年尧台颁衣带，血泪下感人肝脾，义会不胚走天下，日所出入咸闻知。君时奋臂南天隅，毁家纾难今其时，悲歌不尽铜驼泪，魂梦从依敬业旗。誓拯同胞苦海苦，誓答至尊慈母慈，不愿金高北斗寿东海，但愿得见黄人捧日、崛起大地、而与彼族齐骋驰。我渡赤道南，识君在雪黎，貌交淡于水，魂交浓如饴。风云满地我行矣，壮别宁作儿女悲。知君有绝技，余事犹称老画师。君画家法兼中外，蹊径未许前贤窥；我昔倡议诗界当革命，狂论颇颔作者颐。吾舌有神笔有鬼，道远莫致徒自嗤；君今革命先画界，术无与并功不訾。我闻西方学艺盛希腊，实以绘事为本支，尔来蔚起成大国，方家如鲫来施施。君持何术得有此，方驾士蔑凌颇离，英人阿利华士蔑，近世最著名画师也。希腊人颇离奴特，上古最著名画师也。一缣脱稿列梳会，君尝以所画寄陈博览会，评赏列第一云。博览会西名曰益士彼纯，又名曰梳。万欧谓欧罗巴人也。喷喷惊且咍，乃信支那人士智力不让白皙种，一事如此他可知。我不识画却嗜画，悉索无餍良贪痴，五日一水十日石，君之惠我无乃私。棱棱神鹰兮历历港屿，君所赠余画，一为飞鹰搏鸮图，一为雪港归舟图，皆君得意之作也。雪黎港口称世界第一，画家喜画之，而佳本颇难。缭以科葛米讷兮藉以芦丝，西人有一种花名曰科葛米纳，意言勿忘我也，吾译之为长毋相忘花。芦丝即玫瑰花。君所赠画，杂花烘缭，秾艳独绝。画中之理吾不解，画外之意吾颔之。君不见鸷鸟一击大地肃，复见天日扫雰翳，山河锦绣永无极，烂花繁锦明如斯；又不见今日长风送我归，欲别不别还依依，桃花潭水兮情深千尺，长毋相忘兮攀此繁枝。君遗我兮君画，我报君兮我诗，画体维新诗半旧，五省六燕惭转滋。媵君一语君听取，人生离别寻常耳，桑田沧海有时移，男儿肝胆长如此，国民责任在少年，君其勉旃吾行矣。","dynasty":"清代","title":"赠别郑秋蕃兼谢惠画"}
{"author":"梁启超","content":"长途短发两萧森，独自凭栏独自吟。日出见鸥知岛近，宵分闻雨感秋深。(归时三四月之交，实南半球之秋末也。)乘桴岂是先生志，衔石应怜后死心。姹女不知家国恨，更弹汉曲入胡琴。拍拍群鸥相送迎，珊瑚湾港夕阳明。(澳洲沿南太平洋岸，珊瑚岛最多，亦名珊瑚海。)远波淡似里湖水，列岛繁于初夜星，蘯胃海风和露吸，洗心天乐带涛听，此游也算人间福，敢道潮平意未平。蛮歌曲终锦瑟长，兔魄欲堕潮头黄，微云远连海明灭，稀星故逐船低昂，绳楐梦耶觉，冰酒沁骨清以凉，如此闲福不消受，一宵何苦为诗忙。苦吟兀兀成何事，永夜迢迢无限情，万壑鱼龙风在下，一天云锦月初生，人歌人哭兴亡感，潮长潮平日夜声，大愿未酬时易逝，抚膺危坐涕纵横。","dynasty":"清代","title":"澳亚归舟杂兴"}
{"author":"梁启超","content":"却横西海望中原，黄雾沈沈白日昏。万壑豕蛇谁是主？千山魑魅阒无人。青年心死秋梧悴，老国魂归蜀道难。道是天亡天不管，朅来予亦欲无言。","dynasty":"清代","title":"自题新中国未来记"}
{"author":"梁启超","content":"叹老嗟卑却未曾，转因贫病气崚嶒。英雄学道当如此，笑尔儒冠怨杜陵。","dynasty":"清代","title":"读陆放翁集"}
{"author":"梁启超","content":"朝朝起作桐江钓，昔昔梦随辽海尘。恨杀南朝道学盛，缚将奇士作诗人。","dynasty":"清代","title":"读陆放翁集"}
{"author":"梁启超","content":"丈夫有壮别，不作儿女颜。风尘孤剑在，湖海一身单。天下正多事，年华殊未阑。高楼一挥手，来去我何难。","dynasty":"清代","title":"壮别"}
{"author":"梁启超","content":"狂简今犹昔，裁成意苦何？辙环人事瘁，棒喝佛恩多。翼翼酬衣带，冥冥慎网罗。图南近消息，为我托微波。","dynasty":"清代","title":"壮别"}
{"author":"梁启超","content":"赫赫皇华记，凄凄去国吟。出匡恩未报，赠缟爱何深。重话艰难业，商量得失林。只身浮海志，使我忆松阴。","dynasty":"清代","title":"壮别"}
{"author":"梁启超","content":"第一快心事，东来识此雄。学空秦火后，功就楚歌中。大陆成争鹿，沧瀛蛰老龙。牛刀勿小试，留我借东风。","dynasty":"清代","title":"壮别"}
{"author":"梁启超","content":"孕育今世纪，论功谁萧何？华拿总馀子，卢孟实先河。赤手铸新脑，雷音殄古魔。吾侪不努力，负此国民多。","dynasty":"清代","title":"壮别"}
{"author":"梁启超","content":"极目鉴八荒，淋漓几战场。虎皮蒙鬼蜮，龙血混玄黄。世纪开新幕，风潮集远洋。欲闲闲未，横槊数兴亡。","dynasty":"清代","title":"壮别"}
{"author":"梁启超","content":"冤霜六月零，愤泉万壑哀，寥莪不可诵，游子肝肠摧。魑魅白昼行，啮人如草莱。劳劳生我恩，惨惨入泉台。悠悠者苍天，哀哀者谁子。人孰无天性，人孰无毛里，孰无泪与血，孰无肺与腑，海枯山可移，此恨安可补？沈沈复沈沈，怨毒乃如此。","dynasty":"清代","title":"留别梁任南汉挪路卢"}
{"author":"梁启超","content":"沥血一杯酒，与君兄弟交，君母即我母，君仇即吾仇。况我实君累，君更不我尤，我若不报君，狗彘之不犹。劝君且勿哭，今哭何所求？磨刀复磨刀，去去不暂留。上有天与日，鉴我即我谋。我行为公义，亦复为私仇，脚蹴旧山河，手提贼人头，与君拜墓下，一恸为君酬。万一事不成，国殇亦足豪，云霄六君子，来轸方且遒。谁能久郁郁？长为儒冠羞。","dynasty":"清代","title":"留别梁任南汉挪路卢"}
{"author":"梁启超","content":"极目中原幕色深，蹉跎负尽百年心。那将涕泪三千斛，换得头颅十万金。鹃拜故林魂寂寞，鹤归华表气萧森。恩仇稠叠盈怀抱，抚髀空为梁父吟。","dynasty":"清代","title":"东归感怀"}
{"author":"梁启超","content":"二千年后刘荆州，雄镇江黄最上游。笔下高文蠹鱼矢，帐前飞将烂羊头。忍将国难供谈柄，敢与民权有夙仇。闻说魏公加九锡，似君词赋更无俦。","dynasty":"清代","title":"刘荆州"}
{"author":"梁启超","content":"手握柴刀入柴山，柴心未断做柴攀。郎自薄情出手易，柴枝离树何时还。","dynasty":"清代","title":"台湾竹枝词"}
{"author":"梁启超","content":"郎搥大鼓妾打锣，稽首天西妈祖婆。今生够受相思苦，乞取他生无折磨。","dynasty":"清代","title":"台湾竹枝词"}
{"author":"梁启超","content":"绿阴阴处打槟榔，蘸得蒟酱待劝郎。愿郎到口莫嫌涩，个中甘苦郎细尝。","dynasty":"清代","title":"台湾竹枝词"}
{"author":"梁启超","content":"教郎早来郎恰晚，教郎大步郎宽宽。满拟待郎十年好，五年未满愁心肝。","dynasty":"清代","title":"台湾竹枝词"}
{"author":"梁启超","content":"麻衣病嫠血濡足，负携八雏路旁哭。穷腊惨栗天雨霜，身无完裙居无屋。自言近市有数椽，太翁所搆垂百年，中停双木彗未满七，府贴疾下如奔弦。节度爱民修市政，要使比户成殷阗，袖出图样指且画，剋期改作无迁延。悬丝十命但恃粥，力单弗任惟哀怜。吏言称贷岂无路，敢以巧语干大权，不然官家为汝办，率比旁舍还租钱。出门十步九回顾，月黑风凄何处路，只愁又作流民看，明朝捉收官里去。彼中凡无业游民皆拘作苦工。市中华屋连如云，哀丝豪竹何纷纷，游人争说市政好，不见街头屋主人。","dynasty":"清代","title":"拆屋行"}
{"author":"梁启超","content":"山中赵邠卿，起居复何似？去秋书千言，短李为我致，坐客睹欲夺，我怒几色市；比复凭罗隐，寄五十六字，把之不忍释，浃旬同卧起。稽答信死罪，惭报亦有以：昔岁黄巾沸，偶式郑公里；岂期姜桂性，遽撄魑魅忌；青天大白日，横注射工矢。公愤塞京国，岂直我发指。执义别有人，我仅押纸尾。怪君听之过，喋喋每挂齿，谬引汾阳郭，远拯夜郎李。我不任受故，欲报斯辄止。复次我所历，不足告君子。自我别君归，嘐嘐不自揆，思奋躯尘微，以救国卵累，无端立人朝，月躔迅逾纪。君思如我戆，岂堪习为吏。自然枘入凿，窘若磨旋螘。默数一年来，至竟所得几，口空瘏罪言，骨反销积毁。君昔东入海，劝我衽慎趾，戒我坐垂堂，历历语在身。由今以思之，智什我岂翅。坐是欲有陈，操笔则颡泚。今我竟自拔，遂我初服矣。所欲语君者，百请述一二：一自系匏解，故业日以理，避人恒兼旬，深蛰西山阯。冬秀餐雪桧，秋艳摘霜柿。曾踏居庸月，眼界空夙滓；曾饮玉泉水，洌芳沁痐脾。自其放游外，则溺于文事，乙乙蚕吐丝，汩汩蜡泫泪，日率数千言，今略就千纸。持之以入市，所易未甚菲。苟能长如兹，馁冻已可抵。君常忧我贫，闻此当一喜。去春花生日，吾女既燕尔，其婿夙嗜学，幸不橘化枳。两小今随我，述作亦斐亹。君诗远垂问，纫爱岂独彼。诸交旧踪迹，君倘愿闻只：罗瘿跌宕姿，视昔且倍蓰，山水诗酒花，名优与名士，作史更制礼，应接无停晷，百凡皆芳洁，一事略可鄙，索笑北枝梅，楚璧久如屣；曾蛰蛰更密，足已绝尘轨，田居诗十首，一首千金值，蛰庵躬耕而丧其赀丰岁犹调饥，骞举义弗仕，眼中古之人，惟此君而已；彩笔江家郎，翊云在官我肩比，金玉兢自保，不与俗波靡，近更常为诗，就我相砻砥，君久不见之，见应刮目视。三子君所笃，交我今最挚。陈徵宇林宰平黄孝觉黄哲维梁众异，旧社君同气，而亦皆好我，襟抱互弗閟；更二陈弢阉、石遗一林畏庐，老宿众所企，吾间一诣之，则以一诗贽；其在海上者，安仁潘若海嘻顦顇，顾未累口腹，而或损猛志；孝侯周孝怀特可哀，悲风生陟屺，君曾否闻知，备礼致吊诔。此君孝而愚，长者宜督譬。凡兹所举似，君或谂之备，欲慰君索居，词费兹毋避。大地正喋血，毒螫且潜沸，一发之国命，懔懔驭朽辔。吾曹此馀生，孰审天所置，恋旧与伤离，适见不达耳。以君所养醇，宜夙了此旨；故山两年间，何藉以适己？箧中新诗稿，曾添几尺咫？其他藏山业，几种竟端委？酒量进抑退？抑遵昔不徒？或言比持戒，我意告者诡，岂其若是恝，辜此郸筒美；所常与钓游，得几园与绮？门下之俊物，又见几騄駬？健脚想如昨，较我步更驶，峨眉在户牖，贾勇否再儗？琐琐此问讯，——待蜀使。今我寄此诗，媵以欧战史，去腊青始杀，敝帚颇自憙，下酒代班籍，将弗笑辽豕；尤有亚匏集，我嗜若脍胾，谓有清一代，三百年无比，我见本井蛙，君视为然否？我操兹豚蹄，责报乃无底：第一即责君，索我诗瘢痏，首尾涂乙之，益我学根柢；次则昔癸丑，禊集西郊沚，至者若而人，诗亦杂瑾玭，丐君补题图，贤者宜乐是；复次责诗卷，手写字栉比，凡近所为诗，不问近古体，多多斯益善，求添吾弗耻；最后有所请，申之以长跪，老父君夙敬，生日今在迩，行将归称觞，乞宠以巨制，乌私此区区，君义当不诿。浮云西南行，望中蜀山紫，悬想诗到时，春已满杖履，努力善眠食，开抱受蕃祉，桃涨趁江来，竚待剖双鲤，岁乙卯人日，启超拜手启。","dynasty":"清代","title":"寄赵尧生侍御以诗代书"}
{"author":"梁启超","content":"在昔吾居夷，希与尘客接，箱根山一月，归装稿盈箧。虽匪周世用，乃实与心惬，如何归乎来？两载投牢筴。愧傣每颡泚，畏讥每慑魄，冗材惮享牺，遐想醒梦蝶。推理悟今吾，乘愿理夙业。郊园美风物，昔游记攸玾，愿言赁一庑，庶以客孤笈。其时天降凶，大地血正喋，蕴怒夙争郑，导衅忽刺歙。贾勇羞目逃，斗智屡踵蹑，遂令六七雄，傞舞等中魇。澜倒竟畴障？天坠真己压。狂势所簸薄，震我卧榻齂。未能一丸封，坐遭两黥挟。吾衰复何论？天僇困接摺。猛志落江湖，能事寄简牍，试凭三寸管，貌彼五云叠。庀材初类匠，诇势乃如谍，遡往既纚纚，衡今逾喋喋。有时下武断，快若髭赴镊，哀我久宋聋，持此饷葛馌。藏山望岂敢，学海愿亦辄。月出天宇寒，携影响廊屧，苦心碎池凌，老泪润阶叶。咄哉此局棋，坼角惊急劫，错节方我畀，畏途与谁涉？莘莘年少子，济川汝其楫，相期共艰危，活国厝妥帖。当为雕鸢墨，莫作好龙叶。夔空复怜蚿，目苦不见睫。来者傥暴弃，耗矣始愁惵。急景催跳丸，我来亦旬浃，行袖东海石，还指西门堞。惭非徙薪客，徒效恤纬妾，晏岁付劳歌，口呿不能嗋。","dynasty":"清代","title":"赋示校员及诸生"}
{"author":"梁启超","content":"韭菜花开心一枝，花正黄时叶正肥。愿郎摘花连叶摘，到死心头不肯离。首句直用原文。","dynasty":"清代","title":"台湾竹枝词"}
{"author":"梁启超","content":"昨夜东风里。忍回首、月明故国，凄凉到此。鹑首赐秦寻常梦，莫是钧天沈醉。也不管、人间憔悴。落日长烟关塞黑，望阴山铁骑纵横地。汉帜拔，鼓声死。物华依旧山河异。是谁家、庄严卧榻，尽伊鼾睡。不信千年神明胄，一个更无男子。问春水、干卿何事？我自伤心人不见，访明夷别有英雄泪。鸡声乱，剑光起。","dynasty":"清代","title":"贺新郎　"}
{"author":"梁启超","content":"涕泪已消残腊尽，入春所得是惊心。天倾已压将非梦，雅废夷侵不自今。安息葡萄柯叶悴，夜郎蒟酱信音沈。好风不度关山路，奈此中原万里阴。","dynasty":"清代","title":"闻英寇云南俄寇伊犁感愤成作"}
{"author":"梁启超","content":"辜负胸中十万兵，百无聊赖以诗鸣。谁怜爱国千行泪，说到胡尘意不平。","dynasty":"清代","title":"读陆放翁集"}
{"author":"梁启超","content":"人物自是徐孺子，山林不数何将军。稍喜兹游得奇绝，莱园占尽月三分。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其一莱园"}
{"author":"梁启超","content":"娟娟华月雾峰头，泛泛风光五桂楼。传语王孙应好住，海隅景物胜中州。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其二五桂楼"}
{"author":"梁启超","content":"久分生涯托涧薖，齑盐送老意如何？奇情未合销磨尽，风雨中宵一啸歌。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其三考槃轩"}
{"author":"梁启超","content":"一湾流水接红墙，自憩圆阴纳午凉。遗老若知天宝恨，新词休唱荔枝香。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其四荔枝岛"}
{"author":"梁启超","content":"小亭隐几到黄昏，瘦竹高花净不喧。最是夕阳无限好，残红苍莽接中原。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其五荔枝岛上有歌台夕佳亭"}
{"author":"梁启超","content":"溪纱浣罢月华明，荇带蒲衣各有情。我识蓬莱清浅水，出山原似在山清。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其六捣衣涧"}
{"author":"梁启超","content":"一池春水干谁事，丈人对此能息机。高柳吹绵鸭稳睡，荔枝作花鱼正肥。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其七小习池"}
{"author":"梁启超","content":"春烟漠漠雨萧萧，劫后逢春爱寂寥。谁遣蜀魂啼不了，泪痕红上木棉桥。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其八木棉桥"}
{"author":"梁启超","content":"澹雾笼溪月上陂，晓来春已满南枝。君家故事吾能记，可似孤山鹤返时？","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其九万梅崦"}
{"author":"梁启超","content":"绵绵列岫烟如织，暧暧平畴翠欲流。好是扶筇千步磴，依稀风景似扬州。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其十为献堂题万梅崦千步磴"}
{"author":"梁启超","content":"望月峰头白露滋，南飞乌鹊怨无枝。不知消瘦嫦娥影，还得娟娟似旧时？","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其十一望月峰"}
{"author":"梁启超","content":"鸾吪凤靡送年华，颇识吾生信有涯。惆怅无因成小隐，卖书犹欲问东家。","dynasty":"清代","title":"辛亥三月薄游台湾主雾峰之莱园献堂三兄属题园中名胜得十二绝句其十二留别"}
{"author":"梁启超","content":"颇愧年来负盛名，天涯到处有逢迎。识荆说项寻常事，第一相知总让卿。","dynasty":"清代","title":"纪事二十四首其二"}
{"author":"梁启超","content":"却服权奇女丈夫，道心潭粹与人殊。波澜起落无痕迹，似此奇情古所无。","dynasty":"清代","title":"纪事二十四首其十六"}
{"author":"梁启超","content":"东瓯布衣识绝伦，黎洲以后一天民。我非狂生生自云，诗成独泣问麒麟。","dynasty":"清代","title":"广诗中八贤歌其二平阳宋恕平子"}
{"author":"梁启超","content":"枚叔理文涵九流，五言直逼汉魏遒。蹈海归来天地秋，西狩吾道其悠悠。","dynasty":"清代","title":"广诗中八贤歌其三余杭章炳麟太炎"}
{"author":"梁启超","content":"义宁公子壮且醇，每翻陈语逾清新。啮墨咽泪常苦辛，竟作神州袖手人。","dynasty":"清代","title":"广诗中八贤歌其四义宁陈三立伯严"}
{"author":"梁启超","content":"哲学初祖天演严，远贩欧铅搀亚椠。合与莎米为鲽鹣，夺我曹席太不廉。","dynasty":"清代","title":"广诗中八贤歌其五候官严复几道"}
{"author":"梁启超","content":"放言玩世曾伋庵，造物无计逃镌镵。曼歌花丛酒正醰，说经何时诗道南。","dynasty":"清代","title":"广诗中八贤歌其六湘乡曾广钧重伯"}
{"author":"梁启超","content":"绝世少年丁令威，选字秾俊文深微。佯狂海上胡不归，故山猿鹤故飞飞。","dynasty":"清代","title":"广诗中八贤歌其七丰顺丁惠康叔雅"}
{"author":"梁启超","content":"君遂之节如其才，呼天不应归去来。海枯石烂诗魂哀，吁嗟吾国其无雷。","dynasty":"清代","title":"广诗中八贤歌其八淮南吴保初彦复"}
{"author":"梁启超","content":"听彻宵残雨，正帘外晓寒衣薄。莫道春归，便浓春池阁，已自萧索。问岁华深浅，愔愔桃叶，在旧时栏角。繁红斗尽无人觉。待解寻芳，东风已恶，欢期未分零落。尚曲墙扶绕，频动春酌。情怀如昨。只休休莫莫，似水流年，底成飘泊。故枝犹缀残萼，又蜂衔燕蹴。乍欺怯弱，愁对汝自扃深閤。却不奈一阵轻飙无赖，送敲垂幕，感啼鸟未抛前约。向花间道不如归去，怕人瘦削。","dynasty":"清代","title":"六丑"}
{"author":"李昌符","content":"举世谁能与事期，解携多是正欢时。人间不遣有名利，陌上始应无别离。晚渡待船愁立久，乱山投店独行迟。我今漂泊还如此，江剑相逢亦未知。","dynasty":"唐代","title":"送友人"}
{"author":"李昌符","content":"又将书剑出孤舟，尽日停桡结远愁。莫道江波话离别，江波一去不回流。","dynasty":"唐代","title":"赠别"}
{"author":"李昌符","content":"马省曾行处，连嘶渡晚河。忽惊乡树出，渐识路人多。细径穿禾黍，颓垣压薜萝。乍归犹似客，邻叟亦相过。","dynasty":"唐代","title":"远归别墅（一作秋晚归故居）"}
{"author":"李昌符","content":"楚客抱离思，蜀琴留恨声。坐来新月上，听久觉秋生。夜静骚人语，天高别鹤鸣。因君兴一叹，竟夕意难平。","dynasty":"唐代","title":"送琴客"}
{"author":"李昌符","content":"朔野烟尘起，天军又举戈。阴风向晚急，杀气入秋多。树尽禽栖草，冰坚路在河。汾阳无继者，羌虏肯先和。","dynasty":"唐代","title":"书边事（一作边行书事，一作塞上行）"}
{"author":"李昌符","content":"自得曹溪法，诸经更不看。已降禅侣久，兼作帝师难。夜木侵檐黑，秋灯照雨寒。如何嫌有著，一念在林峦。","dynasty":"唐代","title":"赠供奉僧玄观"}
{"author":"李昌符","content":"剪发兼成隐，将心更属文。无憀对豪客，不拜谒吾君。画壁惟泉石，经窗半典坟。归林幽鸟狎，乞食病僧分。默坐终清夜，凝思念碧云。相逢应未卜，余正走嚣氛。","dynasty":"唐代","title":"寄栖白上人"}
{"author":"李昌符","content":"松底诗人宅，闲门远岫孤。数家分小径，一水截平芜。竹节偶相对，鸟名多自呼。爱君真静者，欲去又踟蹰。","dynasty":"唐代","title":"题友人屋"}
{"author":"李昌符","content":"漂漂东去客，一宿渭城边。远处星垂岸，中流月满船。凉归夜深簟，秋入雨馀天。渐觉家山小，残程尚几年。","dynasty":"唐代","title":"夜泊渭津"}
{"author":"李昌符","content":"病来难处早秋天，一径无人树有蝉。归计未成书半卷，中宵多梦昼多眠。","dynasty":"唐代","title":"闷书"}
{"author":"李昌符","content":"渐觉风沙暗，萧关欲到时。儿童能探火，妇女解缝旗。川少衔鱼鹭，林多带箭麋。暂来戎马地，不敢苦吟诗。","dynasty":"唐代","title":"登临洮望萧关"}
{"author":"李昌符","content":"春娘爱上酒家楼，不怕归迟总不忧。推道那家娘子卧，且留教住待梳头。不论秋菊与春花，个个能噇空腹茶。无事莫教频入库，一名闲物要些些。","dynasty":"唐代","title":"婢仆诗"}
{"author":"李昌符","content":"数亩池塘近杜陵，秋天寂寞夜云凝。芙蓉叶上三更雨，蟋蟀声中一点灯。迹避险巇翻失路，心归闲淡不因僧。既逢上国陈诗日，长守林泉亦未能。","dynasty":"唐代","title":"秋夜作"}
{"author":"李昌符","content":"洛阳佳丽与芳华，金谷园中见百花。谁遣当年坠楼死，无人巧笑破孙家。","dynasty":"唐代","title":"绿珠咏"}
{"author":"李昌符","content":"古原南北旧萧疏，高木风多小雪馀。半夜病吟人寝后，百年闲事酒醒初。频招兄弟同佳节，已有兵戈隔远书。肥马王孙定相笑，不知岐路厌樵渔。","dynasty":"唐代","title":"客恨"}
{"author":"李昌符","content":"江头从此管弦稀，散尽游人独未归。落日已将春色去，残花应逐夜风飞。","dynasty":"唐代","title":"三月尽日"}
{"author":"李昌符","content":"匝岸青芜掩古苔，面山亭树枕潭开。有时弦管收筵促，无数凫鹥逆浪来。路入龙祠群木老，风惊渔艇一声回。人传郭恽多游此，谁见当初泛玉杯。","dynasty":"唐代","title":"南潭"}
{"author":"李昌符","content":"不论秋菊与春花，个个能噇空腹茶。无事莫教频入库，一名闲物要些些。","dynasty":"唐代","title":"婢仆诗其二"}
{"author":"李昌符","content":"即是春风尽，仍沾夜雨归。明朝更来此，兼恐落花稀。","dynasty":"唐代","title":"伤春"}
{"author":"李昌符","content":"空庭吟坐久，爽气入荷衣。病叶先秋落，惊禽背月飞。瘴云晴未散，戍客老将依。为应金门策，多应说战机。","dynasty":"唐代","title":"秋中夜坐"}
{"author":"李昌符","content":"酒醒乡关远，迢迢听漏终。曙分林影外，春尽雨声中。鸟思江村路，花残野岸风。十年成底事，羸马倦西东。","dynasty":"唐代","title":"旅游伤春"}
{"author":"李昌符","content":"故人居谪宦，今日一书来。良久惊兼喜，殷勤卷更开。瘴云沉去雁，江雨促新梅。满纸殊乡泪，非冤不可哀。","dynasty":"唐代","title":"得远书"}
{"author":"李昌符","content":"四座列吾友，满园花照衣。一生知几度，后到拟先归。急管侵诸乐，严城送落晖。当欢莫离席，离席却欢稀。","dynasty":"唐代","title":"赠同席"}
{"author":"李昌符","content":"此来风雨后，已觉减年华。若待皆无事，应难更有花。管弦临夜急，榆柳向江斜。且莫看归路，同须醉酒家。","dynasty":"唐代","title":"赠同游"}
{"author":"李昌符","content":"此生迷有著，因病得寻师。话尽山中事，归当月上时。高松连寺影，亚竹入窗枝。闲忆草堂路，相逢非素期。","dynasty":"唐代","title":"寻僧元皎因赠"}
{"author":"李昌符","content":"鸡林君欲去，立册付星轺。越海程难计，征帆影自飘。望乡当落日，怀阙羡回潮。宿雾蒙青嶂，惊波荡碧霄。春生阳气早，天接祖州遥。愁约三年外，相迎上石桥。","dynasty":"唐代","title":"送人入新罗使"}
{"author":"李昌符","content":"汉将临流得铁鞭，鄂侯名字旧雕镌。须为圣代无双物，肯逐将军卧九泉。汗马不侵诛虏血，神功今见补亡篇。时来终荐明君用，莫叹沉埋二百年。","dynasty":"唐代","title":"咏铁马鞭"}
{"author":"李昌符","content":"郗家庭树下，几度醉春风。今日花还发，当时事不同。流言应未息，直道竟难通。徒遣相思者，悲歌向暮空。","dynasty":"唐代","title":"感怀题从舅宅"}
{"author":"李昌符","content":"密林多暗香，轻吹送馀芳。啼鸟愁春尽，游人喜日长。浮云横暮色，新雨洗韶光。欲散垂□恨，应须入醉乡。","dynasty":"唐代","title":"赠春游侣"}
{"author":"李昌符","content":"愁指萧关外，风沙入远程。马行初有迹，雨落竟无声。地理全归汉，天威不在兵。西京逢故老，暗喜复时平。","dynasty":"唐代","title":"送人游边"}
{"author":"陈南","content":"自叹年馀七十翁，道山重上摄高风。一封疏奏胆如斗，三请投闲气直虹。宪节可能摅蕴抱，男儿到底要英雄。江皋父老如相问，为说吾今计亦东。","dynasty":"宋代","title":"淳祐七年丁未十一月朔蔡久轩自江东提刑归抵家时三馆诸公以风霜随气节河汉下文章分韵赋诗送别得风字"}
{"author":"葛琳","content":"井络西南区，成都号佳丽。锦城十里外，景物居然异。傍萦浣花溪，中开布金地。杜宅岿遗址，任祠载经祀。自昔岁一游，有亭久摧废。将期汎舟会，先此留旌骑。弗基矧肯构，后人莫予嗣。冠盖或戾止，风雨亡所庇。我公至之初，行乐徇人意。柅车集宾组，幕天陈燕器。苟弗谋高明，胡为革媮敝。鸠工度材用，奢俭求中制。举从县官给，下靡秋毫费。巍然大厦成，甚于折枝易。藩条息偃暇，时律清和际。落成及休辰，夙驾忻重诣。群嬉逐使毂，杂处同蚕市。栋宇美可观，席筵陈有次。芳樽既罢撤，綵舲爰登憩。夹岸布缇帟，中流喧鼓吹。溯沿烟霭间，禽鸟共翔戏。都人与士女，叠足连帷被。弄珠疑汉曲，浮觞均洛禊。晻晻日将暮，熙熙众皆醉。恍入武陵源，却返尘寰世。自是毕遨赏，始复专民事。农耕士就学，商贩工居肆。蜀邦生齿繁，衣食良艰匮。三时急耕播，寸壤无遗弃。兹焉俾暇逸，所以慰勤瘁。上赖天子心，慎重坤维寄。既择迩臣德，来秉诸侯瑞。且命太史贤，出揽清澄辔。第务广教育，孜孜布仁惠。匪图极聚敛，规规奉邦计。和气斯涵濡，群生皆茂遂。乃跻富寿域，共乐升平治。不才备属僚，罔补公家利。荫宇幸焉依，雅声惭善继。愿比召南篇，永歌棠蔽芾。","dynasty":"宋代","title":"和运使学士浣花亭"}
{"author":"吴俨","content":"达官宜高居，胡为喜卑下。岂是三命余，动欲循墙者。天予固甚丰，自取恒欲寡。何必大厦成，而后虚三瓦。无梁架榱题，无牖饰丹赭。惟有窗隙中，尚能通野马。鬼瞰非所忧，客来可延坐。看云数卷帘，看月疑乘舸。温燠不知冬，通明复宜夏。有书常满床，有酒常满斝。自读仍自斟，高情还自写。岂无数仞堂，得志弗为也。","dynasty":"明代","title":"次匏庵先生板屋韵"}
{"author":"吴俨","content":"我年六十一，已落第三齿。若更活数年，所存知有几。刚风着唇吻，利与剑戟比。岂待入腹中，而后疾病起。譬若建重门，一扉常自启。外侮窥其间，孰御而能止。又若筑长堰，隙穴不容蚁。今已决寻丈，不竭安肯已。或言死与生，其机不在此。不见张相国，齿尽乃食乳。髫龀若编贝，或有短折死。此虽释吾忧，终焉非至理。齿落竟何悲，不落亦何喜。但愿不肿痛，叫号动邻里。食物有所妨，肴核宜弃置。朝夕啖粥糜，其味固自美。出言有所妨，对客宜少语。况我之所病，正在伤烦易。忆我初落时，掩口含羞耻。只今落已惯，与不落相似。作诗记岁月，亦漫戏云尔。","dynasty":"明代","title":"齿落"}
{"author":"吴俨","content":"郑伶名价重江东，五百梨园伎尽空。子夜猿啼残月白，上林莺老落花红。江头商妇愁无限，塞外明妃恨不同。可惜曹纲今去远，何繇两市斗西风。","dynasty":"明代","title":"听郑伶琵琶"}
{"author":"吴俨","content":"昔年逢险厄，今夜宿安平。流水船前过，微风树底生。入云孤鸟影，隔岸一蝉声。追忆樯倾日，中宵梦亦惊。","dynasty":"明代","title":"宿安平驿"}
{"author":"吴俨","content":"高丘构华屋，物理近人情。止水留云影，微风度鸟声。委泥花有恨，匝地草无名。欲试登山屐，崎岖路不平。","dynasty":"明代","title":"集天趣园二首其一"}
{"author":"吴俨","content":"爱客频移席，张筵复傍池。酒行常引满，坐久不知疲。风动花增媚，云开石献奇。休文才最富，无藉雨催诗。","dynasty":"明代","title":"集天趣园二首其二"}
{"author":"吴俨","content":"石壁临无地，江流激有声。樯乌依岸宿，水鸟避人行。日度松阴转，风来暑气平。要知形胜在，历历问山名。","dynasty":"明代","title":"游观音阁二首其一"}
{"author":"吴俨","content":"极目江波阔，惊心沙岸摧。倚岩谁搆阁，断石自封苔。水鸟随潮去，风帆逆浪来。江山千古恨，尽付掌中杯。","dynasty":"明代","title":"游观音阁二首其二"}
{"author":"吴俨","content":"两地无千里，谁能忆旧游。李邕归北海，徐稚卧南州。月出微云敛，风来宿雨收。羡君双足健，独上水西楼。","dynasty":"明代","title":"寄堵乐耕其一"}
{"author":"吴俨","content":"路僻书难寄，官閒客亦稀。卧听黄鸟哢，伫看白云飞。月暗燃藜杖，风轻换葛衣。南来才一月，无日不思归。","dynasty":"明代","title":"寄堵乐耕其二"}
{"author":"吴俨","content":"白屋无遗业，青年自立家。众皆称汝俭，我独恶人奢。客到惟供茗，春来不种花。有田仍负郭，著意树桑麻。","dynasty":"明代","title":"赠瀚侄其一"}
{"author":"吴俨","content":"春夜寒犹峭，门前雪更深。老予尝独坐，谢子远相寻。共说耕田乐，能谙聚族心。大家聊自足，何用积黄金。","dynasty":"明代","title":"赠瀚侄其二"}
{"author":"吴俨","content":"一别成万里，此怀良黯然。鸟声人语杂，山色水光连。禦瘴常携药，调琴更解弦。清风盈两袖，千古激贪泉。","dynasty":"明代","title":"送引之黄门两广勘事"}
{"author":"吴俨","content":"一夕金风动，飘然振客衣。自知秋尚早，又逐燕先归。水落江流急，天寒树影稀。独怜城上月，不减旧清辉。","dynasty":"明代","title":"送程瑶"}
{"author":"吴俨","content":"九十春光尽，如君惜别何。树头花片少，林外鸟声多。抚景频移席，怡云独放歌。明年知此日，还向客中过。","dynasty":"明代","title":"别春"}
{"author":"吴俨","content":"西湖岸东畔，上有故人居。会数常凭梦，情真少寄书。直钩聊作钓，大泽岂忧鱼。试问寒潭月，年来虚不虚。","dynasty":"明代","title":"次师惟明韵"}
{"author":"吴俨","content":"城郭依青嶂，门墙带碧流。出游无十里，来往有孤舟。虾菜随时具，诗书不远求。已闻开小阁，何必更高楼。","dynasty":"明代","title":"闻三弟移居城中喜作"}
{"author":"吴俨","content":"初夏天犹冷，疏帘日渐长。读书穷壸奥，问字识偏旁。对案常忘食，抠衣屡上堂。取青如拾芥，老我有馀光。","dynasty":"明代","title":"书李时馨扇"}
{"author":"吴俨","content":"功名无捷径，学问有阶梯。夜寝常看月，晨兴每听鸡。要从年少日，思与古人齐。老我犹看镜，衰年更噬脐。","dynasty":"明代","title":"题沈克寅扇"}
{"author":"吴俨","content":"前舟泊沙汀，早发不相待。岸口树阴多，天边风色改。抚几对青山，何须更沧海。同时采珠人，今有几人在。","dynasty":"明代","title":"题林廷振扇"}
{"author":"吴俨","content":"烟火千家瘴，霜风十月天。群臣不从驾，八骏自巡边。日落孤城远，云低朔漠连。翠华何日返，黔首得安眠。","dynasty":"明代","title":"北望"}
{"author":"吴俨","content":"翠华前日出，戎辂几时还。绵蕞依穷塞，嵩呼出远山。云迷青琐闼，月照玉门关。汉槛嶙峋在，凭谁许一攀。","dynasty":"明代","title":"朝天宫习仪回道中口占一首"}
{"author":"吴俨","content":"船窗看月出，光彩射人眸。水底鱼龙避，林间魍魉愁。影分云外树，波动驿边楼。五月江湖上，萧然似早秋。","dynasty":"明代","title":"船窗对月"}
{"author":"吴俨","content":"南国佳山水，悤悤未遍游。栖霞聊试屐，静海暂停舟。道梗谁能进，身轻不用忧。劝公无入险，一月住扬州。","dynasty":"明代","title":"送李司徒"}
{"author":"吴俨","content":"至日关将闭，明朝客欲归。一身依棘寺，百里问庭闱。水落溪声静，霜寒树影稀。故乡如问我，老病不胜衣。","dynasty":"明代","title":"送万生润"}
{"author":"吴俨","content":"记得江头别，悤悤又一年。船开官渡口，帆落寺门前。不守垂堂戒，翻思彼岸悬。近传消息到，令我意茫然。","dynasty":"明代","title":"闻渡江诸亲遇险惊叹有作"}
{"author":"吴俨","content":"国计劳神算，边储辍从臣。回头青琐近，随路綵衣新。庾岭风迎节，清湘月照人。此行成万里，樽酒莫辞频。","dynasty":"明代","title":"送唐黄门"}
{"author":"吴俨","content":"扁舟君送我，恨不送君还。雨过添新水，云飞恋旧山。客窗长畏病，宦辙几能閒。双骑何时到，秋风为启关。","dynasty":"明代","title":"寄王子麟潘惟乔"}
{"author":"吴俨","content":"一年好景上元多，又送春声到踏歌。灯照九衢通禁苑，月明双阙近银河。虹桥影里龙旗动，琪树阴中凤辇过。欢乐不忘民疾苦，皇华远近布阳和。","dynasty":"明代","title":"元宵应制二首其一"}
{"author":"吴俨","content":"玉宇璚楼入望赊，五云长护帝王家。鱼龙出没灯前戏，桃李芬菲火底花。凤吹声低风力细，云和奏罢月轮斜。儿童未识升平象，笑指祥光作晓霞。","dynasty":"明代","title":"元宵应制二首其二"}
{"author":"吴俨","content":"留都无处不堪游，何独鸡鸣与覆舟。澹澹烟笼淮水月，疏疏雨送秣陵秋。城边好景看将遍，野外荒祠吊未周。已约词林诸老宿，肩舆九月上牛头。","dynasty":"明代","title":"国贤宪副见寄次韵二首其一"}
{"author":"吴俨","content":"散地偏宜著菲才，清时谁合过江来。庭前趁雨移松柏，屋后先秋去草莱。纪德谩寻前代石，读书还忆旧时台。故人相去无多路，时见虹光烛上台。","dynasty":"明代","title":"国贤宪副见寄次韵二首其二"}
{"author":"吴俨","content":"画船未泊五云溪，信息先传满邑知。花渐飘零愁置酒，鸟犹啁哳苦催诗。莫忧震泽波涛阔，须信南宫笔画奇。自扫水边山下路，候公杖屦欲追随。","dynasty":"明代","title":"闻石田游荆溪欲观予所藏小画以诗迎之"}
{"author":"吴俨","content":"锦标玉轴家家重，任耳人多任目稀。鉴藻要知颠末在，丹青只论古今非。山居幽寂柴门迥，溪渚萧条野鹜飞。忽忆平南渡江日，仓黄七帖尚藏衣。","dynasty":"明代","title":"次石田观画韵"}
{"author":"吴俨","content":"扶筇閒步洛桥东，水色山光迥不同。黄鸟引雏青嶂外，绿杨倒影碧波中。分秧日近愁无雨，刈麦时来喜有风。造物可随人意变，较量笑杀两邻翁。","dynasty":"明代","title":"予庄晚步"}
{"author":"吴俨","content":"屋头不用听灵乌，闻得家人笑语呼。夜半灯花长一尺，朝来日影射双弧。蓝田种就连城璧，沧海生成照乘珠。家学渊源知有自，勿愁参鲁与柴愚。","dynasty":"明代","title":"和杨少宰孪子韵"}
{"author":"吴俨","content":"千里寻师到石头，思乡忽上仲宣楼。道逢二鸟人争羡，赋就三都志未酬。江上芙蓉花试雨，岸边杨柳叶惊秋。归帆好趁东风便，昨夜高堂梦远游。","dynasty":"明代","title":"送周生楷"}
{"author":"吴俨","content":"新年莫恨客中过，未有春风到薜萝。池草自成非梦得，塞鸿行断奈愁何。今宵对月同尊酒，明日中流起棹歌。千里相思定何处，夜深独卧翠岩阿。","dynasty":"明代","title":"送李府丞乃兄某"}
{"author":"吴俨","content":"爆竹声残夜未央，六阴极处转三阳。羲和自有无穷意，凤历因留不尽行。去国两年犹昨日，县家百里亦他乡。换符祀灶聊随俗，自叹閒官反学忙。","dynasty":"明代","title":"次东园先生除夕韵"}
{"author":"吴俨","content":"儿童竹马候江边，行路人歌太守贤。淮海两堧皆赤地，合肥一郡自丰年。甘棠树底还听讼，绿柳阴中复课田。太史续书循吏传，芳名合置李离前。","dynasty":"明代","title":"送马太守还任"}
{"author":"吴俨","content":"东园新竹有新居，五月长斋此屋庐。画省喜瞻红日近，碧山怅望翠屏虚。心存国计纡筹策，道在吾身任卷舒。宾客到门俱有意，案头勿著绝交书。","dynasty":"明代","title":"次东园先生斋居韵"}
{"author":"吴俨","content":"雪花如掌暗长衢，绿树妆成白玉株。属国一心惟在汉，将军中夜已平吴。忍寒独立阶前鹤，攫食群飞野外乌。冻砚连朝未消释，诗翁莫怪有新逋。","dynasty":"明代","title":"次东园先生春雪韵"}
{"author":"吴俨","content":"殿头供奉老鸿胪，心欲求閒过旧都。月请俸钱真不薄，春游山水自堪娱。礼成为奏三年绩，家近浑无百里途。明日玉阶仙仗外，也应随众效嵩呼。","dynasty":"明代","title":"送孙少卿"}
{"author":"吴俨","content":"地维将缺莫能支，哀诏函封下玉墀。任姒德音堪继续，高曹家法可差池。外廷不与当时政，中壸还留旧日仪。夜夜长秋宫里月，清光惨澹似凝思。","dynasty":"明代","title":"哭太皇太后次郑亚卿韵二首其一"}
{"author":"吴俨","content":"万金方药竟难支，臣庶悲号望赤墀。长乐春归花满地，影娥人散月当池。一朝奄弃三宫养，百世长存九嫔仪。圣子神孙哀罔极，春来秋去不胜思。","dynasty":"明代","title":"哭太皇太后次郑亚卿韵二首其二"}
{"author":"吴俨","content":"滁阳新起见京楼，楼外青山绕四周。春意自催禽鸟乐，浮云不记古今愁。树笼月色千家暝，松度风声万壑秋。莫道诸峰能掩闭，举头西望是皇州。","dynasty":"明代","title":"环山楼为陈太仆瑞卿作"}
{"author":"吴俨","content":"池阳太守年六十，犹有八旬翁在堂。白发还为稚子舞，斑衣自学老莱装。松高百尺根如铁，菊至重阳花更黄。远我不随宾客后，双溪同进紫霞觞。","dynasty":"明代","title":"寿包太守父八十"}
{"author":"吴俨","content":"君命临门不敢稽，岁朝就道尚嫌迟。春风前引朝天佩，冬日还留去国思。西北军兴常告乏，东南民力又堪悲。司徒自有生财道，谁谓时艰未可为。","dynasty":"明代","title":"送韩司徒"}
{"author":"吴俨","content":"竹帛曾书大将功，百年威望重西戎。战酣塞上云连地，敌退辕前草偃风。禦侮自来三策在，杀身曾有几人同。至今血染山头石，雨洗年深色更红。","dynasty":"明代","title":"挽伏羌伯"}
{"author":"吴俨","content":"平市街东第一楼，主人虽老尚风流。六旬下寿明年是，十二同庚与宴不。歌吹忽惊梁上燕，起居无藉杖头鸠。凤雏稛载来江右，一笑能消万斛愁。","dynasty":"明代","title":"寿林廷振"}
{"author":"吴俨","content":"已到磻溪感梦时，何心更慕帝王师。曾逢仙授长生诀，每遇人吟遣兴诗。囊里有钱堪买酒，镜中无发可成丝。高年谁似翁强健，日日登临力未衰。","dynasty":"明代","title":"寿都景章八十"}
{"author":"吴俨","content":"浅红深绿自相承，妆靓何劳粉黛凝。种自洛阳城里乞，诗从长庆后来增。若誇国色应无敌，欲殿春光恐未能。只此尚嫌花富贵，不须更染碧金棱。","dynasty":"明代","title":"次吕太常赏牡丹韵"}
{"author":"吴俨","content":"老大登临兴尚豪，远随杖屦竟何劳。道傍雨洗松根瘦，树杪云连石笋高。僧爱孤虚新起阁，鸟嫌峻极不营巢。为休足力频思坐，欲问青天首屡搔。","dynasty":"明代","title":"侍家君游牛首登兜率崖次青溪韵"}
{"author":"吴俨","content":"公负诗中一世豪，朝吟暮咏未言劳。衰年莫作青年看，小隐还输大隐高。夜静灯残蛾扑火，春归花落燕争巢。细评物理应长叹，短发萧萧不耐搔。","dynasty":"明代","title":"次前韵荅吕太常"}
{"author":"吴俨","content":"奉敕江南仅两年，蜚声已达冕旒前。何人为补中丞缺，此日还将旧政传。贪贿吏惊先解绶，弄兵人散欲耕田。愿公为国持三尺，一岁官应见几迁。","dynasty":"明代","title":"送魏都宪"}
{"author":"吴俨","content":"散地偏于懒性便，我来君去思悠然。出门是处成三昧，视日何人记八砖。夜静月移花影乱，春深风度鸟声圆。而今每忆当年乐，始信瀛洲别有仙。","dynasty":"明代","title":"送邦彦学士先生二首其一"}
{"author":"吴俨","content":"朝阳门不比春明，别远无过是两京。名姓尚留东观在，官衔不减北扉清。船从白鹭洲边过，马向乌衣巷口行。冠盖几人来送别，独予南望不胜情。","dynasty":"明代","title":"送邦彦学士先生二首其二"}
{"author":"吴俨","content":"微风无力可飞沙，天气如春自可嘉。勒马问途将几里，入门留客是谁家。叉鱼滩浅冰初合，射雉林深日渐斜。遥望万山环拱处，六陵尚有五云遮。","dynasty":"明代","title":"沙河道中次周检讨韵"}
{"author":"吴俨","content":"萧萧风木古祠前，千载英灵尚凛然。锐意一言能悟主，岂知无力可回天。寒蝉抱树何由化，冻雀争枝未肯还。溪涧绝无蘋藻在，不妨一勺荐甘泉。","dynasty":"明代","title":"谒刘谏议祠"}
{"author":"吴俨","content":"北斗杓西是泰陵，小臣瞻拜泪填膺。功高尧舜曾无忝，道在诗书可并称。遏密岂知闻四海，太平何必见三登。词林老宿心思竭，欲绘乾坤恨未能。","dynasty":"明代","title":"西望泰陵恭赋"}
{"author":"吴俨","content":"风静云开天日晴，草平沙软小舆轻。蒙茸虚有狐裘在，蹀躞时闻马足声。卖药僧归山麓去，负薪人避道傍行。倦来暂憩清河侧，折足铛调骨董羹。","dynasty":"明代","title":"回至清河小憩"}
{"author":"吴俨","content":"招隐何须赋小山，杜门更欲建重关。采菱歌落云烟外，打麦声来咫尺间。昔日种成松老大，清晨放去鹤飞还。道人本是心无事，较雨量晴亦不閒。","dynasty":"明代","title":"和石学士予庄韵四首其一"}
{"author":"吴俨","content":"长镵不用斸蒿莱，数月浑无一客来。带雨初移庭下竹，试花又见腊前梅。月明松径随山转，岸仄柴门逐水开。莫道白云飞不去，有心长护读书台。","dynasty":"明代","title":"和石学士予庄韵四首其二"}
{"author":"吴俨","content":"镜里丛丛白发新，痴心方且学修真。论文客到常辞出，问性人来不厌频。短牖南头修竹谱，曲阑东畔酹花神。夜深篝火寻芝术，勉强支持此病身。","dynasty":"明代","title":"和石学士予庄韵四首其三"}
{"author":"吴俨","content":"矮屋低墙草树平，百年别业喜初成。满头白发犹忘老，对面青山不记名。行路喜逢田父骂，出门怪有野人迎。春禽何与农家事，布谷声声为劝耕。","dynasty":"明代","title":"和石学士予庄韵四首其四"}
{"author":"吴俨","content":"自到衰年常懒出，终朝何事坐江干。桂桡兰桨留黄渎，茗碗薰炉对蜀山。无柰寂寥呼晚酌，可堪风雨作春寒。相迎三日还相失，始觉人生会面难。","dynasty":"明代","title":"舣舟蜀山候沈石田晨起闻已过怅然赋此"}
{"author":"吴俨","content":"远上方山更土山，寻春选胜送君还。故人情重思投辖，明主恩深见赐环。车骑渐分斜照里，旌旗犹在万松间。利名自古谁能脱，今日输君破一关。","dynasty":"明代","title":"方山送别"}
{"author":"吴俨","content":"十年前赏旧花栏，幸喜重来得饱看。谩插藩篱防折损，欲留富贵补酸寒。竹笼无藉青丝菜，画省应怜紫玉盘。明日花前须尽醉，一番风雨一凋残。","dynasty":"明代","title":"请柴墟赏紫牡丹"}
{"author":"吴俨","content":"浮屠高倚石头城，不信慈恩独擅名。万里空濛看雁过，一声咿喔听鸡鸣。长江细浪添春雨，半壁斜阳弄晚晴。搔首问天知不远，碧云深处有人声。","dynasty":"明代","title":"登鸡鸣塔次白岩二首其一"}
{"author":"吴俨","content":"宝轮矗矗倚天高，拾级相从岂惮劳。东望风烟连鲁国，西来云雨失临皋。烦公倚壁题名氏，容我凭栏散郁陶。铃语听来浑不识，恍疑江外落春涛。","dynasty":"明代","title":"登鸡鸣塔次白岩二首其二"}
{"author":"吴俨","content":"珍重名花置曲栏，百年能得几回看。未开长怕春风恶，载酒还愁夜雨寒。帘幕高县垂地碧，鸾凰欲下绕空盘。诗人有意来重赏，为语群儿莫折残。","dynasty":"明代","title":"复次赏花韵"}
{"author":"吴俨","content":"莫因四壁笑相如，自愧无能称此庐。避雨暂为终日计，痴儿便拟百年居。酒酣夜卧窗前月，睡起朝翻架上书。正苦炎蒸侵病骨，可堪凤历数归馀。","dynasty":"明代","title":"迁居后泾川以诗见惠因次韵"}
{"author":"吴俨","content":"谁说东迁意不如，青山重叠绕吾庐。可怜京国繁华地，还似江村水竹居。蛛网未应封笔砚，燕泥偏欲涴琴书。愿公广厦成千万，大庇穷人喜有馀。","dynasty":"明代","title":"用韵荅白岩"}
{"author":"吴俨","content":"每读新诗意戄如，虹光连夜贯吾庐。山东群盗无宁日，海内何人有定居。三尺尚存腰下剑，一编不废案头书。高轩来日能相过，玉屑霏霏听绪馀。","dynasty":"明代","title":"次荅泾川"}
{"author":"吴俨","content":"父子亲曾授六韬，十年不试怒冲霄。参戎新沐君王宠，万里宁辞道路遥。浔水月明烽火熄，苍梧云破瘴烟消。功成会见封侯日，宣政门前插左貂。","dynasty":"明代","title":"送房参将"}
{"author":"吴俨","content":"江壖潮落水痕深，江岸楼高近十寻。云鸟影从窗外度，水龙声在树头吟。空林雨过无三伏，石窍风来有八音。自古国谋多野获，不妨乘兴数登临。","dynasty":"明代","title":"次白岩韵"}
{"author":"吴俨","content":"橘中妙理不容谈，帘外青山自可耽。鸟度方塘归瞑树，风吹急雨洗朝岚。诗章立就公何敏，酒令方严我不堪。回首故园无百里，对人休唱望江南。","dynasty":"明代","title":"次白岩西亭韵"}
{"author":"吴俨","content":"水族纷纷此独清，鸾刀欲下细无声。澄江网集波涛阔，深夜人喧炬火明。食指动知尝美味，泽梁禁在说渔征。脍馀弃掷还珍重，鳞甲支离觉渐生。","dynasty":"明代","title":"鲥鱼次泾川韵"}
{"author":"吴俨","content":"昨夜雨声先作寒，朝来那复听鸣銮。风前莫弄桓伊笛，日下应弹贡禹冠。老去著书犹未晚，病中投绂始知难。人传药石言盈耳，尚有囊中未试丹。","dynasty":"明代","title":"和鹅湖留别韵"}
{"author":"吴俨","content":"小洛桥西碧涧长，濯缨不必问沧浪。五湖地阔春无瘴，六月山深夜自凉。池面雨浮菱叶乱，门前风细稻花香。高旌暂住柴门里，音信何愁滞一乡。","dynasty":"明代","title":"邀鹅湖过山庄避暑"}
{"author":"吴俨","content":"才看平寇归台省，又见投簪出国门。报主有心身尚健，论兵无地舌空存。青山梦与红尘隔，绿野词从白雪翻。归路正当春景暮，东风江上落花繁。","dynasty":"明代","title":"送李亚卿致仕"}
{"author":"吴俨","content":"百年琴鹤不须携，两袖清风拂钓矶。昼静讼庭芳草合，春深山馆落花稀。邻封佩犊人犹在，阖境飞刍卒未归。安得家家千树漆，不愁无食与无衣。","dynasty":"明代","title":"送严州赵推官"}
{"author":"吴俨","content":"行囊不办买山资，问我先求赠别诗。有子入官心自足，任人生谤怒何为。门前旧种千竿竹，屋后新开五亩池。宾客未来风日好，乘閒独钓大江湄。","dynasty":"明代","title":"送列县丞致仕"}
{"author":"吴俨","content":"习静空山物物幽，出关何必问青牛。阁依岩构如巢小，云过檐前似水流。断壁斜阳红欲敛，远峰新雨翠偏稠。鸡鸣独占城西胜，蓬岛徒传海外洲。","dynasty":"明代","title":"鸡鸣山和邓司徒"}
{"author":"吴俨","content":"山城面面俯长溪，万古溪流不向西。莺逐春风林外啭，雁归寒渚雪中迷。雨晴石上泉声细，日落岩前树影低。老圃不须长抱瓮，只今新水已成畦。","dynasty":"明代","title":"和白岩再叠前韵"}
{"author":"吴俨","content":"鸾书昨夜出天扉，八座貤封世所稀。钟鼎已非前日养，斑斓还著旧时衣。云留咫尺无劳望，寿过冈陵不用祈。堂下有人吹玉笛，分明为奏鹤南飞。","dynasty":"明代","title":"寿张司寇乃翁"}
{"author":"吴俨","content":"留都閒静独符台，散地何烦济世才。白发几年愁远别，綵衣今日喜重来。银丝细斫秋风鲙，玉液新篘雪夜醅。千里江山随处乐，寿筵何啻一时开。","dynasty":"明代","title":"寿刘尚宝克柔"}
{"author":"吴俨","content":"秋深病起强登台，不倩人扶亦壮哉。怪石立当狂客拜，新题还待醉翁来。空岩泉落琴初奏，断壁云生锦未裁。谁道冈峦真是假，层层叠叠似天开。","dynasty":"明代","title":"次西涯假山韵"}
{"author":"吴俨","content":"带雪移来竹外枝，藏深犹恐或伤之。百花头上应先发，二月江南已过时。莫向高楼吹玉笛，秪宜东阁赋新诗。广平纵使心如铁，相对宁辞酒满卮。","dynasty":"明代","title":"观梅次西涯韵"}
{"author":"吴俨","content":"一朝投绂竟何心，爱国惓惓意自深。老去身犹依辇毂，春来梦已在山林。送迎门外无生客，供具囊中有赐金。莫道二疏踪迹远，古人还恐不如今。","dynasty":"明代","title":"送田尚书致仕"}
{"author":"陈肃","content":"蹑屐上高山，亭在半山侧。猿鸟戏层台，烟霞含秀色。复知名利心，到此堪俱息。","dynasty":"宋代","title":"半山亭"}
{"author":"陈肃","content":"爱此东南池，澄湛通泉脉。昔日碧莲根，香英今变白。颜色本神仙，霞衣无定格。","dynasty":"宋代","title":"碧莲池"}
{"author":"陈肃","content":"岩扉生翠霭，石壁凌朱霞。草木状多怪，鸾鹤归如家。谁嫌狡狯心，满地投丹砂。","dynasty":"宋代","title":"蔡经宅"}
{"author":"陈肃","content":"山高激迅湍，清振林下响。飞雪溅千岩，白虹垂万丈。来此坐移时，森然毛发爽。","dynasty":"宋代","title":"瀑布泉"}
{"author":"陈肃","content":"峭石七星杉，凌云势森耸。月照林影寒，风起龙势动。高低松桧枝，环如众星拱。","dynasty":"宋代","title":"七星杉"}
{"author":"陈肃","content":"轻烟绿满溪，夭桃红夹岸。春风吹百花，香逐春风散。花落与花开，年光不知换。","dynasty":"宋代","title":"桃源洞"}
{"author":"陈肃","content":"流瀑落深潭，叠响如惊雷。跳波夹乱石，突兀寒如堆。潭上片云起，千山风雨来。","dynasty":"宋代","title":"投龙潭"}
{"author":"陈肃","content":"积水环巨石，石面如砥平。当知达者心，来此浮杯觥。酒中有贤圣，常愿娱闲情。","dynasty":"宋代","title":"流水池"}
{"author":"陈肃","content":"重城流月影，飞阙动霞光。度柳分龙队，穿花列雁行。佩连都尉粉，衣染令君香。忽听传呼永，催班入建章。","dynasty":"元代","title":"东华门观百寮侍朝"}
{"author":"陈肃","content":"桃花明玉涧，柳叶暗金堤。绿锦呈调马，朱丝表斗鸡。筵开同日永，乐奏与云齐。更问平阳第，还过小苑西。","dynasty":"元代","title":"恩制寒食赐百僚宴罢遂幸长公主宅"}
{"author":"陈肃","content":"羽林环紫盖，玄武飒黄旗。大校长杨猎，重修好畤祠。云生三秀草，风动万年枝。想得张供奉，还多应诏诗。","dynasty":"元代","title":"答张翰林扈驾还京"}
{"author":"陈肃","content":"重惭长乐注，曲馆建章通。户裛金仙露，窗含玉女风。浓香千绪茧，华烛五文虹。顾此清宵兴，遥怜谁与同？","dynasty":"元代","title":"闻康给事禁中寓直因寄"}
{"author":"陈肃","content":"怅望荆南道，飘然忽去群。云随骢马色，花学绣衣纹。过峡思神女，逢滩问使君。王程归有限，应未落春分。","dynasty":"元代","title":"送蒲御史往荆南"}
{"author":"陈肃","content":"借问为仙吏，幽怀定若何。江声云外急，山色雨馀多。小市金陵酒，遗宫玉树歌。好乘巴马子，閒踏落花过。","dynasty":"元代","title":"寄上元韩少府"}
{"author":"陈肃","content":"通籍趋香署，分曹隶锁闱。金泥疏奏简，珠检蕴朝衣。竹静怜钟迥，花深觉漏微。绛河低绮缀，绀斗入罗帏。薄梦先鸡发，闲情信马归。幸因披艳藻，谬用接清辉。","dynasty":"元代","title":"和许集贤春夜寓直"}
{"author":"陈肃","content":"□毂选才雄，分符寄总戎。铙箫惊海上，旌节耀山东。百将乘黄道，三军出绛宫。营开知偃月，阵转识偏风。龙跃莲花剑，乌号棘竹弓。旄头天苑凿，毙齿地隅空。奏凯青春外，飞书白昼中。谁当采金石，愿纪太平功。","dynasty":"元代","title":"送董副枢镇益都"}
{"author":"陈肃","content":"凤凰戾朝阳，和鸣太平瑞。百鸟从喧啾，葳蕤赤霄逝。昔者邹忠公，天质蕴纯粹。苕华玉树春，秀映层城丽。融贯河南学，会要慎独际。出身职俎豆，淮颍风流思。臧否谥法解，謇谔补衮议。君王正年少，恩爱竞陈卫。长门生秋草，寂寞金屋闭。时闻昭阳间，车音杂歌吹。朝方降鸿册，暮已奏封事。宛转陈正始，社稷宗庙计。权臣肆谗毒，抵罪窜荒裔。芦箫送铜鼓，笑语见魑魅。秦陵嘶石马，明堂更宝位。徘徊趋魏阙，感激俯宸陛。至尊重叹奖，再俾司献替。简严起居作，弘雅丝纶制。戎曹羽书静，铨部瑰材萃。嵯峨蓬莱阁，日月近清秘。一麾出江左，慷慨怀古意。长啸新亭赏，爽挹龙虎气。菱香藕花净，画舫西湖舣。遂为禹穴游，复上越台憩。安知向焚稿，兹乃致奸伪。湘流湛凝碧，衡岳郁积翠。岂无酃酒美，忧国不成醉。南过苍梧野，陈祠有虞帝。回首九疑云，潸然为悲涕。及承内迁命，沉痾困炎疠。首丘竟落落，褒赠中兴惠。唯馀孤坟在，岁久尽颓废。黄棘何榛榛，白杨亦翳翳。卓哉谢君子，衰俗振高谊。言诸两郡守，率众共营置。周垣龟甲齐，修表螭头伟。银榜倒薤题，琰刻逸藻记。庶几永终古，凯式于后世。","dynasty":"元代","title":"题邹忠公墓"}
{"author":"陈肃","content":"华驹细犊小香车，城南陌上问倡家。倡家窈窕可怜妾，石榴裙裾飞蛱蝶。零陵酒熟正宜尝，娇歌一曲双断肠。敛笑含颦背花烛，眼意拂君君暂宿。","dynasty":"元代","title":"轻薄篇"}
{"author":"陈肃","content":"黄帝作弓剑，一战擒蚩尤。张乐洞庭野，炼玉昆崙丘。白日乘紫云，飘飘谢诸侯。如何桥山下，高冢悲千秋。","dynasty":"元代","title":"杂兴五首其一"}
{"author":"陈肃","content":"长安有高第，云是金张家。朱门映绿水，弱柳啼春鸦。晓合列侯马，暮多名主车。可怜歌舞月，空照玉梁斜。","dynasty":"元代","title":"杂兴五首其二"}
{"author":"陈肃","content":"驱车洛东北，遥望首阳山。昔有两兄弟，采薇于其间。我愿从之游，孰云不可攀。踌躇日将暮，感此空忘还。","dynasty":"元代","title":"杂兴五首其三"}
{"author":"陈肃","content":"生长宛叶间，廓落不事家。结托刘文叔，调笑阴丽华。还沽舂陵酒，更赏河阳花。兴阑聊骋望，纷纷龙虎霞。","dynasty":"元代","title":"杂兴五首其四"}
{"author":"陈肃","content":"妾住雕阴东，君去渔阳北。唯有别时草，依依满行迹。不忍行迹没，扫尽还更碧。君情如妾意，缠绵无终极。","dynasty":"元代","title":"杂兴五首其五"}
{"author":"陈肃","content":"吴王城上啼春鸦，吴王宫前多落花。粉翠三千掩佳丽，珠貂十万歇豪奢。昔余好游钱唐里，亦复结客来吴市。炙鱼插匕嗟盗雄，下马投金想公子。浩歌长啸出阊门，逢君意气在一言。解余芙蓉之宝剑，劝君葡萄之玉尊。余从山东入燕赵，身历河阳抵丰镐。当时然诺激肺肝，今日还过尽怀抱。风尘澒洞生干戈，世上英雄本不多。男儿慎勿忧富贵，富贵逼人将奈何！","dynasty":"元代","title":"相逢行"}
{"author":"高峤","content":"飞观写春望，开宴坐汀沙。积溜含苔色，晴空荡日华。歌入平阳第，舞对石崇家。莫虑能骑马，投辖自停车。","dynasty":"唐代","title":"晦日宴高氏林亭"}
{"author":"高峤","content":"驾言寻凤侣，乘欢俯雁池。班荆逢旧识，斟桂喜深知。紫兰方出径，黄莺未啭枝。别有陶春日，青天云雾披。","dynasty":"唐代","title":"晦日重宴"}
{"author":"吕本中","content":"恨君不似江楼月，南北东西，南北东西，只有相随无别离。恨君却似江楼月，暂满还亏，暂满还亏，待得团圆是几时？","dynasty":"宋代","tags":"宋词三百首，宋词精选，民歌，婉约，月亮，感叹，离别","title":"采桑子·恨君不似江楼月"}
{"author":"吕本中","content":"雪似梅花，梅花似雪。似和不似都奇绝。恼人风味阿谁知？请君问取南楼月。记得去年，探梅时节。老来旧事无人说。为谁醉倒为谁醒？到今犹恨轻离别。","dynasty":"宋代","tags":"宋词精选，冬天，写雪，写花，婉约","title":"踏莎行·雪似梅花"}
{"author":"吕本中","content":"去年今夜，同醉月明花树下。此夜江边，月暗长堤柳暗船。故人何处？带我离愁江外去。来岁花前，又是今年忆去年。","dynasty":"宋代","tags":"宋词精选，怀人","title":"减字木兰花·去年今夜"}
{"author":"吕本中","content":"稍离烟瘴近湘潭，疾病衰颓已不堪。儿女不知来避地，强言风物胜江南。","dynasty":"宋代","tags":"古诗三百首，羁旅，抒情","title":"连州阳山归路"}
{"author":"吕本中","content":"乱红夭绿风吹尽，小市疏楼。细雨轻鸥。总向离人恨里收。年年春好年年病，妾自西游。水自东流。不似残花一样愁。","dynasty":"宋代","title":"采桑子"}
{"author":"吕本中","content":"驿路侵斜月，溪桥度晓霜。短篱残菊一枝黄。正是乱山深处、过重阳。旅枕元无梦，寒更每自长。只言江左好风光。不道中原归思、转凄凉。","dynasty":"宋代","tags":"纪游，羁旅，写景，思归","title":"南歌子·驿路侵斜月"}
{"author":"吕本中","content":"柳塘新涨。艇子操双桨。闲倚曲楼成怅望。是处春愁一样。傍人几点飞花。夕阳又送栖鸦。试问画楼西畔，暮云恐近天涯。","dynasty":"宋代","title":"浪淘沙"}
{"author":"吕本中","content":"小溪蓬底湖风重。吹破凝酥动。一枝斜映庾门深。冷淡无言香泛、月华清。已经轻瘦谁为共。魂绕徐熙□。耻同桃李困春容。肯向毫端开发、雨云中。","dynasty":"宋代","title":"宣州竹（墨梅）"}
{"author":"吕本中","content":"客事久输鹦鹉杯，春愁如接凤凰台。树阴不碍帆影过，雨气却随潮信来。山似故人堪对饮，花如遗恨不重开。雪篱风榭年年事，辜负风光取次回。","dynasty":"宋代","title":"暮步至江上"}
{"author":"吕本中","content":"巧语娇莺春未暮。杨柳风流，恰过池塘雨。芳草满庭花满树。无情胡蝶飞来去。睡起小奁香一缕。玉篆回纹，等个人分付。桃叶不言人不语。眉尖一点君知否。","dynasty":"宋代","title":"蝶恋花（春词）"}
{"author":"吕本中","content":"海雁桥边春苦。几见落花飞絮。重到柳行西，懒问画楼何处。凝伫。凝伫。十顷荷花风雨。","dynasty":"宋代","title":"如梦令（忆旧）"}
{"author":"吕本中","content":"东里先生，家何在、山阴溪曲。对一川平野，数间茅屋。昨夜冈头新雨过，门前流水清如玉。抱小桥、回合柳参天，摇新绿。疏篱下，丛丛菊。虚檐外，萧萧竹。叹古今得失，是非荣辱。须信人生归去好，世间万事何时足。问此春、春酝酒何如，今朝熟。","dynasty":"宋代","title":"满江红"}
{"author":"吕本中","content":"病香无力傍栏干。风雨送春还。一枕晓来清梦，无人说似西山。匆匆笑语，时时邂逅，草草杯盘。莫谓杂花时候，便忘梅蕊冲寒。","dynasty":"宋代","title":"朝中措"}
{"author":"吕本中","content":"酒罢悠扬醉兴，茶烹唤起醒魂。却嫌仙剂点甘辛。冲破龙团气韵。金鼎清泉乍泻，香沈微惜芳薰。玉人歌断恨轻分。欢意厌厌未尽。","dynasty":"宋代","title":"西江月"}
{"author":"吕本中","content":"平生臭味如君少。自是君难老。似侬憔悴更谁知。只道心情不似、少年时。春风也到江南路。小槛花深处。对人不是忆姚黄。实是旧时风味、老难忘。","dynasty":"宋代","title":"虞美人"}
{"author":"吕本中","content":"柳色过疏篱。花又离披。旧时心绪没人知。记得一年寒食下，独自归时。归后却寻伊。月上嫌迟。十分斟酒不推辞。将为老来浑忘却，因甚沾衣。","dynasty":"宋代","title":"浪淘沙"}
{"author":"吕本中","content":"人分南浦春，酒把阳关盏。衣带自无情，顿为离人缓。愁随苦海深，恨逐前峰远。更听断肠猿，一似闻弦雁。","dynasty":"宋代","title":"生查子（离思）"}
{"author":"吕本中","content":"病起多情白日迟，强来庭下探花期。雪消池馆初春后，人倚栏杆欲暮时。乱蝶狂蜂俱有意，兔葵燕麦自无知。池边垂柳腰支活，折尽长条为寄谁？","dynasty":"宋代","title":"春日即事·病起多情白"}
{"author":"吕本中","content":"梅花自是于春懒。不是春来晚。看伊开在众花前。便道与春无分、结因缘。风前月下频相就。笑我如伊瘦。几回冲雨过疏篱。已见一番青子、缀残枝。","dynasty":"宋代","title":"虞美人"}
{"author":"吕本中","content":"双双小凤斜，淡淡鸦儿稳。一曲渭城歌，柳色饶春恨。离觞洗别愁，酒尽愁难尽。宝瑟雁纵横，谁寄天涯信。","dynasty":"宋代","title":"生查子（离思）"}
{"author":"吕本中","content":"暖日温风破浅寒。短青无数簇幽栏。三年春在病中看。中酒心情浑似梦，探花时候不曾闲。几年芳信隔秦关。","dynasty":"宋代","title":"浣溪沙"}
{"author":"吕本中","content":"共饮昏昏到暮鸦。不须春日念京华。迩来沈醉是生涯。不是对君犹惜醉，只嫌春病却怜他。愿为蜂采落残花。","dynasty":"宋代","title":"浣溪沙"}
{"author":"吕本中","content":"要相忘。不相忘。玉树郎君月艳娘。几回曾断肠。欲下床。却上床。上得床来思旧乡。北风吹梦长。","dynasty":"宋代","title":"长相思"}
{"author":"吕本中","content":"渺渺风吹月上，濛濛雾挟霜回。百年心事老相催。人在夕阳落外。有梦常嫌去远，无书可恨来迟。一杯浊酒两篇诗。小槛黄花共醉。","dynasty":"宋代","title":"西江月"}
{"author":"吕本中","content":"客愁不到西池路。残春又逐花飞去。今日傍池行。新荷昨夜生。故人千虑绕。不道书来少。去住隔关河。长亭风雨多。","dynasty":"宋代","title":"菩萨蛮"}
{"author":"吕本中","content":"高楼只在斜阳里。春风淡荡人声喜。携客不嫌频。使君如酒醇。花光人不会。月色须君醉。月色与花光。共成今夜长。","dynasty":"宋代","title":"菩萨蛮"}
{"author":"吕本中","content":"登楼一望南山雪。使君风味如新月。月向雪前明。主人今夜情。平生相与意。老病犹堪记。对酒为君欢。酒杯嫌未宽。","dynasty":"宋代","title":"菩萨蛮"}
{"author":"吕本中","content":"故人何处。同在江南路。百种旧愁分不去。枉被落花留住。旧愁百种谁知。除非是见伊时。最是一春多病，等闲过了酴醿。","dynasty":"宋代","title":"清平乐"}
{"author":"吕本中","content":"小院悠悠春未远。牡丹昨夜开犹浅。珍重使君帘尽卷。风欲转。绿阴掩映栏干晚。记得旧时清夜短。洛阳芳讯时相伴。一朵姚黄鬆髻满。情未展。新来衰病无人管。","dynasty":"宋代","title":"渔家傲"}
{"author":"吕本中","content":"残春雾雨余，小院黄昏后。说道觅新词，把酒来相就。酴醿插髻云，岁岁长如旧。不是做词迟，却怕添伊瘦。","dynasty":"宋代","title":"生查子"}
{"author":"方武子","content":"明月照齐州，玉龙棲欲起。壮士肠夜回，寒衾泼秋水。","dynasty":"宋代","title":"南中题壁"}
{"author":"方武子","content":"龙津亭下水漫漫，坐久疑神杳霭间。说道浙江人不信，向南全似越州山。","dynasty":"宋代","title":"题龙津亭"}
{"author":"李馀","content":"玉轮江上雨丝丝，公子游春醉不知。翦渡归来风正急，水溅鞍帕嫩鹅儿。","dynasty":"唐代","title":"寒食"}
{"author":"李馀","content":"长安东门别，立马生白发。霁后轩盖繁，南山瑞烟发。尝忧车马繁，土薄闻水声。（并见张为《主客图》）","dynasty":"唐代","title":"句"}
{"author":"李馀","content":"藕花衫子柳花裙，多著沈香慢火熏。惆怅妆成君不见，空教绿绮伴文君。","dynasty":"唐代","title":"临邛怨"}
{"author":"方洄","content":"十幅春帆天际飞，篱笆短短隔渔矶。山藏远树云藏屋，村犬无声客到稀。","dynasty":"清代","title":"题画扇赠戴松门"}
{"author":"方洄","content":"欲雨不雨天，有影无影树。白云从空来，遮断出山路。","dynasty":"清代","title":"下北高峰"}
{"author":"陈彦博","content":"阿衡随逝水，池馆主他人。天意能酬德，云孙喜庇身。生前由直道，殁后振芳尘。雨露新恩日，芝兰旧里春。勋庸留十代，光彩映诸邻。共贺升平日，从兹得谏臣。","dynasty":"唐代","title":"恩赐魏文贞公诸孙旧第以导直臣"}
{"author":"屈复","content":"百金买骏马，千金买美人；万金买高爵，何处买青春？","dynasty":"清代","tags":"古诗三百首，感叹，青春","title":"偶然作"}
{"author":"屈复","content":"西风满天夜，古寺水云间。松际露新月，窗中堆乱山。诗书无佛果，钟磬向人闲。独坐寒窗下，樊川一雁还。","dynasty":"清代","title":"寺宿"}
{"author":"屈复","content":"冰玉丰姿尚凛然，信都遗庙古城边。每于乐府闻鸣凤，何似深山哭杜鹃。市酒有香行客荐，霜威清野晓光圆。永陵宫殿依然在，莫载灵旗北过燕。","dynasty":"清代","title":"谒杨椒山先生祠"}
{"author":"屈复","content":"七日龙鸾未可凭，终南遗庙白云层。阶前古柏寒无叶，门外瑶池积有冰。秦地山河留落日，汉家宫阙见孤灯。如今应是蟠桃熟，寂寞何人荐茂陵？","dynasty":"清代","title":"王母庙"}
{"author":"屈复","content":"阴山一去紫台空，环佩何劳怨朔风。汉帝六宫春草碧，只今谁在画图中。","dynasty":"清代","title":"明妃"}
{"author":"屈复","content":"古寺无僧白昼阴，重来凄断百年心。青山不改春风路，黄叶苍苔一尺深。","dynasty":"清代","title":"古寺"}
{"author":"屈复","content":"梦作公侯醒作仙，人间愿欲那能全。从知秦汉真天子，不及卢生一饷眠。","dynasty":"清代","title":"黄梁梦卢生祠"}
{"author":"屈复","content":"李陵苏武少陵师，直掩曹家横槊时。更有《房中》传乐府，汉京开国胜男儿。","dynasty":"清代","title":"题汉乐府后"}
{"author":"屈复","content":"鸳鸯绣出一生心，野史亭中带泪吟。今古宁无炼石手，补天原不用金针。","dynasty":"清代","title":"题元遗山论诗后"}
{"author":"屈复","content":"春染流云绿，芳烟横高楼。萧萧征马鸣，浩浩佩吴钩。红尘蔽天地，江湖万里游。驿路逢妇人，流离在嵩丘。饥寒尚无济，乃言千岁忧。野田花乱开，晚风冷于秋。无端此一身，白日过人头。","dynasty":"清代","title":"无端"}
{"author":"屈复","content":"陆沈愧通识，荒谬悖时彦。置兹凉炎区，即理鹓鹭贱。高轩一以临，高言饫食楝。砌苔延古意，众籁洁庭院。艰哉何巍巍，出处蕴深鉴。谁能慎所守，隆持表独善。月露濯烟埃，疏雨洗河汉。因心结素云，惊飙吹不散。","dynasty":"清代","title":"杨司寇枉驾寓斋"}
{"author":"屈复","content":"回风陷日天如梦，流曲川平暮尘涌。行人马嘶古道傍，离离禾黍旌旗动。杀气腾凌古战场，前啼鸺鹠后鹙鸧。降将云台曾未闻，三边侠骨空自香。岂知到海泾渭血，寒潮不上天山雪。井底蛙声竟何在，十万游魂哭夜月。满地閒花落新愁，至今河汉皆东流。同入蒲城化为碧，仙人掌上芙蓉色。","dynasty":"清代","title":"过流曲川"}
{"author":"屈复","content":"红芝驿前杨柳绿，千枝万枝风谡谡。江山谨具追饷时，有身无首当怨谁。宁武关头血成碧，金马玉堂好颜色。胸中甲兵七篇锦，能多武功无惭德。西山薇蕨留余香，闻说夷齐下首阳。今日春风不忍见，桃李花开古道傍。东海空蹈鲁连节，边头枉啮苏卿雪。泪尽终南犹未倾，秦淮烟水渔阳月。","dynasty":"清代","title":"红芝驿"}
{"author":"屈复","content":"龙香可寻隔云爇，红愁绿惨犹未歇。著处晴烟袅碧萝，尽日春风叫鶗鴂。数株残柳不胜情，野花斑斑照宫阙。乐府新歌一字无，黄河流水一朝掘。蛇老精灵引虺过，寒影荒地堕秋月。","dynasty":"清代","title":"梁园怀古"}
{"author":"屈复","content":"湘江白云流，寸草心何有。结茅傍青山，苔痕化三秀。白云日以远，松柏日以茂。灵芝日以荣，岁月忽已久。岁月忽已久，遗书犹在手。郁郁松柏枝，上巢慈乌臼。慈乌绕陇啼，人静叶花厚。此图即蓼莪，老泪穿衣袖。","dynasty":"清代","title":"庐墓图"}
{"author":"屈复","content":"菟裘未营，友爱杀身。为我杀人者，即为杀我人。钟巫之祭徒纷纷。","dynasty":"清代","title":"鲁隐公菟裘"}
{"author":"屈复","content":"力士误椎人共惜，搜之无迹疑鬼伯。天地且震动，日月亦变色。祖龙不死安可得，辒凉车已先褫魄。","dynasty":"清代","title":"力士椎"}
{"author":"屈复","content":"黄头郎君忽有钱，王侯公卿皆比肩。尔钱来何路，乃敢凌豪贤。古无不崩之铜山，日中有钱人所羡，日夕饿死人谁怜。","dynasty":"清代","title":"邓通钱"}
{"author":"屈复","content":"破庙神横斜，败垣屋倾圾。鹑衣暮灌园，鸠面晴覆笠。自古有穷乡，胡然曰新集。并缆结两舟，当河排短楫。童仆更不眠，秉烛防盗贼。云暗木门城，鬼啸砖河驿。惭愧绿林豪，辱顾空囊客。风水一激薄，呼讯交相迫。我方伸足眠，杳杳东方白。","dynasty":"清代","title":"夜泊新集"}
{"author":"方殿元","content":"怀人似秋色，日在碧梧枝。吾道自千古，斯文共一时。开春结幽愫，每月联新诗。袖里芳兰乱，馨香好赠谁。","dynasty":"清代","title":"答陈元孝寄约诗邮三作兼柬梁药亭其一"}
{"author":"方殿元","content":"江南花色好，南海更便妍。梅风媚长至，桃日艳春前。芳思归词赋，风流入管弦。曲江兴绝唱，和者已千年。","dynasty":"清代","title":"答陈元孝寄约诗邮三作兼柬梁药亭其二"}
{"author":"方殿元","content":"我辈无相识，孤音待后人。炼成千岁鼎，谢尽片时春。南郭群为吹，西施独自颦。殷勤寄明月，一月一回新。","dynasty":"清代","title":"答陈元孝寄约诗邮三作兼柬梁药亭其三"}
{"author":"方殿元","content":"西风初起越江头，九月寒波到润州。日落烟迷瓜步远，月高潮涌海门秋。归程客上西津渡，怀古人登北固楼。明日携家寄吴市，雁声南尽不胜愁。","dynasty":"清代","title":"泊京口怀诸弟"}
{"author":"方殿元","content":"独抱瑶琴上讼堂，怀山仍奏紫芝章。狂生不解看颦笑，直道何劳较短长。击柝无官贫仕苦，折腰难去吏情伤。田园一别荒芜尽，况复连年是战场。","dynasty":"清代","title":"狂生"}
{"author":"方殿元","content":"不到春城五六年，年来生事有谁传？两株陶氏门前柳，一半颜生郭外田。黄鸟风边行乐酒，桃花浪里钓鱼船。翻嫌扬子无佳兴，独坐空亭草《太玄》。","dynasty":"清代","title":"答城中友人见讯之作"}
{"author":"方殿元","content":"怯把金钱卜，春残不道归。昨宵看月晕，枨触几重围。","dynasty":"清代","title":"征怨"}
{"author":"方殿元","content":"独吟江上惜秋光，忆我同声水一方。回首青山看不尽，一帆疏雨过浈阳。","dynasty":"清代","title":"过浈阳峡怀陶苦子"}
{"author":"方殿元","content":"褒斜道，三载烽烟令人老。嵯峨云栈四百里，其下黑龙江中水。北走三秦南走蜀，长蛇猛虎盘深谷。张良一烧不可测，顾盼从容得秦鹿。诸葛艰难数出师，大星夜落三军哭。英雄成败且有数，况乃区区一狐兔。黄尘澒洞入秦川，风雪关山劳远戍。铁马回头望陇山，断肠家过秦川路。更有子午与黄金，十里百折伤人心。悬崖峭壁日月黑，使尔战魂招不得。","dynasty":"清代","title":"六歌褒斜道"}
{"author":"方殿元","content":"蜀山高，年年草木愁旌旄，西风凓冽心烦劳。绝壁岧峣开剑阁，栈道微茫千里窄。哀猿昼昼向人啼，豺虎嗥号夜相索。恨雨愁风魍魉豪，自古何曾帝王宅。当年昭烈汉王孙，羁旅风云无所托。先起奸雄不让人，草庐权定三分策。他如窃据公孙述，只作须臾狐兔窟。英雄步武自堂堂，险阻从来无用物。空使蛇龙作战场，孤儿弱母家相失。不见君乡昔日有望帝，化为杜鹃一何细。日日催归归无计，倒啼血泪三春逝。","dynasty":"清代","title":"六歌蜀山高"}
{"author":"方殿元","content":"洞庭波，欲渡不得忧如何。岷峨六月下雪水，九江不流平如砥。朝朝日月镜中开，时时兰芷香风起。自从氛祲飞鲸鳄，白浪如山断衡霍。蛟龙一夜失窟宅，昼日冥冥风雨恶。四山阴火烧白骨，归梦无津湖水阔。夜半寒笳吹一声，哀猿尽叫丹枫脱。湘灵听之罢鼓瑟，九疑无路千峰黑。一时弹断五弦琴，惆怅南风来不得。江南日夜造楼船，澄清望断在明年。羁客穷途谁不老，何日湖边看春草。","dynasty":"清代","title":"六歌洞庭波"}
{"author":"方殿元","content":"五溪深，鱼鳖网尽伤人心。伏波昔下槃瓠国，矍铄悲歌夜吹笛。十万征人未尽归，千年流水声凄恻。今时鼠窃是何意，幽谷深山盗名字。东南盗贼应声气，将帅旌旄横满地。官军三载住长沙，万马齐驱非地利。壁垒坚营休士卒，食尽锋摧待其毙。巴陵南畔最卑湿，瘴雨岚风四时急。画角吹残刁斗断，征人相抱旌竿泣。南天杀气操生死，雁飞未到衡阳止。欲寄音书一问家，家过衡阳几千里。","dynasty":"清代","title":"六歌五溪深"}
{"author":"方殿元","content":"吴航头，日夜滔滔使人愁。夫差当日臣于越，七闽一顾雄心发。乘船直尽大海东，回向中原事征伐。黄池会罢国已空，潮去潮来只明月。太伯子孙尚如此，何况鸿毛窃风起。未许苴茅恋不归，化作战场几千里。海上波涛何日止，欲学田横岂能比。近闻剽掠到循城，科头跣足拥旄旌。吾家去此四百里，乘流一夜能兼程。有姊孀孤弟妹弱，满地兵戈何所托。待得安澜斩鲸鳄，羁旅忧多头亦白。","dynasty":"清代","title":"六歌吴航头"}
{"author":"方殿元","content":"五羊城，我生之初犹太平。朱楼甲第满大道，中宵击鼓还吹笙。南隅地僻昧天意，二王赫怒来专征。城中诸将各留命，百万蒸黎一日烹。家家宛转蛾眉女，尽入王宫作歌舞。妙舞娇歌杂鬼哭，疮痍尚在重翻覆。乱后遗黎又仳离，当日哀嫠更茕独。前秋奉母辞乡里，弟妹牵衣怜我姊。日日高楼望母归，谁知魂返烽烟里。魂返烽烟不可知，灵輀倏忽滞三期。何年得度梅关去，泣血浈江向南注。","dynasty":"清代","title":"六歌五羊城"}
{"author":"方殿元","content":"高峰入青冥，中断忽云树。屏风九叠间，飞泉半空注。奔腾过万山，至此陡欲住。憧赫侔雷霆，一旦失凭怒。有似千古愤，投入静者虑。两崖青翠映，空色交相寓。淡淡与天空，冥冥写秋素。窈窕散馀波，疑作江汉雨。幽光留人心，不觉白日暮。皎月上澄潭，此身在何处。","dynasty":"清代","title":"庐山玉渊"}
{"author":"方殿元","content":"空谷号风呼雨入，四山水落千滩急。百丈逶迤不上船，石角飞湍何岌岌。徒御当餐投匕箸，榜人憔悴长裳湿。乱世天心不可知，归路迢迢百忧集。","dynasty":"清代","title":"章贡舟中作歌六首其一"}
{"author":"方殿元","content":"风高白日沈西麓，未到常程不敢宿。残月惨淡落战场，新鬼啾啾为谁哭？孤舟怆恍不得力，远趁前山两三屋。五更豺虎声欲稀，寡妇哀哀叹孤独。","dynasty":"清代","title":"章贡舟中作歌六首其二"}
{"author":"方殿元","content":"喜却小山留我后，倏在我前若驰骤。千折百折舟子疲，我左须臾还我右。日色归心不相及，坐见羲车坠岩岫。天昏月黑风怒号，猛虎长蛇两相斗。","dynasty":"清代","title":"章贡舟中作歌六首其三"}
{"author":"方殿元","content":"水浅泷高围万岭，五年峰火行人静。孤舟独宿黄茅中，狐狸踯躅豺狼猛。四村盗贼横剽劫，长年三老交相警。儿曹痴小不知愁，鼾睡阑干呼不醒。","dynasty":"清代","title":"章贡舟中作歌六首其四"}
{"author":"方殿元","content":"江窄风移万山石，中天无云炎日赤。百口艰难买两舟，雨汗相挥不能食。南望青峰更千叠，渺渺征途何时息。不见人家寄山窟，我独何为叹于役！","dynasty":"清代","title":"章贡舟中作歌六首其五"}
{"author":"方殿元","content":"梦里梅关眼中血，今夜分明在秋月。峰峦樵悴兵戈后，惨淡烟霞写离别。去日板舆素輀返，魂兮归来悄难说。有弟有弟亦夭折，使我肝肠横断绝！","dynasty":"清代","title":"章贡舟中作歌六首其六"}
{"author":"方殿元","content":"凄凄者风，胡不自东，不自南，不自北，吹我井上双梧桐。梧桐昨夜飘孤叶，夫婿从军入穷发。两地相思不相见，愁云共掩关山月。飞鸿不我顾，海燕辞巢去。空房蟋蟀鸣，长夜漫漫谁与语？缄情含泪向天诉，苍苍无云复无雨，西有牵牛东织女。","dynasty":"清代","title":"秋夜长"}
{"author":"方殿元","content":"喷日嘶风红叱拨，目似火齐汗似血。屈膝金屏出美人，邯郸下蔡皆称绝。英雄有事在烽烟，红粉生离未足怜。愿将妾织鸳鸯锦，裁作银鞍满月鞯。","dynasty":"清代","title":"爱妾换马"}
{"author":"董必武","content":"共庆新年笑语哗，红岩士女赠梅花。举杯互敬屠苏酒，散席分尝胜利茶。只有精忠能报国，更无乐土可为家。陪都歌舞迎佳节，遥祝延安景物华。","dynasty":"近代","tags":"春节，祝愿，思念","title":"元旦口占用柳亚子怀人韵"}
{"author":"董必武","content":"泛舟南北两湖头，到处青幽不用求。水碧山青宜入画，游人欣赏愿勾留。","dynasty":"当代","title":"游镜泊湖"}
{"author":"董必武","content":"奇险天都著，遥观亦有缘。大雄无与并，苍浑莫之先。倏忽阴晴异，逡巡起伏迁。云腾致雨气，水泻在山泉。偃蹇非松意，因人委婉传。","dynasty":"当代","title":"由汤池赴慈光寺途中望天都峰有感"}
{"author":"董必武","content":"晴望诸奇峰，雨看两飞瀑。黄山当吾前，晴雨皆悦目。","dynasty":"当代","title":"坐观瀑楼中对雨"}
{"author":"董必武","content":"庐山面目真难识，叠嶂层峦竞胜奇。乍雨乍晴云出没，时高时下路平陂。盘桓最好寻花径，伫立俄延读御碑。如许周颠遗迹在，访仙何处至今疑。","dynasty":"近代","title":"初游艺机庐山"}
{"author":"陈唐佐","content":"云端象鼻通，一瓮自冲融。岂是乾坤小，当知造化工。灵泉猿不饮，丹气鹤常弃。仙子乘鸾去，何年返故宫。","dynasty":"宋代","title":"铁瓮洞"}
{"author":"石召","content":"荒郊昨夜雪，羸马又须行。四顾无人迹，鸡鸣第一声。","dynasty":"唐代","title":"早行遇雪"}
{"author":"石召","content":"相逢唯道在，谁不共知贫。归路分残雨，停舟别故人。霜明松岭晓，花暗竹房春。亦有栖闲意，何年可寄身。","dynasty":"唐代","title":"送人归山"}
{"author":"宗楚客","content":"星桥他日创，仙榜此时开。马向铺钱埒，箫闻弄玉台。人同卫叔美，客似长卿才。借问游天汉，谁能取石回。","dynasty":"唐代","title":"安乐公主移入新宅侍宴应制"}
{"author":"宗楚客","content":"飘飘瑞雪下山川，散漫轻飞集九埏。似絮还飞垂柳陌，如花更绕落梅前。影随明月团纨扇，声将流水杂鸣弦。共荷神功万庾积，终朝圣寿百千年。","dynasty":"唐代","title":"奉和圣制喜雪应制"}
{"author":"宗楚客","content":"竹町罗千卫，兰莛降两宫。（《海录碎事》）七萃銮舆动，千年瑞检开。彩旗临凤阙，翠幕绕龟津。","dynasty":"唐代","title":"句"}
{"author":"宗楚客","content":"窈窕神仙阁，参差云汉间。九重中叶启，七日早春还。太液天为水，蓬莱雪作山。今朝上林树，无处不堪攀。","dynasty":"唐代","title":"奉和人日清晖阁宴群臣遇雪应制"}
{"author":"宗楚客","content":"御辇出明光，乘流泛羽觞。珠胎随月减，玉漏与年长。寒尽梅犹白，风迟柳未黄。日斜旌骑转，休气满林塘。","dynasty":"唐代","title":"正月晦日侍宴浐水应制赋得长字"}
{"author":"宗楚客","content":"紫庭金凤阙，丹禁玉鸡川。似立蓬瀛上，疑游昆阆前。鸟将歌合转，花共锦争鲜。湛露飞尧酒，熏风入舜弦。水光摇落日，树色带晴烟。向夕回雕辇，佳气满岩泉。","dynasty":"唐代","title":"奉和幸上阳宫侍宴应制"}
{"author":"宗楚客","content":"玉楼银榜枕严城，翠盖红旂列禁营。日映层岩图画色，风摇杂树管弦声。水边重阁含飞动，云里孤峰类削成。幸睹八龙游阆苑，无劳万里访蓬瀛。","dynasty":"唐代","title":"奉和幸安乐公主山庄应制"}
{"author":"周兴嗣","content":"明灯照暗室，边韶对赵壹。但酌中山酒，唯甘江浦橘。风动云人箕，雨至月离毕。王丹赠不拜，是我相知日。","dynasty":"南北朝","title":"答吴均诗三首其一"}
{"author":"周兴嗣","content":"惊凫起北海，仪凤飞上林。骞低不同翼，欢楚亦殊音。曀曀夕云起，落落晓星沈。李陵报苏武，但令知我心。","dynasty":"南北朝","title":"答吴均诗三首其二"}
{"author":"周兴嗣","content":"昔别襄城村，同会长安市。谁学莱芜甑，本得王乔履。阶前养素鹤，池中饴赤鲤。一往玉壶上，兼复见箫史。","dynasty":"南北朝","title":"答吴均诗三首其三"}
{"author":"陈梅","content":"老发戴儒冠，黄金不爱官。江湖双脚健，天地寸心宽。山月晓犹白，松风夏亦寒。小诗讯猿鹤，聊以慰平安。","dynasty":"宋代","title":"寄菊山"}
{"author":"罗贯中","content":"楔子(石守信引王全斌、潘美及二小卒俱戎装上，诗云)亲统貔貅百万兵，兜鍪日日侍承明。朝梁暮晋何时了，定许将军见大平。下官姓石，双名守信，大梁人氏。方今周世宗登基，四方扰攘，干戈不息。为我累建大功，升授马步亲军都指挥使，统领着八十万禁军，得专征伐。近奉圣旨，招募智勇之士，量才授职。这一人乃王全斌，这一人乃潘美，见充帐前统制官，与我八拜兄弟，一同调遣。兄弟，但有知识，当为国引进咱。(王全斌云)哥哥，今有马军副指挥使赵弘殷长男赵匡胤，文武全才，智勇过人，少年游历关东关西，独行千里。若得此人统领军马，荡除草寇，何愁天下不太平也。(石云)兄弟，既有如此贤才，何不早说？可备礼帛鞍马，差人敬征聘者。(王云)差谁去请？(石云)可就差统制官潘美走一遭去。左右，将礼币鞍马过来。(二卒捧段币盔甲上，随定潘美)(石云)疾去早来者。(潘云)得令。(下)(石唱)【仙吕】【赏花时】两只手揩磨日月新，-片心扶持天地稳。向千万里展经纶，把狼烟扫尽，直教龙虎会风云！(云)潘美去了也，咱也去来。(下)第一折(正末赵匡胤引赵普、郑恩、曹彬、楚昭辅常服上，诗云)平生踪迹遍天涯，四海原来是一家。涂炭生民谁拯救，何时正统立中华。某姓赵名匡胤，乃指挥弘殷之子。自幼好使枪棒，攻习韬略，游历关陕，结识天下知名之士。这个是幽州赵普，曾参随我父四方征伐，充帐前判官；这一人乃曹彬，灵寿人氏；这一人乃郑恩，大梁人氏；这一人乃楚昭辅，宋州人氏，皆与我相交至密，结为兄弟，虽古之关张，不过如此。今日无事，在此闲行了一会。众兄弟，权此告别，明日再会。(齐下)(苗光裔道服上，诗云)先天成数久精通，八卦循环掌握中。岁在庚申天下定，乾元九五见真龙。某姓苗名训，字光裔，大梁人氏。自幼习《周易》先天之数，兼通星纬之学。如今周朝世宗登基，国步多艰，某因此隐于草泽，以卖卜为生。我见王气正兆大梁，必然有真命帝主出世。我今在汴梁桥下开张卦肆，打扫干净，看有甚么人来。(做铺卦小桌上科，正末引郑恩常服上，云)兄弟，咱别了众兄弟，行来不觉将至城中也。(郑云)哥哥如此武艺双全，何不求试，为国家出力，也得图形麟阁上。(正末云)兄弟，你怎生知我也呵！(唱)【仙吕】【点绛唇】四海为家，寸心不把名牵挂。待时运通达，我一笑安天下。【混江龙】见如今奸雄争霸，漫漫四海起黄沙。递相吞并，各举征伐。后汉残唐分正统，朝梁暮晋乱中华。豺狼掉尾，虎豹磨牙；尸骸遍野，饿殍如麻；田畴荒废，荆棘交加；军情紧急，民力疲乏。这其间，生灵引领盼王师，何时得蛮夷拱手遵工化，我只得纵横海内，游览天涯。(郑云)哥哥，不觉行至汴梁桥下。前面是一卦铺，咱教那先生算一卦如何？(正末云)也使得。(见苗科，云)先生拜揖！(苗做慌跪科，云)早知我主到来，只合远接，接待不着，勿令见罪。(正末喝云)先生，你胡说！(苗云)臣相人多矣，主公乃九朝八帝班头，四百年开基帝主。(正末云)先生，莫不你吃酒来？(唱)【油葫芦】莫不你酒力禁持眼界花？请先生再觑咱，我须不是金枝玉叶那根芽。(苗云)主公尧眉舜目，禹背汤肩，真乃帝王之相也。(正末唱)你道我尧眉舜目堪图画，汤肩禹背实稀诧。(苗云)主公正应九五飞龙在天之数。(正末唱)头直上又没一片云，浑身上又没万缕霞。你道我乾元九五飞龙卦，多管是相法内有争差。【天下乐】我本是粗鲁寻常百姓家，休夸！则管里迤逗杀，这言词早合该万剐。市廛中人物稠，墙壁间耳目杂，但听的不是耍！(正末指郑云)你相我这个兄弟咱。(苗云)这个丑人是一个凶神太岁，不过是一路诸侯。(郑云)这先生好无礼，如何说我是凶神太岁？兀的不气杀我也！(正末唱)【醉中天】平白地相惊唬，到大来厮蹅踏，早则么话不投机一句差，(郑云)气杀我也！他怎敢说我？杀了这个牛鼻子。(正末唱)把心上火权时纳。到晚来把天文看咱，明朗朗众星高曜，不如你孤月光华。(潘美引二卒将礼币、戎衣上，云)奉元帅将令，聘礼贤士赵匡胤。寻了这一日，到卦铺中，兀的不是！我索过去。(做见科，云)赵公子拜揖！先生拜揖！适蒙石元帅钧旨，因统制官王全斌举荐阁下有文武全才，径差潘美赍礼币鞍马，前来聘请赴京授职，阁下只索就行。(苗云)这位君子也是上界星象，一路诸侯之命。(正末云)将军一貌非俗，但不知年甲几何？(潘云)念潘美年二十二岁。(正末云)某长两岁，就此拜为兄弟，有何不可！(潘云)既蒙兄长错爱，敢不尽心报答！(正末拜唱)【那吒令】知心的最多，谁如叔牙？知音的最多，谁如伯牙？知兵的最多，谁如子牙？龙蛇混甚日分，豺虎乱何时罢？争名利使尽奸猾。【鹊踏枝】这个待把云拿，那个早被天罚；气昂昂创业开基，眼睁睁败国亡家。一任教纵横奋发，都是些井底鸣蛙。【寄生草】传正道无夫子，补苍天少女娲。因此上黎民饿死闾阎下，贤能埋没林泉下，忠良枉死刀枪下。乱纷纷国政若抟沙，虚飘飘世事如嚼蜡。(潘云)元帅将令紧急，须索走一遭。(正末云)先生拜别。(做行到科，潘云)哥哥稍待，兄弟先通报去。(潘见石跪云)早蒙元帅钧旨，礼聘贤士赵匡胤，已到军前听令。(石云)着进来。(潘唤正末进见科，石云)贤士姓甚名谁，家乡何处，曾习武艺不曾？(正末云)念在下姓赵名匡胤，副指挥弘殷之子。自幼习成武艺一十八般，韬略兵法，无所不通。(石云)你细说我听咱。(正末唱)【醉扶归】敢把征鞍跨，兵器惯曾拿。甲马营中是俺家，(石云)既如此就留在辕门听用咱。(正末拜，唱)谢元帅相留纳。(石惊起科，末又拜，唱)请稳坐安然受咱，容参拜阶墀下。(石又惊起，云)贤士乃有福之人，小官不觉惊慌，不敢受礼。贤士试将武艺说一遍我听咱。(正末唱)【金盏儿】论弓箭不曾差，使剑戟颇熟滑。提一条杆棒行天下，十八般武艺非敢道自矜夸。折末枪刀并剑戟，鞭简共椎檛。往常学成文武艺，今日与货与帝王家。(石云)既如此，今日将引贤士赴阙，见帝封官去咱。(正末云)今日拜识元帅，又蒙引进，当尽心报国。(石云)左右，门首看有甚么人来。(赵普上，云)自家赵普是也。自从在赵都指挥帐下，结义大公子为弟兄。想昔日大公子游随州时，客于董宗本家，其子董遵诲常梦黑蛇十数丈变龙飞去，既而群虎乘风随之，人见紫云如盖，凝结城上，今日有人传说，元帅石守信聘大公子授官面帝，风云之梦，信有征也！只索奉饯一遭。来到这军门前，左右通报，说判官赵普见。(卒子报科，石云)着他进来。(普云)元帅拜揖！大哥拜揖！呀、呀，哥哥可喜也，小弟特来奉饯。此行功名不小也。(正末唱)【赚煞】向边塞建功勋，赴京阙朝銮驾，直叩君王御塌。长朝殿太平筵宴罢，出宫庭拥大纛高牙。天街上摆头答，醉醺醺把金镫斜踏。稳坐逍遥玉骢马，马头前对挑着绛纱。纱笼内齐烧着银蜡，那其间任香风吹落帽檐花。(同下)第二折(苗光裔儒扮上，楚昭辅戎装随上，苗云)某苗光裔是也。自从前者相得赵大公子有天子之分，不想被朝廷礼聘，见授都点检之职。某一向就在军门听用，近日闻得北汉兵入寇，朝廷命点检出师北伐，某等亦须收拾军装则个。呀、呀，好怪也！你看日下复有一日，黑光相荡，此天命也。咱弟兄每急急回家，准备出征则个。(下)(太后宫妆法服引幼主黄袍及石守信戎装、陶谷文扮上，云)我乃周家太后是也。自从先帝世宗晏驾，立此幼子宗训为君。四方扰攘不宁，近闻汉、辽兵自土门东下入寇，我朝有殿前都点检赵匡胤，文武全才，乃先帝简用之臣，又兼他手下将校精强，可着他去征伐一遭。石守信即便传旨，着赵匡胤挂印总兵官，率领本部人马，北征辽、汉，早建大功者。(石云)领圣旨。(并下)(正末戎装引赵普、曹彬、苗训、楚昭辅、李处耘、郑恩上，云)某赵匡胤是也。自从元帅石守信举荐，蒙世宗皇帝委任，直做到殿前都点检之职，多亏众兄弟扶持。今日蒙幼主圣旨，着我统兵北伐。我引本部下人马及众将校赵普、曹彬、苗训、李处耘、楚昭辅、郑恩，一同征进。这一去，犬羊巢穴一时平，锦绣江山三箭定。(唱)【南吕】【一枝花】漫漫杀气飞，滚滚征尘罩。恹恹红日惨，隐隐阵云高。军布满荒郊，我命将凭《三略》，行兵按《六韬》。右白虎左按青龙，后玄武前依朱雀。【梁州第七】护中军七层剑戟，守先锋万队枪刀，五方旗四面相围绕。朱幡皂盖，黄钺白旌，箭攒雕羽；弓挂龙弥。滴溜溜号带齐飘，威凛凛挂甲披袍，扑咚咚鼓擂春雷，雄纠纠人披绣袄，不剌剌马顿绒绦。咆哮！战讨！马和人飞上红尘道。金镫稳，玉鞭袅，催动龙驹把辔摇，转过山腰。(云)行不几里，又早天晚也。(唱)【牧羊关】见几点寒星现，一钩新月皎，看看的兵至陈桥。教前队休行，催后军赶着。屯军仗，离军道，就馆驿，度今宵。疾忙教各部下关粮米，对名儿支料草。(正末云)左右，军行到何处了？(众云)前到陈桥驿了。(正末云)接了马者。郑恩那里？(郑云)有。(正末云)传下将令去者：大小三军，诸名将校，各依队伍安歇。勿得喧哗，违令者斩！(唱)【贺新郎】诸军众将一周遭，小心的下寨安营，在意的提铃喝号。七禁令五十四斩从公道，叮咛，休犯法违条。卷旌旗停斧钺，卧鞭链竖枪刀，悄悄的各依队伍休喧闹。解鞍松战马，卸甲脱征袍。【隔尾】五更筹更听金鸡报，一部从休辞永夜劳。画角齐吹玉梅调。人休贪睡着，马须要喂饱，我且半倚帏屏盼天晓。(众下)(正末睡科)(郑同李处耘上，云)某都押衙李处耘是也。今同郑将军等跟随赵点检征进，军次陈桥驿。某等想来，主上幼弱，我辈出死力破贼，谁则知之！今太尉掌军政六年，士卒服其恩威，数从征伐，建立大功，人望已归。不如先立点检为天子，然后北征未晚也。(郑云)李将军说的是。(李云)咱与赵书记计议则个。(郑云)赵大人有请。(赵普上，云)某赵普是也，见充点检帐下掌书记官。今日从征，军次陈桥。这早晚只听有人呼唤，未免出见咱。(做见科，李云)诸将无主，愿册太尉为天子。(普云)太尉忠心，必不汝从。(李云)军中偶语则族，今已议定。太尉若不从，则我辈安敢退而受祸！(普叱云)策立大事，固宣审图，尔等何得更挂狂悖！诸将各宜严束部伍听命。(郑云)若依你等议论，何时是了？(扯黄旗盖末身，众呼噪科)(正末惊醒科，唱)【哭皇天】把好梦来惊觉，听军中不定交。那里也兵严刑法重，则末早人怨语声高。(众军一拥向前齐呼万岁)(正末唱)险将咱唬倒，庙廊召会，台省所关；君王振怒，太后生嗔。不剌则俺这歹名儿怎地了？惊急列心如刀锯，颤笃速身如火燎。(苗云)主公上应天心，下合人望，乃真命帝主也。(正末云)噤声！(唱)【乌夜啼】都是你谎阴阳惹得诸军闹，-个个该剐该敲。(郑云)哥哥，你先身上穿了黄袍，如何倒说俺不是？(正末唱)呀！原来这犯由牌，光把我浑身罩。(普云)天命已定，天数难逃，主公亦当应天顺人。(正末唱)你道是大数难逃，可甚么情理难饶？不争这杏黄旗权当衮龙袍，可将这《出师表》扭作交大诏。我想受禅台，争似凌烟阁？汝贪富贵，吾岂英豪！(正末云)此事决不可行。(众将喧呼科，正末云)汝等自贪富贵立我为主，能从我命则可，不从我命，决不可行。(众皆跪云)唯命是听。(正末云)太后幼主，我北面事之；公卿大臣，皆我比肩。汝等勿得凌暴及动扰黎民，劫掠府库。违令者满门皆斩！(众云)一听禁令。(太后、幼主、石守信、陶谷上，云)昨因北汉入寇，遣赵点检出征，今早闻众军士立赵点检为帝。我想来，四方不宁，必得真主抚驭。今赵点检威望素著，人心推戴久矣，何不就同往陈桥，效尧舜故事，禅位一遭，有何不可！(做行科，到科，云)来到这军门前，石守信入报去。(石云)报总兵得知，太后到来。(正末下，迎见科，太后云)五代乱离，人民涂炭，将军功盖天下，堪居大宝，老身母子情愿禅位则个。(正末云)臣名微德薄，岂堪居此大位？(太后云)幼子孤弱，不能抚驭四方；将军德过尧禹，正宜受禅。(正末唱)【红芍药】娘娘德行胜唐尧，微臣比虞舜难学。不争让位在荒郊，枉惹得百姓每评詙。(幼主云)将军，听太后旨者，我愿受藩服足矣。(正末唱)臣怎敢等闲将天下交，您君臣再索量度。(郑恩仗剑作怒科)(正末唱)你摩拳擦掌枉心焦，休得要乱下风雹。【菩萨梁州】你可也畅好是干乔，休施凶暴。休胡为乱作，(郑云)哥哥，我一发都杀了，恰不伶俐！(正末唱)则一句唬得我颤钦钦魄散魂消。不争这老鸦占了凤凰巢，却不道君子不夺人之好！把柴家今日都属赵，惹万代史官笑，笑俺欺负他寡妇孤儿老共小，强要了他周朝。(石云)今日就此受禅，必须有策诏方可行礼。(陶云)有、有。(自袖中出诏科，石云)既有了诏书，众官跪者。(陶念科，云)大周皇帝诏旨：天生蒸民，树之司牧。二帝推公而受禅，三主乘时而革命，其极一也。予末小子，遭家不造，人心已去，天命有归。咨尔归德军节度使、殿前都点检赵匡胤，禀上圣之资，有神武之略，佐我高祖，格于皇天；逮事世宗，功存纳麓，东征西怨，厥功懋焉。天地鬼神，享于有德；讴歌狱讼，归于至仁。应天顺人，法尧禅舜，如释重负，予其作宾。呜呼钦哉！只畏天命。显德七年正月初五日。(众将呼万岁起科，正末云)众将校听我戒饬。(唱)【二煞】尊太后如母呵，您百官顿首听教导；待幼主如弟呵，教经典留心谨向学。朝廷内外旧官僚，勿得欺凌，尽皆荣耀。则今日军马回，莫惊扰，把龙袖娇民休唬着，勿犯秋毫。【尾】(指赵)你坐都堂朝廷政事休差错，(指石)你掌枢密大下兵机勿惮劳。(指苗)你掌司天，算星曜，(指李、楚)你做元戎，司斩斫，(指曹、潘)你统雄兵，做招讨，(指郑)你管亲军，守城廓，(指王)你统貔貅，驱将校。(指幼主)兄弟诵诗书，习礼乐，(指太后)娘娘居龙楼，住凤阁。不是我倚势夺权，使强欺弱。既然立草为标，必须坐朝问道。赏不间亲疏，罚须分善恶，有罪的加刑，有功的赠爵。不是我挟天子令诸侯篡宗庙，恐民心变了，把山河弃却，因此上权受取这-颗交天传国宝。(众并下)(吴越王引相国吴程冠服上，诗云)百万精兵听指呼，衣冠四世守全吴。我生直欲全忠节，不愧人间大丈夫。某姓钱名俶，字文德，本贯杭州人氏。自祖公公钱镠在唐昭宗时平黄巢有功，封有吴越，更五朝世守此邦。今闻中原赵点检登基，治同尧舜，声教万里，比五代之君，判然不同。正四方混一之时，倘或出师。自当入贡咱。(吴云)等王师出来，决一死战，纳土未为迟也。(共下)(南唐李主引丞相徐铉上，诗云)雄据江东二百州，六朝基业喜兼收。中原将士休窥伺，百万精兵在石头。某姓李名煜，字重光，江东人也。自我祖父建国江东，传国三世。近闻中原大宋皇帝即位，操练兵马，有下江南之志；况我贡献不缺，必欲见伐，如何是好也？不免练兵防守则个。(下)(蜀主孟昶引相国王昭远上，诗云)几年辛苦下西川，东视中原各一天。秣马练兵常预备，先人世业肯轻捐！某蜀王孟昶是也。自先君王于全蜀，某承其基业，众官僚立我为大蜀皇帝。中原连岁多故，不暇外攘。今周朝革命，宋皇践祚，志在吞并，难同五代之君，诚恐兵临剑阁，将如之何？须索守备咱。(下)(南汉主刘鋹引相国龚澄枢上，诗云)久镇潮阳众日强，幅员千里尽炎方。外夷多少皆朝贡，南国人称广汉王。某姓刘名鋹，南汉王是也。自先祖领节旄于潮广，奄有南海，后值五代扰乱，遂独霸一方。今中原有宋皇帝登基，四方混一，唐吴已称朝贡。某偏居琼海，王师一出，将如之何？须扼把险要以御之，斯为得策。第三折(赵普衣冠引张千捧香、桌、书、烛上，云)某赵普是也。自从做掌书记时，扶佐当今皇帝，定有天下之号曰宋，四方承平。以某有推戴之功，官拜中书大丞相，进封韩王。今夜雪下甚紧，料无人来。张千，你拿过香桌来，点上烛，我读一会《论语》咱。(张千云)我烧上些香，剔的灯亮亮的。老爹，你慢慢的看者。(正末纱帽常服上，云)某自从陈桥兵变，众兄弟立我为大宋皇帝，晓夜无眠，恐万民失望，诸国未平。今夜风雪满天，路无行客，寡人扮作白衣秀士，私行径投丞相府里，商量下江南、收川广之策。出的这禁城来，是好大雪也呵！(唱)【正宫】【端正好】光射水晶宫，冷透鲛绡帐，夜深沉睡不稳龙床。离金门私出天街上，正瑞雪空中降。【滚绣球】似纷纷蝶翅飞，如漫漫柳絮狂。剪冰花旋风儿飘荡，践琼瑶脚步儿匆忙。用白襕两袖遮，将乌纱小帽荡。猛回头把凤楼凝望，全不见碧琉璃瓦鹙鸳鸯。一霎儿九重宫阙如银砌，半合儿万里乾坤似玉妆，粉填满封疆。(云)行了这一会，面前是丞相府了。呀！关了门也。(唱)【倘秀才】则见他铁桶般重门掩上，我将这铜兽面双环扣响。(做敲门科，张千问云)甚么人敲门？(正末唱)敲门的是万岁山前赵大郎。(张千云)这早晚夜又深，雪又大，来作甚么？(正末唱)堂中无客伴，(张千云)俺老爹看书哩。(正末唱)灯下看文章，(张千云)你来有甚事？(正末唱)特来听讲。(张千云)你要听讲，当往法堂中寻和尚去，你错走了门了。(正末唱)【呆骨朵】冲寒风冒瑞雪来相访，(张千云)有甚么紧急事，你说。(正末唱)有机密事紧待商量。(张千报云)老爹，门外有人叫门。(普云)你问他是谁？(张千云)他说是赵大官人，有机密事来商议。(普做慌科，云)快开门，快开门！(普见驾，跪云)不知主上幸临，有失远接。(张千慌走科)(正末唱)忙怎么了事公人？(普又拜云)恕微臣之罪。(正末唱)免礼波招贤宰相。(正末问张千云)这是那里？(张千云)这就是俺丞相厅房。(正末云)怎么使你这般样人？(唱)正是调鼎鼐三公府，那个是剃头发杨和尚？(普云)陛下尊坐。(正末唱)我向坐席间听讲书。(张千云)老爹，酒食已备。捧上来罢？(正末唱)你休来耳边厢叫点汤。(正末云)夜深人静，张千好生看着相府门者。(普云)主公，今夜天气甚寒，不求安逸，冒雪而来，却是为何？(正末唱)【倘秀才】朕不学汉高皇深居未央，朕不学唐天子停眠晋阳，常则是翠被寒生金凤凰。有心思传说，无梦到高唐，(普云)主公贵为天子，富有四海，尚不肯逸豫。(正末唱)这是俺为君的勾当。(背云)寡人颇通文墨，试问丞相一问。(问云)寡人间卿，卿试听者。【滚绣球】既然主四海为一人，必须正三纲谨五常。寡人呵，幼年间广习枪棒，恨未曾登孔子门墙。《尚书》是几篇？(普云)《尚书》者上古《三坟》《五典》，洪荒莫考。夫子断自唐虞，以典、谟、训、诰、誓、命六体，皆尧、舜、汤、禹、文、武授受之心法。孔安国断为五十八篇，帝王治世之书也。(正末唱)毛诗共几章？(普云)夫诗者，古人吟咏性情之大节。有风、雅、颂三经，赋、比、兴三纬。诗有三千，夫子删为三百十一篇，善以为劝，恶以为戒。(正末云)《礼记》主意如何？(普云)夫《礼记》乃汉儒所撰述，杂录古礼之义。盖六经之用，礼实为先；治人事神，无非以礼。日用之间，不可斯须少者。(正末唱)讲《礼记》始知谦让。《春秋》主意如何？(普云)《春秋》以褒贬为辞，敦典庸礼，命德讨罪，世道之兴亡可鉴。(正末唱)论《春秋》可鉴兴亡。(普云)陛下法宗尧、舜、禹、汤、文、武，方为圣主。(正末唱)朕待学禹汤文武宗尧舜，(普云)臣有愧于古之贤相也。(正末唱)卿可继房杜萧曹立汉唐，燮理阴阳。(正末指桌上书，问云)卿看的是甚么书？(普云)是《论语》。(正末笑云)寡人闻童子入学，先读《论语》，卿何故也看他？(普云)《论语》乃孔门弟子记圣人的切要言语，皆治国平天下之要道。臣用半部，佐我主平治天下。(正末唱)【倘秀才】卿道是用《论语》治朝廷有方，却原来只半部运山河在掌，圣道如天不可量！似恁的谈经临绛帐，不强似开宴出红妆？听说后神清气爽。(普云)天寒雪大，臣有一杯酒进献，未敢擅专。(正末云)将酒来何妨？(普叫云)老妻将酒来。(旦捧酒上)(呼噪科)(正末唱)【滚绣球】银台上画烛明，金炉内宝篆香。(普执壶斟酒科)(正末唱)不当烦老兄自斟佳酿，(旦进酒科)(正末唱)何须教嫂嫂亲捧霞觞！(普云)陛下，臣妻与臣乃糟糠之妻也。(正末唱)卿道是糟糠妻不下堂。朕须想贫贱交不可忘。常言道表壮不如里壮，妻若贤夫免灾殃。(云)朕得卿，卿得嫂嫂，可比四个古人。(唱)朕得卿呵，正如太甲逢伊尹；卿得嫂嫂呵，却似梁鸿配孟光，则愿的福寿绵长。(正末云)寡人要与卿商量军国重事，教嫂嫂自便。(旦下)(普云)陛下深居九重，当此寒夜，正宜安寝，又何劳神过虑？(正末云)寡人睡不着。(唱)【倘秀才】但歇息想前王后王，才合眼虑兴邦丧邦，因此上晓夜无眠想万方。须不是欢娱嫌夜短，早难道寂寞恨更长，忧愁事几桩。(普云)陛下，不知所忧者何事？说向臣听。(正末云)寒风似箭，冻雪如刀。寡人深居九重，不胜其寒，何况小民乎！(唱)【滚绣球】忧则忧当军的身无挂体衣，忧则忧走站的家无隔宿粮，忧则忧行船的一江风浪，忧则忧驾车的万里经商。忧则忧号寒的妻怨夫，忧则忧啼饥的子唤娘，忧则忧甘贫的昼眠深巷，忧则忧读书的夜守寒窗。忧则忧布衣贤士无活计，忧则忧铁甲将军守战场，怎生不感叹悲伤！(普云)陛下念及贫穷，诚四海苍生之福。(正末唱)【倘秀才】忧的是百姓苦，向御榻心劳意攘。(普云)百姓困苦，只因四方多事。今天下太平，民力渐苏矣。(正末云)一榻之外，皆他人之家也。(唱)忧的是天下小，教寡人眠思梦想。(普云)天下虽未混一，南征北伐，今其时也。愿闻成算所向。(末背云)寡人欲先下江南，且反说，试丞相一试。(唱)想太原府刘崇居北方，朕待暂离丹凤阙，亲拥碧油幢，先取河东上党。(普云)若先伐太原，非臣之所知也。(正末云)卿怎生说？(普云)太原当西北二边，使一举而下，则二边之患，我独当之。何不姑留，以俟削平诸国，则弹丸黑子之地将无所逃。(正末云)吾意正如此，姑试卿耳。(普云)西川孟昶，金陵李煜，南汉刘鋹，吴越钱俶，彼各仁政不施，百姓怨望。今当选将练兵，分道南伐，无不成功者。(正末唱)【滚绣球】卿道是钱王共李王，刘鋹与孟昶，他每都无仁政万民失望，行霸道百姓遭殃。差何人收四川？令谁人定两广？取吴越必须名将，下江南宜用忠良。要定夺展江山白玉擎天柱，索问你匡宇宙黄金架海梁，卿索仔细参详。(正末云)兵者凶器，国家不得已而用之。如今收平四国，又须众将中选忠良有纪律者，方可安民。卿试定夺如何？(普云)石守信、曹彬、潘美、王全斌，此四人皆宿有名望，可差他四人去，万无一失。(正末云)既如此，张千，你传旨去元帅府，速宣石守信等四人来者。(张千下)(四将上，云)某石守信等是也，见居枢密统军之职。今晚主上幸赵中令宅，差人来宣呼，不免进见咱。来到这相府门，令人奏入。(报科，见科)(正末云)寡人与丞相商议，天下未一，欲差尔等统军前去，收伏四国，速奏凯旋者。(唱)【脱布衫】(指曹)取金陵飞渡长江，(指石)到钱塘平定他邦。(指王)西川路休辞栈阁，(指潘)南蛮地莫愁烟瘴。【醉太平】阵冲开虎狼，身冒着风霜。用《六韬》、《三略》定边疆，把元戌印掌。人披铁甲偏雄壮，马摇玉勒难遮挡，鞭敲金镫响叮当，早班师汴梁。(四将云)臣等托圣主洪福，马到处成功。仰听神策庙算，指示一二。(正末唱)【二煞】有那等顺天时、达天理，去邪归正皆疏放，有那等霸王业、抗王师耀武扬威尽灭亡。休掳掠民财，休伤残民命，休淫污民妻，休烧毁民房。恤军马施仁发政，广钱粮定赏行罚，保城池讨逆招降。沿路上安民挂榜，从赈济，任开仓。(郑恩提棒私行上，云)我闻知主公私幸赵丞相府，一径寻来。陛下召见众将军，做甚么则个？(正末云前事了)(唱)【收尾】朕专待正衣冠，尊相貌，就凌烟图画功臣像，卿莫负勒金石，铭钟鼎，向青史标题姓字香。能用兵，善为将，有心机，有胆量。仰看天文算早象，俯察山川辨形状。作战先将九地量，决战须将五间防。昼战多将旗帜张，夜战频将火鼓扬。步战屯云护军帐，水战随风使帆桨。奇正相生兵最强，仁智兼行勇怎当！专听将军定四方，坐拟元戎取乱亡。飞奏边功进表章，齐和升平回帝乡。比及列土分茅拜卿相，光将这各部下军卒重重的赏！(众并下)第四折(钱王上，云)某吴越王钱俶是也。今早边防来报，宋朝大将石守信领兵来伐。某三世效忠，岂可抗之！只索等侯纳款者。(石上，云)某石守信是也。奉圣人命，收平吴越，直抵临安。那阵上早早报与吴越王投降则个。(钱跪，云)某纳土之心久矣。今圣明在上，情愿奉款者。(石云)咱同去来也。(下)(李王上，云)某南唐王李煜是也。今闻大宋皇帝遣曹彬收平江南，旬日之间，沿江诸城，尽皆破陷。今早闻兵压石头城，怎生是好？须索与徐相国计议。(丞相上，云)土公，祖宗之位不可失，背城决一死战，降他未迟。(李云)说的是。(曹上，云)某曹彬是也。奉圣旨领十万大军，来下江南，一路郡县，望风迎降。今日兵临石头城下，与唐兵相接，诸军用命者。(做战科，李败科，李云)情愿投降。(共下)(刘王上，云)某南汉王刘鋹是也。今大宋国遣大将潘美领兵来伐，不免练兵等侯则个。(潘上，云)某潘美是也。奉命南征，势如破竹。今兵临广汉，两阵相当，须拚死战咱。(战科，刘败科，降科)(同下)(蜀王上，云)某蜀王孟昶是也。嗣守全蜀，食足兵强。近闻宋朝皇帝遣王全斌西来收伏，咱怎肯容易投降他！军马操演精熟，安排迎敌咱。(王上，云)某王全斌是也。奉圣人命，领十万大兵西取蜀孟，一路尽平。今兵到成都，克日城陷。大小三军，须索用命决战。三军操鼓来。(战科，孟败科，降科)(同下)(赵普引郑恩、苗光裔上，云)自从前日奉圣人命，差石守信等四将收平四国，闻知俱已平定，不久奏捷献俘。今当早朝，须索侍候者。我想五代乱离，人心汹涌，今圣人一出，群妖顿息。不图从此得见太平也。(唱)【双调】【新水令】九重天上五云飞，月朦胧，晓光初霁。鞭鸣金珮响，帘卷玉钩垂。仙乐初齐，和气满殿庭内。【驻马听】黄道烟迷，瑞霭盘旋飞凤椅。紫垣风细，御香缭绕衮龙衣。近宫墙杨柳拂旌旗，傍雕栏花萼迎环珮。行大礼，这的是太子天子朝元日。(郑云)今有石守信平吴回旋，朝门等宣。(普云)教他过来。(石上，跪)(普唱)【落梅风】此一战功名重，这一场勋业稀，论英雄古今无对。笑谈间扫清吴越国，端的有三千丈五陵豪气。(石起科，郑云)潘美平南汉回师，朝外等宣。(普云)教他过来。(潘跪)(普唱)【沉醉东风】他那里桃花落蛮烟正起，荔枝熟瘴雨斜飞。茫茫水接天，隐隐山围地。路迢遥人马驱驰，斩将降兵何太疾？堪写入麒麟画里。(潘起去科，郑云)曹彬下江南凯还，朝外等旨。(普云)教他过来。(曹上，跪)(普唱)【庆东原】金陵府销王气，石头城践马蹄，南唐已照东吴例。收复尽六朝帝基，托赖着一人圣德，振扬起八面军威。比正濬更豪杰，过杨素全忠义。(曹起科，郑云)王全斌平蜀回见，在朝门等宣。(普云)教他过来。(王上，跪)(普唱)【水仙子】乱石滩冲浪战舡内，连云栈思乡骏马嘶。凯歌声直透青云内，这功劳为第-，笑蜀工孟昶呆痴。他也合思先主三分业，想武侯八阵机，辱莫杀关羽张飞！(石云)臣等托朝廷之洪福，兵不血刃，收平四国，郡邑版图，尽归王化。所有四国相臣，见在朝门外等宣。(普云)宣四相国来者。(四相上科，普云)望阙跪者。(唱)【雁儿落】恁则合山林中躲是非，谁教你朝省内图名利？都做了亡家败国臣，真乃是怕死贪生辈。(南唐相徐铉云)臣国主以小事大，犹子事父也。(普云)岂有父子为两家耶？(唱)【得胜令】你则想花压帽檐低，不提防严地一声雷。送了你川广真梁栋，羞杀人江南两柱石！想前日相持，惊唬杀齐管仲、燕乐毅。(相云)臣等亡国臣，乞放骨骸于林下。(普唱)到今日休题，起来波汉张良、越范蠡。(石守信等云)四国王俱在朝外，理合献俘。(普云)宣来。(四国王上，普唱)【甜水令】据着你外作禽荒，内贪淫欲。滔天之罪，理合法更凌迟。今日个不忍加诛，仍封官位，您君臣每休得猜疑。(蜀王上，云)臣等荷蒙圣恩，待以不死，臣愿执梃为诸降王长，永守臣节。(众王拜科，普唱)【折桂令】则见他曲躬躬拜舞丹墀，似这等纳土称臣，实指望荫子封妻。(四王云)臣等愚昧，不能守土安民，今荷洪恩，实同再造，愿闻其说。(普唱)你道是愿听纶音，愿闻圣谕，有甚难知？你等为骄奢破国，吾皇以勤俭开基。这的是天数轮回，造物盈亏。真龙出蛟蜃潜藏，大风起云雾齐飞。(普云)奉圣旨排筵宴，燕乐各国君臣。(筵科，普唱)【川拨棹】长朝殿列尊席，享诸王臣万国。今日个寰海归依，民物雍熙；春满宫闱，乐奏埙篪。仙音院箫韶韵美，麟献瑞，凤来仪。【七弟兄】文官每这壁，武将每那壁，斟玉液进金杯。则这白额虎原与龙相配，紫金龙自有虎相随。这的是庆清朝龙虎风云会。(普云)奉圣旨，教四国君臣，演习礼仪，随长朝官拜舞者。(唱)【梅花酒】快疾忙遵圣敕，教国主休违，将拜舞温习，把天子班依。随星辰，朝紫微；顺日月，转皇极；转皇极，拱社稷。紫罗襕替龙衣，白象简当玄圭，皂幞头护天威，黄金带束腰围。吴越王莫稽迟，金陵王莫徘徊，广汉正莫伤悲，孟蜀王莫疑虑。【收江南】更压着朝中文武两班齐，抵多少十年身到凤凰池，见如今金枝玉叶尽光辉。镇天南地北，万万年同共掌华夷。(云)奉圣旨当初起义之时，与臣普等曾梦龙虎风云会，今日果然也。(众唱)【尾】龙吟天上生云气，虎啸清风四起。龙虎梦君臣，风云庆家国。题目伏降四国咨谋议雪夜亲临赵普第正名君相当时一梦中今朝龙虎风云会","dynasty":"元代","title":"杂剧·宋太祖龙虎风云会"}
{"author":"范冲","content":"石梁杰出望南州，登览从公破旅愁。棋罢未应消一日，人归无奈已千秋。尘缨自喜临流濯，车辖仍逢好事投。莫怪神仙近如许，当年此地绝深幽。","dynasty":"宋代","title":"石桥其一"}
{"author":"范冲","content":"秋风吹上景华天，醉梦醒来一洒然。万古林泉招我老，百年风雨复谁怜。顿除热恼初无病，剩买安闲不用钱。寻得青霞是归处，漫修岩穴小乘禅。","dynasty":"宋代","title":"石桥其二"}
{"author":"范冲","content":"几回飞锡入红尘，一任随缘自在身。琢句不妨明日用，援琴谁与听阳春。扬眉瞬目如相委，捧腹狂歌即是真。汤饼藜羹奉朝夕，自怜担板小乘人。","dynasty":"宋代","title":"赠永平寺僧了空"}
{"author":"范冲","content":"扫尽阴氛尽见春，荒山风物一时新。谪仙自是和羹手，聊与梅花作主人。","dynasty":"宋代","title":"久阴初晴奉陪宫使枢密观梅"}
{"author":"鲍君徽","content":"枝上花，花下人，可怜颜色俱青春。昨日看花花灼灼，今朝看花花欲落。不如尽此花下欢，莫待春风总吹却。莺歌蝶舞韶光长，红炉煮茗松花香。妆成罢吟恣游后，独把芳枝归洞房。","dynasty":"唐代","title":"惜花吟"}
{"author":"鲍君徽","content":"高高秋月明，北照辽阳城。塞迥光初满，风多晕更生。征人望乡思，战马闻鼙惊。朔风悲边草，胡沙暗虏营。霜凝匣中剑，风惫原上旌。早晚谒金阙，不闻刁斗声。","dynasty":"唐代","title":"关山月"}
{"author":"鲍君徽","content":"睿泽先寰海，功成展武韶。戈鋋清外垒，文物盛中朝。圣祚山河固，宸章日月昭。玉筵鸾鹄集，仙管凤凰调。御柳新低绿，宫莺乍啭娇。愿将亿兆庆，千祀奉神尧。","dynasty":"唐代","title":"奉和麟德殿宴百僚应制"}
{"author":"鲍君徽","content":"闲朝向晓出帘栊，茗宴东亭四望通。远眺城池山色里，俯聆弦管水声中。幽篁引沼新抽翠，芳槿低檐欲吐红。坐久此中无限兴，更怜团扇起清风。","dynasty":"唐代","title":"东亭茶宴"}
{"author":"鲍君徽","content":"残芳𦶜兰馥，照水何花红。","dynasty":"唐代","title":"入南涧"}
{"author":"鲍君徽","content":"远树拥川断，晴云抱日流。","dynasty":"唐代","title":"晚眺"}
{"author":"鲍君徽","content":"转扇来清风，援琴飞白雪。","dynasty":"唐代","title":"闲宵望月"}
{"author":"韩嘉彦","content":"杏香消散尽，须知自昔，都门春早。燕子来时，绣陌乱铺芳草。惠圃妖桃过雨，弄笑脸、红筛碧沼。深院悄。绿杨巷陌，莺声争巧。早是赋得多情，更遇酒临花，镇辜欢笑。数曲阑干，故国谩劳凝眺。汉外微云尽处，乱峰镇、一竿修竹。间琅玕，东风泪零多少。","dynasty":"宋代","title":"玉漏迟"}
{"author":"白朴","content":"孤村落日残霞，轻烟老树寒鸦，一点飞鸿影下。青山绿水，白草红叶黄花。","dynasty":"元代","tags":"小学古诗，秋天，写景","title":"天净沙·秋"}
{"author":"白朴","content":"春山暖日和风，阑干楼阁帘栊，杨柳秋千院中。啼莺舞燕，小桥流水飞红。","dynasty":"元代","tags":"散曲，春天，写景","title":"天净沙·春"}
{"author":"白朴","content":"云收雨过波添，楼高水冷瓜甜，绿树阴垂画檐。纱厨藤簟，玉人罗扇轻缣。","dynasty":"元代","tags":"夏天，写景，写人","title":"天净沙·夏"}
{"author":"白朴","content":"一声画角谯门，半庭新月黄昏，雪里山前水滨。竹篱茅舍，淡烟衰草孤村。","dynasty":"元代","tags":"冬天，孤独，忧伤","title":"天净沙·冬"}
{"author":"白朴","content":"酷暑天，葵榴发，喷鼻香十里荷花。兰舟斜缆垂扬下，只宜辅枕簟向凉亭披襟散发。","dynasty":"元代","tags":"夏天，荷花","title":"得胜乐·夏"}
{"author":"白朴","content":"长醉后方何碍，不醒时有甚思。糟腌两个功名字，醅渰千古兴亡事，曲埋万丈虹霓志。不达时皆笑屈原非，但知音尽说陶潜是。","dynasty":"元代","tags":"饮酒，爱国，凄凉，愁苦","title":"寄生草·饮"}
{"author":"白朴","content":"黄芦岸白蘋渡口，绿柳堤红蓼滩头。虽无刎颈交，却有忘机友，点秋江白鹭沙鸥。傲杀人间万户侯，不识字烟波钓叟。","dynasty":"元代","tags":"写景，抒情，愤慨，淡泊","title":"沉醉东风·渔夫"}
{"author":"白朴","content":"裂石穿云，玉管宜横清更洁。霜天沙漠，鹧鸪风里欲偏斜。凤凰台上暮云遮，梅花惊作黄昏雪。人静也，一声吹落江楼月。","dynasty":"元代","tags":"舞蹈","title":"驻马听·吹"}
{"author":"白朴","content":"凤髻蟠空，袅娜腰肢温更柔。轻移莲步，汉宫飞燕旧风流。谩催鼍鼓品梁州，鹧鸪飞起春罗袖。锦缠头，刘郎错认风前柳。","dynasty":"元代","tags":"舞蹈","title":"驻马听·舞"}
{"author":"白朴","content":"忘忧草，含笑花，劝君闻早冠宜挂。那里也能言陆贾，那里也良谋子牙，那里也豪气张华？千古是非心，一夕渔樵话。黄金缕，碧玉箫，温柔乡里寻常到。青春过了，朱颜渐老，白发凋骚。则待强簪花，又恐傍人笑。暖日宜乘轿，春风宜试马，恰寒食有二百处秋千架，对人娇杏花，扑人飞柳花，迎人笑桃花。来往画船游，招飐青旗挂。","dynasty":"元代","title":"【双调】庆东原"}
{"author":"白朴","content":"，上中下也。恍惚玩味，可作水调歌头首句，恨秘字之义未详。后从相国史公欢游如平生，俾赋乐章，因道此句，但不知秘字何意。公曰，秘即对也，甫一韵而寤，后三日成之，以识其异。三元秘秋水，□□□□□。天人点破消息，梦里悟南华。河伯徒□□□，□□□归毫末，一笑井中蛙。试问漆园老，谁是大方家。□黄钟，推甲子，定无差。悠悠天理人事，风外万飞沙。且弄空山明月，自荐寒泉秋菊，睡起漱朝霞。更欲辨齐物，银海眩生花。","dynasty":"元代","title":"水调歌头丙戌夏四月八日，夜梦有人以三元"}
{"author":"白朴","content":"得之句，元者应谓水府，今止咏甲子及秋水篇事，恐未尽也，因请再赋。三元秘秋水，秋水一何多。江流滚滚无尽，淮汉人包罗。遥想灵官神府，坐阅潮头风怒，万里瞰沧波。浩荡没鸥鹭，喷薄出蛟鼍。马当山，牛渚渡，几人过。金鳌下瞰京口，舟楫避盘涡。始信林生祷雨，一濯黄泥尽许，无柰旱苗河。我欲洗兵马，谁解挽天河。","dynasty":"元代","title":"水调歌头予既赋前篇，一日举似京口郭义山"}
{"author":"白朴","content":"韩非死孤愤，虞叟坐穷愁。怀沙千古遗恨，郊岛两诗囚。堪笑并蛙裤虱，不道人生能几，肝肺自相仇。政有一朝乐，不抵百年忧。叹悠悠，江上水，自东流。红颜不暇一惜，白鬓忽盈头。我欲拂衣远行，直上崧山绝顶，把酒劝浮丘。藉此两黄鹄，浩荡看齐州。","dynasty":"元代","title":"水调歌头予儿时在遗山家，阿姊尝教诵先叔"}
{"author":"白朴","content":"北风下庭绿，客鬓入霜华。回首北望乡国，双泪落清笳。天地悠悠逆旅，岁月匆匆过客，吾也岂瓠瓜。四海有知己，何地不为家。五溪鱼，千里菜，九江茶。从他造物留住，办作老生涯。不愿酒中有圣，但愿心头无事，高枕卧烟霞。晚节忆吹帽，篱菊渐开花。","dynasty":"元代","title":"水调歌头·北风下庭绿"}
{"author":"白朴","content":"香风万家晓，和气九江春。朝回冠盖得意，玉季和金昆。屈指登高旧节，侧耳称觞新语，采菊旧芳樽。南土爱王粲，东阁寿平津。节龙香，符虎重，印龟新。弓刀千骑如水，曾为下南闽。墙外阴阴桃李，庭下辉辉兰玉，一笑指庄椿。更看济时了，高卧道山云。","dynasty":"元代","title":"水调歌头至元戊寅为江西吕道山参政寿"}
{"author":"白朴","content":"金盘荐华屋，银烛照红妆。欢游曾得多少，风雨送春忙。只道神仙渐远，争信情缘未断，自有返魂香。万木尽摇落，浓艳又芬芳。忆真妃，春睡足，按霓裳。马嵬西下回首，野日淡无光。不避山茶小雪，似爱江梅新月，疏影伴昏黄。谁唤□□起，呵手染＊霜。","dynasty":"元代","title":"水调歌头十月海棠案丁钞本天籁集注云，＊"}
{"author":"白朴","content":"盖仄无疑，或用平字，恐不堪协。云和署乐工宋奴伯妇王氏，以洞箫合曲，宛然有承平之意，乞词于予，故作以赠。会好事者为王氏写真，末章及采云萧史台空，洞天谁是骖鸾伴。伤心记得，开元游幸，连昌别馆。力士传呼，念奴供唱，阿郎吹＊。怅无情一枕，繁华梦觉，流年又、暗中换。邂逅京都儿女，欢游遍、画楼东畔。樽前一曲，余音袅袅，骊珠相贯。日落邯郸，月明燕市，尽堪肠断。倩丹青细染，风流图画，写崔徽半。","dynasty":"元代","title":"水龙吟么前三字用仄者，见田不伐＊呕集，"}
{"author":"白朴","content":"壮怀千载风云，玉龙无计三冬卧。天教唤起，峥嵘才器，人称王佐。豹略深藏，虎符荣佩，君恩重荷。看旌旗动色，军容一变，鹏翼展、先声播。我望金陵王气，尽消磨、区区江左。楼船万舻，瞿塘东瞰，徒横铁锁。八阵名成，七擒功就，南夷胆破。待他年画像，麒麟阁上，为将军贺。","dynasty":"元代","title":"水龙吟送史总帅镇西川，时方混一。"}
{"author":"白朴","content":"洞庭春水如天，岳阳楼上谁开宴。飘零郑子，危栏倚遍，山长恨远。何处兰舟，彩霞浮漾，笙箫一片。有娥眉起舞，含＊凝睇，分明是、旧仙媛。风起鱼龙浪卷，望行云、飘然不见。人生几许，悲欢离聚，情钟难遣。闻道当时，汜人能诵，招魂九辩。又何如乞我，轻绡数尽，写湘中怨。","dynasty":"元代","title":"水龙吟登岳阳楼，感郑生龙女事，谱大曲薄"}
{"author":"白朴","content":"倚天钟阜龙蟠，四时青壁云烟润。陂陀十里，苍鬓夹路，清风缓引。兰若西边，草堂别崦，遗基犹认。自猿惊鹤怨，山人去后，谁更向、此中隐。独爱丹崖碧岭，枕平川、人家相近。登临对酒，茱萸香细，莓苔坐稳。老计菟裘，故应来就，林泉佳遁。怕烟霞笑我，尘容俗状，把山英问。","dynasty":"元代","title":"水龙吟九日同诸公会饮钟山望草堂有感"}
{"author":"白朴","content":"醉乡千古人行，看来直到亡何地。如何物外，华胥境界，升平梦寐。鸾驭翩翩，蝶魂栩栩，俯观群蚁。恨周公不见，＊生一去，谁真解、黑甜味。闻道希夷高卧，占三峰、华山重翠。寻常羡杀，清风岭上，白云堆里。不负平生，算来惟有，日高春睡。有林间剥啄，忘机幽鸟，唤先生起。","dynasty":"元代","title":"水龙吟遗山先生有醉乡一词，仆饮量素悭，"}
{"author":"白朴","content":"园旧游，因感其事，复用前韵。万金不买青春，老来可惜欢娱地。有时记得，江楼深夜，解鞍留寐。兰焰喷虹，宝香薰麝，玉醅＊蚁。更谁能细说，当年风韵，江瑶柱、荔枝味。漂泊江湖万里，渺难寻、采菱拾翠。何心更到，折枝图上，卖花声里。蓬鬓刁骚，角巾欹堕，枕书聊睡。恨匆匆未办，莼鲈归棹，又秋风起。","dynasty":"元代","title":"水龙吟予始赋睡词，诸公赓和三十余首。一"}
{"author":"白朴","content":"一轮月好，正人间、八月凉生襟袖。万古山河，归月影、表里月明光透。月桂婆娑，月香飘荡，修月香人手。深沉月殿，月蛾谁念消瘦。今夕乘月登楼，天低月近，对月能无酒。把酒长歌邀月饮，明月正堪为友。月向人圆，月和人醉，月是承平旧。年年赏月，愿人如月长久。","dynasty":"元代","title":"念奴娇中秋效李敬齐体，每句用月字。案此"}
{"author":"白朴","content":"江湖落魄，鬓成丝、遥忆扬州风物。十里楼台，帘半卷、玉女香车钿壁。后土祠寒，唐昌花尽，谁看琼枝雪。山川良是，古来销尽雄杰。落日烟水茫茫，孤城残角，怨入清笳发。岸＊扁舟人不寐，柳外渔灯明灭。半夜潮来，一帆风送，凛凛森毛发。乘流东下，玉箫吹落残月。","dynasty":"元代","title":"念奴娇题阙"}
{"author":"白朴","content":"露团渐冷，又今年、孤负中秋明月。谁念江干、憔悴我，梦断芙蓉城阙。燕子东归，鸿宾南下，满眼芦花雪。行人何处，也应珠泪凝睫。常记楼上歌声，一尊酒尽，默默无言别。恨杀鸳鸯滩下水，不寄题诗红叶。聚泪鲛绡，画眉螺黛，总在归时节。百年心事，等闲休向人说。","dynasty":"元代","title":"念奴娇壬戌秋泊汉江鸳鸯滩，寄赠。"}
{"author":"白朴","content":"云外孤亭，空怅望、烟霞仙客。还试问、飞吟诗句，为谁留别。三入岳阳人不识，浮生扰扰苍蝇血。道老精、知向树阴中，曾来歇。松樨在，虬枝结。皮溜雨，根盘月。恨还丹不到，后来豪杰。尘世千年翻甲子，秋空一剑横霜雪。待他时、携酒赤城游，相逢说。","dynasty":"元代","title":"满江红题吕仙祠飞吟亭壁，用冯经历韵。"}
{"author":"白朴","content":"行遍江南，算只有、青山留客。亲友间、中年哀乐，几回离别。棋罢不知人换世，兵余犹见川留血。叹昔时、歌舞岳阳楼，繁华歇。寒日短，愁云结。幽故垒，空残月。听阁阎谈笑，果谁雄杰。破枕才移孤馆雨，扁舟又泛长江雪。要烟花、三月到扬州，逢人说。","dynasty":"元代","title":"满江红用前韵留别巴陵诸公，时至元十四年"}
{"author":"白朴","content":"云鬓犀枕，谁似得、钱塘人物。还又喜、小窗虚幌，伴人幽独。荐枕恰疑巫峡梦，举杯忽听阳关曲。问泪痕、几度＊罗巾，长相续。南浦远，归心促。春草碧，春波绿。黯销魂无际，后欢难卜。试手窗前机织锦，断肠石上簪磨玉。恨马头、斜月减清光，何时复。","dynasty":"元代","title":"满江红庚戌春别燕城"}
{"author":"白朴","content":"过了重阳，寒惨惨、秋阴连日。尚何事、满城风雨，漏天如泣。点染一林红叶暗，飘萧三径黄花湿。听敲门、忽有客三人，来相觅。时节好，夸橙橘。儿女喜，分梨栗。罄一樽聊慰，老怀岑寂。想像曾来神女赋，伤心似失文通笔。破残年、催酿酒如川，长鲸吸。","dynasty":"元代","title":"满江红重阳后二日王彦文并利用秦山甫相过"}
{"author":"白朴","content":"费尽长绳，系不住、西飞白日。客窗外、满庭秋草，露蛩寒泣。酒后看花空眼乱，花前把酒从衣湿。要一尘、归老作菟裘，何难觅。仙客老，巴园橘。封万户，燕山栗。且栽培松竹，伴人孤寂。岂有梁鸿高世志，也无司马题桥笔。便与君、同访洞庭春，和云吸。","dynasty":"元代","title":"满江红同（案原无同字，兹从丁本钞）郑都"}
{"author":"白朴","content":"夕阳王谢宅。对草树荒寒，亭台欹侧。乌衣旧时客。渺双飞万里，水云宽窄。东风羽翅，也迷却、当时巷陌。向寻常百姓人家，孤负几回春色。凄恻。人空不见。画栋栖香，绣帘窥额。云儿雾隔。锦书至付谁拆。刘郎只见惯，金陵兴废，赠得行人鬓白。又争如复到玄都，兔葵燕麦。","dynasty":"元代","title":"瑞鹤仙登金乌衣园来燕台"}
{"author":"白朴","content":"独上遗台，目断清秋，凤兮不还。怅吴宫幽径，埋深花草，晋时高冢，锁尽衣冠。横吹声沉，骑鲸人去，月满空江雁影寒。登临处，且摩挲石刻，徒倚阑干。青天半落三山。更白鹭洲横二水间。问谁能心叱，秋来水静，渐教身似，岭上云间。扰扰人生，纷纷世事，就里原无此二字，兹从丁本补何常不强颜。重回首、怕浮云蔽日，不见长安。","dynasty":"元代","title":"沁园春金陵凤凰台眺望"}
{"author":"白朴","content":"刻御书王荆公赠僧诗云，纷纷扰扰十年间，世事何常不强颜，亦欲心如秋水静，应须身似岭云间。意者当时南北扰攘，国家荡析，磨盾鞍马间，有经营之志，百未一遂，此诗若有深契于心者以自况。予暇日来游，因演太白荆公诗意，亦犹稼轩水龙吟用李延年淳于髡语也。我望山形，虎踞龙盘，壮哉建康。忆黄旗紫盖，中兴东晋，雕兰玉砌，下逮南唐。步步金莲，朝朝琼树，宫殿吴时花草香。今何日，尚寺留萧姓，人做梅妆。长江。不管兴亡。谩流尽、英雄泪万行。问乌衣旧宅，谁家作主，白头老子，今日还乡。吊古愁浓，题诗人去，寂寞高楼无凤凰。斜阳外，正渔舟唱晚，一片鸣榔。","dynasty":"元代","title":"沁园春保宁佛殿即凤凰台，太白留题在焉。"}
{"author":"白朴","content":"渺渺吟怀，望佳人兮，在天一方。问鲲鹏九万，扶摇何力，蜗牛两角，蛮触谁强。华表鹤来，铜盘人去，白日青天梦一场。俄然觉，正醯鸡舞瓮，野马飞窗。徜徉。玩世何妨。更谁道、狂时不得狂。羡东方臣朔，从容帝所，西真阿母，唤作儿郎。一笑人间，三游海上，毕竟仙家日月长。相随去，想蟠桃熟后，也许偷尝。","dynasty":"元代","title":"沁园春夜梦，就树摘桃啖之，于中一枚甘苦"}
{"author":"白朴","content":"自古贤能，壮岁飞腾，老来退闲。念一身九患，天教寂寞，百年孤愤，日就衰残。麋鹿难驯，金镳纵好，志在长林丰草间。唐虞世，也曾闻巢许，遁迹箕山。越人无用殷冠。怕机事缠头不耐烦。对诗书满架，子孙可教，琴樽一室，亲旧相欢。况属清时，得延残喘，鱼鸟溪山任往还。还知否，有绝交书在，细与君看。","dynasty":"元代","title":"沁园春监察师巨源将辟予为政，因读嵇康与"}
{"author":"白朴","content":"玉节星轺，十道监司，治称最优。甚惠风才到，豚鱼亦信，清霜未降，狐兔先愁。镇静洪都，澄清白下，又过东南第一州。云烟底，看千岩竟秀，万壑争流。离筵无计相留。谩慷慨中年白发稠。记琼花照眼，忙催诗笔，松灯促座，笑递觥筹。放浪形骸，欣于所遇，负我兰亭共一游。心期在，想山阴兴尽，和月回舟。","dynasty":"元代","title":"沁园春送按察司合道公赴浙东任"}
{"author":"白朴","content":"盖世名豪，壮岁鹰扬，拥兵上流。把金汤固守，精诚贯日，衣冠不改，意气横秋。北阙丝纶，南朝家世，好在云间建节楼。平章事，便急流勇退，黄阁难留。菟裘。喜遂归休。着宫锦、何妨万里游。似谢安笑傲，东山别墅，鸱夸放浪，西子扁舟。醉眼乾坤，歌鬟风雾，笑折梅花插满头。千秋岁，望寿星光彩，长照南州。","dynasty":"元代","title":"沁园春十二月十四日为平章吕公寿"}
{"author":"白朴","content":"千载寻盟，李白扁舟，严陵钓车。□故人偃蹇，足加帝腹，将军权幸，手脱公靴。星斗名高，江湖迹在，烂熳云山几处遮。山光里，有红鳞旋斫，白酒须赊。龙蛇。起陆曾嗟。且放我狂歌醉饮些。甚人生贫贱，刚求富贵，天教富贵，却骋骄奢。乘兴而来，造门即返，何必亲逢安道也。儿童笑道，先生醉矣，风帽欹斜。","dynasty":"元代","title":"沁园春夜枕无梦感子陵太白事，明日赋此。"}
{"author":"白朴","content":"之语。就谱此曲以寄之。花月少年场。嬉游伴，底事不能忘。杨柳送歌，暗分春色，夭桃凝笑，烂赏天香。绮筵上，酒杯金潋滟，诗卷墨淋浪。间袅玉鞭，管弦珂里，醉摧红袖，灯火夜。回首事堪伤。温柔竟处，流落江乡。惆怅鬓丝禅榻，眉黛吟窗。甚社燕秋鸿，十年无定，楚星燕月，千里相望。何日故园行乐，重会风光。","dynasty":"元代","title":"风流子丁亥秋，复得仲常书，有楚星燕月，"}
{"author":"白朴","content":"三尺枯桐，古来长恨知音少。玉箫吹断凤楼云，此恨何时了。落日飞鸿声消。□长江、离魂浩渺。□□□□，□□□□，□□谁表。风雨红稀，梦回别院莺啼晓。一生孤负看花心，惆怅人空老。待访还丹瑞草。驾飚轮、蓬莱去好。又愁沧海，恍惚尘扬，难寻仙岛。","dynasty":"元代","title":"烛影摇红前事用吕东窗韵"}
{"author":"白朴","content":"瑶阶月色晃疏棂。银烛秋光冷画屏。消遣此时此夜景。步閒庭。苔浸淩波罗袜冷。","dynasty":"元代","title":"忆王孙"}
{"author":"白朴","content":"春山暖日和风，阑杆楼阁帘栊。杨柳秋千院中。啼莺舞燕，小桥流水飞红。","dynasty":"元代","title":"天净沙春"}
{"author":"白朴","content":"展春风图画，恍人世、有神仙。爱手捻荼蘼，香间韵远，亸袖垂肩。东邻几番亲见，意丹青、无地著婵娟。杏脸红生晓晕，柳眉翠点春妍。舞衫歌扇绮罗筵。还我旧因缘。尽金缕新声，乌丝醉墨，共惜流年。年来茂陵多病，更玉琴、凄断凤鸾弦。留得一枝春在，不妨绝倒尊前。","dynasty":"元代","title":"木兰花慢"}
{"author":"白朴","content":"爱人间尤物，信花月、与精神。听歌串骊珠，声匀象板，咽水萦云。风流旧家樊素，记樱桃、名动洛阳春。千古东山高兴，一时北海清樽。天公不禁自由身。放我醉红裙。想故国邯郸，荒台老树，尽赋招魂。青山几年无恙，但泪痕、差比向来新。莫要琵琶写恨，与君同是行人。","dynasty":"元代","title":"木兰花慢歌者樊娃索赋"}
{"author":"白朴","content":"醉乡千古人行，看来直到亡何地。如何物外，华胥境界，升平梦寐。鸾驭翩翩，蝶魂栩栩，俯观群蚁。恨周公不见，庄生一去，谁真解、黑甜味。闻道希夷高卧，占三峰、华山重翠。寻常羡杀，清风岭上，白云堆里。不负平生，算来惟有，日高春睡。有林间剥啄，忘机幽鸟，唤先生起。","dynasty":"元代","title":"水龙吟"}
{"author":"白朴","content":"采云萧史台空，洞天谁是骖鸾伴。伤心记得，开元游幸，连昌别馆。力士传呼，念奴供唱，阿郎吹管。怅无情一枕，繁华梦觉，流年又、暗中换。邂逅京都儿女，欢游遍、画楼东畔。樽前一曲，余音袅袅，骊珠相贯。日落邯郸，月明燕市，尽堪肠断。倩丹青细染，风流图画，写崔徽半。","dynasty":"元代","title":"水龙吟"}
{"author":"白朴","content":"雁门天下英雄，策勋宜在平吴后。金符佩虎，青云飘盖，名藩坐守。千里江皋，一时淮甸，扫清残寇。看人归厚德，天垂余庆，阶庭畔、芝兰秀。我望戟门如画，气佳哉、危亭新构。年年此席，风流长占，中秋重九。丹桂留香，绿橙供味，碧萸催酒。有庐山绝顶，苍苍五老，赞君侯寿。","dynasty":"元代","title":"水龙吟"}
{"author":"白朴","content":"万金不买青春，老来可惜欢娱地。有时记得，江楼深夜，解鞍留寐。兰焰喷虹，宝香薰麝，玉醅篘蚁。更谁能细说，当年风韵，江瑶柱、荔枝味。漂泊江湖万里，渺难寻、采菱拾翠。何心更到，折枝图上，卖花声里。蓬鬓刁骚，角巾欹堕，枕书聊睡。恨匆匆未办，莼鲈归棹，又秋风起。","dynasty":"元代","title":"水龙吟"}
{"author":"白朴","content":"短亭休唱阳关，柳丝惹尽行人怨。鸳鸯只影，荷枯苇淡，沙寒水浅。红绶双衔，玉簪中断，苦难留恋。更黄花细雨，征鞍催上，青衫泪、一时溅。回首孤城不见，黯秋空、去鸿一线。情缘未了，谁教重赋，春风人面。斗草闲庭，采香幽径，旧曾行遍。谩今宵酒醒，无言有恨，恨天涯远。","dynasty":"元代","title":"水龙吟"}
{"author":"白朴","content":"倚阑千里风烟，下临吴楚知无地。有人高枕，楼居长夏，昼眠夕寐。惊觉游仙，紫毫吐凤，玉觞吞蚁。更谁人似得，渊明太白，诗中趣、酒中味。惭愧东溪处士，待他年、好山分翠。人生何苦，红尘陌上，白头浪里。四壁窗明，雨盂粥罢，暂时打睡。尽闻鸡祖逖，中宵狂舞，蹴刘琨起。","dynasty":"元代","title":"水龙吟"}
{"author":"白朴","content":"绣衣揽辔西行，慨然有志人知否。江山好处，留连光景，一杯别酒。世事无端，恼人方寸，十常八九。对霜松露菊，荒凉三径，等闲又、登高后。问讯宣城太守，几裁诗、画堂清昼。山长水阔，思君不见，踟蹰搔首。却羡行云，暂留还去，无心出岫。笑穷途岁晚，江头送客，唱青青柳。","dynasty":"元代","title":"水龙吟"}
{"author":"白朴","content":"洞庭春水如天，岳阳楼上谁开宴。飘零郑子，危栏倚遍，山长恨远。何处兰舟，彩霞浮漾，笙箫一片。有娥眉起舞，含嚬凝睇，分明是、旧仙媛。风起鱼龙浪卷，望行云、飘然不见。人生几许，悲欢离聚，情钟难遣。闻道当时，汜人能诵，招魂九辩。又何如乞我，轻绡数尽，写湘中怨。","dynasty":"元代","title":"水龙吟"}
{"author":"白朴","content":"楼船万艘下，钟阜一龙空。胭脂石井犹在，移出景阳宫。花草吴时幽径，禾黍陈家古殿，无复戍楼雄。更道子山赋，愁杀白头翁。记当年，南北恨，马牛风。降幡一片飞出，难与向来同。壁月琼枝新恨，结绮临春好梦，毕竟有时终。莫唱后庭曲，声在泪痕中。","dynasty":"元代","title":"水调歌头"}
{"author":"白朴","content":"三元秘秋水，□□□□□。天人点破消息，梦里悟南华。河伯徒□□□，□□□归毫末，一笑井中蛙。试问漆园老，谁是大方家。□黄钟，推甲子，定无差。悠悠天理人事，风外万飞沙。且弄空山明月，自荐寒泉秋菊，睡起漱朝霞。更欲辨齐物，银海眩生花。","dynasty":"元代","title":"水调歌头"}
{"author":"白朴","content":"三峰足云气，万壑散秋声。茅君曾此成道，山兴地俱灵。遥望苍松紫桧，疑是烟幢雾盖，冉冉下青冥。鸾鹤故山梦，香火几时情。洞天开，丹灶冷，有遗经。华阳自古招隐，飞炼得长生。惭愧山中宰相，便许纶巾鹤氅，相对听吹笙。何处沧浪水，吾亦濯尘缨。","dynasty":"元代","title":"水调歌头"}
{"author":"白朴","content":"鞭石下沧海，海内渐成空。君王日夜为乐，高枕望夷宫。方叹东门逐兔，又慨中原失鹿，草昧起英雄。不待素灵哭，已识斩蛇翁。笑重瞳，徒叱咤，凛生风。阿房三月焦土，有罪与秦同。秦固亡人六国，楚复绝秦三世，万世果谁终。我欲问天道，政在不言中。","dynasty":"元代","title":"水调歌头"}
{"author":"白朴","content":"三元秘秋水，秋水一何多。江流滚滚无尽，淮汉人包罗。遥想灵官神府，坐阅潮头风怒，万里瞰沧波。浩荡没鸥鹭，喷薄出蛟鼍。马当山，牛渚渡，几人过。金鳌下瞰京口，舟楫避盘涡。始信林生祷雨，一濯黄泥尽许，无柰旱苗河。我欲洗兵马，谁解挽天河。","dynasty":"元代","title":"水调歌头"}
{"author":"白朴","content":"韩非死孤愤，虞叟坐穷愁。怀沙千古遗恨，郊岛两诗囚。堪笑并蛙裈虱，不道人生能几，肝肺自相仇。政有一朝乐，不抵百年忧。叹悠悠，江上水，自东流。红颜不暇一惜，白发忽盈头。我欲拂衣远行，直上崧山绝顶，把酒劝浮丘。藉此两黄鹄，浩荡看齐州。","dynasty":"元代","title":"水调歌头"}
{"author":"白朴","content":"朝花几回谢，春草几回空。人生何苦奔竞，勘破大槐宫。不入麒麟画里，却喜鲈鱼江上，一宅了扬雄。且饮建业水，莫羡富家翁。玩青山，歌赤壁，想高风。两翁今在何许，唤起一樽同。系住天边白日，抱得山间明月，我亦遂长终。何必翳鸾凤，游戏太虚中。","dynasty":"元代","title":"水调歌头"}
{"author":"白朴","content":"金盘荐华屋，银烛照红妆。欢游曾得多少，风雨送春忙。只道神仙渐远，争信情缘未断，自有返魂香。万木尽摇落，浓艳又芬芳。忆真妃，春睡足，按霓裳。马嵬西下回首，野日淡无光。不避山茶小雪，似爱江梅新月，疏影伴昏黄。谁唤□□起，呵手染胭霜。","dynasty":"元代","title":"水调歌头十月海棠"}
{"author":"白朴","content":"双眸剪秋水，十指露春葱。仙姿不受尘污，缥缈玉芙蓉。舞遍柘枝遗谱，歌尽桃花团扇，无语到东风。此意复谁解，我辈正情钟。喜相从，诗卷里，酒杯中。缠头安用百万，自有海犀通。日日东山高兴，夜夜西楼好梦，斜月小帘栊。何物写幽思，醉墨锦笺红。","dynasty":"元代","title":"水调歌头夜醉西楼为楚英作"}
{"author":"白朴","content":"使君高宴出红梅。腰鼓揭春雷。更将红酒浇浓艳，风流梦、不负花魁。千里江山吴楚，一时人物邹枚。软金杯衬硬金杯。香挽洞庭回。西溪不减东山兴，欢摇动、北海樽垒。老我天涯倦客，一杯醉玉先颓。","dynasty":"元代","title":"风入松咏红梅将橙子皮作酒杯"}
{"author":"白朴","content":"花月少年场。嬉游伴，底事不能忘。杨柳送歌，暗分春色，夭桃凝笑，烂赏天香。绮筵上，酒杯金潋滟，诗卷墨淋浪。间袅玉鞭，管弦珂里，醉携红袖，灯火夜行。回首事堪伤。温柔竟处，流落江乡。惆怅鬓丝禅榻，眉黛吟窗。甚社燕秋鸿，十年无定，楚星燕月，千里相望。何日故园行乐，重会风光。","dynasty":"元代","title":"风流子"}
{"author":"白朴","content":"一片西湖，四时烟景，谁暇游遍。红袖津楼，青旗柳市，几处帘争卷。六桥相望，兰桡不断，十里水晶宫殿。夕阳下、笙歌人散，唱彻采菱新怨。金明老眼，华胥春梦，肠断故都池苑。和靖祠前，苏公堤上，谩把梅花捻。青衫尽耐，蒙蒙雨湿，更着小蛮针线。觉平生、扁舟归兴，此中不浅。","dynasty":"元代","title":"永遇乐"}
{"author":"白朴","content":"睡香花正吐。谁交付与，东君为主。梦觉庐山，一片彩云何所。惆怅留题在壁，麝墨染、无穷愁绪。常记取。徘徊顾影，镫前低语。几许。欺密留情，系绊煞世间，□□儿女。沦落天涯，夜夜月明湓浦。连我青衫泪满，料不忍、孤帆东去。离思苦。休唱渭城朝雨。","dynasty":"元代","title":"玉漏迟段伯坚同予留滞九江其归也别侍儿睡香予亦有感"}
{"author":"白朴","content":"千古神州，一旦陆沉，高岸深谷。梦中鸡犬新丰，眼底姑苏麋鹿。少陵野老，杖藜潜步江头，几回饮恨吞声哭。岁暮意何如，快秋风茅屋。幽独。疗饥赖有商芝，暖老尚须燕玉。白璧微瑕，谁把闲情拘束。草深门巷，故人车马萧条，等闲瓢弃樽无绿。风雨近重阳，满东篱黄菊。","dynasty":"元代","title":"石州慢"}
{"author":"白朴","content":"孤影长嗟，凭高眺远，落日新亭西北。幸有山河在眼，风景留人，楚囚何泣。尽纷争蜗角，算都输、林泉闲适。淡悠悠、流水行云，任我平生踪迹。谁念江州司马，沦落天涯，青衫未免沾湿。梦里封龙旧隐，经卷琴囊，酒樽诗笔。对中天凉月，且高歌、徘徊今夕。陇头人、应也相思，万里梅花消息。","dynasty":"元代","title":"夺锦标"}
{"author":"白朴","content":"霜水明秋，霞天送晚，画出江南江北。满目山围故国，三阁余香，六朝陈迹。有庭花遗谱，口哀音、令人嗟惜。想当时、天子无愁，自古佳人难得。惆怅龙沉宫井，石上啼痕，犹点胭脂红湿。去去天荒地老，流水无情，落花狼籍。恨青溪留在，渺重城、烟波空碧。对西风、谁兴招魂，梦里行云消息。","dynasty":"元代","title":"夺锦标"}
{"author":"白朴","content":"天上灵椿未老，月中丹桂初花。充闾佳庆尽堪夸。圣善元来姓贾。广座平分玉果，绛颅剩拂丹砂。从今人说细侯家。自有青衫竹马。","dynasty":"元代","title":"西江月"}
{"author":"白朴","content":"过隙光阴流转，还丹岁月绵延。几人青髻对长年。且斗时间康健。四海幸归英主，三山免化飞仙。大家有分占桑田。近日蓬莱水浅。","dynasty":"元代","title":"西江月题阙"}
{"author":"白朴","content":"流水高山，独许钟期，最知伯牙。愧我投木李，得酬琼玖，人惊玉树，肯倚蒹葭。风雨十年，江湖千里，望美人兮天一涯。重携手，似仲宣去国，江令还家。门前柳拂堤沙。便是系、天津泛斗槎。看金鞍闹簇，花边置酒，玉盂旋洗，竹里供茶。朱雀桥荒，乌衣巷古，莫笑斜阳野草花。寒食近，算人生行乐，少住为佳。","dynasty":"元代","title":"沁园春"}
{"author":"白朴","content":"我望山形，虎踞龙盘，壮哉建康。忆黄旗紫盖，中兴东晋，雕兰玉砌，下逮南唐。步步金莲，朝朝琼树，宫殿吴时花草香。今何日，尚寺留萧姓，人做梅妆。长江。不管兴亡。谩流尽、英雄泪万行。问乌衣旧宅，谁家作主，白头老子，今日还乡。吊古愁浓，题诗人去，寂寞高楼无凤凰。斜阳外，正渔舟唱晚，一片鸣榔。","dynasty":"元代","title":"沁园春"}
{"author":"白朴","content":"关山杜宇。甚年年唤得，韶光归去。怕上高城望远，烟水迷南浦。卖花声动天街晓，总吹人、东风庭户。正纱窗、浓睡觉来，惊翠蛾愁聚。一夜狂风横雨。恨西园、媚景匆匆难驻。试把芳菲点检，莺燕浑无语。玉纤空折梨花捻，对寒食、厌厌心绪。问东君，此别经年，落花谁是主。","dynasty":"元代","title":"垂杨"}
{"author":"白朴","content":"江山信美，快平生、一览南州风物。落日金焦，浮绀宇，铁瓮独残城壁。云拥潮来，水随天去，几点沙鸥雪。消磨不尽，古今天宝人杰。遥望石冢巉然，参军此葬，万劫谁能发。桑梓龙荒，惊叹后、几度生灵埋灭。往事休论，酒杯才近，照见星星发。一声长啸，海门飞上明月。","dynasty":"元代","title":"念奴娇"}
{"author":"白朴","content":"枢电光旋。应九五飞龙，大造登乾。万国冠带，一气陶甄，天眷自古雄燕。喜光临弥月，香浮动、太液秋莲。凤楼前。看金盘承露，玉鼎霏烟。梨园。太平妙选，赞虎拜兕觞，鹭序鹓班。九奏虞韶，三呼嵩岳，何用海上求仙。但岩廓高拱，瓜瓞衍、皇祚绵绵。万斯年。快康衢击壤，同戴尧天。","dynasty":"元代","title":"春从天上来"}
{"author":"白朴","content":"翠水瑶池，旧游曾记飞琼伴。玉笙吹断。总作空花观。梦里关山，泪浥罗襟满。离魂乱。一灯幽幔。展转秋宵半。","dynasty":"元代","title":"点绛唇题阙"}
{"author":"白朴","content":"摇落初冬。爱南枝迥绝，暖气潜通。含章睡起宫妆褪，新妆淡淡丰容。冰蕤瘦，蜡蒂融。便自有翛然林下风。肯羡蜂喧蝶闹，艳紫妖红。何处对花兴浓。向藏春池馆，透月帘栊。一枝郑重天涯信，肠断驿使逢。关山路，几万重。记昨夜筠筒和泪封。料马首幽香，先到梦中。","dynasty":"元代","title":"秋色横空"}
{"author":"白朴","content":"玉龟山、阿母统群仙。幽闲志萧然。有金城千里，琼楼十二，紫翠霏烟。穆满当时西狩，八骏戏芝田。驻跸瑶池上，命赐华筵。天乐云璈鼎沸，看飞琼舞态，醉饮留连。渐月斜河汉，霞绮布晴天。望神州、东回玉辇，杏花风、数里响鸣鞭。长安近、依稀柳色，翠点奏川。","dynasty":"元代","title":"宴瑶池"}
{"author":"白朴","content":"世事方艰便猛回。丛筠佳处得栽培。花光别有一枝梅。头似雪盔那复漆，心如风篆也无灰。生前相遇且衔杯。","dynasty":"元代","title":"浣溪沙"}
{"author":"白朴","content":"今古海山情。月牖云扃。潜教小玉报双成。整顿罗衣斜敛出，门外娇迎。镫暗酒微醒。鬓乱钗横。一春心事语叮咛。明夜闲衾容易冷，谁复卿卿。","dynasty":"元代","title":"浪淘沙令"}
{"author":"白朴","content":"行路古来难。似得还山。山间终是胜人间。风月琴樽应不羡，尘土征鞍。何处老来闲。白下长干。一番春事又兰珊。□□□□□□□，□□□□。","dynasty":"元代","title":"浪淘沙令"}
{"author":"白朴","content":"青锁几窥容。带结心同。临鸾谁与画眉峰。自恨寻芳来较晚，孤负春红。无物此情浓。无计相从。殷勤心事若为通。留得青衫前日泪，弹满西风。","dynasty":"元代","title":"浪淘沙令"}
{"author":"白朴","content":"闲寻博弈。饱饭消长日。自笑家储无甔石。百万都教一掷。平生酒圣诗豪。韦娘局上相嘲。今日风流磨折，翠裘输与絁袍。","dynasty":"元代","title":"清平乐"}
{"author":"白朴","content":"望参差、冶城烟树。故人知在琳宇。绣衣来就论文饮，随意割鸡炊黍。欢乐处。忘尔汝。清谈况有神仙侣。一杯缓举。放远目增明，遥岑出翠，俯仰几今古。红尘梦，不到丹台紫府。寻真偶得佳趣。两株翠柏参天起，千亩渭川烟雨。君已许。向此地结亭，为我开窗户。朝来暮去。待细揽烟霞，平分风月，挥洒锦囊句。","dynasty":"元代","title":"摸鱼儿"}
{"author":"白朴","content":"听西风、细吟亭树。秋声先到衡宇。季鹰千里莼鲈兴，更喜范张鸡黍。倾尽处。惭愧汝。高楼不减烟霞侣。匏樽笑举。对得意江山，忘怀风月，醉眼玩今古。鸾坡客，又向红莲幕府。田园何日成趣。九重闻道思贤佐，恐要济时霖雨。天若许。从所好结庐，相就开蓬户。山人休去。怕蕙怅空悬，猿惊鹤怨，贻笑草堂句。","dynasty":"元代","title":"摸鱼儿"}
{"author":"白朴","content":"问双星、有情几许。消磨不尽今古。年年此夕风流会，香暖月窗云户。听笑语。知几处。彩楼瓜果祈牛女。蛛丝暗度。似抛掷金梭，萦回锦字，织就旧时句。愁云暮。漠漠苍烟挂树。人间心更谁诉。擘钗分钿蓬山远，一样绛河银浦。鸟鹊渡。离别苦。啼妆酒尽新秋雨。云屏且驻。算犹胜姮娥，仓皇奔月，只有去时路。","dynasty":"元代","title":"摸鱼儿七夕用严柔济韵"}
{"author":"白朴","content":"问谁歌、六朝琼树。当年春满庭宇。歌残夜月西风起，吹动一川禾黍。愁绝处。□□汝。姑苏麋鹿成群侣。清樽谩举。对淡淡长空，萧萧乔木，慷慨吊今古。生平苦。走遍南州北府。年来颇得幽趣。绿蓑青笠浑无事，醉卧一天风雨。秋几许。沙渚上，渔樵小隐随编户。扁舟脱去。望绮散余霞，江澄净练，还爱谢公句。","dynasty":"元代","title":"摸鱼儿复用前韵"}
{"author":"白朴","content":"敞青红、水边窗外，登临元有佳趣。薰风荡漾昆明锦，一片藕花无数。才欲语。香暗度。红尘不到苍烟渚。多情鸥鹭。尽翠盖摇残，红衣落尽，相与伴风雨。横塘路。好在吴儿越女。扁舟几度来去。采菱歌断三湘远，寂寞岸花汀树。天已暮。更留看，飘然月下凌波步。风流自许。待载酒重来，淋漓醉墨，为写洛神赋。","dynasty":"元代","title":"摸鱼儿真定城南异尘堂同诸公晚眺"}
{"author":"白朴","content":"云外孤亭，空怅望、烟霞仙客。还试问、飞吟诗句，为谁留别。三入岳阳人不识，浮生扰扰苍蝇血。道老精、知向树阴中，曾来歇。松稚在，虬枝结。皮溜雨，根盘月。恨还丹不到，后来豪杰。尘世千年翻甲子，秋空一剑横霜雪。待他时、携酒赤城游，相逢说。","dynasty":"元代","title":"满江红"}
{"author":"白朴","content":"行遍江南，算只有、青山留客。亲友间、中年哀乐，几回离别。棋罢不知人换世，兵余犹见川留血。叹昔时、歌舞岳阳楼，繁华歇。寒日短，愁云结。幽故垒，空残月。听阁阎谈笑，果谁雄杰。破枕才移孤馆雨，扁舟又泛长江雪。要烟花、三月到扬州，逢人说。","dynasty":"元代","title":"满江红"}
{"author":"白朴","content":"玉露冷，蛩吟砌。听落叶西风渭水，寒雁儿长空嘹唳。陶元亮醉在东篱。","dynasty":"元代","title":"桂殿秋"}
{"author":"白朴","content":"空外六花番，被大风洒落千山。穷冬节物偏宜晚，冻凝沼沚，寒侵帐幕，冷湿阑干。","dynasty":"元代","title":"咏雪其一大石调【青杏子】"}
{"author":"白朴","content":"貂裘客，嘉庆卷帘看。好景画图收不尽，好题诗句咏尤难，疑在玉壶间。","dynasty":"元代","title":"归塞北其二"}
{"author":"白朴","content":"富贵人家应须惯，红炉暖不畏严寒。开宴邀宾列翠鬟，拚酡颜，畅饮休辞惮。","dynasty":"元代","title":"好观音其三"}
{"author":"白朴","content":"劝酒佳人擎金盏，当歌者款撒香檀。歌罢喧喧笑语繁，夜将阑，画烛银光灿。","dynasty":"元代","title":"幺篇其四"}
{"author":"白朴","content":"似觉筵间香风散，香风散非麝非兰。醉眼朦腾问小蛮，多管是南轩蜡梅绽。","dynasty":"元代","title":"结音其五"}
{"author":"白朴","content":"宋玉悲秋愁闷，江淹梦笔寂寞。人间岂无成与破，想别离情绪，世界里只有俺一个。","dynasty":"元代","title":"幺篇其二"}
{"author":"白朴","content":"为忆小卿，牵肠割肚。凄惶悄然无底末，受尽平生苦。天涯海角，身心无个归着。恨冯魁，趋恩夺爱，狗行狼心，全然不怕天折挫。到如今刬地吃耽阁，禁不过，更那堪晚来暮云深锁。","dynasty":"元代","title":"伊州遍其三"}
{"author":"白朴","content":"故人杳杳，长江风送，听胡笳沥沥声韵聒。一轮皓月朗，几处鸣榔，时复唱和渔歌。转无那，沙汀蓼岸，一点渔灯相照，寂寞古渡停画舸。双生无语泪珠落，呼仆隶指泼水手，在意扶柁。","dynasty":"元代","title":"幺篇其四"}
{"author":"白朴","content":"兰舟定把芦花过，橹声省可里高声和。恐惊散宿鸳鸯，两分飞也似我。","dynasty":"元代","title":"尾声其五"}
{"author":"白朴","content":"恰春光也，梅子黄时节，映日榴花红似血。胡葵开满院，碎剪宫缬。","dynasty":"元代","title":"幺篇其二"}
{"author":"白朴","content":"倏忽早庭梧坠，荷盖缺。院宇砧韵切，蝉声咽。露白霜结，水冷风高，长天雁字斜，秋香次第开彻。","dynasty":"元代","title":"挂搭沽序其三"}
{"author":"白朴","content":"不觉的冰澌结，彤云布，朔风凛冽。乱扑吟窗，谢女堪题，柳絮飞玉砌。长郊万里，粉污遥山千叠。去路赊，渔叟散，披蓑去，江上清绝。幽悄闲庭院，舞榭歌楼酒力怯，人在水晶宫阙。","dynasty":"元代","title":"幺篇其四"}
{"author":"白朴","content":"岁华如流水，消磨尽，自古豪杰，盖世功名总是空，方信花开易谢，始知人生多别。忆故园，漫叹嗟，旧游池铺，番做了狐踪兔穴。休痴休呆，蜗角蝇头，名亲共利切。富贵似花上蝶，春宵梦说。","dynasty":"元代","title":"幺篇其五"}
{"author":"白朴","content":"少年枕上欢，杯中酒好天良夜，休辜负了锦堂风月。","dynasty":"元代","title":"尾声其六"}
{"author":"白朴","content":"海棠初雨歇，杨柳轻烟惹，碧草茸茸铺四野。俄然回首处，乱红堆雪。","dynasty":"元代","title":"【双调】乔木查其一对景"}
{"author":"白朴","content":"独倚危楼，十二珠帘挂，风萧飒。雨晴云乍，极目山如画。","dynasty":"元代","title":"幺篇其二"}
{"author":"白朴","content":"断人肠处，无边残照水边霞。枯荷宿鹭，远树栖鸦。败叶纷纷拥砌石，修竹珊珊扫窗纱。黄昏近，愁生砧杵，怨入琵琶。","dynasty":"元代","title":"混江龙其三"}
{"author":"白朴","content":"忆疏狂阻隔天涯，怎知人埋冤他。吟鞭袅青骢马，莫吃秦楼酒，谢家茶，不思量执手临歧话。","dynasty":"元代","title":"穿窗月其四"}
{"author":"白朴","content":"凭阑久，归绣帏，下危楼强把金莲撒。深沉院宇朱扉亚，立苍苔冷透凌波袜。数归期空画短琼簪，揾啼痕频湿香罗帕。","dynasty":"元代","title":"寄生草其五"}
{"author":"白朴","content":"楔子(冲末扮张守珪引卒子上，诗云)坐拥貔貅镇朔方，每临塞下受降王。太平时世辕门静，自把雕弓数雁行。某姓张，名守珪，见任幽州节度使。幼读儒书，兼通韬略，为藩镇之名臣，受心膂之重寄。且喜近年以来，边烽息警，军士休闲。昨日奚契丹部擅杀公主，某差捉生使安禄山率兵征讨，不见来回话。左右，辕门前觑者，等来时报复我知道。(卒云)理会的。(净扮安禄山上，云)自家安禄山是也。积祖以来，为营州杂胡，本姓康工。母阿史德，为突厥觋者，祷于轧荦山战斗之神而生某。生时有光照穹庐，野兽皆鸣，遂名为轧荦山。后母改嫁安延偃，乃随安姓，改名安禄山。开元年间，延偃携某归国，遂蒙圣恩，分隶张守珪部下。为某通晓六蕃言语，膂力过人，现任捉生讨击使。昨因奚契丹反叛，差我征讨。自恃勇力深入，不料众寡不敌，遂致丧师。今日不免回见主帅，别作道理。早来到府门首也。左右，报复去，道有捉生使安禄山来见。(卒报科)(张守珪云)着他进来。(安禄山做见科)(张守珪云)安禄山，征讨胜败如何？(安禄山云)贼众我寡，军士畏怯，遂至败北。(张守珪云)损军失机，明例不宥。左右，推出去，斩首报来。(卒推出科)(安禄山大叫云)主帅不欲灭奚契丹耶？奈何杀壮士！(张守珪云)放他回来。(安禄山回科)(张守珪云)某也惜你骁勇，但国有定法，某不敢卖法市恩，送你上京，取圣断，如何？(安禄山云)谢主帅不杀之恩。(押下)(张守珪云)安禄山去了也。(诗云)须知生杀有旗牌，只为军中惜将才。不然斩一胡儿首，何用亲烦圣断来。(下)(正末扮唐玄宗驾，旦扮杨贵妃，引高力士、杨国忠、宫娥上)(正末云)寡人唐玄宗是也。自高祖神尧皇帝起兵晋阳，全仗我太宗皇帝，灭了六十四处烟尘，一十八家擅改年号，立起大唐天下。传高宗、中宗，不幸有宫闱之变。寡人以临淄郡王领兵靖难，大哥哥宁王让位于寡人。即位以来，二十余年，喜的太平无事。赖有贤相姚元之、宋璟、韩休、张九龄同心致治，寡人得遂安逸。六宫嫔御虽多，自武惠妃死后，无当意者。去年八月中秋，梦游月宫见嫦娥之貌，人间少有。昨寿邸杨妃，绝类嫦娥，已命为女道士；既而取入宫中，策为贵妃，居太真院。寡人自从太真入宫，朝歌暮宴，无有虚日。高力士，你快传旨排宴，梨园子弟奏乐，寡人消遣咱。(高力士云)理会的。(外扮张九龄押安禄山上，诗云)调和鼎鼐理阴阳，位列鹓班坐省堂。四海承平无一事，朝朝曳履侍君王。老夫张九龄是也，南海人氏。早登甲第，荷圣恩直做到丞相之职。近日，边帅张守珪解送失机蕃将一人，名安禄山。我见其身躯肥矮，语言利便，有许多异相。若留此人，必乱天下。我今见圣人，面奏此事。早来到宫门前也。(入见科，云)臣张九龄见驾。(正末云)卿来有何事？(张九龄云)近日边臣张守珪解送失机蕃将安禄山，例该斩首，未敢擅便，押来请旨。(正末云)你引那蕃将来我看。(张九龄引安禄山见科，云)这就是失机蕃将安禄山。(正末云)一员好将官也。你武艺如何？(安禄山云)臣左右开弓，一十八般武艺，无有不会；能通六蕃言语。(正末云)你这等肥胖，此胡腹中何所有？(安禄山云)惟有赤心耳。(正末云)丞相，不可杀此人，留他做个白衣将领。(张九龄云)陛下，此人有异相，留他必有后患。(正末云)卿勿以王夷甫识石勒，留着怕做甚么！兀那左右，放了他者。(做放科)(安禄山起，谢云)谢主公不杀之恩。(做跳舞科)(正末云)这是甚么？(安禄山云)这是胡旋舞。(旦云)陛下，这人又矬矮，又会旋舞，留着解闷倒好。(正末云)贵妃，就与你做义子，你领去。（旦云)多谢圣恩。(同安禄山下)（张九龄云)国舅，此人有异相，他日必乱唐室，衣冠受祸不小。老夫老矣，国舅恐或见之，奈何？(杨国忠云)待下官明日再奏，务要屏除为妙。(正末云)不知后宫中为甚么这般喧笑？左右，可去看来回话。(宫娥云)是贵妃娘娘与安禄山做洗儿会哩。(正末云)既做洗儿会，取金钱百文，赐他做贺礼。就与我宣禄山来，封他官职。(宫娥拿金钱下)(安禄山上，见驾科，云)谢陛下赏赐，宣臣那厢使用？(正末云)宣卿来不为别，卿既为贵妃之子，即是朕之子，白衣不好出入宫掖，就加你为平章政事者。(安禄山云)谢了圣恩。(杨国忠云)陛下，不可，不可！安禄山乃失律边将，例当处斩，陛下免其死足矣。今给事宫庭，已为非宜，有何功勋，加为平章政事？况胡人狼子野心，不可留居左右。望陛下圣鉴。(张九龄云)杨国忠之言，陛下不可不听。(正末云)你可也说的是。安禄山，且加你为渔阳节度使，统领蕃汉兵马，镇守边庭，早立军功，下次升擢。(安禄山云)感谢圣恩。(正末云)卿休要怨寡人，这是国家典制，非轻可也呵！(唱)【仙吕】【端正好】则为你不曾建甚奇功，便教你做元辅，满朝中都指斥銮舆。眼见的平章政事难停住，寡人待定夺些别官禄。【幺篇】且着你做节度渔阳去，破强寇永镇幽都。休得待国家危急才防护；常先事设权谋，收猛将保皇图。分铁券，赐丹书，怎肯便辜负了你这功劳簿。(同下)(安禄山云)圣人回宫去了也。我出的宫门来。叵耐杨国忠这厮，好生无礼，在圣人前奏准，着我做渔阳节度使，明升暗贬。别的都罢，只是我与贵妃有些私事，一旦远离，怎生放的下心。罢、罢、罢！我这一去，到的渔阳，练兵秣马，别作个道理。正是：画虎不成君莫笑，安排牙爪好惊人。(下)第一折(旦扮贵妃引宫娥上，云)妾身杨氏，弘农人也。父亲杨玄琰，为蜀州司户。开元二十二年，蒙恩选为寿王妃。开元二十八年八月十五日，乃主上圣节，妾身朝贺。圣上见妾貌类嫦娥，令高力士传旨度为女道士，住内太真宫，赐号太真。天宝四年，册封为贵妃，半后服用，宠幸殊甚。将我哥哥杨国忠加为丞相，姊妹三人封做夫人，一门荣显极矣。近日，边庭送一蕃将来，名安禄山。此人猾黠，能奉承人意，又能胡旋舞，圣人赐与妾为义子，出入宫掖。不期我哥哥杨国忠看出破绽，奏准天子，封他为渔阳节度使，送上边庭。妾心中怀想，不能再见，好是烦恼人也。今日是七月七夕，牛女相会，人间乞巧令节。已曾分付宫娥，排设乞巧筵在长生殿，妾身乞巧一番。宫娥，乞巧筵设定不曾？(宫娥云)已完备多时了。(旦云)咱乞巧则个。(正末引宫娥挑灯拿砌末上，云)寡人今日朝回无事，一心只想着贵妃。已令在长生殿设宴，庆赏七夕。内使，引驾去来。(唱)【仙吕】【八声甘州】朝纲倦整，寡人待痛饮昭阳，烂醉华清。却是吾当有幸，一个太真妃倾国倾城。珊瑚枕上两意足，翡翠帘前百媚生。夜同寝，昼同行，恰似鸾凤和鸣。(带云)寡人自从得了杨妃，真所谓朝朝寒食，夜夜元宵也。(唱)【混江龙】晚来乘兴，一襟爽气酒初醒。松开了龙袍罗扣，偏斜了凤带红鞓。侍女齐扶碧玉辇，宫娥双挑绛纱灯。顺风听，一派箫韶令。(内作吹打喧笑科)(正末云)是那里这等喧笑？(宫娥云)是太真娘娘在长生殿乞巧排宴哩。(正末云)众宫娥，不要走的响，待寡人自看去。(唱)多咱是胭娇簇拥，粉黛施呈。【油葫芦】报接驾的宫娥且慢行，亲自听，上瑶阶，那步近前楹。悄悄蹙蹙款把纱窗映，扑扑簌簌风飐珠帘影。我恰待行，打个呓挣。怪玉笼中鹦鹉知人性，不住的语偏明。(内作鹦鹉叫，云)万岁来了，接驾。(旦惊云)圣上来了！(做接驾科)(正末唱)【天下乐】则见展翅忙呼万岁声，惊的那娉婷将銮驾迎。一个晕庞儿画不就，描不成。行的一步步娇，生的一件件撑，一声声似柳外莺。(云)卿在此做甚么？(旦云)今逢七夕，妾身设瓜果之会，问天孙乞巧哩。(正末看科，云)排设的是好也。(唱)【醉中天】龙麝焚金鼎，花萼插银瓶。小小金盆种五生，供养着鹊桥会丹青帧，把一个米来大蜘蛛儿抱定。搀夺尽六宫庞幸，更待怎生般智巧心灵。(正末与旦砌末科，云)这金钗一对，钿盒一枚，赐与卿者。(旦接科，云)谢了圣恩也。(正末唱)【金盏儿】我着绛纱蒙，翠盘盛。两般礼物堪人敬，趁着这新秋节令赐卿卿。七宝金钗盟厚意，百花钿盒表深情。这金钗儿教你高耸耸头上顶，这钿盒儿把你另巍巍手中擎。(旦云)陛下，这秋光可人，妾待与圣驾亭下闲步一番。(正末做同行科，唱)【忆王孙】瑶阶月色晃疏棂，银烛秋光冷画屏。消遣此时此夜景，有禾步闲庭，苔浸的凌波罗袜冷。(云)这秋景与四时不同。(旦云)怎见的与四时不同？(正末云)你听我说。(唱)【胜葫芦】露下天高夜气清，风掠得羽衣轻，香惹丁东环佩声。碧天澄净，银河光莹，只疑是身在玉蓬瀛。(旦云)今夕牛郎织女相会之期，一年只是得见一遭，怎生便又分离也？(正末唱)【金盏儿】他此夕把云路凤车乘，银汉鹊桥平。不甫能今夜成欢庆，枕边忽听晓鸡鸣。却早离愁情脉脉，别泪雨泠泠。五更长叹息，则是一夜短恩情。(旦云)他是天宫星宿，经年不见，不知也曾相忆否？(正末云)他可怎生不想来(唱)【醉扶归】暗想那织女分，牛郎命，虽不老，是长生。他阻隔银河信杳冥，经年度岁成孤另。你试向天宫打听，他决害了些相思病。(旦云)妾身得侍陛下，宠幸极矣；但恐容貌日衰，不得似织女长久也！(正末唱)【后庭花】偏不是上列着星宿名，下临着尘世生。把天上姻缘重，将人间恩爱轻。各办着真诚，天心必应，量他每何足称。(旦云)妾想牛郎织女，年年相见，天长地久；只是如此，世人怎得似他情长也(正末唱)【金盏儿】咱日日醉霞觥，夜夜宿银屏；他一年一日，见把佳期等。若论着多多为胜，咱也合赢。我为君王犹妄想，你做皇后尚嫌轻。可知道斗牛星畔客，回首问前程。(旦云)妾蒙主上恩宠无比，但恐春老花残，主上恩移宠衰，使妾有龙阳泣鱼之悲，班姬题扇之怨，奈何！(正末云)妃子，你说那里话！(旦云)陛下，请示私约，以坚终始。(正末云)咱和你去那处说话去。(做行科，唱)【醉中天】我把你半亸的肩儿凭，他把个百媚脸儿擎。正是金阙西厢叩玉扃，悄悄回廊静。靠着这招彩凤、舞青鸾、金井梧桐树影，虽无人窃听，也索悄声儿海誓山盟。(云)妃子，朕与卿尽今生偕老；百年以后，世世永为夫妇。神明鉴护者！(旦云)谁是盟证？(正末唱)【赚煞尾】长如一双钿盒盛，休似两股金钗另，愿世世姻缘注定。在天呵做鸳鸯比并，在地呵做连理枝生。月澄澄银汉无声，说尽千秋万古情。咱各办着志诚，你道谁为显证，有今夜度天河相见女牛星。(同下)第二折(安禄山引众将上，云)某安禄山是也。自到渔阳，操练蕃汉人马，精兵见有四十万，战将千员。如今明皇年已昏眊，杨国忠、李林甫播弄朝政。我今只以讨贼为名，起兵到长安，抢了贵妃，夺了唐朝天下，才是我平生愿足。左右，军马齐备了么？(众将云)都齐备了。(安禄山云)着军政司先发檄一道，说某奉密旨讨杨国忠等。随后令史思明领兵三万，先取潼关，直抵京师，成大事如反掌耳！(众将云)得令。(安禄山云)今日天晚，明日起兵。(诗云)统精兵直指潼关，料唐家无计遮拦。单要抢贵妃一个，非专为锦绣江山。(同下)(正末引高力士，郑观音抱琵琶，宁王吹笛，花奴打羯鼓，黄翻绰执板，捧旦上)(正末云)今日新秋天气，寡人朝回无事，妃子学得霓裳羽衣舞，同往御园中沉香亭下，闲耍一番。早来到也。你看这秋来风物，好是动人也呵！(唱)【中吕】【粉蝶儿】天淡云闲，列长空数行征雁。御园中夏景初残：柳添黄，荷减翠，秋莲脱瓣。坐近幽兰，喷清香玉簪花绽。(带云)早到御园中也。虽是小宴，倒也整齐。(唱)【叫声】共妃子喜开颜，等闲，等闲，御园中列肴馔。酒注嫩鹅黄，茶点鹧鸪斑。【醉春风】酒光泛紫金钟，茶香浮碧玉盏。沉香亭畔晚凉多，把一搭儿亲自拣、拣。粉黛浓妆，管弦齐列，绮罗相间。(外扮使臣上，诗云)长安回望绣成堆，山顶千门次第开。一骑红尘妃子笑，无人知是荔枝来。小官四川道差来使臣。因贵妃娘好啖鲜荔枝，遵奉诏旨，特来进鲜。早到朝门外了。宫官，通报一声，说四川使臣来进荔枝。(做报科)(正末云)引他进来。(使臣见驾科，云)四川道使臣进贡荔枝。(正末看科，云)妃子，你好食此果，朕特令他及时进来。(旦云)是好荔枝也。(正末唱)【迎仙客】香喷喷正甘，娇滴滴色初绽，只疑是九重天谪来人世间。取时难，得后悭。可惜不近长安，因此上教驿使把红尘践。(旦云)这荔枝颜色娇嫩，端的可爱也。(正末唱)【红绣鞋】不则向金盘中好看，便宜将玉手擎餐，端的个绛纱笼罩水晶寒。为甚教寡人醒醉眼，妃子晕娇颜，物稀也人见罕。(高力士云)请娘娘登盘，演一回霓裳之舞。(正末云)依卿奏者。(正旦做舞，众乐撺掇科)(正末唱)【快活三】嘱付你仙音院莫怠慢，道与你教坊司要迭办。把个太真妃扶在翠盘间，快结束，宜妆扮。【鲍老儿】双撮得泥金衫袖挽，把月殿里霓裳按，郑观音琵琶准备弹，早搭上鲛绡襟。贤王玉笛，花奴羯鼓，韵美声繁。宁王锦瑟，梅妃玉箫，嘹亭循环。【古鲍老】屹剌剌撒开紫檀，黄翻绰向前手拈板。低低的叫声玉环，太真妃笑时花近眼。红牙箸趁五音、击着梧桐案，嫩枝柯犹未干、更带着瑶琴音泛，卿呵，你则索出几点琼珠汗。(旦舞科)(正末唱)【红芍药】腰鼓声干，罗袜弓弯，玉佩丁东响珊珊，即渐里舞軃云鬟。施呈你蜂腰细，燕体翻，作两袖香风拂散。(带云)卿倦也，饮一杯酒者。(唱)寡人亲捧杯玉露甘寒，你可也莫得留残，拚着个醉醺醺直吃到夜静更阑。(旦饮酒科)(净扮李林甫上，云)小官李林甫是也，见为左丞相之职。今早飞报将来，说安禄山反叛，军马浩大，不敢抵敌，只得见驾。(做见驾科)(正末云)丞相有何事这等慌促？(李林甫云)边关飞报，安禄山造反，大势军马杀将来了。陛下，承平日久，人不知兵，怎生是好？(正末云)你慌做甚么！(唱)【剔银灯】止不过奏说边庭上造反，也合看空便，觑迟疾紧慢。等不的俺筵上笙歌散，可不气丕丕冒突天颜！那些个齐管仲郑子产，敢待做假忠孝龙逢比干？(李林甫云)陛下，如今贼兵已破潼关，哥舒翰失守逃回，目下就到长安了，京城空虚，决不能守，怎生是好？(正末唱)【蔓菁菜】险些儿慌杀你个周公旦，(李林甫云)陛下，只因女宠盛，谗夫昌，惹起这刀兵来了。(正末唱)你道我因歌舞坏江山？你常好是占奸，早难道羽扇纶巾笑谈间，破强虏三十万。(云)既贼兵压境，你众官计议，选将统兵，出征便了。(李林甫云)如今京营兵不满万，将官衰老，如哥舒翰名将，尚且支持不住，那一个是去得的？(正末唱)【满庭芳】你文武两班，空更些乌靴象简，金紫罗襕。内中没个英雄汉，扫荡尘寰。惯纵的个无徒禄山，没揣的撞过潼关，先败了哥舒翰。疑怪昨宵向晚，不见烽火报平安。(云)卿等有何计策，可退贼兵？(李林甫云)安禄山部下，蕃汉兵马四十余万，皆是以一当百，怎与他拒敌？莫若陛下幸蜀，以避其锋，待天下兵至，再作计较。(正末云)依卿所奏。便传旨，收拾六官嫔御，诸王百官，明日早起，幸蜀去来。(旦作悲科，云)妾身怎生是好也！(正末唱)【普天乐】恨无穷，愁无限。争奈仓卒之际，避不得蓦岭登山。銮驾迁，成都盼。更那堪氵产水西飞雁，一声声送上雕鞍。伤心故园，西风渭水，落日长安。(旦云)陛下，怎受的途路之苦？(正末云)寡人也没奈何哩！(唱)【啄木儿尾】端详了你上马娇，怎支吾蜀道难！替你愁那嵯峨峻岭连云栈，自来驱驰可惯，几程儿挨得过剑门关？(同下)第三折(外扮陈玄礼上，诗云)世受君恩统禁军，天颜喜怒得先闻。太平武备皆无用，谁料狂胡起战尘。某右龙武将军陈玄礼是也。昨因逆胡安禄山倡乱，潼关失守。昨日宰臣会议，大驾暂幸蜀川，以避其锋。今早飞报说，贼兵离京城不远。圣主令某统领禁军护驾，军马点就多时，专候大驾起行。(正末引旦及杨国忠、高力士并太子、扈驾郭子仪、李光弼上)(正末云)寡人眼不识人，致令狂胡作乱。事出急迫，只得西行避兵，好伤感人也呵！(唱)【双调】【新水令】五方旗招飐日边霞，冷清清半张銮驾。鞭倦鸟，镫慵踏，回首京华，一步步放不下。(带云)寡人深居九重，怎知闾阎贫苦也！(唱)【驻马听】隐隐天涯，剩水残山五六搭；萧萧林下，坏垣破屋两三家。秦川远树雾昏花，灞桥柳风潇洒。煞不如碧窗纱晨光闪烁鸳鸯瓦。(众扮父老上，云)圣上，乡里百姓叩头。(正末云)父老有何话说？(众云)官阙，陛下家居；陵寝，陛下祖墓，今舍此欲何之？(正末云)寡人不得已，暂避兵耳。(众云)陛下既不肯留，臣等愿率子弟，从殿下东破贼，取长安。若愉下与至尊皆入蜀，使中原百姓，谁为之主？(正末云)父老说的是。左右，宣我儿近前来者。(太子做见科)(正末云)众父老说，中原无主，留你东还，统兵杀贼。就令郭子仪、李光弼为元帅，后军分拨三千人，跟你回去，你听我说。(唱)【沉醉东风】父老每忠言听纳，教小储君专任征伐。你也合分取些社稷忧，怎肯教别人把江山霸？将这颗传国宝你行留下，(太子云)儿子只统兵杀贼，岂敢便登天位？(正末唱)剿除了贼徒，救了国家，更避甚称孤道寡？(太子云)既为国家重事，儿子领诏旨，率领郭子仪、李光弼回去也。(做辞驾科)(众军不行科)(正末唱)【庆东原】前军疾行动，因甚不进发？(众军呐喊科)一行人觑了皆惊怕。嗔忿忿停鞭立马，恶噷噷披袍贯甲，明飇飇掣剑离匣，齐臻臻雁行班排，密匝匝鱼鳞似亚。(陈玄礼云)众军士说，国有奸邪，以致乘舆播迁；君侧之祸不除，不能敛戢众志。(正末云)这是怎么说？(唱)【步步娇】寡人呵万里烟尘，你也合嗟讶，就势儿把吾当唬，国家又不曾亏你伴掐。因甚军心有争差？问卿咱，为甚不说半句儿知心话？(陈玄礼云)杨国忠专权误国，今又与吐蕃使者交通，似有反情，请诛之以谢天下。(正末唱)【沉醉东风】据着杨国忠合该万剐，斗的个禄山贼乱了中华。是非寡人股肱难弃舍，更兼与妃子骨肉相牵挂。断遣尽枉展污了五条刑法，把他剥了官职，贬做穷民，也是阵杀，允不允，陈玄礼将军鉴察！(众军怒喊科)(陈玄礼云)陛下，军心已变，臣不能禁止，如之奈何？(正末云)随你罢！(众杀杨国忠科)(正末唱)【雁儿落】数层枪，密匝匝，一声喊，山摧塌。原来是陈将军号令明，把杨国忠施行罢。(众军仗剑拥上科)(正末唱)【拨不断】语喧哗，闹交杂，六军不进屯戈甲。把个马嵬坡簇合沙，又待做甚么？唬的我战钦钦遍体寒毛乍。吃紧的军随印转，将令威严；兵权在手，主弱臣强。卿呵，则你道波，寡人是怕也那不怕！(云)杨国忠杀了，您众军不进，却为甚的？(陈玄礼云)国忠谋反，贵妃不宜供奉，愿陛下割恩正法。(正末唱)【搅筝琶】高力士，道与陈玄礼休没高下，岂可教妃子受刑罚？他见请受着皇后中宫，兼踏着寡人御榻。他又无罪过，颇贤达。须不似周褒姒举火取笑，纣妲己敲胫觑人。早间把他个哥哥坏了，总便有万千不是，看寡人也合饶过他，一地胡拿。(高力士云)贵妃诚无罪，然将士已杀国忠，贵妃在陛下左右，岂敢自安。愿陛下审思之，将士安，则陛下安矣。(正末唱)【风入松】止不过凤箫羯鼓间琵琶，忽剌剌板撒红牙。假若更添个六幺花十八，那些儿是败国亡家！可知道陈后主遭着杀伐，皆因唱《后庭花》。(旦云)妾死不足惜，但主上之恩，不曾报得，数年恩爱，教妾怎生割舍？(正末云)妃子，不济事了，六军心变，寡人自不能保。(唱)【胡十八】似恁地对咱，多应来变了卦。见俺留恋着他，龙泉三尺手中拿。便不将他刺将，也将他吓杀。更问甚陛下，大古是知重俺帝王家？(陈玄礼云)愿陛下早割恩正法。(旦云)陛下，怎生救妾身一救？(正末云)寡人怎生是好？(唱)【落梅风】眼儿前不甫能栽起合欢树，恨不得手掌里奇擎着解语花，尽今生翠鸾同跨。怎生般爱他看待他，怎下的教横拖在马嵬坡下！(陈玄礼云)禄山反逆，皆因杨氏兄妹；若不正法，以谢天下，祸变何时得消？望陛下乞与杨氏，使六军马踏其尸，方得凭信。(正末云)他如何受的？高力士，引妃子去佛堂中，令其自尽，然后教军士验看。(高力士云)有白练在此。(正末唱)【殿前欢】他是朵娇滴滴海棠花，怎做得闹荒荒亡国祸根芽？再不将曲弯弯远山眉儿画，乱松松白鬓堆鸦。怎下的碜磕马蹄儿脸上踏，则将细袅袅咽喉掐，早把条长挽挽素白练安排下。他那里一身受死，我痛煞煞独力难加。(高力士云)娘娘去罢，误了军行，(旦回望科，云)陛下好下的也！(正末云)卿休怨寡人！(唱)【沽美酒】没乱杀，怎救拔？没奈何，怎留他？把死限俄延了多半霎，生各支勒杀，陈玄礼闹交加。(高力士引旦下)(正末唱)【太平令】怎的教酩子里题名单骂，脑背后着武士金瓜。教几个鲁莽的宫娥监押，休将那软款的娘娘惊唬。你呀，见他，问咱，可怜见唐朝天下。(高力士持旦衣上，云)娘娘已赐死了，六军进来看视。(陈玄礼率众马践科)(正末做哭科，云)妃子，闪杀寡人也呵！(唱)【三煞】不想你马嵬坡下今朝化，没指望长生殿里当时话。【太清歌】恨无情卷地狂风刮，可怎生偏吹落我御苑名花！想他魂断天涯，作几缕儿彩霞。天那！一个汉明妃远把单于嫁，止不过泣西风泪湿胡笳。几曾见六军厮践踏，将一个尸首卧黄沙？(正末做拿汗巾哭科，云)妃子不知那里去了，止留下这个汗巾儿，好伤感人也！(唱)【二煞】谁收了锦缠联窄面吴绫袜，空感叹这泪斑斓拥项鲛绡帕。【川拨棹】痛怜他不能够水银灌玉匣，又没甚彩女监宫娃，拽布拖麻，奠洒浇茶。只索浅土儿权时葬下，又不及选山陵，将墓打。【鸳鸯煞】黄埃散漫悲风飒，碧云黯淡斜阳下。一程程水绿山青，一步步剑岭巴峡。唱道感叹情多，忄西惶泪洒，早得升遐，休休却是今生罢。这个不得已的官家，哭上逍遥玉骢马。(同下)第四折(高力士上，云)自家高力士是也。自幼供奉肉宫，蒙主上抬举，加为六宫提督太监。往年主上悦杨氏容貌，命某取入宫中，宠爱无比，封为贵妃，赐号太真。后来逆胡称兵，伪诛杨国忠为名，逼的主上幸蜀。行致中途，六军不进。右龙武将军陈玄礼奏过，杀了国忠，祸连贵妃。主上无可奈何，只得从之，缢死马嵬驿中。今日贼平无事，主上还国，太子做了皇帝。主上养老，退居西宫，昼夜只是想贵妃娘娘。今日教某挂起真容，朝夕哭奠。不免收拾停当，在此伺候咱。(正末上，云)寡人自幸蜀还京，太子破了逆贼，即了帝位。寡人退居西宫养老，每日只是思量妃子。教画工画了一轴真容供养着，每日相对，越着烦恼也呵！(做哭科，唱)【正宫】【端正好】自从幸西川还京兆，甚的是月夜花朝！这半年来白发添多少，怎打叠愁容貌！【幺篇】瘦岩岩不避群臣笑，玉仪儿将画轴高挑。荔枝花果香檀卓，目觑了伤怀抱。(做看真容科，唱)【滚绣球】险些把我气冲倒，身谩靠，把太真妃放声高叫。叫不应，雨泪濠咷。这待诏手段高，画的来没半星儿差错。虽然是快染能描，画不出沉香亭畔回鸾舞，花萼楼前上马娇，一段儿妖娆。【倘秀才】妃子呵，常记得千秋节华清宫宴乐，七夕会长生殿乞巧。誓愿学连理枝比翼鸟，谁想你乘彩凤返丹霄，命夭！(带云)寡人越看越添伤感，怎生是好！(唱)【呆骨朵】寡人有心待盖一座杨妃庙，争奈无权柄谢位辞朝。则俺这孤辰限难熬，更打着离恨天最高。在生时同衾枕，不能勾死后也同棺椁。谁承望马嵬坡尘土中，可惜把一朵海棠花零落了。(带云)一会儿身子困乏，且下这亭子去闲行一会咱。(唱)【白鹤子】那身离殿宇，信步下亭皋。见杨柳袅翠蓝丝，芙蓉拆胭脂萼。【幺】见芙蓉怀媚脸，遇杨柳忆纤腰。依旧的两般儿点缀上阳宫，他管一灵儿潇洒长安道。【幺】常记得碧梧桐阴下立，红牙箸手中敲。他笑整缕金衣，舞按霓裳乐。【幺】到如今翠盘中荒草满，芳树下暗香消。空对井梧阴，不见倾城貌。(做叹科，云)寡人也怕闲行，不如回去来。(唱)【倘秀才】本待闲散心追欢取乐，倒惹的感旧恨天荒地老。怏怏归来凤帏悄，甚法儿挨今宵？懊恼！(带云)回到这寝殿中，一弄儿助人愁也。(唱)【芙蓉花】淡氤氲篆烟袅，昏惨剌银灯照。玉漏迢迢，才是初更报。暗觑清霄，盼梦里他来到。却不道口是心苗，不住的频频叫。(带云)不觉一阵昏迷上来，寡人试睡些儿。(唱)【伴读书】一会家心焦懆，四壁厢秋虫闹。忽见掀帘西风恶，遥观满地阴云罩。俺这里披衣闷把帏屏靠，业眼难交。【笑和尚】原来是滴溜溜绕闲阶败叶飘，疏剌剌刷落叶被西风扫，忽鲁鲁风闪得银灯爆。厮琅琅鸣殿铎，扑簌簌动朱箔，吉丁当玉马儿向檐间闹。(做睡科，唱)【倘秀才】闷打颏和衣卧倒，软兀剌方才睡着。(旦上，云)妾身贵妃是也。今日殿中设宴，宫娥，请主上赴席咱。(正末唱)忽见青衣走来报，道太真妃将寡人邀，宴乐。(正末见旦科，云)妃子，你在那里来？(旦云)今日长生殿排宴，请主上赴席。(正末云)分付梨园子弟齐备着。(旦下)(正末做惊醒科，云)呀！元来是一梦。分明梦见妃子，却又不见了。(唱)【双鸳鸯】斜軃翠鸾翘，浑一似出浴的旧风标，映着云屏一半儿娇。好梦将成还惊觉，半襟情湿鲛绡。【蛮姑儿】懊恼，窨约。惊我来的又不是楼头过雁，砌下寒蛩，檐前玉马，架上金鸡；是兀那窗儿外梧桐上雨潇潇。一声声洒残叶，一点点滴寒梢，会把愁人定虐。【滚绣球】这雨呵，又不是救旱苗，润枯草，洒开花萼，谁望道秋雨如膏。向青翠条，碧玉梢，碎声儿必刂剥，增百十倍，歇和芭蕉。子管里珠连玉散飘千颗，平白地瀽瓮番盆下一宵，惹的人心焦。【叨叨令】一会价紧呵，似玉盘中万颗珍珠落；一会价响呵，似玳筵前几簇笙歌闹；一会价清呵，似翠岩头一派寒泉瀑；一会价猛呵，似绣旗下数面征鼙操。兀的不恼杀人也么哥！则被他诸般儿雨声相聒噪。【倘秀才】这雨一阵阵打梧桐叶凋，一点点滴人心碎了。枉着金井银床紧围绕，只好把泼枝叶做柴烧，锯倒。(带云)当初妃子舞翠盘时，在此树下，寡人与妃子盟誓时，亦对此树。今日梦境相寻，又被他惊觉了。(唱)【滚绣球】长生殿那一宵，转回廊，说誓约，不合对梧桐并肩斜靠，尽言词絮絮叨叨。沉香亭那一朝，按霓裳，舞六幺，红牙箸击成腔调，乱宫商闹闹炒炒。是兀那当时欢会栽排下，今日凄凉厮辏着，暗地量度。(高力士云)主上，这诸样草木，皆有雨声，岂独梧桐？(正末云)你那里知道，我说与你听者。(唱)【三煞】润蒙蒙杨柳雨，凄凄院宇侵帘幕。细丝丝梅子雨，装点江干满楼阁。杏花雨红湿阑干，梨花雨玉容寂寞。荷花雨翠盖翩翩，豆花雨绿叶潇条。都不似你惊魂破梦，助恨添愁，彻夜连宵。莫不是水仙弄娇，蘸杨柳洒风飘？【二煞】口床口床似喷泉瑞兽临双沼，刷刷似食叶春蚕散满箔。乱洒琼阶，水传宫漏，飞上雕檐，酒滴新槽。直下的更残漏断，枕冷衾寒，烛灭香消。可知道夏天不觉，把高凤麦来漂。【黄钟煞】顺西风低把纱窗哨，送寒气频将绣户敲。莫不是天故半人愁闷搅？前度铃声响栈道。似花奴羯鼓调，如伯牙《水仙操》。洗黄花润篱落，渍苍苔倒墙角。渲湖山漱石窍，浸枯荷溢池沼。沾残蝶粉渐消。，洒流萤焰不着。绿窗前促织叫，声相近雁影高。催邻砧处处捣，助新凉分外早。斟量来这一宵，雨和人紧厮熬。伴铜壶点点敲，雨更多泪不少。雨湿寒梢，泪染龙袍。不肯相饶。共隔着一树梧桐直滴到晓。题目安禄山反叛兵戈举陈玄礼拆散鸾凤侣正名杨贵妃晓日荔枝香唐明皇秋夜梧桐雨","dynasty":"元代","title":"杂剧·唐明皇秋夜梧桐雨"}
{"author":"白朴","content":"知几知荣知辱牢缄口，谁是谁非暗点头。诗书丛里且淹留。闲袖手，贫煞也风流。今朝有酒今朝醉，且尽樽前有限杯。回头沧海又尘飞。日月疾，白发故人稀。不因酒困因诗困，常被吟魂恼醉魂。四时风月一闲身。无用人，诗酒乐天真。张良辞汉全身计，范蠡归湖远害机。乐山乐水总相宜。君细推，今古几人知。题情轻拈斑管书心中，细折银笺写恨词。可怜不惯害相思，则被你个肯字儿，迄逗我许多时。鬓云懒理松金凤，胭粉慷施减玉容。伤情经岁绣帏空，心绪冗，闷倚翠屏风。慷拈粉线闲金缕，懒酌琼浆冷玉壶。才郎一去信音疏，长叹吁，香脸泪如珠。从来好事天生俭，自古瓜儿苦后甜。奶娘催逼紧拘钳，甚是严，越间阻越情忺。笑将红袖遮银烛，不放才郎夜看书。相偎相抱取欢娱，止不过迭应举，及第待何如。百忙里铰甚鞋儿样，寂寞帏冷篆香。向前搂定可赠娘，止不过赶嫁妆，误了又何妨。","dynasty":"元代","title":"【中吕】阳春曲_知几知荣知"}
{"author":"白朴","content":"忘忧草，含笑花，劝君闻早冠宜挂。那里也能言陆贾？那里也良谋子牙？那里也豪气张华？千古是非心，一夕渔樵话。","dynasty":"元代","tags":"劝诫，友人，抒情，人生，闲适","title":"庆东原·忘忧草"}
{"author":"白朴","content":"吹裂石穿云，玉管宜横清更洁。霜天沙漠，鹧鸪风里欲偏斜。凤凰台上暮云遮，梅花惊作黄昏雪。人静也，一声吹落江楼月。弹雪调冰弦，十指纤纤温更柔。林莺山溜，夜深风雨落弦头。芦花岸上对兰舟，哀弦恰似愁人消瘦。泪盈眸，江州司马别离后。歌白雪阳春，一曲西风几断肠。花朝月夜，个中唯有杜韦娘。前声起彻绕危梁，后声并至银河上。韵悠扬，小楼一夜云来往。舞凤髻蟠空，鸟娜腰肢温更柔。轻移莲步，汉宫飞燕旧风流。谩催鼍鼓品梁州，鹧鸪飞起春罗袖。锦缠头，刘郎错认风前柳。","dynasty":"元代","title":"【双调】驻马听"}
{"author":"白朴","content":"第一折(冲末扮裴尚书引老旦扮夫人上，诗云)满腹诗书七步寸，绮罗衫袖拂香埃。今生坐享荣华福，不是读书那里来。老夫工部尚书裴行俭是也。夫人柳氏，孩儿少俊。方今唐高宗即位仪凤三年。自去年驾幸西御园，见花木狼藉，不堪游赏，奉命前往洛阳，不问权豪势要之家，选拣奇花异卉，和买花栽子，趁时栽接。为老夫年高，奏过官里，教孩儿少俊承宣驰驿，代某前去。自新正为始，得了六日宣限，那的是老夫有福处。少俊三岁能言，五岁识字，七岁草字如云，十岁吟诗应口，才貌两全，京师人每呼为少俊。年当弱冠，未曾娶妻，不亲酒色；如今差他出去公干，万无一失。教张千伏侍舍人，在一路上休教他胡行，替俺买花栽子去来。(下)(外扮李总管上，云)老夫姓李，双名世杰，乃李广之后，当今皇上之族，嫡亲三口儿，夫人张氏，有女孩儿小字千金，年方一十八岁，尤善女工，深通文墨，志量过人，容颜出世。老夫前任京兆留守，因讽谏则天，谪降洛阳总管。老夫当初曾与裴尚书议结婚姻，只为宦路相左，遂将此事都不提起了。如今左司家勾唤我，今日便行；留下夫人与孩儿，紧守闺门。待我回来，另议亲事，未为迟也，(下)(正末扮裴舍人引张千上，云)小生是工部尚书舍人裴少俊。自三岁能言，五岁识字，七岁草字如云，十岁吟诗应口，才貌两全，京师人每呼为少俊。年当弱冠，未曾娶妻，惟亲诗书，不通女色。承宣驰驿，前来洛阳，不问权豪势要之家，名园佳圃，选拣奇花，和买花栽子。就用一车装送，来日起程。今日乃三月初八日，上巳节令，洛阳王孙士女，倾城玩赏。张千，咱每也同你看去来。(下)(正旦扮李千金领梅香上，云)妾身李千金是也。今日是三月上巳，良辰佳节，是好春景也呵！(梅香云)小姐，观此春天，真好景致也。(正旦云)梅香，你觑着围屏上佳人才子，士女王孙，是好华丽也。(梅香云)小姐，佳人才子为甚都上屏障，非同容易也呵！(正旦唱)【仙吕】【点绛唇】往日夫妻，夙缘仙契。多才艺，倩丹青写入屏围，真乃是画出个蓬莱意。(梅香云)小姐看这围屏，有个主意：梅香猜着了也，少一个女婿哩！(正旦唱)【混江龙】我若还招得个风流女婿，怎肯教费工夫学画远山眉。宁可教银缸高照，锦帐低垂；菡萏花深鸳并宿，梧桐枝隐凤双栖。这千金良夜，一刻春宵，谁管我衾单枕独数更长，则这半床锦褥枉呼做鸳鸯被。(梅香云)等老相公回来呵，寻一门亲事，可不好也。(正旦唱)流落的男游别郡，耽阁的女怨深闺。(梅香云)小姐，这几日越消瘦了。(正旦唱)【油葫芦】我为甚消瘦春风玉一围，又不曾染病疾，近新来宽褪了旧时衣。(梅香云)夫人道，小姐不快时，少做女工，胜服汤药。(正旦唱)害的来不疼不痛难医治，吃了些好茶好饭无滋味，似舟中载倩女魂，天边盼织女期。这些时困腾腾，每日家贪春睡，看时节针线强收拾。【天下乐】我可便提起东来忘了西，(梅香云)昨日几家来问亲，小姐不语怎么？(正旦唱)咱萱堂又虚着面皮，至如个穷人家女孩儿到十六七，或是谁家来问亲，那家来做媒，你教女孩羞答答说甚的？(梅香云)今日上巳，王孙士女，宝马香车，都去郊外玩赏去了；咱两个去后花园内看一看来。(正旦云)梅香，将着纸墨笔砚，咱去来。(做行科)(正旦唱)【那吒令】本待要送春向池塘草萋，我且来散心到荼蘼架底，我待教寄身在蓬莱洞里。蹙金莲红绣鞋，荡湘裙呜环珮，转过那曲槛之西。【鹊踏枝】怎肯道负花期，惜芳菲。粉悴胭憔，他绿暗红稀。九十日春光如过隙，怕春归又早春归。【寄生草】柳暗青烟密，花残红雨飞。这人、人和柳浑相类，花心吹得人心碎，柳眉不转蛾眉系。为甚西园陡恁景狼籍？正是东君不管人憔悴！【幺篇】榆散青钱乱，梅攒翠豆肥。轻轻风趁蝴蝶队，霏霏雨过蜻蜓戏，融融沙暖鸳鸯睡。落红踏践马蹄尘，残花酝酿蜂儿蜜。(裴舍骑马引张千上，云)方信道洛阳花锦之地，休道城中有多少名园。(做点花本科，云)你觑这一所花园。(做见旦惊科，云)一所花园。呀，一个好姐姐！(正旦见末科，云)呀，一个好秀才也！(唱)【金盏儿】兀那画桥西，猛听的玉骢嘶。便好道杏花一色红千里，和花掩映美容仪。他把乌靴挑宝镫，玉带束腰围，真乃是能骑高价马，会着及时衣。(正末云)你看他雾鬓云鬟，冰肌玉骨；花开媚脸，星转双眸。只疑洞府神仙，非是人间艳冶。(梅香云)小姐，你听来。(正旦唱)【后庭花】休道是转星眸上下窥，恨不的倚香腮左右偎。便锦被翻红浪，罗裙作地席。(梅香云)小姐休看他，倘有人看见。(正旦唱)既待要暗偷期，咱先有意，爱别人可舍了自己。(梅香云)小姐，你却顾盼他，他可不顾盼你哩。(张千上，云)舍人，休要惹事，咱城外去看来。(做催科)(裴舍云)四目相觑，各有眷心，从今已后，这相思须害也。(张千做催打马科，云)舍人去罢。(裴舍云)如此佳丽美人，料他识字，写个简帖儿嘲拨他。张千，将纸笔来，看他理会的么。(做写料，云)张千，将这简帖儿与那小姐去。(张千云)舍人使张千去，若有人撞见，这顿打可不善也。(裴舍云)我教你，有人若问呵，则说俺买花栽子，不妨事。若见那小姐，说俺舍人教送与你。(张千云)舍人，我去。(裴舍云)那小姐喜欢，你便招手唤我，我便来；若是抢白，你便摆手，我便走。(张千云)我知道。(做见旦科，云)小姐，你这后花园里有卖花栽子么？(梅香云)这里花栽子谁要买？(张千云)俺那舍人要买。(做招手)(裴舍望科，云)谢天地，事已谐矣！(梅香做叫科，云)小姐，那两个人拿过一张儿纸来，不知写甚么，小姐看咱！(正旦做念诗科，云)只疑身在武陵游，流水桃花隔岸羞。咫尺刘郎肠已断，为谁含笑倚墙头。梅香，将纸笔来。(做写科，云)梅香，我央你咱，你勿阻我。将这一首诗送与那舍人。(梅香云)小姐，教我送这诗与谁去也？诗中意怎生？见那秀才道甚的？则怕有人撞见怎了？(正旦云)好姐姐，你与我走一遭去。(梅香云)你往常打我骂我，今日为甚的央我？着我寄与谁？(正旦唱)【幺篇】你道是情词寄与谁，我道来新诗权做媒。我映丽日墙头望，他怎肯袖春风马上归。怕的是外人知，你便叫天叫地，哎！小梅香好不做美。(梅香云)这简帖我送与老夫人去。(正旦云)梅香，我央及你，要告老夫人呵，可怎了！(梅香云)你慌么？(正旦云)可知慌哩。(梅香云)你怕么？(正旦云)可知怕哩。(梅香云)我斗你耍哩。(正旦云)则被你唬杀我也。(梅香送裴舍科，云)俺小姐上复舍人，看这首诗咱。(裴舍看科，诗云)深闺拘束暂闲游，手拈青梅半掩羞。莫负后园今夜约，月移初上柳梢头。千金作。这小姐有倾城之态，出世之才，可为囊箧宝玩。(梅香云)俺小姐道来，今夜后园中赴期，休得失信。(裴舍云)张千，俺打那里过去？(张千云)跳墙过去。(梅香转向旦云)小姐，他待跳墙来也！(正旦唱)【赚煞】这一堵粉墙儿低，这一带花阴儿密。与你个在客的刘郎说知：虽无那流出胡麻香饭水，比天台山到径抄直。莫疑迟，等的那斗转星移，休教这印苍苔的凌波袜儿湿。将湖山困倚，把角门儿虚闭，这后花园权做武陵溪。(下)(裴舍云)惭愧！这一场喜事，非同小可。只等的天晚，便好赶约去也。(诗云)偶然间两相窥望，引逗的春心狂荡。今夜里早赴佳期，成就了墙头马上。(下)第二折(夫人同老旦嬷嬷上，云)老身是李相公夫人。相公左司家唤的去了，不见回来。今日老身东阁下探妗子回来，身子有些不快。天色晚也，梅香，绣房中道与小姐，休教他出来。嬷嬷收拾前后，我歇息去也(下)(裴舍上，云)我回到这馆驿安下，心中闷倦，那里有心去买花栽子。巴不得天晚了也，我如今与小姐赴期去来。(下)(正旦同梅香上，云)今日因去后园中看花，墙头见了那生，四目相视，各有此心，将一个简帖儿约今夜来赴期。我回到绣房中，梅香，不知夫人睡去也不曾？(梅香云)我去看来。(下)(正旦做睡，梅香推科，云)小姐，小姐！(正旦醒科，云)我正好做梦哩。(梅香云)你梦见甚么来？(正旦唱)【南吕】【一枝花】睡魔缠缴得慌，别恨禁持得煞。离魂随梦去，几时得好事奔人来，一见了多才，口儿里念，心儿里爱，合是姻缘簿上该。则为画眉的张敞风流，掷果的潘郎稔色。（梅香云）今夜好歹来也，则管里作念的眼前活现。(正旦唱)【梁州第七】早是抱闲怨，时乖运蹇；又添这害相思，月值年灾。(带云)休道是我，(唱)天若知道和天也害。(云)梅香，这早晚多早晚也？(梅香云)是申牌时候了。(正旦唱)几时得月离海峤，才则是日转申牌。(梅香云)小姐，日头下去了，一天星月出来了。(正旦唱)怕露惊宿鸟，风弄庭槐。看银河斜映瑶阶，都不动纤细尘埃。月也你本细如弓，一半儿蟾蜍，却休明如镜照三千世界，冷如冰浸十二瑶台。禁垆瑞霭，把剔团圝明月深深拜，你方便，我无碍。深拜你个嫦娥不妒色，你敢且半霎儿雾锁云埋。(梅香云)这场事也非容易哩！(正旦唱)【牧羊关】待月帘微簌，迎风户半开；你看这场风月规划。(梅香云)怎生规划？(正旦云)你与我接去。(梅香云)怕他不来！倒教我去接他。(正旦唱)就着这风送花香，云笼月色。(梅香云)小姐，为甚么着我接他去？(正旦唱)你道为甚着你个丫鬟迎少俊，我则怕似赵杲送曾哀。(梅香云)这里线也似一条直路，怕他迷了道儿？(正旦唱)你道方径直如线，我道侯门深似海。(梅香云)你两个头目，自说话来。(正旦唱)【骂玉郎】相逢正是花溪侧，也须穿短巷过长街。(梅香云)到那里便唤你来。(正旦唱)又不比秦楼夜宴金钗客，这的担着利害，把你那小性格且宁奈。【感皇恩】咱这大院深宅，幽砌闲阶，不比操琴堂，沽酒舍，看书斋。(梅香云)迟又不是，疾又不是，怎生可是？(正旦唱)教你轻分翠竹，款步苍台，休惊起庭鸦喧，邻犬吠，怕院公来。(梅香云)小姐，这来时可着多早晚也？(正旦唱)【采茶歌】把粉墙儿挨，角门儿开，等夫人烧罢夜香来。月色朦胧天色晚，鼓声才动角声哀。(梅香云)我说与你，夫人已睡了也，一准不来了。今夜嬷嬷又在前面守着库房门哩。天色晚了，我点上灯，就接姐夫去。(裴舍引张千上，云)张千，休大惊小怪的，你只在墙外等着。(做跳墙见科，云)梅香，我来了也。(梅香云)我说去。小姐，姐夫来了也。你两个说话，我门首看着。(裴舍云)小生是个寒儒，小姐不弃，小生杀身难报。(正旦云)舍人则休负心！(唱)【隔尾】我推粘翠靥遮宫额，怕绰起罗裙露绣鞋。我忙忙扯的鸳鸯被儿盖，翠冠儿懒摘，画屏儿紧挨。是他撒滞殢，把香罗带儿解。(嬷嬷上，云)这早晚小姐房里有人说话，在窗下听咱。呀，果然有人，我去觑破他。(梅香云)小姐，吹灭了灯，嬷嬷来也！(嬷嬷云)吹灭了灯？我听的多时了也？你待走那里去？(裴舍同旦做跪科，正旦云)是做下来也，怎见父母！奶奶可怜见，你放我两个私走了罢，至死也不敢忘你。(嬷嬷云)兀的是不出嫁的闺女，教人营勾了身躯，可又随着他去。这汉子是谁家的？(裴舍云)小生是客寄书生，乞容宽恕。(嬷嬷云)俺这里不是赢奸买俏去处。(正旦唱)【红芍药】他承宣驰驿奉官差，来这里和买花栽。又不是瀛州方丈接蓬莱，远上天台。比画眉郎多气概，骤青骢踏断章台。(嬷嬷云)都是这梅香小奴才勾引来的！(正旦唱)枉骂他偷寒送暖小奴才，要这般当面抢白。(嬷嬷云)不是这奴胎是谁？(正旦唱)【菩萨梁州】是这墙头掷果裙钗，马上摇鞭狂客。说与你个聪明的奶奶，送春情是这眼去眉来。(嬷嬷云)好！可羞也那不羞？眼去眉来，倒与真奸真盗一般，教官司问去。(正旦唱)则这女娘家直恁性儿乖，我待舍残生还却鸳鸯债，也谋成不谋败。是今日且停嗔过后改，怎做的奸盗拿获？(嬷嬷云)你看上这穷酸饿醋甚么好？(正旦唱)【牧羊关】龙虎也招了儒士，神仙也聘与秀才，何况咱是浊骨凡胎。一个刘向题倒西岳灵祠，一个张生煮滚东洋大海。却待要宴瑶池七夕会，便银汉水两分开！委实这乌鹊桥边女，舍不的斗牛星畔客。(嬷嬷云)家丑事不可外扬。兀那汉子，我将你拖到宫中，不道的饶了你哩。(裴舍云)嬷嬷，你要了我买花栽子的银子，教梅香唤将我来，咱就和你见官去来。(正旦唱)【三煞】不肯教一床锦被权遮盖，可不道九里山前大会垓，绣房里血泊浸尸骸。解下这搂带裙刀，为你逼的我紧也便自伤残害，颠倒把你娘来赖。(梅香云)你要他这秀才的银子，教我去唤将他来。便见夫人，也则实说。(嬷嬷云)夫人也不信。(正旦唱)你则是拾的孩儿落的摔，你待致命图财。【二煞】我怎肯掩残粉泪横眉黛，倚定门儿手托腮，山长水远几时来。且休说度岁经年，只一夜冰夜消瓦，凭时节知他是和尚在钵盂在。他凭着满腹文章七步才，管情取日转千阶。(嬷嬷云)亲的则是亲，若夫人变了心，可不枉送我这老性命。我如今和你商量，随你拣一件做：第一件，且教这秀才求官去，再来取你；不着，嫁了别人。第二件，就今夜放你两个走了，等这秀才得了官，那时依旧来认亲。(正旦云)嬷嬷，只是走的好。(唱)【黄钟尾】他折一枝丹桂群儒骇，怎肯十谒朱门九不开。(嬷嬷云)若以后泄漏出些风声，枉坏了一世前程，拆散了一双佳配。常言道：一岁使长百岁奴。我耽着利害放您，则要一路上小心在意者。(正旦云)母亲年高，怎生割舍！(嬷嬷云)夫人处有我在此，你自放心去罢。(正旦同裴谢科，正旦唱)不是我敢为非敢作歹，他也有风情有手策；你也会圆成会分解，我也肯过从肯耽待。便锁在空房，嫁在乡外。你道父母年高老迈，那里有女孩儿共爷娘相守到头白？女孩儿是你十五岁寄居的堂上客。(同裴舍、梅香下)(嬷嬷云)他每去也。若夫人问时，说个谎道，不知怎生走了；料夫人必然不敢声扬。等待他日后再来认亲，也未迟哩。(下)第三折(裴尚书上，云)自从少俊去洛阳买花栽子回来，今经七年。老夫常是公差，多在外，少在里。且喜少俊颇有大志，每日在后花园中看书，直等功名成就，方才娶妻。今日是清明节令，老夫待亲自上坟去，奈畏风寒，教夫人和少俊替祭祖去咱。(下)(裴舍引院公上，云)自离洛阳，同小姐到长安七年也。得了一双儿女，小厮儿叫做端端，女儿唤做重阳。端端六岁，重阳四岁，只在后花园中隐藏，不曾参见父母，皆是院公伏侍，连宅里人也不知道。今日清明节令，父亲畏风寒，我与母亲郊外坟茔中祭奠去。院公在意照顾，怕老相公撞见。(院公去)哥哥，一岁使长百岁奴。这宅中谁敢提起个李字！若有一些差失，如同那赵盾便有灾难，老汉就是灵辄扶轮，王伯当与李密叠尸，为人须为彻。休道老相公不来，便来呵，老汉凭四方口，调三寸舌，也说将回去。我这是蒯文通、李左车。哥哥，你放心，倚着我呵，万丈水不教泄漏了一点儿。(裴舍云)若无疏失，回家多多赏你。(下)(正旦引端端、重阳上，云)自从跟了舍人来此呵，早又七年光景，得了一双儿女。过日月好疾也呵！(唱)【双调】【新水令】数年一枕梦庄蝶，过了些不明白好天良夜。想父母关山途路远，鱼雁信音绝。为甚感叹咨嗟，甚日得离书舍？【驻马听】凭男子豪杰，平步上万里龙庭双凤阙；妻儿真烈，合该得五花官诰七香车。也强如带满头花，向午门左右把状元接；也强如挂拖地红，两头来往交媒谢。今日个改换别，成就了一天锦绣佳风月。(云)我掩上这门，看有甚人来此。(院公持扫帚上，云)哥哥祭奠去了，嫂嫂跟前回复去咱。(见科，云)嫂嫂，舍人祭奠去了。院公特地说与嫂嫂得知。(正旦云)院公可要在意者，则怕老相公撞将来。(院公云)老汉有句话敢说么？今日清明切，有甚节令酒果，把些与老汉吃饱了，只在门首坐着，看有甚的人来。(旦与酒肉吃科)(院公云)夜来两个小使长把墙头上花都折坏了，今日休教出来，只教书房中耍，则怕老相公撞见。(正旦唱)【乔牌儿】当拦的便去拦，我把你个院公谢。想昨日被棘针都把衣袂扯，将孩儿指尖儿都挝破也。(端端云)奶奶，我接爹爹去来。(正旦云)还未来哩！(唱)【幺篇】便将球棒儿撇，不把胆瓶藉。你哥哥，这其间未是他来时节，怎抵死的要去接？(院公云)我门口去吃了一瓶酒，一分节食，觉一阵昏沉。倚着湖山睡些儿咱！(端端打科)(院公云)唬杀人也。小爷爷！你耍到房里耍去。(又睡科，重阳打科)(院公云)小奶奶，女孩家这般劣！(又睡科，二人齐打科)(院公云)我告你去也，快书房里去！(裴尚书引张千上，云)夫人共少俊祭奠去了，老夫心中闷倦，后花园内走一遭去，看孩儿做下的功课咱。(见院公云)这老子睡着了。(做打科)(院公做醒、着扫帚打科，云)打你娘，那小厮！(做见慌科)(尚书云)这两个小的是谁家？(端端云)是裴家。(尚书云)是那个裴家？(重阳云)是裴尚书家。(院公云)谁道不是裴尚书家花园，小弟子还不去！(重阳云)告我爹爹、奶奶说去。(院公云)你两个采了花木，还道告你爹爹、奶奶去？跳起凭公公来也，打你娘！(两人走科)(院公云)你两个不投前面走，便往后头去？(二人见旦科，云)我两人接爹爹去，见一老爹，问是谁家的。(正旦云)孩儿也，我教你休出去，兀的怎了！(尚书做意科，云)这两个小的，不是寻常之家。这老子其中有诈，我且到堂上看来。(正旦唱)【豆叶儿】接不着你哥哥，正撞见你爷爷。魄散魂消，肠慌腹热，手脚獐狂去不迭。相公把柱杖掂详，院公把扫帚支吾，孩儿把衣袂掀者。(尚书云)咱房里去来。(到书房，正旦掩门科)(尚书云)更有谁家个妇人？(院公云)这妇人折了俺花，在这房内藏来。(正旦唱)【挂玉钩】小业种把栊门掩上些，道的跳天撅地十分劣。被老相公亲向园中撞见者，唬的我死临侵地难分说。(尚书云)拿的芙蓉亭上来。(正旦唱)氲氲的脸上羞，扑扑的心头怯；喘似雷轰，烈似风车。(院公云)这妇人折了两朵儿花，怕相公见，躲在这里。合当饶过，教家去。(正旦云)相公可怜见，妾身是少俊的妻室。(尚书云)谁是媒人？下了多少钱财？谁主婚来？(旦做低头科)(沿书云)这两个小的是谁家？(院公云)相公不合烦恼合欢喜。这的是不曾使一分财礼，得这等花枝般媳妇儿，一双好儿女，合做一个大筵席。老汉买羊去，大嫂，请回书房里去者。(尚书怒科，云)这妇人决是介优酒肆之家！(正旦云)妾是官宦人家，不是下贱之人。(尚书云)噤声！妇人家共人淫奔，私情来往，这罪过逢赦不赦。送与官司问去，打下你下半截来。(正旦唱)【沽美酒】本是好人家女艳冶，便待要兴词讼发文牒，送到官司遭痛决。人心非铁，逢赦不该赦。【太平令】随汉走怎说三贞九烈，勘奸情八棒十挟。谁识他歌台舞榭，甚的是茶房酒舍。相公便把贱妾，拷折下截，并不是风尘烟月。(尚书云)则打这老汉，他知情。(张千云)这个老子，从来会勾大引小。(院公云)相公，七年前舍人哥哥买花栽子时，都是这厮搬大引小，着舍人刁将来的。(张千云)老子攀下我来也。(尚书云)是了，敢这厮也知情！(正旦唱)【川拨棹】赛灵辄，蒯文通，李左车；都不似季布喉舌，王伯当尸叠。更做道向人处无过背说，是和非须辩别。(尚书云)唤的夫人和少俊来者。(夫人裴舍上，见科)(尚书云)你与孩儿通同作弊，乱我家法。(夫人云)老相公，我可怎生知道？(尚书云)这的是你后园中七年做下的功课！我送到官司，依律施行者。(裴舍云)少俊是卿相之子，怎好为一妇人，受官司凌辱，情愿写与休书便了。告父亲宽恕。(正旦唱)【七弟兄】是那些劣忄敞，痛伤嗟也，时乖运蹇遭磨灭。冰清玉洁肯随邪，怎生的拆开我连理同心结！(尚书云)我便似八烈周公，俺夫人似三移孟母。都因为你个淫妇，枉坏了我少俊前程，辱没了我裴家上祖。兀那妇人，你听者：你既为官宦人家，如何与人私奔？昔日无盐采桑于村野，齐王车过见了，欲纳为后同车。而无盐曰：\"不可，禀知父母，方可成婚；不见父母，即是私奔。\"呸！你比无盐败坏风俗，做的个男游九郡，女嫁三夫。(正旦云)我则是裴少俊一个。(尚书怒云)可不道\"女慕贞洁，男效才良；聘则为妻，奔则为妾\"。你还不归家去！(正旦云)这姻缘也是天赐的。(尚书云)夫人，将你头上玉簪来。你若天赐的姻缘，问天买卦，将玉簪向上磨做了针儿一般细。不折了，便是天赐姻缘；若折了，便归家去也。(正旦唱)【梅花酒】他毒肠狠切，丈夫又软揣些些，相公又恶噷噷乖劣，夫人又叫丫丫似蝎蜇。你不去望夫石上变化身，筑坟台上立个碑碣。待教我谩忄敞忄敞，愁万缕，闷千叠；心似醉，意如果；眼似瞎，手如瘸；轻拈掇，慢拿捻。【收江南】呀！王吉叮珰掂做了两三截，有鸾胶难续玉簪折，则他这夫妻儿女两离别。总是我业彻，也强如参辰日月不交接。(尚书云)可知道玉簪折了也，你还不肯归家去？再取一个银壶瓶来，将着游丝系住，到金井内汲水。不断了，便是夫妻；瓶坠簪折，便归家去。(正旦云)可怎了！(唱)【雁儿落】似陷人坑千丈穴，胜滚浪千堆雪。恰才石头上损玉簪，又教我水底捞明月。【得胜令】冰弦断，便情绝；银瓶坠，永离别。把几口儿分两处；(尚书云)随你再嫁别人去。(正旦唱)谁更待双轮辗四辙。恋酒色淫邪，那犯七出的应拚舍；享富贵豪奢，这守三从的谁似妾！(尚书云)既然簪折瓶坠，是天着你夫妻分离。着这贼丑生与你一纸休书，便着你归家去。少俊，你只今日便与我收拾琴剑书箱，上朝求官应举去。将这一儿一女收留在我家。张千，便与我赶离了门者！(下)(裴舍与旦休书科)(正旦云)少俊，端端，重阳，则被你痛杀我也！(唱)【沉醉东风】梦惊破情缘万结，路迢遥烟水千叠。常言道有亲娘有后爷，无亲娘无疼热。他要送我到官司，逞尽豪杰。多谢你把一双幼女痴儿好觑者，我待信拖拖去也。(云)端端，重阳，儿也！你晓事些儿，我也不能够见你了也！(唱)【甜水令】端端共重阳，他须是你裴家枝叶。孩儿也啼哭的似痴呆，这须是我子母情肠，厮牵厮惹，兀的不痛杀人也！【折桂令】果然人生最苦是离别，方信道花发风筛，月满云遮。谁更敢倒凤颠鸾，撩蜂剔蝎，打草惊蛇？坏了咱墙头上传情简帖，拆开咱柳阴中莺燕蜂蝶。儿也咨嗟，女又拦截，既瓶坠簪折，咱义断恩绝！(张千云)娘子，你去了罢！老相公便着我回话哩。(正旦云)少俊，你也须送我归家去来。(唱)【鸳鸯煞】休把似残花败柳冤仇结，我与你生男长女填还彻。指望则生同衾，死则共穴。唱道题柱胸襟，当垆的志节，也是前世前缘，今生今业。少俊呵，与你干驾了会香车，把这个没气性的文君送了也！(下)(裴舍云)父亲，你好下的也。一时间将俺夫妻子父分离，怎生是好？张千，与我收拾琴剑书箱，我就上朝取应去。一面瞒着父亲，悄悄送小姐回到家中，料也不妨。(诗云)正是：石上磨玉簪，欲成中央折。井底引银瓶，欲上丝绳绝。两者可奈何，似我今朝别。果若有天缘，终当做瓜葛。(下)第四折(正旦引梅香上，云)自从裴少俊将我休弃了，回到洛阳，父母双亡，遗下几个使数和那宅舍庄田，依还的享用富贵不尽。则是撇下一双儿女，又未知少俊应举去，得官也不曾，好伤感人也！(唱)【中吕】【粉蝶儿】帘卷虾须，冷清清绿窗朱户，闷杀我独自离居。落可便想金枷，思玉锁，风流的牢狱。(内做鸟鸣科)(唱)谁叫你飞出巴蜀，叫离人\"不如归去\"。【醉春风】家万里梦蝴蝶，月三更闻杜宇。则兀那墙头马上引起欢娱，怎想有这场苦、苦。都则道百媚千娇，送的人四分五落，两头三绪。(裴舍上，诗云)亲捧丹书下九重，路人争识五花骢。想来全是文章力，未必家门积善功。小官裴少俊，自从上朝取应，一举状元及第，就除洛阳县尹之职。来到这洛阳城，我且换了衣服，跟寻我那李千金小姐去。问人来，则这里便是李总管家，府门首兀的不是梅香。小姐在家么？(梅香见科，云)我则做不知。我这里有甚么小姐！这个汉子不达时务，你这里立地，我家去见。(见旦科，云)你欢喜也！姐夫在门首。(正旦云)这妮子又胡说！果然是他，你看他穿着甚么衣服哩？(梅香云)他穿着秀才的衣服。小姐，真个我不说谎。(正旦云)可怎生穿着秀才衣服！(唱)【满庭芳】长安应举，羞归故里，懒睹乡闾。他那里谈天口喷珠玉，一刬的者也之乎；他那三昧手能修手模，读五车书会写休书。教斋长休题柱，想他人有怨语，兀的不笑杀汉相如。(裴舍云)梅香进去了就不出来，我自过去。(做见旦科，云)小姐，间别无恙？今日还来寻你，依旧和你相好，重做夫妻。(正旦云)裴少俊，你是说甚么话！(唱)【普天乐】你待结绸缪，我怕遭刑狱。我人心似铁，他官法如炉。你娘并无那子母情，你爷怎肯相怜顾？问的个下惠先生无言语。他道我更不贤达，败坏风俗；怎做家无二长，男游九郡，女嫁三夫。(裴舍云)小姐，我如今得了官也，我父亲致仕闲居。我特来认你，我就在此处为县尹。(正旦唱)【迎仙客】你封为三品官，列着八椒图，你父亲告致仕，却离了京兆府。吏部里注定迁移，户部里革罢了俸禄。枉教他遥授着尚书，则好教管着那普天下姻缘簿。(裴舍云)我则今日就搬将行李来。(正旦云)我这里住不的！(唱)【石榴花】常言道好客不如无，抢出去又何如。我心中意气怎消除！你是窨付、负与、何辜。既为官怎脸上无羞辱？(裴舍云)我与你是儿女夫妻，怎么不认我？(正旦唱)你道我不识亲疏。虽然是眼中没的珍珠处，也须知略辩个贤愚。(裴舍云)这是我父亲之命，不干我事。(正旦唱)【斗鹌鹑】一个是八烈周公，一个是三移孟母。我本是好人家孩儿，不是娼人家妇女，也是行下春风望夏雨。待要做眷属，枉坏了少俊前程，辱没了你裴家上祖！(裴舍云)小姐，你是个读书聪明的人，岂不闻\"子甚宜其妻，父母不说，出。子不宜其妻，父母曰'是善事我。'则行夫妇之礼焉，终身不衰。\"(正旦云)裴少俊，你是不知，听我说与你咱。(唱)【上小楼】恁母亲从来狠毒，恁父亲偏生嫉妒。治国忠直，操守廉能，可怎生做事糊突！幸得个鸾凤交，琴瑟揩，夫妻和睦，不似你裴尚书替儿嫌妇。(尚书引夫人、端端、重阳上，云)老夫裴尚书。我问人来，这便是我李总管家府里。听的少俊孩儿得了官，授本处县尹，媳妇儿不肯认他。我引着两个孩儿同老夫人，可早来到也。左右，报复去，道裴尚书在于门首。(祗候报科)(裴舍云)呀！父亲在门首，我接去。父亲，你孩儿得了官也，授本处县尹；媳妇不肯相认，道我当初休了他来。(尚书云)孩儿在那里？(见旦科，云)儿也，谁知道你是李世杰的女儿，我当初也曾议亲来，谁知道你暗合姻缘。你可怎生不说你是李世杰的女儿，我则道你是优人娼女。我如今和夫人、两个孩儿，牵羊担酒，一径的来替你陪话，可是我不是了。左右，将酒来，你满饮此一杯。(正旦唱)【幺篇】他把酒盏儿擎，我便把\"认\"字儿许？(夫人云)你看我的面皮，我替你抬举的两个孩儿偌大也，你认了俺者。(端端、重阳云)奶奶，你认了俺者。(正旦唱)赤紧的陶母熬煎，曾参错见，太公跋扈。一个儿，一个女，都一时啼哭，(带云)哎！儿，则被你想杀我也！(唱)须是俺断不了子母肠肚。(尚书云)哎！你认了我罢。(正旦云)你休了我，我断然不认！(尚书云)你既不认，引着孩儿回去。(端端、重阳悲云)奶奶，你好狠也，则被你痛杀我也！你若不认，要我两个性命怎的？我两个死了罢。(正旦云)我待不认来呵，不干你两个事，罢，罢，罢！我认了罢。公公，婆婆，你受媳妇几拜。(尚书云)既是孩儿认了，将酒来！我与你庆喜，你满饮一杯者。(正旦拜受科，唱)【十二月】这是你自来的媳妇，今日参拜公姑。索甚擎壶执盏，又怕是定计铺谋。猛见了玉簪银瓶，不由我不想起当初。【尧民歌】呀！只怕簪折瓶坠写休书，(尚书云)孩儿，旧话休题。(正旦唱)他那里做小伏低劝芳醑，将一杯满饮醉模糊。(裴舍云)小姐，须索欢喜咱。(正旦唱)有甚心情笑欢娱，踌也波蹰。贼儿胆底虚，又怕似赶我归家去。(尚书云)孩儿也，您当初等我来问亲，可不好；你可瞒着我私奔来宅内，你又不说是李世杰的女儿。(正旦云)父亲，自古及今，则您孩儿私奔哩？(唱)【耍孩儿】告爹爹奶奶听分诉，不是我家丑事，将今喻古。只一个卓王孙气量卷江湖，卓文君美貌无如。他一时窃听求凰曲，异日同乘驷马车，也是他前生福。怎将我墙头马上，偏输却沽酒当垆。【煞尾】今日个五花诰准应言，七香车谈笑取。愿普天下姻眷皆完聚，荷着万万岁当今圣明主。(尚书云)今日夫妻团圆，杀羊造酒，做庆喜的筵席。(诗云)从来女大不中留，马上墙头亦好逑。只要姻缘天配合，何必区区结彩楼。题目李千金月下花前正名裴少俊墙头马上","dynasty":"元代","title":"杂剧·裴少俊墙头马上"}
{"author":"白朴","content":"咏雪空外六花番，被大风洒落千山。穷冬节物偏宜晚，冻凝沼沚，寒侵帐幕，冷湿阑干。【归塞北】貂裘客，嘉庆卷帘看。好景画图收不尽，好题诗句咏尤难，疑在玉壶间。【好观音】富贵人家应须惯，红炉暖不畏严寒。开宴邀宾列翠鬟，拚酡颜，畅饮休辞惮。【幺篇】劝酒佳人擎金盏，当歌者款撒香檀。歌罢喧喧笑语繁，夜将阑，画烛银光灿。【结音】似觉筵间香风散，香风散非麝非兰。醉眼朦腾问小蛮，多管是南轩蜡梅绽。","dynasty":"元代","title":"【大石调】青杏子_咏雪空外六"}
{"author":"白朴","content":"春丽日迟，和风习，共王孙公子游戏。醉酒淹衫袖湿，簪花压帽檐低。夏酷暑天，葵榴发。喷鼻香十里荷花，兰舟斜缆垂杨下。只宜铺枕簟、向凉亭披襟散发。秋玉露冷，蛩吟砌。听落叶西风渭水，寒雁儿长空嘹唳。陶元亮醉在东篱。冬密布云，初交腊。偏宜去扫雪烹茶，羊羔酒添价。胆瓶内温水浸梅花。又独自寝，难成梦，睡觉来怀儿里抱空。六幅罗裙宽褪，玉腕上钏儿松。独自走，踏成道，空走了千遭万遭。肯不肯疾些儿通报，休直到教担阁得天明了。红日晚，遥天暮，老树寒鸦几簇。咱为甚妆妆频觑，怕有那新雁儿寄来书。红日晚，残霞在，秋水共长天一色。寒雁儿呀呀的天外，怎生不捎带个字儿来？","dynasty":"元代","title":"【双调】得胜乐"}
{"author":"白朴","content":"歌姬赵氏，常为友人贾子正所亲，携之江上，有数月留。后予过邓，往来侑觞。感而赋此，俾即席歌之。云鬟风鬓浅梳妆，取次樽前唱。比著当时□江上，减容光，故人别后应无恙。伤心留得，软金罗袖，犹带贾充香。","dynasty":"元代","title":"【越调】小桃红_歌姬赵氏，"}
{"author":"白朴","content":"金凤钗分，玉京人去，秋潇洒。晚来闲暇，针线收拾罢。【幺篇】独倚危楼，十二珠帘挂，风箫飒。雨晴云乍，极目山如画。【混江龙】断人肠处，天边残照水边霞。枯荷宿鹭，远树栖鸦。败叶纷纷拥砌石，修竹珊珊扫窗纱。黄昏近，愁生砧杵，怨入琵琶。【穿窗月】忆疏狂阻隔天涯，怎知人埋冤他。吟鞭袅青骢马，莫吃秦楼酒，谢家茶，不思量执手临歧话。【寄生草】凭阑久，归绣帏，下危楼强把金莲撒。深沉院宇朱扉亚，立苍苔冷透凌波袜。数归期空画短琼簪，揾啼痕频温香罗帕。【元和令】自从绝雁书，几度结龟卦。翠眉长是锁离愁，玉容憔悴煞。自元宵等待过重阳，甚犹然不到家。【上马娇煞】欢会少，烦恼多，心绪乱如麻。偶然行至东篱下，自嗟自呀，冷清清和月对黄花。","dynasty":"元代","title":"【仙吕】点绛唇"}
{"author":"白朴","content":"疑是杨妃在，怎脱马嵬灾？曾与明皇捧砚来，美脸风流杀。叵奈挥毫李白，觑着娇态，洒松烟点破桃腮。","dynasty":"元代","tags":"写人，叙事","title":"醉中天·佳人脸上黑痣"}
{"author":"白朴","content":"自从绝雁书，几度结龟卦。翠眉长是锁离愁，玉容憔悴煞。自元宵等待过重阳，甚犹然不到家。","dynasty":"元代","title":"元和令其六"}
{"author":"白朴","content":"欢会少，烦恼多，心绪乱如麻。偶然行至东篱下，自嗟自呀，冷清清和月对黄花。","dynasty":"元代","title":"上马娇煞其七"}
{"author":"白朴","content":"朱颜渐老，白发添多少？桃李春风浑过了，留得桑榆残照。江南地迥无尘，老夫一片闲云。恋杀青山不去，青山未必留人。","dynasty":"元代","tags":"感慨，时间，人生","title":"清平乐·朱颜渐老"}
{"author":"白朴","content":"双眸翦秋水，十指露春葱。仙姿不受尘污，缥缈玉芙蓉。舞遍柘枝遗谱，歌尽桃李花团扇，无语到东风。此意复谁解，我辈正情钟。喜相从，诗卷里，酒杯中。缠头安用百万，自有海犀通。日日东山高兴，夜夜西楼好梦，斜月小帘栊。何物写幽思，醉墨锦笺红。","dynasty":"元代","title":"水调歌头·夜醉西楼为楚英作"}
{"author":"白朴","content":"燕忙莺乱斗寻芳。谁得一枝香。自是玉心皎洁，不随花柳飘扬。明朝去也，燕南赵北，水远山长。都把而今欢爱，留教后日思量。","dynasty":"元代","title":"朝中措题阙"}
{"author":"白朴","content":"又是红轮西坠，残霞照万顷银波。江上晚景寒烟，雾蒙蒙、风细细，阻隔离人萧索。【幺篇】宋玉悲秋愁闷，江淹梦笔寂寞。人间岂无成与破，想别离情绪，世界里只有俺一个。【伊州遍】为忆小卿，牵肠割肚。凄惶悄然无底末，受尽平生苦。天涯海角，身心无个归着。恨冯魁，趋恩夺爱，狗行狼心，全然不怕天折挫。到如今刬地吃耽阁，禁不过，更那堪晚来暮云深锁。【幺篇】故人杳杳，长江风送，听胡笳沥沥声韵聒。一轮皓月朗，几处鸣榔，时复唱和渔歌。转无那，沙汀蓼岸，一点渔灯相照，寂寞古渡停画舸。双生无语泪珠落，呼仆隶指泼水手，在意扶柁。【尾声】兰舟定把芦花过，橹声省可里高声和。恐惊散宿鸳鸯，两分飞也似我。","dynasty":"元代","title":"【小石调】恼煞人"}
{"author":"白朴","content":"楔子(冲末扮马生上，云)小生姓马名彬，字文辅，祖贯临阳人氏。先父拜三原县令，不幸身亡。小生年长二十五岁，雪案萤窗，苦攻经史，博古通今，名誉文章，自不可掩。俺父亲在日之时，曾与松江府府尹董蓥为友。尝记得董府尹酒席之间，问俺父亲：\"咱既为通家，凡事皆当商量。\"先父说：\"别无甚事，止有小儿马彬年少，颇肯向学，未遂功名。\"府尹见说聪明，便道：\"某有一女，小字秀英，愿与你令嗣为妻。\"后来先父下世，路途遥远，音信不通。如今小生一者游学，二者就问这亲，走一遭去。家童，收拾琴剑书箱，今日就行。(唱)【仙吕】【赏花时】文质彬彬一丈夫，千里寻师为学谋。今日个践路途，单身独步，云外雁声孤。【幺篇】我如今赤手空拳百事无，父丧家贫不似初，囊箧尽消疏。鹏程有路，何日赴皇都？(云)行了个月期程，到得松江府。家童，你寻个客店安下。(童云)理会的。兀那就是一所店房。店主在家么？(净上，云)谁叫，谁叫？(童云)老者，俺家长来此投宿。(做见科，云)小生动问老公公，此处董府尹在否？(净云)府尹下世去了。(生云)他宅子在何处？(净云)隔壁就是。足下与府尹甚亲？(生云)先父与府尹相交契厚。自先父下世，一向间阔，不曾问候。(净云)足下如今那里去？(生云)小生儒业进身，游学至此，将赴诏选。敢问公公，有房舍借一间小生借居，待来春赴试。(净云)足下既要安住，老夫有一小顽，名曰山寿，就托足下教训攻书。老夫东墙下有一花木堂，先生就在其中设馆，如何？(生云)如此多谢！(净云)院公，疾忙收拾洁净者。(院公云)已停当了。(净云)先生，请往花木堂安歇。(同下)第一折(老夫人引梅香上，云)老身姓刘名节贞，乃刘太守之女，董府尹之妻。不幸府尹告殂，止生得一个女孩儿，唤做秀英。年长一十九岁，生的性质沈重，言口语真；诗词书算，描鸾刺绣，无所不通。更有个小妮子，是小姐使唤的梅香，亦能吟诗写染。昨日梅香说，小姐身体不快，老身想来，多是伤春。梅香，如今是三月之间，后园中百花开放，你和小姐去海棠亭畔散心，走一遭去。(正旦上，云)妾身董秀英是也。父亲拜松江府尹，不幸早亡，止有老母在堂，治家严肃。今乃三春天气，好生困人，终日在绣房中描鸾刺绣，针指女工，十分闷倦。恰才母亲教同梅香去后花园散闷，梅香，俺上房门，咱两个去来。(做行科，旦云)梅香，你看是好春景也呵！(唱)【吕仙】【点绛唇】万物乘春，落花成阵，莺声嫩。垂柳黄匀，越引起心间闷。【混江龙】三春时分，南园草木一时新。清和天气，淑景良辰。紫陌游人嫌日短，青闺素女怕黄昏。寻芳俊士，拾翠佳人。千红万紫，花柳分春。对韶光半晌不开言，一天愁都结做心间恨。憔悴了玉肌金粉，瘦损了窈窕精神。(生上，云)我正坐间，只见落花飞于帘下，此花待败也。正是：坐见落花长叹息，又疑春老树南枝。这花必定是董府尹后园里飞过来的，我起去望咱。(做望科)(梅云)姐姐，你看那桃杏花是好爱人也。(旦唱)【油葫芦】杏朵桃枝似绛唇，柳絮纷，春光偏闪断肠人。微风细雨催花信，闲愁万种心间印。罗帏绣被，孤寒欲断魂。掩重门尽日无人问，情不遂越伤神。(梅云)姐姐，兀那东墙上看的是一个秀才！(旦看科，唱)【天下乐】我只见杨柳横墙易得春，欢欣，可意人，一见了心下如何忍。送秋波眼角情，近东墙住左邻，觑了可憎才有就因。(梅云)姐姐，咱回房中去来。不争你在此留恋，夫人知道怎了也？(旦云)咱去来。(下)(生云)这相思索害也！恰才那女子正是董秀英。今日见了他一面，不由人行思坐想，有甚心情看书！似此如之奈何？(下)(旦上，云)好闷倦人也。自从昨日后园中见了那个秀才，生的眉清目秀，状貌堂堂。我一见之后，着我存于心目之间。非为狂心所使，乃人之大伦。早是身体不快，又遇着这等人物，教我神不附体，何时是可也？(梅云)姐姐，因何见了那生，如此模样了也？(旦唱)【那吒令】一见了那人，不由我断魂；思量起这人，有韩文柳文；他是个俏人，读齐论鲁论。想的咱不下怀，几时得成秦晋，甚何年一处温存？【鹊踏枝】好教我闷昏昏，泪纷纷，都只为美貌潘安，仁者能仁。一会家心中自忖，谁与俺通个殷勤。(梅云)姐姐，早是这两日茶饭不进，厌厌瘦削。若再狂荡了心，敢是不中也。(旦云)我身上病患，汝怎得知！(梅云)是何病患？(旦云)我是未嫁之女，对你一言难尽。(梅云)姐姐有话，但说不妨。(旦唱)【寄生草】怕的是黄昏后，入罗帏愁越狠。孤眠独枕教人闷，愁潘病沈教人恨，行迟力顿教人困。似这等含情掩卧象牙床，几时得阳台上遇着多才俊。(梅云)姐姐，我猜着你，敢待和昨日那秀才说话。他在那壁，你在这壁，如何得会？(旦云)想当初卓文君怎生私奔相如来？(梅云)他两个缘何便得成就来？(旦唱)【幺篇】汉相如在寒窗下，卓氏女配做婚。都只为我情你意相投顺，姻缘自把佳期问，郎才女貌皆相趁。你道是阻东墙难会碧纱厨，似俺这干荷叶那讨灵犀润。(旦云)梅香，我若不说，你也不知。自从后花园中见了那个秀才，教我愁闷更增十倍，不觉耽此病症，如之奈何？(梅云)姐姐，不争你看上那个书生，老夫人倘然窥视出来，你为妇女，怎生是了？姐姐，夜深了，不睡做甚么？(旦云)我怎生睡的着？我这身上越觉不快，兀的不害杀我也！(唱)【后庭花】似这等害相思怎地忍？不由人上心来雨泪频。避不的老母将将怪，好教我留连心上人。枉劳魂，不觉的罗衣宽褪。被生寒怎地温？看看的憔悴了身，厌厌的害杀人。唤梅香掩上门，把沉檀炉内焚，志诚心祷告神。【柳叶儿】呀，愁锁定眉尖春恨，怎不教心怀忧闷？见如今人远天涯近，难勾引，怎相交？越加上鬼病三分。(梅云)姐姐，你实意心里待怎么？(旦唱)【青哥儿】对人前一言难尽，老夫人治家严训，怨俺那火性如雷老母亲。谨慎闺门，昼夜追巡，坐守行跟，恐失人伦。但若离了半时辰，来相问。(梅云)姐姐，似你今春多病，可以自己调理，莫费神思。不争你这等念想，倘若其身有失，如何是了？休休，莫要护病成疾，自损其身。姐姐自当思之。(旦云)梅香，你可知我心间的事？(梅云)妾虽不知，见姐姐身体不快，以此谏劝，自可调理。(旦云)似这等病，如何治度？我一会家不想起来便罢，一会家想将起，好是凄凉人也！(唱)【赚煞】合晚至黄昏，独宿心间闷。苦厌厌忧愁自忖。便有铁石心肠也断魂。串香焚被冷谁温，引入多情梦里人。窗儿外月华正新，玉人儿在方寸，我将这海棠花分付与东君。(云)睡起金炉香烬寒，宝钗斜插碧云鬟。愁低杨柳梢头月，花落莺啼春又残。(下)第二折(生上云)小生马文辅。自从那日见了那小姐之后，朝则忘食，夜则废寝，其心荡然，如有所失，倘生不测，将平日所学，一旦废矣。今夜这等风清月郎，且操一曲琴，洗我心间之闷咱。(下)(旦引梅香上科)(梅云)姐姐，这早晚不烧香做甚？(旦云)你放下香车者。(梅云)已放下了。(旦行科，唱)【正宫】【端正好】下香阶，踏芳径，步苍苔月影当庭。过回廊一弄凄凉景，好教我添悲兴。【滚绣球】垂杨宿鸟惊，绣鞋不待行。降明香问天求聘，志诚心祷告神灵。相思病渐成，看看瘦损形，受寂寞事关前定，盼佳期井底银瓶。似这等栖迟误了奴家命，强打精神拜斗星，何日安宁？(梅云)姐姐，你听那里冰弦之声。(旦唱)【倘秀才】则道是半空中神仙胜境，却元来东墙下把丝桐慢整，你听他款抚冰弦音韵清。夜阑人静，情悲戚，话丁宁，怎不教人动情？(旦听科)(生歌云)明月娟娟兮夜永生凉，花影摇风兮宿鸟惊慌。有美佳人兮牵我情肠，徘徊不见兮只隔东墙。佳期无奈兮使我遑遑，相思致疴兮汤药无方。托琴消闷兮音韵悠扬，离家千里兮身在他乡，孤眠客邸兮更漏声长。(梅云)姐姐，那生弹的好凄凉人也呵！(旦唱)【滚绣球】我向这东墙仔细听。凤求鸾曲未成，怎不教想的人成病，今日个聪明的遇着聪明。这琴陶潜膝上横，蔡邕爨下生。断肠人这答儿孤另，一句句诉你飘零。几时得同衾共枕销金帐，满斗焚香说誓盟，愿足平生。(生云)东墙那边似有人言，莫不有人么？我试挽着垂杨，隔墙而望咱。(生望科)(旦云)梅香，恰才那生弹的是好伤感人也。我听了琴中之语，教我越添其愁。且将我心中之闷，共联一绝。(梅云)姐姐你做。(旦云)客馆闲门静，闺房寂寞春。月来花弄影，疑是有情人。(生听，云)吟咏妙哉！我依韵如一首咱。书舍须臾恨，南园老尽春。东墙明月满，偏照意中人。(旦听，云)墙角边吟诗者，必是那弹琴的秀才，是好高才也。(唱)【倘秀才】他在那东墙下诗和了一声，我这里近亭轩把绣鞋立定，好教我兜上心来意不宁。愁攒眉角上，忽的动伤情，知他是怎生？(梅云)姐姐，咱回去罢，夜深了。(同下)(生云)呀，小姐回去了，这相思索害也！我且回书房去。(下)(旦上，云)自从昨日听了那生弹琴，不想我病症转加，身子好生不快，可怎了也？(梅云)姐姐，为一女子，当守闺门之正，不要这等狂荡。(旦唱)【呆骨朵】我这里闷厌厌锁不住疏狂性，怎禁的独自伤情？孤帏里翠减香消，花稍上蜂喧蝶并。少年人辜负了三春景，身体也无康盛。自思量怎奈何，渐染出风流病。(生上，云)我昨日晚间，月下弹琴，不想小姐来听，隔墙吟诗，我也和了一首。我想来，终不见个分晓。我今日使山寿去，只推问他讨花，看他有甚么话说。山寿，你来。(山寿上，云)师父，叫我怎么？(生云)隔壁董宅好花，你去讨一朵来，休教老夫人知道。(山寿云)我只问小姐讨去。(生云)然也。(下)(山寿上，见旦科)(旦云)山寿，来有何故？(山寿云)俺师父使我来问姐姐讨花哩。(旦云)他多少年纪了？(山寿云)俺师父二十五岁了。(旦云)他要甚么花？(山寿云)随姐姐与我甚么花。(旦云)我与你一朵海棠花，你将去。(旦与花科)(山寿辞科，下)(旦唱)【脱布衫】思量起俊俏书生，今日个显姓通名。海棠花权为信行，姻缘事该前定。【小梁州】谁想是旧日刘郎到武陵，听说罢怎不伤情。孤鸾寡凤几时成？人孤另，长叹两三声。【幺篇】黄昏一盏孤灯映，困腾腾闷倚帏屏。鼓二更，人初静，更添愁兴，照不到天明。(旦云)我常记得，俺父亲在日，曾与俺母亲说，在朝之日，曾与三原县令马昂为交，次后，半我许与他儿子马文辅为妻。我那时年幼，也不曾成得；后来音信不通，因此上不曾成合这亲事。我那日在后花园中，只见山寿家东墙上，有一秀才，往这壁望着。我一见那生，发黑眉青，唇红齿白，教我放心不下。我前日在海棠亭下烧夜香，又遇着他弹琴，专诉失其佳配。昨日使山寿来问我讨花，我因问他，你师父是谁；山寿说，姓马名彬字文辅。我就想起俺父亲的言语，莫不就是这生？我两日前写下了一个简帖儿，今日着梅香送与他去。梅香，你送这简帖儿与那秀才去。(梅云)将来，我送去。(旦与简科)(梅云)我送简帖儿去来。(同下)(生上，云)自从见了秀英小姐，着我神魂飘荡，茶饭懒尝。昨日着山寿讨花去，小姐与了一朵海棠花，不知主何意？似这等音信不通，如何是了？(梅云)先生万福。(生云)小娘子，来有何事？(梅云)你不知，听我说咱。(唱)【上小楼】只因你青春后生，俺小姐心肠不硬。想前夜月下鸣琴，韵和新诗，福至心灵。音韵轻，声律清，精通理性，多管是暗中传两情相应。(云)俺姐姐与了这个简帖儿，教送与先生，不知是甚么言语？(生云)将来我看。(生看科，云)小娘子，这一首诗是谁写的？(梅云)俺姐姐亲笔写的，你试念与我听。(生云)\"潇洒月明中，潜身墙角东。鸣琴离恨积，入夜绣帏空。梦绕三千界，云迷十二峰。仙郎休负我，我意若春浓。\"好高才也！既小姐有顾恋小生之心，我如今备办礼物，使媒人说去，如何？(梅唱)【幺篇】你待教媒人偶成，老夫人天生劣性。不争你走透消息，泄漏风声，误了前程。俺姐姐念旧盟，想旧情，何须媒证，不用你半星儿绛罗为定。(生云)既蒙小姐垂念，小生也写一简，烦小娘子捎去。(梅云)你写来。(生写科，云)小娘子，你道我多多上复小姐来。(梅下)(生云)小姐若见了这简帖儿，好事必成也。(下)(旦上，云)梅香去了多时，怎生不见回来了？(梅上，见旦科)(旦云)如何？(梅云)他有回简在此。(旦云)将来我看。(梅香递简，旦接看科，念云)\"客馆枕凄凉，孤眠春夜长。瑶琴拨一弄，春色在东墙。勿问诗中意，相思病染床。情人在咫尺，何日赴高唐？\"是好才学也！(唱)【满庭芳】恰便似龙蛇弄影，才过子建，笔扫千兵。温柔软款多才性，忒煞聪明。据相貌容颜齐整，论文学海宇传名，堪人敬。都只为更长漏永，伤感泪盈盈。(云)似这等何见得成也。(唱)【耍孩儿】似这等空房静悄人孤另，却又早香消金鼎。何时害彻相思病，卜金钱祷告神灵。生前禽演分明判，八卦详推莫顺情。四柱安排定，都来增下，祸福分明。【四煞】画檐铁马喧，纱窗梦不成，佳人才子何时娉？他是个异乡背井飘零客，我便是孤枕独眠董秀英。都薄幸，一个在东墙下烦恼，一个在锦帐里伤情。【三煞】叹鸳鸯绣被空，满怀愁为那生，只因他新诗和的声相应。更把那瑶琴拨出艰难调，彩凤求凰指下鸣。都是相思令，听了他凄凉惨切，好教我寸步难行。【二煞】婚姻配偶迟，难挨更漏永，画蛾眉懒去临妆镜。老天不管人憔翠，一派黄河九遍清。贞烈性，也只是粉墙一堵，似隔着百座连城。【尾煞】相思愁越添，凄凉恶梦境。便做道铁石般只恁心肠硬，都写入愁怀唤不省。(下)第三折(生上，云)从昨日小姐着梅香送了一首诗来，我也回了一首，教他将去了，至今音信不通。小生不觉病枕着床，性命在于顷刻。万一有成，这病还有可时；倘或阻隔，如之奈何！(唱)【中吕】【粉蝶儿】睡眼难开，锁愁眉如何担待？恨相思昼夜难挨。则俺这异乡人，如风絮，飘零在外。愁满心怀，何时得否极生泰？【醉春风】只因遇着可憎才，引的我熬煎深似海。害的我须臾咫尺难移挨，你好是歹，歹！一会家倒枕捶床，长吁短叹，教咱无奈。(云)我且掩上门，静坐一会。(旦同梅香上，云)昨日使梅香探那生去，回了一首诗来，我看罢，他真有此心。我今又写下一个简帖儿，梅香，你再送与那生去。(梅云)将来。(旦与简科，云)你快些来。(下)(梅云)不知写的是甚么，须索送去。(唱)【脱布衫】病潘安瘦损形骸，杜韦娘憔悴香腮。你两个恩情似海，没来由把咱禁害。【小梁州】你只要搂带同心结不开，都只待鱼水和谐。旷夫怨女命安排，心无奈，盼杀楚阳台。【幺篇】这便是才郎有意佳人爱，两下里怎不伤怀？好意挨，舒心害，粉墙为界，镜破两分钗。(云)早来到也，我隔这窗儿试瞧咱。(唱)【上小楼】我把这窗儿润开，觑一觑何妨何碍。只见他东倒西歪，倚床靠枕，身体斜挨。叫一声马秀才，头不抬，相思苦害，问你个病襄王在也不在。(梅见科，云)先生万福。(生起，跪科，云)呀、呀、呀！小娘子，怎生就不来了？(梅云)夫人严谨，仆妾岂敢轻出？(生云)小娘子，今日小姐有何话说？(梅云)俺姐姐写了一简，教我送来，不知上面写着甚么。(生云)将来我看。(做接科)(梅唱)【幺篇】俺小姐亲封一策，向你这东君叩拜。不知他有甚衷肠，道甚言词，诉甚情杯。试取开，看内才，中间梗概，比那吓蛮书赛也不赛。(生念云)画阁销金帐，翻成离恨天。东墙相见后，疑是武陵源。小生有一句话，只得对小娘子伸诉。(梅云)先生但说不妨。(生跪，云)想先君在时，曾蒙府尹相公将小姐许聘小生；后来阻滞，因此上不曾合成亲事。小生此一来，问这亲事，欲令媒人通问于老夫人，争奈寒儒孤陋，不能谐事。自那日后花园中见了小姐，就得了这等症候。除小娘子在小姐左右，怎生方便，成就此事，有可伤乎？(梅云)足下是一丈夫，立于天地之间，当以功名为念，垂芳名，显祖宗。岂不闻圣人云：\"血气之勇，戒之在色。\"足下是聪明之人，何为一女子丧其所守？先生察之！(生跪，云)只是小娘子可怜小生！通一句话呵，此事必成矣。(梅云)先生请起。等妾身看小姐之动静，若是得空呵，慢慢的假一言。肯与不肯，再来回报足下。(生云)小生还有一简，烦小娘子捎去，未知可否？(梅云)将来，我捎去。(生与简科)(梅云)妾身回去也。(同下)(旦上，云)恰才使梅香去了，这早晚不见回来，好闷人也呵。(梅上，云)姐姐，我来了。(旦云)事已如何？(梅云)姐姐，则被你弄杀那生也。(旦云)他对你说甚么来？(梅云)他将前事诉了一遍。(旦云)甚么前事？(梅云)他说道：俺父亲在时，曾与你先尊为交，就将小姐许了亲事；后来遭阻滞，不曾成事。如今千里而来，也只为这亲事。自从那一日见了姐姐，如今在书房中害相思病哩。(旦云)他再有甚么话说？(梅云)我临来时，他又与了个简帖来，捎与姐姐哩。(旦云)将来看咱。(做看科，旦念云)相思病转添，愁锁眉尖上。无意读经书，引的春心况。忽见可憎才，疑是嫦娥降。盼得眼晴穿，何日同鸳帐？(旦唱)【快活三】闷昏昏眼倦开，困腾腾鸳枕挨，怎痤閦量的无聊赖，几时得云雨会阳台。我和你同欢爱，爱你个俊俏书生，风流秀才。俺两个少欠下相思债，自裁自改，何日得共挽同心带？【贺圣朝】似这般子建才学，埋没书斋，愁肠一似东洋海。生的相貌堂堂，见了开怀。心中自猜，怎生教他昼去昏来？(梅云)姐姐，似此如之奈何？(旦云)我如今写一个期约简儿，你将去。我若不如此，他岂敢来？(旦付简科，云)他若看了这诗，便知我的意思。(下)(梅同下)(生上，云)我写了一简，着梅香捎去，这早晚不见回来，恐成不的这事。这一会身子困倦，且睡些儿。(梅上，见科，云)先生万福。(生云)小娘子，那事如何？(梅云)贺万千之喜，事已成矣！(生云)有甚好音着我知道？(梅云)简帖在此。(生接，念云)待月东墙下，花阴候大才。明宵成欢会，同赴楚阳台。(生跪谢，云)今日得成此事，皆小娘子之力，异日当犬马相报。(梅云)足下请起。你准者，妾当回去也。(下)(生云)小生这病害的着了！(唱)【满庭芳】姻缘合该，今朝相待，鱼水和谐。似这等不枉了教人害，苦尽甘来。古人言知过必改，不由人兜在心怀。一见了相亲爱，便休道贤贤易色，非是我放在狂乖。(下)(旦、梅上，梅云)姐姐，天色晚了，那生必定等哩，好去了。(旦)我乃室女，潜出闺门，与少年私约，敢非礼么？(梅云)姐姐，男女居室，人之大伦，有何非礼？(旦云)母亲不知睡了不曾？(梅云)咱去来，不妨事。(下)(生上，云)早间梅香来约，海棠亭上与小姐相会。夜色深了，我掩上书房门，好去也。早来到墙边，跃而过去，潜身在这海棠亭下者。(旦上，云)梅香，那东墙下似有人影，莫不是那秀才来了，你去看咱。(梅望科)(生见梅科，云)小娘子，小姐来了不曾？(梅云)兀的不是。(生见旦科，云)小姐令小生将来赴约。(旦云)你在角门首望着，有人来便报我知道。(梅虚下)生、旦携手，至海棠亭，(成亲科)(生唱)【耍孩儿】看了你桃腮杏脸花无寒，星眼朦胧不开。魂灵儿飞在五云端，只将这玉体相挨。安排定共宿鸳鸯枕，准备下双飞鸾凤台。今日得同欢爱，把湘裙皱损，宝髻斜歪。【五煞】衫儿扭扣松，裙儿搂带解，酥胸粉腕天然态。楚腰似柳娇尤软，未吐桃花露润开。完成了恩和爱，今日个良姻匹配，便死呵一穴同埋。【四煞】温柔软款情，佳人忒艳色，春风美满身心快。轻蝉鬓軃乌云乱，宝髻偏斜溜凤钗。越显的多娇态，心中留恋，可意多才。【三煞】娇羞力不加，低垂颈怕抬，风流彻骨遗香在。相偎玉体轻轻按，粉汗溶溶湿杏腮。似这等偷香窃玉，几时得一发明白。【二煞】澄澄夜气清，低低月转阶，枝枝花影横窗外。灯前试把香罗看，点点猩红映莹白。则见他羞无奈，困腾腾倚墙靠壁，急忙忙重整金钗。【尾煞】相思一笔勾，姻缘前世该。好教人撇不下恩和爱，几时得再把同心带儿解。(老夫人上，云)我前日听得梅香说，小姐身体不快，不曾看得。今夜睡不着，我试看小姐去咱。(做行科)来到这绣房中，怎生不见小姐？莫不敢做下了勾当也？我试往后花园看去。呀！这角门怎生开着？(做撞见科，生、旦慌科)(梅云)姐姐，不妨事，夫人行我有话说。(夫人骂云)好贱人！你三个都过来。(生、旦、梅香跪科)(夫人云)好女孩儿，做下这等勾当！岂不闻：\"席不正不坐，割不正不食。\"我入董家为妇，一世何曾有针尖大小破绽？你如今方及笄，不遵母训，不修妇德，与这等不才丑生私允，兀的不辱杀人也！我想来，都是这小贱人迤逗的来！(梅云)老夫人息雷霆之怒，听贱妾陈是非之由。想当初先尊在日，将小姐曾许与三原县尹马昂之子马文辅为妻。先尊下世，不曾成合。不想马生因问亲事至此，安歇于山寿家花木堂中，使佳人才子，临风对月；心非木石，岂无所思！夫人失治家之道，不能掩骨肉之丑，何人之过？(夫人沉吟科，云)兀那厮！你端的姓甚名谁？何方人氏？(生跪，云)不瞒老夫人说，小生姓马名彬字文辅，先父拜三原县令，祖贯临阳人也。(夫人云)你这小禽兽无礼！你既到此，如何不来见我，却做下这等勾当。若是别人呵，决打坏了。你空读孔孟之书，不达周公之礼，这等不才。我待教你离我门去，只是看你先父母面上。我家三辈不招白衣之人，如今且将你两个急配了，则明日上朝取应去。得中科第，那时来也未迟。(生云)非敢对夫人夸口，小生六岁攻书，八岁能文，十一岁通六经。据小生文学，不夺状元回来，永不见夫人之面。(夫人云)想你父亲，也不曾弱了。常言道：\"有其父必有其子。\"孩儿，你着志者！秀英，便收拾行装，送文辅上朝取应去。(旦云)恰相逢，又分别，好是烦恼人也呵！今朝同把一杯酒，后夜醉眠何处楼？如今送别临溪水，他日相逢在水头。(同下)第四折(旦、生同上，旦云)梅香，将酒果来，与秀才饯行。(做把盏科)(旦云)今日得成佳配，妾身不敢久留，当以功名为念，进取为心。以君之才，必有台辅之任。若到京师，早登科第，当速反征辕也。(生云)我这一去，青霄有路终须到，金榜无名誓不归。请老夫人拜别咱。(夫人上，云)孩儿，着志者，早些回来。(生拜夫人科)(旦云)如今暮春天道，是好伤感人也。(唱)【越调】【斗鹌鹑】眼见的枕剩衾空，怎挨这更长漏永？桃蕊飘霞，杨花弄风。翠袖生寒，乌云不拢。恰成了鸾凤交，眼见的各西东。离恨千般，闲愁万种。【紫花儿序】见如今亭前分袂，目下离别，多应是梦里相逢。忍不住长吁短叹，难割舍意重情浓。枉教我埋怨天公，莫不是美满姻缘不得终！好教人伤悲切痛，霎时间去马回车，都做了往雁归鸿。(云)自从文辅去后，今经半载有余，杳无音信，教我身心不安。好是烦恼人也！(唱)【小桃红】腰肢纤细减芳容，似带雨梨花重。翠被香消谁共，思无穷，音书写下无人送。鱼沉雁杳，枕剩衾空，因此上泪滴满酥胸。(梅云)姐姐，怎生害的这等瘦了！(旦唱)【天净纱】害的人病厌厌瘦了形容，宽绰绰带慢衣松，俏身儿往日难同。越添悲痛，倚帏屏星眼朦胧。【调笑令】好教我气冲，怨天公，闪的我独宿孤眠锦帐中。珠帘不卷金钩控，怕的是南楼上画鼓冬冬。我这里好梦初成，又成墙东，怎生般梦中鱼水也难同。【秃厮儿】恨人，画檐间铁马丁东；恨人，寒山野寺鸣钟。恨人，把美爱幽欢好梦惊；恨人，又见花梢儿窗影下重重。【圣药王】想旧境，一梦中，海棠亭下正欢浓。宝髻松，绣被重，觉来犹在画屏东，无语泪溶溶。【麻郎儿】恨相思病浓，转思量泪重。眉蹙损春山闷萦，显的凄凉一弄。【幺篇】这病攻、泪浓、闷重，都只为满腹愁衷，都只为鱼水难同，都只为孤鸾寡凤。【络丝娘】粉花笺写下更长漏永，专诉着瘦减香肌玉容。写罢了眉尖一纵，更教人悲痛。(云)自马生去后，教我朝思暮想，疾病转加，如之奈何！梅香，你来。(梅云)姐姐，怎么说？(旦云)我这几天身子不快，我待请医调理，你请母亲来商量。(梅云)老夫人，有请。(卜上，云)有甚事？(旦云)平亲，你孩儿身体不快，如何治之？(卜云)孩儿，快请个良医来，服些药饵就好了。梅香，你快请去。(梅背云)除是马秀才来，我就好了。(做请科，云)李郎中，在家不在家？(净上，云)小子李郎中是也。别无买卖营生，专靠我这药上盘费。我这妙用，有神仙之法，手到病除。家传一样妙药，专治男女伤春之病。恰才董府尹家来请，须索走一遭去。(行科，见梅科，云)小娘子，报复去。(梅报云)奶奶，请将医士来了。(卜云)请进来。(见科，卜云)小女有些不快，特请先生调治。(净云)请出来诊脉。(旦出见科)(诊脉科，净云)此脉沉细。(卜云)如何调治？(净云)小人专治伤春之病，岂可无药？不瞒老夫人说，我这药费本钱。(卜云)老身怎肯少了药资。(净云)我便攒药。(旦云)此药何名？(净云)不当受，小人回去也。(下)(卜云)梅香，你教孩儿睡一会儿，我回去。(下)(梅云)姐姐，服了此药就好。(旦唱)【东原乐】这厮是哄人机见，他说来的不通，越教人添沉重。他一片胡言都是空，无些儿效功，他正是说真方把咱做弄。【绵打絮】深闱静悄，幽僻庭空。月轮展纸，几扇屏风。似海棠半醉春睡重，鲛绡上绿鬓拥。有情人何日相逢，几时得赴高唐梦中？【拙鲁速】花落去绿丛丛，怎不教人泪盈盈？愁锁眉尖万种，清夜悠悠谁共？画檐下摇曳帘栊，不想把离人断送，鹧鸪啼惊觉巫山梦。【尾声】鱼沉雁杳音难送，阻隔着千里关山万重。埋怨俺狠毒娘，走将来分开了鸾凤种。(下)第五折(生衣冠上，云)自家马文辅是也。自到京师，应试科场，一举状元及第，蒙恩赐彩段官诰。今日谢了恩，回松江搬取夫人秀英去。骏步高骞谒紫宸，学成词赋贯天人。丈夫欲遂平生志，年少先栽帝里春。好是称心也呵！(唱)【双调】【新水令】春雷揭地震青天，平步上广寒宫殿。风吹乌帽整，日照锦袍鲜。拜宴开筵，这其间方称了丈夫愿。【驻马听】十载心坚，酬志了金屋银屏紫府仙。当时贫贱，怎忘了箪瓢陋巷在穷檐。官高犹记武陵源，身荣怎忘前亲眷。才中选，今朝又把程途践。(云)行了数日，早到松江府了。趱动马，径奔宅上去者。(做到科，云)左右，报的老夫人知道。(做报科)(夫人上，云)马文辅得了头名状元，今日回来，我须迎他进来者。(生做见科)(卜云)儿鞍马劳困。梅香，叫你姐姐来见学士者。(梅走上，云)姐姐在那里？(旦上，云)小贱人，你管我怎么？(梅云)俺姐夫做了官回来，在堂上，老夫人着我请你相见哩。(旦云)是真个？(梅云)你待不见哩。(旦云)不想有今日也！(做相见叙礼科)(旦云)才郎及第，官拜何职？(生云)托祖宗福荫，叨中状元，小生喜不自胜。(旦唱)【雁儿落】谁想你入科场艺在先，金榜上名堪羡。脱却了旧布衣，直走上金銮殿。【得胜令】你如今束带立朝前，得志受皇宣。列翰苑为学士，插金花饮玉筵。标写在凌烟，宝匣内方显出龙泉剑。享富贵绵绵，立芳名见大贤。(生云)小生别后一载有余，多亏小姐持家养德。(旦唱)【水仙子】今朝一日笑声喧，又得才郎叙旧缘，相逢诉不尽心中怨。那时节意惨然，自别来动是经年。我只怕恩情断，盼归期天样远，谁知道今日团圆。【折桂令】喜今朝又得团圆，夫妇相逢，前世姻缘。携手相将，花前月下，笑语甜言。旧日的恩情不浅，还记得海棠亭誓对婵娟。你如今黄榜名悬，翰苑超迁，愿足平生，尽在神天。(使臣上，云)雷霆驱号令，星斗焕文章。小官使命官是也。奉朝命来与马状元加官进秩。可早来到也。状元装香，来接诏旨。(生跪科)(使臣云)皇帝诏旨：\"你状元马彬，有文武全才，博学宏词，可授翰林学士。其妻董氏，一节不渝，封学士夫人。可即走马赴任，勿替朕命。故敕。\"(生拜云)感谢圣恩。(唱)【沽美酒】降明香，接诏宣，拜天使，喜开颜。圣主恩波遍九天，坐金銮宝殿，四海内都朝见。【太平令】托皇朝文能武羡，养德性道重名传。姓列在金章宝篆，普天下黎民方便。只愿的万千，永远，保天恩圣贤，端的是威镇了四方八面。(生云)使臣，请筵宴。(使臣云)不必了，就此告回。(下)(生上，云)贤妻，如今有圣旨，教即便赴京上任，你心下如何？(旦云)妾身岂敢抗拒？(生云)既如此，弓兵快收拾车马，赴任去来。(唱)【川拨棹】列头搭在马前，把香车帘半卷。只见官诰新鲜，翠袖花钿，宝髻云偏，疑是天仙。只见他喜孜孜俏脸儿笑拈，敢见我紫罗袍体间穿。【七弟兄】我这里向前，谢得完全，今日个夫妻称了平生愿。身荣休忘了海棠轩，东墙下私约成姻眷。【梅花酒】俺如今践登程，路途沿，几时到八水三川，西洛中原。莫得俄延，摔碎丝鞭。马蹄儿践香尘，钿车儿古道穿。今日个，来赴选；来赴选，到金銮；到金銮，日月边；日月边，受皇宣；受皇宣，古今传。(云)想小生今日到的这一步，夫荣妻贵，怎肯忘了那时。(唱)【收江南】想当初五言诗和得句儿联，七条弦弹就旧姻缘，想着那海棠亭下设盟言。今日个两全，夫妻敕赐再团圆。【鸳鸯煞】佳人才子心留恋，东墙花下成姻眷，标写青编，唱道一举登科将名姓显。男儿得志共赏在琼林宴，玉堂中千古名贤。似这等金榜题名万代显。题目老夫人急配好姻缘小梅香暗把诗词递正名马文辅平步上鳌头董秀英花月东墙记","dynasty":"元代","title":"杂剧·董秀英花月东墙记"}
{"author":"白朴","content":"暖日宜乘轿，春风堪信马。恰寒食有二百处秋千架。对人娇杏花，扑人飞柳花，迎人笑桃花。来往画船边，招飐青旗挂。","dynasty":"元代","tags":"节日，清明节，春天，郊游，赞美","title":"庆东原·暖日宜乘轿"}
{"author":"白朴","content":"对景海棠初雨歇，杨柳轻烟惹，碧草茸茸铺四野。俄然回首处，乱红堆雪。【幺篇】恰春光也，梅子黄时节，映日榴花红似血。胡葵开满院，碎剪宫缬。【挂搭沽序】倏忽早庭梧坠，荷盖缺。院宇砧韵切，蝉声咽。露白霜结，水冷风高，长天雁字斜，秋香次第开彻。【幺篇】不觉的冰澌结，彤云布，朔风凛冽。乱扑吟窗，谢女堪题，柳絮飞玉砌。长郊万里，粉污遥山千叠。去路赊，渔叟散，披蓑去，江上清绝。幽悄闲庭院，舞榭歌楼酒力怯，人在水晶宫阙。【幺篇】岁华如流水，消磨尽，自古豪杰，盖世功名总是空，方信花开易谢，始知人生多别。忆故园，漫叹嗟，旧游池铺，务做了狐踪兔穴。休痴休呆，蜗角蝇头，名亲共利切。富贵似花上蝶，春宵梦说。【尾声】少年枕上欢，杯中酒好天良夜，休辜负了锦堂风月。","dynasty":"元代","title":"【双调】乔木查"}
{"author":"白朴","content":"问双星、有情几许。消磨不尽今古。年年此夕风流会，香暖月窗云户。听笑语。知几处。彩楼瓜果祈牛女。蛛丝暗度。似抛掷金梭，萦回锦字，织就旧时句。愁云暮。漠漠苍烟挂树。人间心更谁诉。擘钗分钿蓬山远，一样绛河银浦。鸟鹊渡。离别苦。啼妆酒尽新秋雨。云屏且驻。算犹胜?娥，仓皇奔月，只有去时路。","dynasty":"元代","title":"摸鱼子七夕用严柔济韵"}
{"author":"白朴","content":"过隙光阴流转，还丹岁月绵延。几人青髻对长年。且斗时间康健。四海幸归英主，三山免化飞仙。大家有分占桑田。近日蓬莱水浅。","dynasty":"元代","title":"西江月题阙"}
{"author":"白朴","content":"一声画角谯门，丰庭新月黄昏，雪里山前水滨。竹篱茅舍，淡烟衰草孤村。","dynasty":"元代","title":"天净沙冬"}
{"author":"白朴","content":"黄芦岸白蘋渡口，绿柳堤红蓼滩头。虽无刎颈交，却有忘机友，点秋江白鹭沙鸥。傲杀人间万户侯，不识字烟波钓叟。","dynasty":"元代","tags":"写人，自然，抒情，闲适，生活","title":"沉醉东风·渔夫"}
{"author":"白朴","content":"轻拈斑管书心事，细折银笺写恨词。可怜不惯害相思，则被你个肯字儿，迤逗我许多时。鬓云懒理松金凤，胭粉慵施减玉容。伤情经岁绣帏空，心绪冗，闷倚翠屏。慵拈粉线闲金缕，懒酌琼浆冷玉壶。才郎一去信音疏，长叹吁，香脸泪如珠。从来好事天生俭，自古瓜儿苦后甜。奶娘催逼紧拘钳，甚是严，越间阻越情忺。笑将红袖遮银烛，不放才郎夜看书。相偎相抱取欢娱，止不过迭应举，及第待何如。百忙里铰甚鞋儿样，寂寞罗帏冷篆香。向前搂定可憎娘，止不过赶嫁妆，误了又何妨。","dynasty":"元代","tags":"歌颂，赞美，爱情","title":"阳春曲·题情"}
{"author":"白朴","content":"参差竹笋抽簪，累垂杨柳攒金，旋趁庭槐绿阴。南风解愠，快哉消我烦襟。","dynasty":"元代","title":"【越调】天净沙夏"}
{"author":"白朴","content":"门前六出花飞，樽前万事休提，为问东君消息。急教人探，小梅江上先知。","dynasty":"元代","title":"【越调】天净沙冬"}
{"author":"白朴","content":"丽日迟，和风习，共王孙公子游戏。醉酒淹衫袖湿，簪花压帽檐低。","dynasty":"元代","title":"【双调】得胜乐春"}
{"author":"白朴","content":"酷暑天，葵榴发，喷鼻香十里荷花。兰舟斜缆垂扬下，只宜辅枕簟向凉亭披襟散发。","dynasty":"元代","title":"【双调】得胜乐夏"}
{"author":"白朴","content":"玉露冷，蛩吟砌。听落叶西风渭水，寒雁儿长空嘹唳。陶元亮醉在东篱。","dynasty":"元代","title":"【双调】得胜乐秋"}
{"author":"白朴","content":"密布云，初交腊。偏宜去扫雪烹茶，羊羔酒添价。胆瓶内温水浸梅花。","dynasty":"元代","title":"【双调】得胜乐冬"}
{"author":"白朴","content":"空外六花番，被大风洒落千山。穷冬节物偏宜晚，冻凝沼沚，寒侵帐幕，冷湿阑干。【归塞北】貂裘客，嘉庆卷帘看。好景画图收不尽，好题诗句咏尤难，疑在玉壶间。【好观音】富贵人家应须惯，红炉暖不畏严寒。开宴邀宾列翠鬟，拚酡颜，畅饮休辞惮。【幺篇】劝酒佳人擎金盏，当歌者款撒香檀。歌罢喧喧笑语繁，夜将阑，画烛银光灿。【结音】似觉筵间香风散，香风散非麝非兰。醉眼朦腾问小蛮，多管是南轩蜡梅绽。","dynasty":"元代","title":"【大石调】青杏子咏雪"}
{"author":"白朴","content":"闲寻博奕。饱饭消长日。自笑家储无＊石。百万都教一掷。平生酒圣诗豪。韦娘局上相嘲。今日风流磨折，翠裘输与＊袍。","dynasty":"元代","title":"清平乐同施景悦赌双陆不胜，戏作。"}
{"author":"白朴","content":"冻结南云，寒风朔吹。纷纷六出飞花坠。海仙翦水看施工，仙人种玉来呈瑞。梅萼清香，竹梢点地。画栏倚湿湖山翠。先生方喜就烹茶，销金","dynasty":"元代","title":"踏莎行咏雪"}
{"author":"白朴","content":"我自纫兰为佩，君方剖竹分符。才情风调有谁如。彷佛三生小杜。置酒昔登岘首，题诗今对匡庐。青衫恨不到西湖。共湿黄梅细雨。","dynasty":"元代","title":"西江月九江送刘牧之同知之杭"}
{"author":"白朴","content":"皎皎风前玉树，煌煌腰下金符。陈琳檄草右军书。香满红莲幕府。政自雄心抚剑，不妨雅唱投壶。长缨系越在须臾。看扫蛮烟瘴雨。","dynasty":"元代","title":"西江月李元让赴广东帅幕"}
{"author":"白朴","content":"世故重重厄网，生涯小小渔船。白鸥波底五湖天。别是秋光一片。竹叶醅浮绿酽，桃花浪溃红鲜。醉乡日月武陵边。管甚陵迁谷变。","dynasty":"元代","title":"西江月渔父"}
{"author":"白朴","content":"云黯雾树，秋潦净寒潭。徘徊子隐台下，不见旧书龛。鹿苑空余萧寺，蟒穴谁传郗氏，聊此问瞿昙。千古得欺罔，一笑莫穷探。俯秦淮，山倒影，浴层岚。六朝城郭如故，江北到江南。三十六陂春水，二十四桥明月，好景入清谈。未醉更呼酒，欲去且停骖。","dynasty":"元代","title":"水调歌头冬至，同行台王子勉中丞，韩君美"}
{"author":"白朴","content":"贾按察司时。丁钞本题下注云庐号疏斋。绣衣揽辔西行，慨然有志人知否。江山好处，留连光景，一杯别酒。世事无端，恼人方寸，十常八九。对霜松露菊，荒凉三径，等闲又、登高后。问讯宣城太守，几裁诗、画堂清昼。山长水阔，思君不见，踟蹰搔首。却羡行云，暂留还去，无心出岫。笑穷途岁晚，江头送客，唱青青柳。","dynasty":"元代","title":"水龙吟送张大经御史，就用公九日韵，兼简"}
{"author":"白朴","content":"喜气轩眉宇。念卢郎、风流年少，玉堂平步。车骑雍容光华远，不似黄梁逆旅。抖擞尽、貂裘尘土。便就莫愁双桨去，待经过、苏小钱塘渡。画图里，看烟雨。一樽邂逅歌金缕。望晴川、*峰瀑布，浪花湓浦。老我三年江湖客，几度登临吊古。怅日暮、家山何处。别后江头虹贯日，想君还东观图书府。天咫尺，听新语。","dynasty":"元代","title":"贺新郎题阙"}
{"author":"白朴","content":"娃儿十五得人怜。金雀髻垂肩。已爱盈盈翠袖，更堪小小花钿。江山在眼，宝朋满座，有酒如川。未得芙蓉帐底，且教玳瑁筵前。","dynasty":"元代","title":"朝中措题阙"}
{"author":"白朴","content":"田家秋熟办千仓。造物恨难量。可惜一川禾黍，不禁满地暝蝗。委填沟壑，流离道路，老幼堪伤。安得长安毒手，变教四海金穰。","dynasty":"元代","title":"朝中措题阙"}
{"author":"白朴","content":"苍松隐映竹交加。千树玉梨花。好个岁寒三友，更堪红白山茶。一时折得，铜瓶插看，相映乌纱。明日扁舟东去，梦魂江上人家。","dynasty":"元代","title":"朝中措题阙"}
{"author":"白朴","content":"碧云叶底。万点黄金蕊。更看蔷薇清露洗。泽国秋光如水。余生牢落江南。幽香鼻观曾参。见说小山招隐，梦魂夜夜云岚。","dynasty":"元代","title":"清平乐咏木樨花"}
{"author":"白朴","content":"玉肌消瘦。彻骨熏香透。不是银台金盏酒。愁杀天寒翠袖。遗珠怅望江皋。饮浆梦到蓝桥。露下风清月惨，相思魂断谁招。","dynasty":"元代","title":"清平乐咏水仙花"}
{"author":"白朴","content":"前村潇洒。雪径人回驾。一槛谁移春造化。郁郁香浮月下。青绫半护冰姿。宛然临水开时。说与绿毛幺凤，不妨倒挂虬枝。","dynasty":"元代","title":"清平乐李仁山槛中蟠桃梅案此下原附李杜山"}
{"author":"白朴","content":"箜篌朱字。梦觉参差是。不种仙家白玉子。着甚消□好事。桃花门外重重。一言半语相通。萦损题诗崔护，几回南陌春风。","dynasty":"元代","title":"清平乐题阙"}
{"author":"白朴","content":"敞青红、水边窗外，登临元有佳趣。薰风荡漾昆明锦，一片藕花无数。才欲语。香暗度。红尘不到苍烟渚。多情鸥鹭。尽翠盖摇残，红衣落尽，相与伴风雨。横塘路。好在吴儿越女。扁舟几度来去。采菱歌断三湘远，寂寞岸花汀树。天已暮。更留看，飘然月下凌波步。风流自许。待载酒重来，淋漓墨，为写洛神赋。","dynasty":"元代","title":"摸鱼子真定城南异尘堂同诸公晚眺"}
{"author":"白朴","content":"藉草于苍苍万玉中，觞咏乐甚。道官王默堕者在焉，且盟其两柏森立间构亭，为游目骋怀之所。翌日赋此，记一时之概耳。望参差、冶城烟树。故人知在琳宇。绣衣来就论文饮，随意割鸡炊黍。欢乐处。忘尔汝。清谈况有神仙侣。一杯缓举。放远目增明，遥岑出翠，俯仰几今古。红尘梦，不到丹台紫府。寻真偶得佳趣。两株翠柏参天起，千亩渭川烟雨。君已许。向平分风月，挥洒锦囊句。","dynasty":"元代","title":"摸鱼子秋仲一日，李具瞻待御偕予过天庆观"}
{"author":"白朴","content":"听西风、细吟亭树。秋声先到衡宇。季鹰千里莼鲈兴，更喜范张鸡黍。倾尽处。惭愧汝。高楼不减烟霞侣。瓠樽笑举。对得意江山，忘怀风月，醉眼玩今古。鸾坡客，又向红莲幕府。田园何日成趣。九重闻道思贤佐，恐要济时霖雨。天若许。从所好结庐，相就开蓬户。山人休去。怕蕙怅空悬，猿惊鹤怨，贻笑草堂句。","dynasty":"元代","title":"摸鱼子用前韵送敬之蒲君卜居淮上，敬之自"}
{"author":"白朴","content":"问谁歌、六朝琼树。当年春满庭宇。歌残夜月西风起，吹动一川禾黍。愁绝处。□□汝。姑苏麋鹿成群侣。清樽谩举。对淡淡长空，萧萧乔木，慷慨吊今古。生平苦。走遍南州北府。年来颇得幽趣。绿蓑青笠浑无事，醉卧一天风雨。秋几许。沙渚上，渔樵小隐随编户。扁原缺扁字，兹据丁钞本补舟脱去。望绮散余霞，江澄净练，还爱谢公句。","dynasty":"元代","title":"摸鱼子复用前韵"}
{"author":"白朴","content":"壮东南形胜，淮吐浪、海吞潮。记此日江都，锦帆巡幸，汴水迢遥。迷楼故应不见，见原缺见字，兹据丁钞本补琼花、底事也香消兴废几更王霸，是非总付渔樵。谁能十万更缠腰。鹤驭尽飘飘。正绣陌珠帘，红灯闹影，三五良宵。春风竹西亭上，拌淋漓、一醉解金貂。二十四桥明月，玉","dynasty":"元代","title":"木兰花慢灯夕到维扬"}
{"author":"白朴","content":"听鸣驺入谷，怕惊动、北山猿。且放浪形骸，支持岁月，点检田园。先生结庐人境，竟不知、门外市尘喧。醉后清风到枕，醒来明月当轩。伏波勋业照青编。薏苡又何冤。笑蕞尔倭奴，抗衡上国，挑祸中原。分明一盘棋势，谩教人、着眼看师言。为问鲲鹏瀚海，何如鸡犬桃源。","dynasty":"元代","title":"木兰花慢题阙"}
{"author":"白朴","content":"记罗浮仙子，俨微步、过山村。正日暮天寒、明装淡抹，来伴清樽。行云黯然飞去，怅参横月落梦无痕。翠羽嘈嘈树杪，玉钿隐隐墙根。山阳一气变冬温。真实不须论。满竹外幽香，水边疏影，直彻苏门。仿佛对花终日，拌淋漓、襟袖醉昏昏。折得一枝在手，天涯几度销魂。","dynasty":"元代","title":"木兰花慢覃怀北赏梅，同参政西庵杨丈，和"}
{"author":"白朴","content":"望丹东沁北，淡流水、绕孤村。对几树疏梅，十分素艳，一曲芳樽。谁堪岁寒为友，伴仙姿、孤瘦雪霜痕。翠竹森森抱节，苍松落落盘根。铜瓶水满玉肌温。此意与谁论。渐月冷芸窗，灯残纸帐，夜悄衡门。伤心杜陵老眼，细看来、只似雾中昏。赖有清风破鼻，少眠浮动吟魂。","dynasty":"元代","title":"木兰花慢复用前韵，代友人宋子冶赋。"}
{"author":"白朴","content":"渺高情公子，得真隐、信悠哉。占上下壶天，中间隙地，凿破莓苔。移将鉴湖寒影，放微风、滟滟翠奁开。便有一番荷芰，都无半点尘埃。夜深明月晃闲阶。不负小亭台。尽罗袖盛香，碧筒吸露，一洗胸怀。红莲故家幕府，看新诗、题咏满南斋。好听萧萧风雨，老夫从此须来。","dynasty":"元代","title":"木兰花慢王彦立所居南斋，榜真隐，庭中新"}
{"author":"白朴","content":"忆元龙湖海，樽俎地、笑谈间。尽画烛寒烧，红螺细卷，沉醉更阑。西风数声笳鼓，怅匡庐、山下送征鞍。秋水苹花渐老，晓霜枫叶初丹。滕王高阁倚江干。极目楚天间。想画栋朱帘，朝云南浦，暮雨西山。天涯倦游司马，更几时、携手一凭栏。别后相思何处，月明千里乡关。","dynasty":"元代","title":"木兰花慢丙子冬，寄隆兴吕道山左丞。"}
{"author":"白朴","content":"倦区区游宦，便回棹、谢山阴。算谁似君侯，莼鲈有味，富贵无心。匆匆又移玉节，恨相思、何处更相寻。渭北春天树边，江东日暮云深。岸花樯燕动悲吟。把酒惜分襟。问玉井莲开，三峰绝顶，谁共登临。长安故人好在，忆元龙、名重古犹今。说与英雄湖海，应怜枯槁山林。","dynasty":"元代","title":"木兰花慢戊子秋，送合道监司赴任秦中，兼"}
{"author":"白朴","content":"爱人问尤物，信花月、与精神。听歌串骊珠，声匀象板，咽水萦云。风流旧家樊素，记樱桃、名动洛阳春。千古东山高兴，一时北海清樽。天公不禁自由身。放我醉红裙。想故国邯郸，荒台老树，尽赋招魂。青山几年无恙，但泪痕、差比向来新。莫要琵琶写恨，与君同是行人。","dynasty":"元代","title":"木兰花慢歌者樊娃索赋"}
{"author":"白朴","content":"快人生行乐，卷江海、人瑶觞。对满眼韶华，东城南陌，日日寻芳。吟鞭缓随骄马，?春风、指点杏花墙。时听鸾啼宛转，几回蝶梦悠扬。行云早晚上巫阳。蓦地恼愁肠。待玉镜台边，银灯影里，细看浓妆。风情自怜韩寿，恨无缘、得佩贾充香。说兴殷勤青鸟，暂时相见何妨。","dynasty":"元代","title":"木兰花慢题阙"}
{"author":"白朴","content":"览香囊无语，谩流泪、湿红纱。记恋恋成欢，匆匆解佩，不忍忘他。消残半襟兰麝，向绣茸、诗句映梅花。疏影横斜何处，暗香浮动谁家。春霜底事扫浓华。埋玉向泥沙。叹物是人非，虚迎桃叶，谁偶匏瓜。西风楚词歌罢，料芳魂、飞作碧天霞。镜里舞鸾空在，人间后会无涯。","dynasty":"元代","title":"木兰花慢感香囊悼双文"}
{"author":"白朴","content":"故园风物好。芳樽日日，花前倾倒。南浦伤心，望断绿波春草。多少相思泪点，算只有、青衫知道。残梦觉。无人解我，厌厌怀抱。懊恼。楚峡行云，便赋尽高唐，后期谁报。玉杵玄霜，着意且须重捣。转眼梅花过也，又屈指、春残灯闹。妆镜晓。应念画眉人老。","dynasty":"元代","title":"玉漏迟题阙"}
{"author":"白朴","content":"碧梧深院悄。清明过也，秋千闲了。杨柳阴中，又是一番啼鸟。人去瑶台路远，孤负却、花前欢笑。音信杳。西楼尽日，凭栏凝眺。缥缈。雾阁云窗，恨梦断青鸾，夜深寒悄。檐玉敲残，捱得五更风小。麝注金猊烬冷，画烛短、银屏空照。芳径晓。惆怅落红多少。","dynasty":"元代","title":"玉漏迟题阙"}
{"author":"白朴","content":"一溪流水隔天台。小桃栽。为谁开。应念刘郎，早晚得重来。翠袖天寒憔悴损，倚修竹，□残红，堕绿苔。怨极恨极愁更衰，甚连环，无计解。百劳分背燕飞去，云树苍崖。□□千里，何处托幽怀。温峤风流还自许，后期杳，□尘生，玉镜台。","dynasty":"元代","title":"江梅引题阙"}
{"author":"白朴","content":"儿女情多。甚千秋万古，不易消磨。拔山力尽英雄困，垓下尚拥兵戈。含红泪，颦翠峨，拌血污游魂逐太阿。草也风流犹弄，舞态婆娑。当时夜间楚歌。叹乌骓不逝，恨满山河。匆匆玉帐人东去，耿耿素志无他。黄陵庙，湘水波。记染竹成斑泣舜娥。又岂止虞兮，无可奈何。","dynasty":"元代","title":"秋色横空（本名玉耳坠金环，秋色横空盖前"}
{"author":"白朴","content":"笳鼓秋风，旌旗落日，使君威震雄边。羡指麾貔虎，斗印腰悬。尽道多多益办，仗玉节、亳邑新迁。江淮地、三军耀武，万灶屯田。戎轩。几回□□，□画戟门庭，珠履宝筵。惯雅歌堂上，起舞樽前。况是称觞令节，望醉乡、有酒如川。明年看，平吴事了，图像凌烟。","dynasty":"元代","title":"凤凰台上忆吹箫箫题阙"}
{"author":"白朴","content":"四首，大概相类，互有得失。复杂用元（原作无，兹据丁钞本改）寒删先韵，而语意若有不伦。仆不揆，□斐合三家奇句，试为一首，必有能辨之雅燕飞觞，清谈挥麈，主人终夜留欢。密云双凤，碾破缕金团。□品香泉味好，须臾看、蟹眼汤翻。银瓶注，花浮兔碗，雪点鹧鸪斑。双鬟。微步稳，春纤擎露，翠袖生寒。觉清风扶我，醉玉颓山。照眼红纱画烛，吟鞭送、月满银鞍。归来晚，芸窗未寝，相伴小妆残。","dynasty":"元代","title":"满庭芳屡欲作茶词，未暇也。近选宋名公乐"}
{"author":"白朴","content":"黯销凝，楚天风物凄清。过黄陵、山长水远，古今迁客伤情。渺澄波、聚鱼曲港，浣纱人去掩紫荆。洞庭晚、荻花风细，秋月照茅亭。一壶酒，浇平磊块，问甚功名。买扁舟、安排归去，五湖烟景谁争。等闲携、弄瓢西子，恍惚遇、鼓瑟湘灵。看尽娇颦，听残雅奏，暮云江上数峰青。舵楼底，香芹鲜鲫，还似越中行。闲身好、浮家泛宅，聊寄平生。","dynasty":"元代","title":"绿头鸭洞庭怀古"}
{"author":"白朴","content":"喜气轩眉宇。□卢郎、风流年少，玉堂平步。车骑雍容光华远，不似黄梁逆旅。抖擞尽、貂裘尘土。便就莫愁双桨去，待经过、苏小钱塘渡。画图里，看烟雨。一樽邂逅歌金缕。望晴川、＊峰瀑布，浪花湓浦。老我三年江湖客，几度登临吊古。怅日暮、家山何处。别后江头虹贯日，想君还东观图书府。天咫尺，听新语。","dynasty":"元代","title":"贺新郎题阙"}
{"author":"白朴","content":"东坡戚氏一篇，稍加隐括，使就新翻，仍改其名。玉龟山、阿母统群仙。幽闲志萧然。有金城千里，琼楼十二，紫翠霏烟。穆满当时西狩，八骏戏芝田。驻跸瑶池上，命赐华筵。天乐云＊鼎沸，看飞琼舞态，醉饮留连。渐月斜河汉，霞绮布晴天。望神州、东回玉辇，杏花风、数里乡鸣鞭。长安近、依稀柳色，翠点奏川。","dynasty":"元代","title":"宴瑶池宴瑶池本名八声甘州，乐府八声甘州"}
{"author":"白朴","content":"撰词一咏梅，以玉耳坠金环歌之，一送春，以垂扬歌之，词成，惠以罗绮四端。夫人大名府人，能道古今，雅好客。自言幼时，有老尼，年几八十，尝教以旧曲垂扬，音调至今了然，事与东坡补洞仙歌词相类。中统建元，寿春榷场中，得南方词编，有垂扬三首，其一乃向所传者，然后知夫人真承平家世之旧也。关山杜宇。甚年年唤得，韶光归去。怕上高城望远，烟水迷南浦。卖花声动天街晓，总吹人、东风庭户。正纱窗、浓睡觉来，惊翠蛾愁聚。一夜狂风横雨。恨西园、媚景匆匆难驻。试把芳菲点检，莺燕浑无语。玉纤空折梨花捻，对寒食、厌厌心绪。问东君，落花谁是主。","dynasty":"元代","title":"垂杨壬子冬，薄游顺天，张侯毛氏之兄正卿"}
{"author":"白朴","content":"白石空销战骨，清泉不洗飞埃。五云多处望蓬莱。鞭石谁能过海。一夕神游八表，众星光拱三台。天公元不弃非才。坐我金银世界。","dynasty":"元代","title":"西江月题阙"}
{"author":"白朴","content":"天上灵椿未老，月中丹桂初花。充闾佳庆尽堪夸。圣善元来姓贾。广座平分玉果，绛颅剩拂丹砂。从今人说细侯家。自有青衫竹马。","dynasty":"元代","title":"西江月郭?之得雄渠即贾治中婿"}
{"author":"白朴","content":"春山暖日和风，阑干楼阁帘栊，杨柳秋千院中。啼莺舞燕，小桥流水飞红。","dynasty":"元代","title":"天净沙春"}
{"author":"白朴","content":"云鬟雾鬓胜堆鸦，浅露金莲簌绛纱，不比等闲墙外花。骂你个俏冤家，一半儿难当一半儿耍。","dynasty":"元代","title":"一半儿"}
{"author":"白朴","content":"嗽?梁擦盅?砍兄迹*孤影长嗟，凭高眺远，落日新亭西北。幸有山河在眼，风景留人，楚囚何泣。尽纷争蜗角，算都输、林泉闲适。淡悠悠、流水行云，任我平生踪迹。谁念江州司马，沦落天涯，青衫未免沾湿。梦里封龙旧隐，经卷琴囊，酒樽诗笔。对中天凉月，且高歌、徘徊今夕。陇头人、应也相思，万","dynasty":"元代","title":"夺锦标得友人王仲常李文蔚书（案丁钞本天"}
{"author":"白朴","content":"银蟾吸清露，白兔捣玄霜。青天万古明月，中有物苍苍。想是临风丹桂，费尽斫云玉斧，秋蕊自芬芳。印透一轮影，吹下九天香。怪霜娥，才二八，减容光。蛾眉几画新样，晚镜为谁妆。见说开元天子，曾到清虚仙府，一曲听霓裳。何事便归去，空断舞鸾肠。","dynasty":"元代","title":"水调歌头咏月"}
{"author":"白朴","content":"明月复明月，天宇净新霜。霜中养就白兔，未觉玉容苍。照影来今往古，圆缺阴晴几度，丹桂俨然芳。遐想广寒露，谁得一枝香。恍瑶台，飞宝镜，散重光。嫦娥久饵灵药，点出淡云妆。闲兴风姨相聚，不似天孙独苦，终日织仙裳。脉脉望河鼓，萦损几柔肠。","dynasty":"元代","title":"水调歌头用前韵"}
{"author":"白朴","content":"苍烟拥乔木，粉雉倚寒空。行人日暮回首，指点旧离宫。好在龙蟠虎踞，试问石城钟阜，形势为谁雄。慷慨一尊酒，南北几衰翁。赋朝云，歌夜月，醉春风。新亭何苦流涕，兴废古今同。朱雀桥边野草，白鹭洲边江水，遗恨几时终。唤起六朝梦，山色有无中。","dynasty":"元代","title":"水调歌头初至金陵，诸公会饮，因用北州集"}
{"author":"白朴","content":"楼船万艘下，钟阜一龙空。胭脂石井犹在，移出景阳宫。花草吴时幽径，禾黍陈家古殿，无复戍楼雄。更道子山赋，愁杀白头翁。记当年，南北恨，马牛风。降幡一片飞出，难与向来同。壁月琼枝新恨，结绮临春好梦，毕竟有时终。莫唱后庭曲，声在泪痕中。","dynasty":"元代","title":"水调歌头诸公见赓前韵，复日和数章，戏呈"}
{"author":"白朴","content":"南郊旧坛在，北渡昔人空。残阳淡淡无语，零落故王宫。前日雕兰玉砌，今日遣台老树，尚想霸图雄。谁谓埋金地，都属卖柴翁。慨悲歌，怀故国，又东风。不堪往事多少，回首梦魂同。莫上小楼上，愁满月明中。","dynasty":"元代","title":"水调歌头感南唐故宫，就隐括后主词。"}
{"author":"白朴","content":"朝花几回谢，春草几回空。人生何苦奔竞，勘破大槐宫。不入麒麟画里，却喜鲈鱼江上，一宅了杨雄。且饮建业水，莫羡富家翁。玩青山，歌赤壁，想高风。两翁今在何许，唤起一樽同。系住天边白日，抱得山间明月，我亦遂长终。何必翳鸾凤，游戏太虚中。","dynasty":"元代","title":"水调歌头·朝花几回谢"}
{"author":"白朴","content":"三峰足云气，万壑散秋声。茅君曾此成道，山兴地俱灵。遥望苍松紫桧，疑是烟幢雾盖，冉冉下青冥。鸾鹤故山梦，香火几时情。洞天开，丹灶冷，有遗经。华阳自古招隐，飞炼得长生。惭愧山中宰相，便许纶巾鹤氅，相对听吹笙。何处沧浪水，吾亦濯尘缨。","dynasty":"元代","title":"水调歌头拟游茅山，赠心远提点。"}
{"author":"卜天寿","content":"写书今日了，先生莫嫌迟。明朝是假日，早放学生归。","dynasty":"唐代","title":"五言诗二首其一"}
{"author":"卜天寿","content":"他道侧书易，我道侧书难。侧书还侧读，还须侧眼看。","dynasty":"唐代","title":"五言诗二首其二"}
{"author":"李景俭","content":"始见花满枝，又看花满地。——李景俭且持增气酒，莫滴伤心泪。——吕温深诚长郁结，芳晨自妍媚。——吕恭啸歌聊永日，谁知此时意。——李景俭","dynasty":"唐代","title":"道州春日感兴"}
{"author":"陈刚","content":"山名芒砀势穹崇，汉祖严祠翠霭中。紫气应时胜碧落，素灵何处泣秋风。狐鸣陈涉孤坟坏，金尽梁王石室空。毕竟乾坤归有道，漫夸扛鼎力英雄。","dynasty":"宋代","title":"砀山怀古"}
{"author":"戴囧","content":"和平桥北草湖东，我子携家乐此中。讲道堂前环俊选，弹琴月下出鱼龙。水苗自种滋朝雨，径竹閒栽待晚风。君子由来耕且读，月庭千载仰高踪。","dynasty":"明代","title":"贺吴月庭新筑隐居"}
{"author":"薛存诚","content":"再入青锁闱，忝官诚自非。拂尘惊物在，开户似僧归。积草渐无径，残花犹洒衣。禁垣偏日近，行坐是恩辉。","dynasty":"唐代","title":"暮春自南台丞再除给事中（仍是本厅几榻杖履宛然如旧）"}
{"author":"薛存诚","content":"葬仪从俭礼，刊石荷尧君。露迹垂繁字，天哀洒丽文。诏深荣嗣子，海变记孤坟。宝思皆涵象，皇心永念勋。雅词黄绢妙，渥泽紫泥分。青史应同久，芳名万古闻。","dynasty":"唐代","title":"御制段太尉碑（一作薛有诚诗）"}
{"author":"薛存诚","content":"宸翰符玄造，荣题国子门。笔锋回日月，字势动乾坤。檐下云光绝，梁间鹊影翻。张英圣莫拟，索靖妙难言。为著盘龙迹，能彰舞凤蹲。更随垂露像，常以沐皇恩。","dynasty":"唐代","title":"御题国子监门"}
{"author":"薛存诚","content":"圣唐复古制，德义功无替。奥旨悦诗书，遗文分篆隶。银钩互交映，石壁靡尘翳。永与乾坤期，不逐日月逝。儒林道益广，学者心弥锐。从此理化成，恩光遍遐裔。","dynasty":"唐代","title":"太学创置石经"}
{"author":"薛存诚","content":"传警千门寂，南郊彩仗回。但惊龙再见，谁识日双开。德泽施云雨，恩光变烬灰。阅兵貔武振，听乐凤凰来。候刻移宸辇，遵时集观台。多惭远臣贱，不得礼容陪。","dynasty":"唐代","title":"观南郊回仗"}
{"author":"薛存诚","content":"尧年听野老，击壤复何云。自谓欢由己，宁知德在君。气平闲易畅，声贺作难分。耕凿方随日，恩威比望云。篑桴均下调，和木等南薰。无落于吾事，谁将帝已闻。","dynasty":"唐代","title":"闻击壤"}
{"author":"薛存诚","content":"帝德方多泽，莓莓井径同。八方甘雨布，四远报年丰。廒庾千厢在，幽流万壑通。候时勤稼穑，击壤乐农功。畎亩人无惰，田庐岁不空。何须忧伏腊，千载贺尧风。","dynasty":"唐代","title":"膏泽多丰年"}
{"author":"薛存诚","content":"銮舆秦地久，羽卫洛阳空。彼土虽凭固，兹川乃得中。龙颜觐白日，鹤发仰清风。望幸诚逾邈，怀来意不穷。昔因封泰岳，今伫蹑维嵩。天地心无异，神祇理亦同。翠华翔渭北，玉检候关东。众愿其难阻，明君早勒功。","dynasty":"唐代","title":"东都父老望幸"}
{"author":"薛存诚","content":"骊岫接新丰，岧峣驾碧空。凿山开秘殿，隐雾蔽仙宫。绛阙犹栖凤，雕梁尚带虹。温泉曾浴日，华馆旧迎风。肃穆瞻云辇，深沉闭绮栊。东郊望幸处，瑞气霭濛濛。","dynasty":"唐代","title":"华清宫望幸"}
{"author":"薛存诚","content":"晓色临双阙，微臣礼位陪。远惊龙凤睹，谁识冕旒开。蔼蔼千年盛，颙颙万国来。天文标日月，时令布云雷。迥出黄金殿，全分白玉台。雕虫竟何取，瞻恋不知回。","dynasty":"唐代","title":"谒见日将至双阙"}
{"author":"陈谔","content":"忽遇深山避世翁，居然沮溺古人风。老来一出为身计，不满先生一笑中。","dynasty":"宋代","title":"捣油翁"}
{"author":"陈谔","content":"久戍蕃兵已念家，将军何不奏胡家。今朝忽报严围解，白雪纷纷亦散花。","dynasty":"宋代","title":"襄鄂百咏"}
{"author":"董烈","content":"眉目真如画，英姿迥不凡。识高能择主，功大不胜谗。马革忠何壮，壶头怒尚衔。谁甘骑款段，长服野人衫。","dynasty":"宋代","title":"题马伏波像"}
{"author":"曾几","content":"梅子黄时日日晴，小溪泛尽却山行。绿阴不减来时路，添得黄鹂四五声。","dynasty":"宋代","tags":"古诗三百首，纪游，喜悦","title":"三衢道中"}
{"author":"曾几","content":"苏秀道中，自七月二十五日夜大雨三日，秋苗以苏，喜而有作。一夕骄阳转作霖，梦回凉冷润衣襟。不愁屋漏床床湿，且喜溪流岸岸深。千里稻花应秀色，五更桐叶最佳音。无田似我犹欣舞，何况田间望岁心。","dynasty":"宋代","tags":"古诗三百首，秋天，写雨，农民，喜悦，忧国忧民","title":"苏秀道中"}
{"author":"曾几","content":"年年岁岁望中秋，岁岁年年雾雨愁。凉月风光三夜好，老夫怀抱一生休。明时谅费银河洗，缺处应须玉斧修。京洛胡尘满人眼，不知能似浙江不。","dynasty":"宋代","tags":"中秋节，赏月，思乡","title":"癸未八月十四日至十六夜月色皆佳"}
{"author":"曾几","content":"相对真成泣楚囚，遂无末策到神州。但知绕树如飞鹊，不解营巢似拙鸠。江北江南犹断绝，秋风秋雨敢淹留？低回又作荆州梦，落日孤云始欲愁。","dynasty":"宋代","tags":"爱国","title":"寓居吴兴"}
{"author":"曾几","content":"赤日几时过，清风无处寻。经书聊枕籍，瓜李漫浮沉。兰若静复静，茅茨深又深。炎蒸乃如许，那更惜分阴。","dynasty":"宋代","title":"大暑"}
{"author":"曾几","content":"老境垂垂六十年，又将家上铁头船。客留阳羡只三月，归去玉溪无一钱。观水观山都废食，听风听雨不妨眠。从今布袜青鞵梦，不到张公即善权。","dynasty":"宋代","tags":"羁旅，感慨，伤怀","title":"发宜兴"}
{"author":"曾几","content":"年年梅里见诸杨，火齐堆盘更有香。风味十分如荔子，何妨盛著绛纱囊。","dynasty":"宋代","title":"食杨梅三首"}
{"author":"曾几","content":"凉风急雨夜萧萧，便恐江南草木雕。自为丰年喜无寐，不关窗外有芭蕉。","dynasty":"宋代","title":"夏夜闻雨"}
{"author":"曾几","content":"卧闻微霰却无声，起看阶前又不能。一夜纸窗明似月，多年布被冷于冰。履穿过我柴门客，笠重归来竹院僧。三白自佳晴亦好，诸山粉黛见层层。","dynasty":"宋代","title":"雪作"}
{"author":"曾几","content":"春山数峰青，春水一溪绿。幽寻山水间，物物可寓目。花香若三薰，柳色若新沐。吾侪幸閒放，晴昼颇连属。胡为深闭门，终日仰看屋。嘉招傥亟拜。岂敢惮仆仆。请君携壶去，政恐日不足。小槽虽蜜甜，何必待醽醁。茗事姑置之，雷车困枵腹。","dynasty":"宋代","title":"寻春次曾宏甫韵"}
{"author":"曾几","content":"白日红红花映阶，高高下下叶成杯。娇娆似不禁长夏，故就团圞扇影来。","dynasty":"宋代","title":"置酒签厅观荷徐判官携家酿四首"}
{"author":"曾几","content":"休看红药咏翻阶，极目荷花照酒杯。静濯明妆何所待，风标公子远飞来。","dynasty":"宋代","title":"置酒签厅观荷徐判官携家酿四首"}
{"author":"曾几","content":"僧窗谁与晤，有竹两三竿。栽培费老手，方法传多端。朝朝问无恙，暮暮愁其乾。调护阅三载，今年遽雕残。芭蕉虽小草，长大不作难。一身菡萏然，万窍玲珑间。满中贮春水，烈日何能干。以兹阴凉叶，代彼青琅玕。但恐质柔脆，不堪岁祁寒。人生无牢强，当作如是观。","dynasty":"宋代","title":"种芭蕉"}
{"author":"曾几","content":"近郊蕃竹树，手种满庭隅。馀子不足数，此君何可无。风来当一笑，雪压要相扶。莫作封侯相，生来鄙木奴。","dynasty":"宋代","title":"种竹"}
{"author":"曾几","content":"霢霂无人见，芭蕉报客闻。润能添砚滴，细欲乱炉薰。竹树惊秋半，衾裯惬夜分。何当一倾倒，趁取未归云。","dynasty":"宋代","title":"仲夏细雨"}
{"author":"曾几","content":"老去长净一寸阴，良辰物色负幽襟。中秋素月偏离毕，九日黄花未散金。蓓蕾不妨供小摘，茱萸聊复伴孤斟。重阳何必今朝是，从此篱边日访寻。","dynasty":"宋代","title":"重阳"}
{"author":"曾几","content":"滩声送我入严州，过得州来水漫流。一夜好风潮信早，满船明月荻花秋。","dynasty":"宋代","title":"舟中"}
{"author":"曾几","content":"琐琐红英密缀枝，春风春物不差池。诸君但办樽前去，昨夜灯花报客知。","dynasty":"宋代","title":"诸公次韵予复次韵二首"}
{"author":"曾几","content":"梅花过后杏花前，嫩蕊装成一盖圆。恼乱春风为渠了，幽香破睡有明年。","dynasty":"宋代","title":"诸公次韵予复次韵二首"}
{"author":"曾几","content":"蜡炬高花半欲摧，斑斑小雨学黄梅。有时燕寝香中坐，如梦前村雪里开。披拂故令携袖满，横斜便欲映窗来。重帘幽户深深闭，亦恐风飘不得回。","dynasty":"宋代","title":"诸人见和返魂梅再次韵"}
{"author":"曾几","content":"雾帐桃笙昼寝馀，此君那可一朝无。秋来冷落同班扇，岁晚温柔是锡奴。","dynasty":"宋代","title":"竹奴"}
{"author":"曾几","content":"烟雨百馀年，茅茨数间屋。中有在家僧，萧然如此竹。","dynasty":"宋代","title":"竹坞"}
{"author":"曾几","content":"问讯东轩竹，新萌颇不齐。文章藏雾豹，头角触藩羝。逸气先腾上，长鞭半落西。后来堪底用，采摄付山妻。","dynasty":"宋代","title":"竹轩出笋"}
{"author":"曾几","content":"雨中好竹不难栽，雨后清无一点埃。政有贤人林下集，何尝俗客洞中来。稽山老干应相忆，茂苑新梢未遣回。归去南轩曲肱梦，葱葱郁郁气佳哉。","dynasty":"宋代","title":"竹轩睡起诗和者既多辄复次韵"}
{"author":"曾几","content":"好竹迷时手自栽，一轩寒碧谢尘埃。清风政为我辈设，小睡忽从何许来。已用官茶麾得去，莫因家酿挽令回。呼儿静扫黄叶径，吾与此君俱快哉。","dynasty":"宋代","title":"竹轩小睡"}
{"author":"曾几","content":"胡岭三年自竄流，归来差慰此生浮。政缘天下无双士，非为江东第一州。悬榻坐中难入眼，设罗门外少回头。袖诗不意高轩过，问里人曾到此不。","dynasty":"宋代","title":"子苍携和章见过用韵为谢"}
{"author":"曾几","content":"久矣山人去，怀哉屋壁藏。侵陵阅梅雨，调护乏芸香。次第繙经集，呼儿理在亡。乞归全为此，何爱橐中装。","dynasty":"宋代","title":"自广西归上饶阅所藏书"}
{"author":"曾几","content":"客子千里至，未曾款入门。妻孥劳苦外，径走江梅村。江梅若有待，欲谢花犹存。向人一笑粲，冷蕊生春温。绕树三匝已，投空雪飞翻。归来理梦事，淡月笼黄昏。","dynasty":"宋代","title":"自越上还信步寻梅"}
{"author":"曾几","content":"冷石磨青瑶，客至相与饮。醉倒不用扶，真成一高枕。","dynasty":"宋代","title":"醉石"}
{"author":"曾几","content":"茅宇净扫地，竹炉深炷香。一枝藤倚壁，六尺簟敷床。门掩人声寂，帘垂昼景长。跏趺便终夕，端不负兹堂。","dynasty":"宋代","title":"坐进堂"}
{"author":"曾几","content":"今日知何日，东风破腊来。寒随边骑去，春与汉军回。彩胜参差剪，蔬盘饤饾开。不妨时节好，年事岂禁催。","dynasty":"宋代","title":"春日二首其一"}
{"author":"曾几","content":"期颐三万日，政尔亦无多。佳节已如许，衰年将若何。雨风增落寞，戚友断经过。问讯庖厨内，犹堪一洗磨。","dynasty":"宋代","title":"春日二首其二"}
{"author":"曾几","content":"荒院已无趣，愁霖终不开。檐声喧客语，屋漏逐人来。桥报今朝断，墙闻昨夜摧。尚馀汤饼具，积潦未为灾。","dynasty":"宋代","title":"久雨"}
{"author":"曾几","content":"白日无偏照，玄冥不作难。有炉如许大，无地可言寒。书腹夤缘晒，禅心邂逅看。呼儿来共此，形影未孤单。","dynasty":"宋代","title":"次韵三首其一"}
{"author":"曾几","content":"新知刘子政，生理发萧疏。胜日归谈笑，佳山奉起居。摩挲千古物，料理一床书。秀色堪餐否，聊须摘我蔬。","dynasty":"宋代","title":"次刘千岁喜折仲古见过二首韵其一"}
{"author":"曾几","content":"门对分流水，窗横别岸山。茅茨居不剪，蓬荜昼常关。倾盖曾三径，摇旌每数间。犹欣龙阁老，携得好诗还。","dynasty":"宋代","title":"次刘千岁喜折仲古见过二首韵其二"}
{"author":"曾几","content":"客有过兰若，交情似竹林。野花无可落，村酒不宜斟。又得清新句，如闻謦欬音。南坡盟好在，为问几时寻。","dynasty":"宋代","title":"次曾宏甫见过二首韵其一"}
{"author":"曾几","content":"莺啼花落后，芳草绿阴初。良会日不足，清谈风有馀。饥餐聊当肉，懒出坐无车。勿以贫兼病，相过迹也疏。","dynasty":"宋代","title":"次曾宏甫见过二首韵其二"}
{"author":"曾几","content":"听说光州好，淮山是四邻。凝香无一事，奠枕有馀民。世以文章著，朝须宠数频。西湖便归去，应不待班春。","dynasty":"宋代","title":"次曾宏甫赴光守留别二首韵其一"}
{"author":"曾几","content":"淮白美无度，山丹开欲然。谈誇空海内，怅望只溪边。老境嗟无几，宗盟幸有连。到时能走送，别后见相怜。","dynasty":"宋代","title":"次曾宏甫赴光守留别二首韵其二"}
{"author":"曾几","content":"栗玉黏枝细，青云剪叶齐。团团岩下桂，表表木中犀。江树风萧瑟，园花气惨悽。浓薰不如此，何以慰幽栖。","dynasty":"宋代","title":"岩桂二首其二"}
{"author":"曾几","content":"独绕筼筜径，令人喜欲颠。已持苏老节，更著祖生鞭。傍舍应除地，新梢拟上天。真成时夜卵，煨茁想明年。","dynasty":"宋代","title":"所种竹鞭盛行"}
{"author":"曾几","content":"行到竹穷处，有亭佳可游。境因吾子胜，客为此君留。娟净经时雨，萧梢六月秋。岂无他草树，泾渭不同流。","dynasty":"宋代","title":"逮子作亭于官舍明清堂后种竹殆千竿余名其亭以留客取老杜竹深留客处之句因题二小诗云其一"}
{"author":"曾几","content":"种竹无他事，林间与客游。自应携手入，安用闭门留。静可过僧夏，清宜对奕秋。衰翁九节杖，来往亦风流。","dynasty":"宋代","title":"逮子作亭于官舍明清堂后种竹殆千竿余名其亭以留客取老杜竹深留客处之句因题二小诗云其二"}
{"author":"曾几","content":"一去春陵郡，天星几度回。身今镜湖住，山自道州来。指点双岩出，摩挲一笑开。是谁营致此，石友似陈雷。","dynasty":"宋代","title":"何德器寄道州怪石"}
{"author":"曾几","content":"敕厨羞煮饼，扫地供炉芬。汤鼎聊从事，茶瓯遂策勋。兴来吾不浅，送似汝良勤。欲作柯山点，当令阿造分。","dynasty":"宋代","title":"迪侄屡饷新茶二首其二"}
{"author":"曾几","content":"破除汤饼睡，倚赖建溪春。往日惟求旧，今朝遽食新。不辞浓似粥，少待细于尘。宝胯无多子，留须我辈人。","dynasty":"宋代","title":"尝建茗二首其一"}
{"author":"曾几","content":"茅宇已初夏，茶瓯方早春。真成汤沃雪，无复渴生尘。有客嘲三韭，其谁送八珍。不如藏去好，孤负一年新。","dynasty":"宋代","title":"尝建茗二首其二"}
{"author":"曾几","content":"不见吾儿久，今朝慰眼前。分襟灯火夜，回棹雪霜天。中鹄令人喜，将雏得我怜。一杯欢笑后，急急理尘编。","dynasty":"宋代","title":"逮子以今岁正月十六日之毗陵而以十二月十五日还舍铨试第二且得新雏以诗示之"}
{"author":"曾几","content":"道义曾无间，因依遂有连。旋闻新雨露，亟返旧林泉。父老门庭下，儿孙几杖前。不令成此段，泣涕问苍天。","dynasty":"宋代","title":"挽李泰发参政三首其三"}
{"author":"曾几","content":"气质推浑厚，言谈见切磋。过从方里巷，挽送忽山阿。吉士今如此，高穹定若何。交游虽不乏，耆旧已无多。","dynasty":"宋代","title":"挽焦适道寺丞二首其一"}
{"author":"曾几","content":"岂意初秋事，俄闻远日期。在公无可憾，有客不胜悲。宅兆溪山好，郊原草木衰。给孤园上路，无复往还时。","dynasty":"宋代","title":"挽焦适道寺丞二首其二"}
{"author":"曾几","content":"璧水三千士，文闱第一人。煌煌持紫橐，亹亹逼鸿钧。得郡还辞剧，居家更乞身。期颐如可料，愁绝上元春。","dynasty":"宋代","title":"挽程伯禹尚书三首其二"}
{"author":"曾几","content":"早得文章誉，仍高政事科。珠玑随咳唾，襦裤起讴歌。老去贫逾甚，归来病更多。善人今已矣，施报果如何。","dynasty":"宋代","title":"挽王元渤舍人二首其一"}
{"author":"曾几","content":"忠义云霄逼，声名日月悬。剧谈风满坐，杰作气无前。诗酒今彭泽，山林昔辋川。不随秋露尽，家集灿成编。","dynasty":"宋代","title":"挽向伯恭侍郎三首其一"}
{"author":"曾几","content":"吕卿豪杰士，家世两申公。小试为郎日，深知有祖风。名高中兴后，病著半生中。遂作青山去，呜呼万事空。","dynasty":"宋代","title":"挽吕惇智"}
{"author":"曾几","content":"鬓发垂领白，尘埃迎面红。相从林下寸，一洗水边风。写物诗无敌，蠲愁酒有功。夕阳应更好，可惜在城中。","dynasty":"宋代","title":"次韵陈鲁山正字社日同西湖其二"}
{"author":"曾几","content":"懒慢无端世所遗，独怜衰病少光辉。惠然投我有华衮，何以报公无纻衣。末学虚声惭取誉，旧章多识恐成非。侍郎清鉴悬明镜，莫道尘埃一点飞。","dynasty":"宋代","title":"辞召命呈子忱侍郎"}
{"author":"曾几","content":"问公何许看花回，剩说郊坰十里梅。树杂古今他处少，枝分南北一齐开。昌源已办行厨去，离渚犹须使节来。况复兰亭公所葺，清流九曲要传杯。","dynasty":"宋代","title":"喻子才提举招昌源观梅倦不克往苏仁仲有诗次韵"}
{"author":"曾几","content":"故人官达更相求，不但寒温札翰投。深贮炉薰来岭海，远包书帙到林丘。未知挽粟飞刍外，尚及哦诗把酒不。千里往还殊不隔，梦魂常绕日边州。","dynasty":"宋代","title":"寄浙漕韩公圭琎"}
{"author":"曾几","content":"归去来兮莫问津，有船即买系江滨。自应一学陶元亮，不用更呼祁孔宾。已卜春前春后日，重寻水北水南人。使君为我新茅栋，数有书来意甚真。","dynasty":"宋代","title":"寄信守徐稚山侍郎"}
{"author":"曾几","content":"别来不寄一行书，贝叶琅函想自娱。喜得直庐新内阁，梦成同舍旧东都。绝知笔底鶱腾在，未省体中安隐无。见说闽山小儿子，夤缘即罢数趋隅。","dynasty":"宋代","title":"寄何晋之直阁"}
{"author":"曾几","content":"胡岭三年自窜流，归来差慰此生浮。政缘天下无双士，非为江东第一州。悬榻坐中难入眼，设罗门外少回头。袖诗不意高轩过，问里人曾到此不。","dynasty":"宋代","title":"子苍携和"}
{"author":"曾几","content":"铃斋偪仄未销忧，暇日聊为帢帻游。乔木中间藏古寺，篮舆直上得名流。岂无云水连孤屿，亦有山林望一州。后日玉霄峰顶去，忆经行处为回头。","dynasty":"宋代","title":"题巾山广轩次韩无咎韵"}
{"author":"曾几","content":"竹舆响肩舻哑呕，芙蕖城晓六月秋。露华犹泫草光合，晨气欲动荷香浮。给孤独园赖君到，伊蒲塞供为我羞。僧窗各自占山色，处处薰炉茶一瓯。","dynasty":"宋代","title":"张子公招饭灵感院"}
{"author":"曾几","content":"蓬蒿小院立秋天，秃鬓凄风雨飒然。丈室何人问摩诘，后堂无地著彭宣。床头白酒新浮瓮，案上黄诗屡绝编。不厌寒家淡生活，书窗期与子周旋。","dynasty":"宋代","title":"寓居有招客者戏成"}
{"author":"曾几","content":"此公出世使人惊，道眼看来却未曾。政尔雪峰千百众，澹然云水一孤僧。不妨诗笔作佛事，已用茗瓯传祖灯。我老尚堪行脚在，因风为寄古崖藤。","dynasty":"宋代","title":"空公长老一出即住雪峰书来以建茗为寄长句奉呈空公时以笔砚作佛事也"}
{"author":"曾几","content":"一觞相属费招呼，况复吾宗揽辔初。春雨春风俱作恶，溪南溪北顿成疏。刻残红蜡君哦句，挑尽青灯我读书。细故乖违犹似此，功名不必问何如。","dynasty":"宋代","title":"郑深道饯曾宏甫台州之行见招风雨不能度溪桥作此赠宏甫"}
{"author":"曾几","content":"洞庭湖北饱知闻，尝以輶轩犯楚氛。远有光华新令尹，分投闲散故将军。武陵源口自碧水，古德山头多白云。一路澄清纵幽讨，不妨书札细论文。","dynasty":"宋代","title":"送周仲固寺正提举湖北茶盐余建炎己酉岁尝为此官"}
{"author":"曾几","content":"武公入相不虚传，奏牍求闲却更前。圣主闵劳天下士，诏书许作地行仙。少微星分临江左，大涤山门锁日边。便以公归良易耳，午桥虽好莫留连。","dynasty":"宋代","title":"送绍兴帅汤相得请洞霄归括苍二首其一"}
{"author":"曾几","content":"谁言富贵践危机，永日深春故里归。烟雨高楼增意气，蓬莱杰阁少光辉。向来赤舄又遵陆，此去青鞋长掩扉。画戟门东是茅宇，铃斋想像独依依。","dynasty":"宋代","title":"送绍兴帅汤相得请洞霄归括苍二首其二"}
{"author":"曾几","content":"苍颜白发海边州，敢与君王侧席求。水似篙深催我去，雨如丝下要人留。偶然结绶登畿左，不用攀辕拥道周。高卧耦耕吾有分，何心赐璧取封侯。","dynasty":"宋代","title":"次钱处和赠赴召之行韵"}
{"author":"曾几","content":"此身那得作飞仙，魂梦相从但欲眠。极目参辰不相见，论心胶膝未为坚。别君甲子三千日，问我春秋七十年。久要不忘吾辈事，交情自昔几人全。","dynasty":"宋代","title":"次徐𡺀立韵"}
{"author":"曾几","content":"佩声曾到凤凰池，不尽胸中五色丝。三黜本因元祐学，一飞合在中兴时。忽惊地下修文去，太息门边问字谁。犹想泉台有新作，郊原小雨欲催诗。","dynasty":"宋代","title":"挽韩子苍待制"}
{"author":"曾几","content":"正坐长斋早得衰，中年一病莫医治。悬知水复山重地，难度风饕雪虐时。乘兴前村曾有约，寄声绝顶可无诗。禅房手自栽花木，付主林神好护持。","dynasty":"宋代","title":"悼云泉勤庵主"}
{"author":"曾几","content":"谁言春雨散如丝，一月垂空似绠縻。云去云来何日了，花开花落不曾知。直愁排荡根荄尽，安用栽培桃李为。政恐东君不无意，十分妍暖乞酴醾。","dynasty":"宋代","title":"久雨"}
{"author":"曾几","content":"郭内名园旧所闻，扶携老稚及良辰。重重碧树深留客，一一华堂极可人。绿暗池塘初破夏，清和时节尚关春。凭谁说与沧浪水，早晚芒鞋去问津。","dynasty":"宋代","title":"游姑苏张氏园二首其一"}
{"author":"曾几","content":"雨近黄梅细不闻，破窗夜夜看星辰。园林如许不行乐，鱼鸟有知应笑人。盛喜晴天容卜昼，绝怜小坞解藏春。何妨著我闲田地，坐看垂杨夹广津。","dynasty":"宋代","title":"游姑苏张氏园二首其二"}
{"author":"曾几","content":"家在朱帘画舫中，今朝误入水精宫。江澄不起无风浪，天远长垂未霁虹。酒熟杯盘供雪鲙，诗成岛屿落霜枫。帆来帆去何曾歇，万顷烟波属钓翁。","dynasty":"宋代","title":"过松江"}
{"author":"曾几","content":"乞得身闲又禦魑，干戈瘴疠两危机。三年似涉新冰过，十口今持旧璧归。天静不忧鸿北向，月明休咏鹊南飞。只应黄帽青鞋底，城郭人民有是非。","dynasty":"宋代","title":"出岭"}
{"author":"曾几","content":"锦树团栾海角州，移春槛里见风流。两三翠盖张前面，千百香囊缀上头。绝代红梅相对好，妒人山麝莫来休。衰翁若被儿童问，入眼还曾有此不。","dynasty":"宋代","title":"得瑞香于四明"}
{"author":"曾几","content":"蓐收何在渺层空，三伏炎蒸尚未中。况复今宵无好月，不知底处有清风。看云暮暮不为雨，畏日朝朝还自东。忆昔给孤园里梦，褰裳觅路踏泥融。","dynasty":"宋代","title":"儿辈次复热诗韵再次韵示之"}
{"author":"曾几","content":"老去长争一寸阴，良辰物色负幽襟。中秋素月偏离毕，九日黄花未散金。蓓蕾不妨供小摘，茱萸聊复伴孤斟。重阳何必今朝是，从此篱边日访寻。","dynasty":"宋代","title":"重阳"}
{"author":"曾几","content":"漏箭更筹日夜催，万牛不挽白驹回。梅花雪片岁华尽，萱草柳条春鼎来。病里诗书元不读，贫中尊俎未尝开。年光似此真虚掷，请以丹心学死灰。","dynasty":"宋代","title":"岁尽"}
{"author":"曾几","content":"绝胜人间万户侯，不称俗士不缁流。又随拄杖去行脚，未办把茅来盖头。但使宗风嗣庞蕴，谁能佛事觉裴休。秖应除却闲名字，一听人呼作马牛。","dynasty":"宋代","title":"自号在家衲子"}
{"author":"曾几","content":"老柏蜀人爱，甘棠召南思。领客清樾下，作诗咏歌之。","dynasty":"宋代","title":"遗直堂其四"}
{"author":"曾几","content":"元祐几阅岁，诸公一无遗。吾舅典型在，神明力扶持。","dynasty":"宋代","title":"遗直堂其五"}
{"author":"曾几","content":"柏叶松其身，在时公手植。杂树谁所栽，一钱初不直。","dynasty":"宋代","title":"遗直堂其六"}
{"author":"曾几","content":"苍官可长雄，馀子皆季叔。所以吾外家，深栽后彫木。","dynasty":"宋代","title":"同官皆和复次韵其一"}
{"author":"曾几","content":"啸壑有于菟，吹波作奇字。川上雪髯翁，文章政相似。","dynasty":"宋代","title":"虎川"}
{"author":"曾几","content":"老柏参深水，封题远寄将。发奁知长者，闭閤自调香。","dynasty":"宋代","title":"廿一兄以手和四清香见饷用心清闻妙香为韵成五小诗其五"}
{"author":"曾几","content":"饱霜犹郁葱，立雪故清润。下有老成人，持心以相印。","dynasty":"宋代","title":"岁寒亭"}
{"author":"曾几","content":"萧散林下风，霜毛极清润。为问载高轩，何如弄闲影。","dynasty":"宋代","title":"白鹤亭"}
{"author":"曾几","content":"寻梅不惜上南坡，傍险冲泥奈老何。寂寞僧窗禅榻畔，好枝还解送人么。","dynasty":"宋代","title":"乞梅曾宏甫二首其一"}
{"author":"曾几","content":"芒鞋竹杖寻梅去，只有香来未见花。村北村南行欲遍，数株如雪小民家。","dynasty":"宋代","title":"寻梅至杨家见数株盛开"}
{"author":"曾几","content":"瑞香花发去年枝，惬对君家白玉池。复幕重帘开欲遍，馨香少有外人知。","dynasty":"宋代","title":"郑侍郎家瑞香花盛开而未赏戏赠二首其一"}
{"author":"曾几","content":"茶山老子竟成痴，漫说寻芳去不迟。浪蕊飘残犹自可，名花落尽不曾知。","dynasty":"宋代","title":"曾宏甫见过因问讯鞓红花则云已落矣惊呼之馀戏成三首其一"}
{"author":"曾几","content":"绿水波深欲上阶，红蕖香动要传杯。幕中自有两佳客，又载青州从事来。","dynasty":"宋代","title":"置酒签厅观荷徐判官携家酿四首其一"}
{"author":"曾几","content":"白白红红花映阶，高高下下叶成杯。娇娆似不禁长夏，故就团圞扇影来。","dynasty":"宋代","title":"置酒签厅观荷徐判官携家酿四首其三"}
{"author":"曾几","content":"十年不踏盱眙路，想见长淮属玉飞。安得玻瓈泉上酒，藉糟空有白鱼肥。","dynasty":"宋代","title":"食淮白鱼二首其一"}
{"author":"曾几","content":"土酥绝类穆家儿，好著崔家饤坐梨。如梦甘寒千百颗，雪肌相伴出关西。","dynasty":"宋代","title":"食酥二首其二"}
{"author":"曾几","content":"饶阳接种江南少，越上楞梅天下无。梅熟应同儿辈吃，有兄八十住东吴。","dynasty":"宋代","title":"食杨梅三首其三"}
{"author":"曾几","content":"名声藉甚端溪砚，何况珍材琢下碞。兔颖麝煤俱惬当，使君裁鉴果超凡。","dynasty":"宋代","title":"谢寄端砚四首其二"}
{"author":"曾几","content":"治中长啸得石砚，乞与衰翁一笑开。小试松煤便终日，必知渠是下碞来。","dynasty":"宋代","title":"谢寄端砚四首其三"}
{"author":"曾几","content":"尊中政尔空空然，忽有一壶来眼边。君知情快何所似，石涧怒流深夜泉。","dynasty":"宋代","title":"谢郑侍郎饷酒二首其一"}
{"author":"曾几","content":"恶怀种种占胸次，俗物纷纷遮眼边。知有醉乡无路入，竹渠昨夜响山泉。","dynasty":"宋代","title":"家酿酒乡四首其一"}
{"author":"曾几","content":"酒泉郡郭果何在，校尉兵厨安足求。即使愁城攻得破，策勋当拜醉乡侯。","dynasty":"宋代","title":"家酿酒乡四首其二"}
{"author":"曾几","content":"醉乡论石仍论斗，如此山重水复何。我觉去人殊不远，从来杯勺不能多。","dynasty":"宋代","title":"家酿酒乡四首其四"}
{"author":"曾几","content":"朝游夕泳一窗书，只要今吾胜昔吾。未识此间真气味，直缘圣处少工夫。","dynasty":"宋代","title":"读书四首其三"}
{"author":"曾几","content":"无数尘埃一病身，不蒙湔拂几经旬。政须皂荚相料理，可笑梁州阴子春。","dynasty":"宋代","title":"病起始浴二首其一"}
{"author":"曾几","content":"芒鞋生杖寻梅去，只有香来未见花。村北村南行欲遍，数株如雪小民家。","dynasty":"宋代","title":"寻梅至杨家见数株盛开"}
{"author":"曾几","content":"不见吾儿久，今朝慰眼前。分襟灯火夜，回棹雪霜天。中鹄令人喜，将雏得我怜。一杯欢笑后，急急理尘编。","dynasty":"宋代","title":"逊子以今岁正月十六日之毗陵而以十二月十五"}
{"author":"曾几","content":"郊居麦风凉，佛屋梅雨润。萦帘一炷香，隐几百念尽。时从黄卷语，坐看青灯烬。昏昏花乱眼，种种雪侵鬓。怀哉佳友朋，久矣阙亲近。其谁破愁寂，令我生鄙吝。及閒当过君，请以茗椀进。言诗固不能，把酒亦无分。","dynasty":"宋代","title":"言怀贻寓居"}
{"author":"曾几","content":"擢本千岩秀，开花八月凉。虽非倾国色，要是恼人香。篱下菊清好，林间兰静芳。可怜遭遇晚，妙语欠苏黄。","dynasty":"宋代","title":"岩桂二首"}
{"author":"曾几","content":"栗玉黏枝细，青云翦叶齐。团团岩下桂，表表木中犀。江树风萧瑟，园花气惨恓。浓薰不如此，何以慰幽栖。","dynasty":"宋代","title":"岩桂二首"}
{"author":"曾几","content":"此老云相似，何天不往还。打包龙井寺，持钵虎丘山。一别经年事，相逢半日閒。向来参底语，不堕有无间。","dynasty":"宋代","title":"谒径山佛日杲禅师于虎丘"}
{"author":"曾几","content":"玉霄峰外海西头，即是衰翁所领州。云水茫茫长发兴，春山叠叠未生愁。旧时英物馀千载，胜地丛祠尚一丘。苦雨凄风莫为崇，与君同乐亦同忧。","dynasty":"宋代","title":"谒灵康庙"}
{"author":"曾几","content":"目极云沙静涉然，邵卿风月过年年。雁行灭没山横晚，渔艇空蒙水接天。南国棠阴春寂寂，东风瓜蔓日绵绵。问君许作邻翁否，阳羡溪边即买田。","dynasty":"宋代","title":"宜兴邵智卿天远堂"}
{"author":"曾几","content":"三孔吾渭阳，犹及见仲叔。堂堂舍人公，再拜但乔木。","dynasty":"宋代","title":"遗直堂"}
{"author":"曾几","content":"长身一庭中，劲气九霄上。思公立朝时，凛凛不可向。","dynasty":"宋代","title":"遗直堂"}
{"author":"曾几","content":"小雨飞空十日馀，苔钱称意上阶除。芒鞋不踏门前路，坐听呕哑过竹舆。","dynasty":"宋代","title":"久雨"}
{"author":"曾几","content":"荷橐临门门未开，多泥穷巷遍苍苔。始知犹胜杜陵老，旧雨客来今亦来。","dynasty":"宋代","title":"郑顾道冲雨见过"}
{"author":"曾几","content":"箫声无复到层台，画栋空馀燕雀来。我是凤凰池上客，等闲汀鹭莫相猜。","dynasty":"宋代","title":"凤凰台"}
{"author":"曾几","content":"善权石状说不尽，怪怪奇奇惊倒人。大屋脩廊岩下路，凄风冷雨洞中春。","dynasty":"宋代","title":"游张公善权二洞四首其四"}
{"author":"曾几","content":"幽禽竟日引圆吭，脱裤催人有底忙。不但春天无衣著，凄风冷雨绝须防。","dynasty":"宋代","title":"禽声四首其二"}
{"author":"曾几","content":"鹁鸠晴雨报人知，更问农家底事宜。村落泥乾收麦地，稻田水满插秧时。","dynasty":"宋代","title":"途中二首其一"}
{"author":"曾几","content":"小麦青青大麦黄，新蚕满箔稻移秧。绿阴马倦休亭午，芳草牛闲卧夕阳。","dynasty":"宋代","title":"途中二首其二"}
{"author":"曾几","content":"西风黄叶北门街，有句无人为剪裁。冲突前驱公会否，要求一语定敲推。","dynasty":"宋代","title":"道逢王左丞不及避谢之二首其一"}
{"author":"曾几","content":"江梅落尽红梅在，百叶缃梅剩欲开。园里无人园外静，暗香引得数蜂来。","dynasty":"宋代","title":"独步小园四首其一"}
{"author":"曾几","content":"会稽竹箭东南美，化作经黄纸叠层。旧日土毛无用处，剡中老却一溪藤。","dynasty":"宋代","title":"剡溪竹纸三首其二"}
{"author":"曾几","content":"不如归去东皋上，美酒提壶迎妇饷。何妨脱袴著新衣，百箔蚕丝茧如盎。春泥滑滑未没腰，田间布穀初立苗。牧儿喜舞麦熟也，报答尔曹婆饼焦。","dynasty":"宋代","title":"禽声"}
{"author":"曾几","content":"鄣日青圆自拥阶，绉风绿净可添杯。被花恼处君知否，罗袜凌波笑不来。","dynasty":"宋代","title":"置酒签厅观荷徐判官携家酿四首"}
{"author":"曾几","content":"会稽竹箭东南美，化作经黄纸叠层。旧日土毛无用处，剡中老却一溪藤。","dynasty":"宋代","title":"剡溪竹纸三首其二"}
{"author":"曾几","content":"黄卷中人最起予，病来相对却成疏。新凉试傍青灯看，犹有飞蚊小未除。","dynasty":"宋代","title":"读书四首"}
{"author":"曾几","content":"使君小队出田间，却拥旌旗鼓吹还。走送劳农诗俊逸，悬知领客事清閒。坐曹已白儿时鬓，置酒聊朱病后颜。无路从公上烟雨，梦魂长绕处州山。","dynasty":"宋代","title":"处守谢景思寄劝农诗次其韵"}
{"author":"曾几","content":"青云叶底雪花繁，只与田家插髻鬟。不枉涪翁初着句，能令大士久开颜。","dynasty":"宋代","title":"山礬"}
{"author":"曾几","content":"春风桃李蹊，学语鸟相唤。不可无寒芦，汀洲下凫雁。","dynasty":"宋代","title":"碧芦潈"}
{"author":"曾几","content":"把酒思閒事，春愁谁最深。乞钱羁客面，落第举人心。月下低眉立，灯前抱膝吟。凭君劝一醉，胜与万黄金。","dynasty":"宋代","title":"把酒思閒事二首"}
{"author":"曾几","content":"湖南八九州，海内清绝地。与公白鸡年，接翼鸿雁使。高堂亲八十，无复远游意。奉承万事了，趋走三节至。诏书引上殿，帝曰汝国器。置之蓬莱山，身亦典中秘。乖离如许久，会念差足慰。胡为未暖席，归与不可制。人生故乡乐，况揽澄清辔。皇华遣使臣，光采宁有是。红尘跨鞍马，老矣殊少味。著鞭输公先，吾亦从此逝。","dynasty":"宋代","title":"送秘丞罗庭扬将漕湖北"}
{"author":"曾几","content":"郑公高义绝陈雷，别我姑胥首重回。书迹横斜良足喜，讣音曲折可胜哀。定知泡影垂垂尽，故傍江湖得得来。俗眼看公终未是，无生灭处咏归哉。","dynasty":"宋代","title":"挽郑禹功"}
{"author":"曾几","content":"被雪一枝好，令人双眼明。未须贪结子，对汝不胜清。","dynasty":"宋代","title":"梅坡"}
{"author":"曾几","content":"一洗干戈眼，舟穿乱石间。不因深避地，何得饱看山。江溃重围急，天横一线悭。人言三峡险，此路足追攀。","dynasty":"宋代","title":"大藤峡"}
{"author":"曾几","content":"凉风急雨夜萧萧，便恐江南草木雕。自为丰年喜无寐，不关窗外有芭蕉。","dynasty":"宋代","title":"夏夜闻雨"}
{"author":"曾几","content":"故人官达更相求，不但寒温札翰投。深贮炉薰来岭海，远包书帙到林丘。未知挽粟飞刍外，尚及哦诗把酒不。千里往还殊不隔，梦魂常绕日边州。","dynasty":"宋代","title":"寄浙漕韩公圭琎"}
{"author":"曾几","content":"移春小槛绿樽前，记得花头数尺圆。传语郑庄修故事，锦薰笼畔过年年。","dynasty":"宋代","title":"郑侍郎家瑞香花盛开而未尝戏赠二首"}
{"author":"曾几","content":"昔在宣和日，雍容接俊游。横经临璧沼，提椠上瀛洲。去德俄千里，依仁复两州。岂知垂老别，华屋落山丘。","dynasty":"宋代","title":"挽程伯禹尚书三首"}
{"author":"曾几","content":"携簟入深竹，脱巾挂低枝。无令儿辈觉，更恐俗客知。清风何故来，口咏渊明诗。凉冷似太过，还从径中归。","dynasty":"宋代","title":"盛夏东轩偶成五首"}
{"author":"曾几","content":"同病仍同起，无聊独至今。酒杯君入手，药裹我关心。极暑方无奈，新凉又不禁。呼儿锄径草，万一故人临。","dynasty":"宋代","title":"病起赠曾宏甫"}
{"author":"曾几","content":"公如老殊所嗜蜜，种花山中引蜂入。千门万户芙蕖房，为公谋食如风狂。朝来蜂臣不趋衙，一心祝蜂早归家。归来喜舞击铜钵，与人从今莫胡越。","dynasty":"宋代","title":"次僧道规蜜蜂去而复集韵"}
{"author":"曾几","content":"幽居倦孤寂，俗驾难追攀。相携筇九节，径造茅三间。三卿贫无事，况得独冷官。衡门静如水，委巷深于山。自言学为圃，虽小殊可观。始至度略彴，徐行转阑干。当阶艺红药，坐待青春还。春还未数日，草树犹清寒。殷勤小梅花，一笑冰雪颜。煮茗当酒醴，言诗替吹弹。君知静中胜，得此良独难。相戒勿浪出，黄尘点人冠。","dynasty":"宋代","title":"春初过王仲礼教授小园"}
{"author":"曾几","content":"身已栖岩壑，公初冠庙堂。奉祠方德庇，次对复恩光。政尔为舟楫，如何坏栋梁。绋讴争点笔，衰谢独难忘。","dynasty":"宋代","title":"挽陈丞相"}
{"author":"曾几","content":"策登董相科，赋作长卿语。刘牢出外甥，愧我不如古。","dynasty":"宋代","title":"遗直堂"}
{"author":"曾几","content":"蕉叶定成哙伍，梅花应愧卢前。金谷危楼魂断，白州旧井名传。","dynasty":"宋代","title":"荔子六言"}
{"author":"曾几","content":"老为吴会客，耆旧不相忘。政以牛马走，曾陪鹓鹭行。千年书穴在，六月镜湖凉。从此登临地，回头忆侍郎。","dynasty":"宋代","title":"留别荣茂实侍郎"}
{"author":"曾几","content":"句芒整辔浃辰间，雪片相随大可观。挑菜园林有馀润，烧灯庭院不胜寒，柳条弄色政尔好，梅蕊飘香殊未阑。便似落花飞絮去，直疑春事并衰残。","dynasty":"宋代","title":"上元日大雪"}
{"author":"曾几","content":"大阿罗汉十有六，一一腾空见人足。手持贝叶坐禅林，称不动尊惟我独。","dynasty":"宋代","title":"书陆务观所藏阿罗汉像一轴"}
{"author":"曾几","content":"昆山定飞来，美玉山所有。山祇用功深，刓画岁时久。峥嵘出峰峦，空洞开户牖。几书通置邮，一片未入手。即今制锦人，在昔伐木友。尝蒙委绣段，尚阙报琼玖。奈何不厚颜，尤物更乞取。但怀相知心，岂惮一开口。指挥为幽寻，包裹付下走。散帙列岫窗，摩挲慰衰朽。","dynasty":"宋代","title":"寄昆山李宰觅石"}
{"author":"曾几","content":"往岁出芜城，飘然一客星。又从江北路，重到竹西亭。楚岸宽围碧，吴山远借青。圣时还旧观，歌吹月中听。","dynasty":"宋代","title":"南归题扬州竹西亭"}
{"author":"曾几","content":"练裙染翰初不惜，布袋写真殊未来。并作山房一奇事，临岐更著小诗催。","dynasty":"宋代","title":"诗催"}
{"author":"曾几","content":"越侯宾客有辉光，领袖今年得望乡。诗似拾遗留剑外，才如处士去河阳。到时晚荔论园买，旧日春茶洗盏尝。璧水同寮几人在，賸将书疏及沧浪。","dynasty":"宋代","title":"送贺子忱参议之官闽中"}
{"author":"曾几","content":"卷书坐东轩，有竹甚魁伟。清风过其间，戛戛鸣不已。写之以素琴，音节淡如水。不惜为人弹，临流须洗耳。","dynasty":"宋代","title":"东轩小室即事五首"}
{"author":"曾几","content":"去圣未云远，故在黄卷中。孰能领其要，直用一理通。森罗废兴事，莹若磨青铜。使我见万古，敬谢典午公。","dynasty":"宋代","title":"东轩小室即事五首"}
{"author":"曾几","content":"问讯东轩竹，新萌颇不齐。文章藏雾豹，头角触藩羝。逸气先腾上，长鞭半落西。后来堪底用，采摄付山妻。","dynasty":"宋代","title":"竹轩出笋"}
{"author":"曾几","content":"山衣重叠六铢轻，淡拂槐花染不成。报答春工选何物，鹅儿黄酒十分倾。","dynasty":"宋代","title":"独步小园四首"}
{"author":"曾几","content":"眼看乱后几凋年，神护灵光独岿然。镜里未添新白发，囊中初得旧青毡。寄书地正当回雁，晤语身方走跕鸢。社稷于公端可卜，一篇江汉咏周宣。","dynasty":"宋代","title":"吴元中少宰复官守长沙以诗贺之"}
{"author":"曾几","content":"满城桃李望东君，破腊江梅未上春。窗几数枝逾静好，园林一雪倍清新。已无妙语形容汝，不用幽香触拨人。迨此暇时当举酒，明朝风雨恐伤神。","dynasty":"宋代","title":"雪后梅花盛开折置灯下"}
{"author":"曾几","content":"僧窗又与汝周旋，百感相随到酒边。无复吹箎如异日，空惊枕块已三年。一门叔父吾衰矣，东阁郎君但勉旃。不为怀金纡紫事，澡身玉雪是空传。","dynasty":"宋代","title":"留别三侄"}
{"author":"曾几","content":"岁事空馀数行历，年劳绕得几篇诗。犹悭雪片下弥陇，已放梅花开满枝。便是东风来解冻，春盘生菜属群儿。","dynasty":"宋代","title":"冬"}
{"author":"曾几","content":"云日晶荧固自佳，幽人有待至昏鸦。远分岩际松枫树，复乱洲前芦荻花。曳履商声怜此老，倚楼长笛问谁家。霜螯玉柱姚江上，作意三年醉月华。","dynasty":"宋代","title":"八月十五夜月二首"}
{"author":"曾几","content":"头白高僧心已灰，石菖蒲长水蕉开。庄严茗事炉烟起，不用关防俗子来。","dynasty":"宋代","title":"题意大师房"}
{"author":"曾几","content":"凿土篝松火，为炉有底难。未知行地日，可辟中人寒。气味醇醪似，光阴尺璧看。回头长夏景，直欲褫中单。","dynasty":"宋代","title":"次韵三首"}
{"author":"曾几","content":"岁星一别又回天，贫贱交情老更坚。传世典型清彻骨，向人怀抱直如弦。经营象郡三椽屋，漂泛龙城一叶船。风雨萧萧鸡自晓，此心常与子周旋。","dynasty":"宋代","title":"送尹叔之象州"}
{"author":"曾几","content":"虎头骨相生来无，谈天吻燥斋肠枯。欲从底处觅膏润，凝香燕寝烹牛酥。鹅儿黄拂冰肌肤，关中穰下远不如。已令炊饼作十字，今晨盛馔非伊蒲。","dynasty":"宋代","title":"谢胡帅饷酥"}
{"author":"曾几","content":"瑞香花发去年枝，惬对君家白玉池。复幕重帘开欲遍，馨香少有外人知。","dynasty":"宋代","title":"郑侍郎家瑞香花盛开而未赏戏赠二首其一"}
{"author":"曾几","content":"岳麓知名寺，幽寻到眼边。林深不见日，山静只闻泉。便欲呼舟去，聊为借榻眠。明朝游历处，都在小窗前。","dynasty":"宋代","title":"岳麓寺"}
{"author":"曾几","content":"缥缈炉烟上帝阍，朝来一洗旱如焚。垄头无复成龟兆，水面初看起縠纹。政使夏畦炊白玉，未妨秋稼割黄云。使君闵雨心犹在，化得邦人不茹荤。","dynasty":"宋代","title":"乙卯岁江南大旱七月六日临川得雨奉呈程伯禹"}
{"author":"曾几","content":"青女翻空一笑开，天花散尽更徘徊。嫦娥相与有瓜葛，也向读书窗下来。","dynasty":"宋代","title":"雪后月窗戏题"}
{"author":"曾几","content":"故国例卜宅，他乡多惜居。短长三万日，何处是吾庐。","dynasty":"宋代","title":"寓轩"}
{"author":"曾几","content":"怪底消除执热烦，郑公方丈接三韩。空馀坐榻悬犀柄。岂有行廚洗玉盘。作吏忽惊玄鸟变，寻盟未向白鸥寒。诸山只在登临眼，安得陪君杖履看。","dynasty":"宋代","title":"次郑禹功韵"}
{"author":"曾几","content":"幽栖又三冬，好雪无一片。今晨霭同云，薄暮集微霰。先声乃如许，落势大可见。呼儿出门看，通夕知几遍。听窗复听竹，敧枕不知倦。终然成底事，寒雨闭深院。何尝忧瘠田，初不办欢宴。囊萤已乾死，无以映书卷。请天收层阴，斗柄行欲转。爱日上晴轩，如披故人面。","dynasty":"宋代","title":"寒雨浃旬终不成雪"}
{"author":"曾几","content":"去圣未云远，故在黄卷中。孰能领其要，直用一理通。森罗废兴事，莹若磨青铜。使我见万古，敬谢典午公。","dynasty":"宋代","title":"东轩小室即事五首"}
{"author":"曾几","content":"种竹无他事，林间与客游。自应携手入，安用闭门留。静可过僧夏，清宜对奕秋。衰翁九节杖，来往亦风流。","dynasty":"宋代","title":"逮子作亭于官舍明清堂后种竹殆千竿余名其亭以留客取老杜竹深留客处之句因题二小诗云其二"}
{"author":"曾几","content":"会稽竹箭东南美，来伴陶泓住管城。可惜不逢韩吏部，相从但说楮先生。","dynasty":"宋代","title":"剡溪竹纸三首"}
{"author":"曾几","content":"道义曾无间，因依遂有连。旋闻新雨露，亟返旧林泉。父老门庭下，儿孙几杖前。不令成此段，泣涕问苍天。","dynasty":"宋代","title":"挽李泰发参政三首其三"}
{"author":"曾几","content":"不如归去东皋上，美酒提壶迎妇饷。何妨脱袴著新衣，百箔蚕丝茧如盎。春泥滑滑未没腰，田间布穀初立苗。牧儿喜舞麦熟也，报答尔曹婆饼焦。","dynasty":"宋代","title":"禽声"}
{"author":"曾几","content":"名园中有十顷池，一钱不用君得之。菱荷枯折小鸭睡，绝胜红妆青盖时。蛙鸣莫作鼓吹想，亦莫问属官与私。读书之暇招客饮，能有此乐非公谁。","dynasty":"宋代","title":"荷池"}
{"author":"曾几","content":"一雨全清去路尘，石城风物话临分。了无狱讼劳官长，賸有江山奉使君。楼上今谁能和曲，鼻端那复可挥斤。吾人莫道知音少，千里欢谣入听闻。","dynasty":"宋代","title":"送路应求赴郢守"}
{"author":"曾几","content":"潘公之墨东坡诀，只今有女能传业。许郎来自大江西，手探玄圭出箱箧。磨挲熟视家风在，款识明明笔奇绝。见渠颜面得渠心，湛如瞳子坚如铁。晴窗大几石泓净，未忍磨研令小缺。冷金玉版姑试之，一点清光初漏泄。廷珪去人端未远，馀子何劳定优劣。健妇果胜大丈夫，从此庐陵是黟歙。","dynasty":"宋代","title":"许公华遗潘衡墨云其女所造也"}
{"author":"曾几","content":"丛芦受风低，积潦得霜浅。沙匀洲渚净，水澹凫鸭远。禅扉掩昼夜，短纸开秋晚。欲问此间诗，半山呼不返。","dynasty":"宋代","title":"题黄嗣深家所蓄惠崇秋晚画"}
{"author":"曾几","content":"自公退食入僧定，心与香字俱寒灰。小儿了不解人意，正用此时持事来。","dynasty":"宋代","title":"绝句"}
{"author":"曾几","content":"不识梯山路，今闻驾壑桥。蛟龙深窟宅，松竹半云霄。与子成二老，由来非一朝。崖藤如暂寄，还往肯辞遥。","dynasty":"宋代","title":"龙溪新亭"}
{"author":"曾几","content":"此邦胜处名天下，今日争来入眼中。筇杖一枝舟一叶，山行冲雨水冲风。","dynasty":"宋代","title":"游张公善权二洞四首"}
{"author":"曾几","content":"南池荷叶叠青钱，玉山门外君著鞭。南池荷叶成青繖，问君东游何当返。闻道湖州又楚州，旧隐故乡宜款款。清晨剥啄叩我门，我不出门非是嬾。不知何物苦相干，能令人热令人寒。偶然脱命冰炭里，至今体不胜衣冠。溪流落尽才如带，想见南池空聚块。更无小鸭睡枯荷，况有红妆依翠盖。眼看物变惜年光，明月黄花盍举觞。知有中秋恐无分，须君满意作重阳。","dynasty":"宋代","title":"王元渤自湖楚归赠之"}
{"author":"曾几","content":"身为高帝孙，面作寒士气。缘情德麟语，写物大年意。青云无苏黄，何以致后世。窗明几静间，是事且游戏。","dynasty":"宋代","title":"赠赵判官寿卿二首"}
{"author":"曾几","content":"敕廚羞煮饼，扫地供炉芬。汤鼎聊从事，茶瓯遂策勋。兴来吾不浅，送似汝良勤。欲作柯山点，当令阿造分。","dynasty":"宋代","title":"迪侄屡饷新茶二首"}
{"author":"曾几","content":"扁舟绿涨漕渠时，解释离怀政用诗。管鲍交朋无变态，朱陈嫁娶有佳期。长洲茂苑著身久，秦望镜湖行脚宜。二浙中间才一水，短书莫使寄来迟。","dynasty":"宋代","title":"适越留别朱新仲"}
{"author":"曾几","content":"松风夏逾清，竹日午更净。萧然松竹间，得此林壑性。异哉今日暑，无复有晨暝。疲薾安所逃，茅斋入僧定。","dynasty":"宋代","title":"盛夏东轩偶成五首"}
{"author":"曾几","content":"求晴而得晴，老子不胜喜。夜间屋瓦声，如疾痛在己。通宵遂无寐，落势殊未已。禾头卧沙泥，便恐欲生耳。谓天为不仁，春夏雨如彼。即今孰主张，秋潦更如此。垂成又败之，天意定不尔。果如吾所料，林杪风忽起。玄云走四山，白日行万里。腰镰知几家，持杵者谁子。欢声田野间，乐事图画里。使君经旬忧，杯酒为一洗。官仓不须问，百室既盈止。作诗告同僚，可以贺我矣。","dynasty":"宋代","title":"喜晴"}
{"author":"曾几","content":"满城桃李望东君，破腊江梅未上春。窗几数枝逾静好，园林一雪倍清新。已无妙语形容汝，不用幽香触拨人。迨此暇时当举酒，明朝风雨恐伤神。","dynasty":"宋代","title":"雪后梅花盛开折置灯下"}
{"author":"曾几","content":"滩声送我入严州，过得州来水漫流。一夜好风潮信早，满船明月荻花秋。","dynasty":"宋代","title":"舟中"}
{"author":"曾几","content":"杖屦桥南访此君，别君安否断知闻。苦遭积雨来为崇，政得新晴为解纷。直干万馀森碧玉，高标一半入青云。人言岁暮於吾子，踏雪相看未当勤。","dynasty":"宋代","title":"游桥南竹园"}
{"author":"曾几","content":"老境垂垂六十年，又将家上铁头船。客留阳羡只三月，归去玉溪无一钱。观水观山都废食，听风听雨不妨眠。从今布袜青鞵梦，不到张公即善权。","dynasty":"宋代","tags":"羁旅，感慨，伤怀","title":"发宜兴"}
{"author":"曾几","content":"家令西京杰，文元圣世贤。大参名更重，学士集争传。此道长回首，惟公早比肩。呜呼百年半，赍志遂沈泉。","dynasty":"宋代","title":"挽晁恭道侍郎二首"}
{"author":"曾几","content":"登高望南都，雉堞疑可数。城中人不见，百里等燕楚。我无简书畏，自笑谁缚汝。东风送兄来，下马逼三鼓。迎门闹儿童，罗拜欣欲舞。花枝应亦喜，红幞已微吐。聊为文字饮，一洗别离苦。别离何足云，千载成仰俯。要知静中趣，回视今孰愈。焚香默自照，下此一转语。铃阁老师兄，当为君去取。","dynasty":"宋代","title":"喜天游二十一兄至毫社时同叔夏十六兄作"}
{"author":"曾几","content":"芒鞋生杖寻梅去，只有香来未见花。村北村南行欲遍，数株如雪小民家。","dynasty":"宋代","title":"寻梅至杨家见数株盛开"}
{"author":"曾几","content":"苍颜白发海边州，敢与君王侧席求。水似篙深催我去，雨如丝下要人留。偶然结绶登畿左，不用攀辕拥道周。高卧耦耕吾有分，何心赐璧取封侯。","dynasty":"宋代","title":"次钱处和赠赴召之行韵"}
{"author":"曾几","content":"目极云沙静涉然，邵卿风月过年年。雁行灭没山横晚，渔艇空蒙水接天。南国棠阴春寂寂，东风瓜蔓日绵绵。问君许作邻翁否，阳羡溪边即买田。","dynasty":"宋代","title":"宜兴邵智卿天远堂"}
{"author":"曾几","content":"天将何物染江梅，白玉花成栗玉开。一种暗香全似旧，小罂和雪送春来。","dynasty":"宋代","title":"谢送蜡梅三首"}
{"author":"曾几","content":"老身危似草头露，疾势来如江上潮。寒热自无安著处，不然何以脱今朝。","dynasty":"宋代","title":"痁病"}
{"author":"曾几","content":"一堂既虚閒，一室可息偃。松篁度风清，窗户去日远。幽禅过亭午，凉气生薄晚。阃内即妻孥，更深遂忘返。","dynasty":"宋代","title":"盛夏东轩偶成五首"}
{"author":"曾几","content":"郊居麦风凉，佛屋梅雨润。萦帘一炷香，隐几百念尽。时从黄卷语，坐看青灯烬。昏昏花乱眼，种种雪侵鬓。怀哉佳友朋，久矣阙亲近。其谁破愁寂，令我生鄙吝。及閒当过君，请以茗椀进。言诗固不能，把酒亦无分。","dynasty":"宋代","title":"言怀贻寓居"}
{"author":"曾几","content":"松风夏逾清，竹日午更净。萧然松竹间，得此林壑性。异哉今日暑，无复有晨暝。疲薾安所逃，茅斋入僧定。","dynasty":"宋代","title":"盛夏东轩偶成五首"}
{"author":"曾几","content":"纷纷画手调红绿，好以桃花配丛竹。岂无短纸作江梅，雪里溪边太幽独。李侯胸中有佳处，研滴松煤聊寓目。与梅择对无可人，分付此君真不俗。淡烟小雨空濛地，何得月明疏影足。始知璀璨出斜枝，诗画古来真一族。","dynasty":"宋代","title":"黄嗣深尚书自临川省其兄嗣文户部于宜春用元明鲁直唱题李生墨竹梅"}
{"author":"曾几","content":"天遣高人下别峰，谅无官事汩胸中。香来海外沈烟碧，果熟林间荔子红。曹植诗篇疏入社，裴休参问远同风。萧然丈室维摩诘，何日文殊对此翁。","dynasty":"宋代","title":"寄泉南守赵表之"}
{"author":"曾几","content":"治中长啸得石砚，乞与衰翁一笑开。小试松煤便终日，必知渠是下碞来。","dynasty":"宋代","title":"谢寄端砚四首其三"}
{"author":"曾几","content":"自古词林枝叶，皆从根柢中来。万卷须窥藏室，一尘莫点灵台。","dynasty":"宋代","title":"李商叟秀才求斋名于王元渤以养源名之求诗"}
{"author":"曾几","content":"山城底处不春风，未似留宾郑驿中。家酿篘成玉池水，槛花移得锦薰笼。已将故事来招我，不著新诗去恼公。从此溪南溪北路，桃蹊一任雨繁红。","dynasty":"宋代","title":"郑顾道招赏瑞香"}
{"author":"曾几","content":"老为吴会客，耆旧不相忘。政以牛马走，曾陪鹓鹭行。千年书穴在，六月镜湖凉。从此登临地，回头忆侍郎。","dynasty":"宋代","title":"留别荣茂实侍郎"}
{"author":"曾几","content":"把酒思閒事，春愁谁最深。乞钱羁客面，落第举人心。月下低眉立，灯前抱膝吟。凭君劝一醉，胜与万黄金。","dynasty":"宋代","title":"把酒思閒事二首"}
{"author":"曾几","content":"小麦青青大麦黄，新蚕满箔稻移秧。绿阴马倦休亭午，芳草牛闲卧夕阳。","dynasty":"宋代","title":"途中二首其二"}
{"author":"曾几","content":"策登董相科，赋作长卿语。刘牢出外甥，愧我不如古。","dynasty":"宋代","title":"遗直堂"}
{"author":"曾几","content":"老柏蜀人爱，甘棠召南思。领客清樾下，作诗咏歌之。","dynasty":"宋代","title":"遗直堂"}
{"author":"曾几","content":"元佑几阅岁，诸公一无遗。吾舅典型在，神明力扶持。","dynasty":"宋代","title":"遗直堂"}
{"author":"曾几","content":"柏叶松其身，在时公手植。杂树谁所栽，一钱初不值。","dynasty":"宋代","title":"遗直堂"}
{"author":"曾几","content":"缥缈炉烟上帝阍，朝来一洗旱如焚。垄头无复成龟兆，水面初看起縠纹。政使夏畦炊白玉，未妨秋稼割黄云。使君闵雨心犹在，化得邦人不茹荤。","dynasty":"宋代","title":"乙卯岁江南大旱七月六日临川得雨奉呈程伯禹"}
{"author":"曾几","content":"镜湖淮渎旧刺史，庐阜赤城新使君。敢持汤饼一取饱，更用尊酒重论文。玉川遣奴致双鲤，吏部呼儿书八分。不如哦君七字句，举首看度南山云。","dynasty":"宋代","title":"以汤饼招韩伯周王岩起二提举郑深道曾宏甫二"}
{"author":"曾几","content":"骎骎要路津，旧日水南人。尚记茶山老，能分顾渚春。江淮劳庙算，河路暗胡尘。忧国惟生睡，降魔固有神。","dynasty":"宋代","title":"尹少稷寄顾渚茶"}
{"author":"曾几","content":"浑忘生朽质，直拟慕光辉。解烛书帷静，能添列宿稀。当风方自表，带雨忽成微。变灭多无理，荣枯会一归。","dynasty":"宋代","title":"萤火"}
{"author":"曾几","content":"盘碧栖寒结露居，虚封水户食芙蕖。锦云长日来无定，萝月通宵色有馀。静拂琴书寻密契，时因斋戒具甘蔬。门穿藜径裁尘迹，车马无烦问广闾。","dynasty":"宋代","title":"咏城居"}
{"author":"曾几","content":"骄阳方施行，秋节已树立。田亩在膏肓，何道可副急。云雷不成雨，成雨初不湿。咄咄逼中秋，为霖恐无及。","dynasty":"宋代","title":"咏旱三首"}
{"author":"曾几","content":"风味端宜配曲生，无肠公子藉糟成。可怜不作空虚腹，尚想能为郭索行。张翰莼鲈休发兴，洞庭虾蟹可忘情。君看醉死真奇事，不受人间五鼎烹。","dynasty":"宋代","title":"糟蟹"}
{"author":"曾几","content":"儋耳重阳菊满头，恰如佳月即中秋。归来唱著中原句，却道黄花蝶也愁。","dynasty":"宋代","title":"九日二首"}
{"author":"曾几","content":"鼠迹印尘几，蜗涎篆书帷。儿童勿除去，佳处正在兹。人言有何好，此段真成痴。俗子徒败意，幽怀定谁知。","dynasty":"宋代","title":"东轩小室即事五首"}
{"author":"曾几","content":"寂寂禅房闭，阴阴夏木繁。坐闻幽鸟语，胜与俗人言。脱袴高低树，提壶远近村。汝曹知底事，独与子规论。","dynasty":"宋代","title":"闻禽声有感"}
{"author":"曾几","content":"丘壑园林得我惊，兹游便足了馀生。飞来嶓冢横空翠，流出沧浪彻底清。探讨不遗幽士力，招邀难得主人情。波间渔父还知否，已挂朝冠不濯缨。","dynasty":"宋代","title":"游沧浪亭诗"}
{"author":"曾几","content":"拟去竹坞间，煎茶炷新料。从容二士谈，领会一语妙。","dynasty":"宋代","title":"廿一兄以手和四清香见饷用心清闻妙香为韵成"}
{"author":"曾几","content":"一生所闻张仲蔚，闭门蓬蒿深几尺。迩来伐竹声丁丁，手披榛丛待三益。径中踏破苍苔色，定是幽人芒屦迹。莫将车边两轮赤，夺此千竿一池碧。","dynasty":"宋代","title":"为张四明作"}
{"author":"曾几","content":"野梅消息近，踏冷访林端。东阁尊空满，南枝雪半残。疏条未禁笑，真态欲欺寒。后夜花应好，仍勤束火看。","dynasty":"宋代","title":"效诸生作雪中探梅"}
{"author":"曾几","content":"中兴论相得耆英，进退能为国重轻。有望临人山泰华，无私待物器权衡。两朝礼貌缘同德，多士凭依为至诚。自古元臣薨位少，一时生死极哀荣。","dynasty":"宋代","title":"挽陈丞相"}
{"author":"曾几","content":"锡谷寒泉双玉瓶，故人捐惠意非轻。疾风骤雨汤声作，淡月疏星茗事成。新岁头纲须击拂，旧时水递费经营。银鉤虿尾增奇丽，并得晴窗两眼明。","dynasty":"宋代","title":"吴傅朋送惠山泉两瓶并所书石刻"}
{"author":"曾几","content":"一雨全清去路尘，石城风物话临分。了无狱讼劳官长，賸有江山奉使君。楼上今谁能和曲，鼻端那复可挥斤。吾人莫道知音少，千里欢谣入听闻。","dynasty":"宋代","title":"送路应求赴郢守"}
{"author":"曾几","content":"今日知何日，东风破腊来。寒随边骑去，春与汉军回。彩胜参差剪，蔬盘饤饾开。不妨时节好，年事岂禁催。","dynasty":"宋代","title":"春日二首其一"}
{"author":"曾几","content":"竹底春从雪底归，烦君抱送玉婴儿。白头无复迎船喜，只供江鱼作许悲。","dynasty":"宋代","title":"谢宜春宰黄时举惠冬笋二首"}
{"author":"曾几","content":"一生所闻张仲蔚，闭门蓬蒿深几尺。迩来伐竹声丁丁，手披榛丛待三益。径中踏破苍苔色，定是幽人芒屦迹。莫将车边两轮赤，夺此千竿一池碧。","dynasty":"宋代","title":"为张四明作"}
{"author":"曾几","content":"饱霜犹郁葱，立雪故清润。下有老成人，持心以相印。","dynasty":"宋代","title":"岁寒亭"}
{"author":"曾几","content":"三孔吾渭阳，犹及见仲叔。堂堂舍人公，再拜但乔木。","dynasty":"宋代","title":"遗直堂"}
{"author":"曾几","content":"何许觅丘壑，不专在山林。胸次傥萧散，市朝有幽寻。只今谢幼舆，超然抱遐心。俯仰得佳趣，何尝日登临。我虽非夔旷，粗亦能赏音。不用一再鼓，山高水深深。","dynasty":"宋代","title":"题盛彥光少府丘壑轩"}
{"author":"曾几","content":"薰风吹船落江潭，日月除尽犹湖南。百年所已度强半，十事不能成二三。青编中语要细读，蒲团上禅须饱参。儿时颜状听渠改，潇湘水色深挼蓝。","dynasty":"宋代","title":"南山除夜"}
{"author":"曾几","content":"骑气初占客至，履声忽报公来。不乱空庭鸟雀，何妨满席尘埃。","dynasty":"宋代","title":"黄嗣深尚书见访"}
{"author":"曾几","content":"南风盛事昔无闻，乃祖词场笔有神。一榜豪英收几士，同年伯仲看三人。今君科第欲惊世，他日文章当致身。意惬归来能访我，亦令宗派倚生春。","dynasty":"宋代","title":"贺曾裘甫得解"}
{"author":"曾几","content":"年年梅里见诸杨，火齐堆盘更有香。风味十分如荔子，何妨盛著绛纱囊。","dynasty":"宋代","title":"食杨梅三首"}
{"author":"曾几","content":"张公洞府未著脚，向人浪说游荆溪。欲看直上翠羽盖，不惜扶下青云梯。劲风翻动土囊口，暗水流出桃花蹊。却将深处问儿辈，一夕飞梦穷攀跻。","dynasty":"宋代","title":"游张公洞"}
{"author":"曾几","content":"醉乡论石仍论斗，如此山重水复何。我觉去人殊不远，从来杯勺不能多。","dynasty":"宋代","title":"家酿酒乡四首其四"}
{"author":"曾几","content":"维南有丝溪，溪石如水绿。瞻相百里间，抱负一夫足。声名作灾怪，攻取及背腹。在者略无奇，溪神为颦蹙。蛮烟瘴雨地，故旧实州牧。坐令数峰青，飞过大江渎。何尝说向人，恐类和氏玉。公然遭夺攘，不使得藏伏。广文到吾庐，索隐妙蓍卜。东坡韵险艰，句句巧追逐。幽人所好山，已占一林谷。又兼小峥嵘，无乃太多欲。端如耐久朋，相与会心曲。大胜轻薄儿，浮云变何速。","dynasty":"宋代","title":"沈明远教授用东坡仇池石韵赋予所蓄英石次其"}
{"author":"曾几","content":"青女翻空一笑开，天花散尽更徘徊。嫦娥相与有瓜葛，也向读书窗下来。","dynasty":"宋代","title":"雪后月窗戏题"}
{"author":"曾几","content":"御冬无过酒，得酒政应难。可爱惟晴日，相依度岁寒。虽非挟纩坐，且作拥炉看。饥亦何堪忍，斜阳挂食单。","dynasty":"宋代","title":"次韵三首"}
{"author":"曾几","content":"江西句法空公得，一向逃禅挽不回。深密伽陀妙天下，无人知道派中来。","dynasty":"宋代","title":"寄空惮师"}
{"author":"曾几","content":"一溪乔木阴，六月火云冷。门外有行人，寒泉思汲井。","dynasty":"宋代","title":"题无热轩"}
{"author":"曾几","content":"雪屋风窗逼岁穷，一杯情话与谁同。向人寡偶无如我，抵老相知独有公。文字欲求千古事，簿书还费二年功。新诗已佩临分语，况复哦诗是病中。","dynasty":"宋代","title":"吕居仁力疾作诗送行次其韵"}
{"author":"曾几","content":"九日清尊要及辰，谁令形迹滞瓯闽。饶阳城畔趋庭子，长乐坡前入幕宾。并倚门闾吾二老，相求原隰汝三人。借令不共黄花酒，莫与西风作后尘。","dynasty":"宋代","title":"同逢子韵寄逮子促其归"}
{"author":"曾几","content":"寂寞西州路，凄凉渭阳思。敢不酷似舅，苍官实临之。","dynasty":"宋代","title":"同官皆和复次韵"}
{"author":"曾几","content":"勿谓微言久绝弦，六经正用此心传。假令坏壁无馀烬，日月堂堂故丽天。","dynasty":"宋代","title":"读书四首"}
{"author":"曾几","content":"盘碧栖寒结露居，虚封水户食芙蕖。锦云长日来无定，萝月通宵色有馀。静拂琴书寻密契，时因斋戒具甘蔬。门穿藜径裁尘迹，车马无烦问广闾。","dynasty":"宋代","title":"咏城居"}
{"author":"曾几","content":"佩声曾到凤凰池，不尽胸中五色丝。三黜本因元祐学，一飞合在中兴时。忽惊地下修文去，太息门边问字谁。犹想泉台有新作，郊原小雨欲催诗。","dynasty":"宋代","title":"挽韩子苍待制"}
{"author":"曾几","content":"管城子挟秋霜气，绛县人含松壑风。不是端溪石居士，分甘弃置一生中。","dynasty":"宋代","title":"谢寄端砚四首"}
{"author":"曾几","content":"墨云行雨并成空，突兀彤云在眼中。瓜李不禁如许热，蒲葵能得几多风。通宵看月坐还卧，竟日追凉西复东。回首本无寒暑地，听渠亭午汗珠融。","dynasty":"宋代","title":"复热"}
{"author":"曾几","content":"破除汤饼睡，倚赖建溪春。往日惟求旧，今朝遽食新。不辞浓似粥，少待细于尘。宝胯无多子，留须我辈人。","dynasty":"宋代","title":"尝建茗二首其一"}
{"author":"曾几","content":"一树深深地主家，外边谁复见秾华。却因社日治聋酒，得醉春时近眼花。著偻施朱俱惬当，吹风洗雨但惊嗟。酴釄芍药垂垂发，更试头纲一饼茶。","dynasty":"宋代","title":"次曾宏甫社日赏海棠吴守宅且试新茗韵"}
{"author":"曾几","content":"雪里何人作道装，冰绡重叠色鹅黄。染时定著蔷薇露，雨洗风吹故自香。","dynasty":"宋代","title":"黄香梅"}
{"author":"曾几","content":"黄童白叟趁虚回，左辖车前拨不开。记得绿槐阴御路，万人辟易绣鞍来。","dynasty":"宋代","title":"道逢王左丞不及避谢之二首"}
{"author":"曾几","content":"屋角羲娥转两轮，今朝水帝又司辰。山家尝稻知良月，野径寻梅见小春。一岁坐看除得尽，百年正与死为邻。谁能思许无穷事，闭合开炉但饮醇。","dynasty":"宋代","title":"十月一日"}
{"author":"曾几","content":"登高望南都，雉堞疑可数。城中人不见，百里等燕楚。我无简书畏，自笑谁缚汝。东风送兄来，下马逼三鼓。迎门闹儿童，罗拜欣欲舞。花枝应亦喜，红幞已微吐。聊为文字饮，一洗别离苦。别离何足云，千载成仰俯。要知静中趣，回视今孰愈。焚香默自照，下此一转语。铃阁老师兄，当为君去取。","dynasty":"宋代","title":"喜天游二十一兄至毫社时同叔夏十六兄作"}
{"author":"曾几","content":"德器交情素所敦，乃翁虽逝典型存。不惟歆向皆书府，况复封胡是相门。意气君方凌碧落，年龄我已到黄昏。今晨镜里如膏沐，欢喜仁人有赠言。","dynasty":"宋代","title":"次何德器见赠韵"}
{"author":"曾几","content":"朝游夕咏一窗书，只要今吾胜昔吾。未识此间真气味，直缘圣处少工夫。","dynasty":"宋代","title":"读书四首"}
{"author":"曾几","content":"野梅消息近，踏冷访林端。东阁尊空满，南枝雪半残。疏条未禁笑，真态欲欺寒。后夜花应好，仍勤束火看。","dynasty":"宋代","title":"效诸生作雪中探梅"}
{"author":"曾几","content":"会前南山青，舍后北山绿。扪萝陟其巅，策杖绕其足。中间奇绝处，青里见心腹。登临岂不佳，老境日以蹙。谁知怪石供，能坐我郊牧。政应索幽遐，何惮越川渎。嵚崎庾岭南，美者色苍玉。赏音无东坡，尤物多跧伏。今年致书求，屡以可否卜。故人为遣送，健步远相逐。虽非古仇池，要是好崖谷。似为天所矜，此段独从欲。深惭舁致重，路转知几曲。安得沧海神，鞭笞使之速。","dynasty":"宋代","title":"次绿字韵"}
{"author":"曾几","content":"擢本千岩秀，开花八月凉。虽非倾国色，要是恼人香。篱下菊清好，林间兰静芳。可怜遭遇晚，妙语欠苏黄。","dynasty":"宋代","title":"岩桂二首"}
{"author":"曾几","content":"蓐收何在渺层空，三伏炎蒸尚未中。况复今宵无好月，不知底处有清风。看云暮暮不为雨，畏日朝朝还自东。忆昔给孤园里梦，褰裳觅路踏泥融。","dynasty":"宋代","title":"儿辈次复热诗韵再次韵示之"}
{"author":"曾几","content":"黄菊开何许，疏篱小隐家。似知重九日，故放两三花。病著杯无渌，衰来发半华。佳辰辜负汝，满把但成嗟。","dynasty":"宋代","title":"九日小圃菊花有开者病疡不能泛一杯把玩而已"}
{"author":"曾几","content":"一径夹青葱，无人到幽处。花发晓莺啼，欣得得佳趣。","dynasty":"宋代","title":"通幽花径"}
{"author":"曾几","content":"听说君中外，堂堂世上名。文华张右史，正素老先生。已上三年课，相期万里程。赠行无好句，聊用一杯倾。","dynasty":"宋代","title":"送戚弼甫解官盐场二首"}
{"author":"曾几","content":"使君小队出田间，却拥旌旗鼓吹还。走送劳农诗俊逸，悬知领客事清閒。坐曹已白儿时鬓，置酒聊朱病后颜。无路从公上烟雨，梦魂长绕处州山。","dynasty":"宋代","title":"处守谢景思寄劝农诗次其韵"}
{"author":"曾几","content":"花事阑珊竹事初，一番风味殿春蔬。龙蛇戢戢风雷后，虎豹斑斑雾雨馀。但使此君常有子，不忧每食叹无鱼。丁宁下番须留取，障日遮风却要渠。","dynasty":"宋代","title":"食笋"}
{"author":"曾几","content":"陂陀茶山西，草树无空空。呼儿锄其荒，花木乱栽种。葩华以时折，芗泽得风送。真成摩诘病，幻出天女供。游人等蜂蜨，晴日竞喧哄。灵坚不自持，玉陇纷一哄。谁知根尘间，境界极空洞。诚能返其流，当见寂不动。花飞已无踪，香过忽如梦。于焉自闻闻，尔乃得大用。","dynasty":"宋代","title":"香寂圃"}
{"author":"曾几","content":"酒泉郡郭果何在，校尉兵厨安足求。即使愁城攻得破，策勋当拜醉乡侯。","dynasty":"宋代","title":"家酿酒乡四首其二"}
{"author":"曾几","content":"公昔遭前政，忠精不少衰。立谈廷争地，上疏里居时。意气南山在，名声北斗垂。心知不亡者，送往得无悲。","dynasty":"宋代","title":"挽李泰发参政三首"}
{"author":"曾几","content":"吾皇德泽小沧溟，倒载干戈不用刑。天以图书效河洛，人如兰玉秀阶庭。石渠尽日蓬山影，金殿凌虚帝座星。从此崇文三万卷，权舆甲部圣师经。","dynasty":"宋代","title":"次秘丞李希声新省韵"}
{"author":"曾几","content":"蜗庐何以度袢延，竟日蓬山一洗湔。阴翳树林无六月，风凉殿阁是诸天。政须深隐似玄豹，不用怀归如杜鹃。咄咄逼人牛马走，夜窗妨我枕书眠。","dynasty":"宋代","title":"秘省避暑抵暮乃出"}
{"author":"曾几","content":"此君今日醉，不复记方隅。窈窕因吾有，恢台到尔无。青犹须雨沐，直不要人扶。旁舍连高柳，何堪与作奴。","dynasty":"宋代","title":"二儿次韵予亦复次韵二首"}
{"author":"曾几","content":"西蜀名花得许秾，晚来呼客醉花中。可怜朵朵枝枝弱，自占深深浅浅红。收拾虽微少陵老，宠光还有翰林公。无聊独出城闉去，烧烛看时恨不同。","dynasty":"宋代","title":"曾宏甫见招看海棠而郡城新有更初阖扉之令予"}
{"author":"曾几","content":"一重仍一掩，少有外人知。杖屦归来处，斜阳隐半规。","dynasty":"宋代","title":"西崦"}
{"author":"曾几","content":"归去来兮莫问津，有船即买系江滨。自应一学陶元亮，不用更呼祁孔宾。已卜春前春后日，重寻水北水南人。使君为我新茅栋，数有书来意甚真。","dynasty":"宋代","title":"寄信守徐稚山侍郎"}
{"author":"曾几","content":"一去舂陵郡，天星几度回。身今镜湖住，山自道州来。指点双岩出，摩挲一笑开。是谁营致此，石友似陈雷。","dynasty":"宋代","title":"何德器寄道州怪石"}
{"author":"曾几","content":"剥啄谁敲户，仓皇客抱衾。只看人似蚁，共道贼如林。两岸论千里，扁舟抵万金。病夫桑下恋，万一有佳音。","dynasty":"宋代","title":"闻寇至初去柳州"}
{"author":"曾几","content":"绝胜人间万户侯，不称俗士不缁流。又随拄杖去行脚，未办把茅来盖头。但使宗风嗣庞蕴，谁能佛事觉裴休。秖应除却闲名字，一听人呼作马牛。","dynasty":"宋代","title":"自号在家衲子"}
{"author":"曾几","content":"治中长啸得石砚，乞与衰翁一笑开。小试松煤便终日，必知渠是下碞来。","dynasty":"宋代","title":"谢寄端砚四首其三"}
{"author":"曾几","content":"苍颜白发海边州，敢与君王侧席求。水似篙深催我去，雨如丝下要人留。偶然结绶登畿左，不用攀辕拥道周。高卧耦耕吾有分，何心赐璧取封侯。","dynasty":"宋代","title":"次钱处和赠赴召之行韵"}
{"author":"曾几","content":"窗前有梧桐，报我以好雨。不眠听疏滴，佳事想农圃。苗根不须问，蔬甲已如许。小簟六尺床，萧然睡亭午。","dynasty":"宋代","title":"夏雨应祈呈桂帅二首"}
{"author":"曾几","content":"北焙今年但取陈，草芽过了二分春。为君湔洗丁坑后，宝胯云团一样新。","dynasty":"宋代","title":"啜建溪新茗李文授有二绝句次韵"}
{"author":"曾几","content":"苏秀道中，自七月二十五日夜大雨三日，秋苗以苏，喜而有作。一夕骄阳转作霖，梦回凉冷润衣襟。不愁屋漏床床湿，且喜溪流岸岸深。千里稻花应秀色，五更桐叶最佳音。无田似我犹欣舞，何况田间望岁心。","dynasty":"宋代","tags":"古诗三百首，秋天，写雨，农民，喜悦，忧国忧民","title":"苏秀道中"}
{"author":"曾几","content":"大阿罗汉十有六，一一腾空见人足。手持贝叶坐禅林，称不动尊惟我独。","dynasty":"宋代","title":"书陆务观所藏阿罗汉像一轴"}
{"author":"曾几","content":"元祐几阅岁，诸公一无遗。吾舅典型在，神明力扶持。","dynasty":"宋代","title":"遗直堂其五"}
{"author":"曾几","content":"僧窗又与汝周旋，百感相随到酒边。无复吹箎如异日，空惊枕块已三年。一门叔父吾衰矣，东阁郎君但勉旃。不为怀金纡紫事，澡身玉雪是空传。","dynasty":"宋代","title":"留别三侄"}
{"author":"曾几","content":"土酥绝类穆家儿，好著崔家饤坐梨。如梦甘寒千百颗，雪肌相伴出关西。","dynasty":"宋代","title":"食酥二首其二"}
{"author":"曾几","content":"涧蒲上九节，不受尘土姿。清泉自澡洁，白石相因依。种蕉水中央，佳处略似之。谁能后彫赏，惟有岁寒知。","dynasty":"宋代","title":"盛夏东轩偶成五首其五"}
{"author":"曾几","content":"外台隐吏极风流，记得衰翁旧日不。三岛十洲曾接武，千岩万壑更从游。官曹閒似云间鹤，贾舶纷如海上鸥。幸有西湖应著我，时操艇子过明州。","dynasty":"宋代","title":"寄提舶王季羔"}
{"author":"曾几","content":"懒慢无端世所遗，独怜衰病少光辉。惠然投我有华衮，何以报公无纻衣。末学虚声惭取誉，旧章多识恐成非。侍郎清鉴悬明镜，莫道尘埃一点飞。","dynasty":"宋代","title":"辞召命呈子忱侍郎"}
{"author":"曾几","content":"莫春已办曾点服，急雨又垫林宗巾。一晴政为吾辈设，速载家酿羞廚珍。","dynasty":"宋代","title":"春晴"}
{"author":"曾几","content":"别来不寄一行书，贝叶琅函想自娱。喜得直庐新内阁，梦成同舍旧东都。绝知笔底鶱腾在，未省体中安隐无。见说闽山小儿子，夤缘即罢数趋隅。","dynasty":"宋代","title":"寄何晋之直阁"}
{"author":"曾几","content":"窗明几净室空虚，尽道幽人一事无。莫道幽人无一事，汲泉承露养菖蒲。","dynasty":"宋代","title":"石菖蒲"}
{"author":"曾几","content":"老柏参深水，封题远寄将。发奁知长者，闭閤自调香。","dynasty":"宋代","title":"廿一兄以手和四清香见饷用心清闻妙香为韵成五小诗其五"}
{"author":"曾几","content":"笔端水远又山长，潇洒吾宗白面郎。荠树烟中分琐细，叶舟沙外见微茫。不宜朝士听鸡枕，政惬幽人梦蝶床。欲恐非关毫素事，此身元住玉溪旁。","dynasty":"宋代","title":"曾表勋画屏"}
{"author":"曾几","content":"恶怀种种占胸次，俗物纷纷遮眼边。知有醉乡无路入，竹渠昨夜响山泉。","dynasty":"宋代","title":"家酿酒乡四首其一"}
{"author":"曾几","content":"闲居百封书，总为一片石。窗中列远岫，所欠者灵壁。吴甥手持来，知向何许得。铿锵发金声，温润见玉色。诸峰扫空翠，一水界山白。嵁岩出其间，如月挂虚碧。坐令所珍藏，不作一钱直。吾虽甚爱之，子亦有此癖。归与霅溪旁，从汝旧知识。欲去复迟迟，摩挲遂移刻。","dynasty":"宋代","title":"吴甥遗灵壁石以诗还之"}
{"author":"曾几","content":"青云梯尽得朱栏，不但令人六月寒。无限江南好山水，庵摩勒果掌中看。","dynasty":"宋代","title":"疏山一览亭"}
{"author":"曾几","content":"一月如绳雨泻檐，只言新竹渐多添。岂知政负幽人腹，不放杨梅蜜样甜。","dynasty":"宋代","title":"食杨梅三首"}
{"author":"曾几","content":"猩血染罗欣入手，冰肌饮露欲濡唇。","dynasty":"宋代","title":"句"}
{"author":"曾几","content":"茗饮贵石泉，江流亦其亚。甘寒如此井，未肯出汝下。","dynasty":"宋代","title":"玉井"}
{"author":"曾几","content":"天遣高人下别峰，谅无官事汩胸中。香来海外沈烟碧，果熟林间荔子红。曹植诗篇疏入社，裴休参问远同风。萧然丈室维摩诘，何日文殊对此翁。","dynasty":"宋代","title":"寄泉南守赵表之"}
{"author":"曾几","content":"散帙有佳趣，俗人那得知。醉乡非为酒，坐隐不关棋。几净幽怀惬，窗明老眼宜。一生无用处，又把教群儿。","dynasty":"宋代","title":"读书"}
{"author":"曾几","content":"妻孥挽我奉真祠，老子婆娑正坐谁。受禄功无一毫末，休官事有十年迟。尚容款曲悬车地，绝胜仓皇易箦时。请祝圣人千万寿，小臣何敢望期颐。","dynasty":"宋代","title":"致仕"}
{"author":"曾几","content":"薰风吹船落江潭，日月除尽犹湖南。百年所已度强半，十事不能成二三。青编中语要细读，蒲团上禅须饱参。儿时颜状听渠改，潇湘水色深挼蓝。","dynasty":"宋代","title":"南山除夜"}
{"author":"曾几","content":"秋风送远庐陵守，车骑光华鬓未斑。早岁名高天下士，同时身到海中山。淹回二水分流处，邂逅千岩竞秀间。行矣衰翁如未死，锦衣白昼候君还。","dynasty":"宋代","title":"送王宣子赴庐陵守"}
{"author":"曾几","content":"公知此老发船时，不作河梁送别诗。但说江湖留我住，为言岩壑与人期。凝香燕寝定自好，怀绶稽山无不宜。早晚欢迎剡溪上，去公亦复意迟迟。","dynasty":"宋代","title":"次苏守朱新仲舍人留会稽之行韵"}
{"author":"曾几","content":"得州敢为荣，得士乃足诧。此郎精琴书，不独妙诗画。虽云于小道，举不在人下。无乃太不廉，谁知非讥骂。","dynasty":"宋代","title":"赠赵判官寿卿二首"}
{"author":"曾几","content":"好去皇华使，佳哉所领州。职除天禄阁，家近岳阳楼。一别谁青眼，相逢各白头。西来多驿骑，能寄短书不。","dynasty":"宋代","title":"送李商叟"}
{"author":"曾几","content":"卷书坐东轩，有竹甚魁伟。清风过其间，戛戛鸣不已。写之以素琴，音节淡如水。不惜为人弹，临流须洗耳。","dynasty":"宋代","title":"东轩小室即事五首"}
{"author":"曾几","content":"好竹迷时手自栽，一轩寒碧谢尘埃。清风政为我辈设，小睡忽从何许来。已用官茶麾得去，莫因家酿挽令回。呼儿静扫黄叶径，吾与此君俱快哉。","dynasty":"宋代","title":"竹轩小睡"}
{"author":"曾几","content":"前朝兰若旧闻名，绝顶禅房日月邻。木润山辉应有物，锡飞杯渡不无神。郊坰行去仅百里，郡郭往来今十春。未踏青云梯一级，会当齐侣个中人。","dynasty":"宋代","title":"上方"}
{"author":"曾几","content":"鸟声四合阴扶疏，江湖散人拜赐初。此君之子才堕地，一一文采如於菟。相看又作故时面，乃是秋风箧中扇。寸阴尺璧定何如，付与尔曹分贵贱。","dynasty":"宋代","title":"夏初示儿曹"}
{"author":"曾几","content":"邦人奉教条，久不知肉味。潭龙不能神，土偶安足恃。应真住兰若，云雨可立致。胡不迎之来，明明有前事。","dynasty":"宋代","title":"咏旱三首"}
{"author":"曾几","content":"花时冶游郎，纷若一哄市。蜡梅空自芳，俗眼不称意。洗心无一尘，坐觉香细细。乃知成风斤，要斲郢人鼻。","dynasty":"宋代","title":"咏蜡梅"}
{"author":"曾几","content":"衡门久栖迟，永日孰与俦。既绝车马喧，遂适林塘幽。荷香因雨来，水鸟鸣相酬。虚怀睨物表，可以观天游。古来英雄人，何异貉一丘。茫然不知归，没世随波流。","dynasty":"宋代","title":"咏南池"}
{"author":"曾几","content":"雨馀依砌上苍苔，竟日山房闭不开。下马厌闻生客至，敲门喜见故人来。长哦绿竹诗三叠，小酌黄花酒一杯。此外相看复何事，团蒲隐几湛灵台。","dynasty":"宋代","title":"用逮子韵奉赠郑禹功参议"}
{"author":"曾几","content":"丘壑园林得我惊，兹游便足了馀生。飞来嶓冢横空翠，流出沧浪彻底清。探讨不遗幽士力，招邀难得主人情。波间渔父还知否，已挂朝冠不濯缨。","dynasty":"宋代","title":"游沧浪亭诗"}
{"author":"曾几","content":"谁能竟日把书看，荡桨扶筇十里间。未办深藏豹林谷，不妨时到虎丘山。秋来千顷境绝丽，老矣北窗人极閒。忽见题名在尘壁，馀生那得许坚顽。","dynasty":"宋代","title":"游虎丘"}
{"author":"曾几","content":"重游吴子国，又入虎丘山。长日挽人住，好风将我还。儿童陪胜践，长老记衰颜。无复尹和靖，西庵空掩关。","dynasty":"宋代","title":"游虎丘寺"}
{"author":"曾几","content":"清溪东南驰，碍此碧玉峰。蛟龙夜相宅，奋迅生雷风。剨开两贝阙，凿翠成珠宫。坐令空洞处，一水油然通。泉流百道来，投注万斛钟。不知深几许，湛若鎔青铜。定应天下稀，岂但湘南雄。嘉与二三子，叶舟渺相从。周旋乳盖底，荡漾菱花中。为我告行客，无为苦匆匆。小酌清泠渊，洗汝尘坌胸。","dynasty":"宋代","title":"游灵川县水洞"}
{"author":"曾几","content":"杖屦桥南访此君，别君安否断知闻。苦遭积雨来为崇，政得新晴为解纷。直干万馀森碧玉，高标一半入青云。人言岁暮於吾子，踏雪相看未当勤。","dynasty":"宋代","title":"游桥南竹园"}
{"author":"曾几","content":"张公洞府未著脚，向人浪说游荆溪。欲看直上翠羽盖，不惜扶下青云梯。劲风翻动土囊口，暗水流出桃花蹊。却将深处问儿辈，一夕飞梦穷攀跻。","dynasty":"宋代","title":"游张公洞"}
{"author":"曾几","content":"雨中好竹不难栽，雨后清无一点埃。政有贤人林下集，何尝俗客洞中来。稽山老干应相忆，茂苑新梢未遣回。归去南轩曲肱梦，葱葱郁郁气佳哉。","dynasty":"宋代","title":"竹轩睡起诗和者既多辄复次韵"}
{"author":"曾几","content":"僧居负高青，佛阁俯深翠。","dynasty":"宋代","title":"句"}
{"author":"曾几","content":"昔在宣和日，雍容接俊游。横经临璧沼，提椠上瀛洲。去德俄千里，依仁复两州。岂知垂老别，华屋落山丘。","dynasty":"宋代","title":"挽程伯禹尚书三首"}
{"author":"曾几","content":"寸心只在所投中，出手何曾一箭空。不作秋风铺落叶，端如春草种成丛。旁观讵敢当勍敌，俯拾无劳命短童。说与妻孥须办取，如山酒肉贺全功。","dynasty":"宋代","title":"投壶全中戏成"}
{"author":"曾几","content":"高标何许看，小阁有时上。烈风知人怀，柯叶尽西向。","dynasty":"宋代","title":"同官皆和复次韵"}
{"author":"曾几","content":"今日携壶地，南池信杖行。红蕖争入眼，白鹭最关情。待得跳珠雨，来听打叶声。菰蒲最深处，只欠小舟横。","dynasty":"宋代","title":"五月六日为丛珍之集于南池呈座中诸公"}
{"author":"曾几","content":"此君今日醉，不复记方隅。窈窕因吾有，恢台到尔无。青犹须雨沐，直不要人扶。旁舍连高柳，何堪与作奴。","dynasty":"宋代","title":"二儿次韵予亦复次韵二首"}
{"author":"曾几","content":"烟雨昏昏一月梅，全家避贼寄城隈。欲寻碧落侍郎去，遽沐青州从事来。令我妻孥争洗盏，想公伯仲政传杯。安能郁郁久居此，且傍茶山松径回。","dynasty":"宋代","title":"避寇迁居郭内风雨凄然郑顾道饷酒"}
{"author":"曾几","content":"玉露金波不可孤，相瞻今夕定何如。氛埃未净雨湔洗，阴翳小留风扫除。丹桂看来元了了，白榆种得许疏疏。一杯浊酒非难事，未有新诗报答渠。","dynasty":"宋代","title":"八月十五夜月二首"}
{"author":"曾几","content":"饱霜犹郁葱，立雪故清润。下有老成人，持心以相印。","dynasty":"宋代","title":"岁寒亭"}
{"author":"曾几","content":"花覆春风殿，炉薰上紫清。旧时香案吏，趺坐对烟明。","dynasty":"宋代","title":"廿一兄以手和四清香见饷用心清闻妙香为韵成"}
{"author":"曾几","content":"九日清尊要及辰，谁令形迹滞瓯闽。饶阳城畔趋庭子，长乐坡前入幕宾。并倚门闾吾二老，相求原隰汝三人。借令不共黄花酒，莫与西风作后尘。","dynasty":"宋代","title":"同逢子韵寄逮子促其归"}
{"author":"曾几","content":"德器交情素所敦，乃翁虽逝典型存。不惟歆向皆书府，况复封胡是相门。意气君方凌碧落，年龄我已到黄昏。今晨镜里如膏沐，欢喜仁人有赠言。","dynasty":"宋代","title":"次何德器见赠韵"}
{"author":"曾几","content":"嬾慢无端世所遗，独怜衰病少光辉。惠然投我有华衮，何以报公无伫衣。末学虚声惭取誉，旧章多识恐成非。侍郎清銮悬明镜，莫道尘埃一点飞。","dynasty":"宋代","title":"辞召命呈子忱侍郎"}
{"author":"曾几","content":"扁舟绿涨漕渠时，解释离怀政用诗。管鲍交朋无变态，朱陈嫁娶有佳期。长洲茂苑著身久，秦望镜湖行脚宜。二浙中间才一水，短书莫使寄来迟。","dynasty":"宋代","title":"适越留别朱新仲"}
{"author":"曾几","content":"谷风不须歌，朋友道缺绝。请歌伐木诗，歌罢听吾说。汉朝儒宗系，今代侍臣杰。甘泉久论思，阳羡小休歇。郊园谷幽幽，乔木覆清樾。百禽鸣其间，相唤极可悦。坐令公感慨，朋好苦难结。不如侣荆溪，迥与世情别。淡乎若无味，了不见凉热。是以乐从之，诸峰况罗列。赵侯有能事，短纸藏曲折。更作陶渊明，飘摇弄明月。","dynasty":"宋代","title":"董令升舍人朋溪图赵祖文笔也"}
{"author":"曾几","content":"江南家家窗，何处无远岫。唯有谢玄晖，眼中揖其秀。","dynasty":"宋代","title":"有山堂"}
{"author":"曾几","content":"造物出万类，贵贱伊谁分。圭章杂瓦砾，世道同疏亲。既收大宛种，一扫驽贻群。乃观相马图，低首先吟呻。千金購死骨，举国无其真。生死何太晚，盐车负艰辛。悠悠虞阪道，赤日煎红尘。行人亦何多，具眼惟孙君。一顾不旋踵，价越连城珍。谁为绘此像，庸示将来人。相马失之瘦，相士失之贫。于兹有钜公，数载居沉沦。涵养浩然气，轮蹄任纷纭。素识太平相，鹗表飞青云。紫泥日边下，八座生阳春。摅心握文柄，引年启贤门。凝睇辨臧否，立志安斯民。他时了经济，丹青画麒麟。回顾相马者，细务何足云。寥寥载千古，二道非同伦。相士今何人，少陵身后身。","dynasty":"宋代","title":"相马图呈杜勉斋左司"}
{"author":"曾几","content":"故国例卜宅，他乡多惜居。短长三万日，何处是吾庐。","dynasty":"宋代","title":"寓轩"}
{"author":"曾几","content":"执手河梁有赠言，樯乌端为小留连。无风浪起勤看客，不尽江来稳放船。烟雨楼台空梦到，云天鸿雁只书传。不须更问西归日，定是彤庭射策年。","dynasty":"宋代","title":"送王亚之"}
{"author":"曾几","content":"霢霂无人见，芭蕉报客闻。润能添砚滴，细欲乱炉薰。竹树惊秋半，衾裯惬夜分。何当一倾倒，趁取未归云。","dynasty":"宋代","title":"仲夏细雨"}
{"author":"曾几","content":"老去长争一寸阴，良辰物色负幽襟。中秋素月偏离毕，九日黄花未散金。蓓蕾不妨供小摘，茱萸聊复伴孤斟。重阳何必今朝是，从此篱边日访寻。","dynasty":"宋代","title":"重阳"}
{"author":"曾几","content":"蜡炬高花半欲摧，斑斑小雨学黄梅。有时燕寝香中坐，如梦前村雪里开。披拂故令携袖满，横斜便欲映窗来。重帘幽户深深闭，亦恐风飘不得回。","dynasty":"宋代","title":"诸人见和返魂梅再次韵"}
{"author":"曾几","content":"倾心南山云，如渴望梅岭。朝来有佳思，拄笏不见顶。丰隆骏奔走，列缺元驰骋。雨不到人间，风伯乃为梗。生来食官仓，四海无二顷。歌诗视天汉，一念极耿耿。阶前甃清泉，洮颒冰雪冷。乾喉欲生烟，空下百尺绠。幽轩竹三四，柯叶殊秀整。迩来头抢地，但惧不得永。以斯占稻粱，生意鱼在鼎。潜虬民司命，膏泽浸兹境。邑官树嘉政，责报甚形影。瓶罂走十里，岂惮一再请。君其洁斋俟，百谷正延颈。客子无远谋，空肠望遗秉。","dynasty":"宋代","title":"溆浦楠木洞盖神龙所居今年夏大旱县官乞取其水以祷立应民犹以为未足因作是诗以遗诸公致再请之意焉"}
{"author":"曾几","content":"雨中好竹不难栽，雨后清无一点埃。政有贤人林下集，何尝俗客洞中来。稽山老干应相忆，茂苑新梢未遣回。归去南轩曲肱梦，葱葱郁郁气佳哉。","dynasty":"宋代","title":"竹轩睡起诗和者既多辄复次韵"}
{"author":"曾几","content":"有水碧于天，玄云滃然起。定是临池人，一沐管城子。","dynasty":"宋代","title":"墨坳"}
{"author":"曾几","content":"小瓶梅映短檠灯，幽兴何人似我能。枉沐歌词无用处，维摩诘是在家僧。","dynasty":"宋代","title":"郑侍郎送蜡梅次韵三首"}
{"author":"曾几","content":"此公出世使人惊，道眼看来却未曾。政尔雪峰千百众，澹然云水一孤僧。不妨诗笔作佛事，已用茗瓯传祖灯。我老尚堪行脚在，因风为寄古崖藤。","dynasty":"宋代","title":"空公长老一出即住雪峰书来以建茗为寄长句奉"}
{"author":"曾几","content":"断崖韦偃树，小雨郭熙山。","dynasty":"宋代","title":"句"}
{"author":"曾几","content":"薄晚蓬山下直馀，笑看六出点衣裾。絮飞帘外无萦绊，花落阶前不扫除。松鬣垂身全类我，竹头抢地最怜渠。短檠便可捐墙角，剩有窗光映读书。","dynasty":"宋代","title":"十二月六日大雪"}
{"author":"曾几","content":"执手河梁有赠言，樯乌端为小留连。无风浪起勤看客，不尽江来稳放船。烟雨楼台空梦到，云天鸿雁只书传。不须更问西归日，定是彤庭射策年。","dynasty":"宋代","title":"送王亚之"}
{"author":"曾几","content":"从来叹赏内黄侯，风味尊前第一流。只合蹒跚赴汤鼎，不须辛苦上糟丘。","dynasty":"宋代","title":"谢路宪送蟹"}
{"author":"曾几","content":"闲居百封书，总为一片石。窗中列远岫，所欠者灵壁。吴甥手持来，知向何许得。铿锵发金声，温润见玉色。诸峰扫空翠，一水界山白。嵁岩出其间，如月挂虚碧。坐令所珍藏，不作一钱直。吾虽甚爱之，子亦有此癖。归与霅溪旁，从汝旧知识。欲去复迟迟，摩挲遂移刻。","dynasty":"宋代","title":"吴甥遗灵壁石以诗还之"}
{"author":"曾几","content":"黄卷中人最起予，病来相对却成疏。新凉试傍青灯看，犹有飞蚊小未除。","dynasty":"宋代","title":"读书四首"}
{"author":"曾几","content":"缦缨乳盖张公洞，风驭云軿定不无。勿以衰翁作生客，旧时相识选仙图。","dynasty":"宋代","title":"游张公善权二洞四首"}
{"author":"曾几","content":"勿谓微言久绝弦，六经正用此心传。假令坏壁无馀烬，日月堂堂故丽天。","dynasty":"宋代","title":"读书四首"}
{"author":"曾几","content":"因病不举酒，况当朱明天。客至但茗椀，谈诗复谈禅。甘寒百尺井，旧日陆子泉。安得僧舍雪，霏微湿茶烟。","dynasty":"宋代","title":"盛夏东轩偶成五首"}
{"author":"曾几","content":"一生所闻张仲蔚，闭门蓬蒿深几尺。迩来伐竹声丁丁，手披榛丛待三益。径中踏破苍苔色，定是幽人芒屦迹。莫将车边两轮赤，夺此千竿一池碧。","dynasty":"宋代","title":"为张四明作"}
{"author":"曾几","content":"一重仍一掩，少有外人知。杖屦归来处，斜阳隐半规。","dynasty":"宋代","title":"西崦"}
{"author":"曾几","content":"深林以芗名，花木不知数。一点无俗氛，兰芽在幽处。","dynasty":"宋代","title":"兰畹"}
{"author":"曾几","content":"客子千里至，未曾款入门。妻孥劳苦外，径走江梅村。江梅若有待，欲谢花犹存。向人一笑粲，冷蕊生春温。绕树三匝已，投空雪飞翻。归来理梦事，淡月笼黄昏。","dynasty":"宋代","title":"自越上还信步寻梅"}
{"author":"曾几","content":"朝游夕泳一窗书，只要今吾胜昔吾。未识此间真气味，直缘圣处少工夫。","dynasty":"宋代","title":"读书四首其三"}
{"author":"曾几","content":"谷风不须歌，朋友道缺绝。请歌伐木诗，歌罢听吾说。汉朝儒宗系，今代侍臣杰。甘泉久论思，阳羡小休歇。郊园谷幽幽，乔木覆清樾。百禽鸣其间，相唤极可悦。坐令公感慨，朋好苦难结。不如侣荆溪，迥与世情别。淡乎若无味，了不见凉热。是以乐从之，诸峰况罗列。赵侯有能事，短纸藏曲折。更作陶渊明，飘摇弄明月。","dynasty":"宋代","title":"董令升舍人朋溪图赵祖文笔也"}
{"author":"曾几","content":"径菊庭兰日夜摧，禅房未合有江梅。香今政作依稀似，花乃能令顷刻开。笑说巫阳真浪下，寄声驿使未须来。为君浮动黄昏月，挽取林逋句法回。","dynasty":"宋代","title":"返魂梅"}
{"author":"曾几","content":"拟去竹坞间，煎茶炷新料。从容二士谈，领会一语妙。","dynasty":"宋代","title":"廿一兄以手和四清香见饷用心清闻妙香为韵成"}
{"author":"曾几","content":"徐侯心万里，身堕百里中。政以诗礼庭，上有鹤发翁。岂无敲榜喧，不入丘壑胸。开轩寄远韵，几净窗玲珑。竹影落夏簟，水光摇秋空。一对凫鹜行，万里牛马风。悠然见南山，不与俗眼同。徐侯归去来，三径资已丰。身将心共远，勿为督邮恭。","dynasty":"宋代","title":"题临川宰徐伯章心远轩"}
{"author":"曾几","content":"三孔吾渭阳，犹及见仲叔。堂堂舍人公，再拜但乔木。","dynasty":"宋代","title":"遗直堂"}
{"author":"曾几","content":"造物出万类，贵贱伊谁分。圭章杂瓦砾，世道同疏亲。既收大宛种，一扫驽贻群。乃观相马图，低首先吟呻。千金購死骨，举国无其真。生死何太晚，盐车负艰辛。悠悠虞阪道，赤日煎红尘。行人亦何多，具眼惟孙君。一顾不旋踵，价越连城珍。谁为绘此像，庸示将来人。相马失之瘦，相士失之贫。于兹有钜公，数载居沉沦。涵养浩然气，轮蹄任纷纭。素识太平相，鹗表飞青云。紫泥日边下，八座生阳春。摅心握文柄，引年启贤门。凝睇辨臧否，立志安斯民。他时了经济，丹青画麒麟。回顾相马者，细务何足云。寥寥载千古，二道非同伦。相士今何人，少陵身后身。","dynasty":"宋代","title":"相马图呈杜勉斋左司"}
{"author":"曾几","content":"月明雁叫远，露下蝉号寒。幽幽草虫泣，索索梧叶乾。愁人知秋早，听此良独难。竹君南北美，佩服青琅玕。天风一披拂，庭宇声珊珊。灵宫荫老樾，别馆如深山。心净鉴止水，眼明揖千竿。虚籁自然奏，有琴不须弹。世议大可厌，市声无少閒。不如听君语，竟日帘垂间。","dynasty":"宋代","title":"题南岳铨德观秋声轩"}
{"author":"曾几","content":"麦秋气清和，槐夏日阴翳。块然守蓬蒿，何以破昏滞。肩舆卒辈乏，徒步脚力费。出门即林丘，散策空梦寐。賸为犹子怜，遽以此君至。分明人面目，刻画老根柢。毛君又一奇，枝干不少异。想应开一束，妙简得三四。今晨入吾手，夷险可历试。芒鞋与周旋，白拂相妩媚。人生七十稀，况复已过二。多谢汝扶持，无乃太晚计。","dynasty":"宋代","title":"造侄寄人面毛竹杖四"}
{"author":"曾几","content":"西蜀名花得许秾，晚来呼客醉花中。可怜朵朵枝枝弱，自占深深浅浅红。收拾虽微少陵老，宠光还有翰林公。无聊独出城闉去，烧烛看时恨不同。","dynasty":"宋代","title":"曾宏甫见招看海棠而郡城新有更初阖扉之令予"}
{"author":"曾几","content":"新亭崛起最高峰，无数遥岑翠扫空。恐有谢公留屐齿，为闻摩诘画屏风。倚江杨柳自高下，照水杏花能白红。正欠渭川千亩竹，清阴分借赖邻翁。","dynasty":"宋代","title":"三霄亭和韵"}
{"author":"曾几","content":"三伏汗如雨，终朝沾我裳。谁分金掌露，来作玉溪凉。别甑炙炊饭，小炉深炷香。曲生何等物，不与汝同乡。","dynasty":"宋代","title":"谢人送壑源绝品云九重所赐也"}
{"author":"曾几","content":"大暑不可避，微凉安所寻。云霄非浊世，竹树有清阴。海近风先集，山高日易沈。无因见明月，萤火乱更深。","dynasty":"宋代","title":"参云亭晚坐"}
{"author":"曾几","content":"赤日几时过，清风无处寻。经书聊枕籍，瓜李漫浮沉。兰若静复静，茅茨深又深。炎蒸乃如许，那更惜分阴。","dynasty":"宋代","title":"大暑"}
{"author":"曾几","content":"官曹颜状满尘埃，负郭陂湖眼为开。春色少留如过客，赏心多病只寒灰。黄童白叟喜相告，皁盖朱幡能一来。日暮游人归去尽，沙头鸥鹭与徘徊。","dynasty":"宋代","title":"寒食与客游东湖"}
{"author":"曾几","content":"若为介物成毛物，颜色挼蓝省见稀。定是多生捕鱼子，至今犹著绿蓑衣。","dynasty":"宋代","title":"绿毛龟"}
{"author":"曾几","content":"临川内史诏除谁，里巷传闻报客知。金马门深曾草制，水精宫冷近题诗。行看画省旌旗入，定把书麟笔札随。若访毗耶旧居士，无人问疾鬓成丝。","dynasty":"宋代","title":"江彥章内翰除守临川以诗贺之"}
{"author":"曾几","content":"新知刘子政，生理发萧疏。胜日归谈笑，佳山奉起居。摩挲千古物，料理一床书。秀色堪餐否，聊须摘我蔬。","dynasty":"宋代","title":"次刘千岁喜折仲古见过二首韵其一"}
{"author":"曾几","content":"云水天台郡，祠庭我所监。几年真傲吏，今日是前衔。禄米谁周急，园蔬不疗馋。上书端未免，定不达空函。","dynasty":"宋代","title":"宫祠满秩"}
{"author":"曾几","content":"陂湖春尽水茫茫，收拾波涛入小塘。睡起微凉馥荷气，雨馀斜日丽萍光。聊为堂下龟鱼主，少退阶前雁鹜行。只欠盆行数峰在，并持小树作青苍。","dynasty":"宋代","title":"戏作盆池四于和青堂"}
{"author":"曾几","content":"举子忙如此，槐花细细开。吾儿承诏去，有客附书来。鹤发风前帽，鸡头月下杯。衰年馀几许，胜日不同陪。","dynasty":"宋代","title":"逮子赴湖南漕司举寄之"}
{"author":"曾几","content":"竹舆响肩舻哑呕，芙蕖城晓六月秋。露华犹泫草光合，晨气欲动荷香浮。给孤独园赖君到，伊蒲塞供为我羞。僧窗各自占山色，处处薰炉茶一瓯。","dynasty":"宋代","title":"张子公招饭灵感院"}
{"author":"曾几","content":"此君非俗物，今岁有佳儿。径密无人见，僧来报客知。西家应满地，上番欲横枝。添得清声未，君听风雨时。","dynasty":"宋代","title":"新种竹有笋"}
{"author":"曾几","content":"悯雨连三月，为霖抵万金。小垂开士手，足慰老农心。果欲千仓积，犹须一尺深。病夫浑不寝，危坐听佳音。","dynasty":"宋代","title":"郡中迎怀玉山应真请雨得之未沾足"}
{"author":"曾几","content":"剥啄谁敲户，仓皇客抱衾。只看人似蚁，共道贼如林。两岸论千里，扁舟抵万金。病夫桑下恋，万一有佳音。","dynasty":"宋代","title":"闻寇至初去柳州"}
{"author":"曾几","content":"得州敢为荣，得士乃足诧。此郎精琴书，不独妙诗画。虽云于小道，举不在人下。无乃太不廉，谁知非讥骂。","dynasty":"宋代","title":"赠赵判官寿卿二首"}
{"author":"曾几","content":"有客过茅宇，煮茶坐松风。问亭果安在，笑指十八公。君看梁与栋，岂不深且雄。何必用斤斧，然后成帡幪。","dynasty":"宋代","title":"松风亭四首"}
{"author":"曾几","content":"眼前突兀见此石，怪怪奇奇俱可人。为问何如潘骑省，世间妍丑本非真。","dynasty":"宋代","title":"怪石"}
{"author":"曾几","content":"宝胯自不乏，山芽安可无。子能来日铸，吾得且风炉。夏木啭黄鸟，僧窗行白驹。谈多转生睡，此味正时须。","dynasty":"宋代","title":"述侄饷日铸茶"}
{"author":"曾几","content":"似病元非病，求閒方得閒。残僧六七辈，败屋两三间。野外无供给，城中断往还。同参木上座，与汝住茶山。","dynasty":"宋代","title":"寓广教僧寺"}
{"author":"曾几","content":"公如老殊所嗜蜜，种花山中引蜂入。千门万户芙蕖房，为公谋食如风狂。朝来蜂臣不趋衙，一心祝蜂早归家。归来喜舞击铜钵，与人从今莫胡越。","dynasty":"宋代","title":"次僧道规蜜蜂去而复集韵"}
{"author":"曾几","content":"客有过兰若，交情似竹林。野花无可落，村酒不宜斟。又得清新句，如闻謦欬音。南坡盟好在，为问几时寻。","dynasty":"宋代","title":"次曾宏甫见过二首韵其一"}
{"author":"曾几","content":"镜湖淮渎旧刺史，庐阜赤城新使君。敢持汤饼一取饱，更用尊酒重论文。玉川遣奴致双鲤，吏部呼儿书八分。不如哦君七字句，举首看度南山云。","dynasty":"宋代","title":"以汤饼招韩伯周王岩起二提举郑深道曾宏甫二"}
{"author":"曾几","content":"老柏蜀人爱，甘棠召南思。领客清樾下，作诗咏歌之。","dynasty":"宋代","title":"遗直堂其四"}
{"author":"曾几","content":"卧闻微霰却无声，起看阶前又不能。一夜纸窗明似月，多年布被冷于冰。履穿过我柴门客，笠重归来竹院僧。三白自佳晴亦好，诸山粉黛见层层。","dynasty":"宋代","title":"雪作"}
{"author":"曾几","content":"问公何许看花回，賸说郊坰十里梅。树杂古今他处少，枝分南北一齐开。昌源已办行廚去，离渚犹须使节来。况复兰亭公所葺，清流九曲要传杯。","dynasty":"宋代","title":"喻子才提举招昌源观梅倦不克往苏仁仲有诗次"}
{"author":"曾几","content":"新亭崛起最高峰，无数遥岑翠扫空。恐有谢公留屐齿，为闻摩诘画屏风。倚江杨柳自高下，照水杏花能白红。正欠渭川千亩竹，清阴分借赖邻翁。","dynasty":"宋代","title":"三霄亭和韵"}
{"author":"曾几","content":"幅巾芒鞋筇竹策，踏遍山南与山北。雪含欲下不下意，梅带将开未开色。绕树三匝且复去，前村一枝应可摘。丁宁说似水边人，从今日报花消息。","dynasty":"宋代","title":"探梅"}
{"author":"曾几","content":"听说光州好，淮山是四邻。凝香无一事，奠枕有馀民。世以文章著，朝须宠数频。西湖便归去，应不待班春。","dynasty":"宋代","title":"次曾宏甫赴光守留别二首韵"}
{"author":"曾几","content":"用舍行藏事，如公世所难。谁能奉香火，直作挂衣冠。国论言犹在，宸毫墨未乾。一生无限好，留与后人看。","dynasty":"宋代","title":"挽向伯恭侍郎三首"}
{"author":"曾几","content":"借我以一鉴，饷公无两瓻。","dynasty":"宋代","title":"句其十二"}
{"author":"曾几","content":"老荷君恩付赤城，瘦筇扶上玉霄亭。悬知地接溟溟海，坐见天横两两星。作赋兴公虚想像，谪官司户实飘零。衰翁何幸分符竹，一览东吴未了青。","dynasty":"宋代","title":"登玉霄亭"}
{"author":"曾几","content":"求晴而得晴，老子不胜喜。夜间屋瓦声，如疾痛在己。通宵遂无寐，落势殊未已。禾头卧沙泥，便恐欲生耳。谓天为不仁，春夏雨如彼。即今孰主张，秋潦更如此。垂成又败之，天意定不尔。果如吾所料，林杪风忽起。玄云走四山，白日行万里。腰镰知几家，持杵者谁子。欢声田野间，乐事图画里。使君经旬忧，杯酒为一洗。官仓不须问，百室既盈止。作诗告同僚，可以贺我矣。","dynasty":"宋代","title":"喜晴"}
{"author":"曾几","content":"蜡炬高花半欲摧，斑斑小雨学黄梅。有时燕寝香中坐，如梦前村雪里开。披拂故令携袖满，横斜便欲映窗来。重帘幽户深深闭，亦恐风飘不得回。","dynasty":"宋代","title":"诸人见和返魂梅再次韵"}
{"author":"曾几","content":"僧居负高青，佛阁俯深翠。","dynasty":"宋代","title":"句"}
{"author":"曾几","content":"乞得身閒又御魑，干戈瘴疠两危机。三年似涉新冰过，十口今持旧璧归。天静不忧鸿北向，月明休咏鹊南飞。只应黄帽青鞋底，城郭人民有是非。","dynasty":"宋代","title":"出岭"}
{"author":"曾几","content":"自疑身是洞中仙，才出张公又善权。只道石田无用处，种成玉粒至今传。","dynasty":"宋代","title":"游张公善权二洞四首"}
{"author":"曾几","content":"白日无偏照，玄冥不作难。有炉如许大，无地可言寒。书腹夤缘晒，禅心邂逅看。呼儿来共此，形影未孤单。","dynasty":"宋代","title":"次韵三首其一"}
{"author":"曾几","content":"老杜诗家初祖，涪翁句法曹溪。尚论渊源师友，他时派列江西。","dynasty":"宋代","title":"李商叟秀才求斋名于王元渤以养源名之求诗"}
{"author":"曾几","content":"乃祖曾为文送穷，儿孙气味略相同。立朝有疏慕汲直，去国无书干子公。竹椅蒲团深著意，雪窗萤案坐收功。自怜无补朝廷事，又向蛮烟瘴雨中。","dynasty":"宋代","title":"次韩叔夏送行韵"}
{"author":"曾几","content":"僧居负高青，佛阁俯深翠。","dynasty":"宋代","title":"句"}
{"author":"曾几","content":"忆昨分携自日边，星辰忽忽几回天。故人老作诸侯客，今我初无二顷田。安得诗书同保社，敢烦札翰访林泉。万山不隔襟期处，赖有渠侬一味禅。","dynasty":"宋代","title":"寄浙东参议郑禹功"}
{"author":"曾几","content":"麦秋气清和，槐夏日阴翳。块然守蓬蒿，何以破昏滞。肩舆卒辈乏，徒步脚力费。出门即林丘，散策空梦寐。賸为犹子怜，遽以此君至。分明人面目，刻画老根柢。毛君又一奇，枝干不少异。想应开一束，妙简得三四。今晨入吾手，夷险可历试。芒鞋与周旋，白拂相妩媚。人生七十稀，况复已过二。多谢汝扶持，无乃太晚计。","dynasty":"宋代","title":"造侄寄人面毛竹杖四"}
{"author":"曾几","content":"曲生奇丽乃如许，酒母秾华当若何。向人自作醉时面，遣我宁不苍颜酡。得非琥珀所成就，更有丹砂相荡磨。可怜老杜不对汝，但爱引颈舟前鹅。","dynasty":"宋代","title":"家酿红酒美甚戏作"}
{"author":"曾几","content":"蛮烟无处洗，梅蕊不胜清。顾我已头白，见渠犹眼明。折来知韵胜，落去得愁生。坐久江南梦，园林雪正晴。","dynasty":"宋代","title":"岭梅"}
{"author":"曾几","content":"越侯宾客有辉光，领袖今年得望乡。诗似拾遗留剑外，才如处士去河阳。到时晚荔论园买，旧日春茶洗盏尝。璧水同寮几人在，賸将书疏及沧浪。","dynasty":"宋代","title":"送贺子忱参议之官闽中"}
{"author":"曾几","content":"一去春陵郡，天星几度回。身今镜湖住，山自道州来。指点双岩出，摩挲一笑开。是谁营致此，石友似陈雷。","dynasty":"宋代","title":"何德器寄道州怪石"}
{"author":"曾几","content":"久矣山人去，怀哉屋壁藏。侵陵阅梅雨，调护乏芸香。次第繙经集，呼儿理在亡。乞归全为此，何爱橐中装。","dynasty":"宋代","title":"自广西归上饶阅所藏书"}
{"author":"曾几","content":"雪峰僧中龙，此道谁与共。萧然两伽陀，不举似大众。独贻茶山老，以当蒲塞供。岩花与涧草，信手拈来用。","dynasty":"宋代","title":"次雪峰空老韵二首"}
{"author":"曾几","content":"此邦胜处名天下，今日争来入眼中。筇杖一枝舟一叶，山行冲雨水冲风。","dynasty":"宋代","title":"游张公善权二洞四首"}
{"author":"曾几","content":"缦缨乳盖张公洞，风驭云軿定不无。勿以衰翁作生客，旧时相识选仙图。","dynasty":"宋代","title":"游张公善权二洞四首"}
{"author":"曾几","content":"自疑身是洞中仙，才出张公又善权。只道石田无用处，种成玉粒至今传。","dynasty":"宋代","title":"游张公善权二洞四首"}
{"author":"曾几","content":"友义丧来久，琢磨复谁能。金鉤被采录，绝弃朱丝绳。直哉少稷甫，一室清于冰。危坐对书帙，曲几非所凭。日暮无人来，疏篱上寒藤。惟有手种竹，挺然得其朋。风低与雪重，抢地如弗胜。政使可断折，天姿谅难凌。物或乱真赝，君其别淄渑。攘羊而证父，是子乌足称。所以贵温润，不令见觚棱。要我细商略，此言有师承。","dynasty":"宋代","title":"友直轩"}
{"author":"曾几","content":"江南家家窗，何处无远岫。唯有谢玄晖，眼中揖其秀。","dynasty":"宋代","title":"有山堂"}
{"author":"曾几","content":"一纸寝丘书，僧窗屡卷舒。无因浮左蠡，况复度匡庐。政以相望远，非关自作疏。梦成飞鸟去，千里不踌躇。","dynasty":"宋代","title":"又二首"}
{"author":"曾几","content":"政喜溪南宅，还乘剡县船。归来知底日，老去惜馀年。觞咏虽休矣，音书未寂然。省郎君旧物，消息已真传。","dynasty":"宋代","title":"又二首"}
{"author":"曾几","content":"百年中半饱闻渠，名下亲承果不虚。可爱风流元有种，自然富贵乃其馀。肯随妃子红尘驿，甘伴先生白鹤居。可惜不经山谷赏，照红鸭绿定何如。","dynasty":"宋代","title":"又咏荔子"}
{"author":"曾几","content":"茗饮贵石泉，江流亦其亚。甘寒如此井，未肯出汝下。","dynasty":"宋代","title":"玉井"}
{"author":"曾几","content":"问公何许看花回，賸说郊坰十里梅。树杂古今他处少，枝分南北一齐开。昌源已办行廚去，离渚犹须使节来。况复兰亭公所葺，清流九曲要传杯。","dynasty":"宋代","title":"喻子才提举招昌源观梅倦不克往苏仁仲有诗次"}
{"author":"曾几","content":"听说君中外，堂堂世上名。文华张右史，正素老先生。已上三年课，相期万里程。赠行无好句，聊用一杯倾。","dynasty":"宋代","title":"送戚弼甫解官盐场二首"}
{"author":"曾几","content":"鹁鸠晴雨报人知，更问农家底事宜。村落泥乾收麦地，稻田水满插秧时。","dynasty":"宋代","title":"途中二首其一"}
{"author":"曾几","content":"有诏词场猎俊英，西风匹马豫章城。欲追诸父雁行上，肯逐群儿鱼队行。金是莫邪当自必，璞非死鼠会相明。笔端妙处还知否，万里秋天壮气横。","dynasty":"宋代","title":"送逮子赴秋试江西漕司"}
{"author":"曾几","content":"杖屦桥南访此君，别君安否断知闻。苦遭积雨来为崇，政得新晴为解纷。直干万馀森碧玉，高标一半入青云。人言岁暮於吾子，踏雪相看未当勤。","dynasty":"宋代","title":"游桥南竹园"}
{"author":"曾几","content":"使君官事閒时书，略取万象随指呼。空中游丝定何物，非蚕所吐仍非蛛。光风霁日青春暮，惹草萦花细于缕。君今幻出一毫端，此秘从来人未睹。铃斋观者客如云，有无断续吁难分。不知谁束此毛颖，能使字画纖无伦。尝闻扫垩生雪白，颠草亲承担夫力。世间妙处不可传，心手应时须自得。","dynasty":"宋代","title":"吴傅朋出游丝书求诗"}
{"author":"曾几","content":"归途似乌鹊，得树且依栖。一寸客亭烛，数声村舍鸡。路长风正北，野旷日沈西。梦作祠官去，江干入马蹄。","dynasty":"宋代","title":"归途"}
{"author":"曾几","content":"岂弟更三郡，题评冠一乡。绳愆御史疏，补阙谏臣章。直叹牙弦绝，明嗟魏鉴亡。皇情应震悼，追贲盛龙光。","dynasty":"宋代","title":"挽梁元功谏议"}
{"author":"曾几","content":"黄柑送似得尝新，坐我松江震泽滨。想见霜林三百颗，梦成罗帕一双珍。流泉喷雾真宜酒，带叶连枝绝可人。莫向君家樊素口，瓠犀微齼远山颦。","dynasty":"宋代","title":"曾宏甫分饷洞庭柑"}
{"author":"曾几","content":"乞君山石洪涛句，来作围床六幅屏。持向岭南烟雨里，梦成江上数峰青。","dynasty":"宋代","title":"求李生画山水屏"}
{"author":"曾几","content":"连朝赐沐吏功休，请以陶壶竹矢投。整整斜斜森剑戟，纷纷藉藉委戈矛。坐人各自庆多马，老子不惟输一筹。中否何关兴废事，天公应解笑齐侯。","dynasty":"宋代","title":"投壶"}
{"author":"曾几","content":"未见枝间著子初，闻名已疗渴相如。花肌自是冰和雪，那得生儿不似渠。","dynasty":"宋代","title":"消梅花"}
{"author":"曾几","content":"荒院已无趣，愁霖终不开。檐声喧客语，屋漏逐人来。桥报今朝断，墙闻昨夜摧。尚馀汤饼具，积潦未为灾。","dynasty":"宋代","title":"久雨"}
{"author":"曾几","content":"近郊蕃竹树，手种满庭隅。馀子不足数，此君何可无。风来当一笑，雪压要相扶。莫作封侯相，生来鄙木奴。","dynasty":"宋代","title":"种竹"}
{"author":"曾几","content":"江梅难以蜡妆成，女手虽工未必能。香气恼人眠不著，若为学得定中僧。","dynasty":"宋代","title":"郑侍郎送蜡梅次韵三首"}
{"author":"曾几","content":"大阿罗汉十有六，一一腾空见人足。手持贝叶坐禅林，称不动尊惟我独。","dynasty":"宋代","title":"书陆务观所藏阿罗汉像一轴"}
{"author":"曾几","content":"卷书坐东轩，有竹甚魁伟。清风过其间，戛戛鸣不已。写之以素琴，音节淡如水。不惜为人弹，临流须洗耳。","dynasty":"宋代","title":"东轩小室即事五首"}
{"author":"曾几","content":"问讯东轩竹，新萌颇不齐。文章藏雾豹，头角触藩羝。逸气先腾上，长鞭半落西。后来堪底用，采摄付山妻。","dynasty":"宋代","title":"竹轩出笋"}
{"author":"曾几","content":"昼漏今多少，人间只自知。帘垂春色静，窗度日华迟。柳影徐徐转，花阴缓缓移。助成耕野事，添得读书时。醉著三竿睡，忧来一局棋。吾徒须爱惜，看即是冬羲。","dynasty":"宋代","title":"戏同诸孙课春日迟迟"}
{"author":"曾几","content":"黄卷中人最起予，病来相对却成疏。新凉试傍青灯看，犹有飞蚊小未除。","dynasty":"宋代","title":"读书四首"}
{"author":"曾几","content":"句芒整辔浃辰间，雪片相随大可观。挑菜园林有馀润，烧灯庭院不胜寒，柳条弄色政尔好，梅蕊飘香殊未阑。便似落花飞絮去，直疑春事并衰残。","dynasty":"宋代","title":"上元日大雪"}
{"author":"曾几","content":"瑞香花发去年枝，惬对君家白玉池。复幕重帘开欲遍，馨香少有外人知。","dynasty":"宋代","title":"郑侍郎家瑞香花盛开而未赏戏赠二首其一"}
{"author":"曾几","content":"爱山已成痴，爱石又成癖。徒闻有丝溪，时复梦灵壁。太湖只在眼，曾未收寸碧。多自五岭来，仍烦百书索。何侯小峥嵘，湖水深处得。苍润波涛馀。巉岩鬼神力。摩挲复湔洗，攘取畏宾客。偶然及幽事，遣送初不惜。俄顷交定盟，欢焉慰岑寂。夺君书几间，坐我洞庭侧。持还岂人情，藏去有惭色。苦乏仇池篇，如何满高直。","dynasty":"宋代","title":"何德器赠太湖石"}
{"author":"曾几","content":"尊前韵度落乌纱，却是西风识孟嘉。当日龙山无数客，问谁整整复斜斜。","dynasty":"宋代","title":"九日二首"}
{"author":"曾几","content":"盘碧栖寒结露居，虚封水户食芙蕖。锦云长日来无定，萝月通宵色有馀。静拂琴书寻密契，时因斋戒具甘蔬。门穿藜径裁尘迹，车马无烦问广闾。","dynasty":"宋代","title":"咏城居"}
{"author":"曾几","content":"湖南八九州，海内清绝地。与公白鸡年，接翼鸿雁使。高堂亲八十，无复远游意。奉承万事了，趋走三节至。诏书引上殿，帝曰汝国器。置之蓬莱山，身亦典中秘。乖离如许久，会念差足慰。胡为未暖席，归与不可制。人生故乡乐，况揽澄清辔。皇华遣使臣，光采宁有是。红尘跨鞍马，老矣殊少味。著鞭输公先，吾亦从此逝。","dynasty":"宋代","title":"送秘丞罗庭扬将漕湖北"}
{"author":"曾几","content":"目极云沙静涉然，邵卿风月过年年。雁行灭没山横晚，渔艇空蒙水接天。南国棠阴春寂寂，东风瓜蔓日绵绵。问君许作邻翁否，阳羡溪边即买田。","dynasty":"宋代","title":"宜兴邵智卿天远堂"}
{"author":"曾几","content":"晁氏芳菲圃，因依渌水浔。峰峦春著色，桃李昼成阴。可惜花狼籍，仍遭雨滞淫。饶阳供客眼，只有此园林。","dynasty":"宋代","title":"晁园"}
{"author":"曾几","content":"子到常山县，饶阳有敝庐。相望百里地，空得数行书。睡思茶料理，愁怀酒破除。新秋即在眼，过我定何如。","dynasty":"宋代","title":"吕郎治先以职事至常山县不敢越境以书致两郡"}
{"author":"曾几","content":"雨润梅黄后，风薰麦秀初。不持新茗椀，空枉故人书。顾渚琼糜似，闽溪玉食馀。吾宗重盟好，并以遗閒居。","dynasty":"宋代","title":"曾同季饷建溪顾渚新茶"}
{"author":"曾几","content":"黄童白叟趁虚回，左辖车前拨不开。记得绿槐阴御路，万人辟易绣鞍来。","dynasty":"宋代","title":"道逢王左丞不及避谢之二首"}
{"author":"曾几","content":"独绕筼筜径，令人喜欲颠。已持苏老节，更著祖生鞭。傍舍应除地，新梢拟上天。真成时夜卵，煨茁想明年。","dynasty":"宋代","title":"所种竹鞭盛行"}
{"author":"曾几","content":"新知刘子政，生理发萧疏。胜日归谈笑，佳山奉起居。摩挲千古物，料理一床书。秀色堪餐否，聊须摘我蔬。","dynasty":"宋代","title":"次刘千岁喜折仲古见过二首韵"}
{"author":"曾几","content":"墨云行雨并成空，突兀彤云在眼中。瓜李不禁如许热，蒲葵能得几多风。通宵看月坐还卧，竟日追凉西复东。回首本无寒暑地，听渠亭午汗珠融。","dynasty":"宋代","title":"复热"}
{"author":"曾几","content":"颇知藏曲折，故作小峥嵘。一穟香已过，半山云正横。","dynasty":"宋代","title":"山斋"}
{"author":"曾几","content":"童子区区攻一艺，老生汲汲事三馀。偶然领会忘言处，只有渊明解读书。","dynasty":"宋代","title":"读书四首"}
{"author":"曾几","content":"啸壑有于菟，吹波作奇字。川上雪髯翁，文章政相似。","dynasty":"宋代","title":"虎川"}
{"author":"曾几","content":"老境垂垂六十年，又将家上铁头船。客留阳羡只三月，归去玉溪无一钱。观水观山都废食，听风听雨不妨眠。从今布袜青鞵梦，不到张公即善权。","dynasty":"宋代","tags":"羁旅，感慨，伤怀","title":"发宜兴"}
{"author":"曾几","content":"草堂人去客来游，竹笕泉鸣山更幽。向使经营无陆子，残僧古寺不宜秋。","dynasty":"宋代","title":"题陆务观草堂"}
{"author":"曾几","content":"绝岛浸中零，飞来枣叶轻。碧天围斗野，红日下芜城。山作修眉翠，人添老眼明。园林多胜地，独爱小峥嵘。","dynasty":"宋代","title":"登扬州郡圃小金山遥碧亭"}
{"author":"曾几","content":"徐侯心万里，身堕百里中。政以诗礼庭，上有鹤发翁。岂无敲榜喧，不入丘壑胸。开轩寄远韵，几净窗玲珑。竹影落夏簟，水光摇秋空。一对凫鹜行，万里牛马风。悠然见南山，不与俗眼同。徐侯归去来，三径资已丰。身将心共远，勿为督邮恭。","dynasty":"宋代","title":"题临川宰徐伯章心远轩"}
{"author":"曾几","content":"往岁出芜城，飘然一客星。又从江北路，重到竹西亭。楚岸宽围碧，吴山远借青。圣时还旧观，歌吹月中听。","dynasty":"宋代","title":"南归题扬州竹西亭"}
{"author":"曾几","content":"青罗熨镜正揩磨，上有虚堂发兴多。大热端能排酷吏，广寒只合在嫦娥。又成画舫珠帘去，可奈红妆翠盖何。纵使曲肱无别梦，一尊风月弄婆娑。","dynasty":"宋代","title":"风月堂二首"}
{"author":"曾几","content":"中兴论相得耆英，进退能为国重轻。有望临人山泰华，无私待物器权衡。两朝礼貌缘同德，多士凭依为至诚。自古元臣薨位少，一时生死极哀荣。","dynasty":"宋代","title":"挽陈丞相"}
{"author":"曾几","content":"卷书坐东轩，有竹甚魁伟。清风过其间，戛戛鸣不已。写之以素琴，音节淡如水。不惜为人弹，临流须洗耳。","dynasty":"宋代","title":"东轩小室即事五首"}
{"author":"曾几","content":"折来梅与句争清，强和馀音本不能。欲向都官论一字，略无佳处似诗僧。","dynasty":"宋代","title":"郑侍郎送蜡梅次韵三首"}
{"author":"曾几","content":"青云叶底雪花繁，只与田家插髻鬟。不枉涪翁初着句，能令大士久开颜。","dynasty":"宋代","title":"山礬"}
{"author":"曾几","content":"壑源今日为君倾，可当杯盘泻浊清。未到舌根先一笑，风炉石鼎雨来声。","dynasty":"宋代","title":"啜建溪新茗李文授有二绝句次韵"}
{"author":"曾几","content":"老来愈觉白驹忙，眼看重阳又一阳。心似死灰飞不起，技如寒日短中长。厌看宾客空投谒，强对妻孥略举觞。回首山阴酬劝地，应怜鸿雁不成行。","dynasty":"宋代","title":"长至日述怀兼寄十七兄"}
{"author":"曾几","content":"有水碧于天，玄云滃然起。定是临池人，一沐管城子。","dynasty":"宋代","title":"墨坳"}
{"author":"曾几","content":"酒泉郡郭果何在，校尉兵厨安足求。即使愁城攻得破，策勋当拜醉乡侯。","dynasty":"宋代","title":"家酿酒乡四首其二"}
{"author":"曾几","content":"气质推浑厚，言谈见切磋。过从方里巷，挽送忽山阿。吉士今如此，高穹定若何。交游虽不乏，耆旧已无多。","dynasty":"宋代","title":"挽焦适道寺丞二首其一"}
{"author":"曾几","content":"绝胜人间万户侯，不称俗士不缁流。又随拄杖去行脚，未办把茅来盖头。但使宗风嗣庞蕴，谁能佛事觉裴休。秖应除却闲名字，一听人呼作马牛。","dynasty":"宋代","title":"自号在家衲子"}
{"author":"曾几","content":"百年中半饱闻渠，名下亲承果不虚。可爱风流元有种，自然富贵乃其馀。肯随妃子红尘驿，甘伴先生白鹤居。可惜不经山谷赏，照红鸭绿定何如。","dynasty":"宋代","title":"又咏荔子"}
{"author":"曾几","content":"倾心南山云，如渴望梅岭。朝来有佳思，拄笏不见顶。丰隆骏奔走，列缺元驰骋。雨不到人间，风伯乃为梗。生来食官仓，四海无二顷。歌诗视天汉，一念极耿耿。阶前甃清泉，洮颒冰雪冷。乾喉欲生烟，空下百尺绠。幽轩竹三四，柯叶殊秀整。迩来头抢地，但惧不得永。以斯占稻粱，生意鱼在鼎。潜虬民司命，膏泽浸兹境。邑官树嘉政，责报甚形影。瓶罂走十里，岂惮一再请。君其洁斋俟，百谷正延颈。客子无远谋，空肠望遗秉。","dynasty":"宋代","title":"溆浦楠木洞盖神龙所居今年夏大旱县官乞取其水以祷立应民犹以为未足因作是诗以遗诸公致再请之意焉"}
{"author":"曾几","content":"一种龟儿玉雪然，故人为寄小如钱。会当放汝江湖去，小住盆池慰眼前。","dynasty":"宋代","title":"白龟"}
{"author":"曾几","content":"不见吾儿久，今朝慰眼前。分襟灯火夜，回棹雪霜天。中鹄令人喜，将雏得我怜。一杯欢笑后，急急理尘编。","dynasty":"宋代","title":"逮子以今岁正月十六日之毗陵而以十二月十五日还舍铨试第二且得新雏以诗示之"}
{"author":"曾几","content":"吾宗席未暖淮滨，遣骑持书賸送珍。美实来从压沙寺，巨鱼长比藉糟人。欲雕好语略为报，但愧新诗如有神。领客不无桃李树，知君忆著故园春。","dynasty":"宋代","title":"曾宏甫到光山遣送鹅梨淮鱼等数种"}
{"author":"曾几","content":"昆山定飞来，美玉山所有。山祇用功深，刓画岁时久。峥嵘出峰峦，空洞开户牖。几书通置邮，一片未入手。即今制锦人，在昔伐木友。尝蒙委绣段，尚阙报琼玖。奈何不厚颜，尤物更乞取。但怀相知心，岂惮一开口。指挥为幽寻，包裹付下走。散帙列岫窗，摩挲慰衰朽。","dynasty":"宋代","title":"寄昆山李宰觅石"}
{"author":"曾几","content":"的皪江梅竹外枝，能将幻法转生机。凭君莫作风垂绿，便恐飘零学雪飞。","dynasty":"宋代","title":"墨竹梅"}
{"author":"曾几","content":"瑞香花发去年枝，惬对君家白玉池。复幕重帘开欲遍，馨香少有外人知。","dynasty":"宋代","title":"郑侍郎家瑞香花盛开而未赏戏赠二首其一"}
{"author":"曾几","content":"种竹无他事，林间与客游。自应携手入，安用闭门留。静可过僧夏，清宜对奕秋。衰翁九节杖，来往亦风流。","dynasty":"宋代","title":"逮子作亭于官舍明清堂后种竹殆千竿余名其亭以留客取老杜竹深留客处之句因题二小诗云其二"}
{"author":"曾几","content":"岁事空馀数行历，年劳绕得几篇诗。犹悭雪片下弥陇，已放梅花开满枝。便是东风来解冻，春盘生菜属群儿。","dynasty":"宋代","title":"冬"}
{"author":"曾几","content":"盘碧栖寒结露居，虚封水户食芙蕖。锦云长日来无定，萝月通宵色有馀。静拂琴书寻密契，时因斋戒具甘蔬。门穿藜径裁尘迹，车马无烦问广闾。","dynasty":"宋代","title":"咏城居"}
{"author":"曾几","content":"欲访溪山老，无如此雨何。一春判弃置，十日断经过。灯火相看放，莺花即浙多。晴暄如有意，数数上南坡。","dynasty":"宋代","title":"久雨有怀曾宏甫"}
{"author":"曾几","content":"冷石磨青瑶，客至相与饮。醉倒不用扶，真成一高枕。","dynasty":"宋代","title":"醉石"}
{"author":"曾几","content":"有酒如淮肉如坻，何如麦饭滑流匙。但看此物丰登日，即是侬家快活时。","dynasty":"宋代","title":"禽声四首"}
{"author":"曾几","content":"芒鞋竹杖寻梅去，只有香来未见花。村北村南行欲遍，数株如雪小民家。","dynasty":"宋代","title":"寻梅至杨家见数株盛开"}
{"author":"曾几","content":"人物千岩秀，家风万石馀。刘侯深爱画，杜氏富藏书。卿寺曾亲擢，藩方有诏除。遽随丹旐去，老泪溅衣裾。","dynasty":"宋代","title":"挽石参议"}
{"author":"曾几","content":"有诏词场猎俊英，西风匹马豫章城。欲追诸父雁行上，肯逐群儿鱼队行。金是莫邪当自必，璞非死鼠会相明。笔端妙处还知否，万里秋天壮气横。","dynasty":"宋代","title":"送逮子赴秋试江西漕司"}
{"author":"曾几","content":"一重仍一掩，少有外人知。杖屦归来处，斜阳隐半规。","dynasty":"宋代","title":"西崦"}
{"author":"曾几","content":"西蜀名花得许秾，晚来呼客醉花中。可怜朵朵枝枝弱，自占深深浅浅红。收拾虽微少陵老，宠光还有翰林公。无聊独出城闉去，烧烛看时恨不同。","dynasty":"宋代","title":"曾宏甫见招看海棠而郡城新有更初阖扉之令予"}
{"author":"曾几","content":"一重仍一掩，少有外人知。杖屦归来处，斜阳隐半规。","dynasty":"宋代","title":"西崦"}
{"author":"曾几","content":"谷风不须歌，朋友道缺绝。请歌伐木诗，歌罢听吾说。汉朝儒宗系，今代侍臣杰。甘泉久论思，阳羡小休歇。郊园谷幽幽，乔木覆清樾。百禽鸣其间，相唤极可悦。坐令公感慨，朋好苦难结。不如侣荆溪，迥与世情别。淡乎若无味，了不见凉热。是以乐从之，诸峰况罗列。赵侯有能事，短纸藏曲折。更作陶渊明，飘摇弄明月。","dynasty":"宋代","title":"董令升舍人朋溪图赵祖文笔也"}
{"author":"曾几","content":"华发累朝人，苍髯几时树。政恐郢斤寻，明堂要材具。","dynasty":"宋代","title":"三老亭"}
{"author":"曾几","content":"虎头骨相生来无，谈天吻燥斋肠枯。欲从底处觅膏润，凝香燕寝烹牛酥。鹅儿黄拂冰肌肤，关中穰下远不如。已令炊饼作十字，今晨盛馔非伊蒲。","dynasty":"宋代","title":"谢胡帅饷酥"}
{"author":"曾几","content":"正坐长斋早得衰，中年一病莫医治。悬知水复山重地，难度风饕雪虐时。乘兴前村曾有约，寄声绝顶可无诗。禅房手自栽花木，付主林神好护持。","dynasty":"宋代","title":"悼云泉勤庵主"}
{"author":"曾几","content":"小雨飞空十日馀，苔钱称意上阶除。芒鞋不踏门前路，坐听呕哑过竹舆。","dynasty":"宋代","title":"久雨"}
{"author":"曾几","content":"行攀丛桂枝，坐息丛桂影。王孙胡不归，岁晏雪霜冷。","dynasty":"宋代","title":"丛桂"}
{"author":"曾几","content":"昆山定飞来，美玉山所有。山祇用功深，刓画岁时久。峥嵘出峰峦，空洞开户牖。几书通置邮，一片未入手。即今制锦人，在昔伐木友。尝蒙委绣段，尚阙报琼玖。奈何不厚颜，尤物更乞取。但怀相知心，岂惮一开口。指挥为幽寻，包裹付下走。散帙列岫窗，摩挲慰衰朽。","dynasty":"宋代","title":"寄昆山李宰觅石"}
{"author":"曾几","content":"小窗水冰青琉璃，梅花横斜三四枝。若非风日不到处，何得色香如许时。神情萧散林下气，玉雪清莹闺中姿。陶泓毛颖果安用，疏影写出无声诗。","dynasty":"宋代","title":"瓶中梅"}
{"author":"曾几","content":"衡门久栖迟，永日孰与俦。既绝车马喧，遂适林塘幽。荷香因雨来，水鸟鸣相酬。虚怀睨物表，可以观天游。古来英雄人，何异貉一丘。茫然不知归，没世随波流。","dynasty":"宋代","title":"咏南池"}
{"author":"曾几","content":"布袜青鞋踏欲无，登山临水未成疏。十峰双涧天衣寺，万壑千岩总不如。","dynasty":"宋代","title":"题天衣寺"}
{"author":"曾几","content":"西湖地僻少人知，隐吏官曹占作池。浩荡芙蕖风过夜，扶疏杨柳月明时。虽多不用一钱买，纵少足供千首诗。但使尊中深贮此，卮刀细薄可无饥。","dynasty":"宋代","title":"风月堂二首"}
{"author":"曾几","content":"送腊腊垂尽，迎春春欲回。如何万家县，不见一枝梅。有客幽寻去，无人远寄来。扬州何逊在，政用小诗催。","dynasty":"宋代","title":"高邮无梅花求之于扬帅邓直阁"}
{"author":"曾几","content":"卧病江东久，饥驱强作官。年丰双雪鬓，心事一蒲团。帘影垂昼寂，竹阴生夏寒。无人知老子，於此有馀欢。","dynasty":"宋代","title":"郡斋偶成"}
{"author":"曾几","content":"行攀丛桂枝，坐息丛桂影。王孙胡不归，岁晏雪霜冷。","dynasty":"宋代","title":"丛桂"}
{"author":"曾几","content":"新知刘子政，生理发萧疏。胜日归谈笑，佳山奉起居。摩挲千古物，料理一床书。秀色堪餐否，聊须摘我蔬。","dynasty":"宋代","title":"次刘千岁喜折仲古见过二首韵其一"}
{"author":"曾几","content":"云水天台郡，祠庭我所监。几年真傲吏，今日是前衔。禄米谁周急，园蔬不疗馋。上书端未免，定不达空函。","dynasty":"宋代","title":"宫祠满秩"}
{"author":"曾几","content":"烹茗破睡境，炷香玩诗编。问诗谁所作，其人久沈泉。工部百世祖，涪翁一灯传。闲无用心处，参此如参禅。","dynasty":"宋代","title":"东轩小室即事五首其四"}
{"author":"曾几","content":"散帙有佳趣，俗人那得知。醉乡非为酒，坐隐不关棋。几净幽怀惬，窗明老眼宜。一生无用处，又把教群儿。","dynasty":"宋代","title":"读书"}
{"author":"曾几","content":"此生寡偶固其宜，何况身从老得衰。门外设罗谁一顾，道旁倾盖子相知。断金已定交游事，伐木仍传故旧诗。闻说沩山堪避世，卜邻他日更无疑。","dynasty":"宋代","title":"王周士显谟自闽中归沩山旧隐道经临川惠然先"}
{"author":"曾几","content":"山衣重叠六铢轻，淡拂槐花染不成。报答春工选何物，鹅儿黄酒十分倾。","dynasty":"宋代","title":"独步小园四首"}
{"author":"曾几","content":"此邦胜处名天下，今日争来入眼中。筇杖一枝舟一叶，山行冲雨水冲风。","dynasty":"宋代","title":"游张公善权二洞四首"}
{"author":"曾几","content":"访旧今无几，惟君昔有连。笑谈倾一坐，笔札富诸贤。作恶又数日，从游经二年。勉旃绳祖武，穷达自关天。","dynasty":"宋代","title":"送戚弼甫解官盐场二首"}
{"author":"曾几","content":"红皱解罗襦处，清香开玉肌时。","dynasty":"宋代","title":"句"}
{"author":"曾几","content":"乞君山石洪涛句，来作围床六幅屏。持向岭南烟雨里，梦成江上数峰青。","dynasty":"宋代","title":"求李生画山水屏"}
{"author":"曾几","content":"绿水波深欲上阶，红蕖香动要传杯。幕中自有两佳客，又载青州从事来。","dynasty":"宋代","title":"置酒签厅观荷徐判官携家酿四首其一"}
{"author":"曾几","content":"好去皇华使，佳哉所领州。职除天禄阁，家近岳阳楼。一别谁青眼，相逢各白头。西来多驿骑，能寄短书不。","dynasty":"宋代","title":"送李商叟"}
{"author":"曾几","content":"齐安剖竹要循良，分付吾家坦腹郎。賸有江山连赤壁，略无讼狱到黄堂。铃斋昼永宜深念，边锁秋高合过防。此地元之馀烈在，勉旃幸未鬓毛苍。","dynasty":"宋代","title":"送吕仓部治先守齐安"}
{"author":"曾几","content":"回环数株松，老干极落落。清风一披拂，竽籁自然作。喧嚣世俗事，秖使人意恶。谁能洗耳来，相与憩寂寞。","dynasty":"宋代","title":"松风亭四首其四"}
{"author":"曾几","content":"似病元非病，求閒方得閒。残僧六七辈，败屋两三间。野外无供给，城中断往还。同参木上座，与汝住茶山。","dynasty":"宋代","title":"寓广教僧寺"}
{"author":"曾几","content":"谁将老境觅菟裘，聊与瞿昙共一丘。青士无多自萧散，紫君虽小亦风流。要须憩寂有茅宇，何以落成惟茗瓯。稳看林间上番笋，惜无馀地可通幽。","dynasty":"宋代","title":"寓广教寺东轩"}
{"author":"曾几","content":"故国例卜宅，他乡多惜居。短长三万日，何处是吾庐。","dynasty":"宋代","title":"寓轩"}
{"author":"曾几","content":"岳麓知名寺，幽寻到眼边。林深不见日，山静只闻泉。便欲呼舟去，聊为借榻眠。明朝游历处，都在小窗前。","dynasty":"宋代","title":"岳麓寺"}
{"author":"曾几","content":"秋风不来眼穿枯，飒然而至吾其苏。中宵起我灯火读，音节自喜如连珠。不知何物披拂此，定是啸谷之於菟。窗前况复雨骤作，山溜绕屋鸣瑶琚。","dynasty":"宋代","title":"再次苏字韵"}
{"author":"曾几","content":"蛮荒乃有此巑岏，石黛因依碧玉寒。须信佳山如绝色，凭谁貌取一生看。","dynasty":"宋代","title":"再过翠屏"}
{"author":"曾几","content":"风味端宜配曲生，无肠公子藉糟成。可怜不作空虚腹，尚想能为郭索行。张翰莼鲈休发兴，洞庭虾蟹可忘情。君看醉死真奇事，不受人间五鼎烹。","dynasty":"宋代","title":"糟蟹"}
{"author":"曾几","content":"汝已去闽岭，茶酒犹粲然。买应从聚处，寄不下常年。洗涤卢仝椀，提携陆羽泉。无人分得好，更忆仲容贤。","dynasty":"宋代","title":"造侄寄建茶"}
{"author":"曾几","content":"麦秋气清和，槐夏日阴翳。块然守蓬蒿，何以破昏滞。肩舆卒辈乏，徒步脚力费。出门即林丘，散策空梦寐。賸为犹子怜，遽以此君至。分明人面目，刻画老根柢。毛君又一奇，枝干不少异。想应开一束，妙简得三四。今晨入吾手，夷险可历试。芒鞋与周旋，白拂相妩媚。人生七十稀，况复已过二。多谢汝扶持，无乃太晚计。","dynasty":"宋代","title":"造侄寄人面毛竹杖四"}
{"author":"曾几","content":"笔端水远又山长，潇洒吾宗白面郎。荠树烟中分琐细，叶舟沙外见微茫。不宜朝士听鸡枕，政惬幽人梦蝶床。欲恐非关毫素事，此身元住玉溪旁。","dynasty":"宋代","title":"曾表勋画屏"}
{"author":"曾几","content":"此公出世使人惊，道眼看来却未曾。政尔雪峰千百众，澹然云水一孤僧。不妨诗笔作佛事，已用茗瓯传祖灯。我老尚堪行脚在，因风为寄古崖藤。","dynasty":"宋代","title":"空公长老一出即住雪峰书来以建茗为寄长句奉呈空公时以笔砚作佛事也"}
{"author":"曾几","content":"茶山石燥泉亦枯，草树叠叠成樵苏。天公风雷起挥袂，咳唾急雨纷跳珠。我诗曾未管窥豹，况有文采如於菟。勤公见索扫地无，公自瑶碧玱华琚。","dynasty":"宋代","title":"次郑侍郎卧闻秋风韵"}
{"author":"曾几","content":"乞身知才疏，从容荷主恩。叫阍如杜宇，不谓天亦听。除书入手来，一洗百念静。复疑是梦中，惊喜久乃定。尚馀折腰米，败我生尘甑。要令襟见肘，始与家声称。今兹火用事，日永南风竞。林下听中兴，姑容老夫病。","dynasty":"宋代","title":"喜得洞霄"}
{"author":"曾几","content":"绝胜人间万户侯，不称俗士不缁流。又随拄杖去行脚，未办把茅来盖头。但使宗风嗣庞蕴，谁能佛事觉裴休。秖应除却闲名字，一听人呼作马牛。","dynasty":"宋代","title":"自号在家衲子"}
{"author":"曾几","content":"近郊蕃竹树，手种满庭隅。馀子不足数，此君何可无。风来当一笑，雪压要相扶。莫作封侯相，生来鄙木奴。","dynasty":"宋代","title":"种竹"}
{"author":"曾几","content":"莺啼花落后，芳草绿阴初。良会日不足，清谈风有馀。饥餐聊当肉，懒出坐无车。勿以贫兼病，相过迹也疏。","dynasty":"宋代","title":"次曾宏甫见过二首韵其二"}
{"author":"曾几","content":"长卿壁四立，杜老茅三重。茶山穷次骨，憩寂以长松。直干以栋宇，清阴自帡幪。山泉落高处，审听是松风。","dynasty":"宋代","title":"松风亭四首"}
{"author":"曾几","content":"岂无重碧实瓶罍，难得轻红荐一杯。千里人从闽岭出，三年公送荔枝来。玉为肌骨凉无汗，云作衣裳皱不开。莫讶关情向尤物，厌看绿李与杨梅。","dynasty":"宋代","title":"福帅张渊道送荔子"}
{"author":"曾几","content":"窗明几净室空虚，尽道幽人一事无。莫道幽人无一事，汲泉承露养菖蒲。","dynasty":"宋代","title":"石菖蒲"}
{"author":"曾几","content":"造物出万类，贵贱伊谁分。圭章杂瓦砾，世道同疏亲。既收大宛种，一扫驽贻群。乃观相马图，低首先吟呻。千金購死骨，举国无其真。生死何太晚，盐车负艰辛。悠悠虞阪道，赤日煎红尘。行人亦何多，具眼惟孙君。一顾不旋踵，价越连城珍。谁为绘此像，庸示将来人。相马失之瘦，相士失之贫。于兹有钜公，数载居沉沦。涵养浩然气，轮蹄任纷纭。素识太平相，鹗表飞青云。紫泥日边下，八座生阳春。摅心握文柄，引年启贤门。凝睇辨臧否，立志安斯民。他时了经济，丹青画麒麟。回顾相马者，细务何足云。寥寥载千古，二道非同伦。相士今何人，少陵身后身。","dynasty":"宋代","title":"相马图呈杜勉斋左司"}
{"author":"曾几","content":"拟去竹坞间，煎茶炷新料。从容二士谈，领会一语妙。","dynasty":"宋代","title":"廿一兄以手和四清香见饷用心清闻妙香为韵成"}
{"author":"曾几","content":"芗林未置身，泛宅先入手。二疏归来时，能似今日否。","dynasty":"宋代","title":"企疏堂"}
{"author":"曾几","content":"昔在儿童岁，曾陪竹马游。芗林叨共席，泛宅幸同舟。忽忽三年别，堂堂万事休。孤风亭下梦，犹记曩时不。","dynasty":"宋代","title":"挽向伯恭侍郎三首"}
{"author":"曾几","content":"栗玉黏枝细，青云剪叶齐。团团岩下桂，表表木中犀。江树风萧瑟，园花气惨悽。浓薰不如此，何以慰幽栖。","dynasty":"宋代","title":"岩桂二首其二"}
{"author":"曾几","content":"乞得身閒又御魑，干戈瘴疠两危机。三年似涉新冰过，十口今持旧璧归。天静不忧鸿北向，月明休咏鹊南飞。只应黄帽青鞋底，城郭人民有是非。","dynasty":"宋代","title":"出岭"}
{"author":"曾几","content":"剥啄谁敲户，仓皇客抱衾。只看人似蚁，共道贼如林。两岸论千里，扁舟抵万金。病夫桑下恋，万一有佳音。","dynasty":"宋代","title":"闻寇至初去柳州"}
{"author":"曾几","content":"开奁破壳喜新黄，此物移来所未尝。一手正宜深把酒，二螯已是饱经霜。横行足使班寅惧，乾死能令疟鬼亡。毕竟爬沙能底事，只应大嚼慰枯肠。","dynasty":"宋代","title":"钱仲修饷新蟹"}
{"author":"曾几","content":"好去皇华使，佳哉所领州。职除天禄阁，家近岳阳楼。一别谁青眼，相逢各白头。西来多驿骑，能寄短书不。","dynasty":"宋代","title":"送李商叟"}
{"author":"曾几","content":"不令老眼看鞓红，岂是青春不负公。尚有扬州风物在，亦防此段并成空。","dynasty":"宋代","title":"曾宏甫见过因问讯鞓红花则云已落矣惊呼之馀"}
{"author":"曾几","content":"朋俦大半白头新，臭味同流少似君。交契虽深淡如水，宦情何翅薄于云。安知暮景莺声谷，遽作高原马鬣坟。忍向西风歌薤露，略无好语颂清芬。","dynasty":"宋代","title":"挽梁元功"}
{"author":"曾几","content":"雨中好竹不难栽，雨后清无一点埃。政有贤人林下集，何尝俗客洞中来。稽山老干应相忆，茂苑新梢未遣回。归去南轩曲肱梦，葱葱郁郁气佳哉。","dynasty":"宋代","title":"竹轩睡起诗和者既多辄复次韵"}
{"author":"曾几","content":"虎头骨相生来无，谈天吻燥斋肠枯。欲从底处觅膏润，凝香燕寝烹牛酥。鹅儿黄拂冰肌肤，关中穰下远不如。已令炊饼作十字，今晨盛馔非伊蒲。","dynasty":"宋代","title":"谢胡帅饷酥"}
{"author":"曾几","content":"陂湖春尽水茫茫，收拾波涛入小塘。睡起微凉馥荷气，雨馀斜日丽萍光。聊为堂下龟鱼主，少退阶前雁鹜行。只欠盆行数峰在，并持小树作青苍。","dynasty":"宋代","title":"戏作盆池四于和青堂"}
{"author":"曾几","content":"连朝赐沐吏功休，请以陶壶竹矢投。整整斜斜森剑戟，纷纷藉藉委戈矛。坐人各自庆多马，老子不惟输一筹。中否何关兴废事，天公应解笑齐侯。","dynasty":"宋代","title":"投壶"}
{"author":"曾几","content":"无数尘埃一病身，不蒙湔拂几经旬。政须皂荚相料理，可笑梁州阴子春。","dynasty":"宋代","title":"病起始浴二首其一"}
{"author":"曾几","content":"欲寻梅去不禁寒，宜著书签研滴间。闻道南坡开似雪，略分疏影到茶山。","dynasty":"宋代","title":"觅梅"}
{"author":"曾几","content":"閒居百封书，总为一片石。窗中列远岫，所欠者灵壁。吴甥手持来，知向何许得。铿锵发金声，温润见玉色。诸峰扫空翠，一水界山白。嵁岩出其间，如月挂虚碧。坐令所珍藏，不作一钱直。吾虽甚爱之，子亦有此癖。归与霅溪旁，从汝旧知识。欲去复迟迟，摩挲遂移刻。","dynasty":"宋代","title":"吴甥遗灵壁石以诗还之"}
{"author":"曾几","content":"佩声曾到凤凰池，不尽胸中五色丝。三黜本因元祐学，一飞合在中兴时。忽惊地下修文去，太息门边问字谁。犹想泉台有新作，郊原小雨欲催诗。","dynasty":"宋代","title":"挽韩子苍待制"}
{"author":"曾几","content":"浮花虽不多，要是乏美质。前庭锦烘笼，君向何许得。色香极秾丽，裁翦极细密。複幕重帘开，毋令犯风日。","dynasty":"宋代","title":"郑侍郎招赏瑞香"}
{"author":"曾几","content":"长身一庭中，劲气九霄上。思公立朝时，凛凛不可向。","dynasty":"宋代","title":"遗直堂"}
{"author":"曾几","content":"听说光州好，淮山是四邻。凝香无一事，奠枕有馀民。世以文章著，朝须宠数频。西湖便归去，应不待班春。","dynasty":"宋代","title":"次曾宏甫赴光守留别二首韵"}
{"author":"曾几","content":"醉乡即是无何有，欢伯相招归去休。全以个中为境界，更于底处觅温柔。","dynasty":"宋代","title":"家酿酒乡四首"}
{"author":"曾几","content":"无数尘埃一病身，不蒙湔拂几经旬。政须皂荚相料理，可笑梁州阴子春。","dynasty":"宋代","title":"病起始浴二首其一"}
{"author":"曾几","content":"秋风送远庐陵守，车骑光华鬓未斑。早岁名高天下士，同时身到海中山。淹回二水分流处，邂逅千岩竞秀间。行矣衰翁如未死，锦衣白昼候君还。","dynasty":"宋代","title":"送王宣子赴庐陵守"}
{"author":"曾几","content":"一种龟儿玉雪然，故人为寄小如钱。会当放汝江湖去，小住盆池慰眼前。","dynasty":"宋代","title":"白龟"}
{"author":"曾几","content":"欲寻梅去不禁寒，宜著书签研滴间。闻道南坡开似雪，略分疏影到茶山。","dynasty":"宋代","title":"觅梅"}
{"author":"曾几","content":"吾评古法书，固自有高下。端州遗我石室碑，一字千金恐非价。莫邪之剑难争锋，李公落笔神气同。诗鸣一代属山谷，草根亦复吟秋虫。","dynasty":"宋代","title":"肇庆守郑子礼以李北海石室碑见寄辄次山谷老"}
{"author":"曾几","content":"坐令簪一枝，蛾眉淡初扫。笑弄黄金杯，连台盘拗倒。","dynasty":"宋代","title":"水仙花"}
{"author":"曾几","content":"鸡犬图书同一舸，老夫荡桨儿扶柂。浔江一击欲生根，梦下湖南向江左。极知越俗留连客，性不相投如水火。是谁招唤写羁愁，拄颊西山云数朵。云山下有园五亩，不植侧生旁挺果。十年艺桂待芳辛，岁晚风霜深印可。有怀泽畔入骚辞，配以兰椒真类我。斧斤竟不赦孤根，问主林神安所坐。乃知有用祸先集，社栎之徒最繁夥。径须浇下磈磊胸，乞取青钱供白堕。","dynasty":"宋代","title":"次折仲古游浔州桂园韵"}
{"author":"曾几","content":"江梅落尽红梅在，百叶缃梅剩欲开。园里无人园外静，暗香引得数蜂来。","dynasty":"宋代","title":"独步小园四首其一"}
{"author":"曾几","content":"春泥滑滑强知时，野日荒荒已露机。政与鹁鸠同一律，朝来唤得阿姑归。","dynasty":"宋代","title":"禽声四首"}
{"author":"曾几","content":"华发累朝人，苍髯几时树。政恐郢斤寻，明堂要材具。","dynasty":"宋代","title":"三老亭"}
{"author":"曾几","content":"徐侯心万里，身堕百里中。政以诗礼庭，上有鹤发翁。岂无敲榜喧，不入丘壑胸。开轩寄远韵，几净窗玲珑。竹影落夏簟，水光摇秋空。一对凫鹜行，万里牛马风。悠然见南山，不与俗眼同。徐侯归去来，三径资已丰。身将心共远，勿为督邮恭。","dynasty":"宋代","title":"题临川宰徐伯章心远轩"}
{"author":"曾几","content":"花时冶游郎，纷若一哄市。蜡梅空自芳，俗眼不称意。洗心无一尘，坐觉香细细。乃知成风斤，要斲郢人鼻。","dynasty":"宋代","title":"咏蜡梅"}
{"author":"曾几","content":"往年书到西风凉，病夫随牒天一方。今年书到玉溪上，暧空白露为清霜。人生俯仰成陈迹，只有一丘如宿昔。故乡杰阁公饱山，野寺幽轩我横碧。石交晓月长庚星，势交飞絮水上萍。往时玉溪二三老，死生贵贱论交情。归来访旧其谁羡，程公笔力犹强健。郑公霜鬓未成丝，挂冠不受儿曹劝。公于道德犹耕猎，所得不随天下裂。胸中具眼世莫知，笔端有口公能说。豹文未省一斑窥，戏逐群儿日课诗。诗病无人与商略，湔肠浣胃付神医。","dynasty":"宋代","title":"次程伯禹尚书见寄韵"}
{"author":"曾几","content":"我搴空门秀，得之古疏山。斯人器玉壶，中有宝月寒。四壁澹相对，安身一蒲团。玲珑六窗静，竟日心猿閒。时从禅那起，游戏于笔端。当其参寻时，恣意云水间。松风漱齿颊，萝月入肺肝。政使不学诗。已见诗一斑。况复用心苦，俗氛何由干。今晨出数篇，秀色若可餐。清妍梅著雪，圆美珠走盘。乃知心镜中，万象纷往还。皆吾所现物，摹写初不难。谁能效我辈，造语出险艰。请师賸汲古，净洗蔬肠酸。坐令韩退之，收敛加巾冠。","dynasty":"宋代","title":"赠空上人"}
{"author":"曾几","content":"蝉噪高柳岸，鹭飞远沙汀。萧然感予怀，清净游神庭。老树失故绿，残芳谢微馨。胡为趣召节，日日晨昏星。放缆西兴渡，落帆浙江亭。恭惟陛下圣，万国瞻仪刑。黼座悬日月，孤灯耿荧荧。况复如许病，自知不能廷。所以乞閒散，庶几守沈冥。方虞秋霜严，翻犁春露零。再闻芸草香，一洗海物腥。父老喜我来，无异化鹤丁。儿童喜我来，小驷骑青青。谅有隔生契，不然定谁令。四海习凿齿，几年读书萤。新诗中律吕，虽美无人听。鸣声勿浪出，坐待轩皇伶。","dynasty":"宋代","title":"还守台州次陆务观赠行韵"}
{"author":"曾几","content":"老杜诗家初祖，涪翁句法曹溪。尚论渊源师友，他时派列江西。","dynasty":"宋代","title":"李商叟秀才求斋名于王元渤以养源名之求诗"}
{"author":"曾几","content":"南陌绿成阴，园林正春老。能令蚕事办，更遣鸮音好。","dynasty":"宋代","title":"柔桑陌"}
{"author":"曾几","content":"白日无偏照，玄冥不作难。有炉如许大，无地可言寒。书腹夤缘晒，禅心邂逅看。呼儿来共此，形影未孤单。","dynasty":"宋代","title":"次韵三首其一"}
{"author":"曾几","content":"齿危但以粥充虚，辜负公家夏屋渠。政恐曲生深作崇，可怜髯簿顿成疏。动摇不减韩吏部，蹴踏非同焦校书。落势今年残未已，只应从此并无馀。","dynasty":"宋代","title":"次王元渤问余脱齿韵"}
{"author":"曾几","content":"浪说吾邦小，清池思有馀。水风凉枕簟，荷气馥衣裾。客位经过少，官曹簿领疏。良辰不行乐，秋水落芙蕖。","dynasty":"宋代","title":"公廨莲池"}
{"author":"曾几","content":"麦秋气清和，槐夏日阴翳。块然守蓬蒿，何以破昏滞。肩舆卒辈乏，徒步脚力费。出门即林丘，散策空梦寐。賸为犹子怜，遽以此君至。分明人面目，刻画老根柢。毛君又一奇，枝干不少异。想应开一束，妙简得三四。今晨入吾手，夷险可历试。芒鞋与周旋，白拂相妩媚。人生七十稀，况复已过二。多谢汝扶持，无乃太晚计。","dynasty":"宋代","title":"造侄寄人面毛竹杖四"}
{"author":"曾几","content":"贫中有佳设，石鼎事煎烹。顾渚草芽白，惠山泉水清。酌多风可御，董歇雾犹横。饮罢妻孥笑，枯肠百转鸣。","dynasty":"宋代","title":"煎茶"}
{"author":"曾几","content":"元佑几阅岁，诸公一无遗。吾舅典型在，神明力扶持。","dynasty":"宋代","title":"遗直堂"}
{"author":"曾几","content":"孔父昔所游，父老不能语。文章翠珉上，如此树高古。","dynasty":"宋代","title":"同官皆和复次韵"}
{"author":"曾几","content":"勿谓微言久绝弦，六经正用此心传。假令坏壁无馀烬，日月堂堂故丽天。","dynasty":"宋代","title":"读书四首"}
{"author":"曾几","content":"被雪一枝好，令人双眼明。未须贪结子，对汝不胜清。","dynasty":"宋代","title":"梅坡"}
{"author":"曾几","content":"柏叶松其身，在时公手植。杂树谁所栽，一钱初不值。","dynasty":"宋代","title":"遗直堂"}
{"author":"曾几","content":"老去长争一寸阴，良辰物色负幽襟。中秋素月偏离毕，九日黄花未散金。蓓蕾不妨供小摘，茱萸聊复伴孤斟。重阳何必今朝是，从此篱边日访寻。","dynasty":"宋代","title":"重阳"}
{"author":"曾几","content":"酒渴上安市，甘寒为解园。鹅儿黄不见，空见鹭鸶飞。","dynasty":"宋代","title":"梨花原"}
{"author":"曾几","content":"麦秋气清和，槐夏日阴翳。块然守蓬蒿，何以破昏滞。肩舆卒辈乏，徒步脚力费。出门即林丘，散策空梦寐。賸为犹子怜，遽以此君至。分明人面目，刻画老根柢。毛君又一奇，枝干不少异。想应开一束，妙简得三四。今晨入吾手，夷险可历试。芒鞋与周旋，白拂相妩媚。人生七十稀，况复已过二。多谢汝扶持，无乃太晚计。","dynasty":"宋代","title":"造侄寄人面毛竹杖四"}
{"author":"曾几","content":"逼仄何逼仄，官居尘土中。高城与隔尽，惟有一溪风。","dynasty":"宋代","title":"上饶方君小粹官而不婚宦居偏户间静无官宦之"}
{"author":"曾几","content":"芗林新赐宅，春水向鸥前。不是萧何第，元非范蠡船。","dynasty":"宋代","title":"泛宅"}
{"author":"曾几","content":"的皪江梅竹外枝，能将幻法转生机。凭君莫作风垂绿，便恐飘零学雪飞。","dynasty":"宋代","title":"墨竹梅"}
{"author":"曾几","content":"一雨全清去路尘，石城风物话临分。了无狱讼劳官长，賸有江山奉使君。楼上今谁能和曲，鼻端那复可挥斤。吾人莫道知音少，千里欢谣入听闻。","dynasty":"宋代","title":"送路应求赴郢守"}
{"author":"曾几","content":"才猷表表自名卿，何况传家烜赫声。道院老人真乃祖，雪堂高弟是诸兄。一牛鸣地正接迹，五马行时尤见情。拟岘登临试回首，小轩应记碧山横。","dynasty":"宋代","title":"送晁恭道侍郎守临川"}
{"author":"曾几","content":"野梅消息近，踏冷访林端。东阁尊空满，南枝雪半残。疏条未禁笑，真态欲欺寒。后夜花应好，仍勤束火看。","dynasty":"宋代","title":"效诸生作雪中探梅"}
{"author":"曾几","content":"僧居负高青，佛阁俯深翠。","dynasty":"宋代","title":"句"}
{"author":"曾几","content":"谁言似病元非病，一日之间行四时。不用文殊来问疾，个中实怕有人知。","dynasty":"宋代","title":"痁病"}
{"author":"曾几","content":"青云叶底雪花繁，只与田家插髻鬟。不枉涪翁初着句，能令大士久开颜。","dynasty":"宋代","title":"山礬"}
{"author":"曾几","content":"正坐长斋早得衰，中年一病莫医治。悬知水复山重地，难度风饕雪虐时。乘兴前村曾有约，寄声绝顶可无诗。禅房手自栽花木，付主林神好护持。","dynasty":"宋代","title":"悼云泉勤庵主"}
{"author":"曾几","content":"化工团蜡作寒梅，绝胜牛酥点滴开。不是前村深雪里，蜜蜂应认暗香来。","dynasty":"宋代","title":"谢送蜡梅三首"}
{"author":"曾几","content":"此身那得作飞仙，魂梦相从但欲眠。极目参辰不相见，论心胶膝未为坚。别君甲子三千日，问我春秋七十年。久要不忘吾辈事，交情自昔几人全。","dynasty":"宋代","title":"次徐𡺀立韵"}
{"author":"曾几","content":"霜落水痕风落木，翠盖倚天惟汝独。是谁手种百年馀，荫此空庭一株足。岁寒不但色青青，上有垂丝下茯苓。松根老僧应取此，制人颓龄起人死。","dynasty":"宋代","title":"独青亭"}
{"author":"曾几","content":"谷风不须歌，朋友道缺绝。请歌伐木诗，歌罢听吾说。汉朝儒宗系，今代侍臣杰。甘泉久论思，阳羡小休歇。郊园谷幽幽，乔木覆清樾。百禽鸣其间，相唤极可悦。坐令公感慨，朋好苦难结。不如侣荆溪，迥与世情别。淡乎若无味，了不见凉热。是以乐从之，诸峰况罗列。赵侯有能事，短纸藏曲折。更作陶渊明，飘摇弄明月。","dynasty":"宋代","title":"董令升舍人朋溪图赵祖文笔也"}
{"author":"曾几","content":"朋俦大半白头新，臭味同流少似君。交契虽深淡如水，宦情何翅薄于云。安知暮景莺声谷，遽作高原马鬣坟。忍向西风歌薤露，略无好语颂清芬。","dynasty":"宋代","title":"挽梁元功"}
{"author":"曾几","content":"欲寻梅去不禁寒，宜著书签研滴间。闻道南坡开似雪，略分疏影到茶山。","dynasty":"宋代","title":"觅梅"}
{"author":"曾几","content":"归去来兮莫问津，有船即买系江滨。自应一学陶元亮，不用更呼祁孔宾。已卜春前春后日，重寻水北水南人。使君为我新茅栋，数有书来意甚真。","dynasty":"宋代","title":"寄信守徐稚山侍郎"}
{"author":"曾几","content":"道义曾无间，因依遂有连。旋闻新雨露，亟返旧林泉。父老门庭下，儿孙几杖前。不令成此段，泣涕问苍天。","dynasty":"宋代","title":"挽李泰发参政三首其三"}
{"author":"曾几","content":"吾宗席未暖淮滨，遣骑持书賸送珍。美实来从压沙寺，巨鱼长比藉糟人。欲雕好语略为报，但愧新诗如有神。领客不无桃李树，知君忆著故园春。","dynasty":"宋代","title":"曾宏甫到光山遣送鹅梨淮鱼等数种"}
{"author":"曾几","content":"黄柑送似得尝新，坐我松江震泽滨。想见霜林三百颗，梦成罗帕一双珍。流泉喷雾真宜酒，带叶连枝绝可人。莫向君家樊素口，瓠犀微齼远山颦。","dynasty":"宋代","title":"曾宏甫分饷洞庭柑"}
{"author":"曾几","content":"茶山老子竟成痴，谩说寻芳去不迟。浪蕊飘残犹自可，名花落尽不曾知。","dynasty":"宋代","title":"曾宏甫见过因问讯鞓红花则云已落矣惊呼之馀"}
{"author":"曾几","content":"不令老眼看鞓红，岂是青春不负公。尚有扬州风物在，亦防此段并成空。","dynasty":"宋代","title":"曾宏甫见过因问讯鞓红花则云已落矣惊呼之馀"}
{"author":"曾几","content":"南渡年来两鬓霜，牡丹芍药但他乡。即从江水浮淮水，便上维扬向洛阳。","dynasty":"宋代","title":"曾宏甫见过因问讯鞓红花则云已落矣惊呼之馀"}
{"author":"曾几","content":"西蜀名花得许秾，晚来呼客醉花中。可怜朵朵枝枝弱，自占深深浅浅红。收拾虽微少陵老，宠光还有翰林公。无聊独出城闉去，烧烛看时恨不同。","dynasty":"宋代","title":"曾宏甫见招看海棠而郡城新有更初阖扉之令予"}
{"author":"曾几","content":"溪山宝胯能分我，不但禅房破睡魔。便觉胸中有丘壑，免教辛苦上南坡。","dynasty":"宋代","title":"曾宏甫饷溪山堂南坡胯新茶"}
{"author":"曾几","content":"雨润梅黄后，风薰麦秀初。不持新茗椀，空枉故人书。顾渚琼糜似，闽溪玉食馀。吾宗重盟好，并以遗閒居。","dynasty":"宋代","title":"曾同季饷建溪顾渚新茶"}
{"author":"曾几","content":"我搴空门秀，得之古疏山。斯人器玉壶，中有宝月寒。四壁澹相对，安身一蒲团。玲珑六窗静，竟日心猿閒。时从禅那起，游戏于笔端。当其参寻时，恣意云水间。松风漱齿颊，萝月入肺肝。政使不学诗。已见诗一斑。况复用心苦，俗氛何由干。今晨出数篇，秀色若可餐。清妍梅著雪，圆美珠走盘。乃知心镜中，万象纷往还。皆吾所现物，摹写初不难。谁能效我辈，造语出险艰。请师賸汲古，净洗蔬肠酸。坐令韩退之，收敛加巾冠。","dynasty":"宋代","title":"赠空上人"}
{"author":"曾几","content":"江西草堂清，道价直寰宇。中分死心坐，亲饮晦堂乳。与人作阴凉，雨后散烦暑。千林摇落后，郁郁松柏古。厖头覆霜雪，碧眼照针缕。贯穿禅家流，领略我辈语。居山专论道，馀事百不睹。人言师疏慢，我但见媚妩。去年潇湘来，丛席历几所。踞堂号知识，说法若云雨。阴求乃翁事，未见一人举。请师长住世，此道要盟主。杖拂有馀閒，时时入州府。","dynasty":"宋代","title":"赠疏山清老"}
{"author":"曾几","content":"昔别溪南寺，奇庞总角儿。传闻不好弄，賸喜更能诗。弦术真吾道，躬行是汝师。掖垣家学在，何以遍参为。","dynasty":"宋代","title":"赠外甥吕祖谦"}
{"author":"曾几","content":"吾宗择婿得羲之，令子传家又绝奇。甥舅从来多酷似，弟兄如此信难为。","dynasty":"宋代","title":"赠王明清"}
{"author":"曾几","content":"阎公才气人无敌，列星官曹声藉藉。青云垂上却回头，笑说乡邦富泉石。问君功业男儿事，禹重寸阴轻尺璧。及身强健不勉旃，汲汲东皋恐非策。答云种木须十年，种得成阴已头白。是以江滨五亩园，拄杖芒鞋日经画。即今台榭数十处，花竹谁能计千百。是中便足了一生，颇觉轩裳总无益。我闻此语为惊叹，耆境之间真迫窄。元无三径可就荒，乃知贫过陶彭泽。想君舒啸东皋上，不但渊明心莫逆。神交又得王无功，一饭何尝留俗客。未妨献纳云台表，著绣昼行寻履迹。会当称是好林塘，门对诸峰一区宅。","dynasty":"宋代","title":"赠阎德夫参议"}
{"author":"曾几","content":"身为高帝孙，面作寒士气。缘情德麟语，写物大年意。青云无苏黄，何以致后世。窗明几静间，是事且游戏。","dynasty":"宋代","title":"赠赵判官寿卿二首"}
{"author":"曾几","content":"得州敢为荣，得士乃足诧。此郎精琴书，不独妙诗画。虽云于小道，举不在人下。无乃太不廉，谁知非讥骂。","dynasty":"宋代","title":"赠赵判官寿卿二首"}
{"author":"曾几","content":"何许清尊对物华，广文官舍似僧家。向人只合供谈笑，领客犹能办咄嗟。光动杯盘环碧水，香随珠履上园花。公如不厌过从数，但煮东坡所种茶。","dynasty":"宋代","title":"张耆年教授置酒官舍环碧散步上园煎桃花茶"}
{"author":"曾几","content":"生舆响肩舻哑哎，芙蕖城晓六月秋。露华犹泫草光合，晨气欲动荷香浮。给孤独园赖君到，伊蒲塞供为我羞。僧窗各自占山色，处处薰炉茶一瓯。","dynasty":"宋代","title":"张子公招饭灵感院"}
{"author":"曾几","content":"吾评古法书，固自有高下。端州遗我石室碑，一字千金恐非价。莫邪之剑难争锋，李公落笔神气同。诗鸣一代属山谷，草根亦复吟秋虫。","dynasty":"宋代","title":"肇庆守郑子礼以李北海石室碑见寄辄次山谷老"}
{"author":"曾几","content":"茶橐临门门未开，多泥穷巷遍苍苔。始知犹胜杜陵老，旧雨客来今亦来。","dynasty":"宋代","title":"郑顾道冲雨见过"}
{"author":"曾几","content":"山城底处不春风，未似留宾郑驿中。家酿篘成玉池水，槛花移得锦薰笼。已将故事来招我，不著新诗去恼公。从此溪南溪北路，桃蹊一任雨繁红。","dynasty":"宋代","title":"郑顾道招赏瑞香"}
{"author":"曾几","content":"移春小槛绿樽前，记得花头数尺圆。传语郑庄修故事，锦薰笼畔过年年。","dynasty":"宋代","title":"郑侍郎家瑞香花盛开而未尝戏赠二首"}
{"author":"曾几","content":"折来梅与句争清，强和馀音本不能。欲向都官论一字，略无佳处似诗僧。","dynasty":"宋代","title":"郑侍郎送蜡梅次韵三首"}
{"author":"曾几","content":"小瓶梅映短檠灯，幽兴何人似我能。枉沐歌词无用处，维摩诘是在家僧。","dynasty":"宋代","title":"郑侍郎送蜡梅次韵三首"}
{"author":"曾几","content":"江梅难以蜡妆成，女手虽工未必能。香气恼人眠不著，若为学得定中僧。","dynasty":"宋代","title":"郑侍郎送蜡梅次韵三首"}
{"author":"曾几","content":"浮花虽不多，要是乏美质。前庭锦烘笼，君向何许得。色香极秾丽，裁翦极细密。複幕重帘开，毋令犯风日。","dynasty":"宋代","title":"郑侍郎招赏瑞香"}
{"author":"曾几","content":"郑驿留宾处，看花又一年。香囊依叶密，锦繖向人圆。子敬新游岱，吾宗复在边。小诗相促迫，感旧一凄然。","dynasty":"宋代","title":"郑侍郎招赏瑞香感旧有作"}
{"author":"曾几","content":"奇葩天遣殿芳丛，一朵瑶台月下逢。黄绕腰间空自贵，红潮颊上莫争秾。如何风日许妍暖，更著衣裳能叠重。定是扬州玉楼子，略无佳句与形容。","dynasty":"宋代","title":"郑侍郎折赠白芍药"}
{"author":"曾几","content":"观台四望楚氛开，云物轮囷瑞九垓。大雪山阴消得尽，微阳井底放令回。江心皁帜千艘没，海角黄旗一骑来。想像天颜知有喜，正衙入贺荐金罍。","dynasty":"宋代","title":"至日述事时江海大捷"}
{"author":"曾几","content":"妻孥挽我奉真祠，老子婆娑正坐谁。受禄功无一毫末，休官事有十年迟。尚容款曲悬车地，绝胜仓皇易箦时。请祝圣人千万寿，小臣何敢望期颐。","dynasty":"宋代","title":"致仕"}
{"author":"曾几","content":"鄣日青圆自拥阶，绉风绿净可添杯。被花恼处君知否，罗袜凌波笑不来。","dynasty":"宋代","title":"置酒签厅观荷徐判官携家酿四首"}
{"author":"蒋春霖","content":"燕子不曾来，小院阴阴雨。一角阑干聚落花，此是春归处。弹泪别东风，把酒浇飞絮：化了浮萍也是愁，莫向天涯去！","dynasty":"清代","tags":"婉约，愁苦，写景","title":"卜算子·燕子不曾来"}
{"author":"蒋春霖","content":"杨柳东塘细水流，红窗睡起唤晴鸠。屏间山压眉心翠，镜里波生鬓角秋。临玉管，试琼瓯，醒时题恨醉时休。明朝花落归鸿尽，细雨春寒闭小楼。","dynasty":"清代","tags":"婉约，写景，惜春","title":"鹧鸪天·杨柳东塘细水流"}
{"author":"蒋春霖","content":"云气压虚栏，青失遥山，雨丝风絮一番番。上巳清明都过了，只是春寒。华发已无端，何况花残？飞来蝴蝶又成团。明日朱楼人睡起，莫卷帘看。","dynasty":"清代","tags":"婉约，写雨，伤春，感时伤事","title":"浪淘沙·云气压虚栏"}
{"author":"蒋春霖","content":"燕泥衔杏雨，炉薰隐篆，朱户昼。半窗松影碎，小语分茶，日暖唤青禽。那不见、招手楼阴。空自踏、落花归去，消歇酒杯心。沈吟。红墙几尺，远过蓬山，更难通鱼锦。换尽了，陌头柳色，愁满罗襟。梦中常订重逢约，甚隔帘，翻怕相寻。门又掩，碧桃一树春深。","dynasty":"清代","title":"渡江云·燕泥衔杏雨"}
{"author":"蒋春霖","content":"四野霜晴海气收，高城啸侣共登楼。旌旗杂沓连三郡，锁钥矜严重一州。西望云山成间阻，南飞鸟鹊尚淹留。海陵自古雄争地，烟树苍苍起暮愁。","dynasty":"清代","title":"登泰州城楼"}
{"author":"蒋春霖","content":"枫老树留声，芦花吹又残。系扁舟同倚朱阑。还似少年歌舞地，听落叶，忆长安。哀角起重关。霜深楚水寒。背西风归雁声酸。一片石头城上月，浑怕照，旧江山。","dynasty":"清代","title":"唐多令·枫老树留声"}
{"author":"蒋春霖","content":"道路犹荒梗，乾坤此寓居。馀生依药饵，左计误樵渔。色动论兵会，忧来讲易初。凄凉茂陵住，有赋愧相如。","dynasty":"清代","title":"东台杂诗"}
{"author":"蒋春霖","content":"海近秋先至，城空客少过。沧桑新涕泪，云物小槃阿。乐土聊高枕，王师未止戈。鸡声催揽镜，双鬓已微皤。","dynasty":"清代","title":"东台杂诗其二"}
{"author":"蒋春霖","content":"好辩难为用，能狂亦累名。酒怀云叶乱，诗境月华清。短剑悲歧路，空囊负友生。岁残吾更懒，无梦寄长征。","dynasty":"清代","title":"东台杂诗其三"}
{"author":"蒋春霖","content":"县小水为郭，溪湾树作桥。西风吹古渡，江夜长寒潮。鸿雁多如此，沙鸥不可招。秋心与芦荻，相对益萧萧。","dynasty":"清代","title":"东台杂诗其四"}
{"author":"蒋春霖","content":"渐懒折腰步，犹能抱膝吟。艰虞尝傲骨，齑米损文心。野鹤恣孤翮，飞鹊是好音。西溪满溪水，重为浣尘襟。","dynasty":"清代","title":"东台杂诗"}
{"author":"蒋春霖","content":"道旁谁家儿，落日荷锄立。面目同焦禾，问之惟掩泣。先人有田庐，寡母知纺绩。岂曰乏盖藏，人言非其实。兵符促星火，徵粮先下邑。长官重军令，小人急所急。前年卖大屋，去年倾宿积。今年耕牛死，有田种无力。昨闻道路言，复有北寇逼。何时罢战争，贫穷得安息。","dynasty":"清代","title":"杂咏二首其一"}
{"author":"蒋春霖","content":"海陵地卑湿，无山水色浑。城西有高阜，云驻鄂王军。鸿名重千祀，遂令培塿尊。仰瞩极云汉，俯视尽川原。天风聚万籁，时闻笳鼓喧。东南久用武，豺虎今尚存。千里接斥卤，被野禾黍繁。馈饷恃仓积，防禦非空论。登临望烽燧，眷言思故人。","dynasty":"清代","title":"杂咏二首其二"}
{"author":"蒋春霖","content":"寒星摇白波，旌旗动江水。北风中夜来，鼓鼙声未已。前年议选徒，战船集如蚁。岁时耀兵仗，逍遥竞罗绮。矜言备捍禦，盗贼赖簪珥。无功非所安，不危差可喜。宁辞从军久，县官多禄米。","dynasty":"清代","title":"杂咏三首其一"}
{"author":"蒋春霖","content":"射工利杀人，猛虎不择肉。鹰隼快一击，岂问覆巢酷。衰俗鲜务本，舍田干薄禄。茧丝岂非任，尸饔虑亦足。岩岩山盖高，湜湜泾以浊。张弓多激弦，去莠及嘉谷。路穷黄金尽，罪轻不得赎。荣华安足论，曰归耻邦族。旷哉志士怀，独醒继高躅。委心任去留，知止信无辱。","dynasty":"清代","title":"杂咏三首其二"}
{"author":"蒋春霖","content":"广野散黄叶，其始并高树。霜气一以肃，委弃满中路。煌煌荐绅子，今在衡茅住。敝衣尚缀锦，朝餐每夕哺。亲朋多要津，雄视骋高步。轩车非不来，室远重屡顾。松柏知后雕，阴阳有根互。春风发故枝，君子强自固。","dynasty":"清代","title":"杂咏三首其三"}
{"author":"蒋春霖","content":"雀谇晴檐，蝇苏冻纸，严霜忽作轻暖。锦貂才近熏炉，凤律暗移翠琯。寻春无处，但日日、春痕偷展。恰引起、千丈愁思，添似绣床金线。云影薄、画帘乍捲。山意冷、瘦筇又懒。几多酿雪楼台，豫涤熨寒酒盏。梅魂知否，怕迤逦年华将换。待借他、一缕东风，悄把万花吹转。","dynasty":"清代","title":"东风第一枝冬至"}
{"author":"蒋春霖","content":"人未起。桐影暗移窗纸。隔夜酒香添睡美。鹊声春梦里。妆罢小屏独倚。风定柳花到地。欲拾断红怜素指。捲帘呼燕子。","dynasty":"清代","title":"谒金门"}
{"author":"蒋春霖","content":"点波细雨，乍泥住归人，便迟春信。布帆漫整。满空江化酒，别筵花韵。数遍邮签，也怕莺期未准。雁程紧。试悄向故园，先探芳讯。归梦今夜稳。奈湿雾濛濛，画楼难认。野梅瘦损。为凄吟、客里剩红销尽。堕水流香，又把孤蓬暗引。醉乡近。压春潮、一船幽恨。","dynasty":"清代","title":"扫花游"}
{"author":"蒋春霖","content":"泊秦淮雨霁，又灯火、送归船。正树拥云昏，星垂野阔，暝色浮天。芦边夜潮骤起，晕波心、月影荡江圆。梦醒谁歌楚些，泠泠霜激哀弦。婵娟。不语对愁眠。往事恨难捐。看莽莽南徐，苍苍北固，如此山川。钩连。更无铁锁。任排空、樯橹自回旋。寂寞鱼龙睡稳，伤心付与愁烟。","dynasty":"清代","title":"木兰花慢江行晚过北固山"}
{"author":"蒋春霖","content":"细竹通凉，疏苔媚雨，晓帘慵捲。窥花隔座，镜里暗传娇眼。最怜他、伤春未工，画眉错问愁深浅。甚妆楼一霎，西风如叶，梦云吹散。重见。羞郎面。但恨指吴山，断霞沈晚。扁舟暝宿，冷月稀星孤伴。绕空江、芦花夜明，去鸿影淡烟岫远。又寒莎、两岸鸣虫，絮语惊秋换。","dynasty":"清代","title":"琐窗寒荒江晚泊，清寒送秋，记去年款红轩茗话，正此时也"}
{"author":"蒋春霖","content":"云气压虚阑。青失遥山。雨丝风絮一番番。上巳清明都过了，只是春寒。花发已无端。何况花残。飞来蝴蝶又成团。明日朱楼人睡起，莫捲帘看。","dynasty":"清代","title":"浪淘沙"}
{"author":"蒋春霖","content":"燕泥衔杏，雨炉熏隐，篆朱户昼愔愔。半窗松影碎，小语分茶，日暖唤青禽。羊车再到，那不见、招手楼阴。空自踏、落花归去，消歇酒杯心。沈吟。红墙几尺，远过蓬山，更难通鱼锦。换尽了、陌头柳色，愁满罗襟。梦中常订重逢约，甚隔帘、翻怕相寻。门又掩、碧桃一树春深。","dynasty":"清代","title":"渡江云春明再到，人事都非，崔护萧郎，一时同感"}
{"author":"蒋春霖","content":"晓露荒园，斜阳破寺，十亩螀声啼遍。倦绿无多，生意井阑西畔。绕槿篱、蝶影还飞，近麦陇、马蹄偏贱。怪年年、冷逐蓬蒿，闭门秋老壮心懒。齑盐滋味最好，记伴西风信里，莼羹菰饭。笠影鸦锄，因甚故乡归晚。待青玉、一瓮春深，剩黄叶、半畦霜浅。认挑灯、细雨山家，客来寒夜剪。","dynasty":"清代","title":"绮罗香寒菜"}
{"author":"蒋春霖","content":"过垂杨春城。罥游丝一缕，偷倚红情。记得开帘收燕，隔花调莺。桃叶渡，谁相迎。又几番、潮生潮平。待菱唱船归，荷香路悄，留月伴娉婷。西风起，凉蝉鸣。早抛闲素扇，歌断瑶筝。可奈诗题愁寄，梦回无凭。珠户寂，银釭明。任听残、秋宵长更。但疏雨空阶，萧萧半山黄叶声。","dynasty":"清代","title":"寿楼春扬州之行，历春徂秋，萍梗再移，短梦云散，作閒情赋"}
{"author":"蒋春霖","content":"绛娥吹堕瑶京，可怜艳骨多尘土。几番梦醒，仙衣重试，冶游愁数。宝扇兜云，玉阶团雪，欲离还聚。恨东风力倦，娉婷双翅，衔不上、朱楼去。记共踏青归路。斗盈盈瘦腰红舞。西邻再过，满庭莎草，一天飞絮。枝老春空，水流香在，绿阴千树。但销魂歌板，年年弹泪，忆花开处。","dynasty":"清代","title":"水龙吟沈珠传奇好以落花蝴蝶泥人赋诗，为填此阕"}
{"author":"蒋春霖","content":"记疏林霜堕蕲门秋，高谈四筵惊。击珊瑚欲碎，长歌裂石，分取狂名。短梦依依同话，风雨客窗灯。一醉江湖老，人似春星。蓦上长安旧路，怅春来王粲，还赋离亭。唤天涯绿遍，今夜子规声。待攀取垂杨寄远，怕杨花比客更飘零。凄凉调，向琵琶声里，唱彻幽并。","dynasty":"清代","title":"甘州"}
{"author":"蒋春霖","content":"云影压檐蛩语咽。凉雨声声、心碎梧桐叶。天外雁程飞又歇，小屏山上晴沙阔。愁减腰围添鬓雪。慵恋寒花、病似残秋蝶。题罢瑶笺和泪叠，相思后夜团团月。","dynasty":"清代","title":"蝶恋花"}
{"author":"蒋春霖","content":"日澹还收，云低不落，轻寒轻暖轻阴。正珠弦响涩，宽褪湘琴。兽炉潮晕香迟起，似泼水庭户愔愔。疏帘影里，昼长人懒，都恋香衾。费尽春深春浅，把春人酿作、梅子酸心。怕东风去后，梦更难寻。近来天亦愁如睡，锁山眉、雨意沈沈。无端送别，絮飞花落，偏是而今。","dynasty":"清代","title":"金菊对芙蓉层云阁阴，春寒不休，年年梅子黄时，客怀如是"}
{"author":"蒋春霖","content":"大江暮。渐远寺沈钟，津亭换鼓。趁荒荒残月，斜帆夜深渡。懵腾梦在寒潮里，浪齧船唇语。信西风、棹入菰芦，缆维霜树。回首竹西路。剩鸦宿孤村，雁惊遥戍。星火微茫，晓色乱瓜步。数声渔笛吹秋起，往事空烟浦。正无聊，篷背潇潇细雨。","dynasty":"清代","title":"探芳讯瓜洲夜渡"}
{"author":"蒋春霖","content":"乱霞晴隔浦，正横笛、暮江楼。看沙际潮回，城阴树暝，帆势遥收。湾头。数枝瘦柳，尚依稀、认得去时舟。雁外心传锦字，鸥边梦阁离愁。凝眸。桂影碧空浮。谁共举琼瓯。问西湖今夜，几分明月，可似扬州。重游。待拌醉倒，怕石桥、枫冷又深秋。折得芦花懒寄，絮云吹满芳洲。","dynasty":"清代","title":"木兰花慢中秋日，周桐实自浙西归，得周莲伯字"}
{"author":"蒋春霖","content":"浅树留云，疏花倚石，小亭秋聚。风泉暗语。夜深琴韵愁谱。芭蕉叶碎桐阴减，料不碍、空阶细雨。奈笺纹叠雪，筝床横玉，旧情无数。休赋。归来句。待采遍芙蓉，隔江烟雾。吹箫俊侣。跨鸾今在何许。相思泪滴珊瑚枕，尚梦到、穿针院宇。只后夜酒醒时，满地鸣虫自苦。","dynasty":"清代","title":"月下笛院落乍秋，乱蛩絮壁，赋寄眉月楼"}
{"author":"蒋春霖","content":"芳草閒门，清明过了，酒带香尘。白楝花开，海棠花落，容易黄昏。东风阵阵斜曛，任倚遍、红阑未温。一片春愁，渐吹渐起，恰似春云。","dynasty":"清代","title":"柳梢青"}
{"author":"蒋春霖","content":"堕叶红腴，疏苔绿倦，年华轻换筝柱。玉病禁秋，花娇媚晚，烛底鬓添凉雾。缥缈惊鸿影，似乍见、春风前度。暗怜舞褪丝杨，镜中消瘦眉妩。苏小芳颜认否。甚油壁归来，偏恨迟暮。带眼移香，琴心记梦，铅泪也无重数。寒雨连江夜，莫更把、琵琶低诉。明日相思，峭帆还挂愁去。","dynasty":"清代","title":"探春己酉秋暮，饮于珠溪，奉觞人颇似阿素，雾鬓风鬟，飘零亦相若也。感成此解"}
{"author":"蒋春霖","content":"叠砌苔深，遮窗松密。无人小院纤尘隔。斜阳双燕欲归来，捲帘错放杨花入。蝶怨香迟，莺嫌语涩。老红吹尽春无力。东风一夜转平芜，可怜愁满江南北。","dynasty":"清代","title":"踏莎行癸丑三月赋"}
{"author":"蒋春霖","content":"黄叶人家，芦花天气，到门秋水成湖。携尊船过，帆小入菰蒲。谁识天涯倦客，野桥外、寒雀惊呼。还惆怅、霜前瘦影，人似柳萧疏。愁馀。空自把、乡心寄雁，泛宅依凫。任相逢一笑，不是吾庐。漫托鱼波万顷，便秋风、难问莼鲈。空江上，沈沈戍鼓，落日大旗孤。","dynasty":"清代","title":"满庭芳"}
{"author":"蒋春霖","content":"青房乍结，梦醒江南，又雨声敲碎。罗衣叶叶寒未剪，乱压一湖深翠。月明歌断，更谁倚、画船闲醉。剩数丛、败苇荒芦，合写横塘秋意。飘零漫惜青衫，算舞散湘皋，都是憔悴。鸳鸯自浴，竟不管、悄换西风尘世。凄凉太液，莫暗滴、露盘清泪。待几时、重展枯香，斜日小桥鱼市。","dynasty":"清代","title":"瑶华败荷"}
{"author":"蒋春霖","content":"沙外斜阳车影淡。红杏深深，人语黄茅店。陌上马尘吹又暗。柳花风里征衣减。屋后筝弦莺语艳。浊酒孤琴，门对春寒掩。鸦背残霜侵短剑，纸窗梦破疏灯飐。","dynasty":"清代","title":"蝶恋花北游道上"}
{"author":"蒋春霖","content":"破惊涛一叶，看千里、阵图开。正铁锁横江，长旗树垒，半壁尘埃。秦淮。几星燐火，错惊疑、灯影旧楼台。落日征帆黯黯，沈江戍鼓哀哀。安排。多少清才。弓挂树，字磨崖。甚绕雀寒枝，闻鸡晓色，岁月无涯。云埋。蒋山自碧，打空城、只有夜潮来。谁倚莫愁艇子，一川烟雨徘徊。","dynasty":"清代","title":"木兰花慢甲寅四月，客有自金陵来者，感赋此阕"}
{"author":"蒋春霖","content":"江影阔。孤帆卸天际，倦怀凄切。晴树生秋，岸风送响，篷敲残叶。山勒寒潮怒起，涌波心、千万堆雪。者离别、一程程恨，去鸿愁说。日落征衫寒怯。数归期、冰轮又缺。渍酒罗襟，缄诗瑶轴，馀香都歇。瘦菊霜橙，怕客里、偏过登临佳节。暮笳咽。沙影沈沈动月。","dynasty":"清代","title":"玉京秋秋江晚泊，用草窗韵"}
{"author":"蒋春霖","content":"暗水平桥，明霞低浦，霜痕冷阁鱼叉。才一番寒，微黄却上蒹葭。瘦腰不恨秋来早，恨秋来、偏在天涯。更堪伤、十载荷衣，吟鬓苍华。灯边记得分明语，待梦圆鹊镜、窗倚虫纱。几日西风，雁归客未还家。陌头柳色浑难觅，满空江、换了芦花。又斜阳、过尽西楼，都是昏鸦。","dynasty":"清代","title":"高阳台"}
{"author":"蒋春霖","content":"吹遍野塘风，颦翠倦红都歇。寂寞斜阳墙角，见春前蝴蝶。篱根露滴海棠疏，虫影颤秋叶。犹有一分花意，媚空阶凉月。","dynasty":"清代","title":"好事近"}
{"author":"蒋春霖","content":"短墙阴。怪东风未到，春色已深深。压雪檐低，垂萝径窄，红萼开倩谁簪。漫惆怅、天寒袖薄，唤玉笛、吹怨入空林。烽火连江，河山满眼，那处登临。回首东园旧路，剩几分流水，几树寒岑。冷雨宫垣，斜阳乔木，还听笳鼓沈沈。待销尽、华鬘小劫，洗冰泪、招客说伤心。只怕南枝开遍，没个人寻。","dynasty":"清代","title":"一萼红墙角小梅，未春忽放，因忆东园万树摧残可怜，哀吟成调，歌竟凄然"}
{"author":"蒋春霖","content":"偷弹老泪。向短亭话别，兰舟重舣。韵咽寒箫，断肠听到篷窗底。渔滩风定芦花起。破霜色、天涯行李。晚来潮催送秋心，共故人千里。犹记题诗旧邸。染京洛暗尘，醉春游骑。戍鼓惊秋，梦魂还渡桑乾水。连村黄叶围残垒。雁声在、斜阳红里。何时一笛山楼，杯共洗。","dynasty":"清代","title":"垂杨送陈百生北游"}
{"author":"蒋春霖","content":"野幕巢乌，旗门噪鹊，谯楼吹断笳声。过沧桑一霎，又旧日芜城。怕双雁、归来恨晚，斜阳颓阁，不忍重登。但红桥风雨，梅花开落空营。劫灰到处，便司空见惯都惊。问障扇遮尘，围棋赌墅，可奈苍生。月黑流萤何处，西风黯、鬼火星星。更伤心南望，隔江无数峰青。","dynasty":"清代","title":"扬州慢癸丑十一月二十七日，贼趋京口，报官军收扬州"}
{"author":"蒋春霖","content":"冰痕微借斜阳送。钩小惊鱼梦。多情还说十分圆。才画些儿眉意便婵娟。笼阶夜色如烟薄。花影轻帘幕。倚阑不用更眠迟。只向黄昏一见最相思。","dynasty":"清代","title":"虞美人初三夜月"}
{"author":"蒋春霖","content":"一年似梦光阴，匆匆战鼓声中过。旧愁才剪，新愁又起，伤心还我。冻雨连山，江烽照晚，归思无那。任春盘堆玉，邀人腊酒，浑不耐、通宵坐。还记敲冰官舸。闹蛾儿、扬州灯火。旧游嬉处，而今何在，城闉空锁。小市春声，深门笑语，不听犹可。怕天涯忆著，梅花有泪，向东风堕。","dynasty":"清代","title":"水龙吟癸丑除夕"}
{"author":"蒋春霖","content":"又东风唤醒一分春，吹愁上眉山。趁晴梢剩雪，斜阳小立，人影珊珊。避地依然沧海，险梦逐潮还。一样貂裘冷，不似长安。多少悲笳声里，认匆匆过客，草草辛盘。引吴钩不语，酒罢玉犀寒。总休问、杜鹃桥上，有梅花、且向醉中看。南云暗，任征鸿去，莫倚阑干。","dynasty":"清代","title":"甘州甲寅元日，赵敬甫见过"}
{"author":"蒋春霖","content":"津亭飞絮倦舞。趁峭帆南浦。别酒初醒，春潮催瘦橹。天涯花落更苦。客乍到、春又归去。梦遍千山，江寒无杜宇。","dynasty":"清代","title":"清商怨"}
{"author":"蒋春霖","content":"记星街掩柳，雨径穿莎，悄叩闲门。酒态添花活，任翩翻燕子、偷啄红巾。篆销万重心字，窗影护憨云。甚飞絮年光，绿阴满地，断送春人。痴魂。正无赖，又琵琶弦上，迸起烟尘。鸿影惊回雪，怅天寒竹翠，色暗罗裙。黛蛾更羞重斗，避面月黄昏。教说与东风，垂杨淡碧吹梦痕。","dynasty":"清代","title":"忆旧游"}
{"author":"蒋春霖","content":"天涯只恨溪山少，青春未留人住。海上闲鸥，沙边客燕，总被西湖招去。垂杨万缕。带离恨丝丝，暗牵柔橹。好趁东风，画船一路看飞絮。相逢知更甚处。鹧鸪啼不断，都是烟雨。泪点关河，军声草木，愁杀江南行旅。丝阑漫谱。怕怨笛吹残，落花难数。门掩春寒，日斜闻戍鼓。","dynasty":"清代","title":"齐天乐送周韬甫、赵敬甫之杭州"}
{"author":"蒋春霖","content":"风前忽堕惊飞燕。鬓影春云乱。而今翻说羡杨花。纵解飘零犹不到天涯。琵琶声咽玲珑玉。愁损歌眉绿。酒边休唱念家山。还是兵戈满眼路漫漫。","dynasty":"清代","title":"虞美人金陵失，秦淮女子高蕊陷贼中数月，今春见于东淘，愁蛾蓬鬓，不似旧时矣"}
{"author":"蒋春霖","content":"绿意隐汀沙，雪痕消、又润村村酥雨。山晓睡容酥，斜阳外、深浅青无重数。飞飞蝴蝶，荒庭也是春来处。千里相思谁种出，搀了二分尘土。年年空怨裙腰，甚愁根欲刬、东风未许。接岸绿波平，销魂事、第一送君南浦。莺啼几度。凭高不见天涯路。陌上闲花开落后，多少马蹄归去。","dynasty":"清代","title":"南浦春草"}
{"author":"蒋春霖","content":"平芜黯淡，连鸦阵、危滩时响风叶。夜潮乍起芦根，浪浦估帆催歇。深杯倦泼。听风激、哀笳乱咽。正遥空、寒星数点，旗影动残雪。谁念荒江外，铁甲生寒，泪花冰结。枕戈梦短，坏云堆、饿鸱啼绝。醉倚貂裘，问知否、霜袍冻裂。但平沙万幕，寂寂拥夜月。","dynasty":"清代","title":"凄凉犯夜泊万福桥"}
{"author":"蒋春霖","content":"寒意剩春纤。放燕归来又下帘。蝴蝶渐稀人渐懒，恹恹。满地青榆午梦甜。淡日隐重檐。雨气云痕百态兼。睡起却惊天影暗，眉尖。愁似春阴向晚添。","dynasty":"清代","title":"南乡子"}
{"author":"蒋春霖","content":"春原草宿。酿湿痕作影，光散林麓。近水偏多，避月还明，飞飞自照幽独。西风不醒雷塘梦，化万点、秋魂相逐。更那堪，雨暗黄昏，败井废苔凝绿。还记荷亭露坐，小池乍退暑，凉气吹烛。绕遍花阴，巧入湘帘，笑倚画罗同扑。而今一院繁星乱，但冷飐、萧萧疏竹。等恁时，闲贮绡囊，怕展翠笺重读。","dynasty":"清代","title":"绿意萤"}
{"author":"蒋春霖","content":"弯环绿水抱西城。小舫卧闻莺。樱桃树底春衫薄，倚红楼、偷听调筝。心事花开花谢，閒愁潮落潮生。夕阳江上数峰青。烟草暗离亭。风怀老去如残柳，一丝丝、渐减春情。重写绿窗旧梦，酒阑浑不分明。","dynasty":"清代","title":"风入松昔梦重寻，春情非旧，丝竹中年，岁华自惜。东泽绮语债，亦将借此销除也"}
{"author":"蒋春霖","content":"雪净梅根土。被琼箫、暗将残寒，一丝吹去。碎剪东风为花瓣，分散春心几许。料从此、红酣翠妩。蓦地思量虹桥月，是年时、刻意伤春处。还梦到，竹西路。扁舟待趁寒潮渡。绕空江、鹧鸪声声，乱烟无数。歌管楼台斜阳冷，换了城西戍鼓。更不见、垂杨一树。十里深芜阴磷碧，哭青山、谁唤春魂语。云影暗，自延伫。","dynasty":"清代","title":"金缕曲乙卯初春，将之扬州，或以芜城为言，悄然而止"}
{"author":"蒋春霖","content":"帆影比鸥迟，溪上柳花风软。闲理半床茶具，任船随溪转。一春不听雨声哗，桥峙水痕浅。梦入菰蒲深处，共湖云低展。","dynasty":"清代","title":"好事近芦芽茁岸，杨花坠溪，舟过东淘时见此景"}
{"author":"蒋春霖","content":"淡月依桥，平湖冱水，夜潮寒送归人。别酒无多，莫教翻污罗裙。愁来始觉眉尖窄，悔当时、错梦梨云。掩炉熏、袖底残香，都化秋痕。扁舟尚有东风约，认摘梅小径，吹絮前村。一尺江波，年年误却桃根。春心待共花争发，怕花开、更易伤春。怯黄昏，不到斜阳，先闭重门。","dynasty":"清代","title":"高阳台"}
{"author":"蒋春霖","content":"宦拙成今是，时衰厌古愚。千金龟手药，十样画眉图。身价矜题凤，行藏笑嚇雏。可怜顽蝜蝂，不及饱侏儒。","dynasty":"清代","title":"东台杂诗其五"}
{"author":"蒋春霖","content":"隔溪人种菊，篱外好秋光。买艇载花影，过桥寻酒香。虫声侵菜圃，鸭语乱蒲塘。生意禁衰谢，前山漫夕阳。","dynasty":"清代","title":"东台杂诗其六"}
{"author":"蒋春霖","content":"闲居无不适，扶杖过东篱。野水少人渡，归云与我期。燕迟秋社约，梅养岁寒姿。嗟尔门前柳，青青复几时。","dynasty":"清代","title":"东台杂诗其七"}
{"author":"蒋春霖","content":"水积湖阴重，田硗卤气兼。小滩明蛎粉，唐肆侈鱼盐。避地民知俭，矜时吏学廉。希文有遗泽，尸祝在茅檐。","dynasty":"清代","title":"东台杂诗其八"}
{"author":"蒋春霖","content":"世法参新谛，人情贱旧恩。燕巢欣去幕，雀网静当门。往日朱楼宴，春风绣盖屯。祇今花寂寞，来伴月黄昏。","dynasty":"清代","title":"东台杂诗其九"}
{"author":"蒋春霖","content":"议战多筹策，储糈几岁年。闾阎间架税，商旅算缗钱。泽国鱼为饭，寒沙草即田。羡馀知不惜，辛苦报皇天。","dynasty":"清代","title":"东台杂诗其十"}
{"author":"蒋春霖","content":"楼船临北郭，玄武凿池宽。竞渡原儿戏，凭河亦壮观。鱼龙惊沸水，鼓角助狂澜。百里烽犹远，熙熙万姓看。","dynasty":"清代","title":"东台杂诗其十一"}
{"author":"蒋春霖","content":"患至群忧馑，师行急峙粮。黄金随土贱，红粟带沙量。秉穗愁中野，车箱自远方。十年勤委积，从古海陵仓。","dynasty":"清代","title":"东台杂诗其十二"}
{"author":"蒋春霖","content":"大有衣裳会，俄传草木兵。烽烟危隔县，舟楫聚荒城。野哭空皮骨，民穷一死生。明堂谁献颂，犹喜说时清。","dynasty":"清代","title":"东台杂诗其十三"}
{"author":"蒋春霖","content":"郁勃祢衡鼓，单寒季子裘。杜门花避俗，因树屋宜秋。笔退怜儿病，尊空与妇谋。莼鲈期远近，愁绝五湖舟。","dynasty":"清代","title":"东台杂诗其十四"}
{"author":"蒋春霖","content":"地僻轻锋镝，人閒逐绮罗。粗豪山北酒，宛转竹西歌。孤影仍哀雁，新妆忽翠娥。不须询子姓，穷苦误牵萝。","dynasty":"清代","title":"东台杂诗其十五"}
{"author":"蒋春霖","content":"南山宁可佃，风雨破篱侵。聊有闭门乐，毋忘抱瓮心。故人中夜至，村味岁寒深。微笑杜陵老，犹劳菜把吟。","dynasty":"清代","title":"种菜"}
{"author":"蒋春霖","content":"长养待春晖，他年尽百围。疏行容远岫，密意护柴扉。众鸟欣所托，暮鸦寒未归。枌榆故乡物，相见更依依。","dynasty":"清代","title":"种树"}
{"author":"蒋春霖","content":"与子别未久，荒芦吹晚花。布帆下寒浦，客鬓惜苍华。閒佩横磨剑，愁听清夜笳。时危勤远略，无事怅天涯。","dynasty":"清代","title":"崇鹤山自袁浦来索饷三首其一"}
{"author":"蒋春霖","content":"异县民椎鲁，穷荒贼弃捐。不闻卑湿地，犹有羡馀钱。上户收荍种，商人卖苇田。小东诗不赋，知有大夫贤。","dynasty":"清代","title":"崇鹤山自袁浦来索饷三首其二"}
{"author":"蒋春霖","content":"久客西风冷，到门寒水深。河梁重携手，霜雪与论心。老鹘盘秋势，僵猿抱树吟。平生萧瑟意，飞动为知音。","dynasty":"清代","title":"崇鹤山自袁浦来索饷三首其三"}
{"author":"蒋春霖","content":"深树藏幽寺，晴天迟客来。新寒疏落木，宿雨展青苔。儒术逢时拙，禅心得酒开。蟛蜞空入馔，谁荐长卿才。","dynasty":"清代","title":"友人招饮古寺"}
{"author":"蒋春霖","content":"花絮纷如此，春风为底忙。渐衰宜散地，多感避欢场。残月搴珠箔，愁波挹玉浆。将雏馀一燕，寂寞住雕梁。","dynasty":"清代","title":"春日"}
{"author":"蒋春霖","content":"春雨无时歇，蓬门祇自开。溪声喧野雾，城影动江雷。蚁穴空庭树，蜗缘小径苔。长安消息断，乾鹊尔何来。","dynasty":"清代","title":"春雨"}
{"author":"蒋春霖","content":"尔亦聪明误，生憎言语非。漫矜吾舌在，知否托身微。日暮怜红豆，天寒赋绿衣。年年乡国梦，空见陇云飞。","dynasty":"清代","title":"咏物十首其一鹉鹦"}
{"author":"蒋春霖","content":"霰雪零已久，山茶红自今。破寒惊众眼，与世抱冬心。柯叶不改色，岁华如许深。朱颜良可惜，短发不胜簪。","dynasty":"清代","title":"咏物十首其二茶山"}
{"author":"蒋春霖","content":"大有羽仪用，惊猜鹓鹭行。相呼来泽国，失影下寒塘。关塞愁笳鼓，江湖拙稻粱。无为避矰缴，葭菼夜苍苍。","dynasty":"清代","title":"咏物十首其三雁"}
{"author":"蒋春霖","content":"秋气结成实，夕阳黄满枝。团栾知后落，霜雪已经时。颂楚词徒切，逾淮事未知。江乡千树好，谁订买山期。","dynasty":"清代","title":"咏物十首其四橘"}
{"author":"蒋春霖","content":"岁晚知难饱，胡为集远汀。乱群浮水白，孤羽破空青。浩荡怀湘渚，凄凉对楚萍。凫鹥莫相惜，高立自亭亭。","dynasty":"清代","title":"咏物十首其五鸥"}
{"author":"蒋春霖","content":"采采还相弃，凉秋腹已空。在泥原洁白，出水太玲珑。草任前湖碧，花怜去日红。永怀非偶意，无语托江鸿。","dynasty":"清代","title":"咏物十首其六藕"}
{"author":"蒋春霖","content":"中宵啼不住，知尔断肠吟。抱树竟何益，入山胡不深。秋风凋橡栗，寒雨湿枫林。肯伴离人去，萧条万里心。","dynasty":"清代","title":"咏物十首其七猿"}
{"author":"蒋春霖","content":"吉语世所喜，尔音胡不祥。任鹰饥攫肉，有马病生疮。古木聚寒影，高城背夕阳。无枝飞又懒，星月正微茫。","dynasty":"清代","title":"咏物十首其八鸦"}
{"author":"蒋春霖","content":"偶乘纤月落，都傍古帘旌。叶底沾微露，墙阴弄小明。避秋知梦短，近水斗身轻。莫谓西风烈，明年草又生。","dynasty":"清代","title":"咏物十首其九萤"}
{"author":"蒋春霖","content":"蝴蝶多情思，轻狂近落花。贪飞频晓露，沈梦向天涯。齑麦荒原老，莓苔小径斜。春风容易过，为尔惜年华。","dynasty":"清代","title":"咏物十首其十蝶"}
{"author":"蒋春霖","content":"露席风灯乱，尘宵步屧香。酒怀乘月散，游兴得秋狂。记赠支机石，亲尝白玉浆。广寒仙乐竟，无梦达巫阳。","dynasty":"清代","title":"壬戌中秋四首其一"}
{"author":"蒋春霖","content":"风景前年异，伤心此夜多。有人临水榭，犹喜看星河。凉信霓裳冷，秋声月佩过。琼楼归远近，仙桂老岩阿。","dynasty":"清代","title":"壬戌中秋四首其二"}
{"author":"蒋春霖","content":"莫信姮娥约，青霄与斗寒。可怜重离别，长负此团栾。我欲乘槎去，仙乎挹袖难。惟馀孤镜影，霜鬓带愁看。","dynasty":"清代","title":"壬戌中秋四首其三"}
{"author":"蒋春霖","content":"碧落沈无信，朱颜去不留。忽传千古事，能闰一轮秋。可许排云下，相将跨凤游。长生灵药在，携手傲沧洲。","dynasty":"清代","title":"壬戌中秋四首其四"}
{"author":"蒋春霖","content":"招提临石径，突兀出高林。古殿出空响，荒苔覆夕阴。飞灰从彼说，拔火亦吾心。愿救沙虫劫，金轮不可寻。","dynasty":"清代","title":"游光孝寺"}
{"author":"蒋春霖","content":"长恨微躯易，深缘小聚偿。雕笼闲翡翠，新冢隔鸳鸯。绿字三年约，红楼一水望。相要复相决，何处诏西皇。","dynasty":"清代","title":"记珍珠事二首其一"}
{"author":"蒋春霖","content":"殢魄凭诗慰，初心酎酒盟。湖山惊昨梦，牛女證他生。芳草随春远，闲花落地轻。夜台长寂寞，无益是深情。","dynasty":"清代","title":"记珍珠事二首其二"}
{"author":"蒋春霖","content":"旷士重投足，中年成坐忘。秋来丛桂发，兴动浊醪香。白日诚堪惜，南山顾已荒。偏师新乘胜，犹喜近吾乡。","dynasty":"清代","title":"旷士"}
{"author":"蒋春霖","content":"秋生残夜惊心早，愁入中年熟睡难。呜咽角声倚枕坐，微茫窗色掩灯看。前村人语霜华白，远树霞明海气寒。闻道高堂初罢宴，锦衾红烛夜漫漫。","dynasty":"清代","title":"早起"}
{"author":"蒋春霖","content":"虬驷无声下窅冥，璇宫织罢昼长扃。茝兰芳变搴谁遗，虎豹关严叫未灵。承露玉盘秋皓皓，御风仙佩夜泠泠。浮槎未辨支机石，漫说蓬莱路几经。","dynasty":"清代","title":"无题"}
{"author":"蒋春霖","content":"空城风肃雁声来，故垒霜清曙色开。备敌尚馀全胜地，经时原仗出群才。游山轩盖秋仍集，横海楼船去不回。待摘茱萸寄乡国，隔江云树正堪哀。","dynasty":"清代","title":"九日登岳阜"}
{"author":"蒋春霖","content":"从来物聚天能嫉，况复胸罗八斗才。梦里乡园仍汉土，焚馀文字即秦灰。蟫鱼食古终何益，旅燕寻巢亦可哀。莫道柴门秋色冷，吴宫花草半蒿莱。","dynasty":"清代","title":"题万卷书楼图"}
{"author":"蒋春霖","content":"营门风劲冷悲笳，临水堤空尽白沙。淡日荒村犹系马，冻云小苑欲栖鸦。百端枯菀观生事，一树婆娑感岁华。昔日青青今在否，江南回首已无家。","dynasty":"清代","title":"冬柳四首其一"}
{"author":"蒋春霖","content":"万派商声竟寂寥，石城落叶下寒潮。天留枯树销残劫，雪作飞花送六朝。南雁于今沈信息，东风何日舞苗条？行人莫问长干路，太液荒凉恨未消。","dynasty":"清代","title":"冬柳四首其二"}
{"author":"蒋春霖","content":"广陵重舣木兰舟，删尽浓阴古渡头。锦缆牙墙非昨梦，轻冰小雪换春游。数声羌笛吹寒月，一角荒城压乱流。何处相思许攀折，冷烟凄断十三楼。","dynasty":"清代","title":"冬柳四首其三"}
{"author":"蒋春霖","content":"当时张绪减清狂，抱得冬心亦自伤。古镜暗怜残鬓影，舞衣羞逐少年场。燕莺去后闲情懒，雨雪来思别路长。转绿回黄总无定，漂摇原不怨东皇。","dynasty":"清代","title":"冬柳四首其四"}
{"author":"蒋春霖","content":"当筵愁见翠眉长，背面春风意暗将。流水孤琴回素楫，书帘残烛梦明珰。露桃叶密花无赖，湘竹枝深泪有光。晓月如珠归寂寂，故应杨柳怨萧郎。","dynasty":"清代","title":"即席"}
{"author":"蒋春霖","content":"蓬蒿满地客停车，执手惊看两鬓疏。草草盘飧宜素好，堂堂春日此閒居。文章投老君门远，疾病思归故里墟。且喜今宵共灯烛，案头犹有未烧书。","dynasty":"清代","title":"喜褚仲衡至"}
{"author":"蒋春霖","content":"仙城黯黯隔红墙，聚散人天事渺茫。独引雏鸾归月地，尽教双燕怨春阳。题诗密记彄环约，染鬓愁临宝镜光。海底星沈羲驭短，招魂泪尽博山香。","dynasty":"清代","title":"杨也村妾亡述感"}
{"author":"蒋春霖","content":"山回石壁引车过，架壑人家尽薜萝。问道语频惊地远，投餐米贱喜时和。塞鸿逐侣当春少，野雀为群入暮多。乐土及今容税驾，江关烽火近如何。","dynasty":"清代","title":"车中"}
{"author":"蒋春霖","content":"遨游曾得几时醉，盘餐且喜今宵同。室家飘泊逐野鹜，干戈扰攘羁来鸿。挥手白云忽变幻，举头明月无始终。杖藜相携复前去，衣裳飒飒生秋风。","dynasty":"清代","title":"中秋夜步"}
{"author":"蒋春霖","content":"强逐东风覆酒杯，湖阴路折小舟回。微茫葭菼浮春气，寥落郊原见劫灰。细柳暗藏莺语密，长堤时听马声来。军书久盼淮西捷，日暮渔竿亦可哀。","dynasty":"清代","title":"湖嘴泛舟"}
{"author":"蒋春霖","content":"遥夜凄风入素弦，沈沈灯色感华颠。清钟孤枕惟凭醉，细竹空窗不解眠。有子伶俜资药裹，无家飘泊信烽烟。天翻海阔肠堪断，犹耐青春看月圆。","dynasty":"清代","title":"春夜"}
{"author":"蒋春霖","content":"因树园成迟客过，新篁细草乱坡陀。举头明月扬州近，入眼春光海国多。古堞悲笳连斥堠，高堂清酒共弦歌。乱余池馆斯为盛，日暮轩车奈乐何。","dynasty":"清代","title":"过小香岩"}
{"author":"蒋春霖","content":"四月江城莺乱啼，经花过柳复凄凄。六宫春思几曾尽，千树绿阴何处栖。莫以风高教啭急，肯因雨湿故飞低。天涯草长凭相警，寥落空斋梦易迷。","dynasty":"清代","title":"闻莺"}
{"author":"蒋春霖","content":"猎猎天风广袖寒，云多不过曲阑杆。灯筵射覆双心合，月地投壶一笑看。兰芷秋深搴未变，蓬莱水浅见应难。玉珰珠劄从抛弃，莫遣文萧误采鸾。","dynasty":"清代","title":"无题四首其一"}
{"author":"蒋春霖","content":"阆苑书回意乍通，朱丝弦直感枯桐。单栖采凤为条易，对舞鹍鸡入镜空。愿乞真图劳阿母，肯因上药叩金童。姮娥纵解怜孤寂，碧落霜高彻夜风。","dynasty":"清代","title":"无题四首其二"}
{"author":"蒋春霖","content":"受箓真妃下拜齐，琼窗坐久玉绳低。迎仙曲慢垂帘听，缄恨诗长剪烛题。午夜参差看斗宿，前尘离合忆云泥。黄金不值倾城顾，下蔡千家枉自迷。","dynasty":"清代","title":"无题四首其三"}
{"author":"蒋春霖","content":"罢直归来绿鬓华，洞房何意饱胡麻。溪桃自共春风笑，汉柳休随夕照斜。小阁新寒疏砚尺，严城细雨湿筝琶。平生未尽怜才意，閒挈珠灯照落花。","dynasty":"清代","title":"无题四首其四"}
{"author":"蒋春霖","content":"烽火连江国，高楼独倚阑。绿杨三月雨，千里觉春寒。","dynasty":"清代","title":"思妇曲"}
{"author":"蒋春霖","content":"秋月临妆阁，春花闭殿门。妾颜长似旧，玉镜有明昏。","dynasty":"清代","title":"宫词"}
{"author":"蒋春霖","content":"疏树啼鸦欲闭门，青旗影淡月黄昏。天寒翠袖无人问，自洗江南旧酒痕。","dynasty":"清代","title":"题沈氏酒垆四首其一"}
{"author":"蒋春霖","content":"玉钗金缕都抛却，烽火仓皇道路閒。自是何郎轻国事，教人愁听念家山。","dynasty":"清代","title":"题沈氏酒垆四首其二"}
{"author":"蒋春霖","content":"琴心何处托相如，潇洒临邛四壁居。画就远山应自惜，西风凉已上芙蕖。","dynasty":"清代","title":"题沈氏酒垆四首其三"}
{"author":"蒋春霖","content":"兰陵秋冷隔江潮，莺柳烟堤昔梦消。解唱清真旧词句，天涯肠断沈梅娇。","dynasty":"清代","title":"题沈氏酒垆四首其四"}
{"author":"蒋春霖","content":"虹桥春去游踪断，野寺东风几岁华。凄绝扬州旧公子，雨窗和泪写桃花。","dynasty":"清代","title":"题画五首其一黄子鸿桃花"}
{"author":"蒋春霖","content":"乱松亭子倚山椒，极目烟波十四桥。梦到江南好风景，也应愁减沈郎腰。","dynasty":"清代","title":"题画五首其二沈旭庭溪山亭子"}
{"author":"蒋春霖","content":"万事凄凉付劫灰，故家乔木夕阳颓。输君尚有青藤屋，容得天池染翰来。","dynasty":"清代","title":"题画五首其三徐东园藤花"}
{"author":"蒋春霖","content":"翩翩风度才如海，作客江南且闭门。万里风沙故关月，雁来时节最销魂。","dynasty":"清代","title":"题画五首其四姚仲海雁来红"}
{"author":"蒋春霖","content":"芦荻萧萧战垒秋，十年投笔事封侯。江云岸树都非昔，忍对溪山作卧游。","dynasty":"清代","title":"题画五首其五徐云溪山水"}
{"author":"蒋春霖","content":"霰雪将零客未归，三年旅雁伴孤飞。春风祇有梅花觉，红萼如椒渐渐肥。","dynasty":"清代","title":"消寒词四首其一"}
{"author":"蒋春霖","content":"城隅小住似深村，细撷残书课子温。但得催租无俗客，一炉松火闭柴门。","dynasty":"清代","title":"消寒词四首其二"}
{"author":"蒋春霖","content":"手洁明漪供水仙，青瓷白石小窗妍。分明清瘦诗人影，独抱冬心似往年。","dynasty":"清代","title":"消寒词四首其三"}
{"author":"蒋春霖","content":"雪消有客过湖来，笑擘新诗饮旧醅。我与胎禽正无赖，山茶开后放君回。","dynasty":"清代","title":"消寒词四首其四"}
{"author":"蒋春霖","content":"月扇云衣静玉台，芙蓉殿阁闭苍苔。青春却过容光减，犹道君王妙选才。","dynasty":"清代","title":"宫词"}
{"author":"蒋春霖","content":"文君不为琴心合，肯伴临邛四壁居。吟到白头肠暗结，错将意气望相如。","dynasty":"清代","title":"卓文君"}
{"author":"蒋春霖","content":"疏阴缺处但斜晖，客燕枝空旧梦违。嫁得西风总无赖，晚凉还自著罗衣。","dynasty":"清代","title":"秋柳四首其一"}
{"author":"蒋春霖","content":"脱叶凄凉糁玉尘，强扶残醉藉苔茵。烟条莫绾相思结，坐上青衫是酒人。","dynasty":"清代","title":"秋柳四首其二"}
{"author":"蒋春霖","content":"记共桃花隔水栽，流莺曲路隐池台。而今门巷空秋雨，不见青丝白马来。","dynasty":"清代","title":"秋柳四首其三"}
{"author":"蒋春霖","content":"怕劝清尊唱柳枝，香山老去鬓成丝。夕烽满地江潭冷，摇落天涯共此时。","dynasty":"清代","title":"秋柳四首其四"}
{"author":"蒋春霖","content":"冶叶倡条都拣尽，东坡原不合时宜。无人更会先生意，独对秋灯唤可儿。","dynasty":"清代","title":"寄"}
{"author":"刘一止","content":"小山遮断蓝桥路。恨短梦、难飞去。长记修眉萦曲度。约花开槛，映风招袖，总是怜渠处。追欢我已伤迟暮。犹有多情旧时句。极目高楼千尺许。竹枝三唱，为君凄断，东日西边雨。","dynasty":"宋代","title":"青玉案"}
{"author":"刘一止","content":"晓光催角。听宿鸟未惊，邻鸡先觉，迤逦烟村，马嘶人起，残月尚穿林薄。泪痕带霜微凝，酒力冲寒犹弱。叹倦客，悄不禁重染，风尘京洛。追念人别后，心事万重，难觅孤鸿托。翠幌娇深，曲屏香暖，争念岁华飘泊。怨月恨花烦恼，不是不曾经著。者情味、望一成消减，新来还恶。","dynasty":"宋代","tags":"怀念，妻子","title":"喜迁莺·晓行"}
{"author":"刘一止","content":"垂杨深院，啼莺清昼，东风细绕檐牙。野色乱春，娇云捧日，燕翻蝶舞交加。温诏下天涯。早画船飞楫，叠鼓鸣挝。共挽旌幢，缓留丝竹醉韶华。江都自古豪夸。正迷楼堕絮，月观吹花。玉扆眷深，金瓯望重，何人暗草黄麻。归路接堤沙。宴上林风月，紫阙烟霞。凤检飞来，便将春色到朝家。","dynasty":"宋代","title":"望海潮"}
{"author":"刘一止","content":"二水中分，三山半落。风云气象通寥廓。少年怀古有新诗，清愁不是伤春作。六代豪华，一时燕乐。从教雨打风吹却。与君携酒近阑干，月明满地天无幕。","dynasty":"宋代","title":"踏莎行（游凤凰台）"}
{"author":"刘一止","content":"浪花云叶交加舞。身近青冥路。天知此客解骑鲸。今夜一江明月、送行行。从今直上鳌峰去。应记经行处。莫将险语乱江声。却怕月中高卧、彩虹惊。","dynasty":"宋代","title":"虞美人（族兄无言召）"}
{"author":"刘一止","content":"柳外双旌斜照日，匆匆去意难留。大江旁畔老诸侯。举觞仍气概，觅句更风流。迟暮不堪容易别，溪声为写离愁。自从今日转船头。他时扶杖叟，独立向沧洲。","dynasty":"宋代","title":"临江仙（饯别王景源赴临江军）"}
{"author":"刘一止","content":"度岁经年两看承。谁信有轻分。从前稳过，如今方悔，不会温存。眼前无限经行地，何处不销魂。多应为你，不看风月，睡过黄昏。","dynasty":"宋代","title":"眼儿媚"}
{"author":"刘一止","content":"饥来驱我去，去去复何之。西风迎马头，背日霜林披。十年京洛尘，衣弊因改为。岂惟衣日化，面目亦已缁。功名误少小，辛苦道老黧。追惟中自惊，恍声失旦鸡。安得如虚空，万境俱一齐。我心无去来，我马随东西。","dynasty":"宋代","title":"天长道中作饥来驱我去二首寄呈刘卢二御史其一"}
{"author":"刘一止","content":"饥来驱我去，去去复何如。我饥亦何惭，所叹为此躯。明发着征衫，薄暮投郊墟。烟林号怒风，牛背立饥乌。境恶梦多悸，愁孤郁难舒。念初别乡邦，短楫穿菰芦。眼中两御史，炯炯冰在壶。清游失追攀，负此山绕湖。我行日已西，回首风牵裾。两公饫文章，笔端吐新腴。愿言继残膏，龟肠正空虚。","dynasty":"宋代","title":"天长道中作饥来驱我去二首寄呈刘卢二御史其二"}
{"author":"刘一止","content":"渊明出从任，初亦计林田。一朝倦束带，唾弃如飘烟。无酒每从人，兹事若可怜。醉来便逐客，卿去我欲眠。了知此贤胸，醒醉皆超然。胡为遽止酒，而作止酒篇。此身役万物，不使一物偏。有偏即是累，在性皆非圆。我樽可忘酒，我琴故无弦。携琴玩空樽，惟我乐也天。","dynasty":"宋代","title":"家侄季高作诗止酒戏赋二首其一"}
{"author":"刘一止","content":"居闲无所乐，从仕无所愧。忽作此两言，自省过去事。害性多矣晚乃安，苦心至矣晚乃甘。咄，我无初终得丧兮，又何乘除于其间。","dynasty":"宋代","title":"又自赞"}
{"author":"刘一止","content":"千古严陵濑，清夜月荒凉。水明沙净，波面一叶弄孤光。北望旄头天际，杀气遥昏楚甸，云树失青苍。愁绝未归客，衰鬓点吴霜。听江边，鸣宝瑟，想英皇。骑鲸仙裔，高韵清绝胜风篁。醉入无何境界，却笑昔人底事，远慕白云乡。不见咸阳道，烟草茂陵荒。","dynasty":"宋代","title":"水调歌头（和李泰发尚书泊舟严陵）"}
{"author":"刘一止","content":"缥缈青溪畔，山翠欲黏天。纵云台上，揽风招月自何年。新旧今逢二妙，人地一时清绝，高并两峰寒。歌发烟霏外，人在去留间。著方床，容老子，醉时眠。一尊相属，高会何意此时圆。况是古今难遇，人月竹花俱妙，曾见句中传。不向今宵醉，忍负四婵娟。","dynasty":"宋代","title":"水调歌头"}
{"author":"刘一止","content":"桂香台上秋风袅。鸭绿溪前离思渺。一卮芳醑细深倾，听尽阳关须醉倒。政成早晚传温诏。莫恋江城歌吹绕。明年身到凤池边，重看春波生故沼。","dynasty":"宋代","title":"木兰花（饯别王元渤赴吉州）"}
{"author":"刘一止","content":"午夜明蟾冷浸溪。姮娥应有辟寒犀。桂岩仍在曲阑西。撷蕊攀条情未已，经丘寻壑想招携。不应痴马惜障泥。","dynasty":"宋代","title":"浣溪沙"}
{"author":"刘一止","content":"洞户香凝，宴开特地风烟好。靓妆娟妙。玉雪光相照。认是桃源，绿水红云绕。真曾到。漾舟人老。应被桃花笑。","dynasty":"宋代","title":"点绛唇"}
{"author":"刘一止","content":"云鬓分行，照人明艳新妆就。御香窗牖。细酌鹅儿酒。铁拨昆鸟弦，一试春风手。龙仙奏。绛霄声透。不许人间有。","dynasty":"宋代","title":"点绛唇"}
{"author":"刘一止","content":"台上风光浓欲滴，傍阑芳桂阴成。乱山相对长官青。琢诗能句好，举酒见心倾。团扇不应秋后弃，几年仁惠风行。渭城柳色若为情。一尊松竹底，三唱和秋声。","dynasty":"宋代","title":"临江仙"}
{"author":"刘一止","content":"王家人地，奕奕争高秀。金紫照青春，想当日、乌衣巷口。声名气概。今见两朱轓，诗似锦，酒如渑，属意风光厚。酿泉石壁，未减南阳寿。清兴与谁同，探梅萼、溪桥驿堠。东风御柳，应访此韩翃，归步稳，赤墀边，肯记幽栖否。","dynasty":"宋代","title":"蓦山溪"}
{"author":"刘一止","content":"小舟漂兀，犯溪烟深入，无穷寒碧。路绕莲塘浑乱眼，千顷朱朱白白。闻说高情，寻盟鸥鹭，爱此风标客。掀髯一笑，顿忘身世形迹。我爱古邑风流，碧峰争秀峙，相持如掖。制锦才雄应未怕，百里文书堆积。吏散庭空，举觞邀月，饮兴何妨剧。却怜宣子，杖头才挂钱百。","dynasty":"宋代","title":"念奴娇"}
{"author":"刘一止","content":"柳汀烟暮。常记岸帻，风流张绪。酒兴诗情，而今移向，那边佳处。使君自乐萧闲，未肯副，岩廊虚伫。不念寒窗，老人幽梦，追寻无据。","dynasty":"宋代","title":"柳梢青"}
{"author":"刘一止","content":"春风真个，取将花去，酬我清阴满院。名园清昼漏签迟，未肯负、酒朋歌伴。使君情在，暮云合处，卧看碧峰峨弁。向来魂梦几曾真，休怨断、楼高不见。","dynasty":"宋代","title":"鹊桥仙"}
{"author":"刘一止","content":"曾向蓬莱得姓名。坐中省识是飞琼。琵琶翻作步虚声。一自当时收拨后，世间弦索不堪听。梦回凄断月胧明。","dynasty":"宋代","title":"浣溪沙"}
{"author":"刘一止","content":"岁月飘流，故人相望如箕斗。畔愁千首。诗骨能清瘦。白日昆鸟弦，同看春风手。君知否。袖痕别后。犹有临歧酒。","dynasty":"宋代","title":"点绛唇（和王元渤舍人见贻）"}
{"author":"刘一止","content":"山邑新凉，夜堂爽气侵南斗。为谁骧首。月冷冰蛾瘦。八万二千，雕琢琼瑶手。君知否。待君归后。双照杯中酒。","dynasty":"宋代","title":"点绛唇"}
{"author":"刘一止","content":"东郊人报，春风消息，先归御柳宫梅。残雪恋枝，轻阴阁雨，郁葱瑞气佳哉。清晓九门开。听舜韶声举，迤逦天街。双阙连云，六鳌横海驾峰来。华灯竞簇楼台。正丰年共乐，欢意徘徊。帘卷弄妆，尘香趁马，轻寒细入人怀。争待凤舆回。看一天星斗，移下蓬莱。是处歌谣，太平声入万年杯。","dynasty":"宋代","title":"望海潮"}
{"author":"刘一止","content":"马头双鹊飞来喜。惜凝望、音书至。一掬离怀千万事。绿窗深夜，短笺封就，应也寻人寄。春风鬓畔疏梅蕊。映妆艳、清如洗。苦恨眼边常忆记。楚宫行路，倚桥攀驿，供尽梅花泪。","dynasty":"宋代","title":"青玉案"}
{"author":"刘一止","content":"落日西风原上好，笛声谁奏伊凉。缓寻山径掇幽芳。平生真自许，江海老潜郎。最爱杯中浮蚁闹，鹅儿破壳娇黄。使君醉里是家乡。更追修禊帖，一咏一传觞。","dynasty":"宋代","title":"临江仙（和王元勃韵）"}
{"author":"刘一止","content":"正五云飞仗，缟练褰裳，乱空交舞。拂石归来，向玉阶微步。欲唤冰娥，暂凭风使，为扫氛驱雾，渐见停轮，人间未识，高空真侣。千里无尘，地连天迥，倦客西来，路迷江树。故国烟深，想溪树何处。云鬓分行，翠眉萦曲，对夜寒尊俎。清影徘徊，端应坐有，风流能赋。","dynasty":"宋代","title":"雪月交光"}
{"author":"刘一止","content":"秋香岩下著尊罍。小徘徊。莫停杯。来岁花时，相望两悠哉。看取修眉萦度曲，真个泪，界香腮。船头击鼓片帆开。晓风吹。首应回。景物撩人，诗思不胜催。会有江山凄惋句，凭过雁，寄侬来。","dynasty":"宋代","title":"江城子（王元渤舍人将赴吉州，因以戏之）"}
{"author":"刘一止","content":"细风轻雾，锁山城清晓。冷蕊疏枝为谁好。对斜桥孤驿，流水溅溅，无限意，清影徘徊自照。何郎空立马，恼乱余香，绮思凭花更娟妙。肠断处，天涯路远音稀，行人怨、角声吹老。叹客里经春又三年，向月地云阶，负伊多少。","dynasty":"宋代","title":"洞仙歌"}
{"author":"刘一止","content":"十顷疏梅开半就。折芳条、嫩香沾袖。今度何郎，尊前疑怪，花共那人俱瘦。恻恻轻寒吹散酒。高城近、怕听更漏。可惜溪桥，月明风露，长是在人归后。","dynasty":"宋代","title":"夜行船"}
{"author":"刘一止","content":"江边故国，望南云缥缈，连山修木。远忆渊明束带见，乡里儿曹何辱。世味熏人，折腰从事，俯仰何时足。可怜菊下，醉吟谁共徵逐。我爱九日佳名，飘然归思，想当年丘谷。梦绕篱边犹眷恋，满把清尊余馥。援笔洪都，如君英妙，满座方倾属。月台挥袖，叫云声断横玉。","dynasty":"宋代","title":"念奴娇（和曾宏父九日见贻）"}
{"author":"刘一止","content":"故山秋晚，叹萧萧华发，霜林同色。崖谷题诗追旧赏，往往苍苔绿壁。二士权奇，一翁衰病，努力攀筇屐。佛香吹过，了知境是空寂。别后风月佳时，拄颐何事，想东林遥碧。小砑蛮笺惊秀句，天巧何曾雕刻。倚马雄才，凌云逸气，路觉丹霄直。三千牍就，看君归奏文石。","dynasty":"宋代","title":"念奴娇"}
{"author":"刘一止","content":"燕台暮集，对秋容凄紧，松阴幂幂。徙倚阑边临翠壑，千顷风烟横出。坐待冰轮，天空云散，一色如苍璧。姮娥有意，为谁来赴今夕。身世如许飘流，佳时轻过了，他年空忆。我辈情钟端未愧，昔日兰亭陈迹。坐上何人，骊歌凄断，语别还应惜。有心红烛，替人珠泪频滴。","dynasty":"宋代","title":"念奴娇（和陈元载中秋小集）"}
{"author":"刘一止","content":"水烟收尽，望汀萍千顷，银光如幂。霜镜无痕清夜久，惟有惊鱼跳出。月在杯中，我疑天赐，欢饮仍如璧。姮娥应为，后期偿赛今夕。遥想当日同盟，山斋孤讽，有新诗相忆。聚散难常空怅望，萍梗飘流踪迹。明月明年，此身此夜，知与谁同惜。参横河侧，短篷清露时滴。","dynasty":"宋代","title":"念奴娇（中秋后一夕泊舟城外）"}
{"author":"刘一止","content":"正官桥柳润，候馆梅开，暮云凄冽。泽国春归，是烧灯时节。吹绽红蕖，挽低星斗，共水光澄澈。霜瓦楼台，参差似与，蓬壶相接。千骑遨游，万家嬉笑，帘卷东风，弄妆成列。慢舞尊前，看轻盈回雪。来岁今宵，舜韶声里，对六鳌双阙。凤检飞来，玉骢去踏，青门华月。","dynasty":"宋代","title":"醉蓬莱（秀城元夕）"}
{"author":"刘一止","content":"华旌耀日，报天上使星，初辞金阙。许国精忠，试此日傅岩，济川舟楫。向来鸡林外，况传咏、篇章雄绝。问人地、真是唐朝第一，未论勋业。鲸波霁云千叠。望仙驭缥缈，神山明灭。万里勤劳，也等是壮年，绣衣持节。丈夫功名事，未肯向、尊前轻伤别。看飞棹、归侍宸游，宴赏太平风月。","dynasty":"宋代","title":"望明河（赠路侍郎使高丽）"}
{"author":"刘一止","content":"卿云衍苒，翠壁天开就。移下小方壶，照初日、嘉林濯秀。君恩暂许，丘壑憩夔龙，开径竹，续岩花，小试丹青手。声名德业，汉代谁居右。红旆碧油幢，想今古、山中未有。霜松手种，应待茯苓生，斋酿熟，玉泉香，还上萱堂寿。","dynasty":"宋代","title":"蓦山溪（叶左丞生日）"}
{"author":"刘一止","content":"城头长短更，水调高低唱。别酒不盈斟，泪洒风烟上。明年二月时，更向城阴望。只有旧歌辞，传作风流样。","dynasty":"宋代","title":"生查子"}
{"author":"刘一止","content":"相望吴楚。远信无凭据。欲倩春风吹泪去。化作愁云恨雨。春应已到三吴。楚江日夜东徂。惟有溯流鱼上，不知尺素来无。","dynasty":"宋代","title":"清平乐"}
{"author":"刘一止","content":"浪痕经雨，鬓影吹寒，晓来无限萧瑟。野色分桥，翦不断、溪山风物。船系朱藤，路迷烟寺，远鸥浮没。听疏钟断鼓，似近还遥，惊心事、伤羁客。新醅旋压鹅黄，拚清愁在眼，酒病萦骨。绣阁娇慵，争解说、短封传忆。念谁伴、涂妆绾结。嚼蕊吹花弄秋色。恨对南云，此时凄断，有何人知得。","dynasty":"宋代","title":"梦横塘"}
{"author":"刘一止","content":"山驿晚，行人昨停征辔。白沙翠竹锁柴门，乱峰相倚。一番急雨洗天回，扫云风定还起。念凄断，谁与寄。双鱼尺素难委。遥知洞户隔烟窗，簟横秋水。淡花明玉不胜寒，绿尊初试冰蚁。小欢细酌任欹醉。扑流萤、应卜心事。谁记天涯憔悴。对今宵、皓月明河千里。梦越空城疏烟里。","dynasty":"宋代","title":"西河"}
{"author":"刘一止","content":"淡月精神，疏梅风韵。粉香融脸胭脂润。袖痕犹带玉虬烟，六朝窄样裁宫锦。眉黛分愁，眼波传信。酒阑画烛交红影。有期无定却瞋人，索强我早谙伊性。","dynasty":"宋代","title":"踏莎行"}
{"author":"刘一止","content":"莫问新欢与旧愁。浅颦微笑总风流。眼波横注楚江秋。十字街头家住处，心肠四散几时休。揽风招月是朱楼。","dynasty":"宋代","title":"浣溪沙"}
{"author":"刘一止","content":"两水中分，三山半落。风云气象通廖廓。少年怀古有新诗，清愁不是伤春作。六代豪华，一时燕乐。从教雨打风吹却。与君携酒近阑干，月明满地天无幕。","dynasty":"宋代","title":"踏莎行·两水中分"}
{"author":"刘一止","content":"秋香岩下著尊罍。小徘徊。莫停杯。来岁花时，相望两悠哉。看取修眉萦度曲，真个泪，界香腮。船头击鼓片帆开。晓风吹。首应回。景物撩人，诗思不胜催。会有江山凄惋句，凭过雁，寄侬来。","dynasty":"宋代","title":"江城子·秋香岩下著尊罍"}
{"author":"刘一止","content":"正五云飞杖，缟素褰裳，乱空交舞。拂石归来，向玉阶微步。欲唤冰娥，暂凭风使，为扫氛驱雾。渐见停轮，人间未识，高空真侣。千里无尘，地连天迥，倦客古来，路迷江树。故国烟深，想溪树何处。云鬓分行，翠眉萦曲，对夜寒尊俎。清影徘徊，端应坐有，风流能赋。","dynasty":"宋代","title":"雪月交光/醉蓬莱"}
{"author":"刘一止","content":"千古严陵濑，清夜月荒凉。水明沙净，波面一叶弄孤光。北望旄头天际，杀气遥昏楚甸，云树失青苍。愁绝未归客，衰鬓点吴霜。听江边，鸣宝瑟，想英皇。骑鲸仙裔，高韵清绝胜风篁。醉入无何境界，却笑昔人底事，远慕白云乡。不见咸阳道，烟草茂陵荒。","dynasty":"宋代","title":"水调歌头·千古严陵濑"}
{"author":"刘一止","content":"缥缈青溪畔，山翠欲粘天。纵云台上，揽风招月自何年。新旧今逢二妙，人地一时清绝，高并两峰寒。歌发烟霏外，人在去留间。著方床，容老子，醉时眠。一尊相属，高会何意此时圆。况是古今难遇，人月竹花俱妙，曾见句中传。不向今宵醉，忍负四婵娟。","dynasty":"宋代","title":"水调歌头·缥缈青溪畔"}
{"author":"刘一止","content":"岩下清阴引兴长。坐中初识令君香。揽将风月归诗薮，乞得溪山作醉乡。怜我老，与传觞。吴霜点鬓又何妨。只应银烛交红夜，羞对双歌发彩光。","dynasty":"宋代","title":"鹧鸪天·岩下清阴引兴长"}
{"author":"刘一止","content":"洞户香凝，宴开特地风烟好。靓妆娟妙。玉雪光相照。认是桃源，绿水红云绕。真曾到。漾舟人老。应被桃花笑。","dynasty":"宋代","title":"点绛唇·洞户香凝"}
{"author":"刘一止","content":"马头双鹊飞来喜。惜凝望、音书至。一掬离怀千万事。绿窗深夜，短笺封就，应也寻人寄。春风鬓畔疏梅蕊。映妆艳、清如洗。苦恨眼边常忆记。楚宫行路，倚桥攀驿，供尽梅花泪。","dynasty":"宋代","title":"青玉案·马头双鹊飞来喜"}
{"author":"刘一止","content":"冥冥寒食雨，客意向谁亲？泉乱如争壑，花寒欲傍人。生涯长剌促，老气尚轮囷。不负年年债，清诗断送春。","dynasty":"宋代","title":"冥冥寒食雨"}
{"author":"刘一止","content":"怜琴为弦直，爱棋因局方。未用较得失，那能记宫商？我老世愈疏，一拙万事妨。虽此二物随，不系有兴亡。","dynasty":"宋代","title":"小斋即事"}
{"author":"刘一止","content":"山行不用瘦藤扶，度石穿云意自徐。夜过西岩投宿处，满身风露竹扶疏。","dynasty":"宋代","title":"访石林"}
{"author":"刘一止","content":"刺促惊时节，侵寻念物华。半生多客里，今日又天涯。晓月看眉妩，飞云乱眼花。穷途随物感，不必是思家。","dynasty":"宋代","title":"冬至汴下早行有感一首"}
{"author":"刘一止","content":"绿树新回合，斜窗旧邃深。壶觞如栗里，岁月似山阴。半世怀清隐，何年得此心。借床眠不熟，酒力横相侵。","dynasty":"宋代","title":"和族兄无言题能仁寺当云轩一首"}
{"author":"刘一止","content":"寂寞襄阳老，南山忆弊庐。病来惟喜酒，叹罢每捐书。道路风尘暗，关河信息疏。逢人说沙漠，不忍问何如。","dynasty":"宋代","title":"次韵袁审渊道旧思归四首"}
{"author":"刘一止","content":"十载溪亭旧，挥毫见古风。相如今病渴，东野尚鸣穷。眼界便乡物，风流忆乃翁。一枰如梦断，归思渺千峰。","dynasty":"宋代","title":"次韵袁审渊道旧思归四首其二"}
{"author":"刘一止","content":"城郭如村步，官身等俗闲。对棋论小墅，拄颊望西山。异县故交重，闲心幽事关。犹馀少年意，不计晚途艰。","dynasty":"宋代","title":"次韵袁审渊道旧思归四首其三"}
{"author":"刘一止","content":"虞氏隋唐后，当时尺五天。风烟鼻祖宅，翰墨耳孙贤。筇屐容相蹑，杯觞得共传。济时吾老矣，看着祖生鞭。","dynasty":"宋代","title":"次韵袁审渊道旧思归四首其四"}
{"author":"刘一止","content":"头白高山早，千林一夜花。云深乌鬼屿，风乱白鸥沙。刺促伤时事，飘零念岁华。天今洗兵马，勿复问浮槎。","dynasty":"宋代","title":"次韵江子我雪句一首"}
{"author":"刘一止","content":"伊昔市门隐，山今尚姓梅。危言关社稷，仙迹混蒿莱。此事谁云者，斯人安在哉。伤今更怀古，老意独悲哀。","dynasty":"宋代","title":"梅山一首"}
{"author":"刘一止","content":"辇毂当年别，簪裳末路同。江湖人已老，家国恨何穷。山有伤心碧，尘无没马红。举鞭还送客，落日泪痕中。","dynasty":"宋代","title":"送太学旧同舍及第归乡一首"}
{"author":"刘一止","content":"祠官资薄俸，肥遁要清贫。载酒久无客，乞醯惟有邻。广文宁厌肉，方朔漫长身。莫遣陈苌到，先生甑尚尘。","dynasty":"宋代","title":"次韵子我得俸一首"}
{"author":"刘一止","content":"风气东南异，阴晴早晚间。日光时透隙，云影半遮山。扫径残红尽，开窗绿荫还。寄声桑苧友，幽兴合相关。","dynasty":"宋代","title":"风气东南异"}
{"author":"刘一止","content":"绿暗山前路，柔桑宛宛垂。稻秧分陇后，蚕茧下山时。白日缫车急，中宵织妇悲。老年官赋了，不长一絇丝。","dynasty":"宋代","title":"绿暗山前路"}
{"author":"刘一止","content":"何物当门户，青松及我长。佳山忘岁月，同汝过风霜。北涧花应尽，南荣草欲芳。病来欢意少，一醉未全忘。","dynasty":"宋代","title":"即事一首"}
{"author":"刘一止","content":"契阔三年梦，飘零一寸心。青青今变雪，种种仅齐簪。览镜浑相似，弹冠各不任。论交如许酒，情寄一杯深。","dynasty":"宋代","title":"览镜一首"}
{"author":"刘一止","content":"龙钟居士相，落魄宰官身。长史风吹帽，林宗雨垫巾。安心惟壁观，乞米赖僧邻。曾并鸳行立，当时梦不真。","dynasty":"宋代","title":"居士寮一首"}
{"author":"刘一止","content":"老人论旧事，感慨思悠哉。暗喜生眉宇，新凉入酒杯。竹风谁汝和，檐月要人陪。此客非凡客，斯时得得来。","dynasty":"宋代","title":"次韵朱宾老过我对月小酌一首"}
{"author":"刘一止","content":"杯案惟菘韭，何因老骨强。昨朝方住雪，今日又加霜。寂历僧廊暮，支离野步芳。岁时浑不省，得酒是春阳。","dynasty":"宋代","title":"遣兴一首"}
{"author":"刘一止","content":"百榼偿春酒，人言有别肠。披风醒午醉，撷蕊眷馀芳。白日何曾短，游丝得许长。向来情浩荡，今者梦微茫。","dynasty":"宋代","title":"次韵吴兴守春日书怀一首"}
{"author":"刘一止","content":"剧论追前辈，忧思独在民。雪霜吾岁晚，金玉子心真。曾见除书旧，行膺荐墨新。君王问田叔，长者更何人。","dynasty":"宋代","title":"送徐叔镇知县罢官赴调一首"}
{"author":"刘一止","content":"晚色溪亭路，风帆去莫遮。交情寄桑落，离恨渺天涯。志行今谁及，声名莫谩誇。淮人问规范，说似道乡家。","dynasty":"宋代","title":"送邹德章教授之官合淝二首其一"}
{"author":"刘一止","content":"古寺疏钟里，因依孰并游。歌行如短李，邂逅得髯邹。皎月林塘夜，青霜雉免秋。从今两相忆，一酌酹侬不。","dynasty":"宋代","title":"送邹德章教授之官合淝二首其二"}
{"author":"刘一止","content":"十载江湖客，重来霜鬓侵。事如春昼梦，山似故人心。步屧攀崭绝，移舟出窈深。他时林樾底，归去话登临。","dynasty":"宋代","title":"次韵宾老过会稽访余同游禹庙龙瑞宫晚归二首其一"}
{"author":"刘一止","content":"禹穴徵前史，龙门访隐书。相携如故里，失喜问吾庐。此日登山屐，他年下泽车。端能从我老，腾践未应虚。","dynasty":"宋代","title":"次韵宾老过会稽访余同游禹庙龙瑞宫晚归二首其二"}
{"author":"刘一止","content":"山中秋已半，蓬荜晏方开。不听夜虫话，焉知节物来。紫珠犹卧穗，青蕊未浮杯。欲射系书雁，非关烹不才。","dynasty":"宋代","title":"次韵子我秋分一首"}
{"author":"刘一止","content":"臧否何曾挂，心真语自真。风波谙末俗，金玉见斯人。大厦方巢燕，新冈已卧麟。死生知是梦，洒落更谁伦。","dynasty":"宋代","title":"鲁居士挽诗二首其一"}
{"author":"刘一止","content":"自忝知心旧，常如识面初。情亲终近古，识远胜知书。水宿同烟艇，山行傍笋舆。眼中无此老，洒涕独沾裾。","dynasty":"宋代","title":"鲁居士挽诗二首其二"}
{"author":"刘一止","content":"时相开边隙，膻胡入帝州。痛心惟主辱，何意辨身谋。义气摧山岳，高居照斗牛。天令光史册，为洗百年羞。","dynasty":"宋代","title":"悼忠显刘公二首其一"}
{"author":"刘一止","content":"重义何难死，知恩忍自欺。豫生真国士，南八是男儿。天地一朝黑，风霜千岁悲。至今瞻拱木，人口胜丰碑。","dynasty":"宋代","title":"悼忠显刘公二首其二"}
{"author":"刘一止","content":"遇合时多故，风云气自强。补天烦大笔，医国见名方。恻怛忧民意，殷勤荐士章。可能遗一老，谁复问穹苍。","dynasty":"宋代","title":"参政大资张公挽诗二首其一"}
{"author":"刘一止","content":"塞垒烽初息，留都倚重臣。奸骄阴夺气，政化本如春。待得中兴旦，宁论独病身。空馀门下士，悲恨不胜陈。","dynasty":"宋代","title":"参政大资张公挽诗二首其二"}
{"author":"刘一止","content":"厉节冰霜似，摛辞锦绣如。诚心惟济物，老眼更便书。备养今谁及，辞荣计未疏。郎君官已重，门户合关渠。","dynasty":"宋代","title":"叔父朝请挽诗二首其一"}
{"author":"刘一止","content":"四纪儒林誉，谈经我一门。那知诗礼学，晚失父师尊。阡陌南阳旧，松杉厚夜温。心摧寒日落，泪尽晚云昏。","dynasty":"宋代","title":"叔父朝请挽诗二首其二"}
{"author":"刘一止","content":"元祐崇三舍，词场次第开。两科踰万士，一日见连魁。圭璧知难售，鹓鸾独晚陪。乱离身已老，不复梦东台。","dynasty":"宋代","title":"詹阁学持国挽诗二首其一"}
{"author":"刘一止","content":"至行无瑕玷，今人见古人。伤时心独切，接物语能真。丘壑寻春旧，松杉堕泪新。飘零一樽酒，无复听谆谆。","dynasty":"宋代","title":"詹阁学持国挽诗二首其二"}
{"author":"刘一止","content":"礼乐三千字，论思二十年。声名江夏愧，志节祖生先。阅世初何有，安心晚更贤。对棋无复德，悲泪渺林泉。","dynasty":"宋代","title":"贾居仁侍郎挽诗一首"}
{"author":"刘一止","content":"四纪声华旧，三朝道义尊。微言真自乐，博识更谁论。翰墨馀千载，哀荣付九原。松杉倚幢节，愁绝暮烟昏。","dynasty":"宋代","title":"少保左丞叶公挽诗二首其一"}
{"author":"刘一止","content":"文章千古事，富贵百年身。并世今馀几，如公孰拟伦。轩裳清梦破，丘壑此心亲。叹息常编旨，无从举似人。","dynasty":"宋代","title":"少保左丞叶公挽诗二首其二"}
{"author":"刘一止","content":"先皇隆教育，师席重朝绅。模楷归元礼，纷纶仰大春。壮图初未究，归意久逾真。丘壑平生事，何人得此身。","dynasty":"宋代","title":"葛鲁卿待制挽诗二首其一"}
{"author":"刘一止","content":"论议超今昔，文章适典彝。老成嗟已远，后学欲谁师。封域南阳旧，交亲北陌悲。他年门弟子，下马识丰碑。","dynasty":"宋代","title":"葛鲁卿待制挽诗二首其二"}
{"author":"刘一止","content":"孕秀名卿族，来嫔吉士门。夫从中岁达，家至暮年温。意淡如忘物，身安只弄孙。镜奁今寂寞，遗懿不胜论。","dynasty":"宋代","title":"安人陈氏挽诗一首"}
{"author":"刘一止","content":"慈惠闺门浃，清真意不私。台臣有贤操，母德是吾师。家近青乌卜，名传黄绢碑。冯勤终贵宠，他日岂胜悲。","dynasty":"宋代","title":"孺人张氏挽诗一首"}
{"author":"刘一止","content":"疏派天潢阔，天孙赋锦裳。佳祥来吉梦，淑德旧休光。周室中兴日，唐家异姓王。长人勋业茂，恩泽未渠央。","dynasty":"宋代","title":"夫人赵氏挽诗三首其一"}
{"author":"刘一止","content":"曾谓闺房奥，忠诚意有加。相夫惟以义，体国乃如家。天上期何近，人间日易斜。纶言知甚宠，谁为寄云霞。","dynasty":"宋代","title":"夫人赵氏挽诗三首其二"}
{"author":"刘一止","content":"帝胄恩荣久，夫人独俭勤。仁心见舆诵，孝行溢前闻。畴昔牛眠地，而今鹤吊坟。家声应更好，少长总能文。","dynasty":"宋代","title":"夫人赵氏挽诗三首其三"}
{"author":"刘一止","content":"婉娩闺门秀，安贫六十春。相夫惟礼义，玩意独清真。蜀道灵归远，吴山兆卜新。哀声传北里，悽感路傍人。","dynasty":"宋代","title":"沈夫人挽诗二首其一"}
{"author":"刘一止","content":"盛德高门阀，荣光动里间。如何偕老愿，端向此时悭。幼妇辞新刻，仙游梦莫攀。吁嗟袆翟贵，不立内朝班。","dynasty":"宋代","title":"沈夫人挽诗二首其二"}
{"author":"刘一止","content":"事业更中外，论思契冕旒。年虽濒钓渭，志不在封留。慈爱平生念，欢愉末路收。遥知谢公客，挥洒过西州。","dynasty":"宋代","title":"俞居易阁学挽诗二首其一"}
{"author":"刘一止","content":"奕世论交地，红花巷陌春。扬雄一区宅，晏子百年邻。游倦归相踵，身闲意更亲。那知从此别，老泪损天真。","dynasty":"宋代","title":"俞居易阁学挽诗二首其二"}
{"author":"刘一止","content":"十年九作穷途客，惯见天花面旋飘。江上舞鸥如背我，沙边立鹤独齐腰。衣黏落片行呼酒，船触轻冰半渡桥。谁识此时诗思乱，缓歌黄竹想西瑶。","dynasty":"宋代","title":"次韵虞仲容咏雪一首"}
{"author":"刘一止","content":"客桥沙觜渺纵横，二纪风烟老此行。待得江头明月出，恰当船底暗潮生。旅人梦冷无留想，别浦帆归有呼声。断念此生惟付酒，为谁惊走撰瓶罂。","dynasty":"宋代","title":"宿扬子江口一首"}
{"author":"刘一止","content":"一水相望十里馀，扁舟夜载月明俱。君今身为故人出，我亦年来此客无。夜久灯孤疑是梦，樽空仆卧不成呼。残年会见干戈息，共买嵌岩著老躯。","dynasty":"宋代","title":"次韵朱宾老删定月夜相访一首"}
{"author":"刘一止","content":"今古宦游长作客，每逢佳处欲忘年。颇将幻境观尘世，始信臞儒是列仙。野邑分桥山带色，晚云藏寺水黏天。公身未属烟波管，莫向津头买钓船。","dynasty":"宋代","title":"次韵宋希仲侍郎见贻一首"}
{"author":"刘一止","content":"此地谁令著此翁，角巾攲倒鬓如蓬。兴高绝壁松声外，梦破寒花雀啅中。睡债几时偿赛足，书淫前日洗除空。故人若问安心法，一酌村酤荐晚菘。","dynasty":"宋代","title":"睡足斋一首"}
{"author":"刘一止","content":"籋磴缘梯兴未穷，青冥有路欲乘风。朝云暮雨在脚下，井钺参旗落手中。此世此身长作客，半痴半黠忽成翁。枕抛偃蹇巅崖上，一洗平生眼界空。","dynasty":"宋代","title":"摘星岭一首"}
{"author":"刘一止","content":"渊明赋止酒，止酒未尝止。今朝诗固云，从此真止矣。我观他日诗，说酒特未已。必饮诚有累，必止亦非理。无如作病何，聊用忘忧耳。得失定相半，随遇无彼此。胡为我阿咸，深拒坚壁垒。子言故多师，乌有与亡是。独此止酒诗，字字如信史。恐子昧圆通，未究真正义。当观诸世间，一一等幻戏。死生尚云尔，何乃较醒醉。操瓢起相从，无为乏我事。","dynasty":"宋代","title":"家侄季高作诗止酒戏赋二首其二"}
{"author":"刘一止","content":"畴昔城南隅，莲叶秋田田。从公觞玉醪，醉墨看云烟。我乃世背驰，公独肯顾怜。追思十年梦，仅熟一觉眠。念当老扁舟，生理师计然。不意菰芦中，复见琼瑶篇。笔力如置阵，弥缝认先偏。从容步武间，左右方若圆。又如清庙音，三叹闻疏弦。安得化为云，追逐飞上天。","dynasty":"宋代","title":"方时敏寄和诗复用韵报之并简季高理前止酒之语季高尝梦萧相国戒勿饮酒其一"}
{"author":"刘一止","content":"阮籍刘伯伦，嗜酒不知止。颠狂欲求名，此计真陋矣。酒中有何好，正自未能已。愁来得暂驱，洞若适妙理。我岂沈酣徒，公亦聊尔耳。世间等梦间，未悟彼易此。阿高志得殊，家学自中垒。嗷嗷求独醒，今昨较非是。无心穷酒圣，有意造诗史。自言古酂侯，告戒存密义。逡巡若神授，恍惚类儿戏。不须更论酒，春梦本如醉。我知昴星精，不管太白事。","dynasty":"宋代","title":"方时敏寄和诗复用韵报之并简季高理前止酒之语季高尝梦萧相国戒勿饮酒其二"}
{"author":"刘一止","content":"夜来清商入梧桐，策策不已鸣霜风。故烟一碧万烟树，惨淡已有伤秋容。嗟哉造物本何意，安得永赖长养功。我独冷眼阅荣悴，心与日出清霜融。子奚不来助我喜，瓮头春风生曲米。人间有酒谁不醉，知其天者我与子。我身虽无双羽翰，欲将梦到三神山。借尔八尺龙须席，蘧然一觉俱飞还。","dynasty":"宋代","title":"赠道人王生一首"}
{"author":"刘一止","content":"荒凉半亩居，风烟夜沈沈。安得清梦间，尚有车毂音。自我客京华，半世历嵚嵚。日月不相贷，鬓有微霜侵。骑马著青衫，兹事已不任。如何栖迟中，心迹犹差参。梦境通前生，染习良已深。岁月不可磨，愈厉如精金。富贵岂足道，大是功名心。勉哉子驰驱，壮志方在今。力学懒似侬，膏肓恐难针。","dynasty":"宋代","title":"家弟元成将参部来取别是夕忽梦与元成跨马并行隐隐闻车毂声如在道途觉而作诗并以赠行"}
{"author":"刘一止","content":"凤不出丹穴，姬孔叹且思。忽来乃为时，不计身安危。采色炫世眼，鸣声漏天机。高梧寄孤巢，俯仰反自悲。矧复鴳雀俦，妒喘如筒吹。我知盛名下，忧惙甚井眉。宠辱更事耳，何异秦晋饥。生身等世间，宁免相贷资。公乎岂人谋，天特相兹时。奈何不自量，径欲力撼之。如我实助喜，良是昔所期。蜀笺冰不如，忽枉洒兰辞。三复重太息，无术可肉飞。要看笔如椽，涂改生民诗。","dynasty":"宋代","title":"次韵寄酬无言兄颁政二章其一"}
{"author":"刘一止","content":"自公之出矣，岂不旦夕思。人情剧险艰，太行未足危。十年江湖心，鸥鸟识忘机。却来鹓鹭行，方寸交喜悲。晚被天语温，习如和风吹。凡公宿昔交，谁不胜两眉。如我故陆沈，笔耕遇比饥。胸腹抱介介，何以取世资。时哉今唐虞，不出斯无时。苕之水洋洋，我饥实乐之。如何磊落人，颇复误见期。谁能叩人门，受彼在亡辞。吸饮风露寒，身轻会孤飞。明时自嗟拙，敢赋衡门诗。","dynasty":"宋代","title":"次韵寄酬无言兄颁政二章其二"}
{"author":"刘一止","content":"儒生习气非偶然，出入文史东西家。扫除净尽如宿草，春风一夕已复芽。子方妙年有奇气，我已种种成苍华。文章百巧坐一穷，无地可学东陵瓜。擩哜山色吞湖光，凛凛尚可驱百邪。子昔自云有仙骨，梦骑青螭籋飞霞。要与李杜高颉颃，下视馀子窘可嗟。寒灯夜语耿不寐，似觉冰雪生齿牙。颇言室有法喜妻，幸是元无翁可挝。何如从吾巢云巅，共访葛洪学丹砂。","dynasty":"宋代","title":"与家侄季高夜语用毛内相韵"}
{"author":"刘一止","content":"自我居里间，连墙绝未去。非我敢杜门，客实莫我顾。颓然坐空庐，习懒已成痼。惟有一束书，遮眼慰迟暮。周郎来何许，文字得我怖。渊源笑鲵桓，采色隐豹雾。追随古河洲，山色入幽步。诗文互徵逐，酒鸾及时具。如我众弃馀，君意独何慕。入兰不知芳，逐臭无乃误。君亦忘机人，足迹乱鸥鹭。堂前种白莲，心境涵净土。观空本无说，因物自吐露。往来忘时节，相对两如寓。屈指说去官，始忆三年住。冁然同一笑，岁月真脱兔。我不记前三，更问末后句。","dynasty":"宋代","title":"赠别归安周县丞二首其一"}
{"author":"刘一止","content":"庭前百个竹，眼见三陨箨。不知如许久，已复东行橐。君初无住想，脱去亦不恶。官身等出家，随牒即行脚。笑傲云烟间，何适非至乐。嗟我独奈何，生理自窘缚。四十三年非，酝造此大错。从今便上上，万事付莫莫。张公留衣钵，绿蓑与青箬。会当老扁舟，相与同啐啄。更看后五日，放过前一著。","dynasty":"宋代","title":"赠别归安周县丞二首其二"}
{"author":"刘一止","content":"溪声来天边，风水共豪纵。夜气剧奔马，侵晓不能控。书生有清癖，咏雪宁忽冻。胡为枕寒流，故遣不成梦。","dynasty":"宋代","title":"宿溪口一首"}
{"author":"刘一止","content":"履霜存永慕，风树寄悲惋。古来孝子心，百岁常辗转。鸡豚逮亲存，适意宁一脔。他时毂千乘，泣涕颜有腼。生世苟如此，岂得但理遣。所以奉尝事，自竭叵不勉。尚能七闽秀，器识颇凝远。求官自束发，捧檄恨晼晚。归怀追养勤，作堂近山巘。欲招九原魂，彷佛此息偃。牛羊家自腯，菘韭傍可剪。春秋及时祀，情物两俱腆。遂令里间儿，艰诧知礼典。孰先如此堂，孰孝如此悃。从今大而门，至行神所戬。","dynasty":"宋代","title":"赋建安林尚能家追远堂一首"}
{"author":"刘一止","content":"宝器传家宁浪出，汉爵通侯二千石。悬知忠孝萃公门，寸印便应轻尺璧。虎头飞去通神画，未免诳欺涉嘲骂。馀不左顾非偶然，渭水得璜天或者。公门次第生辉光，一一词锋如剑铓。龟玉正怜俱在手，莫放柙中苍兕吼。","dynasty":"宋代","title":"宋景文公之孙景云得玉龟印有忠孝侯印四字示诗次其韵"}
{"author":"刘一止","content":"在家情已疏，出家终不恶。不有清净缘，云何脱徽索。我昔志婚宦，谓足世味乐。颠倒十年间，如蚕竟自缚。业已无奈何，劝汝莫莫莫。一沤非全潮，起灭皆妄作。当知是身浮，流浪恐非托。伎俩百不好，摄念乃初学。如病求真医，安心是良药。","dynasty":"宋代","title":"舍弟出家作诗贻之"}
{"author":"刘一止","content":"汉城欲回春，梅柳诧先受。江北迎两轓，江南试春酒。得州古云乐，渠阁大如斗。要将岁寒姿，一笑阅好丑。","dynasty":"宋代","title":"太守生辰四首以受天百禄为韵其一"}
{"author":"刘一止","content":"朱轓世功名，地接韦杜天。勤劳三十载，始着荣途鞭。淹速会有时，用舍何其贤。或者相弃除，天公赐长年。","dynasty":"宋代","title":"太守生辰四首以受天百禄为韵其二"}
{"author":"刘一止","content":"杯觞谁圣贤，翰墨自主客。一醉迎春风，丽思发幽赜。河东岂无赋，讽一或劝百。愿公摅梗概，早晚焕简册。","dynasty":"宋代","title":"太守生辰四首以受天百禄为韵其三"}
{"author":"刘一止","content":"龙门映当代，开阖踵前躅。自笑牛马走，老矣恋寸禄。染指睨列鼎，炙手借馀燠。但恐飞诏来，沙头理行轴。","dynasty":"宋代","title":"太守生辰四首以受天百禄为韵其四"}
{"author":"刘一止","content":"相门若崇山，神物职所领。天令佑世德，奕奕发秀颖。图书漫今古，论议馀骨鲠。富贵岂足言，功烈相与永。","dynasty":"宋代","title":"又以永锡难老为韵其一"}
{"author":"刘一止","content":"倚公芸香阁，今古压紬绎。付公铜虎符，利疚稔更历。帝曰我此贤，储作国柱石。俾尔寿而富，一一天所锡。","dynasty":"宋代","title":"又以永锡难老为韵其二"}
{"author":"刘一止","content":"采采黄菊英，秀色真可餐。泛之清霞觞，荐以白玉盘。我欲持寿公，助发凌风翰。天地炯在眼，一举非公难。","dynasty":"宋代","title":"又以永锡难老为韵其三"}
{"author":"刘一止","content":"长松倚青壁，千岁身不老。下顾蓬艾姿，生意何草草。愿言雨露甘，馀润及枯槁。耿耿心自怜，得荫苦不早。","dynasty":"宋代","title":"又以永锡难老为韵其四"}
{"author":"刘一止","content":"寒空夜作山林声，打窗窸窣饥鼠行。褰帷忽怪窗淡白，开门雪飞纵复横。天上瑞花开又落，庭下疏梅初破萼。忍寒耐苦发孤妍，似与老人甘落莫。遥怜国难何时清，嗣皇求衣天未明。长蛇封豕欲荐食，执笔固陋惭书生。皇天悔祸今可卜，乞与江湖比岁熟。莫言此雪不乐饥，便是天公真雨粟。","dynasty":"宋代","title":"夜起观雪一首"}
{"author":"刘一止","content":"今日江头雪欲作，涛怒风豪两喷薄。青鞋黄帽湖海人，独立沙边如病鹤。闲身不待君赐与，拟占风烟佳处着。如何寸禄晚见招，踉蹡欲前还欲却。翩翩西湖两公子，胸次峥嵘饱丘壑。糟床夜注喜相报，自发清吟侑觞酌。我来一笑岂易得，十载湖山负佳约。间关百态成底事，毛发星星已非昨。人间俯仰变今古，总似潮生与潮落。会须乞取此身健，在眼好山俱着脚。颇闻神方能却老，肯辅衰残殊不恶。因声更约吴太史，石鼎他年煮仙药。","dynasty":"宋代","title":"待潮浙江口寄左与言大夫叶元亮学士兼简吴似之大著"}
{"author":"刘一止","content":"中台缥缈神仙居，退朝往往联飙舆。追随五城十二楼，鞭鸾笞凤相嬉娱。一一气貌清而腴，下哂山泽皆臞儒。虚堂夜直冷不寐，博极天上人间书。去取小雅大雅诗，赓续二典窜禹谟。尘凡岂得追步趋，梦境欲到犹趑趄。望郎何事飞轺车，东浮江淮绝句吴。天令贱子得所图，邂逅实始迎郊墟。公不鄙我置坐隅，假以色笑安且舒。乃知仙风自恢廓，不邀我敬怜其愚。从容自喜吐杰句，屏息侧听仍嗟吁。朱弦疏越清庙奏，一唱三叹音有馀。何刘沈谢气力短，郊岛辈行不足奴。惟公妙年擅场屋，一日声价腾八区。诸公贵人交荐达，帝以见晚惊严徐。要津已复更步武，簪笔会直承明庐。颇闻细书问良苦，便觉风信催旋舻。公归傥辨报明主，物色士类供时须。班公驺仆我不如，山林钟鼎端异途。何王之门曳长裾，半生鼓瑟从吹竽。逝将争席朋樵渔，正恐不免饥见驱。间关老矣尚耿耿，所觊肝胆从公输。他时门下有此客，中夜弹剑非无鱼。","dynasty":"宋代","title":"送楼伴张吏部还朝一首"}
{"author":"刘一止","content":"朔风无端卷入幕，短檠滉漾吹花落。怪来觅句如斲冰，门外雪花如舞鹤。老妻自起倾残樽，麒麟活火红燉燉。凭君为唤诗肠温，他日有酒不足论。","dynasty":"宋代","title":"雪夜一首呈傅舍人"}
{"author":"刘一止","content":"世路攲危如燕幕，未厌山中昔牢落。春前撷韭秋撷菘，有客有客鹇与鹤。瓦瓯铁杓文石樽，枯樵发火势易燉。得酒径就山僧温，听风听雨取次论。","dynasty":"宋代","title":"忆山中一首示峦嶅二子用前韵"}
{"author":"刘一止","content":"九日意萧条，病卧如漳滨。红萸起自插，黄菊兹及辰。身落芹藻间，心与鸿雁亲。想见龙山游，嘲谑落帽人。眷焉瀛洲客，共此溪港邻。白发俱许长，清愁浩无垠。四年京华别，前事宁忍询。国耻久未雪，愤切此逐臣。革路何时还，今谁叫穹旻。驾言写心忧，一涴衣上尘。扁舟羡鸱夷，举酒忆季真。目极樵径风，便拟从采薪。但恐嵌岩中，不著功名身。报国君尚强，我拙甘长贫。","dynasty":"宋代","title":"次韵方允迪袐监九日登高一首"}
{"author":"刘一止","content":"村田高仰对低窊，咫尺溪流有等差。我欲浸灌均田涯，天公不遣雷鞭车。老龙下饮骨节瘦，引水上泥声呷呀。初疑蹙踏动地轴，风轮共转相钩加。嗟我妇子脚不停，日走百里不离家。绿芒刺水秧初芽，雪浪翻垄何时花。农家作劳无别想，两耳未厌长呕哑。残年我亦冀一饱，谓此鼓吹胜闻蛙。","dynasty":"宋代","title":"水车一首"}
{"author":"刘一止","content":"虚堂怖鬼鼠窸窣，床上门牛由蚁窟。将军见虎箭羽没，兔起鹘落不待咄。初心学道如龙头，习疑玩久蛇尾收。云门倒跨一木马，追风相羊踏九州。诸贤巧思生棘猴，碧鸡谈辨不肯休。烦师放出紫湖狗，骑猪南穿声喧啾。","dynasty":"宋代","title":"和云门行持长老十二"}
{"author":"刘一止","content":"昔人蚁动疑斗牛，我家奔鼠如马群。穿床撼席不得寐，齧噬编简连帨帉。主人瓶粟常挂壁，每饭不肉如广文。谁令作意肆奸孽，似怨釜鬵无馀荤。君家得猫自拯溺，恩育几岁忘其勤。屋头但怪鼠迹绝，不知下有飞将军。他时生囝愿聘取，青海龙种岂足云。归来堂上看俘馘，买鱼贯柳酬策勋。","dynasty":"宋代","title":"从谢仲谦乞猫一首"}
{"author":"刘一止","content":"东巡属车何大勤，铁马风趋过吴下。周宣自有中兴日，天厌毡庭尚须暇。所兴吴越天有年，污邪委地连山前。与君步屧探禹穴，感时兴物俱惘然。一官寓食家传久，暮景差池亦何有。遮藏要见太平时，狐死何曾忘丘首。","dynasty":"宋代","title":"次韵曾宏父见贻一首"}
{"author":"刘一止","content":"婆饼焦，游子饥。游子饥，泣路岐。耕牛杀尽饱狂虏，桑下老农心更苦。","dynasty":"宋代","title":"二禽言其一"}
{"author":"刘一止","content":"泥滑滑，风萧萧。烟雨昏，独木桥。轧鸦鸣橹逆风摇，行子终岁事远徭，使我心悸不得邀。","dynasty":"宋代","title":"二禽言其二"}
{"author":"刘一止","content":"青山为郭云当门，疏烟细雨梅花村。门前落涧泻寒溜，衮衮似是通河源。隐居二士清而通，谈道不愧将无同。何人载酒问奇字，糟床夜注时一中。天骥权奇嗟欲老，家有龙驹头尺好。孙郎并舍真可人，散乱书签共探讨。只今干戈迷所适，我亦间关暂投迹。君家鸟雀不惊人，应怪苍黄如此客。谋身已拙知遁肥，邂逅得此良亦稀。化云所愿四方逐，念绝侧翅随人飞。","dynasty":"宋代","title":"和胡浚明村中好客稀五字并作一首"}
{"author":"刘一止","content":"东风催行舻，旌旗转修扛。千骑如登仙，我心岂得降。嗣学初元年，德意孚万邦。不战屈丑虏，威声疾奔泷。眷言帷幄旧，分符隔涛江。尚书古司戎，名实尚谁双。折冲要从容，谈笑空酒缸。帝曰汝遄归，谋国资敦庞。无庸斗大州，洪钟受微撞。","dynasty":"宋代","title":"送吴兴太守卢给事赴兵部侍郎召四首以邦家之光为韵其一"}
{"author":"刘一止","content":"汀洲初楫迎，红紫烂朝霞。及兹理旋舻，绿阴已笼沙。使君如东君，来去不恋家。独持五色笔，摛辞灿芳华。明年凤凰池，春风浩无涯。须公赋丹青，去路不可遮。","dynasty":"宋代","title":"送吴兴太守卢给事赴兵部侍郎召四首以邦家之光为韵其二"}
{"author":"刘一止","content":"公来临我邦，天意若见私。从容坐席间，风化已四驰。民曰吾二天，士曰得我师。庶几少淹留，子弟公教之。如何如不顾，公岂要我思。不见溪上山，旦暮发妍姿。及兹有行色，风日含悽悲。公亦何负渠，欠渠百篇诗。","dynasty":"宋代","title":"送吴兴太守卢给事赴兵部侍郎召四首以邦家之光为韵其三"}
{"author":"刘一止","content":"西雍拜颜色，振鹭俱分行。绣衣浙江滨，再上君子堂。首尾二十载，持橐侍明光。厌看南朝山，易绾吴兴章。煌煌朱两轓，照我梓与桑。怪我衫始青，怜我鬓已苍。颇复见劳苦，感慨激中肠。向来官如泥，葡萄换西凉。剪翎但鸣悲，坐阅百鸟翔。公为世良师，医国有禁方。颇闻药笼中，臭味久已尝。小草存远志，未用出声妨。采掇公弗疑，结根稔风霜。","dynasty":"宋代","title":"送吴兴太守卢给事赴兵部侍郎召四首以邦家之光为韵其四"}
{"author":"刘一止","content":"神龟异生禀，怀抱星与月。蹒跚守丛著，游戏引莲叶。青云覆其上，文字书左胁。千年愈坚瘦，腹背类璆铁。有如盛德士，秉志厉霜雪。不求赫赫名，羞作翕翕热。行藏关理乱，阅世自明哲。时哉此唐虞，负图追往谍。","dynasty":"宋代","title":"张倅生辰作质龟相鹤二诗为寿其一"}
{"author":"刘一止","content":"黄鹤初出胎，骨格已惊众。翩翩谢嚣尘，飒爽自神纵。朝飞出芝田，夕饮下云梦。宁知风露质，乃系世轻重。有如贤达人，胸腹抱空洞。观时自隐显，岂待吹嘘送。会看九皋鸣，一一律吕中。阅岁千六百，群飞接鸾凤。","dynasty":"宋代","title":"张倅生辰作质龟相鹤二诗为寿其二"}
{"author":"刘一止","content":"南山有蹲鸱，春田多凫茈。何必泌之水，可以乐我饥。六师拥行在，闾巷屯虎貔。民食尚可纾，军食星火移。努力输县官，无乏辕门炊。所愿将与士，感此艰食时。忠义发饫腹，向敌争先之。驱逐狐鼠群，宇县还清夷。我辈死即休，粒米不敢私。","dynasty":"宋代","title":"南山有蹲鸱一首示里中诸豪"}
{"author":"刘一止","content":"饥来命饷寒索衣，官家养兵如养儿。时平军律久玩弛，辕门笑歌骄莫随。往时金陵囚刺史，今者杭州漕臣死。稽天烈焰穷朝昏，千丈红霞炫江水。邻州之兵如此兵，呜呼此难何时平。","dynasty":"宋代","title":"闻杭州乱二首其一"}
{"author":"刘一止","content":"缓城将母走者谁，吾宗贵人丞相儿。高门潭潭深如海，一朝赤脚踏路岐。吁嗟身世本何有，金帛满家那得守。衣冠自古皆贼仇，玉石俱焚无好丑。呜呼安得贫富受用势略齐，无庸悬绝产祸机。","dynasty":"宋代","title":"闻杭州乱二首其二"}
{"author":"刘一止","content":"万里胡沙惊毳幕，北望旄头天际落。向来官军如路人，受甲逡巡惟指鹤。宁知竟屈銮辂尊，问天火令何当燉。落雪如絮不我温，九关梦想血面论。","dynasty":"宋代","title":"傅子骏右司见和雪句且有两宫北狩之感复用韵二首其一"}
{"author":"刘一止","content":"先生著书风撼幕，诗成弄笔云烟落。舍傍种竹欲招凤，郭内有田才给鹤。眼看雪片黏空尊，寒斋芋火犹能燉。怪我官冷何时温，我亦聊尔公弗论。","dynasty":"宋代","title":"傅子骏右司见和雪句且有两宫北狩之感复用韵二首其二"}
{"author":"刘一止","content":"伊昔苕水滨，诗酒相逆送。红蕖三百顷，天遣作妙供。于今几何时，喜惧不同梦。惊心风月夕，怨笛有残弄。所嗟老侵寻，不愧官冗从。当时季孟间，众识长雏凤。宁知天一角，复此樽酒共。文章自千古，习气无乃重。诗如朝阳鸣，一一律吕中。从游二三骏，蹀躞不受鞚。阿威有家学，落笔竞豪纵。伤时复怀旧，一笑得再恸。公等俱勉旃，如我堪底用。","dynasty":"宋代","title":"次韵方允迪秘监步月感怀一首"}
{"author":"刘一止","content":"精金不受钏钗辱，瑞草何曾取膏腹。乳花粥西名已非，荐以羊肪何太俗。山林钟鼎异天性，难遣华腴偶穷独。森森正味苦且严，玉质无瑕谁敢戮。君家馔林多错本，读罢流涎诳枯吻。故令茗盌变腥膻，远想黄封雪花酝。呼酪为奴逢彼怒，自惜争雄巧相污。我宁不饮信我说，独喜君诗有神助。君不见穆家兄弟故可人，概以骨鲠恐异趣。","dynasty":"宋代","title":"允迪以羊膏瀹茗饮吕景实景实有诗叹赏仆意未然辄次原韵"}
{"author":"刘一止","content":"群儿鼠窃均有遇，老矣自知牛后误。成功未解斗两虎，援翰徒劳秃千兔。佩书丱首何龙钟，灵蛇光怪蟠心胸。马头三千悲远道，羊角万里无高风。秦歌呜呜楚猴舞，一笑何如共鸡黍。谋身狗苟君勿嗤，聊戏墨猪书韵语。","dynasty":"宋代","title":"将如京师和方时敏机宜十二辰歌一首"}
{"author":"刘一止","content":"五十少公卿，三十老举子。世间老与少，不必较年齿。我观宦达人，颜色自丰美。癯者忽易腴，变化一日耳。人言老再少，信是有此理。我为老诸生，流落逾二纪。四十又过四，淟涊百僚底。说老已十年，何况真老矣。壮气推幽忧，发白面目缁。宁有再少时，一衰乃如此。何郎穷过我，齿发亦相似。闲居傲轩裳，臞腹满经史。时时吐光焰，丽句落窗几。谁家肯终惠，试此足千里。空令坐穷独，阁户今扫轨。宦达世共慕，闲旷我所喜。丈夫生世间，要自发奇伟。富贵何足云，功名半张纸。古来傲世士，良是穷乃止。未有如子年，忼慨隐廛市。我不愧公卿，愧此少居士。","dynasty":"宋代","title":"五十少公卿赠何子楚居士"}
{"author":"刘一止","content":"浮花荡漾青蘋小，绿柄攲垂剪刀草。朝从港东暮港西，采花撷草无尽期。秋光有尽意无尽，万马奔腾山作阵。眼中未饱公莫回，饥肠作恶如鸣雷。","dynasty":"宋代","title":"水村二首示友人其一"}
{"author":"刘一止","content":"张公一生云水客，往岁孤踪寄苕霅。故人刺史眼为青，愿为泛宅浮清泠。当时鸥鸟难问迹，尚有水村名泊宅。碧蓑青笠宁在无，公今仙去当传余。","dynasty":"宋代","title":"水村二首示友人其二"}
{"author":"刘一止","content":"长松舞高寒，落涧泻清泚。笙簧响天上，金石鸣地底。云容何润泽，下有隐君子。乐此山水音，清若变流徵。怪我从何来，尘土两目眯。寇戎在江浒，荐食心未已。赤囊走边报，朝暮异忧喜。安知隐人乐，胜绝有如此。古来成败事，不入山中耳。愿言晚相收，置我岩壑里。酌泉得醒心，茹朮可不死。况有载酒人，半道同栗里。","dynasty":"宋代","title":"借居鸬鹚山中一首呈方允迪道踪昆仲"}
{"author":"刘一止","content":"日月明朝昏，山风岚自起。石皮破仍坚，古木枯不死。可人何当来，意若重千里。永言咏黄鹄，志士心未已。","dynasty":"宋代","title":"山居作拆字诗一首寄江子我郎中比尝以拆字语为戏然未有以为诗者请自今始"}
{"author":"刘一止","content":"朝行转木末，暮返循水涯。生长山水间，途穷自知归。万绪更扰扰，众目何睽睽。有若脱■牛，邂逅得此时。坐念卢夫子，与世真背驰。读书如董生，三载圃不窥。清诗见真情，观者岂得疵。春风入闾巷，烂熳百草菲。摩腹忽起行，菜茹伤蕨薇。平生经纶学，无术取世资。贫交可相觅，叩门两无疑。富贵不汝求，吾至君勿挥。","dynasty":"宋代","title":"次韵郑维心贻卢叔才一首"}
{"author":"刘一止","content":"书生磨吻铅刀铦，君家手笔不退尖。琢成秀句夺天巧，平揖鲍谢奴高钱。郊寒岛瘦复可哂，汉风楚国真能兼。胸中疾邪茹不吐，但觉忿气生虬髯。叵堪陈寿书汉实，毫端有口可得钳。尚书昔侍金华讲，论议凛凛秋霜严。曾将一字窃鲁史，未用三语求阮瞻。分君赐笔助清峭，雕犀镂象光出奁。如吾朴遫岂足数，半世翰墨徒心潜。老去文章读不入，编帙散乱如投签。因君穷讨默自愧，僻鲁成痼何时砭。须要尽见君家书，槁死不叹周南淹。更从湘东觅金管，赏激忠孝祛奸憸。","dynasty":"宋代","title":"次韵维心谢沈尚书惠笔一首"}
{"author":"刘一止","content":"孔愉庙边溪水长，石壁岩下飞泉香。居士住此几寒暑，只见四山青又黄。今年春雨摧麦芒，六月稻穗乾欲僵。烦公焦劳坐黄堂，何不趣公归赞襄。为时开阁阴与阳，不令此忧遗君王。我君有如坐甑内，口顾怫郁不得骧。公欲令我苏肺肠，白衣致酒甚沛滂。瓶粟未空陶氏仓，得酒且到王生乡。更招山前老漫郎，渠家曲柄荷可觞。","dynasty":"宋代","title":"谢吴兴守李端明致酒一首时寓德清"}
{"author":"刘一止","content":"东峰高如屏，月出久未知。竹影忽上窗，淡台时参差。幽人坐数息，瞑久息愈迟。举目月在窗，便觉心境移。平生浪纷扰，自省黠半痴。岁晚得此身，终焉以为期。山中有寒暄，我不记四时。乐此见有初，非关未忘诗。","dynasty":"宋代","title":"月出一首"}
{"author":"刘一止","content":"一水萦不断，千岩翠相扶。孤篷载雪归，我昔见画图。今年两经行，明晦自惨舒。旱夏山若焦，秋至潦溢途。是中无故人，王事当驰驱。景物寄心赏，随遇便有馀。不觉老季真，乞归尚狂疏。官家赐闲身，用底一曲湖。","dynasty":"宋代","title":"剡溪道上一首"}
{"author":"刘一止","content":"峰头雁何在，井底龙不出。吐作玉虹流，倒挂二千尺。落涧势初缓，渐听转山急。噀面飞雨过，著衣晨雾湿。造物等幻戏，此地真绝特。勿言王事劳，遇胜得小立。惭愧大尊者，几载面青壁。山高不碍见，泉声不妨寂。","dynasty":"宋代","title":"观大龙湫一首"}
{"author":"刘一止","content":"寒溪日漱枯肠洁，自志穷愁渐陋劣。故人不爱北苑春，更遣清甘嚅吻颊。只今相望如参商，武夷孤绝云苍茫。底事坐阅百鸟翔，要借玉川风两腋，高飞令我坠君傍。","dynasty":"宋代","title":"次韵建安刘彦冲学士寄茶一首"}
{"author":"刘一止","content":"道州固伤时，晚岁吾山溪。彼物何曾争，我自分两畦。宣州绝代贤，雅志苏群黎。胸次包峥嵘，不肯去角圭。何从得漫名，正恐亦偶题。渺观身世空，万境俱一齐。浪云出处殊，不悟东自西。向来功名辙，复入山水蹊。公今持左符，早晚朝金闺。生贤出世间，渠能绝攀跻。要须了此心，泛应忘高低。昔我盖已漫，今我亦非迷。","dynasty":"宋代","title":"赋程伯禹给事漫吾亭一首"}
{"author":"刘一止","content":"老人年六十，生理常刺促。归无一棱田，此事乱心曲。妻孥渺相望，幼稚炯在目。师今遇龟溪，山水无尽绿。石壁严宝坊，泉甘宜杞菊。但恐斋厨空，眼饱不救腹。并山行径微，草露湿人足。师访老人家，门前有修竹。","dynasty":"宋代","title":"独居会稽官舍送僧游龟溪因记寄声弊庐"}
{"author":"刘一止","content":"堂名似贤人似竹，瘦节孤高照崖谷。百年人与竹俱化，尚有诸孙来借宿。家风爱竹馀底事，至今十饭九不肉。惟应说食诳枯肠，更写寒梢媚幽独。王郎散带谈清虚，为竹造门颜不忸。方英炯炯貌臞甚，门倚江干千个绿。两家人物总风流，石壁山前烟雨秋。岂惟千首轻万户，胸中世袭潇洒侯。我乃痴绝非画绝，怜此霜根贯金铁。短绡淡墨持似公，更听哦诗声激烈。","dynasty":"宋代","title":"酬王元渤舍人方智善学士求余作墨竹一首"}
{"author":"刘一止","content":"苍官与青士，昔封潇洒侯。万个俨相持，更比千户优。道人心安乐，可念过不留。延我听风窗，凄清韵天球。傍瞻卧麟冢，卿云覆杯丘。前峰郁岧峣，落涧缘道周。居然气象异，况乃世德修。他日名可占，子孙荷灵休。","dynasty":"宋代","title":"题等侯轩一首"}
{"author":"刘一止","content":"卿云覆其上，草木争鲜新。竹露先参差，晴曦破萧晨。万石纷拱揖，静默自主宾。似中有老仙，云霞焕精神。朝暮林壑间，搜抉出怪珍。风攲青箬笠，雨垫乌角巾。山灵指相谓，个是夔龙身。如何轻世累，萧散意许真。了知衮衣贵，未若岩石亲。功名乃弃馀，道德受咨询。我来追步趋，且复结胜因。剧谈到羲轩，愧此真天人。","dynasty":"宋代","title":"访石林叶少蕴观文二首其一"}
{"author":"刘一止","content":"夔龙在丘壑，神物发幽秘。森然万琼瑰，参错分位置。踞地猛兽伏，拿空孤鸟厉。先后相长雄，突怒疑攫噬。各以奇自列，宁谓我独嗜。羊酪非不珍，莼羹有至味。郑公信骨鲠，我但见妩媚。种竹被崖峦，恶木不得地。荃兰偏九畹，秽草惨无类。造化初何心，被物自殊志。那知此岩傍，阅世等如寄。愿言赋丹青，远近同一视。","dynasty":"宋代","title":"访石林叶少蕴观文二首其二"}
{"author":"刘一止","content":"顿有两玉人，风流晋宋间。况复子倪子，妙思轻小山。访我相后先，知我倦飞还。僮仆怪主人，羁絷如在闲。何曾得此客，能使意绪宽。从今望仙舟，我门肯常关。春风孔郎溪，松下荆可班。","dynasty":"宋代","title":"次韵倪文举芮国器扁舟见过溪上之作"}
{"author":"刘一止","content":"髯吴少年日，轻车驾飞黄。授简千人中，风流蔼东梁。根植苦不牢，一朝陨清商。谁者不归尽，我独哀此郎。人物秀且美，叔夜惭龙章。眼看一抔土，瘗此白璧光。空馀百篇诗，老语惊摧藏。孤儿将谁赖，门户如冰霜。我非山巨源，感念徒悲伤。恨墨慰九泉，别语尚微茫。","dynasty":"宋代","title":"哭吴亦虚一首"}
{"author":"刘一止","content":"水烟收尽，望汀蘋千顷，银光如幂。霜镜无痕清夜久，惟有惊鱼跳出。月在杯中，我疑天赐，欢饮仍如璧。姮娥应为，后期偿赛今夕。遥想当日同盟，山斋孤讽，有新诗相忆。聚散难常空怅望，萍梗飘流踪迹。明月明年，此身此夜，知与谁同惜。参横河侧，短篷清露时滴。","dynasty":"宋代","title":"念奴娇其四中秋后一夕泊舟城外"}
{"author":"刘一止","content":"秋香岩下著尊罍。小徘徊。莫停杯。来岁花时，相望两悠哉。看取修眉萦度曲，真个泪，界香腮。船头击鼓片帆开。晓风吹。首应回。景物撩人，诗思不胜催。会有江山凄惋句，凭过雁，寄侬来。","dynasty":"宋代","title":"江城子王元渤舍人将赴吉州，因以戏之"}
{"author":"刘一止","content":"千古严陵濑，清夜月荒凉。水明沙净，波面一叶弄孤光。北望旄头天际，杀气遥昏楚甸，云树失青苍。愁绝未归客，衰鬓点吴霜。听江边，鸣宝瑟，想英皇。骑鲸仙裔，高韵清绝胜风篁。醉入无何境界，却笑昔人底事，远慕白云乡。不见咸阳道，烟草茂陵荒。","dynasty":"宋代","title":"水调歌头其一和李泰发尚书泊舟严陵"}
{"author":"刘一止","content":"洞户香凝，宴开特地风烟好。靓妆娟妙。玉雪光相照。认是桃源，绿水红云绕。真曾到。漾舟人老。应被桃花笑。","dynasty":"宋代","title":"点绛唇其一"}
{"author":"刘一止","content":"何草不黄，谁其纺绩。持以售人，得不偿力。居士少贱，组丽是饰。力贫作奢，终愧于色。居士老愚，山泽放逸。下泽有车，登山着屐。被此草衣，相羊自适。倦鹄依林，野麋卧石。维此草黄，不失士职。不以本然，随彼染习。戒哉居士，服之无斁。馀年几何，以永厥德。","dynasty":"宋代","title":"黄草道衣赞"}
{"author":"刘一止","content":"妙喜何曾断取，竺峰几日飞来。乞与溪山暮宿，都教浓翠成堆。","dynasty":"宋代","title":"题丁氏堂六言四首其一"}
{"author":"刘一止","content":"杯觞竞照群玉，衣袂常沾翠岚。不怕峰前路滑，石头是我同参。","dynasty":"宋代","title":"题丁氏堂六言四首其二"}
{"author":"刘一止","content":"总自胸中描出，不妨怪怪奇奇。雁荡龙湫彷佛，鸾翔凤舞参差。","dynasty":"宋代","title":"题丁氏堂六言四首其三"}
{"author":"刘一止","content":"翠峰欲并眉妩，艳蕊难争脸红。昔日寒年枯木，何如此个家风。","dynasty":"宋代","title":"题丁氏堂六言四首其四"}
{"author":"刘一止","content":"堂堂律师，了无上乘。律彼后生，约束如绳。我煞叩师，师笑而嘻。曰我无心，法何所依。以无心故，说持说犯。以无法故，横竖钩贯。我知是师，说本无说。身心了然，片云孤月。姜山嵯峨，宛在世外。访师遗踪，惟铁磬在。片云出山，孤月丽天。铁磬不鸣，声满大千。","dynasty":"宋代","title":"姜"}
{"author":"刘一止","content":"枯木寒岩，形影相依。禄食而臞，孰与遁肥。四十九年，我知其非。已往不谏，来者庶几。","dynasty":"宋代","title":"自作真赞"}
{"author":"许玫","content":"宝轮金地压人寰，独坐苍冥启玉关。北岭风烟开魏阙，南轩气象镇商山。灞陵车马垂杨里，京国城池落照间。暂放尘心游物外，六街钟鼓又催还。","dynasty":"唐代","title":"题雁塔"}
{"author":"颜仁郁","content":"半夜呼儿趁晓耕，羸牛无力渐艰行。时人不识农家苦，将谓田中谷自生。","dynasty":"唐代","tags":"同情，农民，生活，讽刺","title":"农家"}
{"author":"颜仁郁","content":"柏树松阴覆竹斋，罢烧药灶纵高怀。世间应少山间景，云绕青松水绕阶。","dynasty":"唐代","title":"山居"}
{"author":"颜仁郁","content":"夜半呼儿趁晓耕，羸牛无力渐艰行。时人不识农家苦，将谓田中谷自生。","dynasty":"唐代","title":"农家"}
{"author":"杨收","content":"兔边分玉树，龙底耀铜仪。会当同鼓吹，不复问官私。","dynasty":"唐代","title":"咏蛙"}
{"author":"杨收","content":"虽匪囊中物，何坚不可钻。一朝操政柄，定使冠三端。","dynasty":"唐代","title":"笔"}
{"author":"杨收","content":"尔幸无羸角，何用触吾藩。若是升堂者，还应自得门。","dynasty":"唐代","title":"嘲吴人观者"}
{"author":"杨收","content":"飞鸥撒浪三千里，暮草摇风一万畦。黛色浅深山远近，碧烟浓淡树高低。","dynasty":"唐代","title":"入洞庭望岳阳"}
{"author":"韩溉","content":"倚空高槛冷无尘，往事闲徵梦欲分。翠色本宜霜后见，寒声偏向月中闻。啼猿想带苍山雨，归鹤应和紫府云。莫向东园竞桃李，春光还是不容君。","dynasty":"唐代","title":"松"}
{"author":"韩溉","content":"树色连云万叶开，王孙不厌满庭栽。凌霜尽节无人见，终日虚心待凤来。谁许风流添兴咏，自怜潇洒出尘埃。朱门处处多闲地，正好移阴覆翠苔。","dynasty":"唐代","title":"竹"}
{"author":"韩溉","content":"才见离巢羽翼开，尽能轻飏出尘埃。人间树好纷纷占，天上桥成草草回。几度送风临玉户，一时传喜到妆台。若教颜色如霜雪，应与清平作瑞来。","dynasty":"唐代","title":"鹊"}
{"author":"韩溉","content":"门掩落花人别后，窗含残月酒醒时。（《愁诗》，见《吟窗杂录》）","dynasty":"唐代","title":"句"}
{"author":"韩溉","content":"雪尽青门弄影微，暖风迟日早莺归。如凭细叶留春色，须把长条系落晖。彭泽有情还郁郁，隋堤无主自依依。世间惹恨偏饶此，可是行人折赠稀。","dynasty":"唐代","title":"柳"}
{"author":"韩溉","content":"方圆不定性空求，东注沧溟早晚休。高截碧塘长耿耿，远飞青嶂更悠悠。潇湘月浸千年色，梦泽烟含万古愁。别有岭头呜咽处，为君分作断肠流。","dynasty":"唐代","title":"水（一作韩喜诗）"}
{"author":"蔡邕","content":"　　延熹二年秋，霖雨逾月。是时梁冀新诛，而徐璜、左悺等五侯擅贵于其处。又起显阳苑于城西，人徒冻饿，不得其命者甚众。白马令李云以直言死，鸿胪陈君以救云抵罪。璜以余能鼓琴，白朝廷，敕陈留太守发遣余。到偃师，病不前，得归。心愤此事，遂托所过，述而成赋。　　余有行于京洛兮，遘淫雨之经时。涂迍邅其蹇连兮，潦污滞而为灾。乘马蟠而不进兮，心郁悒而愤思。聊弘虑以存古兮，宣幽情而属词。　　夕宿余于大梁兮，诮无忌之称神。哀晋鄙之无辜兮，忿朱亥之篡军。历中牟之旧城兮，憎佛肸之不臣。问宁越之裔胄兮，藐髣髴而无闻。　　经圃田而瞰北境兮，晤卫康之封疆。迄管邑而增感叹兮，愠叔氏之启商。过汉祖之所隘兮，吊纪信于荥阳。　　降虎牢之曲阴兮，路丘墟以盘萦。勤诸侯之远戍兮，侈申子之美城。稔涛涂之愎恶兮，陷夫人以大名。登长坂以凌高兮，陟葱山之峣陉；建抚体以立洪高兮，经万世而不倾。回峭峻以降阻兮，小阜寥其异形。冈岑纡以连属兮，溪谷夐其杳冥。迫嵯峨以乖邪兮，廓严壑以峥嵘。攒棫朴而杂榛楛兮，被浣濯而罗生。步亹菼与台菌兮，缘层崖而结茎。行游目以南望兮，览太室之威灵。顾大河于北垠兮，瞰洛汭之始并。追刘定之攸仪兮，美伯禹之所营。悼太康之失位兮，愍五子之歌声。　　寻修轨以增举兮，邈悠悠之未央。山风汩以飙涌兮，气懆懆而厉凉。云郁术而四塞兮，雨濛濛而渐唐。仆夫疲而劬瘁兮，我马虺隤以玄黄。格莽丘而税驾兮，阴曀曀而不阳。　　哀衰周之多故兮，眺濒隈而增感。忿子带之淫逆兮，唁襄王于坛坎。悲宠嬖之为梗兮，心恻怆而怀惨。　　乘舫州而泝湍流兮，浮清波以横厉。想宓妃之灵光兮，神幽隐以潜翳。实熊耳之泉液兮，总伊瀍与涧濑。通渠源于京城兮，引职贡乎荒裔。操吴榜其万艘兮，充王府而纳最。济西溪而容与兮，息巩都而后逝。愍简公之失师兮，疾子朝之为害。　　玄云黯以凝结兮，集零雨之溱溱。路阻败而无轨兮，涂泞溺而难遵。率陵阿以登降兮，赴偃师而释勤。壮田横之奉首兮，义二士之侠坟。伫淹留以候霁兮，感忧心之殷殷。并日夜而遥思兮，宵不寐以极晨。候风云之体势兮，天牢湍而无文。弥信宿而后阕兮，思逶迤以东运。见阳光之颢颢兮，怀少弭而有欣。　　命仆夫其就驾兮，吾将往乎京邑。皇家赫而天居兮，万方徂而星集。贵宠煽以弥炽兮，佥守利而不戢。前车覆而未远兮，后乘驱而竞及。穷变巧于台榭兮，民露处而寝洷。消嘉谷于禽兽兮，下糠粃而无粒。弘宽裕于便辟兮，纠忠谏其骎急。怀伊吕而黜逐兮，道无因而获人。唐虞渺其既远兮，常俗生于积习。周道鞠为茂草兮，哀正路之日歰。　　观风化之得失兮，犹纷挐其多远。无亮采以匡世兮，亦何为乎此畿？甘衡门以宁神兮，咏都人而思归。爰结踪而回轨兮，复邦族以自绥。　　乱曰：跋涉遐路，艰以阻兮。终其永怀，窘阴雨兮。历观群都，寻前绪兮。考之旧闻，厥事举兮。登高斯赋，义有取兮。则善戒恶，岂云苟兮？翩翩独征，无俦与兮。言旋言复，我心胥兮。","dynasty":"两汉","tags":"辞赋精选，纪行，抒情","title":"述行赋"}
{"author":"蔡邕","content":"青青河边草。绵绵思远道。远道不可思。宿昔梦见之。梦见在我傍。忽觉在他乡。他乡各异县。展转不可见。枯桑知天风。海水知天寒。入门各自媚。谁肯相为言。客从远方来。遗我双鲤鱼。呼儿烹鲤鱼。中有尺素书。长跪读素书。书中竟何如。上有加餐食。下有长相忆。","dynasty":"两汉","title":"饮马长城窟行"}
{"author":"蔡邕","content":"练余心兮浸太清。涤秽浊兮存正灵。和液畅兮神气宁。情志泊兮心亭亭。嗜欲息兮无由生。踔宇宙而遗俗兮眇翩翩而独征。","dynasty":"两汉","title":"歌"}
{"author":"蔡邕","content":"伊余有行。爰戾兹邦。先进博学。同类率从。济济羣彦。如云如龙。君子博文。贻我德音。辞之集矣。穆如清风。","dynasty":"两汉","title":"答对元式诗"}
{"author":"蔡邕","content":"斌斌硕人。贻我以文。辱此休辞。非余所希。敢不酬答。赋诵以归。","dynasty":"两汉","title":"答卜元嗣诗"}
{"author":"蔡邕","content":"庭陬有若榴。绿叶含丹荣。翠鸟时来集。振翼修形容。回顾生碧色。动摇扬缥青。幸脱虞人机。得亲君子庭。驯心托君素。雌雄保百龄。","dynasty":"两汉","title":"翠鸟诗"}
{"author":"蔡邕","content":"暮宿河南怅望。天阴雨雪滂滂。","dynasty":"两汉","title":"初平诗"}
{"author":"蔡邕","content":"碑云。君讳熊。字孟□。广陵海西人也。清越孤竹。德牟产奇。诚宜褒显。昭其宪则。乃相□咨度诹询。采摭谣言。刊□诗三章。其辞曰。清和穆铄。实惟干巛。惟岳降灵。笃生我君。服骨叡圣。允钟厥醇。诞生歧嶷。言协典坟。懿德震耀。孝行通神。动履规绳。文彰彪缤。成是正服。以道德民。","dynasty":"两汉","title":"酸枣令刘熊碑诗"}
{"author":"蔡邕","content":"有父子然后有君臣。理财正辞。束帛戋戋。□梦刻像。鹤鸣一震。天临保汉。实生□勋。明试赋授。夷夏已亲。嘉锡来抚。潜化如神。其神伊何。灵不伤人。","dynasty":"两汉","title":"酸枣令刘熊碑诗"}
{"author":"蔡邕","content":"猗欤明哲。秉道之枢。养□之福。匪德之隅。渊乎其长。涣乎成功。政暇民豫。新我□通。用行则达。以诱我邦。赖兹刘父。用说其蒙。泽零年丰。黔首歌颂。","dynasty":"两汉","title":"酸枣令刘熊碑诗"}
{"author":"蔡邕","content":"清和穆铄。宋惟乾川。惟狱降灵。笃生我君。服骨睿圣。允钟厥醇。诞生歧嶷。言协典坟。懿德震耀。孝行通神。动履规绳。文彰彪缤。成是正服。以道德民。","dynasty":"两汉","title":"酸枣令刘熊碑诗其一"}
{"author":"蔡邕","content":"有父子然后有君臣。理财正辞。束帛戋戋。□梦刻像。鹤鸣一震。天临保汉。实生□勋。明试赋授。夷夏已亲。嘉锡来抚。潜化如神。其神伊何。录不伤人。","dynasty":"两汉","title":"酸枣令刘熊碑诗其二"}
{"author":"蔡邕","content":"猗欤明哲。秉道之枢。养□之福。匪德之隅。渊乎其长。涣乎成功。政暇民豫。新我□通。用行则达。以诱我邦。赖兹刘父。用说其蒙。泽零年丰。黔首歌颂。","dynasty":"两汉","title":"酸枣令刘熊碑诗其三"}
{"author":"蔡邕","content":"皇矣大角，降生灵兽。视明礼修，麒麟来孚。春秋既书，尔来告就。庶士子锄，获诸西狩。","dynasty":"两汉","title":"麟颂"}
{"author":"蔡邕","content":"大梁乘精，白虎用生。思睿信立，绕于垣坰。","dynasty":"两汉","title":"五灵颂"}
{"author":"高尧辅","content":"一枕寒声湘浦雨，满窗秋色洞庭烟。","dynasty":"宋代","title":"句"}
{"author":"鲍度","content":"一陶催发万园林，平施工夫天地心。计出陈奇殲巨寇，盟推滕六长诸任。三登气象先呈腊，一统封疆后视今。多谢玉龙擎重力，太平蓑笠好溪阴。","dynasty":"宋代","title":"和贾平章咸淳庚午冬大雪遗安抚潜侍郎诗"}
{"author":"田澄","content":"蜀郡将之远，城南万里桥。衣缘乡泪湿，貌以客愁销。地富鱼为米，山芳桂是樵。旅游唯得酒，今日过明朝。","dynasty":"唐代","title":"成都为客作"}
{"author":"姚勉","content":"珠帘绣幕蔼祥烟，合卺嘉盟缔百年。律底春回寒谷暖，堂间夜会德星贤。彩軿牛女欢云汉，华屋神仙艳洞天。玉润冰清更奇绝，明年联步璧池边。","dynasty":"宋代","title":"新婚致语"}
{"author":"姚勉","content":"一部周官，学间渊源，山齐得来。最雄姿直气，不涂脂粉，仙风道骨，不涴尘埃。万里青云，相期阔步，底事向天门折翼回。君知否，这白衣御史，卿相胚胎。时人休用惊猜。机会到功名节节催。看蒲质易凋，何如松茂，菊花已老，须是梅开。万事何难，时来得做，且信天工次第排。从今去，愿径游璧水，直上兰台。","dynasty":"宋代","title":"沁园春（送友人补太学）"}
{"author":"姚勉","content":"冷眼三边处。喜舍人、水滨跃马，上京西路。三国英雄千载矣，开胜依然如故。这勋业、向谁分付。袖里翰林风月手，也何妨、戮力风寒护。谈笑暇，诗吟虏。岘山几载无人顾。幸如今、翦除荆棘，扫清飙雾。换得东南新局面，政欠十分著数。算人物、须还羊杜。玉帐筹边机会好，把规模、赶出中原去。天下事，书生做。","dynasty":"宋代","title":"贺新郎（送易子炎运干之任）"}
{"author":"姚勉","content":"长记西湖，水光山色，浓淡相宜。丰乐楼前，涌金门外，买个船儿。而今又是春时。清梦只、孤山赋诗。绿盖芙蓉，青丝杨柳，好在苏堤。","dynasty":"宋代","title":"柳梢青（忆西湖）"}
{"author":"姚勉","content":"薄晚收残暑。叹西风、暗换流年，又还如许。鸦背斜阳初敛影，云淡新凉天宇。人袖手、阑干凝伫。邻笛唤将乡思维动，听秋声、又人梧桐雨。秋到也，尚羁旅。故人只在江南渚。想应嫌、久恋东华，软红尘土。寄远裁衣知念否。新月家家砧杵。魂梦想、鹅黄金数。雁影不来天更远，写书成、欲寄凭谁与。知客恨，两蛩语。","dynasty":"宋代","title":"贺新郎（忆别）"}
{"author":"姚勉","content":"章武中兴，淮蔡欲平，晋公已生。信天生英杰，正为国计，擎天著柱，要自支撑。万里长江，古称天险，去岁里风涛忽震惊。公谈笑，把云腥霓翳，一日都清。归来奠枕于京。有辉焕明堂前一星。称衮衣廊庙，枫宸眷宠，彩衣公府，萱砌春荣。著片公心，辨双明眼，长与群贤扶太平。无它愿，植万年宗社，万古功名。","dynasty":"宋代","title":"沁园春（寿贾丞相）"}
{"author":"姚勉","content":"道骨仙风，海上骑鲸，端是後身。把银河天巧，钟为文采，剑津宝气，融作精神。壶玉储冰，掌金擎露，胸次全无一点尘。年年里，早花朝六日，长庆生申。箳篁濯锦江滨。人尽道如公清最真。合沈香亭北，金笺奏曲，恩披兽锦，醉拭龙巾。泥紫颁来，渠黄飞去，自是八花砖上人。从後看，大钧播物，万象皆春。","dynasty":"宋代","title":"沁园春（寿趟倅）"}
{"author":"姚勉","content":"秋怀轩豁。痛饮天机发。世界只如掌大，算只有、醉乡阔。烟抹。山态活。雨睛波面滑。艇子慢摇归去，莫搅碎、一湖月。","dynasty":"宋代","title":"霜天晓角（湖上泛月归）"}
{"author":"姚勉","content":"超逸天才，文如三松，诗如卢溪。自白莲赋就，已高声价，梅花句出，远见襟期。玉尘精神，瑶林风韵，雪里神仙小氅衣。缑山夕，已再经旬浃，戏鹤重归。花间凫舄轻飞。便一似元规报十奇。最风流膝上，双亲未老，三槐手种，分付佳儿。人想夷吾，帝思王某，钧轴舍人知未迟。长生药，在玉盘麟脯，琼苑蟾芝。","dynasty":"宋代","title":"沁园春（寿王高安，七月二十八日）"}
{"author":"姚勉","content":"梅笑东风，只两日间，又新岁华。有玉龟阿母，献三蟠实，蕊宫仙子，飞七香车。春满虾帘，雪晴鸳瓦，窗户非烟笼翠纱。萱堂上，看衣翻戏采，觞捧流霞。君家。元是仙家。几度看菖蒲九节花。来剑池丹井，平分风月，一溪流水，犹泛胡麻。寿庆千秋，荣封两国，绿鬓犹深杨柳鸦。长生药，在蓬莱顶上，不必丹砂。","dynasty":"宋代","title":"沁园春（寿张府判夫人）"}
{"author":"姚勉","content":"芝堂自瑞天朝安，竹郡久更江左唐。愿似诚斋诗句说，朝京旧路再筠阳。","dynasty":"宋代","title":"题蓝桥"}
{"author":"姚勉","content":"所翁先生人中龙，豪气下吞江海空。当其得意作龙首，老手直与神天通。雄辞妙语层层出，醉中千幅笔一息。不遇先生大醉时，人间安肯留真迹。先生往往自写真，非龙之龙盖其人。请君什袭宝此墨，此翁此黑不易得。","dynasty":"宋代","title":"题李锐父所藏陈所翁龙轴"}
{"author":"姚勉","content":"凛凛清献公，盛德世所仪。当年章贡治，去止琴鹤随。于水取廉泉，于人识濂溪。廉泉水之清，濂溪道之师。斯濂愿力学，彼廉犹可为。","dynasty":"宋代","title":"题廉泉"}
{"author":"姚勉","content":"一碧无波湛浅溪，钓舟已系打鱼归。碧山黄叶排如画，中有联翩白鹭飞。","dynasty":"宋代","title":"题灵溪道旁水阁"}
{"author":"姚勉","content":"不与春风落世间，万山明月雪漫漫。谷中更有人如玉，招隐不来清梦寒。","dynasty":"宋代","title":"题梅谷诗藁"}
{"author":"姚勉","content":"倚着梅花读瘦吟，冰章雪句照人心。未应只为吟诗瘦，且占春风笑上林。","dynasty":"宋代","title":"题梅庄郭成甫瘦吟帙"}
{"author":"姚勉","content":"梅似臞仙瘦为诗，清寒直欲不胜衣。吟成雪里调羹句，此句却令天下肥。","dynasty":"宋代","title":"题梅庄郭成甫瘦吟帙"}
{"author":"姚勉","content":"清晨有客南昌来，袖出数幅春风梅。芳根不种生绡上，安得的皪霜葩开。霜葩能开不能谢，始信笔端生造化。细看入趣直欲攀，亦复不知梢是画。迎风冷笑斜窥檐，披烟淡竚拖轻缣。丰腴略带清晓雪，疎瘦半横初夜蟾。根栖怪石增奇绝，倒影寒溪照清洁。斜枝兰外侣幽姿，冷蕊竹间标劲节。超然笔法无糁尘，正欹仰俯态逼真。几回卷轴却复展，生意不穷看转新。只看幽韵自堪玩，莫道无香真可叹。清香已在杳默中，暗起芬芳浮鼻观。平生爱梅如爱贤，恨无好句模幽妍。看君此画得天趣，妙写无声诗八篇。吾闻古来能画者，画马胸中有全马。君应满腹皆梅花，不尔安能笔潇洒。想君家住西山边，万梅谷中庐数椽。月宵携筇雪着屐，坐石瞰水窥风烟。纫兰傲竹今几年，餐香换骨身可仙。凝神吮墨淡一扫，不觉笔下花真传。叹予自爱冰玉干，久藏一幅鹅溪绢。请君为作雪中百花头上开，挂我壁间供客看。","dynasty":"宋代","title":"题墨梅风烟雪月水石兰竹八轴"}
{"author":"姚勉","content":"人心机擭日以非，太行羊同一肠巇。坦庵先生独不尔，方寸境界天平夷。弦歌武城有贤子，宽旷襟怀亦如此。会令天下归此庵，荡荡康庄行九轨。","dynasty":"宋代","title":"题南昌邑大夫俞君尊公坦庵"}
{"author":"姚勉","content":"修竹萧森影过墙，屧声寂不响回廊。道人独坐清无对，饱杀薰风一味凉。","dynasty":"宋代","title":"题鹊巢寺"}
{"author":"姚勉","content":"光武中兴三十年，愈民痼疾发灵泉。吾泉何止如光武，瑞井宜通瑞锦边。","dynasty":"宋代","title":"题蜀江观"}
{"author":"姚勉","content":"孝祖淳熙极盛时，此泉曾发蜀江湄。绣衣酷吏虽湮塞，难掩公朝赐石碑。","dynasty":"宋代","title":"题蜀江观"}
{"author":"姚勉","content":"飞升千载许旌阳，一念吾民尚未忘。循吏傥怜民疾苦，开泉疗疾又何妨。","dynasty":"宋代","title":"题蜀江观"}
{"author":"姚勉","content":"幸喜甘霖做岁丰，灵泉又奏济人功。但令奸猾销声好，莫禁民跻寿域中。","dynasty":"宋代","title":"题蜀江观"}
{"author":"姚勉","content":"湖光平接碧天开，浮世笙歌下往来。个是蓬莱真绝顶，如何只道小蓬莱。","dynasty":"宋代","title":"题四圣观小蓬莱"}
{"author":"姚勉","content":"万松排立撑云表，虚籁生风秋月皎。了翁安在不可呼，雪鹤飘然下林杪。","dynasty":"宋代","title":"题松风阁"}
{"author":"姚勉","content":"建州衣钵传武功，山谷濠梁窥谢公。谭君之诗何自工，君家诗有冰清翁。野塘千顷涵秋风，资奁尽在奚囊中。苏仙今已骑虬龙，野塘钓艇君谁同。","dynasty":"宋代","title":"题谭君诗集"}
{"author":"姚勉","content":"若稽隆古时，教者家有塾。英材归乐得，粹学就私淑。粹学就私淑。淳风日云远，美意久不续。朱君魁杰士，卓见拔流俗。燕山霭椿桂，谢砌峙兰玉。所居必精舍，高继紫阳躅。朅来十亩地，建此一书屋。前山画屏列，暖翠泼晴麓。腾芳揭佳扁，意匠雅营筑。依墙御史柏，绕舍君子竹。雪香冠春葩，月馥播秋肃。回廊启斋扉，云荫纳乔木。亭桥跨天沼，槛影浸寒绿。中堂富图史，缥帙照笺轴。仰瞻圣贤像，冠履森在目。虚棂设棐几，日静尝好读。南窗最明快，天籁响琴筑。延师启堂坛，规矩倣白鹿。义方已家庭，仁意更闾族。朋来秀子弟，户屦辐辏毂。击撞金石乐，真趣寄沂浴。似闻入腴壤，将使任教育。如斯迈种德，丰报在名禄。愿言众友驹，相与策骥服。体兹胜芳意，誓必播芬馥。濯缨揽荃蕙，结佩撷兰菊。艺文摘香艳，义理浸醲郁。学苗勉哉植，仁种贵乎熟。大学先致知，中庸必谨独。胸襟富道德，词藻自充足。当知宏施设，得自大涵蓄。云龙起蟠泥，雾豹出隐谷。芳名会轩腾，霖雨天下福。","dynasty":"宋代","title":"题腾芳书院"}
{"author":"姚勉","content":"谢却君恩入寒尘，宫花从此不能春。丹青恨毛延寿，娄敬先为作俑人。","dynasty":"宋代","title":"题王昭君"}
{"author":"姚勉","content":"入门才见万琅玕，便觉玲珑日影寒。峰势近环檐外立，湖光更好竹中看。烟霞古淡僧容瘦，风露清高鹤梦残。已占两亭凉坐足，再须登阁倚栏干。","dynasty":"宋代","title":"题西湖竹阁寺"}
{"author":"姚勉","content":"千古清风白乐天，昔时曾此饱谈禅。自从西阁无吟迹，惟有东坡嗣旧传。来往只应湖上寺，听闻误说海中仙。我来再拜祠堂下，笑摘岩花荐井泉。","dynasty":"宋代","title":"题西湖竹阁寺"}
{"author":"姚勉","content":"紵罗山头浣纱余，酥胸娇拥拥颦不舒。高轩直盖填寒闾，东家少妇羞弗如。越宫选进吴王侧，光照姑苏春夺色。鸱夷心痛痛更深，亦自颦眉但忧国。","dynasty":"宋代","title":"题西施拜心图"}
{"author":"姚勉","content":"山在云间几上梯，最高缘有福王祠。尚怜不及楼前木，得见祥符极盛时。","dynasty":"宋代","title":"题祥符寺"}
{"author":"姚勉","content":"主人胸次一西湖，新展苏堤小画图。待种梅花三百本，请君雪里访林逋。","dynasty":"宋代","title":"题小西湖"}
{"author":"姚勉","content":"君有雪岩余雪坡，坡中雪少岩雪多。试将二雪平章看，坡中雪比岩如何。有人问我坡间雪，一色平铺寒玉洁。夜深明月可中庭，化作冰壶底俱彻。不如君岩雪更奇，怪松夭矫银龙垂。倚岩一啸望清晓，千崖万壑俱瑶池。莫将多少分优劣，只喜坡间同此雪。芦花月色一样看，吾雪本来无欠缺。群芳秃尽梅始花，同云羃羃天之涯。蒲团竹屋坐听雪，春虫扑窗蟹行沙。书来题作雪家契，最爱君书此三字。世人爱热冷即嫌，我独与君同此嗜。雪无彼此只一家，玉堂茅舍何等差。红垆一片会真趣，藩篱剖破非封蜗。雪堂仙伯骑鲸去，天台雪巢复何处。与君分钓雪江寒，同唱孤舟蓑笠句。","dynasty":"宋代","title":"题雪岩胡则潜诗卷首"}
{"author":"姚勉","content":"此君腰不折，玉立有余清。晓窗拥鼻吟，听渠落冰声。","dynasty":"宋代","title":"题雪竹扇"}
{"author":"姚勉","content":"倡周节义有夷齐，钓渭鹰扬可太师。西汉颓波无砥柱，先生只合一纶丝。","dynasty":"宋代","title":"题严子陵钓台"}
{"author":"姚勉","content":"扁舟谁不过严滩，唤醒贪夫醉梦寒。名教扶持真百世，岂徒当代慑曹瞒。","dynasty":"宋代","title":"题严子陵钓台"}
{"author":"姚勉","content":"封了全燕不复臣，友朋从此废天伦。子陵不为光皇屈，要识君王有故人。","dynasty":"宋代","title":"题严子陵钓台"}
{"author":"姚勉","content":"怀仁辅义戒阿谀，万古先生两句书。长往不来安有此，如知王佐在樵渔。","dynasty":"宋代","title":"题严子陵钓台"}
{"author":"姚勉","content":"温泉暖滑留余香，芙蓉出水红生光。宝钗义髻嚲龙凤，力困未必忺霓裳。斂衣侧步无穷意，犹胜朝来海棠睡。谁知迎洗锦绷儿，已在华清赐浴时。","dynasty":"宋代","title":"题杨妃出浴图"}
{"author":"姚勉","content":"古苔矶上立，钓为月明垂。夜半清歌起，无鱼钓得诗。","dynasty":"宋代","title":"题月矶诗藁"}
{"author":"姚勉","content":"岩影嵌空月欲圆，天风吹动碧云端。到天一半已如许，真到广寒应更寒。","dynasty":"宋代","title":"题月岩"}
{"author":"姚勉","content":"诗材无限思无穷，斂在唐人四句中。参透此关犹细事，作诗知道始为工。","dynasty":"宋代","title":"题云窗"}
{"author":"姚勉","content":"章生画中师，神秀蟠心胸。儿时学山水，近复能鱼龙。拂素欲画时，默吮南山松。斯须景与物，以次生笔锋。画出巧安排，咫尺千万重。阴晴弄明晦，近远分淡浓。雪月清瘦屿，烟雨朦胧峰。有时作江湖，万派俱朝宗。云涛汹澎湃，雪屋惊奔冲。风平坦如掌，皱縠浮溶溶。因水鱼更巧，回翻态从容。翻荷猛跳珠，聚藻相噞喁。中有化龙鲤，静伺机便逢。天门露头角，滃滃祥云从。看君此四画，众史特奴傭。当知各有意，不特夸纖浓。丈夫抱膝时，清乐山水供。观鱼或濠上，笑倚临流筇。一朝蜕鳞鬣，屣脱尘泥踪。甘霖泽四海，霓望慰九农。","dynasty":"宋代","title":"题章艇才画山水鱼龙"}
{"author":"姚勉","content":"玉梅苍竹拥冰壶，中有扬雄宅一区。地占清虚开境界，人从确实作工夫。穷经得趣床横易，体道存心壁画图。格物致知功用在，的传愿继考亭朱。","dynasty":"宋代","title":"题朱氏梅芳书院"}
{"author":"姚勉","content":"閒味西征录，霜橙嚼脍虀。俊声压湖北，诗派接江西。镇日心相忆，何时手重携。相期一樽酒，重与叩云溪。","dynasty":"宋代","title":"题族子霆伯西征录"}
{"author":"姚勉","content":"桃李隔墙花满园，卯君曾此赋车轩。只今左氏庄如许，恰在东轩近后村。","dynasty":"宋代","title":"题左国宝后村"}
{"author":"姚勉","content":"春檐雪乾初日长，帘花深压梅影香。美人帐中午睡起，钗横鬓亸慵添妆。文窗窈窕鲛绡绿，卧按古筝横漆玉。微揎翠袖露春葱，学弄梁州初遍曲。拂弦轻揠三两声，问渠学曲成未成。已成未成君莫问，听取軮轧伊嘤鸣。七弦一似焦琴样，立雁参差相下上。左按天孙织锦丝，右斡仙人飞海杖。轻拔浅揠声短长，疾徐洪纖抑复扬。瓶笙吐韵出蚓窍，云车碾响升羊肠。双龙晓日吟秋水，孤鸾春风悲镜里。清猿嘹喨万松间，雏莺惺忪百花底。平生有耳喜此听，手不能作心自醒。除却高山与流水，琵琶箜篌俱迳庭。楼中弄玉吹箫侣，同学丹山凤凰语。凤凰凤凰来不来，萧史行云在可许。","dynasty":"宋代","title":"听筝"}
{"author":"姚勉","content":"觚棱片月影将西，鹄立宫门待启扉。骄马似龙旗似雨，不知谁是状元归。","dynasty":"宋代","title":"廷唱日待漏丽正门"}
{"author":"姚勉","content":"赭袍黄屋俨临轩，独立班头领众仙。五色云乘金殿日，一声雷绕玉除天。浮荣何敢矜科第，实地惟知学圣贤。深重君恩无以报，疾风草劲雪松坚。","dynasty":"宋代","title":"廷唱谢恩"}
{"author":"姚勉","content":"清晨有客来，畏暑畏避地。凉多独湖上，一棹拍空翠。长堤舞杨柳，余雨在荷芰。炎蒸俱已失，满抱足清意。颇思孤山顶，有客具高致。扣门闻琴声，便觉洗尘累。湖边出问酒，饮兴随所至。池鲜煮珍甘，水果剥香脆。好风林外来，吹面凉不醉。清谈诣物表，绝不挂世事。画舫何人斯，箫鼓正喧沸。清游彼应笑，世味吾不嗜。尚思携枕箪，同叩竹间寺。从今日日来，莫厌惊昼睡。","dynasty":"宋代","title":"同张公望湖上避暑到四圣观招柏堂月潭二道士"}
{"author":"姚勉","content":"聘君今已矣，月入少微星。又失宗盟长，空悲族谱亭。生刍嗟莫致，歌薤若为听。只喜阴功在，三槐已绿庭。","dynasty":"宋代","title":"挽十尊长居士"}
{"author":"姚勉","content":"蜀道艰难又几年，锦城断础带凄烟。从今井络亏全势，只恨坤舆失巨贤。山有蛾眉空积雪，国无峻柱可擎天。英魂楚楚能知否，应在青城作浪仙。","dynasty":"宋代","title":"挽杨玉溪"}
{"author":"姚勉","content":"见说襄阳堕甑时，公尝前此料危机。伤心汉岘疆重拓，回首羊邹事已非。安得筹边书日报，谁能荐士剡天飞。当年子羽知吴玠，尚作西撑一柱巍。","dynasty":"宋代","title":"挽赵制机"}
{"author":"姚勉","content":"家住山水国，种花以为城。诗将日登陴，围春驱酒兵。","dynasty":"宋代","title":"王君猷花圃八绝·海棠城"}
{"author":"姚勉","content":"群花各娇春，粲若锦绣谷。于焉日逍遥，中有人如玉。","dynasty":"宋代","title":"王君猷花圃八绝·花谷"}
{"author":"姚勉","content":"春风鉴池水，长年弄清晖。仙翁晚归来，子孙笑牵衣。","dynasty":"宋代","title":"王君猷花圃八绝·鉴池"}
{"author":"姚勉","content":"商山不茹芝，对弈寄此橘。巴人忽招隐，似为子房出。","dynasty":"宋代","title":"王君猷花圃八绝·橘隐"}
{"author":"姚勉","content":"通渠入小池，循除虢虢鸣。群鱼忽悠然，过桥闻屐声。","dynasty":"宋代","title":"王君猷花圃八绝·临清桥"}
{"author":"姚勉","content":"静中见万物，各各有春意。收拾入襟怀，阳和散天地。","dynasty":"宋代","title":"王君猷花圃八绝·若春"}
{"author":"姚勉","content":"一迳绿阴去，隐隐花竹幽。主人地行仙，终日杖屦游。","dynasty":"宋代","title":"王君猷花圃八绝·山扉"}
{"author":"姚勉","content":"密粟出浓紫，幽花间深黄。有谁吟其间，含香一薇郎。","dynasty":"宋代","title":"王君猷花圃八绝·薇香洞"}
{"author":"姚勉","content":"举世昏昏醉梦中，一声震撼自天宫。鳌呿大海三山动，狮吼危巅万兽空。待漏早期惊假寐，求衣宵起寤宸聪。须臾浊雾都收歛，唤出扶桑皎日红。","dynasty":"宋代","title":"闻吴山钟"}
{"author":"姚勉","content":"风吹微湍入松篁，云幢叶盖相低昂。山禽此时似得意，杂奏一曲娱新凉。流莺颇嫌无宫商，飞来中间作笙簧。广寒一阕新霓裳，天遣鼓吹吟诗肠。取书细读与相和，金舂玉应声琅琅。曲终书罢各无语，林影满庭清昼长。","dynasty":"宋代","title":"闻莺"}
{"author":"姚勉","content":"家山已作一月疎，嘱雁为取秋风书。雁飞竟去已几日，乃尔寂寂如何如。晓霜雁声又东去，急起出门呼雁住。前时嘱尔为寄书，汝今将书落何处。雁言丈夫志非常，桑弧蓬矢示四方。顾家安足就大事，底用屑屑悲故乡。吁嗟来汝空中雁，黄耳犹能书往返。飞奴解递丞相笺，鷾鸸亦传商妇简。帛书自古倩汝传，诗人流咏知几年。汝今何事倦来往，应我不如苏武贤。雁言君拟乃如此，信史不知无此史。当年当侍枉教欺，我亦安能书万里。湖田漠漠多菰蒲，就食聊寄江南居。书邮安得为人作，君欲觅书寻鲤鱼。","dynasty":"宋代","title":"问雁"}
{"author":"姚勉","content":"鹊噪人所怜，乌啼人所唾。谓鹊能报喜，谓乌常送祸。乌啼鹊噪何心然，孰为此者皆其天。预言祸至使人避，比鹊以乌乌更贤。欲忠于人反嗔己，喜谀恶直常如此。君不见九龄去国林甫相，崇侯得君比干死。","dynasty":"宋代","title":"乌鹊吟"}
{"author":"姚勉","content":"圣主天姿本室仁，岂容重籴久伤民。耸传丹凤衔来诏，愧杀苍鹰枉做人。方峻符移哗叫突，忽收箠楚罢吟呻。欢声和气乾坤满，争祝皇龄万万春。","dynasty":"宋代","title":"戊午喜罢和籴"}
{"author":"姚勉","content":"到处相思虎政苛，设官本意果如何。民今不足将谁足，籴本名和岂是和。一例冉求增聚斂，几人阳子拙催科。昨来投劾归欤者，到底贤声却不磨。","dynasty":"宋代","title":"戊午喜罢和籴"}
{"author":"姚勉","content":"珍重萧滩刺史贤，能令四海遍皇恩。奏篇才上旋如请，明主何尝不可言。彼已任教书课最，苦人方称册临轩。正愁举世皆喑哑，也有朝阳凤叫阍。","dynasty":"宋代","title":"戊午喜罢和籴"}
{"author":"姚勉","content":"虐籴安能峙糗粮，只因根本暗中戕。并缘鼠猾丰衣食，受纳狼贪富橐囊。中户白科都罄室，列城黑腐谩盈仓。边尘澒洞烽烟急，民命如丝谨勿伤。","dynasty":"宋代","title":"戊午喜罢和籴"}
{"author":"姚勉","content":"作者于今已几人，谢天放我出红尘。寻渠林渠沙鸥伴，乞得孤云野鹤身。閒味对贤皆古意，静观景物四时春。元正除授君知否，食邑西风号逸民。","dynasty":"宋代","title":"西山庵居"}
{"author":"姚勉","content":"风掀晴空作顽冷，雪欲成冰漫翠岭。白云崷崒堆不散，玉龙蜿蜒睡未醒。岷峨太白横参井，移作西山奇处景。洪崖安在呼使来，与驾飞车登绝顶。","dynasty":"宋代","title":"西山雪岭"}
{"author":"姚勉","content":"前山杳霭翠烟凝，几点疎星隔岸灯。不是飞来千里月，如何照彻一壶冰。天开图画无穷趣，人在林峦最上层。动智静仁须有得，栏干莫只等閒凭。","dynasty":"宋代","title":"溪山堂玩月"}
{"author":"姚勉","content":"阿大中郎喜事宜，黄金不惜买蛾眉。春风带醉欺桃叶，暮雨凝丝滞柳枝。香阁鸾偕双雁奠，妆台凤引两皇来。从兹准协熊罢梦，多办库钱为洗儿。","dynasty":"宋代","title":"戏叔纳宠"}
{"author":"姚勉","content":"平生忠义心，一饭不少忘。臣甫宁饿死，愿君尧舜唐。","dynasty":"宋代","title":"贤八咏·杜甫吟诗"}
{"author":"姚勉","content":"孤山养孤鹤，宜与梅为邻。处士若轻出，梅花应笑人。","dynasty":"宋代","title":"贤八咏·和靖探梅"}
{"author":"姚勉","content":"先生人中豪，志不肯司马。一曲广陵散，绝世不可写。","dynasty":"宋代","title":"贤八咏·嵇康抚琴"}
{"author":"姚勉","content":"腰不为米折，头独采菊低。晚节名元亮，思与隆中齐。","dynasty":"宋代","title":"贤八咏·靖节采菊"}
{"author":"姚勉","content":"殿前伸脚时，奴视高力士。群阉旁吐舌，翰林醒不醉。","dynasty":"宋代","title":"贤八咏·李白醉酒"}
{"author":"姚勉","content":"斯莲君子花，几为佛所污。先生独拈出，万世知向慕。","dynasty":"宋代","title":"贤八咏·濂溪爱莲"}
{"author":"姚勉","content":"三闾纫佩秋，志在公子兰。荃不察予衷，江干泪潺湲。","dynasty":"宋代","title":"贤八咏·三闾纫兰"}
{"author":"姚勉","content":"安石廊庙姿，岂不娴将略。氐奴惊伟人，良已先得着。","dynasty":"宋代","title":"贤八咏·谢安围碁"}
{"author":"姚勉","content":"云脚峥嵘日欲西，钓舟个个泊前溪。客窗不寐君知否，枝上饥乌夜正啼。","dynasty":"宋代","title":"小浆题壁用赵信国韵"}
{"author":"姚勉","content":"踏梅聊尔过江西，月里渔竿冷插溪。料想故园春事好，乱花深处听莺啼。","dynasty":"宋代","title":"小浆题壁用赵信国韵"}
{"author":"姚勉","content":"腊寒无酒虚瓶罍，雪窗孤此梅花开。乾檐鹊噪帐鹤舞，苍头疾足龙溪来。龙溪遗我明珠斛，玉蕊仙花光照目。急呼侍儿洗瓮盎，压此蒲萄一江绿。缸中酒熟鸡更肥，瘿樽竹箸常相随。故人故人来何时，安得勇赴鸡黍期。","dynasty":"宋代","title":"谢胡龙溪惠酒材及五德"}
{"author":"姚勉","content":"孔铎经百年，诬世有杨墨。天生子舆氏，邪说一以息。紫阳曾未远，人复底无极。先生严卫道，功比异端辟。","dynasty":"宋代","title":"谢久轩蔡先生惠墨九首"}
{"author":"姚勉","content":"使从武夷来，惠我墨长咫。黝然禹玄圭，上有久轩字。他珍不余畀，遗此良有以。天未丧斯文，誓将立人纪。","dynasty":"宋代","title":"谢久轩蔡先生惠墨九首"}
{"author":"姚勉","content":"孔学授颜曾，有孙复能传。道脉萃一家，寿此嘻其天。西山宗紫阳，妙会众理全。先生嗣派嫡，再演中庸篇。","dynasty":"宋代","title":"谢久轩蔡先生惠墨九首"}
{"author":"姚勉","content":"轩冕傥来物，岂足羁圣贤。素王万世功，杏坛诲三千。平世膺戎狄，事功止当年。六经发蒙蔀，今古日在天。","dynasty":"宋代","title":"谢久轩蔡先生惠墨九首"}
{"author":"姚勉","content":"巍巍无极翁，昌代正学祖。生从道州地，如孔出姬鲁。西山道州派，上接濂溪武。天意岂偶然，真传绍先古。","dynasty":"宋代","title":"谢久轩蔡先生惠墨九首"}
{"author":"姚勉","content":"科目动荣想，葩华竞浮文。既获钓名位，鄙夫岂知君。愚生不此志，愿策克复勋。蕞躯夕可死，但欲朝有闻。","dynasty":"宋代","title":"谢久轩蔡先生惠墨九首"}
{"author":"姚勉","content":"寥寥六经余，天下无文章。扬韩特近似，班马熏何香。道至文亦精，万成朱紫阳。愿言楫洋海，安敢航绝潢。","dynasty":"宋代","title":"谢久轩蔡先生惠墨九首"}
{"author":"姚勉","content":"世路既如此，皇皇欲何之。闭门事古学，妙处倘可窥。欣然或会心，俯仰得自怡。先生惠终教，勿作门墙麾。","dynasty":"宋代","title":"谢久轩蔡先生惠墨九首"}
{"author":"姚勉","content":"抠衣忆初时，谨独拜明训。冥途方擿埴，夷轨忽发轫。始知颜四勿，于此道有进。敢云圣贤远，二字古心印。","dynasty":"宋代","title":"谢久轩蔡先生惠墨九首"}
{"author":"姚勉","content":"京陌尘埃渴肺肠，藕莲分惠带湖香。羡君一叶穿花底，醉吸荷筒月露凉。","dynasty":"宋代","title":"谢田贤良送莲藕"}
{"author":"姚勉","content":"晴晓芳蹊润，幽寻得自怡。露粘行草蝶，风舞罥花丝。竹静闻邻话，林虚度各棋。意行无伴侣，池上只莺知。","dynasty":"宋代","title":"新晴散步"}
{"author":"姚勉","content":"檐珠沥沥雪初晴，酒滴寒槽杂溜声。旋釂梅花斟夜月，人间那得个般清。","dynasty":"宋代","title":"雪后同友人观梅"}
{"author":"姚勉","content":"飘飘风中雪，沥沥桥下水。雪寒换清骨，水浅漱尘耳。诗情散天壤，妙处乃在此。得句欲似谁，岸梅是知己。","dynasty":"宋代","title":"雪景四画·灞桥骑驴"}
{"author":"姚勉","content":"残芦飒欲乾，枯柳渐已集。彼舟者谁子，被此玉蓑笠。寒鳞正依藻，垂饵安可及。此兴不在鱼，携竿雪中立。","dynasty":"宋代","title":"雪景四画·寒江独钓"}
{"author":"姚勉","content":"雪拥尚秦岭，天尽为潮阳。吾马不能前，吾骨冻不殭。崒屼雪中峰，万仞摩苍苍。非马度蓝关，骑北白云乡。","dynasty":"宋代","title":"雪景四画·蓝关拥马"}
{"author":"姚勉","content":"山骨冻棱棱，溪色清练练。溪山中雪月，如对故人面。门扃隐庐深，舟捩征柁转。勿云兴已尽，不见方真见。","dynasty":"宋代","title":"雪景四画·剡溪乘兴"}
{"author":"姚勉","content":"近水新栽一巷梅，而今雪里想齐开。只愁夜后花幽独，谁与携筇踏月来。","dynasty":"宋代","title":"雪中雪坡十忆"}
{"author":"姚勉","content":"此君应似旧平安，瘦节森然最耐寒。万叶琼瑶光照眼，梦披鹤氅倚栏干。","dynasty":"宋代","title":"雪中雪坡十忆"}
{"author":"姚勉","content":"磥砢擎云十丈松，冰髯不剪照珑松。晓窗明眼山前雪，犹似巡檐看玉龙。","dynasty":"宋代","title":"雪中雪坡十忆"}
{"author":"姚勉","content":"对床风雨饱曾听，听雪敲窗更自清。旧日拥炉联句乐，而今欹枕打逢声。","dynasty":"宋代","title":"雪中雪坡十忆"}
{"author":"姚勉","content":"近郊胜处小云居，一水如龙凑佛庐。长记钓蓑披雪去，砖炉温酒煮溪鱼。","dynasty":"宋代","title":"雪中雪坡十忆"}
{"author":"姚勉","content":"倚空银管立嵯峨，看雪须登窣堵波。一览琼田三万顷，分明掌上见山河。","dynasty":"宋代","title":"雪中雪坡十忆"}
{"author":"姚勉","content":"冰襟玉袖几交游，尽自风流胜子猷。有兴可乘应不尽，定无门外便回舟。","dynasty":"宋代","title":"雪中雪坡十忆"}
{"author":"姚勉","content":"万个琅玕绕舍青，风声相和读书声。蛛丝近日应侵几，孤负虚窗照雪明。","dynasty":"宋代","title":"雪中雪坡十忆"}
{"author":"姚勉","content":"四海中间，第一清流，惟有可齐。看平生践履，真如冰玉，雄文光焰，不涴尘埃。无佑诸贤，纷纷台省，惟有景仁招不来。狂澜倒，独中流砥柱，屹立崔嵬。挂冠有请高哉。但清庙正需梁栋材。便撑舟野水，出航巨海，有官鼎鼐，无地楼台。制菊龄高，看萸人健，万顷秋江入寿杯。经纶了，却驭风骑气，阆苑蓬莱。","dynasty":"宋代","title":"沁园春（寿婺州陈可齐九月九日）"}
{"author":"姚勉","content":"事业功名在读书，圣贤妙处着工夫。区区只为潭潭府，不敢如韩训阿符。","dynasty":"宋代","title":"劝学示子元夫"}
{"author":"姚勉","content":"人皆以贫忧，君子独能乐。中心贱荣利，外物甘寂寞。富贵如春花，时去易凋落。不如一箪瓢，可以长处约。","dynasty":"宋代","title":"人皆以贫忧"}
{"author":"姚勉","content":"皇帝十四载，新元纪嘉熙。仲冬戊寅朔，午漏方中时。朔风震丘壑，猛籁号枯枝。黯如商雪天，四野昏垂垂。昼炊烟始息，暝色来庭帷。鸡登杙榤立，鸟急林梢栖。颇讶南至后，晷度宜舒迟。胡为景尚促，疾甚驹隙驰。儿童忽走报，日壁无全规。仓忙出仰视，如月初蛾眉。金乌失焰彩，玉象潜光辉。苍天玳瑁色，列宿争依稀。老稚相喧呼，伐社沸鼓鼙。不知何物怪，掩此清阳晖。吾闻阴阳家，日月以历推。日迟月行速，赢缩数不齐。遇朔必会合，差忒无毫厘。气盛或相掩，二曜斯一亏。望日日掩月，阳感阴故衰。朔日月掩日，阴盛阳乃微。又闻玉川子，月蚀曾有诗。谓此日月者，天眼生东西。两眼不相攻，相食其说非。食月乃蟆精，伊慼盖自贻。吾观作诗人，志各有所之。玉川特寓谏，假此为之辞。日月有蟾乌，此事本怪奇。况自食其光，安能走而飞。书称辰弗集，天象昏且迷。则知交相食，此说当勿疑。思既得其说，伤心重嗟咨。日为众阳宗，万象皆影随。今者何不臧，阴精夺炎曦。仰空不能救，涕泗纷交颐。嗟嗟今之岁，天屡彰其威。星文沓示变，雷震洊失宜。越在夏五月，郁攸煽京畿。六月既望后，月蚀主旱饥。今兹复日食，灾异何繁滋。天意不虚示，坐井聊管窥。即天以论人，日君而月妃。关雎哀窈窕，意在贤才思。靡曼或盈前，必为物欲移。今者日之蚀，或恐由宫闱。然而吾君圣，未必耽燕私。君象日而尊，臣象月而卑。正心在朝廷，昭德可塞违。国柄或窃弄，耳目相蔽欺。今者日之食，亦恐由群儿。然而吾君明，朝岂庸盲痴。人主向明治，武力不可隳。方今北有敌，负垒惊边陲。战士怯不勇，塞马纷骄嘶。今者日之食，或由边事危。然而吾君武，安肯假彼资。重念此三者，急务诚在兹。万一或有是，是即变所基。应天不以文，减撤徒儿嬉。如人丧厥明，必求良药医。一片葵藿心，只恐天未知。何当排阊阖，碎首彤玉墀。一篇痛哭策，历写心伤悲。一者何所陈，无逸为元龟。暗室屋漏中，肃如对神只。愿为楚庄王，规谏从樊姬。毋效汉成帝，温柔老昭仪。天君必清彻，智烛光发挥。如日丽中天，煌煌明作离。二者何所陈，用贤登皋夔。选众立一相，国论公主持。乌台执白简，妙选刚正姿。戚里勿柄授，貂璫毋印累。朝廷豁氛翳，在位销脂韦。末光依汉日，天子是倚毗。三者何所陈，张皇吾六师。击揖如逖辈，天宠畀节麾。卖国若桧等，电扫无孑遗。练军明赏罚，勇锐奔熊罴。南越颈可缨，中行背必笞。如日照霜雪，殄灭何难为。凡此三说者，中心久思维。明白可举行，匪曰徒费词。能转乱为治，可回灾为厘。不学后羿射，不效夸交追。拜轮上扶桑，洗光出咸池。苍生照共仰，九土光咸晞。五色太平象，重晕中兴期。昊穹耀华彩，万国长瞻依。","dynasty":"宋代","title":"日食罪言"}
{"author":"姚勉","content":"马头雪絮舞花深，便觉新阳改故阴。天上素光开玉府，眼前一色是琼林。定知洄曲师当捷，且把新丰酒独斟。万木怯寒头正缩，梅花一点露春心。","dynasty":"宋代","title":"入京遇雪"}
{"author":"姚勉","content":"路询山市宿，店近石桥横。老水穿檐过，低窗照水明。雨声凄客思，野处惬幽情。沽酒聊牵睡，茅柴醉不成。","dynasty":"宋代","title":"山市"}
{"author":"姚勉","content":"茅斋住翠林，一迳总清阴。涧近水声入，窗虚山色侵。读书依竹静，送客出花深。此地无尘俗，令人长道心。","dynasty":"宋代","title":"山斋"}
{"author":"姚勉","content":"俯掬清泉漱齿牙，仰看白日照山花。山中閒趣谁能会，更过僧房话午茶。","dynasty":"宋代","title":"山中"}
{"author":"姚勉","content":"蚕丝义理苦追寻，方寸那容外物侵。伯乐未逢无识价，子期不遇少知音。泉源有本渊渊静，学海无涯步步深。仰望泰山高北斗，何时许我一登临。","dynasty":"宋代","title":"示同学"}
{"author":"姚勉","content":"密迩松楸彩雾开，卧龙行矣起春雷。大挥椽笔刚题柱，即日高车驷马来。","dynasty":"宋代","title":"书塘浦桥壁"}
{"author":"姚勉","content":"帐窣销金旧党家，未知清处在煎茶。便应归去烧松叶，细碾枪旗煮雪花。","dynasty":"宋代","title":"雪中雪坡十忆"}
{"author":"姚勉","content":"欲折梅花寄故人，驿无来使草成茵。轻风细雨分寒暖，已是江南数日春。","dynasty":"宋代","title":"雪中雪坡十忆"}
{"author":"姚勉","content":"江行安可食无鱼，问着笭箵总道虚。底事官船渠不卖，从来污吏喜侵渔。","dynasty":"宋代","title":"沿江买鱼不得询之则前比我为官船所强取故有"}
{"author":"姚勉","content":"分明翠笼掩金鳞，鼓枻飘飘不可亲。底事官船渠不卖，官人不是爱鱼人。","dynasty":"宋代","title":"沿江买鱼不得询之则前比我为官船所强取故有"}
{"author":"姚勉","content":"人间到处有鱼羹，我亦扁舟柳下横。一任官船渠不卖，归欤脍玉煮深铛。","dynasty":"宋代","title":"沿江买鱼不得询之则前比我为官船所强取故有"}
{"author":"姚勉","content":"四州八邑此同窗，铿石锵金日击撞。鹏翼相将抟北海，龙头更夺过西江。蒿苹是日开先宴，萸菊他时捷各邦。横浦自期吾岂敢，玉山对策又无双。","dynasty":"宋代","title":"乙卯七月庚子魁祀礼成同舍诸新元相与宴拟鹿"}
{"author":"姚勉","content":"燕子楼中一搦春，十年红袖消香尘。尚书墓上白杨拱，晓灯犹伴孤眠人。楚楼佳丽清梅似，识得词中秦学士。玉盂一笑不藤阴，便学断肠河满子。燕楼寂寞楚楼空，郑家云英千古同。崔徽心事照秋月，玉京旧恨啼春风。人生交态分贵贱，况是死生情分变。域蔹未绿拜无人，千里素车那复见。","dynasty":"宋代","title":"义娼吟"}
{"author":"姚勉","content":"奕秋鸿鹄未须惊，一着才差败一枰。不信但来茅屋里，纸棋盘上看输赢。","dynasty":"宋代","title":"弈棋有感"}
{"author":"姚勉","content":"自是瀛洲近帝乡，孤峰宛在水中央。地雄海上三山境，天与仙家六月凉。云母屏寒苍桧色，水精奁启碧湖光。雪中来此尤须别，好着珠蓑棹玉航。","dynasty":"宋代","title":"瀛屿"}
{"author":"姚勉","content":"百花头上选群芳，收拾香腴入洞房。但得蜜成甘众口，一身虽苦又何妨。","dynasty":"宋代","title":"咏蜂"}
{"author":"姚勉","content":"一川澄不动，山色浸分明。噪晚鸦寒甚，窥鱼鹭瘦生。人家江阁好，天下钓翁清。想此幽居者，何知有利名。","dynasty":"宋代","title":"道傍水阁"}
{"author":"姚勉","content":"人间镜是无心物，物到皆知丑与妍。欲得一双如镜眼，中书堂里坐搜贤。","dynasty":"宋代","title":"镜斋相士求诗二首"}
{"author":"姚勉","content":"空斋长夏永如年，莺啭林阴鹭水田。只好更寻棋一局，莫孤花影午时天。","dynasty":"宋代","title":"和陈和卿四绝其四"}
{"author":"姚勉","content":"雾气澒蒙水气蒸，上与寒日争昏明。江心有船不可见，惟闻咿哑摇橹声。","dynasty":"宋代","title":"道中即事"}
{"author":"姚勉","content":"吹花不起午风轻，懒絮閒丝颺暖晴。诗料满前收不尽，海棠花下又闻莺。","dynasty":"宋代","title":"花下闻莺"}
{"author":"姚勉","content":"君向长沙驿舍来，惊心此路想迟回。汉庭贾傅曾还否，风撼空山叶欲堆。","dynasty":"宋代","title":"题长沙铺"}
{"author":"姚勉","content":"不与春风落世间，万山明月雪漫漫。谷中更有人如玉，招隐不来清梦寒。","dynasty":"宋代","title":"题梅谷诗藁"}
{"author":"姚勉","content":"开口谈天数似麻，向人谄笑诧荣华。惟君说命能穷理，说到精微别一家。","dynasty":"宋代","title":"赠吕南叔谈命二首"}
{"author":"姚勉","content":"拂袖蓬莱群玉峰，伊人不可溯游踪。烦君唤起山中睡，为说苍生渴雨龙。","dynasty":"宋代","title":"赠赵碧眼相士"}
{"author":"姚勉","content":"批了龙鳞归钓鱼，江涛帖息果天欤。腰虽未印衣重彩，囊纵无金箧有书。日可事刘宜令伯，天教名子更侨如。本原培养非愚计，远业何妨厚自储。","dynasty":"宋代","title":"和丰城邹端简韵就送其归"}
{"author":"姚勉","content":"清晨有客来，畏暑畏避地。凉多独湖上，一棹拍空翠。长堤舞杨柳，余雨在荷芰。炎蒸俱已失，满抱足清意。颇思孤山顶，有客具高致。扣门闻琴声，便觉洗尘累。湖边出问酒，饮兴随所至。池鲜煮珍甘，水果剥香脆。好风林外来，吹面凉不醉。清谈诣物表，绝不挂世事。画舫何人斯，箫鼓正喧沸。清游彼应笑，世味吾不嗜。尚思携枕箪，同叩竹间寺。从今日日来，莫厌惊昼睡。","dynasty":"宋代","title":"同张公望湖上避暑到四圣观招柏堂月潭二道士"}
{"author":"姚勉","content":"江涵石瘦，雪压桥低，森森万木寒僵。不是争魁，百花谁敢先芳。冰姿皎然玉立，笑儿曹、粉面何郎。调羹鼎，只此花馀事，说甚宫妆。松竹岁寒三友，恨竹污晋士，松涴秦皇。雪魄冰魂，回首世上无香。西湖有人觅句，但知渠、清浅昏黄。奇绝处，五更初、横月带霜。","dynasty":"宋代","title":"声声慢和徐同年梅"}
{"author":"姚勉","content":"尽将心事写成碑，大要操修在不欺。此一瓣香前辈似，只三个字老天知。素瓶贮豆应先满，匹马携琴料自随。吾榜得人今又盛，会排介甫击升之。","dynasty":"宋代","title":"寄题武安节推同年万君定翁露香堂"}
{"author":"姚勉","content":"把酒叮咛蜀海棠，睡红何似未忺妆。不嫌老杜吟无句，定为渊材恨少香。","dynasty":"宋代","title":"催海棠二首"}
{"author":"姚勉","content":"去岁春风客帝京，西湖烟雨过清明。苏堤画舫春三月，天竺清钟夜五更。行李裹书归旧隐，野花沽酒赏新晴。只缘未读时文熟，端合山中且菜羹。","dynasty":"宋代","title":"次友人示诗集"}
{"author":"姚勉","content":"怪梅蟠屈如龙蛇，小红如粒欲作死。雪坡一株恰此此，归欤月明看横斜。","dynasty":"宋代","title":"道中即事"}
{"author":"姚勉","content":"檐珠沥沥雪初晴，酒滴寒槽杂溜声。旋釂梅花斟夜月，人间那得个般清。","dynasty":"宋代","title":"雪后同友人观梅"}
{"author":"姚勉","content":"地炉宿松火，纸帐横梅枝。春虫扑蔌蔌，惟有蒲团知。","dynasty":"宋代","title":"感山十咏·雪窗"}
{"author":"姚勉","content":"主人胸次一西湖，新展苏堤小画图。待种梅花三百本，请君雪里访林逋。","dynasty":"宋代","title":"题小西湖"}
{"author":"姚勉","content":"孔铎经百年，诬世有杨墨。天生子舆氏，邪说一以息。紫阳曾未远，人复底无极。先生严卫道，功比异端辟。","dynasty":"宋代","title":"谢久轩蔡先生惠墨九首"}
{"author":"姚勉","content":"羲和鞭日就地行，祝融张伞烧空明。钱塘人家苦逼仄，行立坐卧皆如蒸。清宫水殿山峨雪，夜饮相携冰玉洁。温泉浴罢清风来，太液池边芰荷月。王公甲第连云霄，松泉竹石秋萧萧。龙皮浅沁寒坐客，骊珠直上清尘嚣。天上清凉不知暑，炎热人间徒自苦。亦有江南云水乡，胡不归欤钓烟雨。","dynasty":"宋代","title":"京城苦热"}
{"author":"姚勉","content":"蚕丝义理苦追寻，方寸那容外物侵。伯乐未逢无识价，子期不遇少知音。泉源有本渊渊静，学海无涯步步深。仰望泰山高北斗，何时许我一登临。","dynasty":"宋代","title":"示同学"}
{"author":"姚勉","content":"放浪江湖已几年，袖携长剑倚天边。草庐不见蜀诸葛，采石谩思唐谪仙。虎穴未能酬素志，龙门端合谒时贤。乡邦幸有乖崖在，庶许诸生学李畋。","dynasty":"宋代","title":"代谒张别驾"}
{"author":"姚勉","content":"煌煌南方老人星，天边飞来地上行。秀眉方瞳琐骨耸，升降步履如风轻。生平见说勇为义，十指团栾一和气。只今福寿天所报，眼底曾孙家四世。瑞祥融作合干松，岂惟义聚蒙天封。义人合得松样寿，孙枝蓊勃环老龙。先生教人忠与孝，家法可为民则傚。道中有福理自然，必收诗书仁义效。子孙森列皆有文，次公长公为弟昆。曾孙早娶见玄孙，蒲轮迎召登金门。","dynasty":"宋代","title":"送孙龙谷"}
{"author":"姚勉","content":"萱草忘忧底解忘，慈亲鹤发坐高堂。羡君有此忘忧得，如我添忧万斛强。","dynasty":"宋代","title":"送京学林申甫"}
{"author":"姚勉","content":"摘玉蕊梅，泛金叶蕉，祝公寿龄。算今年比似，常年更别，翠烟红雾，香霭门屏。凤诏云霄，龙光牛斗，辉射南州孺子亭。看看是，伴元戎小队，花柳郊垌。传家有子明经。浑不要黄金遗满籝。向月中传与，一枝仙桂，斓斑衣上，更著袍青。明日瓜期，今朝椿寿，好醉芝兰玉树庭。公知否，老人星一点，映泰阶星。","dynasty":"宋代","title":"沁园春（寿杨师参十月生，次日子之官）"}
{"author":"姚勉","content":"湖干野泊不知更，水国荒寒怆旅情。一夜奔雷吁可怪，满空寒雨注如倾。飓风翻海驱潮势，战鼓轰天震地声。到晓定应三尺雪，短篷忽漏赤暾明。","dynasty":"宋代","title":"和邹希贤舟中遇风雨"}
{"author":"姚勉","content":"银屏梦觉。渐浅黄嫩绿，一声莺小。细雨轻尘，建章初闭东风悄。依然千树长安道。翠云锁、玉窗深窈。断桥人、空倚斜阳，带旧愁多少。还是清明过了。任烟缕露条，碧纤青袅。恨隔天涯，几回惆怅苏堤晓。飞花满地谁为扫。甚薄幸、随波缥缈。纵啼鹃、不唤春归，人自老。","dynasty":"宋代","title":"垂杨"}
{"author":"姚勉","content":"时节惊人欲折心，空阶片叶又秋侵。燕归鵙止浑閒事，只恐山寒雨雪深。","dynasty":"宋代","title":"丙辰冬和乐魁声道四诗"}
{"author":"姚勉","content":"荷风湖面晓，垂钓柳阴中。何日能蓑笠，扁舟此兴同。","dynasty":"宋代","title":"湖上钓者"}
{"author":"姚勉","content":"脱兔惊罝逸，潜鱼畏饵逃。山林聊复尔，湖海可曾豪。药笑多方误，棋嗟不着高。且须随野鹿，共此食苹蒿。","dynasty":"宋代","title":"和葛德远"}
{"author":"姚勉","content":"嘉平既望余，玉冰发归桨。舟行苦滩涩，三日葛陂上。天寒岁云晏，道远空怅惘。行行且旬日，仅此舟泱漭。顺流风忽逆，进尺退或丈。鱼鼋反出没，涛浪相潏荡。茫茫水接天，四望极空敞。虽令归思滞，亦觉胸次广。是时群鱼集，轧轧乱轻榜。纷来以千百，并进或三两。悬金上丝纶，跳玉中层网。中间数十辈，蓑笠牵画舫。沿流勤按视，似是此湖长。彼行良甚捷，此进不可强。倘无观鱼乐，孰慰岑寂想。篙师不告瘁，奇观亦可赏。黄昏成野泊，风雨助凄怆。势如潮汐来，怒若鼙鼓响。吾独安所适，幸不愧俯仰。缅怀金兰友，气义特慨慷。念我归苦迟，舍我愿先往。亟趋南浦城，择馆待税鞅。今宵此风雨，露宿必草莽。继兹更三日，会面一拊掌。屠酥酒同倾，共挹西山爽。","dynasty":"宋代","title":"麻子湖遇逆风"}
{"author":"姚勉","content":"林飞倦翼已知不，小隐何妨且住山。未始便为长往计，回头魏阙五云间。","dynasty":"宋代","title":"送京学林申甫"}
{"author":"姚勉","content":"秋风吹鬓影，凉意足登山。人立晴林杪，猿啼霜雾间。好山多佛占，浮世只僧閒。我亦耽奇者，禅扉日叩关。","dynasty":"宋代","title":"登北高峰"}
{"author":"姚勉","content":"自喜扁舟载月明，涉湖底事不宜轻。象痕深没风仍顺，今日天公亦世情。","dynasty":"宋代","title":"过麻子湖遇逆风有作"}
{"author":"姚勉","content":"望月犀角明，涵星蚌胎聚。斯石卧龙枕，宜有蜿蜒具。龙头君家旧，有子踵高步。层云触石出，四海望甘霔。","dynasty":"宋代","title":"番阳张君叔振观予以其家双瑞图俾诗之叔振大"}
{"author":"姚勉","content":"燕子衔春己几时，嫣然未见茜红枝。天开锦幄烘晴昼，着力东风一夜吹。","dynasty":"宋代","title":"催海棠二首"}
{"author":"姚勉","content":"玉壶潇洒澄风露，一派银河卷轻素。九秋此夜恰平分，冰轮碾上青霄路。绕枝散乱惊飞鹊，捣药分明见灵兔。荻花冷浸一汀水，桂子香飘半天雾。江山如画洗尘目，风景入诗多秀句。乘风缓放牛渚舟，仰空长歌赤壁赋。狂来举楫直欲舞，兴到行杯不知数。此江流水自千古，此月照人知几度。一年好处在今宵，不到天明莫归去。","dynasty":"宋代","title":"中秋放舟"}
{"author":"姚勉","content":"去年唱第时，文阵见整齐。万花迎归来，白马黄金羁。及今催戍瓜，步武青云低。风埃溘上征，飘飘乘白鹥。","dynasty":"宋代","title":"和杨铁庵送子监镇之任韵五首"}
{"author":"姚勉","content":"梅花先腊开香雪，魁信已随春漏泄。送君联骑入天京，不作人间儿女别。锦江俊秀皆朋俦，其间偏善胡与刘。胸襟巧蟠锦绣段，文采互照珊瑚钩。采芹宫里群游戏，文字颉颃春燕翅。西湖万柳娇春风，相期同缓看花辔。棘闱风动桂香秋，一驽那输双骅骝。我悲日色谩迷眼，君喜朱衣皆点头。青天一界蟾宫路，只要朋侪先着步。祝君猛去作为龙，行继延平跃云雾。君不见苏易山简，不事探花与榜眼，明番状元未为晚。","dynasty":"宋代","title":"送胡从甫刘仲山入京"}
{"author":"姚勉","content":"倡周节义有夷齐，钓渭鹰扬可太师。西汉颓波无砥柱，先生只合一纶丝。","dynasty":"宋代","title":"题严子陵钓台"}
{"author":"姚勉","content":"梅笑东风，只两日间，又新岁华。有玉龟阿母，献三蟠实，蕊宫仙子，飞七香车。春满虾帘，雪晴鸳瓦，窗户非烟笼翠纱。萱堂上，看衣翻戏采，觞捧流霞。君家。元是仙家。几度看菖蒲九节花。来剑池丹井，平分风月，一溪流水，犹泛胡麻。寿庆千秋，荣封两国，绿鬓犹深杨柳鸦。长生药，在蓬莱顶上，不必丹砂。","dynasty":"宋代","title":"沁园春（寿张府判夫人）"}
{"author":"姚勉","content":"不见元城不泗州，令发愧汗直如流。获瞻沂水春风点，说到濂溪太极周。我岂能为前辈役，君真合向古人求。考亭一派今寥落，还肯同登道阃不。","dynasty":"宋代","title":"和刘月湖县尉"}
{"author":"姚勉","content":"唱彻阳关调。伴行人、梅拂征鞍，晓霜寒峭。金甲雕戈开玉帐，尊俎风流谈笑。看策马、从容江表。自是药阶苔砌客，卷经纶、且泛芙蓉沼。襟量阔，江面小。允文事业从容了。要岷峨人物，後先相照。见说君王曾有间，似此人才多少。便咫尺、云霄清要。四世三公毡复旧，况蜀珍、先已登廊庙。但侧耳，听新诏。","dynasty":"宋代","title":"贺新郎（送杨帅参之任）"}
{"author":"姚勉","content":"翠驾凋零尽，芒鞋响叶声。晴江湖后绿，寒日竹间清。曝背翁微睡，挑包僧自行。离京才一日，便觉惬幽情。","dynasty":"宋代","title":"富阳道中"}
{"author":"姚勉","content":"家计松梅竹，日程琴酒碁。呼猿僧到处，放鹤客来时。壁上皆苏字，窗门只白诗。卜邻心已决，未得买山资。","dynasty":"宋代","title":"湖上隐者所居"}
{"author":"姚勉","content":"举目茫茫宇宙间，畏涂险甚太行山。镬汤随地无冰处，只有僧庐野衲閒。","dynasty":"宋代","title":"赠长老洪野衲"}
{"author":"姚勉","content":"艳红香紫春正中，扶舆磅礴清气融。玉麟夜掣香案锁，五云裹送光玲珑。吾家自是诗书裔，秀杰相承擢丹桂。太丘合有二方儿，省华须着三尧继。近闻络秀生伯仁，喜君掌上明珠新。愿言种德相扶植，此子定是高车人。","dynasty":"宋代","title":"贺族兄宠妾生子"}
{"author":"姚勉","content":"脩竹萧森影过墙，屧声寂不响回廊。道人独坐清无对，饱杀薰风一味凉。","dynasty":"宋代","title":"题鹊巢寺"}
{"author":"姚勉","content":"殿前伸脚时，奴视高力士。群阉旁吐舌，翰林醒不醉。","dynasty":"宋代","title":"贤八咏·李白醉酒"}
{"author":"姚勉","content":"珍重萧滩刺史贤，能令四海遍皇恩。奏篇才上旋如请，明主何尝不可言。彼已任教书课最，苦人方称册临轩。正愁举世皆喑哑，也有朝阳凤叫阍。","dynasty":"宋代","title":"戊午喜罢和籴"}
{"author":"姚勉","content":"不分麞头爱虎头，世间能有几封侯。何如静去修天爵，此贵人人可得求。","dynasty":"宋代","title":"赠吴相士二首"}
{"author":"姚勉","content":"空斋长夏永和年，莺啭林阴鹭水田。只好更寻棋一局，莫孤花影午时天。","dynasty":"宋代","title":"和陈和卿四绝"}
{"author":"姚勉","content":"人间到处有鱼羹，我亦扁舟柳下横。一任官船渠不卖，归欤脍玉煮深铛。","dynasty":"宋代","title":"沿江买鱼不得询之则前比我为官船所强取故有"}
{"author":"姚勉","content":"不分獐头爱虎头，世间能有几封侯。何如静去修天爵，此贵人人可得求。","dynasty":"宋代","title":"赠吴相士二首其一"}
{"author":"姚勉","content":"圣主天姿本室仁，岂容重籴久伤民。耸传丹凤衔来诏，愧杀苍鹰枉做人。方峻符移哗叫突，忽收箠楚罢吟呻。欢声和气乾坤满，争祝皇龄万万春。","dynasty":"宋代","title":"戊午喜罢和籴"}
{"author":"姚勉","content":"倚空银管立嵯峨，看雪须登窣堵波。一览琼田三万顷，分明掌上见山河。","dynasty":"宋代","title":"雪中雪坡十忆"}
{"author":"姚勉","content":"太原曾有三珠树，花萼一团光彩聚。清晨肯挟三凤来，真是王家儿可誉。乃翁哦诗松竹阴，三儿吾伊玉应金。不须累碁捻蜡作跳虎，骏响续取河汾琴。沂公不作温饱计，他日帘前退丁谓。读书有用须济时，莫止觅官求富贵。","dynasty":"宋代","title":"赠新昌王蓝田三子"}
{"author":"姚勉","content":"万个琅玕绕舍青，风声相和读书声。蛛丝近日应侵几，孤负虚窗照雪明。","dynasty":"宋代","title":"雪中雪坡十忆"}
{"author":"姚勉","content":"穹碑一立承天寺，吟骨遂重宜州楼。当年群蚁亦策勋，岂知须臾梦封侯。南柯一散风雨恶，未若栩栩为庄周。","dynasty":"宋代","title":"赞张英玉所画山谷老蚁蝶图"}
{"author":"姚勉","content":"清晨有客南昌来，袖出数幅春风梅。芳根不种生绡上，安得的皪霜葩开。霜葩能开不能谢，始信笔端生造化。细看入趣直欲攀，亦复不知梢是画。迎风冷笑斜窥檐，披烟淡竚拖轻缣。丰腴略带清晓雪，疎瘦半横初夜蟾。根栖怪石增奇绝，倒影寒溪照清洁。斜枝兰外侣幽姿，冷蕊竹间标劲节。超然笔法无糁尘，正欹仰俯态逼真。几回卷轴却复展，生意不穷看转新。只看幽韵自堪玩，莫道无香真可叹。清香已在杳默中，暗起芬芳浮鼻观。平生爱梅如爱贤，恨无好句模幽妍。看君此画得天趣，妙写无声诗八篇。吾闻古来能画者，画马胸中有全马。君应满腹皆梅花，不尔安能笔潇洒。想君家住西山边，万梅谷中庐数椽。月宵携筇雪着屐，坐石瞰水窥风烟。纫兰傲竹今几年，餐香换骨身可仙。凝神吮墨淡一扫，不觉笔下花真传。叹予自爱冰玉干，久藏一幅鹅溪绢。请君为作雪中百花头上开，挂我壁间供客看。","dynasty":"宋代","title":"题墨梅风烟雪月水石兰竹八轴"}
{"author":"姚勉","content":"孤山养孤鹤，宜与梅为邻。处士若轻出，梅花应笑人。","dynasty":"宋代","title":"贤八咏·和靖探梅"}
{"author":"姚勉","content":"衡门选龙首，摸索未容易。龙首许黄扉，却亦非难事。济物乃素心，好爵岂予志。时来亦不辞，焉用早谀媚。","dynasty":"宋代","title":"赠月堂徐相士"}
{"author":"姚勉","content":"千古清风白乐天，昔时曾此饱谈禅。自从西阁无吟迹，惟有东坡嗣旧传。来往只应湖上寺，听闻误说海中仙。我来再拜祠堂下，笑摘岩花荐井泉。","dynasty":"宋代","title":"题西湖竹阁寺"}
{"author":"姚勉","content":"来去船皆欲便风，天心岂解两相从。侬帆一顺渠应怨，不若从渠且苦侬。","dynasty":"宋代","title":"过麻子湖遇逆风有作"}
{"author":"姚勉","content":"先生亟去理山斋，笋蕨春甜味正佳。一夜东风催变绿，笋吹成竹蕨成柴。","dynasty":"宋代","title":"思江南笋蕨"}
{"author":"姚勉","content":"唐有一僧妙医药，得大医王三昧觉。雨中盥手瀑檐飞，惊叹病龙腥唾落。须臾云雾忽销霁，白发老人来矍铄。自言病中困行雨，愿得良针苏脉络。授方寸剂应时愈，拜奉仙方效思邈。此事今无古信然，说与时人谩惊噱。早来忽得绢素轴，挺挺祥龙露头角。心知此龙非病者，喷雾洒云天洗濯。龙身不病泽四方，万物全生总安乐。此龙此医今是谁，天王长老僧无著。","dynasty":"宋代","title":"赠天王长老无著"}
{"author":"姚勉","content":"人生有子万事足，不问官称有与无。老子希文何事好，踏渠脚步得尧夫。","dynasty":"宋代","title":"赠争相士三首"}
{"author":"姚勉","content":"主人合作紫薇郎，引领群仙觐玉皇。满袖风云生羽翮，排空牛斗避光芒。锦江家谶声名在，金榜巍科姓字香。典贡春官来岁事，芝香趣下瑞芝堂。","dynasty":"宋代","title":"郡守劝驾乐语"}
{"author":"姚勉","content":"月姊当年付桂香，君家上第绿衣郎。只今盛事追龙首，又此佳占叶凤凰。暖律潜回燕谷冷，名花尽压洛城芳。从今不把朱陈说，百世姚邹话柄长。","dynasty":"宋代","title":"礼席致语"}
{"author":"姚勉","content":"翠驾凋零尽，芒鞋响叶声。晴江湖后绿，寒日竹间清。曝背翁微睡，挑包僧自行。离京才一日，便觉惬幽情。","dynasty":"宋代","title":"富阳道中"}
{"author":"姚勉","content":"踏梅聊尔过江西，月里渔竿冷插溪。料想故园春事好，乱花深处听莺啼。","dynasty":"宋代","title":"小浆题壁用赵信国韵"}
{"author":"姚勉","content":"锦水双龙，鞭风驾霆，来游璧池。有一龙跃出，精神电烨，一龙战退，鳞甲天飞。一样轩拏，殊途升蛰，造化真同戏小儿。时人眼，总羡他腾踏，笑我卑栖。促装且恁西归。信自古功名各有时。但而今莫问，谁强谁弱，只争些时节，来速来迟。无地楼台，有官鼎鼐，命到亨通事事宜。三年里，看龙头独露，雁塔同题。","dynasty":"宋代","title":"沁园春（太学补试归涂作）"}
{"author":"姚勉","content":"鲤鱼书来上谁字，斗牛光中湖海士。梅花腊雪曾会面，桃李春风一弹指。剥书得诗意雄杰，钟吕惊闻筝笛耳。懦夫有闻气可作，奸谀未诛神已死。奴唇争笑乃独否，我心有同固如此。君家请剑攀折槛，远胜衣绣夸归里。立朝日少谏多藁，况有竹林老夫子。百年易了富与贵，万古不磨天此理。笑骂从渠官欲好，妻凄羞人身不耻。获禽一朝固可十，天下良工安肯诡。古人寥寥今不见，举世滔滔此皆是。蛾眉方遭众发嫉，足音忽动空谷喜。我欲净洗后土泥，子为快挽天河水。","dynasty":"宋代","title":"丁巳春言事四归和朱子云赐诗韵"}
{"author":"姚勉","content":"橘累金印枫锦衣，夹路相照生光辉。我非买臣与季子，但有菊佩芳菲菲。","dynasty":"宋代","title":"道中即事"}
{"author":"姚勉","content":"静中见万物，各各有春意。收拾入襟怀，阳和散天地。","dynasty":"宋代","title":"王君猷花圃八绝·若春"}
{"author":"姚勉","content":"望灯投野市，冲雨泊征船。茅店不容客，柳堤聊枕舷。欹眠涛拍枕，起坐漏沾肩。夜半潇潇歇，推篷月在天。","dynasty":"宋代","title":"舟泊兰溪湖头市遇雨"}
{"author":"姚勉","content":"贵贱由来不自齐，巧将躔次说高低。星环云汉胸罗列，斗挹天浆手独提。太乙昨传当蜀道，文昌今喜尚江西。中兴气运应从此，试问何时复聚奎。","dynasty":"宋代","title":"赠朱五星"}
{"author":"姚勉","content":"文章世家难，有子夫何忧。吾亦有青毡，未作菟裘谋。驽鞭不及骥，汗喘徒呀齁。愿随君后尘，击楫江中流。","dynasty":"宋代","title":"和杨铁庵送子监镇之任韵五首"}
{"author":"姚勉","content":"请君著眼相吾梅，自是群芳合逊魁。但有一般难相处，玉堂也似竹篱开。","dynasty":"宋代","title":"赠高眼陈相士"}
{"author":"姚勉","content":"渐是梅花雪片时，雁书底苦趣归期。虽然未尝西湖雪，犹及梅花第一枝。","dynasty":"宋代","title":"别西湖"}
{"author":"姚勉","content":"几队红妆拥盖青，凌波仙子立娉婷。晚凉孤坐香风里，如在西湖四望亭。","dynasty":"宋代","title":"玉井亭观莲"}
{"author":"姚勉","content":"恋陟怀迁怕去官，近时君子退如难。中书堂拂高尚袖，神武门留太华冠。此举直堪惊醉梦，斯人端是障狂澜。先生真正平斋子，凛凛清标万古寒。","dynasty":"宋代","title":"送洪右司去官"}
{"author":"姚勉","content":"见说襄阳堕甑时，公尝前此料危机。伤心汉岘疆重拓，回首羊邹事已非。安得筹边书日报，谁能荐士剡天飞。当年子羽知吴玠，尚作西撑一柱巍。","dynasty":"宋代","title":"挽赵制机"}
{"author":"姚勉","content":"近闻沅水路，今亦是风寒。忠信如先教，边陲尽易安。勿云师可去，甘与国辞难。文武能兼尽，功名更好看。","dynasty":"宋代","title":"送胡教授之沅水任其二"}
{"author":"姚勉","content":"蚤里溪人又馈鱼，未容归兴动莼鲈。只今更办开蔬供，君若来迟釜恐无。","dynasty":"宋代","title":"和陈和卿四绝"}
{"author":"姚勉","content":"鹿门庞德公，款段马少游。古人不可今，君贤抑其流。清风足廉顽，厚德亦镇浮。君今复古人，善士吾何求。","dynasty":"宋代","title":"又代作"}
{"author":"姚勉","content":"帐窣销金旧党家，未知清处在煎茶。便应归去烧松叶，细碾枪旗煮雪花。","dynasty":"宋代","title":"雪中雪坡十忆"}
{"author":"姚勉","content":"瑶姬来自状元家，真是姚黄第一花。玳席艳开春富贵，鱼轩荣驻远光华。梅梢欲动朱檐雪，竹叶微潮玉脸霞。正好留连长夜饮，未须催整七香车。","dynasty":"宋代","title":"女筵乐语"}
{"author":"姚勉","content":"又得秋风入芰荷，尚无黄耳到如何。慈亲想自精神健，娇女应添智慧多。踪迹自嗟成漫浪，利名底苦欲奔波。几时了却胸中事，只傍南溪理钓蓑。","dynasty":"宋代","title":"思家信不至"}
{"author":"姚勉","content":"又得秋风入芰荷，尚无黄耳到如何。慈亲想自精神健，娇女应添智慧多。踪迹自嗟成漫浪，利名底苦欲奔波。几时了却胸中事，只傍南溪理钓蓑。","dynasty":"宋代","title":"思家信不至"}
{"author":"姚勉","content":"先生亟去理山斋，筍蕨春甜味正佳。一夜东风催变绿，筍吹成竹蕨成柴。","dynasty":"宋代","title":"思江南筍蕨"}
{"author":"姚勉","content":"面面湖光面面风，可人最是白芙蓉。分明飞下双双鹭，才到花边不见踪。","dynasty":"宋代","title":"四望亭观荷花"}
{"author":"姚勉","content":"满襟霁月皎无尘，爱客宁嫌客过频。倚竹题诗惊思妙，傍花寻柳见情真。如今南浦伤行客，此处西湖有主人。与着三年端的约，孤山同访早梅春。","dynasty":"宋代","title":"送别张倅"}
{"author":"姚勉","content":"宝婺星边太白仙，驭风飞下锦河边。朅来尽散阳春脚，归去独撑明月船。名重题舆千里郡，诏催步履八花砖。只愁此后民艰食，谁与邦民作食天。","dynasty":"宋代","title":"送别赵倅"}
{"author":"姚勉","content":"江西道院春风里，田里叹愁声不起。黄堂太守政如神，馆阁掾官清似水。掾官皆清谁最优，寮中录参陈太丘。奋身原自科第出，不比刀笔庸常流。生平妙得书中趣，默会钦哉恤刑句。木天玉堂未肯游，且为黎黔了冤诉。操心仁恕真崔公，汤渖休浴群囚同。雷轰电烛不留滞，狴犴昔满今俱空。归巢群鹊依庭木，春昼圜扉芳草绿。政成来泛幕中莲，吏案凝尘无讼牍。几年摧政冰霜严，生怕欢与愁俱添。公挥椽笔议革弊，和气霭霭生青帘。感恩戴德殊未已，凤诏飞来趣行李。云衢直上骤骅骝，一日追风千万里。昔公留此民如瘳，今公去此民如愁。父老何尝欲君去，州县但恐难公留。陈平他日宰天下，大志奇材见分社。况公阴德似于公，宁不高车乘驷马。于公受报在子孙，天今报公及公身。公身荣显复子孙，造物岂负真贤人。锦帆招颭冬冬鼓，愁听数声离岸橹。公还为雨泽九州，多为高安添滴雨。","dynasty":"宋代","title":"送陈纠任满归"}
{"author":"姚勉","content":"古来尉自号神仙，况是栖身快阁天。好向盘根施利器，如登熟路著先鞭。可知岂患无知己，自爱应能不爱钱。近世末僚卿相少，愿储远业继前贤。","dynasty":"宋代","title":"送陈县尉之太和新任"}
{"author":"姚勉","content":"桂花香满月轮秋，稳送鹏程万里游。身近清光瞻帝座，手携多士上瀛洲。戊申奏对规模阔，庚戌抡魁气数周。陈亮自来天下选，老年更好作龙头。","dynasty":"宋代","title":"送陈新恩赴殿试"}
{"author":"姚勉","content":"龙泉与太阿，紫气牛斗冲。神物离必合，龙津复相从。悠悠千余年，神秀人物钟。高密云礽孙，星宿罗心胸。居常佩此剑，沟渎难鲸容。朅来磨剑池，清水为淬锋。秋风催斫桂，迥脱尘泥踪。勉哉各努力，更作延平龙。","dynasty":"宋代","title":"送邓若思赴南剑乡举"}
{"author":"姚勉","content":"高安之民椎且质，空蒙恶声头上笔。独惟猾吏可怕人，架鹰腾霄柙虎出。贪官乞钱吏手中，庸官仰笔描吏容。狱情黯菼直为曲，虽欲辨雪何由从。先生来纠高安狱，直道仁心作民福。吏知积德不忍欺，囚感吐诚争首服。掉头不肯狥上官，几回拂意思挂冠。伸冤振仰必得请，愧杀同列双颧丹。先生种满甘棠了，天子知贤恨官小。若人底处可安排，不在玉堂应凤沼。鱣鲸自不沟渎留，郡官无贤民却愁。愁公归去莫报德，但祝高门于定国。","dynasty":"宋代","title":"送高录参美任"}
{"author":"姚勉","content":"几多文士踏槐黄，实出伦魁在瑞阳。千古河连留地谶，一声胪唱破天荒。金钗笑拥龙头客，宝篆浓薰燕寝香。方国荐贤蒙上赏，匪晨有诏下芝堂。","dynasty":"宋代","title":"郡守宴状元乐语"}
{"author":"姚勉","content":"自古高安欠学宫，新庠赞立竟谁功。青青子佩争弦诵，总在先生化育中。","dynasty":"宋代","title":"送周县尉满秩归"}
{"author":"姚勉","content":"夹岸桃花燕子飞，一江春水鳜鱼肥。丝纶百尺烟波阔，午夜鸣榔载月归。扁舟一叶横沙觜，得鱼烂醉东风里。绿杨深处酒醒时，半江潮落天如水。万顷沧波五月凉，一川红锦藕花香。绿蓑青笠鸣疎雨，老树残烟带夕阳。野船细火夜明灭，一笛风清楚天阔。无鱼无酒且归来，篷底萧疎卧明月。万里西风双鬓华，江南江北老天涯。潇洒两岸梧桐叶，漠漠半川芦荻花。柔橹声中山水绿，一丝买断黄金屋。沙边鸥鸟莫相猜，是非不到清江曲。苇折荷枯人未归，波寒霜落雁初飞。不知节物时时换，又折梅花下钓矶。青山四面清歌发，几点沙鸥起天末。一任长年醉则休，醒时独钓寒江雪。","dynasty":"宋代","title":"清江曲"}
{"author":"姚勉","content":"孝祖淳熙极盛时，此泉曾发蜀江湄。绣衣酷吏虽湮塞，难掩公朝赐石碑。","dynasty":"宋代","title":"题蜀江观"}
{"author":"姚勉","content":"古苔矶上立，钓为月明垂。夜半清歌起，无鱼钓得诗。","dynasty":"宋代","title":"题月矶诗藁"}
{"author":"姚勉","content":"美人在驹谷，久别良怀哉。秋风天气清，特为斯人来。踏月访清夜，岩扉肯予开。弟兄俨相对，松竹间古梅。子侄环侍侧，兰植依琼瑰。青灯照图史，新酒罗瓶罍。一家三代风，和气熙春台。富学饱停蓄，厚德深栽培。情周思孔子，志伊学颜回。皇路方嶮巇，天马须龙媒。旱岁渴霖雨，神鳞起渊雷。君家多生贤，吾国正选才。诏书明年近，竞踏黄花槐。造榜正此天，桂籍浮香催。鵰鹗相联飞，燕雀更愿陪。","dynasty":"宋代","title":"访郭德甫"}
{"author":"姚勉","content":"武陵溪边翁好渔，笭箵钓车日采鱼。扁舟为家苇为屋，岂知世有神仙居。晓来不记舟行路，忽在桃花深绝处。红云杳叆望欲迷，绛雪缤纷落无数。水源尽处便逢山，一迳似通人往还。穿花竟出洞谷口，别有天地如人间。青山高下鳞鳞屋，秀野桑深泼绿。春深耕罢犊牛眠，昼静人閒鸡犬熟。村中老幼皆相知，惊逢外人子为谁。平生采鱼不到此，借问此是蓬莱非。笑言此亦人间耳，闻有蓬莱何处是。秦初避乱偶此来，今日已传秦几世。渔家不识青史编，相传去秦六百年。吁嗟已不闻汉魏，岂复知今晋太元。当时只恐秦万世，携家挈邻相远避。早知秦不五十年，安得种花来此地。采药山人去不归，啖松女子今何之。种桃着花尚未实，未必岁月多如斯。家家置酒延鸡黍，便好卜邻花底住。中心自喜口不言，后日重来今且去。凄然辞别便登舟，依旧花间溪水流。插竹谩标来处路，鸣榔无复旧时游。顾家一念仙凡隔，如梦惊回寻不得。当时不与俗吏知，或可重寻旧踪迹。五胡云扰岂减秦，晋人合作桃源人。渔郎出山自失计，秦人绝踪应未仁。渔郎渔郎休太息，渔家自有神仙国。脍鲈沽酒醉芦花，此乐桃源人未识。神仙有无何渺茫，退之此语诚非狂。渊明作记亦直寄，便如东皋志醉乡。秦风锲薄难与处，晋俗清虚何足数。愿令天下尽桃源，不必武陵深处所。","dynasty":"宋代","title":"桃源行"}
{"author":"姚勉","content":"京陌尘埃渴肺肠，藕莲分惠带湖香。羡君一叶穿花底，醉吸荷筒月露凉。","dynasty":"宋代","title":"谢田贤良送莲藕"}
{"author":"姚勉","content":"望灯投野市，冲雨泊征船。茅店不容客，柳堤聊枕舷。欹眠涛拍枕，起坐漏沾肩。夜半潇潇歇，推篷月在天。","dynasty":"宋代","title":"舟泊兰溪湖头市遇雨"}
{"author":"姚勉","content":"卖花担上买秋光，分贮冰壶沁晓凉。滴取露珠供砚水，笔头已觉带天香。","dynasty":"宋代","title":"木犀"}
{"author":"姚勉","content":"梅梢枯处忽东风，魁压千花一点红。欢喜马头飞雪处，安排龙首彩云中。内讧外阻忧方大，东拄西撑策已穷。试了南宫趋北阙，好输鲠论发天聪。","dynasty":"宋代","title":"送万仲荣赴省"}
{"author":"姚勉","content":"君今鸣木铎，名与芷俱香。后夜月千里，美人天一方。往追湖学躅，更挈楚臣芳。了却皋比事，归来振鹭行。","dynasty":"宋代","title":"送胡教授之沅水任"}
{"author":"姚勉","content":"此君应似旧平安，瘦节森然最耐寒。万叶琼瑶光照眼，梦披鹤氅倚栏干。","dynasty":"宋代","title":"雪中雪坡十忆"}
{"author":"姚勉","content":"一部周官，学间渊源，山齐得来。最雄姿直气，不涂脂粉，仙风道骨，不涴尘埃。万里青云，相期阔步，底事向天门折翼回。君知否，这白衣御史，卿相胚胎。时人休用惊猜。机会到功名节节催。看蒲质易凋，何如松茂，菊花已老，须是梅开。万事何难，时来得做，且信天工次第排。从今去，愿径游璧水，直上兰台。","dynasty":"宋代","title":"沁园春（送友人补太学）"}
{"author":"姚勉","content":"舍舟上招提，遥入松林间。透脱俗尘网，是名第一关。","dynasty":"宋代","title":"感山十咏·松关"}
{"author":"姚勉","content":"富贵功名不足夸，肯将一第博荣华。春分正欲均天下，何必长安看尽花。","dynasty":"宋代","title":"赠李枢干三首"}
{"author":"姚勉","content":"章生画中师，神秀蟠心胸。儿时学山水，近复能鱼龙。拂素欲画时，默吮南山松。斯须景与物，以次生笔锋。画出巧安排，咫尺千万重。阴晴弄明晦，近远分淡浓。雪月清瘦屿，烟雨朦胧峰。有时作江湖，万派俱朝宗。云涛汹澎湃，雪屋惊奔冲。风平坦如掌，皱縠浮溶溶。因水鱼更巧，回翻态从容。翻荷猛跳珠，聚藻相噞喁。中有化龙鲤，静伺机便逢。天门露头角，滃滃祥云从。看君此四画，众史特奴佣。当知各有意，不特誇纤秾。丈夫抱膝时，清乐山水供。观鱼或濠上，笑倚临流筇。一朝蜕鳞鬣，屣脱尘泥踪。甘霖泽四海，霓望慰九农。","dynasty":"宋代","title":"题章秀才画山水鱼龙"}
{"author":"姚勉","content":"碧空一片水云飞，竹里人家午唱鸡。江路雨晴芳草润，杖藜行遍水东西。","dynasty":"宋代","title":"昼步江村"}
{"author":"姚勉","content":"风掀晴空作顽冷，雪欲成冰漫翠岭。白云崷崒堆不散，玉龙蜿蜒睡未醒。岷峨太白横参井，移作西山奇处景。洪崖安在呼使来，与驾飞车登绝顶。","dynasty":"宋代","title":"西山雪岭"}
{"author":"姚勉","content":"名缰驱远役，挈挈未遑安。春只雨中过，花从客里看。水声添昨夜，风力尽余寒。但喜前程阔，不愁行路难。","dynasty":"宋代","title":"客中遇雨"}
{"author":"姚勉","content":"科目动荣想，葩华竞浮文。既获钓名位，鄙夫岂知君。愚生不此志，愿策克复勋。蕞躯夕可死，但欲朝有闻。","dynasty":"宋代","title":"谢久轩蔡先生惠墨九首"}
{"author":"姚勉","content":"近郊胜处小云居，一水如龙凑佛庐。长记钓蓑披雪去，砖炉温酒煮溪鱼。","dynasty":"宋代","title":"雪中雪坡十忆"}
{"author":"姚勉","content":"海风吹潮浊如泥，咫尺不辨鱼与龟。秋潭表里冰镜净，下瞰直可茎须眉。乃知有万不齐物，心到定处皆能窥。君心久矣波不起，天地不逃圆镜里。胸中玲珑列星宿，眼底远近佳山水。人言君脚踏四方，不知君閒谓君忙。寒炉曾与话清夜，始觉牖户虚生光。我生之日直南斗，逢人得骂不脱口。而今只把定眼看，得失空花总何有。但愁国事纷披猖，举棋不定观惊旁。","dynasty":"宋代","title":"赠定轩游季升"}
{"author":"姚勉","content":"恋陟怀迁怕去官，近时君子退如难。中书堂拂高尚袖，神武门留太华冠。此举直堪惊醉梦，斯人端是障狂澜。先生真正平斋子，凛凛清标万古寒。","dynasty":"宋代","title":"送洪右司去官"}
{"author":"姚勉","content":"窗月梅花白。夜堂深、烛摇红影，绣帘垂额。半醉金钗娇应坐，寒处也留春色。深意在、四弦轻摘。香坞花行听啄木，翠微边、细落仙人屐。星盼转，趁娇拍。人间此手真难得。向尊前、相逢有分，底须相识。愁浅恩深千万意，惆怅故人云隔。怕立损、弓鞋红窄。换取明珠知肯否，绿窗深、长共春怜惜。休恼乱，坐中客。妓唤惜善琵琶，程秋干席上作。","dynasty":"宋代","title":"贺新凉"}
{"author":"姚勉","content":"君家遗子籝，只在一卷书。四世续科第，积善庆有余。乃翁一片心，秋月行太虚。宜哉有是子，大似回不愚。","dynasty":"宋代","title":"和杨铁庵送子监镇之任韵五首"}
{"author":"姚勉","content":"柳子中庭乞巧时，始知抱拙不污卑。向令早似愚溪日，未必缁尘涅素丝。","dynasty":"宋代","title":"七夕分韵得丝字"}
{"author":"姚勉","content":"倚着梅花读瘦吟，冰章雪句照人心。未应只为吟诗瘦，且占春风笑上林。","dynasty":"宋代","title":"题梅庄郭成甫瘦吟帙"}
{"author":"姚勉","content":"玉梅苍竹拥冰壶，中有扬雄宅一区。地占清虚开境界，人从确实作工夫。穷经得趣床横易，体道存心壁画图。格物致知功用在，的传愿继考亭朱。","dynasty":"宋代","title":"题朱氏梅芳书院"}
{"author":"姚勉","content":"以古为名便异今，况能有鉴照人心。旧闻古鉴知兴替，借与清朝献六箴。","dynasty":"宋代","title":"赠古鉴相士"}
{"author":"姚勉","content":"霜融雾消又作晴，四山日气烘春明。黄叶如金红如锦，枯梢无叶更觉清。","dynasty":"宋代","title":"道中即事"}
{"author":"姚勉","content":"梅似臞仙瘦为诗，清寒直欲不胜衣。吟成雪里调羹句，此句却令天下肥。","dynasty":"宋代","title":"题梅庄郭成甫瘦吟帙"}
{"author":"姚勉","content":"千古清风白乐天，昔时曾此饱谈禅。自从西阁无吟迹，惟有东坡嗣旧传。来往只应湖上寺，听闻误说海中仙。我来再拜祠堂下，笑摘岩花荐井泉。","dynasty":"宋代","title":"题西湖竹阁寺"}
{"author":"姚勉","content":"国家元气几如发，章李以来几台察。翻盆窥瓮若不闻，射影含沙但潜发。坦途自诧忘羊肠，坚冰恐已在履霜。熙丰旧人正伺隙，乃尔寂寂无精光。抨弹已上旨宣谕，谏不能行法当去。老乌欲食不再鸣，幸有新来柏台疏。蛰霆忽击聩者惊，不待数月如阳城。中书君已非偃月，何事亦恶伏马鸣。奏疏流传人吐舌，未死奸谀面赪热。只今时事尚可言，奏四十章当一月。直言不惮方威灵，本朝未尝言罪人。但图奏上天子喜，莫管近前丞相嗔。向来庆历子唐子，千古名垂汗青史。瘴山炎海固鬼愁，志士宁能彼易此。风尘澒洞何如时，麒麟豺虎方争驰。士所当为未止此，志完幸听承君规。","dynasty":"宋代","title":"潘吴二察甚振风采刘仲山有诗因次其韵"}
{"author":"姚勉","content":"胸藏天巧锦云梭，万象都收入网罗。只作虫鱼非磊落，安排手笔写山河。","dynasty":"宋代","title":"赠画师二首"}
{"author":"姚勉","content":"几同湖上饮，俱爱晚山青。雅趣方泉寺，离舟又浙亭。赠行诗自好，愁别酒休醒。后夜思君处，桐江傍客星。","dynasty":"宋代","title":"次刘仲山饯归韵"}
{"author":"姚勉","content":"巧夫纵诞争说相，口角澜翻如剪样。眼中元不识英奇，随世炎凉分下上。贡谀乞得贵人诗，红签彩轴珍携持。未遭穷士或有赠，烂在酱瓿问不知。如斯等辈真肉眼，砂里精金岂能拣。古朴相士却不然，品题每在未遇前。前时赠诗纸欲朽，逢人夸张不去手。古朴相士真识人，识人须要当贱贫。信知巧者尽虚伪，惟有朴者全天淳。愿君终身如此朴，俗态高低不须学。","dynasty":"宋代","title":"赠古朴相士"}
{"author":"姚勉","content":"翠驾凋零尽，芒鞋响叶声。晴江湖后绿，寒日竹间清。曝背翁微睡，挑包僧自行。离京才一日，便觉惬幽情。","dynasty":"宋代","title":"富阳道中"}
{"author":"姚勉","content":"湖面轻烟起，前山渐不分。钟声连寺答，人语隔船闻。吟客衣生月，归僧笠带云。及城门未掩，灯火已纷纷。","dynasty":"宋代","title":"放生池纳凉晚归"}
{"author":"姚勉","content":"海棠自是百花仙，霞袂霓裳下九天。昨夜诏归红玉阙，但留翠幄锁晴烟。","dynasty":"宋代","title":"海棠一夜为风吹尽三首"}
{"author":"姚勉","content":"石梁平砥似，池水明镜如。晚凉散步稳，凭栏此观鱼。","dynasty":"宋代","title":"感山十咏·石桥"}
{"author":"姚勉","content":"夹岸桃花燕子飞，一江春水鳜鱼肥。丝纶百尺烟波阔，午夜鸣榔载月归。扁舟一叶横沙觜，得鱼烂醉东风里。绿杨深处酒醒时，半江潮落天如水。万顷沧波五月凉，一川红锦藕花香。绿蓑青笠鸣疎雨，老树残烟带夕阳。野船细火夜明灭，一笛风清楚天阔。无鱼无酒且归来，篷底萧疎卧明月。万里西风双鬓华，江南江北老天涯。潇洒两岸梧桐叶，漠漠半川芦荻花。柔橹声中山水绿，一丝买断黄金屋。沙边鸥鸟莫相猜，是非不到清江曲。苇折荷枯人未归，波寒霜落雁初飞。不知节物时时换，又折梅花下钓矶。青山四面清歌发，几点沙鸥起天末。一任长年醉则休，醒时独钓寒江雪。","dynasty":"宋代","title":"清江曲"}
{"author":"姚勉","content":"安石廊庙姿，岂不娴将略。氐奴惊伟人，良已先得着。","dynasty":"宋代","title":"贤八咏·谢安围碁"}
{"author":"姚勉","content":"笔峰秀耸带溪萦，人杰当知是此生。说与山灵须借助，从今姓字达天京。","dynasty":"宋代","title":"题崔庄庵壁"}
{"author":"姚勉","content":"碧潭见说有龙蟠，万里沧溟气欲吞。此去风雷轰蛰起，大施霖雨霈乾坤。","dynasty":"宋代","title":"题崔庄庵壁"}
{"author":"姚勉","content":"雾气澒濛水气蒸，上与寒日争昏明。江心有船不可见，惟闻咿哑摇橹声。","dynasty":"宋代","title":"道中即事其二"}
{"author":"姚勉","content":"不知年换山无历，日短著书阴自惜。臞仙谁与伴清孤，竹里梅花破幽寂。月窗看影嗔晓夺，雪径寻花惊夜失。绝怜一点清淡意，不作群芳妖艳质。梦寒翠羽真恐涴，香远细腰何敢即。广平亦作软媚语，可笑铁心轻变易。梅州参彻梅花髓，句中有味供紬绎。冰瓯涤笔想更奇，试为此花重请益。","dynasty":"宋代","title":"和杨监簿咏梅"}
{"author":"姚勉","content":"丁巳孟秋春戊午，不雨三时嗟旱苦。低田高垅皆黄埃，佳种几成不入土。富家仓廪铁灌锁，民腹为雷泪为雨。更迟十日天不问，血肉磨牙总豺虎。悬官祈祷聊具文，饥声嗷嗷恬不闻。山中道士睡不着，鞭龙起电驱风云。天瓢点滴翻骏马，一日甘霖遍天下。尽将昨夜赤千里，化作今朝青四野。农家笑语无愁声，指日可望天太平。熙朝真主圣且明，汉雨不待宏羊烹。或言天民天自恤，或夸调燮有新术。山中道士不言功，饱饭熟睡听松风。","dynasty":"宋代","title":"赠黄道士思成祈雨感应"}
{"author":"姚勉","content":"孔铎经百年，诬世有杨墨。天生子舆氏，邪说一以息。紫阳曾未远，人复底无极。先生严卫道，功比异端辟。","dynasty":"宋代","title":"谢久轩蔡先生惠墨九首"}
{"author":"姚勉","content":"岩电当年说阿戎，清谈于世竟何功。君今双目真如电，举世忠邪一览中。","dynasty":"宋代","title":"赠电眸陈相士"}
{"author":"姚勉","content":"千古清风白乐天，昔时曾此饱谈禅。自从西阁无吟迹，惟有东坡嗣旧传。来往只应湖上寺，听闻误说海中仙。我来再拜祠堂下，笑摘岩花荐井泉。","dynasty":"宋代","title":"题西湖竹阁寺"}
{"author":"姚勉","content":"秋怀轩豁。痛饮天机发。世界只如掌大，算只有、醉乡阔。烟抹。山态活。雨睛波面滑。艇子慢摇归去，莫搅碎、一湖月。","dynasty":"宋代","title":"霜天晓角（湖上泛月归）"}
{"author":"姚勉","content":"蛮触争蜗角，兴亡土两丘。一家文到古，万世月行秋。鳌可三山冠，鹏须八极游。胸中治安策，时事几堪忧。","dynasty":"宋代","title":"次陈肩夔韵"}
{"author":"姚勉","content":"山在云间几上梯，最高缘有福王祠。尚怜不及楼前木，得见祥符极盛时。","dynasty":"宋代","title":"题祥符寺"}
{"author":"姚勉","content":"年来文物盛江西，捷帜联翩报锦溪。好把香名题此籍，此题已兆杏园题。","dynasty":"宋代","title":"题桂籍"}
{"author":"姚勉","content":"湖光平接碧天开，浮世笙歌下往来。个是蓬莱真绝顶，如何只道小蓬莱。","dynasty":"宋代","title":"题四圣观小蓬莱"}
{"author":"姚勉","content":"荷风湖面晓，垂钓柳阴中。何日能蓑笠，扁舟此兴同。","dynasty":"宋代","title":"湖上钓者"}
{"author":"姚勉","content":"阿钟五岁已大奇，从我觅字与觅诗。栗梨不爱爱纸笔，此意岂是寻常儿。吟诗写字非难事，字画是心诗是志。器量充周志气宏，劲笔雄辞皆极致。吾家鼻祖丰城公，庭叱百万无虓雄。子孙世袭节义风，流传直至江西翁。江西夫子今希有，四经七举为龙首。不作孙弘曲学儒，文章只是宗元佑。祖宗积善源深长，争奇竞秀生诸郎。诸郎更有如钟者，引领丹山群凤凰。晓窗读书肯至午，夜灯琅琅明月庑。只今小年已勤苦，从此读书到十五。贯经窗史包今古，雪坡痴叔未足多，十驽骥子一跃过。河南晁氏曾有样，二十子弟俱高科。汝今群从多兄弟，勋业相期各如意。家塾相师学圣贤，庙堂再拜传忠义。羲献帖，李杜诗，遗踪虽在不必追。请赓庆历徂徕颂，更立中兴浯水碑。","dynasty":"宋代","title":"侄阿钟觅字与诗"}
{"author":"姚勉","content":"晴晓芳蹊润，幽寻得自怡。露粘行草蝶，风舞罥花丝。竹静闻邻话，林虚度各棋。意行无伴侣，池上只莺知。","dynasty":"宋代","title":"新晴散步"}
{"author":"姚勉","content":"忆昔东坡，秀夺眉山，生丙子年。盖内离子坎，四方中气，宜当此岁，间出英贤。河岳重灵，星辰再孕，来自赤城中洞天。新秋霁，萃一襟爽气，风露澄鲜。玉阶同听胪传。伴宝骊如龙丝袅鞭。正椿庭未老，同跻荣路，萼楼争耀，相照魁躔。即似坡公，金莲夜对，身作玉堂云雾仙。怜同岁，但乞如梦得，分买山钱。","dynasty":"宋代","title":"沁园春（寿同年陈探花）"}
{"author":"姚勉","content":"卖花担上买秋光，分贮冰壶沁晓凉。滴取露珠供砚水，笔头已觉带天香。","dynasty":"宋代","title":"木犀"}
{"author":"姚勉","content":"扁舟谁不过严滩，唤醒贪夫醉梦寒。名教扶持真百世，岂徒当代慑曹瞒。","dynasty":"宋代","title":"题严子陵钓台"}
{"author":"姚勉","content":"湖面清风拂酒杯，异香一片自天来。明知不是荷花了，金粟漫山昨夜开。","dynasty":"宋代","title":"孤山闻木犀"}
{"author":"姚勉","content":"芝堂自瑞天朝安，竹郡久更江左唐。愿似诚斋诗句说，朝京旧路再筠阳。","dynasty":"宋代","title":"题蓝桥"}
{"author":"姚勉","content":"君家遗子籝，只在一卷书。四世续科第，积善庆有余。乃翁一片心，秋月行太虚。宜哉有是子，大似回不愚。","dynasty":"宋代","title":"和杨铁庵送子监镇之任韵五首"}
{"author":"姚勉","content":"虐籴安能峙糗粮，只因根本暗中戕。并缘鼠猾丰衣食，受纳狼贪富橐囊。中户白科都罄室，列城黑腐谩盈仓。边尘澒洞烽烟急，民命如丝谨勿伤。","dynasty":"宋代","title":"戊午喜罢和籴"}
{"author":"姚勉","content":"国家元气几如发，章李以来几台察。翻盆窥瓮若不闻，射影含沙但潜发。坦途自诧忘羊肠，坚冰恐已在履霜。熙丰旧人正伺隙，乃尔寂寂无精光。抨弹已上旨宣谕，谏不能行法当去。老乌欲食不再鸣，幸有新来柏台疏。蛰霆忽击聩者惊，不待数月如阳城。中书君已非偃月，何事亦恶伏马鸣。奏疏流传人吐舌，未死奸谀面赪热。只今时事尚可言，奏四十章当一月。直言不惮方威灵，本朝未尝言罪人。但图奏上天子喜，莫管近前丞相嗔。向来庆历子唐子，千古名垂汗青史。瘴山炎海固鬼愁，志士宁能彼易此。风尘澒洞何如时，麒麟豺虎方争驰。士所当为未止此，志完幸听承君规。","dynasty":"宋代","title":"潘吴二察甚振风采刘仲山有诗因次其韵"}
{"author":"姚勉","content":"帐窣销金旧党家，未知清处在煎茶。便应归去烧松叶，细碾枪旗煮雪花。","dynasty":"宋代","title":"雪中雪坡十忆"}
{"author":"姚勉","content":"海棠自是百花仙，霞袂霓裳下九天。昨夜诏归红玉阙，但留翠幄锁晴烟。","dynasty":"宋代","title":"海棠一夜为风吹尽三首"}
{"author":"姚勉","content":"江城雪作阴如莫，儿样老翁啼塞路。云深日隐天不知，驱马萧萧使君去。使君四海郑村边，人是白玉堂中仙。君谟政事文永叔，五花为笔蒲为鞭。民酣醇酎春风里，吏奸如鱼在寒水。横江立石霓截流，要使千年履如砥。瓜时且及报政成，汉法选表宜公卿。况今世号天清明，如何饥乌啼夜声。饥乌聒聒正攫肉，惊起鸾凤腾去速。世间公论竟有否，污此无瑕雪团玉。杭州白傅亦自无，若有薏苡犹疑珠。中湖筑堤到今赐，当时憸儿群谤苏。先生去住轻蝉翼，一笑归欤黜如陟。但民失母士失师，欲取谗人投有北。浮云岂解终为昏，先生即来直北门。偏州毕竟着不得，滂沛霖雨苏乾坤。","dynasty":"宋代","title":"送郑编修罢任"}
{"author":"姚勉","content":"黄金在手亦能挥，争奈无钱自忍饥。未得酬君钱百万，且先持此一篇诗。","dynasty":"宋代","title":"再赠"}
{"author":"姚勉","content":"修竹萧森影过墙，屧声寂不响回廊。道人独坐清无对，饱杀薰风一味凉。","dynasty":"宋代","title":"题鹊巢寺"}
{"author":"姚勉","content":"青禽衔云落蓬壶，风檐快读光眉须。百朋珍贶罗庭隅，一一皆可当清娱。建溪龙焙香云腴，香璎巧制来东吴。鬅鬙兽炭奇形模，辟邪天禄狮熊貙。王家舄种君家凫，晴沙暖抱明月珠。雅意下照仙人癯，矮窗醉兀诗情孤。蒲团松拂烧红炉，蜗庐积冻春潜驱。侍儿金珞香玉肤，月铛着雪煎春酥。窗前笑玩娇黄雏，能言直可贡上都。其波及晋皆君余，独欠一幅横云铺。王孙醉拥红氍毹，楮生长揖非吾徒。藤床纸帐恰此须，能供梅花清梦无。","dynasty":"宋代","title":"余评事惠龙团兽炭香璎凫实且许以百丈山楮衾"}
{"author":"姚勉","content":"百花头上选群芳，收拾香腴入洞房。但得蜜成甘众口，一身虽苦又何妨。","dynasty":"宋代","title":"咏蜂"}
{"author":"姚勉","content":"有唐太和年，宫中亦甘露。曾不如此台，空山自甘露。","dynasty":"宋代","title":"感山十咏其八甘露台"}
{"author":"姚勉","content":"渺渺澄江湛碧虚，风帆一幅挂轻蒲。吾钩岂直鱼虾设，入钓文王未解无。","dynasty":"宋代","title":"次邹希贤买鱼不得三首衍为渔翁问答六诗·渔"}
{"author":"姚勉","content":"四海中间，第一清流，惟有可齐。看平生践履，真如冰玉，雄文光焰，不涴尘埃。无佑诸贤，纷纷台省，惟有景仁招不来。狂澜倒，独中流砥柱，屹立崔嵬。挂冠有请高哉。但清庙正需梁栋材。便撑舟野水，出航巨海，有官鼎鼐，无地楼台。制菊龄高，看萸人健，万顷秋江入寿杯。经纶了，却驭风骑气，阆苑蓬莱。","dynasty":"宋代","title":"沁园春（寿婺州陈可齐九月九日）"}
{"author":"姚勉","content":"崧岳降神，昴宿宣精，挺生伟人。整淳佑乾坤，浸如嘉佑，太平事业，了却端平。扶日中天，拱辰北极，一洒某霖埃雾清。春寰海，听农歌载路，边析沈声。旗常万世勋铭。便与国无穷垂令名。似青山流水，涑川贤相，黄花晚节，魏国元臣。五纬芒寒，六符色正，辉映老人南极星。苍生福，开八荒寿域，一气洪钧。","dynasty":"宋代","title":"沁园春（寿程丞相）"}
{"author":"姚勉","content":"斯莲君子花，几为佛所污。先生独拈出，万世知向慕。","dynasty":"宋代","title":"贤八咏·濂溪爱莲"}
{"author":"姚勉","content":"君家遗子籝，只在一卷书。四世续科第，积善庆有余。乃翁一片心，秋月行太虚。宜哉有是子，大似回不愚。","dynasty":"宋代","title":"和杨铁庵送子监镇之任韵五首"}
{"author":"姚勉","content":"几同湖上饮，俱爱晚山青。雅趣方泉寺，离舟又浙亭。赠行诗自好，愁别酒休醒。后夜思君处，桐江傍客星。","dynasty":"宋代","title":"次刘仲山饯归韵"}
{"author":"姚勉","content":"千里携书谒帝阍，如君忠义出天根。筳篿已卜回渊听，寸草还思报厚恩。且共渔樵谈帝霸，岂无豪俊整乾坤。细吟窗下庐山句，亦欲乡人访道原。","dynasty":"宋代","title":"和丰城邹端简韵就送其归"}
{"author":"姚勉","content":"蚤里溪人又馈鱼，未容归兴动莼鲈。只今更办开蔬供，君若来迟釜恐无。","dynasty":"宋代","title":"和陈和卿四绝"}
{"author":"姚勉","content":"梅梢枯处忽东风，魁压千花一点红。欢喜马头飞雪处，安排龙首彩云中。内讧外阻忧方大，东拄西撑策已穷。试了南宫趋北阙，好输鲠论发天聪。","dynasty":"宋代","title":"送万仲荣赴省"}
{"author":"姚勉","content":"山高月小赤壁游，梦中道士鹤掠舟。当时此鹤是君否，犹爱山月悬高秋。夜深万籁寂不嚣，金波行空烂将流。划然一啸拍栏玉，宇宙万物皆浮沤。","dynasty":"宋代","title":"赠山月道士"}
{"author":"姚勉","content":"武昌洲畔去，端不为鱼肥。要起初平石，同娱莱子衣。夜长秋雨急，天阔白云飞。何日鹊乌喜，北风鸿雁归。","dynasty":"宋代","title":"送王仲安归武昌"}
{"author":"姚勉","content":"浩荡狂风昼雨霾，燥田渴雨秋生埃。烦君为觅为霖手，倾倒天瓢泽九垓。","dynasty":"宋代","title":"赠争相士三首"}
{"author":"姚勉","content":"芝堂自瑞天朝宋，竹郡久更江左唐。愿似诚斋诗句说，朝京旧路再筠阳。","dynasty":"宋代","title":"题蓝桥"}
{"author":"姚勉","content":"三载须寻一状元，难寻却是状元贤。近时横浦梅溪老，方是人中第一仙。","dynasty":"宋代","title":"赠寻贤相士"}
{"author":"姚勉","content":"长啸山中卧。叹从前、二十年来，因循空过。自是惺惺井了了，奈这五行尚左。遇好事、许多磨挫。浩荡醉乡狂莫检，算傍人、笑得唇焦破。谁信道，只恁么。从今牢把江湖柁。要做些勋业，归来则个。不见彭余朱李辈，总是白身人作。震耀得、声名许大。万一老天青眼顾，又何难、印佩黄金颗。时来到，也还我。","dynasty":"宋代","title":"贺新郎（京学类中後作）"}
{"author":"姚勉","content":"清晨有客来，畏暑思避地。凉多独湖上，一棹拍空翠。长堤舞杨柳，馀雨在荷芰。炎蒸俱已失，满抱足清意。颇思孤山顶，有客具高致。扣门闻琴声，便觉洗尘累。湖边出问酒，饮兴随所至。池鲜煮珍甘，水果剥香脆。好风林外来，吹面凉不醉。清谈诣物表，绝不挂世事。画舫何人斯，箫鼓正喧沸。清游彼应笑，世味吾不嗜。尚思携枕簟，同叩竹间寺。从今日日来，莫厌惊昼睡。","dynasty":"宋代","title":"同张公望湖上避暑到四圣观招柏堂月潭二道士出饮"}
{"author":"姚勉","content":"逢人说相不求钱，春色湖边一醉颠。眼法自高人几看，不寻富贵只寻贤。","dynasty":"宋代","title":"再赠寻贤相士二首"}
{"author":"姚勉","content":"面面湖光面面风，可人最是白芙蓉。分明飞下双双鹭，才到花边不见踪。","dynasty":"宋代","title":"四望亭观荷花"}
{"author":"姚勉","content":"一叶新凉，又是西风，吹转素商。揽玉壶英气，锺为人物，银河精采，融作文章。司巧天公，搀先七夕，分付天孙云锦裳。骑龙凤，自九霄飞至，万丈光芒。早年奏赋长杨。饱挹尽瀛洲风露香。问石渠天禄，借将班马，荷山锦水，暂作龚黄。药省春风，薇垣夜月，合佩仙花侍玉皇。明年里，饮寿椒何处，宣劝持觞。","dynasty":"宋代","title":"沁园春·一叶新凉"}
{"author":"姚勉","content":"秀出吾宗独有君，等閒相别又秋新。江山憔悴生归思，风雨凄凉梦故人。天境尽供分石钓，云溪拟卜住山邻。何时对酒听佳句，洗我胸中一斛尘。","dynasty":"宋代","title":"有怀族子"}
{"author":"姚勉","content":"人间方鼎镬，个里独冰霜。自是清难浊，能令暑亦凉。客迁愁瘴海，妃浴涴温汤。惟有兹泉冷，冷中滋味长。","dynasty":"宋代","title":"冷泉亭纳凉"}
{"author":"姚勉","content":"搜奇抉异三十载，此湖如玉韫而待。发源远自锦江来，汇流近与柴门对。山川融结自古有，造物扃藏深意在。瘦筇曾作日寻讨，一见便觉天广大。两山宛似南北峰，况有层塔相映带。芰荷十里萼绿华，雪月三千银色界。深藏最有君子意，自衒殊非小人态。西湖每遇苏雪堂，妙句尚忆秦淮海。此湖端为旧游发，㘲重未信吾州隘。铁庵蜀珍坡仙派，下笔作诗风雨快。从今新瑞次古杭，敢贺此湖贡庆会。","dynasty":"宋代","title":"次杨监簿新辟小西湖韵"}
{"author":"姚勉","content":"学不求名况为官，官甜初不似儒酸。无能富贵都磨灭，直作浮云一样看。","dynasty":"宋代","title":"和龚宗谕五绝"}
{"author":"姚勉","content":"轩冕傥来物，岂足羁圣贤。素王万世功，杏坛诲三千。平世膺戎狄，事功止当年。六经发蒙蔀，今古日在天。","dynasty":"宋代","title":"谢久轩蔡先生惠墨九首"}
{"author":"姚勉","content":"使从武夷来，惠我墨长咫。黝然禹玄圭，上有久轩字。他珍不余畀，遗此良有以。天未丧斯文，誓将立人纪。","dynasty":"宋代","title":"谢久轩蔡先生惠墨九首"}
{"author":"姚勉","content":"恋陟怀迁怕去官，近时君子退如难。中书堂拂高尚袖，神武门留太华冠。此举直堪惊醉梦，斯人端是障狂澜。先生真正平斋子，凛凛清标万古寒。","dynasty":"宋代","title":"送洪右司去官"}
{"author":"姚勉","content":"梅花先腊开香雪，魁信已随春漏泄。送君联骑入天京，不作人间儿女别。锦江俊秀皆朋俦，其间偏善胡与刘。胸襟巧蟠锦绣段，文采互照珊瑚钩。采芹宫里群游戏，文字颉颃春燕翅。西湖万柳娇春风，相期同缓看花辔。棘闱风动桂香秋，一驽那输双骅骝。我悲日色谩迷眼，君喜朱衣皆点头。青天一界蟾宫路，只要朋侪先着步。祝君猛去作为龙，行继延平跃云雾。君不见苏易山简，不事探花与榜眼，明番状元未为晚。","dynasty":"宋代","title":"送胡从甫刘仲山入京"}
{"author":"姚勉","content":"春秋自有胡氏学，尽束诸家上高阁。当时小试锦江城，横翼秋风天一鹗。只今冠带圜桥门，孤罴兀坐空狐群。近来文气颇卑茶，要使四海宗雄文。余生志愿游璧水，竟隔蓬莱三万里。虽然末第偶成名，俗骨自怜凡可鄙。君今换骨向时中，六馆名流自不同。宰相状元三舍选，斋前碑字看填红。","dynasty":"宋代","title":"送胡季弼入太学"}
{"author":"姚勉","content":"君今鸣木铎，名与芷俱香。后夜月千里，美人天一方。往追湖学躅，更挈楚臣芳。了却皋比事，归来振鹭行。","dynasty":"宋代","title":"送胡教授之沅水任"}
{"author":"姚勉","content":"近闻沅水路，今亦是风寒。忠信如先教，边陲尽易安。勿云师可去，甘与国辞难。文武能兼尽，功名更好看。","dynasty":"宋代","title":"送胡教授之沅水任"}
{"author":"姚勉","content":"林飞倦翼已知不，小隐何妨且住山。未始便为长往计，回头魏阙五云间。","dynasty":"宋代","title":"送京学林申甫"}
{"author":"姚勉","content":"萱草忘忧底解忘，慈亲鹤发坐高堂。羡君有此忘忧得，如我添忧万斛强。","dynasty":"宋代","title":"送京学林申甫"}
{"author":"姚勉","content":"梁间呢呢燕将雏，林中栌栌反哺乌。君前舍羹颍谷子，橐中寘箪翳桑夫。五年得金方还养，有妇有妇愁秋胡。士生志大虽江湖，不堪回首飞云孤。伏雌扊扅且未率，占鹊日日于及晡。箧中莱衣幸可看，腰下何必印若苏。因君归去长嗟吁，君有母遗我独无。为亲负米今已矣，落日恸哭悲丘墟。愿君升堂奉甘腴，毋使专美徐仲车。","dynasty":"宋代","title":"送李幼章"}
{"author":"姚勉","content":"昼锦赋归欤，梅花万里余。同盟难此别，后会定何如。袍绿为亲寿，编青课弟书。燕山今再有，五桂耀乡闾。","dynasty":"宋代","title":"送梁新恩梦雷归乡"}
{"author":"姚勉","content":"世俗风波甚，谁能退急流。渊明存菊日，张翰忆鲈秋。高躅今云远，清风孰与侔。明公回末习，逸韵踵前修。元振才高古，林宗学鲜俦。未为川上楫，姑运幄中筹。太守先公孝，同僚上伯游。德偕才并茂，文与政俱优。士有春风慕，民无北雪愁。宽平人自服，欺绐吏应羞。逸足方当展，閒身欲早抽。声名从日起，富贵等云浮。帝许挂冠请，人多卧辙留。山中无怨鹤，海上有盟鸥。西涧先生涣，平园老叟周。高风追故国，雅节映吾州。巧禄惭奔竞，怀安鄙懦偷。号应重拜散，亭欲遂名休。亲戚娱清话，溪山豁远眸。读者论坛情入囊锦，世事付纹楸。陆子新茶具，严滩旧钓裘。问松犹在迳，重秫喜盈畴。眼觉功名梦，心轻利禄沤。窦山森桂茂，谢砌长兰幽。清白传家法，诗书遗子谋。摩空已鵰鹗，得路即骅骝。事业今犹啬，功勋后必收。三槐终相相，驷马会封侯。满砌皆朱绂，看公尚黑头。定知丰有报，此去浩无忧。草色风翻翠，杨花雪滚球。同归春作伴，欲借路无由。某也真疎陋，公焉辱庇庥。龙门曾足履，鱣席屡衣抠。奖借情俱厚，掀腾志愿酬。东门闻祖帐，南浦想离讴。心曲怀依恋，江乡恨逗遛。诸生数千两，怅望送仙舟。","dynasty":"宋代","title":"送庐陵郭佥判致仕归"}
{"author":"姚勉","content":"龙榜凤池俱细事，十年身到待何如。问天乞取百年活，图得山中饱读书。","dynasty":"宋代","title":"赠天台相士"}
{"author":"姚勉","content":"人生有子万事足，不问官称有与无。老子希文何事好，踏渠脚步得尧夫。","dynasty":"宋代","title":"赠争相士三首"}
{"author":"姚勉","content":"晴丝暖絮浮春光，牡丹醉里微风香。绣帘不卷日低柳，百啭黄莺啼断肠。玉儿步整金莲稳，回首光流花面粉。娇慵欲去未肯行，一迳落红愁踏损。","dynasty":"宋代","title":"赞赵直阁所藏四美人画·春"}
{"author":"姚勉","content":"闻仅二知虽赐也，道传一贯必参乎。己私克尽融天理，表里通明月在壶。","dynasty":"宋代","title":"和龚宗谕五绝"}
{"author":"姚勉","content":"深深晴日涨湖烟，开着蓬窗饱看莲。只怕客来童放鹤，又催花里棹归船。","dynasty":"宋代","title":"再题小西湖"}
{"author":"姚勉","content":"尽将心事写成碑，大要操修在不欺。此一瓣香前辈似，只三个字老天知。素瓶贮豆应先满，匹马携琴料自随。吾榜得人今又盛，会排介甫击升之。","dynasty":"宋代","title":"寄题武安节推同年万君定翁露香堂"}
{"author":"姚勉","content":"见说襄阳堕甑时，公尝前此料危机。伤心汉岘疆重拓，回首羊邹事已非。安得筹边书日报，谁能荐士剡天飞。当年子羽知吴玠，尚作西撑一柱巍。","dynasty":"宋代","title":"挽赵制机"}
{"author":"姚勉","content":"摘玉蕊梅，泛金叶蕉，祝公寿龄。算今年比似，常年更别，翠烟红雾，香霭门屏。凤诏云霄，龙光牛斗，辉射南州孺子亭。看看是，伴元戎小队，花柳郊垌。传家有子明经。浑不要黄金遗满籝。向月中传与，一枝仙桂，斓斑衣上，更著袍青。明日瓜期，今朝椿寿，好醉芝兰玉树庭。公知否，老人星一点，映泰阶星。","dynasty":"宋代","title":"沁园春（寿杨师参十月生，次日子之官）"}
{"author":"姚勉","content":"孤山养孤鹤，宜与梅为邻。处士若轻出，梅花应笑人。","dynasty":"宋代","title":"贤八咏·和靖探梅"}
{"author":"姚勉","content":"一别西湖又见春，梦魂长是绕湖滨。为烦竹阁揩题墨，更向梅花道故人。槐市旧游休复问，龙门佳客尚能新。明年傥共昕庭对，愿过当时蔡与陈。","dynasty":"宋代","title":"送同窗赵章甫上舍入京"}
{"author":"姚勉","content":"前岁亲从月殿回，素娥引领到瑶台。桂枝指点教先折，仙籍披陈看后来。恰见拱辰名字接，一如公序弟兄魁。预将消息而今报，好作百花头上梅。","dynasty":"宋代","title":"送王元高兄弟东上"}
{"author":"姚勉","content":"放浪江湖已几年，袖携长剑倚天边。草庐不见蜀诸葛，采石谩思唐谪仙。虎穴未能酬素志，龙门端合谒时贤。乡邦幸有乖崖在，庶许诸生学李畋。","dynasty":"宋代","title":"代谒张别驾"}
{"author":"姚勉","content":"孔学授颜曾，有孙复能传。道脉萃一家，寿此嘻其天。西山宗紫阳，妙会众理全。先生嗣派嫡，再演中庸篇。","dynasty":"宋代","title":"谢久轩蔡先生惠墨九首"}
{"author":"姚勉","content":"关西夫子家，清白乃世传。传授已到君，此脉要浑全。青云开亨衢，况及此妙年。愿言植名节，照映东西川。","dynasty":"宋代","title":"和杨铁庵送子监镇之任韵五首其一"}
{"author":"姚勉","content":"一碧无波湛浅溪，钓舟已系打鱼归。碧山黄叶排如画，中有联翩白鹭飞。","dynasty":"宋代","title":"题灵溪道旁水阁"}
{"author":"姚勉","content":"不分獐头爱虎头，世间能有几封侯。何如静去修天爵，此贵人人可得求。","dynasty":"宋代","title":"赠吴相士二首其一"}
{"author":"姚勉","content":"雪翁来觅雪坡诗，冰雪相看太绝奇。一片红炉参彻了，梅花香透玉横枝。","dynasty":"宋代","title":"赠僧雪翁"}
{"author":"姚勉","content":"逢人说相不求钱，春色湖边一醉颠。眼法自高人几看，不寻富贵只寻贤。","dynasty":"宋代","title":"再赠寻贤相士二首"}
{"author":"姚勉","content":"嘉平既望余，玉冰发归桨。舟行苦滩涩，三日葛陂上。天寒岁云晏，道远空怅惘。行行且旬日，仅此舟泱漭。顺流风忽逆，进尺退或丈。鱼鼋反出没，涛浪相潏荡。茫茫水接天，四望极空敞。虽令归思滞，亦觉胸次广。是时群鱼集，轧轧乱轻榜。纷来以千百，并进或三两。悬金上丝纶，跳玉中层网。中间数十辈，蓑笠牵画舫。沿流勤按视，似是此湖长。彼行良甚捷，此进不可强。倘无观鱼乐，孰慰岑寂想。篙师不告瘁，奇观亦可赏。黄昏成野泊，风雨助凄怆。势如潮汐来，怒若鼙鼓响。吾独安所适，幸不愧俯仰。缅怀金兰友，气义特慨慷。念我归苦迟，舍我愿先往。亟趋南浦城，择馆待税鞅。今宵此风雨，露宿必草莽。继兹更三日，会面一拊掌。屠酥酒同倾，共挹西山爽。","dynasty":"宋代","title":"麻子湖遇逆风"}
{"author":"姚勉","content":"一部周官，学问渊源，山斋得来。最雄姿直气，不涂脂粉，仙风道骨，不涴尘埃。万里青云，相期阔步，底事向天门折翼回。君知否，这白衣御史，卿相胚胎。时人休用惊猜。机会到功名节节催。看蒲质易凋，何如松茂，菊花已老，须是梅开。万事何难，时来得做，且信天工次第排。从今去，愿径游璧水，直上兰台。","dynasty":"宋代","title":"沁园春送友人补太学"}
{"author":"姚勉","content":"閤前白倚竹扶疏，梅似逋仙柳似苏。待向山椒结茅屋，更添伟观占江湖。","dynasty":"宋代","title":"再题小西湖"}
{"author":"姚勉","content":"风行水上真文章，不羽不胫游四方。妙语缀入牙颊香，意有佳客扬其芳。美君金璧不愿将，多文为富纷储藏。牙签玉轴缃缥囊，书船贯月飞虹光。鼎肉试取一脔尝，珠玑璀璨锦绣张。痴指快读下五行，虎凤蔚跃蛟龙翔。尚欲效学鸡林商，遍索伟制丰行装。哲匠谨勿麾门墙，当遣纸价贵洛阳。","dynasty":"宋代","title":"赠邮文秀才"}
{"author":"姚勉","content":"君有雪岩余雪坡，坡中雪少岩雪多。试将二雪平章看，坡中雪比岩如何。有人问我坡间雪，一色平铺寒玉洁。夜深明月可中庭，化作冰壶底俱彻。不如君岩雪更奇，怪松夭矫银龙垂。倚岩一啸望清晓，千崖万壑俱瑶池。莫将多少分优劣，只喜坡间同此雪。芦花月色一样看，吾雪本来无欠缺。群芳秃尽梅始花，同云羃羃天之涯。蒲团竹屋坐听雪，春虫扑窗蟹行沙。书来题作雪家契，最爱君书此三字。世人爱热冷即嫌，我独与君同此嗜。雪无彼此只一家，玉堂茅舍何等差。红垆一片会真趣，藩篱剖破非封蜗。雪堂仙伯骑鲸去，天台雪巢复何处。与君分钓雪江寒，同唱孤舟蓑笠句。","dynasty":"宋代","title":"题雪岩胡则潜诗卷首"}
{"author":"姚勉","content":"岩电当年说阿戎，清谈于世竟何功。君今双目真如电，举世忠邪一览中。","dynasty":"宋代","title":"赠电眸陈相士"}
{"author":"姚勉","content":"一川澄不动，山色浸分明。噪晚鸦寒甚，窥鱼鹭瘦生。人家江阁好，天下钓翁清。想此幽居者，何知有利名。","dynasty":"宋代","title":"道傍水阁"}
{"author":"姚勉","content":"动静贵一如，妙处非块坐。高人定不死，枕此白云卧。","dynasty":"宋代","title":"感山十咏·云卧庵"}
{"author":"姚勉","content":"清晨有客来，畏暑思避地。凉多独湖上，一棹拍空翠。长堤舞杨柳，馀雨在荷芰。炎蒸俱已失，满抱足清意。颇思孤山顶，有客具高致。扣门闻琴声，便觉洗尘累。湖边出问酒，饮兴随所至。池鲜煮珍甘，水果剥香脆。好风林外来，吹面凉不醉。清谈诣物表，绝不挂世事。画舫何人斯，箫鼓正喧沸。清游彼应笑，世味吾不嗜。尚思携枕簟，同叩竹间寺。从今日日来，莫厌惊昼睡。","dynasty":"宋代","title":"同张公望湖上避暑到四圣观招柏堂月潭二道士出饮"}
{"author":"姚勉","content":"长啸山中卧。叹从前、二十年来，因循空过。自是惺惺井了了，奈这五行尚左。遇好事、许多磨挫。浩荡醉乡狂莫检，算傍人、笑得唇焦破。谁信道，只恁么。从今牢把江湖柁。要做些勋业，归来则个。不见彭余朱李辈，总是白身人作。震耀得、声名许大。万一老天青眼顾，又何难、印佩黄金颗。时来到，也还我。","dynasty":"宋代","title":"贺新郎（京学类中後作）"}
{"author":"姚勉","content":"风月江山自四时，个中谁识活天机。会渠结峙融流意，方解吟光弄霁归。","dynasty":"宋代","title":"题江山风月楼三首"}
{"author":"姚勉","content":"忆昔儿时衣百花，阿母扶我上戏车。两岁读书未离乳，书罢寻乳犹归家。年方十三失阿保，弱冠慈母仙去早。只今堂上独灵椿，念及庭萱怨露草。夜来忽梦如儿年，阿保携抱慈母怜。人生安得常童颠，只作婴儿啼母前。","dynasty":"宋代","title":"梦保母如儿时"}
{"author":"姚勉","content":"有唐太和年，宫中亦甘露。曾不如此台，空山自甘霪。","dynasty":"宋代","title":"感山十咏·甘露台"}
{"author":"姚勉","content":"举世无清浊，谁欤障倒澜。独能驱雁鹜，不使污鵷鸾。此事虽云小，其人已可观。近来峨豸者，欠此广文官。","dynasty":"宋代","title":"与毛教授"}
{"author":"姚勉","content":"天高日烈势欲然，秧已生节未入田。谁欤操琴尊师涓，使我赤地里至千。风雩且歌吾自乐，穷阎不可无炊烟。薰时解愠民望切，亟为我作南风弦。","dynasty":"宋代","title":"送琴隐吴君"}
{"author":"姚勉","content":"章武中兴，淮蔡欲平，晋公已生。信天生英杰，正为国计，擎天著柱，要自支撑。万里长江，古称天险，去岁里风涛忽震惊。公谈笑，把云腥霓翳，一日都清。归来奠枕于京。有辉焕明堂前一星。称衮衣廊庙，枫宸眷宠，彩衣公府，萱砌春荣。著片公心，辨双明眼，长与群贤扶太平。无它愿，植万年宗社，万古功名。","dynasty":"宋代","title":"沁园春（寿贾丞相）"}
{"author":"姚勉","content":"君有雪岩余雪坡，坡中雪少岩雪多。试将二雪平章看，坡中雪比岩如何。有人问我坡间雪，一色平铺寒玉洁。夜深明月可中庭，化作冰壶底俱彻。不如君岩雪更奇，怪松夭矫银龙垂。倚岩一啸望清晓，千崖万壑俱瑶池。莫将多少分优劣，只喜坡间同此雪。芦花月色一样看，吾雪本来无欠缺。群芳秃尽梅始花，同云羃羃天之涯。蒲团竹屋坐听雪，春虫扑窗蟹行沙。书来题作雪家契，最爱君书此三字。世人爱热冷即嫌，我独与君同此嗜。雪无彼此只一家，玉堂茅舍何等差。红垆一片会真趣，藩篱剖破非封蜗。雪堂仙伯骑鲸去，天台雪巢复何处。与君分钓雪江寒，同唱孤舟蓑笠句。","dynasty":"宋代","title":"题雪岩胡则潜诗卷首"}
{"author":"姚勉","content":"黄冠元帅之子孙，于今身入虚皇门。当年元帅扶宇宙，琐琐粘罕气可吞。汪黄沮挠不如意，空使英雄满襟泪。子孙从此懒作官，隐入云间羞用世。誓扫尘氛志未伸，中宵往往泣鬼神。家传一点心及物，烧作金丹功活人。苍生亿万方受苦，莫恋蓬莱隔风雨。急鞭秃角起丰隆，泻作甘霖苏旱上。","dynasty":"宋代","title":"赠宗道士元一"}
{"author":"姚勉","content":"青山郁兮白雪深，四无人声兮鹤鸣在阴。声闻于天兮而有遐心。吁嗟乎，有美一人兮无密尔林。","dynasty":"宋代","title":"友山李道士抱琴来为予作三曲请诗各为之操九皋"}
{"author":"姚勉","content":"状元出应河连谶，人说先生相法真。更有河连丞相出，不知高眼属何人。","dynasty":"宋代","title":"再赠陈高眼二首"}
{"author":"姚勉","content":"一叶新凉，又是西风，吹转素商。揽玉壶英气，锺为人物，银河精采，融作文章。司巧天公，搀先七夕，分付天孙云锦裳。骑龙凤，自九霄飞至，万丈光芒。早年奏赋长杨。饱挹尽瀛洲风露香。问石渠天禄，借将班马，荷山锦水，暂作龚黄。药省春风，薇垣夜月，合佩仙花侍玉皇。明年里，饮寿椒何处，宣劝持觞。","dynasty":"宋代","title":"沁园春·一叶新凉"}
{"author":"姚勉","content":"尽道抡魁世所荣，谁知须要似王曾。凤池身到浑閒事，如董如何岂足称。","dynasty":"宋代","title":"赠李枢干三首"}
{"author":"姚勉","content":"擘脯钩鲈倩老羝，离肠那肯话酸凄。题桥旧事传邛蜀，衣锦新荣耀会稽。未领众星朝极北，且擎一柱立天西。凤鸾止止宁栖棘，五色云间有紫泥。","dynasty":"宋代","title":"和赵提刑韵送吕堂长主簿"}
{"author":"姚勉","content":"殿前伸脚时，奴视高力士。群阉旁吐舌，翰林醒不醉。","dynasty":"宋代","title":"贤八咏·李白醉酒"}
{"author":"姚勉","content":"残芦飒欲乾，枯柳渐已集。彼舟者谁子，被此玉蓑笠。寒鳞正依藻，垂饵安可及。此兴不在鱼，携竿雪中立。","dynasty":"宋代","title":"雪景四画·寒江独钓"}
{"author":"姚勉","content":"圣朝珍重设儒科，总总英贤入礼罗。天下岂无偕计上，日边此独得人多。仙桥快应龙头谶，工席忻聆燕衎歌。雅志不为温饱计，尚期勋业等山河。","dynasty":"宋代","title":"和郡侯劝驾韵"}
{"author":"姚勉","content":"请君着眼相吾梅，自是群芳合逊魁。但有一般难相处，玉堂也似竹篱开。","dynasty":"宋代","title":"赠高眼陈相士"}
{"author":"姚勉","content":"龙首皆求到凤池，此心只为利名驰。吾侪所志惟天爵，厚禄高官总不知。","dynasty":"宋代","title":"赠吕南叔谈命二首"}
{"author":"姚勉","content":"湖干野泊不知更，水国荒寒怆旅情。一夜奔雷吁可怪，满空寒雨注如倾。飓风翻海驱潮势，战鼓轰天震地声。到晓定应三尺雪，短篷忽漏赤暾明。","dynasty":"宋代","title":"和邹希贤舟中遇风雨"}
{"author":"姚勉","content":"所翁先生人中龙，豪气下吞江海空。当其得意作龙首，老手直与神天通。雄辞妙语层层出，醉中千幅笔一息。不遇先生大醉时，人间安肯留真迹。先生往往自写真，非龙之龙盖其人。请君什袭宝此墨，此翁此黑不易得。","dynasty":"宋代","title":"题李锐父所藏陈所翁龙轴"}
{"author":"姚勉","content":"先生人中豪，志不肯司马。一曲广陵散，绝世不可写。","dynasty":"宋代","title":"贤八咏·嵇康抚琴"}
{"author":"姚勉","content":"文献风流想故家，玉川室迩已人遐。何时细赏文清竹，与客同煎陆羽茶。","dynasty":"宋代","title":"寄题茶山"}
{"author":"姚勉","content":"削玉裁成巧自然，云根水骨更无坚。不知可助娲皇否，补取人间缺处天。","dynasty":"宋代","title":"赠石工二首"}
{"author":"姚勉","content":"笔峰秀耸带溪萦，人杰当知是此生。说与山灵须借助，从今姓字达天京。","dynasty":"宋代","title":"题崔庄庵壁"}
{"author":"姚勉","content":"神龙侧枕琼瑰卧，表里透薰香玉唾。巧工斲取破天馨，碎悄沉兰百芳和。制成七宝金霞觞，犹带岭外梅花香。醁醽一酌发奇馥，满中滟滟浮龙光。感君遗我真情厚，归拜庭椿一杯酒。峻第高官不足荣，人生只愿亲庭寿。","dynasty":"宋代","title":"梁新恩送龙涎香杯"}
{"author":"姚勉","content":"人间到处有鱼羹，我亦扁舟柳下横。一任官船渠不卖，归欤脍玉煮深铛。","dynasty":"宋代","title":"沿江买鱼不得询之则前比我为官船所强取故有"}
{"author":"姚勉","content":"清晨有客南昌来，袖出数幅春风梅。芳根不种生绡上，安得的皪霜葩开。霜葩能开不能谢，始信笔端生造化。细看入趣直欲攀，亦复不知梢是画。迎风冷笑斜窥檐，披烟淡伫拖轻缣。丰腴略带清晓雪，疏瘦半横初夜蟾。根栖怪石增奇绝，倒影寒溪照清洁。斜枝兰外侣幽姿，冷蕊竹间标劲节。超然笔法无糁尘，正攲仰俯态逼真。几回卷轴却复展，生意不穷看转新。只看幽韵自堪玩，莫道无香真可叹。清香已在杳默中，暗起芬芳浮鼻观。平生爱梅如爱贤，恨无好句模幽妍。看君此画得天趣，妙写无声诗八篇。吾闻古来能画者，画马胸中有全马。君应满腹皆梅花，不尔安能笔潇洒。想君家住西山边，万梅谷中庐数椽。月宵携筇雪著屐，坐石瞰水窥风烟。纫兰傲竹今几年，餐香换骨身可仙。凝神吮墨淡一扫，不觉笔下花真传。叹予自爱冰玉干，久藏一幅鹅溪绢。请君为作雪中百花头上开，挂我壁间供客看。","dynasty":"宋代","title":"题墨梅风烟雪月水石兰竹八轴"}
{"author":"姚勉","content":"奸蔡邪丁两贵臣，目光不瞬漫精神。相师若有寻贤眼，莫看包羞禄位人。","dynasty":"宋代","title":"再赠寻贤相士二首"}
{"author":"姚勉","content":"殿前伸脚时，奴视高力士。群阉旁吐舌，翰林醒不醉。","dynasty":"宋代","title":"先贤八咏其八李白醉酒"}
{"author":"姚勉","content":"晨起凉润疑秋肃，格磔軥辀叫云木。似催农父急腰镰，村北村南麦皆熟。屋头场地初雨乾，柳声拍拍儿童欢。田家未敢冀一饱，父老相呼先了官。","dynasty":"宋代","title":"禽言十咏·麦孰也哥哥"}
{"author":"姚勉","content":"见说京粮旧日籯，学将湖舫入江撑。而今归去应无事，芦笋高芽锦鳜羹。","dynasty":"宋代","title":"次邹希贤买鱼不得三首衍为渔翁问答六诗·渔"}
{"author":"姚勉","content":"雾豹文虽隐，同蝉蜕即仙。伴书犹有剑，食砚岂无田。发藻多师董，思经敢笑边。晚成知在器，天诏正求贤。","dynasty":"宋代","title":"和葛德远"}
{"author":"姚勉","content":"龙堂鱼屋怅君归，桂楫荃桡盖九芝。望断碧云天愈远，美人南浦竟安之。","dynasty":"宋代","title":"丙辰冬和乐魁声道四诗"}
{"author":"姚勉","content":"霜风才办两朝晴，怪听敲窗又雨声。一夜忽生虚室白，六花已与短檐平。酒斟销帐真成俗，兴尽扁舟且未清。想得凤山高处好，试来着屐水精城。","dynasty":"宋代","title":"招友人凤山观雪"}
{"author":"姚勉","content":"公孙曲学听渠阿，正则宁随上下波。浪忆笑谈今已矣，不知眠饭近如何。故人几上书应少，俗客门前屦岂多。赖有颍滨相慰藉，夜床风雨对东坡。","dynasty":"宋代","title":"次方峻峰饯行韵并柬蛟峰"}
{"author":"姚勉","content":"渐是梅花雪片时，雁书底苦趣归期。虽然未尝西湖雪，犹及梅花第一枝。","dynasty":"宋代","title":"别西湖"}
{"author":"姚勉","content":"千古清风白乐天，昔时曾此饱谈禅。自从西阁无吟迹，惟有东坡嗣旧传。来往只应湖上寺，听闻误说海中仙。我来再拜祠堂下，笑摘岩花荐井泉。","dynasty":"宋代","title":"题西湖竹阁寺"}
{"author":"姚勉","content":"记得临风玉树前，听诗长爱思飘然。肯来重结鸥盟否，新有湖亭八九椽。","dynasty":"宋代","title":"再题小西湖"}
{"author":"姚勉","content":"野市难为侧帽纱，家山犹远雪鸥沙。退之尚有衣堪准，悔不留君醉菊花。","dynasty":"宋代","title":"菊节宿白沙次友人韵"}
{"author":"姚勉","content":"青山郁兮白雪深，四无人声兮鹤鸣在阴。声闻于天兮而有遐心。吁嗟乎，有美一人兮无密尔林。","dynasty":"宋代","title":"友山李道士抱琴来为予作三曲请诗各为之操九皋"}
{"author":"姚勉","content":"嘉平既望馀，玉冰发归桨。舟行苦滩涩，三日葛陂上。天寒岁云晏，道远空怅惘。行行且旬日，仅此舟泱漭。顺流风忽逆，进尺退或丈。鱼鼋反出没，涛浪相潏荡。茫茫水接天，四望极空敞。虽令归思滞，亦觉胸次广。是时群鱼集，轧轧乱轻榜。纷来以千百，并进或三两。悬金上丝纶，跳玉中层网。中间数十辈，蓑笠牵画舫。沿流勤按视，似是此湖长。彼行良甚捷，此进不可强。倘无观鱼乐，孰慰岑寂想。篙师不告瘁，奇观亦可赏。黄昏成野泊，风雨助悽怆。势如潮汐来，怒若鼙鼓响。吾独安所适，幸不愧俯仰。缅怀金兰友，气义特慨慷。念我归苦迟，舍我愿先往。亟趋南浦城，择馆待税鞅。今宵此风雨，露宿必草莽。继兹更三日，会面一拊掌。屠酥酒同倾，共挹西山爽。","dynasty":"宋代","title":"麻子湖遇逆风"}
{"author":"姚勉","content":"檐珠沥沥雪初晴，酒滴寒槽杂溜声。旋釂梅花斟夜月，人间那得个般清。","dynasty":"宋代","title":"雪后同友人观梅"}
{"author":"姚勉","content":"梅笑东风，只两日间，又新岁华。有玉龟阿母，献三蟠实，蕊宫仙子，飞七香车。春满虾帘，雪晴鸳瓦，窗户非烟笼翠纱。萱堂上，看衣翻戏采，觞捧流霞。君家。元是仙家。几度看菖蒲九节花。来剑池丹井，平分风月，一溪流水，犹泛胡麻。寿庆千秋，荣封两国，绿鬓犹深杨柳鸦。长生药，在蓬莱顶上，不必丹砂。","dynasty":"宋代","title":"沁园春（寿张府判夫人）"}
{"author":"姚勉","content":"一川澄不动，山色浸分明。噪晚鸦寒甚，窥鱼鹭瘦生。人家江阁好，天下钓翁清。想此幽居者，何知有利名。","dynasty":"宋代","title":"道傍水阁"}
{"author":"姚勉","content":"灵源水有天，日涉胜趣多。同行十数子，散策经山坡。溪行小盘礴，石坐閒摩挲。野菊留余花，新梅看微柯。寒鸦落平田，暖鲤跳枯荷。是日冬曦温，景象如春和。笑谈不知归，亦有载酒过。忽瞻彼北山，黑云生嵯峨。阴晴反覆手，天测不可俄。长风舞红叶，急雨翻银河。儒冠各欹垫，僮屦皆奔波。路滑争牛羊，泥溅乱鸭鹅。席地听沾湿，樽沙委骈罗。五十笑百步，曳杖如横戈。林间偶自芘，弃甲我则那。留恋归不早，颠沛逢滂沱。出游不知时，废此啸且歌。绸缪无远虑，其如近忧何。兹游已狼籍，后计毋蹉跎。归欤亟诛茅，结亭依岩阿。震陵有帡幪，乐哉涧般薖。","dynasty":"宋代","title":"游灵源天境遇雨各奔归晚坐以不是溪居者那知"}
{"author":"姚勉","content":"觚棱片月影将西，鹄立宫门待启扉。骄马似龙旗似雨，不知谁是状元归。","dynasty":"宋代","title":"廷唱日待漏丽正门"}
{"author":"姚勉","content":"倚着梅花读瘦吟，冰章雪句照人心。未应只为吟诗瘦，且占春风笑上林。","dynasty":"宋代","title":"题梅庄郭成甫瘦吟帙"}
{"author":"姚勉","content":"入门才见万琅玕，便觉玲珑日影寒。峰势近环檐外立，湖光更好竹中看。烟霞古淡僧容瘦，风露清高鹤梦残。已占两亭凉坐足，再须登阁倚栏干。","dynasty":"宋代","title":"题西湖竹阁寺"}
{"author":"姚勉","content":"丝丝朝雨湿窗纱，薄日疎云弄霁华。可是都城秋事早，新凉更有木犀花。","dynasty":"宋代","title":"木犀"}
{"author":"姚勉","content":"湖面轻烟起，前山渐不分。钟声连寺答，人语隔船闻。吟客衣生月，归僧笠带云。及城门未掩，灯火已纷纷。","dynasty":"宋代","title":"放生池纳凉晚归"}
{"author":"姚勉","content":"道在颜瓢栾不忧，清风端可继前修。朅将西涧重新了，莫是东莱再出不。学校诸生俱向仰，文章太守共赓酬。戍瓜忽及东吾道，轻重从知系去留。","dynasty":"宋代","title":"和赵提刑韵送吕堂长主簿"}
{"author":"姚勉","content":"晨兴未梳盥，此兴亦何清。看竹钩帘坐，浇花绕迳行。葛巾聊复正，尘事即时生。安得箪瓢足，扃门遂野情。","dynasty":"宋代","title":"晨兴"}
{"author":"姚勉","content":"腰不为米折，头独采菊低。晚节名元亮，思与隆中齐。","dynasty":"宋代","title":"贤八咏·靖节采菊"}
{"author":"姚勉","content":"行野醒春困，看山立昼晴。鸠啼青樾破，鹭匝绿秧行。物到忘机乐，人因远俗清。觅诗无断句，敲板午茶声。","dynasty":"宋代","title":"春日即事"}
{"author":"姚勉","content":"神龙侧枕琼瑰卧，表里透薰香玉唾。巧工斲取破天馨，碎悄沉兰百芳和。制成七宝金霞觞，犹带岭外梅花香。醁醽一酌发奇馥，满中滟滟浮龙光。感君遗我真情厚，归拜庭椿一杯酒。峻第高官不足荣，人生只愿亲庭寿。","dynasty":"宋代","title":"梁新恩送龙涎香杯"}
{"author":"姚勉","content":"石梁平砥似，池水明镜如。晚凉散步稳，凭栏此观鱼。","dynasty":"宋代","title":"感山十咏·石桥"}
{"author":"姚勉","content":"莲为君子花，竹有君子操。深衣古君子，清以仙自号。徘徊莲竹间，似觉皆所好。水边立良久，林外复高蹈。翩然侧翅舞，意喜佳客到。客家江南村，幽处着吟帽。有莲环钓石，有竹近茶灶。胎仙夜生子，并入平安报。朅来踏京尘，久矣不闻耗。今晨三君子，一见慰怀抱。主人勿却客，借此日笑傲。","dynasty":"宋代","title":"莲竹鹤"}
{"author":"姚勉","content":"生愁杜宇叫津桥，叫入南入赞眡朝。安得砥流如此石，康衢日日听童谣。","dynasty":"宋代","title":"题惠政桥"}
{"author":"姚勉","content":"灵源水有天，日涉胜趣多。同行十数子，散策经山坡。溪行小盘礴，石坐閒摩挲。野菊留余花，新梅看微柯。寒鸦落平田，暖鲤跳枯荷。是日冬曦温，景象如春和。笑谈不知归，亦有载酒过。忽瞻彼北山，黑云生嵯峨。阴晴反覆手，天测不可俄。长风舞红叶，急雨翻银河。儒冠各欹垫，僮屦皆奔波。路滑争牛羊，泥溅乱鸭鹅。席地听沾湿，樽沙委骈罗。五十笑百步，曳杖如横戈。林间偶自芘，弃甲我则那。留恋归不早，颠沛逢滂沱。出游不知时，废此啸且歌。绸缪无远虑，其如近忧何。兹游已狼籍，后计毋蹉跎。归欤亟诛茅，结亭依岩阿。震陵有帡幪，乐哉涧般薖。","dynasty":"宋代","title":"游灵源天境遇雨各奔归晚坐以不是溪居者那知"}
{"author":"姚勉","content":"几队红妆拥盖青，凌波仙子立娉婷。晚凉孤坐香风里，如在西湖四望亭。","dynasty":"宋代","title":"玉井亭观莲"}
{"author":"姚勉","content":"章生画中师，神秀蟠心胸。儿时学山水，近复能鱼龙。拂素欲画时，默吮南山松。斯须景与物，以次生笔锋。画出巧安排，咫尺千万重。阴晴弄明晦，近远分淡浓。雪月清瘦屿，烟雨朦胧峰。有时作江湖，万派俱朝宗。云涛汹澎湃，雪屋惊奔冲。风平坦如掌，皱縠浮溶溶。因水鱼更巧，回翻态从容。翻荷猛跳珠，聚藻相噞喁。中有化龙鲤，静伺机便逢。天门露头角，滃滃祥云从。看君此四画，众史特奴傭。当知各有意，不特夸纖浓。丈夫抱膝时，清乐山水供。观鱼或濠上，笑倚临流筇。一朝蜕鳞鬣，屣脱尘泥踪。甘霖泽四海，霓望慰九农。","dynasty":"宋代","title":"题章艇才画山水鱼龙"}
{"author":"姚勉","content":"君家遗子籯，只在一卷书。四世续科第，积善庆有馀。乃翁一片心，秋月行太虚。宜哉有是子，大似回不愚。","dynasty":"宋代","title":"和杨铁庵送子监镇之任韵五首其二"}
{"author":"姚勉","content":"吾生传癖更书痴，俳笑纷纷独喜随。篝火共窥韩子笔，煮茶细说杜陵诗。论交无此知心友，得句常于见面时。一念不教千里隔，慈恩花下梦微之。","dynasty":"宋代","title":"有怀学子"}
{"author":"姚勉","content":"游鱼惊饵总沉渊，一任携竿晚立船。今世有钱人总爱，渔翁岂独不贪钱。","dynasty":"宋代","title":"次邹希贤买鱼不得三首衍为渔翁问答六诗·渔"}
{"author":"姚勉","content":"眼眵书册隐庐蜗，健论谁听落齿牙。说起元龙湖海志，扁舟又欲出芦花。","dynasty":"宋代","title":"章钓仙吹铁笛善医眼与齿相说法尤高"}
{"author":"姚勉","content":"寥寥六经馀，天下无文章。扬韩特近似，班马熏何香。道至文亦精，万世朱紫阳。愿言楫洋海，安敢航绝潢。","dynasty":"宋代","title":"谢久轩蔡先生惠墨九首其七"}
{"author":"姚勉","content":"寂寂江城又立春，土牛何物竟无神。试倾官酒梅花畔，不似园丁菜把新。綵胜岂留良夜梦，纸窗静拂隔年尘。东风毕竟于人好，早有莺声入鬓唇。","dynasty":"宋代","title":"和通判直阁立春闻莺其一"}
{"author":"姚勉","content":"倡周节义有夷齐，钓渭鹰扬可太师。西汉颓波无砥柱，先生只合一纶丝。","dynasty":"宋代","title":"题严子陵钓台"}
{"author":"姚勉","content":"月姊当年付桂香，君家上第绿衣郎。只今盛事追龙首，又此佳占叶凤凰。暖律潜回燕谷冷，名花尽压洛城芳。从今不把朱陈说，百世姚邹话柄长。","dynasty":"宋代","title":"礼席致语"}
{"author":"姚勉","content":"羲和鞭日就地行，祝融张伞烧空明。钱塘人家苦逼仄，行立坐卧皆如蒸。清宫水殿山峨雪，夜饮相携冰玉洁。温泉浴罢清风来，太液池边芰荷月。王公甲第连云霄，松泉竹石秋萧萧。龙皮浅沁寒坐客，骊珠直上清尘嚣。天上清凉不知暑，炎热人间徒自苦。亦有江南云水乡，胡不归欤钓烟雨。","dynasty":"宋代","title":"京城苦热"}
{"author":"姚勉","content":"锦江前日解征鞍，剩拟春衫准酒欢。杜宇有声催客去，海棠无伴与谁看。而今柳苍青春老，又是秧塍白水漫。君欲相思须命驾，休言别别盍簪难。","dynasty":"宋代","title":"次友人示诗集"}
{"author":"姚勉","content":"诗家王半山，妙语占清绝。曲高和斯寡，郢曲愧春雪。句中寓深意，端为我辈设。以规不以颂，如玉得磋切。予生战场屋，一胜久未决。勇余尚欲贾，磨砚欲穿铁。第惭不善斲，颜汗指亦血。乞灵济楚师，此敌傥可灭。如君洗尘累，盆盎易甄别。鹰扬会有日，奋翅脱笼绁。","dynasty":"宋代","title":"次友人王半山韵"}
{"author":"姚勉","content":"西风满路桂枝香，催整登云步月装。群辈总皆推德行，三年稔已听文章。琅琅议论须披腹，琐琐功名只探囊。捷了早来谈杰作，耸闻鸣凤瑞朝阳。","dynasty":"宋代","title":"送罗道甫归庐陵应举"}
{"author":"姚勉","content":"祠宇重修复旧观，喜知家世未灰寒。只今陛下如仁祖，安得先生作谏官。","dynasty":"宋代","title":"送欧阳"}
{"author":"姚勉","content":"吾兄梅花冰雪臞，胸中万卷行石渠。同生丙子自兄行，才学推兄更有余。月中折桂仍先余，兄骑快马余蟾蜍。一行作尉贰邑，春台春风宜吹嘘。阿瞒彩棒谨勿设，民命今皆辙中鱼。合得官职听自除，觅荐莫作迎逢谀。寒斋话别酌霜月，祝子但此霜月如。欲留不可空揽袪，兄出我处从今疎。兄出我处从今疎，有便但寄箴规书。","dynasty":"宋代","title":"送漆文甫尉分宜"}
{"author":"姚勉","content":"天高日烈势欲然，秧已生节未入田。谁欤操琴尊师涓，使我赤地里至千。风雩且歌吾自乐，穷阎不可无炊烟。薰时解愠民望切，亟为我作南风弦。","dynasty":"宋代","title":"送琴隐吴君"}
{"author":"姚勉","content":"老龙本自天门出，跃入璧池聊换骨。鹏雏夭矫更不凡，平视南溟渺东渤。玉京道上五年前，曾见鳞翮双飞天。只今江国梅花路，又送鹏雏逐龙去。明年秋风层云飞，后年春浪桃花肥。抟鹏高骞龙速化，倘许共勒青冥鞿。","dynasty":"宋代","title":"送松麓李应龙彝甫携阿颍鹏升参学"}
{"author":"姚勉","content":"煌煌南方老人星，天边飞来地上行。秀眉方瞳琐骨耸，升降步履如风轻。生平见说勇为义，十指团栾一和气。只今福寿天所报，眼底曾孙家四世。瑞祥融作合干松，岂惟义聚蒙天封。义人合得松样寿，孙枝蓊勃环老龙。先生教人忠与孝，家法可为民则傚。道中有福理自然，必收诗书仁义效。子孙森列皆有文，次公长公为弟昆。曾孙早娶见玄孙，蒲轮迎召登金门。","dynasty":"宋代","title":"送孙龙谷"}
{"author":"姚勉","content":"正谊群英自蔼然，喜君已是着先鞭。翼抟北海三千里，身在西雝尺五天。学舍快升优褐上，酒楼莫恋软红边。双亲教子相期切，成取功名趁妙年。","dynasty":"宋代","title":"送同窗赵章甫上舍入京"}
{"author":"姚勉","content":"一咖西湖又见春，梦魂长是绕湖滨。为烦竹阁措题墨，更向梅花道故人。槐市旧游休复问，龙门佳客尚能新。明年傥共昕庭对，愿过当时蔡与陈。","dynasty":"宋代","title":"送同窗赵章甫上舍入京"}
{"author":"姚勉","content":"满望飞腾几许年，一闻充赋喜如颠。金经炉冶锋方锐，木饱风霜节始坚。此去稳登云里路，定知荣冠籍中仙。近闻上蔡鸬洲合，一似前年锦水连。","dynasty":"宋代","title":"送童子敬赴省"}
{"author":"姚勉","content":"梅梢枯处忽东风，魁压千花一点红。欢喜马头飞雪处，安排龙首彩云中。内讧外阻忧方大，东拄西撑策已穷。试了南宫趋北阙，好输鲠论发天聪。","dynasty":"宋代","title":"送万仲荣赴省"}
{"author":"姚勉","content":"渐是梅花雪片时，雁书底苦趣归期。虽然未尝西湖雪，犹及梅花第一枝。","dynasty":"宋代","title":"别西湖"}
{"author":"姚勉","content":"兹行已误出山来，得就莼鲈亦快哉。造物莫嫌归未是，故教风力倒吹回。","dynasty":"宋代","title":"过麻子湖遇逆风有作"}
{"author":"姚勉","content":"高安之民椎且质，空蒙恶声头上笔。独惟猾吏可怕人，架鹰腾霄柙虎出。贪官乞钱吏手中，庸官仰笔描吏容。狱情黯菼直为曲，虽欲辨雪何由从。先生来纠高安狱，直道仁心作民福。吏知积德不忍欺，囚感吐诚争首服。掉头不肯狥上官，几回拂意思挂冠。伸冤振仰必得请，愧杀同列双颧丹。先生种满甘棠了，天子知贤恨官小。若人底处可安排，不在玉堂应凤沼。鱣鲸自不沟渎留，郡官无贤民却愁。愁公归去莫报德，但祝高门于定国。","dynasty":"宋代","title":"送高录参美任"}
{"author":"姚勉","content":"夹岸桃花燕子飞，一江春水鳜鱼肥。丝纶百尺烟波阔，午夜鸣榔载月归。扁舟一叶横沙觜，得鱼烂醉东风里。绿杨深处酒醒时，半江潮落天如水。万顷沧波五月凉，一川红锦藕花香。绿蓑青笠鸣疎雨，老树残烟带夕阳。野船细火夜明灭，一笛风清楚天阔。无鱼无酒且归来，篷底萧疎卧明月。万里西风双鬓华，江南江北老天涯。潇洒两岸梧桐叶，漠漠半川芦荻花。柔橹声中山水绿，一丝买断黄金屋。沙边鸥鸟莫相猜，是非不到清江曲。苇折荷枯人未归，波寒霜落雁初飞。不知节物时时换，又折梅花下钓矶。青山四面清歌发，几点沙鸥起天末。一任长年醉则休，醒时独钓寒江雪。","dynasty":"宋代","title":"清江曲"}
{"author":"姚勉","content":"茅屋无金可满籯，湖边小艇却堪撑。纵无介甫鱼羹饭，也学东坡饱菜羹。","dynasty":"宋代","title":"次邹希贤买鱼不得三首衍为渔翁问答六诗·答"}
{"author":"姚勉","content":"锦江前日解征鞍，剩拟春衫准酒欢。杜宇有声催客去，海棠无伴与谁看。而今柳苍青春老，又是秧塍白水漫。君欲相思须命驾，休言别别盍簪难。","dynasty":"宋代","title":"次友人示诗集"}
{"author":"姚勉","content":"四州八邑此同窗，铿石锵金日击撞。鹏翼相将抟北海，龙头更夺过西江。蒿苹是日开先宴，萸菊他时捷各邦。横浦自期吾岂敢，玉山对策又无双。","dynasty":"宋代","title":"乙卯七月庚子魁祀礼成同舍诸新元相与宴拟鹿"}
{"author":"姚勉","content":"秋风吹鬓影，凉意足登山。人立晴林杪，猿啼霜雾间。好山多佛占，浮世只僧閒。我亦耽奇者，禅扉日叩关。","dynasty":"宋代","title":"登北高峰"}
{"author":"姚勉","content":"雕裘夜冷，怪地炉煨酒，经时难热。晓起盘风天舞絮，拍手儿童欢悦。客里新吟，天葩翦巧，思与梅争发。使君属和，雪花同是三绝。未说赋就梁园，阳春拍调，压倒唐元白。早晚联镳花底去，共看朝霞银阙。朝退归来，清虚堂里，醉洒漓墨。而今且对，聚星堂上宾客。","dynasty":"宋代","title":"念奴娇（和尹司门与蔡侯咏雪）"}
{"author":"姚勉","content":"地炉宿松火，纸帐横梅枝。春虫扑蔌蔌，惟有蒲团知。","dynasty":"宋代","title":"感山十咏·雪窗"}
{"author":"姚勉","content":"一叶新凉，又是西风，吹转素商。揽玉壶英气，锺为人物，银河精采，融作文章。司巧天公，搀先七夕，分付天孙云锦裳。骑龙凤，自九霄飞至，万丈光芒。早年奏赋长杨。饱挹尽瀛洲风露香。问石渠天禄，借将班马，荷山锦水，暂作龚黄。药省春风，薇垣夜月，合佩仙花侍玉皇。明年里，饮寿椒何处，宣劝持觞。","dynasty":"宋代","title":"沁园春·一叶新凉"}
{"author":"姚勉","content":"空斋长夏永和年，莺啭林阴鹭水田。只好更寻棋一局，莫孤花影午时天。","dynasty":"宋代","title":"和陈和卿四绝"}
{"author":"姚勉","content":"西风满路桂枝香，催整登云步月装。群辈总皆推德行，三年稔已听文章。琅琅议论须披腹，琐琐功名只探囊。捷了早来谈杰作，耸闻鸣凤瑞朝阳。","dynasty":"宋代","title":"送罗道甫归庐陵应举"}
{"author":"姚勉","content":"超逸天才，文如三松，诗如卢溪。自白莲赋就，已高声价，梅花句出，远见襟期。玉尘精神，瑶林风韵，雪里神仙小氅衣。缑山夕，已再经旬浃，戏鹤重归。花间凫舄轻飞。便一似元规报十奇。最风流膝上，双亲未老，三槐手种，分付佳儿。人想夷吾，帝思王某，钧轴舍人知未迟。长生药，在玉盘麟脯，琼苑蟾芝。","dynasty":"宋代","title":"沁园春（寿王高安，七月二十八日）"}
{"author":"姚勉","content":"赵侯德与甘棠种，制邑三年民善颂。玉皇有诏趣归班，一夜长庚来入梦。丰江罗峰神秀夺，龙泉太阿光芒动。玉女擎香龙吐水，慈云亲抱麒麟送。怀玉仙人秀眉目，披羽笑出蓬莱洞。奇骨峥嵘千里骏，异采缤纷九苞凤。人生有子万事足，又值朝天欲飞鞚。骊珠在掌凫，庆事方新殊渥重。周公为父伯禽子，清庙明堂要梁栋。长成传取魁衣钵，天生奇材须大用。此儿见说骨已异，壮气冲天摇螮蝀。我识英物试使啼，他日定当磐石宋。","dynasty":"宋代","title":"贺赵宰夫美任生子"}
{"author":"姚勉","content":"挂琴无壁一长吁，可是儒冠竟误儒。好把清波回涸辙，莫教白眼哭穷途。","dynasty":"宋代","title":"赠陆伯容"}
{"author":"姚勉","content":"敲冰烧叶煮枪旗，一笑平生识面迟。道上孔程倾盖日，酒边贺白解貂时。饱参霁月光风趣，似读晴烟暖雾诗。","dynasty":"宋代","title":"次韵黄或野德明且识初识"}
{"author":"姚勉","content":"缲车欲动蚕春暮，水足秧青行白鹭。着新脱故山禽呼，也似催人阔耕布。着新脱故也自奇，阔耕阔布也自宜。冬苗夏绢星火急，欲着无新耕亦饥。","dynasty":"宋代","title":"禽言十咏·着新脱故"}
{"author":"姚勉","content":"梁燕无声昼掩扃，若为消此画堂清。急呼觅句陈无己，莫捻吟髭且一枰。","dynasty":"宋代","title":"和陈和卿四绝"}
{"author":"姚勉","content":"天风吹上郁孤台，太守登高领客来。地近九霄星斗大，秋涵八景水云开。吟成一径黄花笑，召节欢传紫诏催。琴鹤自随千古事，兴来且与尽余杯。","dynasty":"宋代","title":"郁孤台九日"}
{"author":"姚勉","content":"才起程时雪絮春，雪余又是雨兼旬。肩舆聊复能安稳，步屧其如受苦辛。楮贱米穷尝世味，风餐露宿链官身。一朝傥有青云上，莫忘泥耕水耨人。","dynasty":"宋代","title":"道中积雨"}
{"author":"姚勉","content":"梁燕无声半掩关，昼长人静觉春閒。閒中却有农歌起，声在晴烟绿处山。","dynasty":"宋代","title":"春日即事"}
{"author":"姚勉","content":"年来文物盛江西，捷帜联翩报锦溪。好把香名题此籍，此题已兆杏园题。","dynasty":"宋代","title":"题桂籍"}
{"author":"姚勉","content":"人生有子万事足，不问官称有与无。老子希文何事好，踏渠脚步得尧夫。","dynasty":"宋代","title":"赠争相士三首"}
{"author":"姚勉","content":"江城雪作阴如莫，儿样老翁啼塞路。云深日隐天不知，驱马萧萧使君去。使君四海郑村边，人是白玉堂中仙。君谟政事文永叔，五花为笔蒲为鞭。民酣醇酎春风里，吏奸如鱼在寒水。横江立石霓截流，要使千年履如砥。瓜时且及报政成，汉法选表宜公卿。况今世号天清明，如何饥乌啼夜声。饥乌聒聒正攫肉，惊起鸾凤腾去速。世间公论竟有否，污此无瑕雪团玉。杭州白傅亦自无，若有薏苡犹疑珠。中湖筑堤到今赐，当时憸儿群谤苏。先生去住轻蝉翼，一笑归欤黜如陟。但民失母士失师，欲取谗人投有北。浮云岂解终为昏，先生即来直北门。偏州毕竟着不得，滂沛霖雨苏乾坤。","dynasty":"宋代","title":"送郑编修罢任"}
{"author":"姚勉","content":"不分獐头爱虎头，世间能有几封侯。何如静去修天爵，此贵人人可得求。","dynasty":"宋代","title":"赠吴相士二首其一"}
{"author":"姚勉","content":"仁如爱日洁冰壶，鞭不曾施岂用蒲。吏服官清羞鬻狱，民怜邑窘竞输租。甘棠舍在春常满，行李船空月亦无。展骥分州犹未称，合于紫禁着飞凫。","dynasty":"宋代","title":"送赵判县美任改除阆倅"}
{"author":"姚勉","content":"山骨冻棱棱，溪色清练练。溪山中雪月，如对故人面。门扃隐庐深，舟捩征柁转。勿云兴已尽，不见方真见。","dynasty":"宋代","title":"雪景四画·剡溪乘兴"}
{"author":"姚勉","content":"平生忠义心，一饭不少忘。臣甫宁饿死，愿君尧舜唐。","dynasty":"宋代","title":"贤八咏·杜甫吟诗"}
{"author":"姚勉","content":"道在颜瓢栾不忧，清风端可继前修。朅将西涧重新了，莫是东莱再出不。学校诸生俱向仰，文章太守共赓酬。戍瓜忽及东吾道，轻重从知系去留。","dynasty":"宋代","title":"和赵提刑韵送吕堂长主簿"}
{"author":"姚勉","content":"洛之花图欧公诗，惊怪天巧呈新枝。自言当时记者数十种，姚魏后有潜溪绯。蜀之花图景仁句，香雪蕊金藏不露。径围三尺瑞云红，尚有二花添未具。此花非惟今所无，世间久亦无此图。东南花样自来小，如盘能几多如盂。晓来明眼花翁作，风韵宛然如蜀洛。写作花中第一花，群类一时都脱落。想渠欹笔小盘礴，心去化工无一膜。天上司花巧不神，笔底春风光欲烁。笼寒不假青蒻庵，护日何须碧油幕。月坡堤，张家园，郭公公宅东街偏。锦衾绣帐相接连，一夜移入歌堂巅。吴台教战娃数百，汉宫列侍娥三千。鲛绡十丈思公谱，锦茵万态元舆赋。花自长春蜡不封，根无下土虫难蠹。花翁蓊翁子诚能，见渠此画万感增。此花昔惟载本草，流传至唐花始好。移来从武曌，爱重由环儿。名花与倾国，初著沉香词。从此帝城春，争逐赏花期。径尺夸千朵，万钱买一枝。三街九陌沸游赏，冠盖车马相追随。自入天朝花最盛，长寿不数唐崇敬。岂非洛阳天下中，和气又非长安同。故令百卉巧变幻，黄绯紫白深浅红。簪花不至采樵子，献花上至蓬莱宫。或言此花特妖媚，只解趋时争富贵。阿曌移来丑此妍，阿环贵重荣犹悴。四香阁上属谁家，朝恩宅里知何地。世人浪自相矜夸，看到子孙能几家。我言此罪不在此，自是时辈争荣华。洛人珍重姚黄不轻畀，一根不入权豪第。花知天朝真冶世，万古天藏发奇秘。洛不爱宝蜀出珍，如凤如麟王者瑞。洛中富推程与邵，蜀之苏范辉相照。人品亦如花品高，斯人斯花古来少。后来罗洛党小分，世间万变如轮云。洛阳名园占治乱，读书至此空三叹。洛宫禾黍今离离，蜀道峨眉更惨凄。蓊翁作此岂无意，要见祖宗全盛时。","dynasty":"宋代","title":"赠彭花翁牡丹障"}
{"author":"姚勉","content":"梁燕无声半掩关，昼长人静觉春閒。閒中却有农歌起，声在晴烟绿处山。","dynasty":"宋代","title":"春日即事"}
{"author":"姚勉","content":"外间盾日正相仇，忽有清风起笔头。坐对不知三伏热，起行如与七贤游。洗空京洛尘埃气，化作江南水石秋。我有一溪恰如此，因君思去理扁舟。","dynasty":"宋代","title":"观画竹"}
{"author":"姚勉","content":"我自甘心欲背时，舟行一任逆风吹。去帆今日夸轻捷，只恐前滩也怨迟。","dynasty":"宋代","title":"过麻子湖遇逆风有作"}
{"author":"姚勉","content":"老泉坡颍成名了，曾应君家木假山。父与子偕升礼部，弟随兄去入贤关。龙驱万马空如洗，凤挟双雏逸莫攀。早早归来荣尽锦，绿衣争映彩衣斑。","dynasty":"宋代","title":"送王新恩赴省"}
{"author":"姚勉","content":"美人在驹谷，久别良怀哉。秋风天气清，特为斯人来。踏月访清夜，岩扉肯予开。弟兄俨相对，松竹间古梅。子侄环侍侧，兰植依琼瑰。青灯照图史，新酒罗瓶罍。一家三代风，和气熙春台。富学饱停蓄，厚德深栽培。情周思孔子，志伊学颜回。皇路方嶮巇，天马须龙媒。旱岁渴霖雨，神鳞起渊雷。君家多生贤，吾国正选才。诏书明年近，竞踏黄花槐。造榜正此天，桂籍浮香催。鵰鹗相联飞，燕雀更愿陪。","dynasty":"宋代","title":"访郭德甫"}
{"author":"姚勉","content":"一点灵虚镜样明，只须提掇要常醒。微几才动先知吉，万象交森独测灵。至寂静中能有感，遍酬应后却无形。死灰枯木都非法，但读吾儒一字经。","dynasty":"宋代","title":"赠术士姚有应自号通灵心神仙口"}
{"author":"姚勉","content":"等閒伸脚动天文，须信乾坤系此身。天上有星犹是客，汉庭何事肯为臣。只当泉石容真隐，安可文书役故人。岂但云台高不似，钓台草木至今春。","dynasty":"宋代","title":"题钓台"}
{"author":"姚勉","content":"合门传旨放朝参，归觐亲庭晓整骖。葵藿丹心犹恋恋，五云缭绕望宫南。","dynasty":"宋代","title":"离京留题蒋店"}
{"author":"姚勉","content":"欲听茶鼎转风松，底事云房白昼封。应在山中采樵去，雪深何处问行踪。","dynasty":"宋代","title":"寄感山二诗僧"}
{"author":"姚勉","content":"一别慈闱面，春风十五花。不知人有母，谁念子无家。社雨邻巢燕，清明垄树鸦。动皆伤感处，恸哭夕阳斜。","dynasty":"宋代","title":"灵源上太夫人冢"}
{"author":"姚勉","content":"嘉平既望馀，玉冰发归桨。舟行苦滩涩，三日葛陂上。天寒岁云晏，道远空怅惘。行行且旬日，仅此舟泱漭。顺流风忽逆，进尺退或丈。鱼鼋反出没，涛浪相潏荡。茫茫水接天，四望极空敞。虽令归思滞，亦觉胸次广。是时群鱼集，轧轧乱轻榜。纷来以千百，并进或三两。悬金上丝纶，跳玉中层网。中间数十辈，蓑笠牵画舫。沿流勤按视，似是此湖长。彼行良甚捷，此进不可强。倘无观鱼乐，孰慰岑寂想。篙师不告瘁，奇观亦可赏。黄昏成野泊，风雨助悽怆。势如潮汐来，怒若鼙鼓响。吾独安所适，幸不愧俯仰。缅怀金兰友，气义特慨慷。念我归苦迟，舍我愿先往。亟趋南浦城，择馆待税鞅。今宵此风雨，露宿必草莽。继兹更三日，会面一拊掌。屠酥酒同倾，共挹西山爽。","dynasty":"宋代","title":"麻子湖遇逆风"}
{"author":"姚勉","content":"殿前伸脚时，奴视高力士。群阉旁吐舌，翰林醒不醉。","dynasty":"宋代","title":"先贤八咏其八李白醉酒"}
{"author":"姚勉","content":"山在云间几上梯，最高缘有福王祠。尚怜不及楼前木，得见祥符极盛时。","dynasty":"宋代","title":"题祥符寺"}
{"author":"姚勉","content":"此堂清不著珠玑，只要双亲佚老宜。春酒尽堪眉寿介，斑衣长似乳时嬉。妇垂鹤发陪姑纬，翁撚银髯课子诗。饱饮菊花潭上水，鸡窠犹自拜孙枝。","dynasty":"宋代","title":"奉题吕氏宜老堂"}
{"author":"姚勉","content":"怀仁辅义戒阿谀，万古先生两句书。长往不来安有此，如知王佐在樵渔。","dynasty":"宋代","title":"题严子陵钓台"}
{"author":"姚勉","content":"著身书带草堂中，得与郎君砚席同。能学鸣蝉宜赋好，不求野鹜自书工。壮怀直拟联龙虎，别恨休惊背燕鸿。他日东山香宇宙，格斋方不负诚翁。","dynasty":"宋代","title":"送郑编修其二"}
{"author":"姚勉","content":"八窗本体自玲珑，凿石为明更不同。遮莫猕猴常应外，直须蟾月镇当中。","dynasty":"宋代","title":"赠煜上人石窗"}
{"author":"姚勉","content":"孔学授颜曾，有孙复能传。道脉萃一家，寿此嘻其天。西山宗紫阳，妙会众理全。先生嗣派嫡，再演中庸篇。","dynasty":"宋代","title":"谢久轩蔡先生惠墨九首"}
{"author":"姚勉","content":"又是东风柳絮时，催春尚喜杜鹃迟。雨晴蔓绿侵高木，风定残红阁旧枝。眼底好山娱意思，耳边幽鸟话心期。云居见说郊行乐，不得骑驴背锦随。","dynasty":"宋代","title":"次韵诸友游云居"}
{"author":"姚勉","content":"千里携书谒帝阍，如君忠义出天根。筳篿已卜回渊听，寸草还思报厚恩。且共渔樵谈帝霸，岂无豪俊整乾坤。细吟窗下庐山句，亦欲乡人访道原。","dynasty":"宋代","title":"和丰城邹端简韵就送其归"}
{"author":"姚勉","content":"野市难为侧帽纱，家山犹远雪鸥沙。退之尚有衣堪准，悔不留君醉菊花。","dynasty":"宋代","title":"菊节宿白沙次友人韵"}
{"author":"姚勉","content":"青禽衔云落蓬壶，风檐快读光眉须。百朋珍贶罗庭隅，一一皆可当清娱。建溪龙焙香云腴，香璎巧制来东吴。鬅鬙兽炭奇形模，辟邪天禄狮熊貙。王家舄种君家凫，晴沙暖抱明月珠。雅意下照仙人癯，矮窗醉兀诗情孤。蒲团松拂烧红炉，蜗庐积冻春潜驱。侍儿金珞香玉肤，月铛着雪煎春酥。窗前笑玩娇黄雏，能言直可贡上都。其波及晋皆君余，独欠一幅横云铺。王孙醉拥红氍毹，楮生长揖非吾徒。藤床纸帐恰此须，能供梅花清梦无。","dynasty":"宋代","title":"余评事惠龙团兽炭香璎凫实且许以百丈山楮衾"}
{"author":"姚勉","content":"虐籴安能峙糗粮，只因根本暗中戕。并缘鼠猾丰衣食，受纳狼贪富橐囊。中户白科都罄室，列城黑腐谩盈仓。边尘澒洞烽烟急，民命如丝谨勿伤。","dynasty":"宋代","title":"戊午喜罢和籴"}
{"author":"姚勉","content":"荷风湖面晓，垂钓柳阴中。何日能蓑笠，扁舟此兴同。","dynasty":"宋代","title":"湖上钓者"}
{"author":"姚勉","content":"秀岩万仞拔天起，划堮剜垠争怪诡。六花一夜积三尺，化作冰壶无表里。幼舆丘壑自不凡，何况有雪被此岩。天教管领清凉界，雪岩自号冰书衔。岩前列植梅松竹，三友相从吾事足。灵台片雪晛不消，吐作新诗动惊俗。有客有客山水仙，挥毫欲写雪洞天。敲门试惊袁安眠，莫作剡溪王子船。","dynasty":"宋代","title":"荐黄平仲过雪岩以诗代简"}
{"author":"姚勉","content":"搜奇抉异三十载，此湖如玉韫而待。发源远自锦江来，汇流近与柴门对。山川融结自古有，造物扃藏深意在。瘦筇曾作日寻讨，一见便觉天广大。两山宛似南北峰，况有层塔相映带。芰荷十里萼绿华，雪月三千银色界。深藏最有君子意，自衒殊非小人态。西湖每遇苏雪堂，妙句尚忆秦淮海。此湖端为旧游发，㘲重未信吾州隘。铁庵蜀珍坡仙派，下笔作诗风雨快。从今新瑞次古杭，敢贺此湖贡庆会。","dynasty":"宋代","title":"次杨监簿新辟小西湖韵"}
{"author":"姚勉","content":"人间到处有鱼羹，我亦扁舟柳下横。一任官船渠不卖，归欤脍玉煮深铛。","dynasty":"宋代","title":"沿江买鱼不得询之则前比我为官船所强取故有"}
{"author":"姚勉","content":"老龙本自天门出，跃入璧池聊换骨。鹏雏夭矫更不凡，平视南溟渺东渤。玉京道上五年前，曾见鳞翮双飞天。只今江国梅花路，又送鹏雏逐龙去。明年秋风层云飞，后年春浪桃花肥。抟鹏高骞龙速化，倘许共勒青冥鞿。","dynasty":"宋代","title":"送松麓李应龙彝甫携阿颍鹏升参学"}
{"author":"姚勉","content":"云脚峥嵘日欲西，钓舟个个泊前溪。客窗不寐君知否，枝上饥乌夜正啼。","dynasty":"宋代","title":"小浆题壁用赵信国韵"}
{"author":"姚勉","content":"清晨有客南昌来，袖出数幅春风梅。芳根不种生绡上，安得的皪霜葩开。霜葩能开不能谢，始信笔端生造化。细看入趣直欲攀，亦复不知梢是画。迎风冷笑斜窥檐，披烟淡竚拖轻缣。丰腴略带清晓雪，疎瘦半横初夜蟾。根栖怪石增奇绝，倒影寒溪照清洁。斜枝兰外侣幽姿，冷蕊竹间标劲节。超然笔法无糁尘，正欹仰俯态逼真。几回卷轴却复展，生意不穷看转新。只看幽韵自堪玩，莫道无香真可叹。清香已在杳默中，暗起芬芳浮鼻观。平生爱梅如爱贤，恨无好句模幽妍。看君此画得天趣，妙写无声诗八篇。吾闻古来能画者，画马胸中有全马。君应满腹皆梅花，不尔安能笔潇洒。想君家住西山边，万梅谷中庐数椽。月宵携筇雪着屐，坐石瞰水窥风烟。纫兰傲竹今几年，餐香换骨身可仙。凝神吮墨淡一扫，不觉笔下花真传。叹予自爱冰玉干，久藏一幅鹅溪绢。请君为作雪中百花头上开，挂我壁间供客看。","dynasty":"宋代","title":"题墨梅风烟雪月水石兰竹八轴"}
{"author":"姚勉","content":"主人胸次一西湖，新展苏堤小画图。待种梅花三百本，请君雪里访林逋。","dynasty":"宋代","title":"题小西湖"}
{"author":"姚勉","content":"君今鸣木铎，名与芷俱香。后夜月千里，美人天一方。往追湖学躅，更挈楚臣芳。了却皋比事，归来振鹭行。","dynasty":"宋代","title":"送胡教授之沅水任"}
{"author":"姚勉","content":"兰芷怀思未敢言，美芹良欲献君尊。八珍侧畔堪容得，虎豹狺狺踞九阍。","dynasty":"宋代","title":"丙辰冬和乐魁声道四诗"}
{"author":"姚勉","content":"自喜扁舟载月明，涉湖底事不宜轻。象痕深没风仍顺，今日天公亦世情。","dynasty":"宋代","title":"过麻子湖遇逆风有作"}
{"author":"姚勉","content":"明月清风不用钱，谪仙吟思浩无边。此清若也钱能买，金谷人须胜谪仙。","dynasty":"宋代","title":"题江山风月楼三首"}
{"author":"姚勉","content":"灵源聚英气，融作云霞精。霆伯挹其秀，胸府怀光晶。诵书过万卷，落笔超群英。文章有余力，武诗吟性情。短章或大篇，点翰长风生。或吐健丽句，气象高峥嵘。云涛汹万里，出没蛟龙惊。或写閒逸句，句法如天成。微泉溜石壁，清吹调松声。或句和且婉，纯如奏英茎。晴风舞雪絮，晓日歌春莺。或句端且严，凛凛不可轻。星辰列云汉，营垒森甲兵。变化千万状，发越无定名。清标镇浮态，沈谢隳文成。劲气拟古作，甫白焚诗泓。不负飘逸姿，孰争前辈衡。学海不汗漫，安见酌复盈。文章用无尽，盖以天才宏。宏才戏翰墨，笔势宜如倾。譬之一轮月，皎皎当天明。晴辉照春夜，花柳皆敷荣。高秋爽气盛，桂影翻凄清。又如百川水，滔滔地中行。江湖风雨霁，碧色连天平。奔流出三峡，谹吼雷霆争。诗歌具众体，古人所难并。子诗得神助，逸思随纵横。失手堕之地，声作金石铿。俊才有如此，九万飞鹏程。卑哉沟渎中，安可容鱣鲸。子以见吾家，人才世登瀛。勉哉复祖业，谨勿寒宗盟。某也习箕裘，生涯风露檠。家徒四壁立，独以道为耕。文章厌卑薾，壮志思轩轰。纷纷笑余子，藐视如孩婴。诗书自娱悦。终日关柴荆。欣然得子至，倒屣来相迎。佳篇出见遗，未读颜先頳。迁乔不择木，求通乃于盲。视我如土鷃，视子如鹪鹏。英风当远避，况敢事酬赓。新篘日初熟，我姑酌彼觥。晚风入帘幕，窗外斜阳晴。红炉坐相对，檐马声鏦铮。试将今古诗，与子细共评。幽怀味此乐，鼓瑟仍吹笙。胡为不留处，驾言欲西征。清饮不可再，使我摇心旌。努力各自爱，共濯江湖缨。","dynasty":"宋代","title":"赠霆伯侄"}
{"author":"姚勉","content":"四海中间，第一清流，惟有可齐。看平生践履，真如冰玉，雄文光焰，不涴尘埃。无佑诸贤，纷纷台省，惟有景仁招不来。狂澜倒，独中流砥柱，屹立崔嵬。挂冠有请高哉。但清庙正需梁栋材。便撑舟野水，出航巨海，有官鼎鼐，无地楼台。制菊龄高，看萸人健，万顷秋江入寿杯。经纶了，却驭风骑气，阆苑蓬莱。","dynasty":"宋代","title":"沁园春（寿婺州陈可齐九月九日）"}
{"author":"姚勉","content":"所翁先生人中龙，豪气下吞江海空。当其得意作龙首，老手直与神天通。雄辞妙语层层出，醉中千幅笔一息。不遇先生大醉时，人间安肯留真迹。先生往往自写真，非龙之龙盖其人。请君什袭宝此墨，此翁此黑不易得。","dynasty":"宋代","title":"题李锐父所藏陈所翁龙轴"}
{"author":"姚勉","content":"睡盘山行崖插天，侬行山头下有船。逆船上迟步行速，舟人指侬夸为仙。","dynasty":"宋代","title":"道中即事"}
{"author":"姚勉","content":"翠烟深樾江村雨，蜀魄催春动归去。劝春春去劝未休，客子伤春惨心绪。只今蜀土锦城荒，蜀客望西悲故乡。故乡蜀客归不得，何况当时蜀帝王。","dynasty":"宋代","title":"禽言十咏·不如归去"}
{"author":"姚勉","content":"一川澄不动，山色浸分明。噪晚鸦寒甚，窥鱼鹭瘦生。人家江阁好，天下钓翁清。想此幽居者，何知有利名。","dynasty":"宋代","title":"道傍水阁"}
{"author":"姚勉","content":"卖花担上买秋光，分贮冰壶沁晓凉。滴取露珠供砚水，笔头已觉带天香。","dynasty":"宋代","title":"木犀"}
{"author":"姚勉","content":"人皆以贫忧，君子独能乐。中心贱荣利，外物甘寂寞。富贵如春花，时去易凋落。不如一箪瓢，可以长处约。","dynasty":"宋代","title":"人皆以贫忧"}
{"author":"姚勉","content":"举目茫茫宇宙间，畏涂险甚太行山。镬汤随地无冰处，只有僧庐野衲閒。","dynasty":"宋代","title":"赠长老洪野衲"}
{"author":"姚勉","content":"几多文士踏槐黄，实出伦魁在瑞阳。千古河连留地谶，一声胪唱破天荒。金钗笑拥龙头客，宝篆浓薰燕寝香。方国荐贤蒙上赏，匪晨有诏下芝堂。","dynasty":"宋代","title":"郡守宴状元乐语"}
{"author":"姚勉","content":"马前喝道状元归，旧婿重新此事奇。驾鹤骖鸾来锦水，烹龙炰凤宴瑶池。满斟蕉叶融春色，共指蟠桃祝寿期。后会相逢定何日，玉郎承诏入京时。","dynasty":"宋代","title":"女筵乐语"}
{"author":"姚勉","content":"君家遗子籝，只在一卷书。四世续科第，积善庆有余。乃翁一片心，秋月行太虚。宜哉有是子，大似回不愚。","dynasty":"宋代","title":"和杨铁庵送子监镇之任韵五首"}
{"author":"姚勉","content":"幸喜甘霖做岁丰，灵泉又奏济人功。但令奸猾销声好，莫禁民跻寿域中。","dynasty":"宋代","title":"题蜀江观"}
{"author":"姚勉","content":"渺渺澄江湛碧虚，风帆一幅挂轻蒲。吾钩岂直鱼虾设，入钓文王未解无。","dynasty":"宋代","title":"次邹希贤买鱼不得三首衍为渔翁问答六诗·渔"}
{"author":"姚勉","content":"不见元城不泗州，令发愧汗直如流。获瞻沂水春风点，说到濂溪太极周。我岂能为前辈役，君真合向古人求。考亭一派今寥落，还肯同登道阃不。","dynasty":"宋代","title":"和刘月湖县尉"}
{"author":"姚勉","content":"玉龙捲动海千寻，一滴天瓢水尺深。农父带云耕宿润，使君喜雨入新吟。浪低麦陇收难速，针短秧畴插未禁。三日顿回生意满，天心只在我公心。","dynasty":"宋代","title":"和郡侯喜雨韵"}
{"author":"姚勉","content":"黄梅蒸雨已几时，路泥活活没马蹄。前山咫尺似千里，十步九跌行人疲。漫塍白水秧欲老，黄云渐黑麦欹倒。泥污后土何时乾，天若怜农放晴好。","dynasty":"宋代","title":"禽言十咏·泥活活"}
{"author":"姚勉","content":"怪梅蟠屈如龙蛇，小红如粒欲作死。雪坡一株恰此此，归欤月明看横斜。","dynasty":"宋代","title":"道中即事"}
{"author":"姚勉","content":"梅似臞仙瘦为诗，清寒直欲不胜衣。吟成雪里调羹句，此句却令天下肥。","dynasty":"宋代","title":"题梅庄郭成甫瘦吟帙"}
{"author":"姚勉","content":"仙家瑶林天，移来在江国。谁欤境中人，山立而玉色。","dynasty":"宋代","title":"梅境"}
{"author":"姚勉","content":"清晨有客来，畏暑畏避地。凉多独湖上，一棹拍空翠。长堤舞杨柳，余雨在荷芰。炎蒸俱已失，满抱足清意。颇思孤山顶，有客具高致。扣门闻琴声，便觉洗尘累。湖边出问酒，饮兴随所至。池鲜煮珍甘，水果剥香脆。好风林外来，吹面凉不醉。清谈诣物表，绝不挂世事。画舫何人斯，箫鼓正喧沸。清游彼应笑，世味吾不嗜。尚思携枕箪，同叩竹间寺。从今日日来，莫厌惊昼睡。","dynasty":"宋代","title":"同张公望湖上避暑到四圣观招柏堂月潭二道士"}
{"author":"姚勉","content":"煌煌南方老人星，天边飞来地上行。秀眉方瞳琐骨耸，升降步履如风轻。生平见说勇为义，十指团栾一和气。只今福寿天所报，眼底曾孙家四世。瑞祥融作合干松，岂惟义聚蒙天封。义人合得松样寿，孙枝蓊勃环老龙。先生教人忠与孝，家法可为民则傚。道中有福理自然，必收诗书仁义效。子孙森列皆有文，次公长公为弟昆。曾孙早娶见玄孙，蒲轮迎召登金门。","dynasty":"宋代","title":"送孙龙谷"}
{"author":"姚勉","content":"敲冰烧叶煮枪旗，一笑平生识面迟。道上孔程倾盖日，酒边贺白解貂时。饱参霁月光风趣，似读晴烟暖雾诗。","dynasty":"宋代","title":"次韵黄或野德明且识初识"}
{"author":"姚勉","content":"祠宇重修复旧观，喜知家世未灰寒。只今陛下如仁祖，安得先生作谏官。","dynasty":"宋代","title":"送欧阳"}
{"author":"姚勉","content":"使从武夷来，惠我墨长咫。黝然禹玄圭，上有久轩字。他珍不余畀，遗此良有以。天未丧斯文，誓将立人纪。","dynasty":"宋代","title":"谢久轩蔡先生惠墨九首"}
{"author":"姚勉","content":"一碧无波湛浅溪，钓舟已系打鱼归。碧山黄叶排如画，中有联翩白鹭飞。","dynasty":"宋代","title":"题灵溪道旁水阁"}
{"author":"姚勉","content":"我自甘心欲背时，舟行一任逆风吹。去帆今日夸轻捷，只恐前滩也怨迟。","dynasty":"宋代","title":"过麻子湖遇逆风有作"}
{"author":"姚勉","content":"把酒叮咛蜀海棠，睡红何似未忺妆。不嫌老杜吟无句，定为渊材恨少香。","dynasty":"宋代","title":"催海棠二首"}
{"author":"姚勉","content":"趁晴亦欲强追陪，争奈浓阴墨样堆。燕子才衔春色至，鹁鸪又唤雨声来。从教野草争先长，勒住名花莫浪开。世道而今总如此，竹关深闭且擎杯。","dynasty":"宋代","title":"丁巳春夏之交巨浸屡至小民艰食郡侯请诸寓贵"}
{"author":"姚勉","content":"出门何所有，四面围青山。是溪从山来，亦复兹回环。高人颍川君，结茅此中间。溪光挹潋滟，溪响听潺湲。四面勿着桥，往来听渠艰。是名仙凡界，亦曰清浊关。可人送过溪，否则溪上还。","dynasty":"宋代","title":"题陈致中环溪"}
{"author":"姚勉","content":"人间方鼎镬，个里独冰霜。自是清难浊，能令暑亦凉。客迁愁瘴海，妃浴涴温汤。惟有兹泉冷，冷中滋味长。","dynasty":"宋代","title":"冷泉亭纳凉"}
{"author":"姚勉","content":"讲师曾此雨天花，台筑山椒几岁华。一盖云松擎羽葆，四盘江水走龙蛇。好教绝顶崚嶒出，莫放浓阴荟蔚遮。应有醍醐余味在，僧房试觅一杯茶。","dynasty":"宋代","title":"游感山题甘露台"}
{"author":"姚勉","content":"搜奇抉异三十载，此湖如玉韫而待。发源远自锦江来，汇流近与柴门对。山川融结自古有，造物扃藏深意在。瘦筇曾作日寻讨，一见便觉天广大。两山宛似南北峰，况有层塔相映带。芰荷十里萼绿华，雪月三千银色界。深藏最有君子意，自衒殊非小人态。西湖每遇苏雪堂，妙句尚忆秦淮海。此湖端为旧游发，㘲重未信吾州隘。铁庵蜀珍坡仙派，下笔作诗风雨快。从今新瑞次古杭，敢贺此湖贡庆会。","dynasty":"宋代","title":"次杨监簿新辟小西湖韵"}
{"author":"姚勉","content":"茅屋无金可满籯，湖边小艇却堪撑。纵无介甫鱼羹饭，也学东坡饱菜羹。","dynasty":"宋代","title":"次邹希贤买鱼不得三首衍为渔翁问答六诗·答"}
{"author":"姚勉","content":"之子趣装归，占黄已在眉。雕虫观暇日，荐鹗信秋期。喜有传衣钵，惭无助鼓旗。捷书来报我，端的菊花时。","dynasty":"宋代","title":"送王希圣归兴国赴举"}
{"author":"姚勉","content":"老泉坡颍成名了，曾应君家木假山。父与子偕升礼部，弟随兄去入贤关。龙驱万马空如洗，凤挟双雏逸莫攀。早早归来荣尽锦，绿衣争映彩衣斑。","dynasty":"宋代","title":"送王新恩赴省"}
{"author":"姚勉","content":"前岁亲从月殿回，素娥引领到瑶台。桂枝指点教先折，仙籍披陈看后来。恰见拱辰名字接，一如公序弟兄魁。预将消息而今报，好作百花头上梅。","dynasty":"宋代","title":"送王元高兄弟东上"}
{"author":"姚勉","content":"去去龙门客又新，一鞭猛过禹涛春。竚观极论陈三策，切莫潜兵救八人。沂国素无温饱志，梅溪不作谄谀臣。二难兄弟当如此，及第归来喜拜亲。","dynasty":"宋代","title":"送王元高兄弟东上"}
{"author":"姚勉","content":"武昌洲畔去，端不为鱼肥。要起初平石，同娱莱子衣。夜长秋雨急，天阔白云飞。何日鹊乌喜，北风鸿雁归。","dynasty":"宋代","title":"送王仲安归武昌"}
{"author":"姚勉","content":"古来幕府俱才雄，子美严武韩裴公。近时幕府养清望，一事不到筹帷中。先生人物宜台省，岂合官曹坐閒冷。只今时事欠撑拄，袖手旁观应不肯。浔阳戈甲屯如云，天子命我参卿军。江头策马枭黠虏，快作当年虞允文。欲知允文宰相业，只观采石江头捷。满望麒麟第一功，不唱阳关第三叠。","dynasty":"宋代","title":"送杨帅参之任"}
{"author":"姚勉","content":"东风飒飒吹行李，荣送双龙璧池水。璧池浪阔高化龙，直透银河三万里。君家兄弟真雁行，季方学行如元方。中眉不是弓刀软，个般人物宜胶庠。只今胶庠多俊杰，正是功名到时节。陈家原有两状元，释褐传胪未应别。顾余亦问京华春，苍蝇愿附骥尾尘。干将先去抉云雨，太阿行亦龙延平。","dynasty":"宋代","title":"送友人陈上舍兄弟试太学"}
{"author":"姚勉","content":"平生共饮西江水，今日相逢南浦云。玉洁日光湖上宰，与君有旧是斯文。","dynasty":"宋代","title":"送曾苍山"}
{"author":"姚勉","content":"仁如爱日洁冰壶，鞭不曾施岂用蒲。吏服官清羞鬻狱，民怜邑窘竞输租。甘棠舍在春常满，行李船空月亦无。展骥分州犹未称，合于紫禁着飞凫。","dynasty":"宋代","title":"送赵判县美任改除阆倅"}
{"author":"姚勉","content":"佐幕此三年，邦人尽说贤。吏寒清夜月，民暖小春天。祖帐旗交彩，归装石压船。甘棠在何许，积粟市桥边。","dynasty":"宋代","title":"送赵佥判美任与辐二首"}
{"author":"姚勉","content":"翠烟深樾江村雨，蜀魄催春动归去。劝春春去劝未休，客子伤春惨心绪。只今蜀土锦城荒，蜀客望西悲故乡。故乡蜀客归不得，何况当时蜀帝王。","dynasty":"宋代","title":"禽言十咏·不如归去"}
{"author":"姚勉","content":"敲冰烧叶煮枪旗，一笑平生识面迟。道上孔程倾盖日，酒边贺白解貂时。饱参霁月光风趣，似读晴烟暖雾诗。","dynasty":"宋代","title":"次韵黄或野德明且识初识"}
{"author":"姚勉","content":"霜融雾消又作晴，四山日气烘春明。黄叶如金红如锦，枯梢无叶更觉清。","dynasty":"宋代","title":"道中即事"}
{"author":"姚勉","content":"江涵石瘦，雪压桥低，森森万木寒僵。不是争魁，百花谁敢先芳。冰姿皎然玉立，笑儿曹、粉面何郎。调羹鼎，只此花馀事，说甚宫妆。松竹岁寒三友，恨竹污晋士，松涴秦皇。雪魄冰魂，回首世上无香。西湖有人觅句，但知渠、清浅昏黄。奇绝处，五更初、横月带霜。","dynasty":"宋代","title":"声声慢和徐同年梅"}
{"author":"姚勉","content":"行野醒春困，看山立昼晴。鸠啼青樾破，鹭匝绿秧行。物到忘机乐，人因远俗清。觅诗无断句，敲板午茶声。","dynasty":"宋代","title":"春日即事"}
{"author":"姚勉","content":"心清闻妙香，宴坐旃檀林。坐香元不断，莫作死灰心。","dynasty":"宋代","title":"感山十咏·旃檀林"}
{"author":"姚勉","content":"翠底红娇得几时，不甘飞动雪胭脂。问天借醒书窗眼，为报东风且慢吹。","dynasty":"宋代","title":"海棠一夜为风吹尽三首"}
{"author":"姚勉","content":"圣主天姿本至仁，岂容重籴久伤民。耸传丹凤衔来诏，愧杀苍鹰枉做人。方峻符移哗叫突，忽收箠楚罢吟呻。欢声和气乾坤满，争祝皇龄万万春。","dynasty":"宋代","title":"戊午喜罢和籴其一"}
{"author":"姚勉","content":"梅梢枯处忽东风，魁压千花一点红。欢喜马头飞雪处，安排龙首彩云中。内讧外阻忧方大，东拄西撑策已穷。试了南宫趋北阙，好输鲠论发天聪。","dynasty":"宋代","title":"送万仲荣赴省"}
{"author":"姚勉","content":"诗家王半山，妙语占清绝。曲高和斯寡，郢曲愧春雪。句中寓深意，端为我辈设。以规不以颂，如玉得磋切。予生战场屋，一胜久未决。勇余尚欲贾，磨砚欲穿铁。第惭不善斲，颜汗指亦血。乞灵济楚师，此敌傥可灭。如君洗尘累，盆盎易甄别。鹰扬会有日，奋翅脱笼绁。","dynasty":"宋代","title":"次友人王半山韵"}
{"author":"姚勉","content":"圣朝珍重设儒科，总总英贤入礼罗。天下岂无偕计上，日边此独得人多。仙桥快应龙头谶，工席忻聆燕衎歌。雅志不为温饱计，尚期勋业等山河。","dynasty":"宋代","title":"和郡侯劝驾韵"}
{"author":"姚勉","content":"请君着眼相吾梅，自是群芳合逊魁。但有一般难相处，玉堂也似竹篱开。","dynasty":"宋代","title":"赠高眼陈相士"}
{"author":"姚勉","content":"忆昔东坡，秀夺眉山，生丙子年。盖内离子坎，四方中气，宜当此岁，间出英贤。河岳重灵，星辰再孕，来自赤城中洞天。新秋霁，萃一襟爽气，风露澄鲜。玉阶同听胪传。伴宝骊如龙丝袅鞭。正椿庭未老，同跻荣路，萼楼争耀，相照魁躔。即似坡公，金莲夜对，身作玉堂云雾仙。怜同岁，但乞如梦得，分买山钱。","dynasty":"宋代","title":"沁园春（寿同年陈探花）"}
{"author":"姚勉","content":"水芙蓉了木芙蓉，湖上花无一日宽。卷却水天云锦段，又开步障夹堤红。","dynasty":"宋代","title":"芙蓉"}
{"author":"姚勉","content":"积雨霖霄忽报晴，元来依旧有清明。霜天护取晴牢着，莫放寒云半点生。","dynasty":"宋代","title":"己未秋杪虏骑云扰圣主神断斥逐元奸台臣始有"}
{"author":"姚勉","content":"鹊噪人所怜，乌啼人所唾。谓鹊能报喜，谓乌常送祸。乌啼鹊噪何心然，孰为此者皆其天。预言祸至使人避，比鹊以乌乌更贤。欲忠于人反嗔己，喜谀恶直常如此。君不见九龄去国林甫相，崇侯得君比干死。","dynasty":"宋代","title":"乌鹊吟"}
{"author":"姚勉","content":"风月江山自四时，个中谁识活天机。会渠结峙融流意，方解吟光弄霁归。","dynasty":"宋代","title":"题江山风月楼三首"}
{"author":"姚勉","content":"斑虎皮毛洁且新，绣裀娇睡似亲人。梁间纵鼠浑地策，门外攘鸡太不仁。","dynasty":"宋代","title":"嘲猫"}
{"author":"姚勉","content":"合前白倚竹扶疎，梅似逋仙柳似苏。待向山椒结茅屋，更添伟观占江湖。","dynasty":"宋代","title":"再题小西湖"}
{"author":"姚勉","content":"阿大中郎喜事宜，黄金不惜买蛾眉。春风带醉欺桃叶，暮雨凝丝滞柳枝。香阁鸾偕双雁奠，妆台凤引两皇来。从兹准协熊罢梦，多办库钱为洗儿。","dynasty":"宋代","title":"戏叔纳宠"}
{"author":"姚勉","content":"底事三年里，才膺两荐书。邦侯辨宝晚，使者设罗疎。知己初何计，能官自有余。汉庭今欠者，子政与朱虚。","dynasty":"宋代","title":"送赵佥判美任与辐二首"}
{"author":"姚勉","content":"江城雪作阴如莫，儿样老翁啼塞路。云深日隐天不知，驱马萧萧使君去。使君四海郑村边，人是白玉堂中仙。君谟政事文永叔，五花为笔蒲为鞭。民酣醇酎春风里，吏奸如鱼在寒水。横江立石霓截流，要使千年履如砥。瓜时且及报政成，汉法选表宜公卿。况今世号天清明，如何饥乌啼夜声。饥乌聒聒正攫肉，惊起鸾凤腾去速。世间公论竟有否，污此无瑕雪团玉。杭州白傅亦自无，若有薏苡犹疑珠。中湖筑堤到今赐，当时憸儿群谤苏。先生去住轻蝉翼，一笑归欤黜如陟。但民失母士失师，欲取谗人投有北。浮云岂解终为昏，先生即来直北门。偏州毕竟着不得，滂沛霖雨苏乾坤。","dynasty":"宋代","title":"送郑编修罢任"}
{"author":"姚勉","content":"文章得印天尝靳，家世传灯古亦疎。幸甚迁能紬石室，惜哉昶亦误银车。君今自是人龙子，名复高横荐鹗书。读饱邺侯三万轴，放高通德旧门闾。","dynasty":"宋代","title":"送郑编修子四省元"}
{"author":"姚勉","content":"着身书带草堂中，得与郎君砚席同。能学鸣蝉宜赋好，不求野鹜自书工。壮怀直拟联龙虎，别恨休惊背燕鸿。他日东山香宇宙，格斋方不负诚翁。","dynasty":"宋代","title":"送郑编修子四省元"}
{"author":"姚勉","content":"清浮寒露在冰壶，一节三年更不渝。莫道来时琴鹤在，而今琴鹤一齐无。","dynasty":"宋代","title":"送周县尉满秩归"}
{"author":"姚勉","content":"采棒年来可怕人，先生一念只慈仁。吏奸却立晴冰晓，民瘼皆甦化日春。","dynasty":"宋代","title":"送周县尉满秩归"}
{"author":"姚勉","content":"乡户生愁役破家，买田助义息纷哗。从今闾里皆安业，男课犁锄女绩麻。","dynasty":"宋代","title":"送周县尉满秩归"}
{"author":"姚勉","content":"自古高安欠学宫，新庠赞立竟谁功。青青子佩争弦诵，总在先生化育中。","dynasty":"宋代","title":"送周县尉满秩归"}
{"author":"姚勉","content":"方今天下少贞廉，廉有如公岂暂淹。见说东皇思柄用，姓名已向玉瓶拈。","dynasty":"宋代","title":"送周县尉满秩归"}
{"author":"姚勉","content":"升天旧说有神龙，今睹蜿蜒在目中。莫道已腾霄汉了，愿施霖雨作年丰。","dynasty":"宋代","title":"宿珠桥见龙上天"}
{"author":"姚勉","content":"岁暮仍为客，书客默自嗟。雁声催念友，鱼脍起思家。廊静风鸣叶，窗虚雪入花。醉乡聊避世，天外自寒鸦。","dynasty":"宋代","title":"岁暮"}
{"author":"姚勉","content":"武陵溪边翁好渔，笭箵钓车日采鱼。扁舟为家苇为屋，岂知世有神仙居。晓来不记舟行路，忽在桃花深绝处。红云杳叆望欲迷，绛雪缤纷落无数。水源尽处便逢山，一迳似通人往还。穿花竟出洞谷口，别有天地如人间。青山高下鳞鳞屋，秀野桑深泼绿。春深耕罢犊牛眠，昼静人閒鸡犬熟。村中老幼皆相知，惊逢外人子为谁。平生采鱼不到此，借问此是蓬莱非。笑言此亦人间耳，闻有蓬莱何处是。秦初避乱偶此来，今日已传秦几世。渔家不识青史编，相传去秦六百年。吁嗟已不闻汉魏，岂复知今晋太元。当时只恐秦万世，携家挈邻相远避。早知秦不五十年，安得种花来此地。采药山人去不归，啖松女子今何之。种桃着花尚未实，未必岁月多如斯。家家置酒延鸡黍，便好卜邻花底住。中心自喜口不言，后日重来今且去。凄然辞别便登舟，依旧花间溪水流。插竹谩标来处路，鸣榔无复旧时游。顾家一念仙凡隔，如梦惊回寻不得。当时不与俗吏知，或可重寻旧踪迹。五胡云扰岂减秦，晋人合作桃源人。渔郎出山自失计，秦人绝踪应未仁。渔郎渔郎休太息，渔家自有神仙国。脍鲈沽酒醉芦花，此乐桃源人未识。神仙有无何渺茫，退之此语诚非狂。渊明作记亦直寄，便如东皋志醉乡。秦风锲薄难与处，晋俗清虚何足数。愿令天下尽桃源，不必武陵深处所。","dynasty":"宋代","title":"桃源行"}
{"author":"姚勉","content":"书堂静占百花林，蜀锦香浮一迳阴。杨柳软风吹雨醒，海棠轻雾拥春深。盈樽有酒供清醉，满眼皆诗足胜吟。冰雪相看人更好，竹君梅友岁寒心。","dynasty":"宋代","title":"题百花林书堂"}
{"author":"姚勉","content":"君向长沙驿舍来，惊心此路想迟回。汉庭贾傅曾还否，风撼空山叶欲堆。","dynasty":"宋代","title":"题长沙铺"}
{"author":"姚勉","content":"出门何所有，四面围青山。是溪从山来，亦复兹回环。高人颍川君，结茅此中间。溪光挹潋滟，溪响听潺湲。四面勿着桥，往来听渠艰。是名仙凡界，亦曰清浊关。可人送过溪，否则溪上还。","dynasty":"宋代","title":"题陈致中环溪"}
{"author":"姚勉","content":"碧潭见说有龙蟠，万里沧溟气欲吞。此去风雷轰蛰起，大施霖雨霈乾坤。","dynasty":"宋代","title":"题崔庄庵壁"}
{"author":"姚勉","content":"笔峰秀耸带溪萦，人杰当知是此生。说与山灵须借助，从今姓字达天京。","dynasty":"宋代","title":"题崔庄庵壁"}
{"author":"姚勉","content":"幽人何处倚渔竿，百顷清潭浸碧寒。不动一波疑水定，中涵万象觉天宽。山将螺髻堆铜镜，月借玻瓈现玉盘。莫作窈深无底看，是间应有卧龙蟠。","dynasty":"宋代","title":"题道士碧潭"}
{"author":"姚勉","content":"此君苍苍谁手植，万个琅玕列如戟。翠寒绿净不可唾，一片化作潇湘碧。堂中有人有诗癖，日坐清阴听玉击。岩廊舜正南风琴，不作江边泪斑滴。","dynasty":"宋代","title":"题道士潇碧"}
{"author":"姚勉","content":"等閒伸脚动天文，须信乾坤系此身。天上有星犹是客，汉庭何事肯为臣。只当泉石容真隐，安可文书役故人。岂但云台高不似，钓台草木至今春。","dynasty":"宋代","title":"题钓台"}
{"author":"姚勉","content":"玉衡杓建天之纲，枕参魁耀森寒芒。总提众星环侍傍，仰望熠熠开神光。有美俊容分天章，收入翰墨何淋浪，一笔三丈超寻常，字势直作蛟龙骧。锦装玉轴垂高堂，标灵发异呈嘉祥。即吐奇策先众芳，巍峨姓字压四方。魁下三台炳煌煌，上拱紫极天中央。作第一流谨勿忘，冠冕今古万世香。","dynasty":"宋代","title":"题鬼字轴"}
{"author":"姚勉","content":"年来文物盛江西，捷帜联翩报锦溪。好把香名题此籍，此题已兆杏园题。","dynasty":"宋代","title":"题桂籍"}
{"author":"姚勉","content":"河沙古寺临江干，山如蜿蜒翠龙蟠。入门双石踞虎豹，排云万竹森琅玕。山中有景开屏面，路入西崖羊角转。一湖横陈白于银，一溪西来净如练。僧言此处好结亭，孔方绝交呼不应。竹阴深中即亭子，风月为户云为棂。寄赀录事今岂少，不日诛茅坐林杪。饭余曳杖一登临，看尽青天没飞鸟。晚天落日浮湖光，渔舟相连鸿雁行。浩歌横笛互相答，底处更欲求潇湘。荷山对面不盈咫，门前吾家锦江水。何时亭子高崔嵬，年年钓蓑为此来。","dynasty":"宋代","title":"题河沙寺西崖"}
{"author":"姚勉","content":"盘桓松菊陶元亭，俯仰山泉白乐天。长谓若人无复有，后身却在石溪边。","dynasty":"宋代","title":"题胡景颜双清堂"}
{"author":"姚勉","content":"石滩江上一诗仙，家住双清小有天。句里出奇超象外，人閒无事到吟边。读骚长在滋兰畹，如客多留种秫田。见说尚参颜栾处，今时谁似若人贤。","dynasty":"宋代","title":"题胡景颜双清堂"}
{"author":"姚勉","content":"萧寺恭拈一瓣香，汉宫遥上万年觞。庚申再造皇基远，甲子新开御历长。万物总归春宇宙，八荒都入寿封疆。小臣致此朝天阙，葵藿倾心仰太阳。","dynasty":"宋代","title":"题华严寺"}
{"author":"姚勉","content":"生愁杜宇叫津桥，叫入南入赞眡朝。安得砥流如此石，康衢日日听童谣。","dynasty":"宋代","title":"题惠政桥"}
{"author":"姚勉","content":"明月清风不用钱，谪仙吟思浩无边。此清若也钱能买，金谷人须胜谪仙。","dynasty":"宋代","title":"题江山风月楼三首"}
{"author":"姚勉","content":"江上清风月在山，叶舟赤壁蜕尘寰。坡仙心事君知否，不取一毫天地间。","dynasty":"宋代","title":"题江山风月楼三首"}
{"author":"姚勉","content":"风月江山自四时，个中谁识活天机。会渠结峙融流意，方解吟光弄霁归。","dynasty":"宋代","title":"题江山风月楼三首"}
{"author":"董讷","content":"邑小无城郭，零星二百家。可怜同燕雀，何处种桑麻。藉火聊分照，荒檐任自斜。往来工所近，缓步踏平沙。","dynasty":"清代","title":"移居清河茅舍"}
{"author":"董讷","content":"漭沆连沧海，风吹一叶轻。村从波际出，草逼浪痕生。地阔无山影，天空有雁鸣。最怜釜底处，何日奏平成？","dynasty":"清代","title":"兴化道中"}
{"author":"林嗣环","content":"　　京中有善口技者。会宾客大宴，于厅事之东北角，施八尺屏障，口技人坐屏障中，一桌、一椅、一扇、一抚尺而已。众宾团坐。少顷，但闻屏障中抚尺一下，满坐寂然，无敢哗者。　　遥闻深巷中犬吠，便有妇人惊觉欠伸，其夫呓语。既而儿醒，大啼。夫亦醒。妇抚儿乳，儿含乳啼，妇拍而呜之。又一大儿醒，絮絮不止。当是时，妇手拍儿声，口中呜声，儿含乳啼声，大儿初醒声，夫叱大儿声，一时齐发，众妙毕备。满坐宾客无不伸颈，侧目，微笑，默叹，以为妙绝。　　未几，夫齁声起，妇拍儿亦渐拍渐止。微闻有鼠作作索索，盆器倾侧，妇梦中咳嗽。宾客意少舒，稍稍正坐。　　忽一人大呼：“火起”，夫起大呼，妇亦起大呼。两儿齐哭。俄而百千人大呼，百千儿哭，百千犬吠。中间力拉崩倒之声，火爆声，呼呼风声，百千齐作；又夹百千求救声，曳屋许许声，抢夺声，泼水声。凡所应有，无所不有。虽人有百手，手有百指，不能指其一端；人有百口，口有百舌，不能名其一处也。于是宾客无不变色离席，奋袖出臂，两股战战，几欲先走。　　忽然抚尺一下，群响毕绝。撤屏视之，一人、一桌、一椅、一扇、一抚尺而已。","dynasty":"清代","tags":"初中文言文，叙事，写人，表演，艺术","title":"口技"}
{"author":"李遵勖","content":"黄菊一业临砌。颗颗露珠装缀。独教冷落向秋天，恨东君不曾留意。雕阑新雨霁。绿藓上，乱铺金蕊。此花开后更无花，愿爱惜、莫同桃李。","dynasty":"宋代","title":"望汉月"}
{"author":"李遵勖","content":"帝城五夜宴游歇。残灯外、看残月。都人犹在醉乡中，听更漏初彻。行乐已成闲话说。如春梦、觉时节。大家同约探春行，问甚花先发。","dynasty":"宋代","title":"滴滴金"}
{"author":"李遵勖","content":"黄菊一丛临砌。颗颗露珠装缀。独教冷落向秋天，恨东君不曾留意。雕阑新雨霁。绿藓上，乱铺金蕊。此花开后更无花，愿爱惜、莫同桃李。","dynasty":"宋代","title":"望汉月/忆汉月"}
{"author":"曹德","content":"先生醉也，童子扶者。有诗便写，无酒重赊。山声野调欲唱些，俗事休说。问青天借得松间月，陪伴今夜。长安此时春梦热，多少豪杰。明朝镜中头似雪，乌帽难遮。星般大县儿难弃舍，晚入庐山社。比及眉未攒，腰曾折，迟了也，去官陶靖节。","dynasty":"元代","tags":"隐逸，生活，向往","title":"三棒鼓声频·题渊明醉归图"}
{"author":"曹德","content":"长门柳丝千万结，风起花如雪。离别复离别，攀折更攀折，苦无多旧时枝叶也。长门柳丝千万缕，总是伤心树。行人折嫩条，燕子衔轻絮，都不由凤城春做主。","dynasty":"元代","tags":"送别，抒情，惆怅","title":"清江引·长门柳丝千万结"}
{"author":"曹德","content":"江头即事低茅舍，卖酒家，客来旋把朱帘挂。长天落霞，方池睡鸭，老树昏鸦。几句杜陵诗，－幅王维画。猿作怪，鹤莫猜，探春偶到南城外。池鱼就买，园蔬旋摘，村务新开。省下买花钱，拚却还诗债。闲乘兴，过小亭，没三杯著甚资谈柄。诗题小景，香销古鼎，曲换新声。标致似刘伶，受用如陶令。","dynasty":"元代","title":"【双调】庆东原_江头即事低"}
{"author":"曹德","content":"江头即事问城南春事何如？细草如烟，小雨如酥。不驾巾车，不拖竹杖，不上篮舆。著二日将息蹇驴，索三杯分付奚奴。竹里行厨，花下堤壶，共友联诗，临水观鱼。自述淡生涯却不多争，卖药修琴，负笈担簦。雪岭樵柯，烟村牧笛，月渡渔罾。究生死干忙煞老僧，学飞升空老了先生。我腹膨脝，我貌狰狞，我发鬅鬙。除了衔怀，百拙无能。西湖早春小红楼隔水人家，草未鸣蛙，柳已藏鸦。试卷朱帘，寻山问寺，何处无花。金络脑堤边骏马，锦缠头船上娇娃。风东繁华，不醉流霞，前世生涯。登灵鹫山便休提钟鼎山林，遮莫荣，总是消沉、落落魄魄，酒逢知己，琴遇知音。时俯仰人间古今，且消磨闲处光阴。无事当心，今日从容，此地登临。","dynasty":"元代","title":"【双调】折桂令_江头即事问"}
{"author":"曹德","content":"隐居鸱夷革屈沉了伍胥，江鱼腹葬送了三闾。数间谏时，独醒处，岂是遭诛被放招伏？一舸秋风去五湖，也博个名传万古。村居新分下庭前竹栽，旋篘得缸间茅柴。娩壬弹鸡，和根菜，小杯盘曾惯留客。活泼剌鲜鱼米换来，则除了茶都是买。茅舍宽如钓舟，老夫闲似沙鸥。江清白发明，霜早黄花瘦，但开樽沉醉方休。江糯吹香满穗秋，又打够重阳酿酒。枫林晚家家步锦，菊篱秋处处分金。羞将宝剑看，醉把瑶琴枕，没三杯著甚消任。若论到机深祸亦深，却不是渊明好饮。","dynasty":"元代","title":"【双调】沉醉东风_隐居鸱夷革"}
{"author":"曹德","content":"侍马昂夫相公游柯山紫霞仙侣翠云裘，文彩风流。新诗题满凤凰楼，挥吟袖，来作烂柯游。【幺】王樵不管梅花瘦，教白鹤舞著相留。听我歌，为君寿。一杯春酒，一曲小梁州。","dynasty":"元代","title":"【正宫】小梁州_侍马昂夫相"}
{"author":"吴黔","content":"故国海云端，归宁便整鞍。里荣身上蒨，省罢手中兰。烧急平芜广，风悲古木寒。谢公山色在，朝夕共谁观。","dynasty":"唐代","title":"失题"}
{"author":"陈亮","content":"不见南师久，漫说北群空。当场只手，毕竟还我万夫雄。自笑堂堂汉使，得似洋洋河水，依旧只流东？且复穹庐拜，会向藁街逢！尧之都，舜之壤，禹之封。于中应有，一个半个耻臣戎！万里腥膻如许，千古英灵安在，磅礴几时通？胡运何须问，赫日自当中！","dynasty":"宋代","tags":"宋词三百首，议论，豪放，爱国，壮志","title":"水调歌头·送章德茂大卿使虏"}
{"author":"陈亮","content":"闹花深处层楼，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与、莺和燕。寂寞凭高念远。向南楼、一声归雁。金钗斗草，青丝勒马，风流云散。罗绶分香，翠绡对泪，几多幽怨。正销魂，又是疏烟淡月，子规声断。","dynasty":"宋代","tags":"宋词三百首，婉约，伤春，怀远","title":"水龙吟·春恨"}
{"author":"陈亮","content":"危楼还望，叹此意、今古几人曾会？鬼设神施，浑认作、天限南疆北界。一水横陈，连岗三面，做出争雄势。六朝何事，只成门户私计？因笑王谢诸人，登高怀远，也学英雄涕。凭却长江，管不到，河洛腥膻无际。正好长驱，不须反顾，寻取中流誓。小儿破贼，势成宁问强对！(强对一作：疆场)","dynasty":"宋代","tags":"豪放，登楼，借古论今","title":"念奴娇·登多景楼"}
{"author":"陈亮","content":"老去凭谁说。看几番、神奇臭腐，夏裘冬葛。父老长安今余几，后死无仇可雪。犹未燥、当时生发。二十五弦多少恨，算世间、那有平分月。胡妇弄，汉宫瑟。树犹如此堪重别。只使君、从来与我，话头多合。行矣置之无足问，谁换妍皮痴骨。但莫使、伯牙弦绝。九转丹砂牢拾取，管精金、只是寻常铁。龙共虎，应声裂。","dynasty":"宋代","tags":"励志","title":"贺新郎·寄辛幼安和见怀韵"}
{"author":"陈亮","content":"疏枝横玉瘦，小萼点珠光。一朵忽先变，百花皆后香。欲传春信息，不怕雪埋藏。玉笛休三弄，东君正主张。","dynasty":"宋代","tags":"咏物，梅花，抒怀，爱国","title":"梅花"}
{"author":"陈亮","content":"一夜相思，水边清浅横枝瘦。小窗如昼，情共香俱透。清入梦魂，千里人长久。君知否？雨孱云愁，格调还依旧。","dynasty":"宋代","tags":"婉约，咏物，梅花，言志，月亮，抒怀","title":"点绛唇·咏梅月"}
{"author":"陈亮","content":"聊以读时耳峻极云端潇洒寺。赋我登高意。好景属清游，玉友黄花，谩续龙山事。秋风满座芝兰媚。杯酒随宜醉。行乐任天真，一笑和同，休问无携妓。","dynasty":"宋代","title":"醉花阴"}
{"author":"陈亮","content":"东风荡飏轻云缕，时送萧萧雨。水边台榭燕新归，一点香泥，湿带落花飞。海棠糁径铺香绣，依旧成春瘦。黄昏庭院柳啼鸦，记得那人，和月折梨花。","dynasty":"宋代","tags":"婉约，春天，写景，怀人","title":"虞美人·东风荡飏轻云缕"}
{"author":"陈亮","content":"碧幕霞绡一缕红。槐枝啼宿鸟，冷烟浓。小楼愁倚画阑东。黄昏月，一笛碧云风。往事已成空。梦魂飞不到，楚王宫。翠绡和泪暗偷封。江南阔，无处觅征鸿。","dynasty":"宋代","tags":"抒情","title":"小重山·碧幕霞绡一缕红"}
{"author":"陈亮","content":"风雨满苹洲。绣阁银屏一夜秋。当日袜尘何处去，溪楼。怎对烟波不泪流。天际目归舟。浪卷涛翻一叶浮。也似我侬魂不定，悠悠。宋玉方悲庾信愁。","dynasty":"宋代","tags":"宋词精选，孤独，怀人","title":"南乡子·风雨满苹洲"}
{"author":"陈亮","content":"门巷客来稀，闲居静掩扉。微风花自落，细雨燕双飞。向晓披遗帙，迎暄换袷衣。年年此时节，惆怅送春归。","dynasty":"宋代","title":"晚春闲思"}
{"author":"陈亮","content":"疏枝横玉瘦，小萼点珠光。一朵忽先发，百花皆后香。欲传春信息，不怕雪埋藏。玉笛休三弄，东君政主张。","dynasty":"宋代","title":"咏梅其四"}
{"author":"陈亮","content":"累世名称阀阅高，搢绅维复似英豪。宏才咸许致千里，小试先观梦四刀。方正宁容迁岳麓，清明端可鉴丝毫。文章政事传家美，须信池中有凤毛。","dynasty":"宋代","title":"寿曾主管其一"}
{"author":"陈亮","content":"诏颁英簜促锋车，暂借长才按转输。昔叹当年无李牧，今知江左有夷吾。休论足食为先策，自是平戎在用儒。来岁春风三月暮，沙堤隐隐接云衢。","dynasty":"宋代","title":"送文子转漕江东二首其二"}
{"author":"陈亮","content":"碧落蟠桃，春风种在琼瑶苑。几回花绽。一子千年见。香染丹霞，摘向流虹旦。深深愿。万年天算。玉颗常来献。","dynasty":"宋代","title":"点绛唇其三"}
{"author":"陈亮","content":"江南春色，算来是，多少胜游清赏。妖冶廉纤，只做得、飞鸟向人偎傍。地辟天开，精神朗慧，到底还京样。人家小语，一声声近清唱。因念旧日山城，个人如画，已作中州想。邓禹笑人无限也，冷落不堪惆怅。秋水双明，高山一弄，著我些悲壮。南徐好住，片帆有分来往。","dynasty":"宋代","title":"念奴娇至金陵"}
{"author":"陈亮","content":"脩竹更深处。映帘栊、清阴障日，坐来无暑。水激泠泠知何许，跳碎危栏玉树。都不系、人间朝暮。东阁少年今老矣，况樽中、有酒嫌推去。犹著我，名流语。大家绿野陪容与。算等閒、过了薰风，又还商素。手弄柔条人健否，犹忆当时雅趣。恩未报、恐成辜负。举目江河休感涕，念有君、如此何愁虏。歌未罢，谁来舞。","dynasty":"宋代","title":"贺新郎同刘元实唐与正陪叶丞相饮"}
{"author":"陈亮","content":"曾洗乾坤，问何事、雄图顿屈。试著眼、阶除当下，又添英物。北向争衡幽愤在，南来遗恨狂酋失。算凄凉、部曲几人存，三之一。诸老尽，郎君出。恩未报，家何恤。念横飞直上，有时还戢。笑我只知存饱煖，感君元不论阶级。休更上、百尺旧家楼，尘侵帙。","dynasty":"宋代","title":"满江红怀韩子师尚书"}
{"author":"陈亮","content":"风雨满蘋洲。绣阁银屏一夜秋。当日袜尘何处去，溪楼。怎对烟波不泪流。天际目归舟。浪卷涛翻一叶浮。也似我侬魂不定，悠悠。宋玉方悲庾信愁。","dynasty":"宋代","title":"南乡子"}
{"author":"陈亮","content":"手撚黄花还自笑。笑比渊明，莫也归来早。随世功名浑草草。五湖却共繁华老。冷淡家生冤得道。旖旎妖娆，春梦如今觉。管今岁华须到了。此花之后花应少。","dynasty":"宋代","title":"蝶恋花甲辰寿元晦"}
{"author":"陈亮","content":"西风带暑，又还是、长途利牵名役。我已无心，君因甚，更把青衫为客。邂逅卑飞，几时高举，不露真消息。大家行处，到头须管行得。何处寻取狂徒，可能著意，更问渠侬骨。天上人间，最好是、闹里一般岑寂。瀛海无波，玉堂有路，稳著青霄翼。归来何事，眼光依旧生碧。","dynasty":"宋代","title":"念奴娇送戴少望参选"}
{"author":"陈亮","content":"黄昏山驿销魂处，枝亚疏篱。枝亚疏篱。酝藉香风蜜打围。隔篱鸡犬谁家舍，门掩斜晖。门掩斜晖。花落花开总不知。","dynasty":"宋代","title":"丑奴儿/采桑子咏梅"}
{"author":"陈亮","content":"天意微悭，春工多裕，长须末后殷勤。骨瘦挽先，肌韵恰好，花头径尺徐陈。红黄粉紫，更牛家、姚魏为真。留几种，蒂殢中州，异时齐顿浑身。承平当日开多少，笙歌何限，是甚人人。气入江南，心知芍药，仿佛前事犹存。名品应须，认旧家，雨露方新。成一处，蓓蕾根株，剩看诸谱纷纷。","dynasty":"宋代","title":"暮花天/花发沁园春"}
{"author":"陈亮","content":"新雨足。洗尽山城袢溽。见说好峰三十六。峰峰如立玉。四海英游追逐。事业相时伸缩。入境德星须做福。只愁金诏趣。","dynasty":"宋代","title":"谒金门送徐子宜如新安"}
{"author":"陈亮","content":"嫩寒天，金气雨，搅断一秋事。仝样霏微，还作小晴意。世间万宝都成，些儿无欠，只待与、黄花为地。好招致。对此郁郁葱葱，新篘未成醉。翻手为云，造物等儿戏。也知富贵来时，一班呈露，便做出、人中祥瑞。","dynasty":"宋代","title":"祝英台近九月一日寿俞德载"}
{"author":"陈亮","content":"话杀浑閒说。不成教、齐民也解，为伊为葛。尊酒相逢成二老，却忆去年风雪。新著了、几茎华发。百世寻人犹接踵，叹只今、两地三人月。写旧恨，向谁瑟。男儿何用伤离别。况古来、几番际会，风从云合。千里情亲长晤对，妙体本心次骨。卧百尺、高楼斗绝。天下适安耕且老，看买犁、卖剑平家铁。壮士泪，肺肝裂。","dynasty":"宋代","title":"贺新郎怀辛幼安用前韵"}
{"author":"陈亮","content":"东风荡扬轻云缕。时送萧萧雨。水边台榭燕新归。一口香泥湿带、落花飞。海棠糁径铺香绣。依旧成春瘦。黄昏庭院柳啼鸦。记得那人和月、折梨花。","dynasty":"宋代","title":"虞美人春愁"}
{"author":"陈亮","content":"自有当年约，宜开此日襟。相逢秋叶尽，共话夜灯深。疏拙缘多难，迟回负寸心。怀君吟啸地，图史满东林。","dynasty":"元代","title":"答林兄宗正同寓邑之溪上"}
{"author":"陈亮","content":"客舍重相问，仙标见转难。一年秋复尽，两地月同看。宫巷闻弦诵，霞洲想佩环。圣朝方急士，莫倚是黄冠。","dynasty":"元代","title":"寄道士陈芝山"}
{"author":"陈亮","content":"门巷客来稀，閒居静掩扉。微风花自落，细雨燕双飞。向晓披遗帙，迎暄换袷衣。年年此时节，惆怅送春归。","dynasty":"元代","title":"晚春閒思"}
{"author":"陈亮","content":"佳色尚未远，登临兴不孤。秋风吹远树，暮色满平芜。白发题诗懒，黄花汎酒须。幽栖终未果，即此寄欢娱。","dynasty":"元代","title":"九月节后希石林公邀游西岩分得须字"}
{"author":"陈亮","content":"江上晓来晴，春波鸭绿生。山云半敛色，汀芷尽含荣。野艇乘潮去，官桥隔岸横。亭中舒眺者，犹有爱鹅情。","dynasty":"元代","title":"题洋江林彦祯所藏洋江春晚图"}
{"author":"陈亮","content":"我爱沧浪水，千寻见底清。月明三岛近，风定一波平。清隐将遗世，垂竿不钓名。何时歌鼓枻，相就濯尘缨。","dynasty":"元代","title":"沧浪清隐"}
{"author":"陈亮","content":"闽南一别几经秋，林馆莺花忆旧游。过雁不堪频北望，沧江无奈自东流。风尘冉冉逢人少，江草萋萋向客愁。白发丹青应更好，何时飞翰寄沧洲。","dynasty":"元代","title":"寄陈叔起时在永嘉不归"}
{"author":"陈亮","content":"群山迢递走咸阳，王业当年此地昌。天府首开秦社稷，金城今作汉封疆。渑池北入河流去，轵道西连草树荒。故苑离宫何处是，空令词客吊兴亡。","dynasty":"元代","title":"拟咸阳怀古"}
{"author":"陈亮","content":"一棹夷犹上剑津，烟霞楼观可栖身。云山漫漫空伤别，野鹤昂昂已出尘。溪路梅花千树雪，仙家瑶草四时春。他年鍊得金丹就，持向高堂寿老亲。","dynasty":"元代","title":"代送林童子恩荣学道之延平"}
{"author":"陈亮","content":"壮游心事已蹉跎，寂寞扃扉似养疴。秋尽却看来雁少，暮愁空对远山多。频伤白露摧兰蕙，独羡清风满薜萝。见说新编又超绝，近来衡鉴复如何。","dynasty":"元代","title":"奉寄高廷礼时求贤甚急高且讲学编诗不暇"}
{"author":"陈亮","content":"白日照湖曲，嘉树蔼芊芊。开筵眺丽景，卷幔俯晴川。远岫列苍翠，芳洲纷眇绵。挥觞观鱼鸟，写兴吟兰荃。落日举轻棹，幽情期赏延。沿淮入空阔，望尽云霞天。天际见新月，城头生暮烟。预愁鼓角动，饮散各言旋。","dynasty":"元代","title":"陪徐汝澄元晖元中张宗献陈彦初诸君饮陈太真湖亭顺泛沧洲矶游三山书院沿郭西而归同赋"}
{"author":"陈亮","content":"白沙深浅映丛篁，中有幽人卜草堂。绕屋晴波浮鸭绿，近堤新柳拂金黄。芳洲水满凫鸥集，曲岸风来杜若香。小艇繫篱閒不钓，青山当户澹相忘。幽居岂必岩栖远，涉世何如书味长。庞德只将安遗子，冯唐不觉老为郎。床头古帖从人借，缸面新醪约客尝。谁道沽名高世俗，悬知得趣在林塘。胜游屡接湖山赏，晚学难追翰墨场。时得抱琴弹夜月，濯缨遗曲和沧浪。","dynasty":"元代","title":"代赋野堂诗"}
{"author":"陈亮","content":"雁峰有高台，西望近林岭。乘閒一展眺，举步凌绝顶。秋高灏气肃，风物渐凄冷。寒螀始发声，过雁有遗影。惟时收穫竟，远目足驰骋。北海澄不波，西山碧逾净。萧晨感摇落，赏玩爱清景。未结尘外游，即此足幽屏。","dynasty":"元代","title":"秋日登御风台"}
{"author":"陈亮","content":"郁郁涧底松，离离原上草。春风一吹拂，秀色相映好。金商行素秋，滋蔓已枯槁。大材终不凋，且向岩壑老。娟娟孤生竹，托根在别岛。枝干苦不长，风烟莫能扫。寒暑更代谢，霜雪正倾倒。相期抱幽独，贞坚以为保。","dynasty":"元代","title":"古意呈陈汉臣"}
{"author":"陈亮","content":"白露下庭树，忽然天地秋。萧条海上望，怆恻令人愁。世路日梗纷，干戈满中州。王业岂不广，居然如缀旒。嗟彼徇名人，尚爱关内侯。南琛效职贡，尽逐沧溟舟。印绶何累累，报国无良筹。独有云台子，深怀蹙额忧。","dynasty":"元代","title":"秋日感怀"}
{"author":"陈亮","content":"古磴入幽洞，危亭俯层巅。昔闻魑魅居，幻作兜率天。生平爱奇观，双屐劳攀缘。安知穷海陬，有此佳山川。凉秋天宇晶，四壁无浮烟。凭高送远目，海色清无边。开筵荐芳樽，拂石看名镌。登临惬素赏，感槩伤华颠。一丘志未酬，百虑纷相牵。日夕返吾策，高怀徒怅然。","dynasty":"元代","title":"游瑞岩"}
{"author":"陈亮","content":"泽国鸿雁集，衡门风雨深。斋居抱行素，恻恻感秋吟。久怀延陵风，高驾幸过临。惠然襟期合，孰云旷难寻。既洁樽中醪，载拂床上琴。无言一会易，赖写千古心。忆昔倾盖时，游集多朋簪。临觞忽不乐，感旧复慨今。盛时不重来，白发苦相侵。斯文恐将坠，勖尔道自任。三江多兰茝，地古饶云林。跂望信修阻，尚忆金玉音。","dynasty":"元代","title":"奉别吴志孚先生"}
{"author":"陈亮","content":"畴昔过兹乡，驻马望龟石。蹉跎两鬓华，始作登临客。是时冬向深，气候未萧瑟。追随得良友，周览访奇迹。浮云散轻阴，日霁见海色。千岩含暮景，湖影浸空碧。郊原纷绮错，左右罗第宅。向来多贤豪，声誉何籍籍。良辰作佳游，此地几登历。我来一感慨，俯仰视今昔。落日松风生，迟回景将夕。","dynasty":"元代","title":"冬日游屿南登龟石赋诗贻同志"}
{"author":"陈亮","content":"久别乖致书，暂喜能盍簪。访旧获新益，式契求友心。半生绍箕裘，常恐力不任。栖迟就荒陋，孰使殷忧深。溪光湛虚明，露气浮高林。虚斋坐超越，庶以开烦襟。杯盘劳亲朋，幽赏难重寻。聊持合并乐，写作清夜吟。","dynasty":"元代","title":"秋日访董伯元于玉溪李子麒招饮得吟字"}
{"author":"陈亮","content":"即地可栖遁，何必远结庐。作堂依故宅，聊以适起居。青青映户庭，嘉木罗且敷。图史积左右，日与文士俱。有时风日佳，行吟步前除。萧散咏乐情，畅然形神舒。用世岂无心，出门畏嵚岖。优游保贞素，庶得遗毁誉。","dynasty":"元代","title":"高彦恢适安堂"}
{"author":"陈亮","content":"结宇临清旷，宾客日过从。有时抱幽独，深觉心赏通。霁月澄清景，微云含水容。群动喧已寂，众色望俱空。了与世氛远，豁然心境同。冥怀信足乐，王事徒劳衷。何日拂衣去，高攀陶令风。","dynasty":"元代","title":"澹虚亭为何明府作"}
{"author":"陈亮","content":"落日动高兴，轻舟过碧浔。方欣齐桡乐，复惜群山阴。时爱波上月，清光犹未沉。乍离洲渚浅，稍入蒲荷深。花香袭人衣，水风凉我襟。杯行吸素彩，曲度飘清音。繁华不可再，新赏良在今。","dynasty":"元代","title":"六月初七夜与岭南族中长少二十二人乘月泛西湖示诸同游"}
{"author":"陈亮","content":"鸷鸟刷劲翮，志欲凌九霄。神鱼鼓巨浪，岂惮禹门遥。十年磨干将，试用在一朝。学富名早著，才高擢宜超。衰年辱见知，听言生风飙。将期白首好，无奈青云招。春风吹江水，草色满河桥。追攀不可及，伫立送行镳。","dynasty":"元代","title":"再送唐进士士昭之京"}
{"author":"陈亮","content":"海国别来久，长怀琼树枝。閒斋坐幽独，怅望秋风时。自非物外人，邈焉难与期。空伤绿华歇，坐惜白日驰。徘徊孤月明，怆恻蛩声悲。对此更愁予，劳歌空尔思。","dynasty":"元代","title":"秋暮怀刘宗鲁"}
{"author":"陈亮","content":"近宅数亩田，种秫仍种粳。三时力农事，幸见秋禾登。大儿能了官，输租先入城。小儿方能学，稍长还愿耕。不喜儿孙多，不愿仓廪盈。所愿薄税敛，庶几家业成。","dynasty":"元代","title":"田园感兴"}
{"author":"陈亮","content":"涌泉门北湖西偏，刘公祠堂垂百年。华榱杰栋压湖曲，老榕脩竹摩苍烟。羽书昨日淮南至，官司已卜城濠地。毁垣拆屋行见嗟，累岁经营旬日废。风亭月榭一时空，回首旧游如梦中。更说当年樗里子，谁令卜宅近秦宫。","dynasty":"元代","title":"壬辰春淮南有警报元帅吴公首议筑城求故址刘氏祠堂在焉伤其毁拆慨然有作"}
{"author":"陈亮","content":"王维远矣萧郎死，墨竹古来俱可数。自从老可出湖州，世人始信前无古。此图高古不知名，欲与湖州相抗衡。森森矛戟自相向，淅淅枝条如有声。高堂素壁时张挂，潇洒浑疑却炎夏。莫言无地种琅玕，自有清风满图画。","dynasty":"元代","title":"题画竹"}
{"author":"陈亮","content":"沙村月黑无人行，猛兽咆哮绕舍鸣。时来攫取村中犬，突入篱落居人惊。韩卢乌喙誇疾足，平地宁知罹虎毒。十家九室无吠声，更恐穿牢噬黄犊。君不见岑君昔在魏郡时，吠犬不惊足生氂。又不见九江当年有循吏，群虎渡河俱远避。方今政美时复平，那得此物来纵横。谁能驱屏入穷谷，却使驺虞地上行。","dynasty":"元代","title":"悼犬行"}
{"author":"陈亮","content":"西山巀嶭连云起，东望锦城如井底。四时积雪不曾消，春来尽作巴江水。郎官未识蜀山川，马首西行如上天。归到琴堂长对雪，益思美政答丰年。文翁旧化今如梦，期月应知蔼弦诵。蜀人解道杜陵诗，尽说公来雪山重。","dynasty":"元代","title":"雪山歌送人宰蜀邑"}
{"author":"陈亮","content":"陆浑庄畔多芳树，旧识德成岩下路。书堂正对大溪头，犹是伸蒙旧居处。读书何必傍溪山，书编幽兴自相关。亦知林下云泉好，应恨堤中日月閒。客衣未垢宁辞浣，湖上月明随往返。却忆惠连深下帷，一去不知春事远。近堤蒲叶已含滋，五日归心岂肯迟。预拂东林松下石，与君长日话襟期。","dynasty":"元代","title":"戏简彦衡彦宾昆仲兄客陆庄弟客镇右"}
{"author":"陈亮","content":"脱却缝掖衣，更结曼胡缨。安能郁郁事笔砚，男儿本自重横行。越王山下秋风起，塞北此时严保垒。皇家选士重防秋，迢递征途从此始。从军莫问所从谁，抱艺怀才无不宜。筹边亦自有奇策，专事弓刀徒尔为。此行壮气何激烈，酌酒送君那忍别。万里封侯非所难，玉关功成须早还。","dynasty":"元代","title":"送林孔逸从军北上"}
{"author":"陈亮","content":"苍山西行争骏奔，众峰独有筹峰尊。连冈坡陀走平陆，参错万石如云屯。我疑秦人鞭石走，来与人间作岗阜。又疑仙子遗羊群，有形犹似猛兽蹲。乃知元气自凝结，异状奇姿纷突兀。秋风不扫白云根，晓雾长迷玄豹穴。曾闻山下有高坟，彭城馀泽多子孙。声名能与崇冈并，他日当为万石君。","dynasty":"元代","title":"赋得万石冈为宗献刘君作"}
{"author":"陈亮","content":"寒山夜苍苍，清狷数声响。风生芦苇鸣，水落洲渚广。月暗知潮来，时闻人荡桨。","dynasty":"元代","title":"夜泊古崎"}
{"author":"陈亮","content":"将军英年负才武，坐镇闽藩乐风土。旆拂九华峰际云，帆开双剑津头雨。太平不复事刀弓，对酒投壶如祭公。胜游随处题名在，何必燕然纪战功。","dynasty":"元代","title":"赠延平王指挥"}
{"author":"陈亮","content":"爽气朝来卒未阑。可能着我屋千间。不须拄笏望西山。柳外霎时征马骏，沙头尽日白鸥闲。称心容易足君欢。","dynasty":"宋代","title":"浣溪沙（南湖望中）"}
{"author":"陈亮","content":"镂刻黄金屋。向炎天、蔷薇水洒，净瓶儿浴。湿透生绡裙微褪，谁把琉璃藉玉。更管甚、微凉生熟。磊浪星儿无着处，唤青奴、记度新翻曲。娇不尽，蕲州竹。一泓曲水鳞鳞蹙。粉生红、香脐皓腕，藕双莲独。拂掠乌云新妆晚，无奈纤腰似束。白笃耨、霞觞浮绿。三岛十洲身在否，是天花、只怕凡心触。才乱坠，便簌簌。","dynasty":"宋代","title":"贺新郎（人有见诳以六月六日生者，且言喜唱贺新郎，因用东坡屋字韵追寄）"}
{"author":"陈亮","content":"雪满江头，怪一枝不耐，不漏微阳。诗人越样眼浅，早自成章。群葩如绣，到那时、争爱春长。须知道，未通春信，是谁饱试风霜。堪笑红炉画阁，问从来寒气，损甚容光。枝头有花凭好，映带新妆。寒窗愁绝，嗅清芬、不料饥肠。都缘是，此君小异，费他万种消详。","dynasty":"宋代","title":"汉宫春（见早梅呈吕一郎中郑四六监岳）"}
{"author":"陈亮","content":"冰轮斜辗镜天长。江练隐寒光。危阑醉倚人如画，隔烟村、何处鸣根。乌鹊倦栖，鱼龙惊起，星斗挂垂杨。芦花千顶水微茫。秋色满江乡。楼台恍似游仙梦，又疑是、洛浦潇湘。风露浩然，山河影转，今古照凄凉。","dynasty":"宋代","tags":"豪放，写景，伤怀","title":"一丛花·溪堂玩月作"}
{"author":"陈亮","content":"的皪两三枝，点破暮烟苍碧。好在屋檐斜入，傍玉奴横笛。月华如水过林塘，花阴弄苔石。欲向梦中飞蝶，恐幽香难觅。","dynasty":"宋代","tags":"写花，咏梅","title":"好事近·咏梅"}
{"author":"陈亮","content":"东风荡飏轻云缕，时送萧萧雨。水边画榭燕新归，一口香泥湿带、落花飞。海棠糁径铺香绣，依旧成春瘦。黄昏庭院柳啼鸦，记得那人和月、折梨花。","dynasty":"宋代","tags":"抒怀，壮志难酬","title":"虞美人·春愁"}
{"author":"陈亮","content":"话杀浑闲说。不成教、齐民也解，为伊为葛。樽酒相逢成二老，却忆去年风雪。新著了、几茎华发。百世寻人犹接踵，叹只今两地三人月。写旧恨，向谁瑟。男儿何用伤离别。况古来、几番际会，风从云合。千里情亲长晤对，妙体本心次骨。卧百尺、高楼斗绝。天下适安耕且老，看买犁卖剑平家铁。壮士泪，肺肝裂。","dynasty":"宋代","tags":"惜别，相思，忧国忧民","title":"贺新郎·怀辛幼安用前韵"}
{"author":"陈亮","content":"九重寤寐忆忠诚，故向长沙起贾生。魏阙丝纶新借宠，秦淮草木旧知名。已闻塞下销锋镝，正自胸中有甲兵。万幕从兹无减灶，笑看卧鼓旧边城。诏颁英簜促锋车，暂借长才按转输。昔叹当年无李牧，今知江左有夷吾。休论足食为先策，自是平戎在用儒。来岁春风三月暮，沙堤隠隠接云衢。","dynasty":"宋代","tags":"送别，感叹，战争","title":"送文子转漕江东二首"}
{"author":"陈亮","content":"武陵溪上桃花路。见征骑、匆匆去。嘶入斜阳芳草渡。读书窗下，弹琴石上，留得销魂处。落花冉冉春将暮。空写池塘梦中句。黄犬书来何日许。辋川轻舸，杜陵尊酒，半夜灯前雨。","dynasty":"宋代","title":"青玉案"}
{"author":"陈亮","content":"江南春色，算来是、多少胜游清赏。妖冶廉纤，只做得，飞鸟向人偎傍。地＿天开，精神朗慧，到底还京样。人家小语，一声声近清唱。因念旧日山城，个人如画，已作中州想。邓禹笑人无限也，冷落不堪惆怅。秋水双明，高山一弄，著我些悲壮。南徐好住，片帆有分来往。","dynasty":"宋代","title":"念奴娇（至金陵）"}
{"author":"陈亮","content":"离乱从头说。爱吾民、金缯不爱，蔓藤累葛。壮气尽消人脆好，冠盖阴山观雪。亏杀我、一星星发。涕出女吴成倒转，问鲁为齐弱何年月。丘也幸，由之瑟。斩新换出旗麾别。把当时、一椿大义，拆开收合。据地一呼吾往矣，万里摇肢动骨。这话霸、又成痴绝。天地洪炉谁扇鞲，算於中、安得长坚铁。淝水破，关东裂。","dynasty":"宋代","tags":"抒情，愤懑，志气","title":"贺新郎·酬辛幼安再用韵见寄"}
{"author":"陈亮","content":"天高气肃。正月色分明，秋容新沐。桂子初收，三十六宫都足。不辞散落人间去，怕群花、自嫌凡俗。向他秋晚，唤回春意，几曾幽独。是天上、余香剩馥。怪一树香风，十里相续。坐对花旁，但见色浮金粟。芙蓉只解添秋思，况东篱、凄凉黄菊。入时太浅，背时太远，爱寻高躅。","dynasty":"宋代","title":"桂枝香（观木樨有感寄吕郎中）"}
{"author":"陈亮","content":"　　秘阁修撰韩公知婺之明年，以“恣行酷政，民冤无告”劾去。　　去之日，百姓遮府门愿留者，顷刻合数千人，手持牒以告摄郡事。摄郡事振手止之，辄直前不顾；则受其牒，不敢以闻。　　明日出府，相与拥车下，道中至不可顿足。则冒禁行城上，累累不绝。拜且泣下，至有锁其喉自誓于公之前者。里巷小儿数十百辈罗马前，且泣下。君为之抆泪，告以君命决不应留；辄柴其关如不闻。　　日且暮，度不可止，则夺剌史车置道旁，以民间小舆舁至梵严精舍，燃火风雪中围守之。其挟舟走行阙告丞相御史者，盖千数百人而未止。　　又明日，回泊通波亭，乘间欲以舟去，百姓又相与拥之不置，溪流亦复堰断不可通。乡士大夫惧蚁蝼之微不足以回天听，委曲谕之，且却且行。久乃曰：“愿公徐行，天子且有诏矣。”公首肯之。道稍开，公疾驰径去。后来者咎其徒之不合舍去，责诮怒骂，不啻仇敌。　　呜呼！大官，所尊也；民，所信也。所尊之劾如彼，而所信之情如此，吾亦不知公之政何如也，将从智者而问之。","dynasty":"宋代","tags":"离别，感慨，讽刺，序文","title":"送韩子师侍郎序"}
{"author":"陈亮","content":"风流家世传张绪。似灵和新种垂缕。绮席离词，银台奏赋。当年梦绕蓬山路。卖花声断蓝桥暮。记吟鞭醉帽曾经处。蜀郡归来，荆州老去。心情零乱随风絮。","dynasty":"宋代","title":"七娘子（三衢道中作）"}
{"author":"陈亮","content":"横玉叫清宵，帘外月侵残烛。人在画楼高处，倚阑干几曲。穿云裂石韵悠扬，风细断还续。惊落小梅香粉，点一庭苔绿。","dynasty":"宋代","title":"好事近"}
{"author":"陈亮","content":"手捻黄花还自笑。笑比渊明，莫也归来早。随世功名浑草草。五湖却共繁华老。冷淡家生冤得道。旖旎妖娆，春梦如今觉。管个岁华须到了。此花之后花应少。","dynasty":"宋代","title":"蝶恋花（甲辰寿元晦）"}
{"author":"陈亮","content":"人爱新来景，龙认旧时湫。不论三伏，小住便觉凛生秋。我自醉眠其上，任是水流其下，湍激若为收。世事如斯去，不去为谁留。本无心，随所寓，触虚舟。东山始末，且向灵洞与沈浮。料得神仙窟穴，争似提封万里，大小几琉球。但有君才具，何用问时流。","dynasty":"宋代","title":"水调歌头（和吴允成游灵洞韵）"}
{"author":"陈亮","content":"曾洗乾坤，问何事、雄图顿屈。试著眼、阶除当下，又添英物。北向争衡幽愤在，南来遗恨狂酋失。算凄凉部曲几人存，三之一。诸老尽，郎君出。恩未报，家何恤。念横飞直上，有时还戢。笑我只知存饱暖，感君元不论阶级。休更上百尺旧家楼，尘侵帙。","dynasty":"宋代","title":"满江红（怀韩子师尚书）"}
{"author":"陈亮","content":"人物从来少，篱菊为谁黄。去年今日，倚楼还是听行藏。未觉霜风无赖，好在月华如水，心事楚天长。讲论参洙泗，杯酒到虞唐。人未醉，歌宛转，兴悠扬。太平胸次，笑他磊磈欲成狂。且向武夷深处，坐对云烟开敛，逸思入微茫。我欲为君寿，何许得新腔。","dynasty":"宋代","title":"水调歌头（癸卿九月十五日寿朱元晦）"}
{"author":"陈亮","content":"事业随人品，今古几麾旌。向来谋国，万事尽出汝书生。安识鲲鹏变化，九万里风在下，如许上南溟。斥鷃旁边笑，河汉一头倾。叹世间，多少恨，几时平。霸图消歇，大家创见又成惊。邂逅汉家龙种，正尔乌纱白纻，驰鹜觉身轻。樽酒从渠说，双眼为谁明。","dynasty":"宋代","title":"水调歌头（和赵用锡）"}
{"author":"陈亮","content":"池草抽新碧，山桃褪小红。寻春闲过小园东。春在乱花深处、鸟声中。游镫归敲月，春衫醉舞风。谁家三弄学元戎。吹起闲愁、容易上眉峰。","dynasty":"宋代","title":"南歌子"}
{"author":"陈亮","content":"篱菊吐寒花，香弄小园秋色。携手画阑西畔，忆去年同摘。小亭依旧锁西风，往事已无迹。懒向碧云深处，问征鸿消息。","dynasty":"宋代","title":"好事近"}
{"author":"陈亮","content":"独凭江槛思悠悠。斜日堕林邱。鸳鸯属玉飞处，急桨荡轻舟。红蓼岸，白苹洲。夜来秋。数声渔父，一曲水仙，歌断还愁。","dynasty":"宋代","title":"诉衷情"}
{"author":"陈亮","content":"天意微慳，春工多裕，长须末后殷勤。骨瘦挽先，肌韵恰好，花头径尺徐陈。红黄粉紫，更牛家、姚魏为真。留几种，蒂殢中州，异时齐顿浑身。承平当日开多少，笙歌何限，是甚人人。气入江南，心知芍药，彷佛前事犹存。名品应须，认旧家、雨露方新。成一处，蓓蕾根株，剩看诸谱纷纷。","dynasty":"宋代","title":"暮花天"}
{"author":"陈亮","content":"艳态还幽，谁能洁净争妍。淡抹疑浓，肯将自在求怜。终嫌独好，任毛嫱、西子差肩。六郎涂涴，似和不似依然。赫日如焚，诸馀只凭光鲜。雨过风生，也应百事随缘。香须道地，对一池、着甚沉烟。根株好在，淤泥白藕如椽。","dynasty":"宋代","title":"新荷叶"}
{"author":"陈亮","content":"未老金茎，些子正气，东篱淡伫齐芳。分头添样白，同局几般黄。向闲处、须一一排行。浅深馓间新妆。那陶令，漉他谁酒，趁醒消详。况是此花开后，便蝶乱无花，管甚蜂忙。你从今、采却蜜成房。秋英诚商量。多少为谁，甜得清凉。待说破，长生真诀，要饱风霜。","dynasty":"宋代","title":"秋兰香"}
{"author":"陈亮","content":"仙风透骨。向夏叶丛中，春花重出。骏发天香，不是世间尤物。占些空阔闲田地，共霜轮、伴他秋实。浅非冷蕊，深非幽艳，中无倚握。任点取、龙涎笃耨。儿女子看承，万屈千屈。做数珠见，刻画毋盐唐突。不知几树栾团着，但口吻、非鸣云室。是耶非也，书生见识，圣贤心术。","dynasty":"宋代","title":"桂枝香"}
{"author":"陈亮","content":"钱王霸图成时，多应是百年遗树。羞将高古，为渠遮映，鱼盐调度。且向空山，趁时多事，四垂盘踞。算兴衰坐阅，权奇磊块，世间□、□斤斧。又见当天明圣，便弹丸、也难分土。一番整顿，旧家草木，新来雨露。铁石心肠，虬龙根干，亭亭天柱。纵茯苓下结，茑罗高际，怎堪攀附。","dynasty":"宋代","title":"水龙吟"}
{"author":"陈亮","content":"五百年间非一日，可堪只到今年。云龙欲花艳阳天。从来耆旧传，不博地行仙。昨夜风声何处度，典型犹在南山。自怜不结傍时缘。着鞭非我事，避路只渠贤。","dynasty":"宋代","title":"临江仙"}
{"author":"陈亮","content":"昵昵骈头语。笑黄花、重阳去也，不成分数。倾国容华随时换，依旧清歌妙舞。苦未冷、都无星暑。恰好良辰花共酒，斗尊前、见在阳台女。朝共暮，定何许。蓼红徙倚明汀渚。正萧萧、迎风夹岸，淡烟微雨。笃耨龙涎烧未也，好向儿家祝取。是有分、分工须与。以色事人能几好，愿衾稠、无缝休离阻。心一片，丝千缕。","dynasty":"宋代","title":"贺新郎（又有实告以九月二十七日者，因和叶少蕴缕字韵并寄）"}
{"author":"陈亮","content":"李白字太白，清风肺腑明月魄。扬鞭独步止一人，我诵太白手屡拍。尝闻太白长庚星，夜半星在天上明。仰天高声叫李白，星边不见白应声。又疑白星是酒星，银河酿酒天上倾。奈无两翅飞见白，王母池边任解酲。欲游金陵自采石，玩月乘舟归赤壁。欲上箕山首阳巅，看白餐雪水底眠紫烟。又不知在何处漱瑶泉、酌霞杯。怅望不见骑鹤来，白也如今安在载，我生恨不与同时，死犹喜得见其诗。岂特文章惟足法，凛凛气节安可移。金銮殿上一篇颂，沉香亭里行乐词。此特太白细事耳，他人所知吾亦知。脱靴奴使高力士，辞官妾视杨贵妃。此真太白大节处，他人不知吾亦知。歌其什，鬼神泣，解使青冢枯骨立。呼其名，鬼神惊，惟有群仙侧耳听。我今去取崑山玉，将白仪形好雕琢。四方上下常相随，江东渭北休兴思。会须乞我乾坤造化儿，使我笔下光焰万丈长虹飞。","dynasty":"宋代","title":"谪仙歌"}
{"author":"陈亮","content":"恼之银屏绣阁。不道鲛绡薄。嘶骑匆匆尘漠漠。还过夕阳村落。乱山千叠无情。今宵遮断愁人。两处香消梦觉，一般晓月秋声。","dynasty":"宋代","title":"清平乐"}
{"author":"陈亮","content":"黄昏山驿消魂处，枝亚疏篱。枝亚疏篱。酝藉香风蜜打围。隔篱鸡犬谁家舍，门掩斜晖。门掩斜晖。花落花开总不知。","dynasty":"宋代","title":"丑奴儿（咏梅）"}
{"author":"陈亮","content":"秋容一洗，不受凡尘涴。许大乾坤这回大。向上头，些子是周鹗搏空，篱底下，只有黄花几朵。骑鲸汗漫，那得人同坐。赤手丹心扑不破。问唐虞、禹汤文武，多少功名，犹自是、一点浮云铲过。且烧却、一瓣海南沈，任拈取、千年陆沈奇货。","dynasty":"宋代","title":"洞仙歌（丁未寿朱元晦）"}
{"author":"陈亮","content":"书册如仇，旧游浑讳。有怀不断人应异。千山上去梦魂轻，片帆似下蛮溪水。已共酒杯，长坚海誓。见君忽忘花前醉。从来解事苦无多，不知解到毫芒未。","dynasty":"宋代","title":"踏莎行（怀叶八十推官）"}
{"author":"陈亮","content":"电绕璇枢，此时昌运生真主。庆联簪组。喜气生绵宇。宴启需云，湛露恩均布。锵韶沪。凤歌鸾舞。玉斗飞香醑。","dynasty":"宋代","title":"点绛唇（圣节）"}
{"author":"陈亮","content":"碧落蟠桃，春风种在琼瑶苑。几回花绽。一子千年见。香染丹霞，摘向流虹旦。深深愿。万年天算。玉颗常来献。","dynasty":"宋代","title":"点绛唇"}
{"author":"陈亮","content":"烟雨楼台，晓来独上无滋味。落花流水。掩映渔樵市。酒圣诗狂，只遣愁无计。频凝睇。问人天际。曾见归舟未。","dynasty":"宋代","title":"点绛唇"}
{"author":"陈亮","content":"小雨翻花落画檐。兰堂香注酒重添。花枝能语出朱帘。缓步金莲移小小，持杯玉＿露纤纤。此时谁不醉厌厌。","dynasty":"宋代","title":"浣溪沙"}
{"author":"陈亮","content":"蓼花风淡水云纤。倚阁卷重帘。索寞败荷翠减，萧疏晚□红添。魂销天末，眉横远岫，斜挂新蟾。谁信故人千里，此时却到眉尖。","dynasty":"宋代","title":"朝中措"}
{"author":"陈亮","content":"柳丝烟织。掩映小池，鳞鳞波碧。几片飞花，半檐残雨，长亭愁寂。凭高望断江南，怅千里、疏烟淡日。斗草风流，弄梅情分，教人思忆。","dynasty":"宋代","title":"柳梢青"}
{"author":"陈亮","content":"院落晓风酸。春入西园。芳英吹破玉阑干。墙外红尘飞不到，彻骨清寒。清浅小堤湾。瘦竹团栾。水光疏影有无间。仿佛浣沙溪上见，波面云鬟。","dynasty":"宋代","title":"浪淘沙（梅）"}
{"author":"陈亮","content":"洛浦尘生，巫山梦断。旗亭烟草里，春深浅。梨花落尽，酴醿又绽。天气也似，寻常庭院。向晚情怀，十分恼乱。水边佳丽地，近前细看。娉婷笑语，流觞美满。意思不到，夕阳孤馆。","dynasty":"宋代","title":"转调踏莎行（上巳道中作）"}
{"author":"陈亮","content":"潇洒林塘暮。正迤逦、香风度。一番天气，又添作琼枝玉树。粉蝶无踪，疑在落花深处。深沈庭院，也卷起、重帘否。十分春色，依约见了，水村竹坞。怎向江南，更说杏花烟雨。","dynasty":"宋代","title":"品令（咏雪梅）"}
{"author":"陈亮","content":"春乍透，香早暗偷传。深院落，斗清妍。紫檀枝似流苏带，黄金须胜辟寒钿。更朝朝，琼树好，笑当年。花不向沈香亭上看。树不著唐昌宫里玩。衣带水，隔风烟。铜华不御凌波处，蛾眉淡扫至尊前。管如今，浑似了，更堪怜。","dynasty":"宋代","title":"最高楼（咏梅）"}
{"author":"陈亮","content":"波光渺渺浸晴陂。有亭湖岸西。芰荷香拂柳丝垂。升堂献寿卮。红约腕，绿侵衣。愿祝届期颐。花间妙语欲无诗。一年歌一词。","dynasty":"宋代","title":"阮郎归（重午寿外舅）"}
{"author":"陈亮","content":"小屈穹庐，但二满三平，共劳均佚。人中龙虎，本为明时而出。只合是、端坐王朝，看指挥整办，扫荡飘忽。也持汉节，聊过旧家宫室。西风又还带暑，把征衫著上，有时披拂。休将看花泪眼，闻弦□骨。对遗民、有如皎日。行万里、依然故物。入奏几策，天下里、终定于一。","dynasty":"宋代","title":"三部乐（七月送丘宗卿使虏）"}
{"author":"陈亮","content":"修竹更深处。映帘栊、清阴障日，坐来无暑。水激泠泠如何许。跳碎危栏玉树。都不系、人间朝暮。东阁少年今老矣，况樽中有酒嫌推去。犹著我，名流语。大家绿野陪容与。算等闲、过了薰风，又还商素。手弄柔条人健否。犹忆当时雅趣。恩未报、恐成辜负。举目江河休感涕，念有君如此何愁虏。歌未罢，谁来舞。","dynasty":"宋代","title":"贺新郎（同刘元实唐兴正陪叶丞相饮）"}
{"author":"陈亮","content":"西风带暑，又还是、长途利牵名役。我已无心，君因甚，更把青衫为客。邂逅卑飞，几时高举不露真消息。大家行处，到头须管行得。何处寻取狂徒，可能著意，更问渠侬骨。天上人间，最好是、闹里一般岑寂。瀛海无波，玉堂有路，稳著青霄翼。归来何事，眼光依旧生碧。","dynasty":"宋代","title":"念奴娇（送戴少望参选）"}
{"author":"陈亮","content":"悄静菊花天，洗尽梧桐雨。倍九周遭烂熳开，祝寿当头取。顶戴御袍黄，叠秀金棱吐。仙种花容晚节香，人愿争先睹。","dynasty":"宋代","title":"卜算子（九月十八日寿徐子才）"}
{"author":"陈亮","content":"菊花细雨。萧萧红蓼汀渚。景物渐幽，风致如许。秋未暮。又值吾初度。看天宇。正澄清欲往，登高未也，红尘当面飞舞。几人吊古。乌帽牢收取。短发还羞觑。遐寿身、近五云深处。","dynasty":"宋代","title":"垂丝钓（九月七日自寿）"}
{"author":"陈亮","content":"人立玉，天如水，特地如何撰。海南沈烧著，欲寒犹暖。算从头，有多少、厚德阴功，人家上，一一旧时香案。煞经惯。小驻吾州才尔，依然欢声满。莫也教、公子王孙眼见。这些儿、颖脱处，高出书卷。经纶自入手，不了判断。","dynasty":"宋代","title":"彩凤飞（十月十六日寿钱伯同）"}
{"author":"陈亮","content":"落魄行歌记昔游。头颅如许尚何求。心肝吐尽无余事，口腹安然岂远谋。才怕暑，又伤秋。天涯梦断有书不。大都眼孔新来浅，羡尔微官作计周。","dynasty":"宋代","title":"鹧鸪天（怀王道甫）"}
{"author":"陈亮","content":"新雨足。洗尽山城袢褥。见说好峰三十六。峰峰如立玉。四海英游追逐。事业相时伸缩。入境德星须做福。只愁金诏趣。","dynasty":"宋代","title":"谒金门（送徐子宜如新安）"}
{"author":"陈亮","content":"断桥雪霁闻啼鸟。对林花、花晴晓。画角吹香客愁醒，见梢头红小。团酥剪蜡知多少。向风前、压春倒。江嶂人烟画图中，有短篷香绕。","dynasty":"宋代","title":"滴滴金"}
{"author":"陈亮","content":"姓名未勒慈恩寺。谁作山林意。杯酒且同欢，不许时人，轻料吾曹事。可怜风月於人媚。那对花前醉。珍重主人情，闻说当年，宴出红妆妓。","dynasty":"宋代","title":"醉花阴（再用前韵）"}
{"author":"陈亮","content":"琐窗秋暮，梦高唐人困，独立西风万千恨。又檐花、落处滴碎空阶，芙蓉院、无限秋容老尽。枯荷摧欲折，多少离声，锁断天涯诉幽闷。似蓬山去后，方士来时，挥粉泪、点点梨花香润。断送得、人间夜霖铃。更叶落梧桐、孤灯成晕。","dynasty":"宋代","title":"洞仙歌（雨）"}
{"author":"陈亮","content":"试灯天气又春来，难说是情怀。寂寥聊似、扬州何逊，不为江梅。扶头酒醒炉香灺，心绪未全灰。愁人最是，黄昏前后、烟雨楼台。","dynasty":"宋代","title":"眼儿媚（春愁）"}
{"author":"陈亮","content":"花拂阑干柳拂空，花枝绰约柳蓬松。蝶翻淡碧低边影，莺啭浓香杪处风。深院落，小帘栊，寻芳犹忆旧相逢。桥边携手归来路，踏皱残花几片红。","dynasty":"宋代","title":"思佳客（春感）"}
{"author":"陈亮","content":"雪月相投。看一枝才爆，惊动香浮。微阳未放线路，说甚来由。先天一着，待辟开、多少旬头。却引取，春工入脚，争教消息停留。官不容针时节，做一般孤瘦，无限清幽。随缘柳绿柳白，费尽雕锼。疏林野水，任横斜、谁与妆修。猛认得，些儿合处，不堪持献君侯。","dynasty":"宋代","title":"汉宫春"}
{"author":"陈亮","content":"漠漠平沙初落雁。黄花浊酒情何限。红日渐低秋渐晚。听客劝。金荷莫诉真珠满。坐上少年差气岸。题诗落帽从来惯。戏马龙山当日燕。真奇观。尊前未觉风流远。","dynasty":"宋代","title":"渔家傲（重阳日作）"}
{"author":"陈亮","content":"江南春色，算来是、多少胜游清赏。妖冶廉纤，只做得，飞鸟向人偎傍。地辟天开，精神朗慧，到底还京样。人家小语，一声声近清唱。因念旧日山城，个人如画，已作州中想。邓禹笑人无限也，冷落不堪惆怅。秋水双明，高山一弄，著我些悲壮。南徐好住，片帆有分来往。","dynasty":"宋代","title":"念奴娇·江南春色"}
{"author":"陈亮","content":"曾洗乾坤，问何事、雄图顿屈。试著眼、阶除当下，又添英物。北向争衡幽愤在，南来遗恨狂酋失。算凄凉部曲几人存，三之一。诸老尽，郎君出。恩未报，家何恤。念横飞直上，有时还戢。笑我只知存饱暖，感君元不论阶级。休更上百尺旧家楼，尘侵帙。","dynasty":"宋代","title":"满江红·曾洗乾坤"}
{"author":"陈亮","content":"蔗浆酪粉，玉壶冰醑，朝罢更闻宣赐。去天咫尺，下拜再三，幸今有母可遗。年年此日，共道月入怀中最贵。向暑天，正风云会遇，有恁嘉瑞。鹤冲霄，鱼得水。一超便、直入神仙地。植根江表。开拓两河，做得黑头公未。骑鲸赤手，问如何、长鞭尺箠。向来王谢风流，只今管是。","dynasty":"宋代","title":"瑞云浓慢"}
{"author":"陈亮","content":"驾扁舟，冲剧暑。千里江上去。夜宿晨兴，一一旧时路。百年望了旬头，被人馋破，故纸里、是争雄处。怎生诉。欲待细与分疏，其如有凭据。包裹生鱼，活底怎遭遇。相逢樽酒何时，征衫容易，君去也、自家须住。","dynasty":"宋代","title":"祝英台近·驾扁舟"}
{"author":"陈亮","content":"西风带暑，又还是、长途利牵名役。我已无心，君因甚，更把青衫为客。邂逅卑飞，几时高举，不露真消息。大家行处，到头须管行得。何处寻取狂徒，可能著意，更问渠侬骨。天上人间，最好是、闹里一般岑寂。瀛海无波，玉堂有路，稳著青霄翼。归来何事，眼光依旧生碧。","dynasty":"宋代","title":"念奴娇·西风带暑"}
{"author":"陈亮","content":"一夜秋光先著柳。暑力平明羞失守。西风不放入帘帏，饶永昼。沈烟透。半月十朝秋定否。指点芙蕖凝伫久。高处成莲深处藕。百年长共月团圆，女进男，酒称寿。一点浮云人似旧。","dynasty":"宋代","title":"天仙子·一夜秋光先著柳"}
{"author":"陈亮","content":"嫩寒天，金气雨，揽断一秋事。仝样霏微，远作小晴意。世间万宝都成，些儿无欠，只待与、黄花为地。好招致。对此郁郁葱葱，新篘未成醉。翻手为云，造物等儿戏。也知富贵来时，一班呈露，便做出人中祥瑞。","dynasty":"宋代","title":"祝英台近·嫩寒天"}
{"author":"陈亮","content":"人物满东瓯。别我江心识俊游。北尽平芜南似画，中流。谁系龙骧万斛舟。去去几时休。犹自潮上更来头。醉墨淋漓人感旧，离愁。一夜西风似夏不。","dynasty":"宋代","title":"南乡子·人物满东瓯"}
{"author":"陈亮","content":"入脚西风，渐去去来来，早三之一。春花无数，毕竟何如秋实。不须待、名品如麻，试为君屈指，是谁层出。十朝半月，争看抟空霜鹘。从来别真共假，任盘根错节，更饶仓卒。还他济时好手，封侯奇骨。没些儿、媻姗勃窣。也不是、峥嵘突兀。百二十岁，管做彻、元分人物。","dynasty":"宋代","title":"三部乐·入脚西风"}
{"author":"陈亮","content":"碧落蟠桃，春风种在琼瑶苑。几回花绽。一子千年见。香染丹霞，摘向流虹旦。深深愿。万年天算。玉颗常来献。","dynasty":"宋代","title":"点绛唇·碧落蟠桃"}
{"author":"陈亮","content":"桃花已作东风笑，小蕊嫣然。春色暄妍。缓步烟霞到洞天。一杯满泻蒲桃绿，且共留连。醉倒花前。也占红香影里眠。","dynasty":"宋代","title":"采桑子·桃花已作东风笑"}
{"author":"陈亮","content":"霞尾卷轻绡。柳外风摇。断虹低系碧山腰。古往今来离别地，烟水迢迢。归雁下平桥。目断魂销。夕阳无限满江皋。杨柳杏花相对晚，各自无聊。","dynasty":"宋代","title":"浪淘沙·霞尾卷轻绡"}
{"author":"陈亮","content":"为探梅魁策蹇驴，竹梢疏处见清癯。清香雅韵十分足，俗态嚣尘一点无。寄我谁能如陆凯，爱渠自谓若林逋。夜窗却恐劳清梦，速剪寒梢浸玉壶。","dynasty":"宋代","title":"咏梅"}
{"author":"陈亮","content":"疏枝横玉瘦，小萼点珠光。一朵忽先发，百花皆事香。欲传春信息，不怕雪埋藏。玉笛休三弄，东君政主张。","dynasty":"宋代","title":"咏梅"}
{"author":"陈亮","content":"云汉昭回倬锦章，烂然衣被九天光。已将德雨平分布，更把仁风与奉扬。治道修明当正宁，皇威震叠到遐方。复讎自是平生志，勿谓儒臣鬓发苍。","dynasty":"宋代","title":"及第谢恩和御赐诗韵"}
{"author":"陈亮","content":"累世名称阀阅高，缙绅维复似英谊。宠才咸许致千里，小试先观梦四刀。方正宁容迁岳麓，清明端可鉴丝毫。文章政事传家美，须信池中有凤毛。","dynasty":"宋代","title":"寿曾主管"}
{"author":"陈亮","content":"豫章此夕诞贤良，非雾非烟绕画堂。正是庭兰争秀发，更当陇麦弄轻黄。一杯为寿沧溟窄，万口同词日月长。朝晚安知归禁近，千年常得侍清光。","dynasty":"宋代","title":"寿曾主管"}
{"author":"陈亮","content":"直排阊阖挽天潢，到得云章自帝乡。电抉雷掀惊伟特，韵成钧奏快铿锵。紫泥新拜丝纶宠，前席行依日月光。禁侍燕闲如献纳，愿将民瘼达君王。","dynasty":"宋代","title":"送文子赴阙"}
{"author":"陈亮","content":"昔仰南洲德，今逢世嗣贤。声名江左重，文教汉东专。君意思空马，吾生肯绝弦。江头无语处，一叶浪花前。","dynasty":"宋代","title":"送文子徐妹丈赴随州太学掾用司马文正公送先"}
{"author":"陈亮","content":"皇朝锐意急英贤，虏据中原七十年。际遇风云凡事别，积功日月壮心愆。管箫器小谁能识，孔孟人存用则传。惭负寿皇勤教育，奏篇半彻冕旒前。","dynasty":"宋代","title":"廷对应制"}
{"author":"陈亮","content":"刘郎饮酒如渴虹，一饮涧壑俱成空。胸中磊磈浇不下，时吐劲气嘘青红。刘郎吟诗如饮酒，淋漓醉墨濡其首。笑鞭列缺起丰隆，变化风雷一挥手。吟诗饮酒总余事，试问刘郎一何有。刘郎才如万乘器，落濩轮囷难自致。强亲举予作书生，却笑书生败人意。合骑快马健如龙，少年追逐曹景宗。弓弦霹雳饿鸮叫，鼻尖出火耳生风。安能规行复矩步，敛袂厌厌作新妇。黄金挥尽气愈张，男儿龙变那可量。会须斫取契丹首，金甲牙旗归故乡。","dynasty":"宋代","title":"赠刘改之"}
{"author":"陈亮","content":"世累日多门，驰驱厌尘杂。驾言寻招提，双屐蚤已蜡。霜余叶尽飘，回首见孤塔。入门谒金仙，钟鼓响铛鞳。吾师投迹久，终岁一旧衲。曾从大方游，已悟世外法。深居行无取，问语终不答。竹影覆经房，茶烟绕禅榻。天寒日苦短，千嶂夕阴合。笑别虎溪头，松风起萧飒。","dynasty":"宋代","title":"夏日过石首简天石老禅"}
{"author":"喻凫","content":"秋风江上家，钓艇泊芦花。断岸绿杨荫，疏篱红槿遮。鼍鸣积雨窟，鹤步夕阳沙。抱疾僧窗夜，归心过月斜。","dynasty":"唐代","title":"怀乡"}
{"author":"喻凫","content":"江乡十年别，京国累日同。在客几多事，俱付酒杯中。","dynasty":"唐代","title":"感遇"}
{"author":"喻凫","content":"时时赍破囊，访我息闲坊。煮雪问茶味，当风看雁行。心齐山鹿逸，句敌柳花狂。坚苦今如此，前程岂渺茫。","dynasty":"唐代","title":"送潘咸"}
{"author":"喻凫","content":"无花地亦香，有鹤松多直。向此奚必孤，山僧尽相识。","dynasty":"唐代","title":"题禅院"}
{"author":"喻凫","content":"莺啭才间关，蝉鸣旋萧屑。如何两鬓毛，不作千枝雪。","dynasty":"唐代","title":"惊秋"}
{"author":"喻凫","content":"草木正花时，交亲触雨辞。一官之任远，尽室出城迟。乳滴茅君洞，鸦鸣季子祠。想知佐理暇，日有咏怀诗。","dynasty":"唐代","title":"送卫尉之延陵"}
{"author":"喻凫","content":"羽翼恣抟扶，山河使笔驱。月疏吟夜桂，龙失咏春珠。草细盘金勒，花繁倒玉壶。徒嗟好章句，无力致前途。","dynasty":"唐代","title":"赠李商隐"}
{"author":"喻凫","content":"落日太湖西，波涵万象低。藕花熏浦溆，菱蔓匿凫鹥.树及长桥尽，滩回七里迷。还应坐筹暇，时一梦荆溪。","dynasty":"唐代","title":"夏日因怀阳羡旧游寄裴书记"}
{"author":"喻凫","content":"涧壑吼风雷，香门绝顶开。阁寒僧不下，钟定虎常来。鸟啄林稍果，鼯跳竹里苔。心源无一事，尘界拟休回。","dynasty":"唐代","title":"游云际寺"}
{"author":"喻凫","content":"霎霎复凄凄，飘松又洒槐。气濛蛛网槛，声叠藓花阶。古壁青灯动，深庭湿叶埋。徐垂旧鸳瓦，竞历小茅斋。冷与阴虫间，清将玉漏谐。病身唯展转，谁见此时怀。","dynasty":"唐代","title":"监试夜雨滴空阶"}
{"author":"喻凫","content":"幂幂敛轻尘，濛濛湿野春。细光添柳重，幽点溅花匀。惨淡游丝景，阴沈落絮辰。回低飞蝶翅，寒滴语禽身。洒岳摧馀雪，吹江叠远蘋.东城与西陌，晴后趣何新。","dynasty":"唐代","title":"春雨如膏"}
{"author":"喻凫","content":"春尽大方游，思君便白头。地蒸川有毒，天暖树无秋。水急三巴险，猿分五岭愁。为缘知己分，南国必淹留。","dynasty":"唐代","title":"送友人南中访旧知"}
{"author":"喻凫","content":"藓帻翠髯公，存思古观空。晓坛柽叶露，晴圃柳花风。寿已将椿并，棋难见局终。何当与高鹤，飞去海光中。","dynasty":"唐代","title":"玄都观李尊师"}
{"author":"喻凫","content":"同志幸同年，高堂君独还。齐荣恩未报，共隐事皆闲。访寺临河岸，开楼见海山。洛中推二陆，莫久恋乡关。","dynasty":"唐代","title":"送石贲归吴兴"}
{"author":"喻凫","content":"锡影配瓶光，孤溪照草堂。水悬青石磴，钟动白云床。树色含残雨，河流带夕阳。唯应无月夜，瞑目见他方。","dynasty":"唐代","title":"岫禅师南溪兰若"}
{"author":"喻凫","content":"钟声南北寺，不道往来遥。人事因循过，时光荏苒销。悬灯洒砌雨，上阁绕云雕。即是洲中柳，嘶蝉急暮条。","dynasty":"唐代","title":"龙翔寺寄李频"}
{"author":"喻凫","content":"戍路少人踪，边烟淡复浓。诗宁写别恨，酒不上离容。燕拂沙河柳，鸦高石窟钟。悠然一暌阻，山叠虏云重。","dynasty":"唐代","title":"送武瑴之邠宁"}
{"author":"喻凫","content":"朝朝声磬罢，章子扫藤阴。花过少游客，日长无事心。回山闭院直，落水下桥深。安得开方便，容身老此林。","dynasty":"唐代","title":"夏日题岫禅师房"}
{"author":"喻凫","content":"远冢松回曲渚风，一官闻是校书终。霜情月思今何在，零落人间策子中。","dynasty":"唐代","title":"经刘校书墓"}
{"author":"喻凫","content":"绝杯夏别螺江渡，单钵春过处士斋。尝茗议空经不夜，照花明月影侵阶。","dynasty":"唐代","title":"蒋处士宅喜闲公至"}
{"author":"喻凫","content":"银地无尘金菊开，紫梨红枣堕莓苔。一泓秋水一轮月，今夜故人来不来。","dynasty":"唐代","title":"绝句（一作忆友人）"}
{"author":"喻凫","content":"颜凋明镜觉，思苦白云知。沧洲迷钓隐，紫阁负僧期。（见张为《主客图》）。","dynasty":"唐代","title":"句"}
{"author":"喻凫","content":"新松□绿草，古柏翳黄沙。珮珂客惊鸟，绮罗人间花。蹙尘南北马，碾石去来车。川晚悲风动，坟前碎纸斜。","dynasty":"唐代","title":"樊川寒食"}
{"author":"喻凫","content":"秖是守琴书，僧中独寓居。心唯务鹤静，分合与名疏。暮雨啼螀次，凉风落木初。家山太湖渌，归去复何如。","dynasty":"唐代","title":"书怀"}
{"author":"喻凫","content":"锡影配瓶光，孤溪照草堂。水悬青石磴，钟动白云床。树色含残雨，河流带夕阳。唯应无月夜，瞑目见他方。","dynasty":"唐代","title":"岫"}
{"author":"喻凫","content":"空为梁甫吟，谁竟是知音。风雪生寒夜，乡园来旧心。沧江孤棹迥，白阁一钟深。君子久忘我，此怀甘自沈。","dynasty":"唐代","title":"暮冬书怀呈友人"}
{"author":"喻凫","content":"虹横布水台南雨，雁返炉峰顶北霞。闲卧东风灯渐晓，溪南花气雨中来。一别山阴诗酒客，水风花片梦兰亭。","dynasty":"唐代","title":"句"}
{"author":"喻凫","content":"官曹权纪纲，行李半舟航。浦溆潮来广，川源鸟去长。笋成稽岭岸，莲发镜湖香。泽国还之任，鲈鱼浪得尝。","dynasty":"唐代","title":"送越州高录事"}
{"author":"喻凫","content":"鹤下紫阁云，沈沈翠微雨。独坐正无言，孤庄一声杵。","dynasty":"唐代","title":"晚思"}
{"author":"喻凫","content":"虎见修行久，松知夏腊高。寒堂坐风雨，瞑目尚波涛。","dynasty":"唐代","title":"赠空禅师"}
{"author":"喻凫","content":"獬豸霜中貌，龙钟病后颜。惨伤此身事，风雪动江山。","dynasty":"唐代","title":"西山寒日逢韦侍御"}
{"author":"喻凫","content":"沿溪又涉巅，始喜入前轩。钟度鸟沈壑，殿扃云湿幡。凉泉堕众石，古木彻疏猿。月上僧阶近，斯游岂易言。","dynasty":"唐代","title":"题翠微寺"}
{"author":"喻凫","content":"杨公休簿领，二木日坚牢。直甚彰吾节，清终庇尔曹。幽阴月里细，冷树雪中高。谁见干霄后，枝飘白鹤毛。","dynasty":"唐代","title":"广德官舍二松"}
{"author":"喻凫","content":"解控复收鞭，长津动细涟。空蹄沈绿玉，阔臆没连钱。沫漩桥声下，嘶盘柳影边。常闻禀龙性，固与白波便。","dynasty":"唐代","title":"浴马"}
{"author":"喻凫","content":"晨飞晚未休，兰阁客吟愁。萧飒柳边挂，萦纡花底流。声繁乍离籁，洒急不成沤。经夕江湖思，烟波一钓舟。","dynasty":"唐代","title":"和段学士南亭春日对雨"}
{"author":"喻凫","content":"只是守琴书，僧中独寓居。心唯务鹤静，分合与名疏。暮雨啼螀次，凉风落木初。家山太湖渌，归去复何如。","dynasty":"唐代","title":"书怀"}
{"author":"喻凫","content":"幽深谁掩关，清净自多闲。一雨收众木，孤云生远山。花萎绿苔上，鸽乳翠楼间。岚霭燃香夕，容听半偈还。","dynasty":"唐代","title":"一公房"}
{"author":"喻凫","content":"路入犬羊群，城寒雉堞曛。居人只尚武，过客谩投文。马怯奔浑水，雕沈莽苍云。沙田积蒿艾，竟夕见烧焚。","dynasty":"唐代","title":"晚次临泾"}
{"author":"喻凫","content":"云霞千古事，桃李旧花颜。芳信沈青鸟，空祠掩暮山。香传一座暗，柳匝万家闲。那复伤神所，河昏落日间。","dynasty":"唐代","title":"王母祠前写望"}
{"author":"喻凫","content":"坞木殿前空，山河泽国同。鸟闲沙影上，泉落树阴中。缆舸蒲花水，萦幡柳絮风。翛然方寸地，何事更悲蓬。","dynasty":"唐代","title":"游暖泉精舍"}
{"author":"喻凫","content":"敛板贺交亲，称觞讵有巡。年光悲掷旧，景色喜呈新。水柳烟中重，山梅雪后真。不知将白发，何以度青春。","dynasty":"唐代","title":"元日即事"}
{"author":"喻凫","content":"山光与水色，独往此中深。溪沥椒花气，岩盘漆叶阴。潇湘终共去，巫峡羡先寻。几夕江楼月，玄晖伴静吟。","dynasty":"唐代","title":"送贾岛往金州谒姚员外"}
{"author":"喻凫","content":"憔悴满衣尘，风光岂属身。卖琴红粟贵，看镜白髭新。栈畔谁高步，巴边自问津。凄然莫滴血，杜宇正哀春。","dynasty":"唐代","title":"送友人罢举归蜀"}
{"author":"喻凫","content":"紫阁雪未尽，杏园花亦寒。灞西辞旧友，楚外忆新安。细雨猿啼枿，微阳鹭起滩。旋应赴秋贡，讵得久承欢。","dynasty":"唐代","title":"送友人下第归宁"}
{"author":"喻凫","content":"烟冈影畔寺，游步此时孤。庭静众药在，鹤闲双桧枯。蓝峰露秋院，灞水入春厨。便可栖心迹，如何返旧途。","dynasty":"唐代","title":"游北山寺"}
{"author":"喻凫","content":"入户道心生，茶间踏叶行。泻风瓶水涩，承露鹤巢轻。阁北长河气，窗东一桧声。诗言与禅味，语默此皆清。","dynasty":"唐代","title":"冬日题无可上人院"}
{"author":"喻凫","content":"辛勤长在学，一室少曾开。时忆暮山寺，独登衰草台。名期五字立，迹愧九年来。此意今聊写，还希君子哀。","dynasty":"唐代","title":"呈薛博士"}
{"author":"喻凫","content":"抱杖立溪口，迎秋看塞门。连山互苍翠，二水各清浑。笛发孤烟戍，鸦归夕照村。萋萋芳草色，终是忆王孙。","dynasty":"唐代","title":"即事"}
{"author":"喻凫","content":"春城带病别，秋塞见除书。况是神仙吏，仍非尘土居。河风吹鸟迥，岳雨滴桐疏。坐阁驰思夕，沙东凉月虚。","dynasty":"唐代","title":"龙翔寺阁夜怀渭南张少府"}
{"author":"喻凫","content":"古刹一幡斜，吹门水过沙。数声钟里饭，双影树间茶。落日穷荒雨，微风古堑花。何当戴豸客，复此问生涯。","dynasty":"唐代","title":"夏日龙翔寺居即事寄崔侍御"}
{"author":"喻凫","content":"林栖无异欢，煮茗就花栏。雀啅北冈晓，僧开西阁寒。冲桥二水急，扣月一钟残。明发还分手，徒悲行路难。","dynasty":"唐代","title":"龙翔寺居喜胡权见访因宿"}
{"author":"喻凫","content":"一刹古冈南，孤钟撼夕岚。客闲明月阁，僧闭白云庵。野鹤立枯枿，天龙吟净潭。因知不生理，合自此中探。","dynasty":"唐代","title":"宿石窟寺"}
{"author":"喻凫","content":"沙西林杪寺，殿倚石棱开。晓月僧汲井，残阳钟殷台。河冲绿野去，鸟背白云来。日夕唯增思，京关未想回。","dynasty":"唐代","title":"夏日龙翔寺寄张侍御"}
{"author":"喻凫","content":"朔漠正秋霖，西风传夕砧。沧洲未归迹，华发受恩心。露色冈莎冷，蝉声坞木深。清晨鈇钺内，只献白云吟。","dynasty":"唐代","title":"秋日将归长安留别王尚书"}
{"author":"喻凫","content":"眠云喜道存，读易过朝昏。乔木青连郭，长河白泻门。钟沈残月坞，鸟去夕阳村。搜此成闲句，期逢作者论。","dynasty":"唐代","title":"龙翔寺言怀"}
{"author":"喻凫","content":"那期高旆下，得遇重臣知。泉石容居止，风沙免路岐。河兼落下望，句入大荒思。无复愁烦暑，回山翠阁危。","dynasty":"唐代","title":"龙翔寺居夏日寄献王尚书"}
{"author":"喻凫","content":"楚鞋应此世，只绕砌苔休。色相栽花视，身心坐石修。声寒通节院，城黑见烽楼。欲取闲云并，闲云有去留。","dynasty":"唐代","title":"题弘济寺不出院僧"}
{"author":"喻凫","content":"城西青岛寺，累夏漱寒泉。今在提纲所，应难扫石眠。风沙榆塞迥，波浪橘洲偏。重整潇湘棹，心期更几年。","dynasty":"唐代","title":"寄刘录事"}
{"author":"喻凫","content":"驰心栖杳冥，何物比清泠。夜月照巫峡，秋风吹洞庭。酬难尘鬓皓，坐久壁灯青。竟晚苍山咏，乔枝有鹤听。","dynasty":"唐代","title":"酬王檀见寄"}
{"author":"喻凫","content":"修修复雭雭，黄叶此时飞。隐几客吟断，邻房僧话稀。鸽寒栖树定，萤湿在窗微。即事潇湘渚，渔翁披草衣。","dynasty":"唐代","title":"寺居秋日对雨有怀"}
{"author":"喻凫","content":"相逢仍朔漠，相问即波涛。江思苇花折，笛声关月高。簿书君阅倦，章句我吟劳。竟夕空凭阁，长河漴石壕。","dynasty":"唐代","title":"答刘录事夜月怀湘西友人见寄"}
{"author":"喻凫","content":"旧隐白云峰，生涯落叶同。关河一栖旅，杨柳十东风。迹处龙钟内，声居汩没中。酬恩若有地，宁止杀微躬。","dynasty":"唐代","title":"上高侍御"}
{"author":"喻凫","content":"空为梁甫吟，谁竟是知音。风雪坐闲夜，乡园来旧心。沧江孤棹迥，落日一钟深。君子久忘我，此诚甘自沈。","dynasty":"唐代","title":"冬日寄友人"}
{"author":"喻凫","content":"每来多便宿，不负白云言。古木朔风动，寒城疏雪翻。微灯悬刻漏，旧梦返湘沅。先是琴边起，知为阁务繁。","dynasty":"唐代","title":"冬夜宿余正字静恭里闲居"}
{"author":"喻凫","content":"远书来阮巷，阙下见江东。不得经史力，枉抛耕稼功。雁天霞脚雨，渔夜苇条风。无复琴杯兴，开怀向尔同。","dynasty":"唐代","title":"得子侄书"}
{"author":"喻凫","content":"亦忝受恩身，当殊投刺新。竟蒙分玉石，终不离埃尘。大谷非无暖，幽枝自未春。昏昏过朝夕，应念苦吟人。","dynasty":"唐代","title":"献知己"}
{"author":"喻凫","content":"露白覆棋宵，林青读易朝。道高天子问，名重四方招。许鹤归华顶，期僧过石桥。虽然在京国，心迹自逍遥。","dynasty":"唐代","title":"赠张濆处士"}
{"author":"喻凫","content":"六十上清冥，晓缄东越藤。山光紫衣陟，寺影白云凝。湿叶起寒鸟，深林惊古僧。微风窗静展，细雨阁吟登。清韵岳磬远，佳音湖水澄。却思前所献，何以豸冠称。","dynasty":"唐代","title":"早秋寺居酬张侍御六韵见寄"}
{"author":"喻凫","content":"盈尺知丰稔，开窗对酒壶。飘当大野匝，洒到急流无。密际西风尽，凝间朔气扶。干摧鸟栖枿，冷射夜残垆。赞月登斜汉，兼沙搅北湖。惭于郢客坐，一此调巴歈.","dynasty":"唐代","title":"和段学士对雪"}
{"author":"陈嘉言","content":"今夜可怜春，河桥多丽人。宝马金为络，香车玉作轮。连手窥潘掾，分头看洛神。重城自不掩，出向小平津。","dynasty":"唐代","title":"上元夜效小庾体"}
{"author":"陈嘉言","content":"问俗驱王事，斋宫耐可期。寒花明绛节，孤月映摩尼。缥渺浮虚廊，苍茫弄晚曦。三山如可接，莫遣汉臣归。","dynasty":"唐代","title":"蒋洋道中望太姥山四首"}
{"author":"陈嘉言","content":"望里仙踪渺，烟霞沧海东。迳迷丹灶外，人转大还中。虬偃千林日，鸾吹一夕风。停骖迟太姥，蓝水洗尘容。","dynasty":"唐代","title":"蒋洋道中望太姥山四首"}
{"author":"陈嘉言","content":"绝巘云霄外，嵯峨杳霭间。云将山岫湿，鹤伴月华閒。流水溪溪静，琪花树树殷。攀跻犹未得，清梦绕禅关。","dynasty":"唐代","title":"蒋洋道中望太姥山四首"}
{"author":"陈嘉言","content":"层崖缘石涧，孤树耸危桥。海色侵衣袂，松风破泬寥。佛门苔藓古，山寺薜萝饶。回首斜阳外，神仙未可招。","dynasty":"唐代","title":"蒋洋道中望太姥山四首"}
{"author":"陈嘉言","content":"吾闻尧时种蓝妪，世代更移那可数。帝尧朽骨无微尘，此閒犹有尧时墓。墓中老妪知不知，五帝三王奚以为。狼贪鼠窃攫尺土，窾木未枯已易主。君不见仙人掌，分明指取青天上。骑龙谒帝大罗天，不逐华虫挂尘网。又不见石棋盘，人去盘空局已残。当时胜负此何有，争先夺劫摧心肝。请君绝顶试飞舄，左望东瓯右东冶。山川不见无诸君，但见烽烟遍郊野。野老吞声掩泪哀，茫茫沧海生蓬莱。","dynasty":"宋代","title":"题太姥墓"}
{"author":"陈嘉言","content":"翠筱轻挑绿酒，紫芝閒对黄冠。半醉风回铁笛，中宵冷露瑶坛。","dynasty":"宋代","title":"游霍童其四"}
{"author":"陈嘉言","content":"积善君家庆有馀，林泉静处乐安居。元回庭下梅先发，春到窗前草不除。风气入帘生几席，芸香满架润诗书。丈夫自有飞腾志，晚驾蒲轮就聘车。","dynasty":"明代","title":"题袁氏东隅书舍"}
{"author":"陈嘉言","content":"上清楼阁倚苍冥，风扫松关昼不扃。溟海潮来浮岸白，罗浮峰近拂帘青。星君像古犹存画，仙履声残尚有亭。当日紫霞何处去，试将往事扣山灵。","dynasty":"明代","title":"上清观"}
{"author":"陈嘉言","content":"公子申敬爱，携朋玩物华。人是平阳客，地即石崇家。水文生旧浦，风色满新花。日暮连归骑，长川照晚霞。","dynasty":"唐代","title":"晦日宴高氏林亭"}
{"author":"陈嘉言","content":"高门引冠盖，下客抱支离。绮席珍羞满，文场翰藻摛。蓂华雕上月，柳色蔼春池。日斜归戚里，连骑勒金羁。","dynasty":"唐代","title":"晦日重宴"}
{"author":"博尔都","content":"忆尔清风夕，怀予定有吟。悠悠东去水，不及此情深。为觅无声句，酬兹太古心。来宵新月上，待尔再弹琴。","dynasty":"清代","title":"答友人见怀"}
{"author":"博尔都","content":"故人三载别，烟树杳重重。归雁雨中去，裁诗花下封。尝同卧山馆，空复对云松。犹记题名处，玉泉最上峰。","dynasty":"清代","title":"寄怀汪钝翁"}
{"author":"博尔都","content":"画鹢鸣晨鼓，荒堤起曙钲。推窗看月卧，挂席破烟行。村远连沙白，林昏接水平。翛然心意静，真觉万缘轻。","dynasty":"清代","title":"潞河晓发"}
{"author":"博尔都","content":"务间乘小艇，随意下清湍。霁雨夕阳寺，秋风红蓼滩。沙明蛩语急，云薄雁声寒。尽日无人识，烟波伴钓竿。","dynasty":"清代","title":"务间"}
{"author":"博尔都","content":"文子南归日，耸身骑白龙。凌风一长啸，飞过九华峰。齐鲁关河涌，淮阳云树重。他时如记忆，吟咏寄囊封。","dynasty":"清代","title":"送冯文子南旋其一"}
{"author":"博尔都","content":"诘旦唱骊歌，清秋奈别何。寒花孤驿少，哀雁大荒多。扬子乘风渡，康郎冒雨过。草堂虽好在，遮莫滞烟萝。","dynasty":"清代","title":"送冯文子南旋其二"}
{"author":"博尔都","content":"蕙带束奚囊，飘然向草堂。近窗惟药灶，比舍即渔庄。细雨沾苔滑，高云覆院凉。几年栖隐地，松菊未全荒。","dynasty":"清代","title":"送冯文子南旋其三"}
{"author":"博尔都","content":"相送粤东去，深怜客舍寒。秋风摧木叶，忆尔下南安。马首五千里，猿声十八滩。扶胥海口过，眼界倍教宽。","dynasty":"清代","title":"送友之粤东"}
{"author":"博尔都","content":"忆汝遥羁鹦鹉洲，半生寥落被羊裘。百篇投老情犹壮，三寸徒存策未收。夜雨潇湘蝴蝶梦，秋风鸿雁稻粱谋。天边黄石何由见，脉脉慵登尺五楼。","dynasty":"清代","title":"寄怀王抡客"}
{"author":"博尔都","content":"分手河桥木叶黄，白沙衰草遍横塘。月明回首人千里，碛冷惊心雁几行。玉塞云深堆苜蓿，银蹄秋老破风霜。居庸翠涌群峰秀，定有新诗贮锦囊。","dynasty":"清代","title":"送素庵监牧口北"}
{"author":"博尔都","content":"对酒离怀且共宽，那堪匹马出长安。烟凝春草荒城暮，雨湿轻帆野渡寒。幸有云山供过眼，祇凭僮仆劝加餐。知君不惯尘氛苦，好向清溪把钓竿。","dynasty":"清代","title":"送华子千南归"}
{"author":"博尔都","content":"雪霁郊原映翠微，红亭分手欲沾衣。春风古道人归去，斜日荒村鸟乱飞。长荡莺花随处好，平津车马与心违。何年访尔空山里，相对清斋学息机。","dynasty":"清代","title":"送顾梁汾南还"}
{"author":"博尔都","content":"城南御气动昭回，羽葆参差帐殿开。落日归来盘马埒，春风吹上晾鹰台。长杨苑侧金笳发，细草原头画鼓催。自有词人夸羽猎，眼中多少上林材。","dynasty":"清代","title":"南苑"}
{"author":"博尔都","content":"高堂翠绕柳千条，振策登临入绛霄。日影渐移云覆槛，泉声不散雨过桥。山盘曲径看人小，花布重阴隔市遥。莫怨章台攀折手，月明还有客吹箫。","dynasty":"清代","title":"万柳堂"}
{"author":"博尔都","content":"帝城别后竟谁依，知向江干暂息机。雨过渔舟当户集，秋深沙燕贴窗飞。爱看水月宵移棹，静憩松阴画掩扉。几欲寄书征雁杳，空教翘首对斜晖。","dynasty":"清代","title":"寄怀梅耦长"}
{"author":"博尔都","content":"零露冷汀洲，归鸿度小楼。秋心齐唤起，不止动边愁。","dynasty":"清代","title":"雁"}
{"author":"博尔都","content":"山寺凭栏对夕曛，寒烟暮霭互氤氲。数间茅屋围红树，一曲清溪出白云。","dynasty":"清代","title":"桃花寺"}
{"author":"博尔都","content":"乘兴兰桡泛碧溪，渔歌惊散水禽啼。白蘋渡口烟初暝，红蓼滩前月又低。","dynasty":"清代","title":"东皋泛舟"}
{"author":"博尔都","content":"凉云日夕生，寒风逗秋雨。况此摇落时，复送故人去。飞锡竟何之，遥指广陵树。天际来孤鸿，哀鸣如有诉。败叶声萧萧，离思分无数。登高欲望君，前津满烟雾。","dynasty":"清代","title":"送苦瓜和尚南还"}
{"author":"博尔都","content":"树老香还幽，人间地亦静。澄波浸山色，修篁筛日影。时有双白鹤，飞来上渔艇。","dynasty":"清代","title":"题叶季良小像"}
{"author":"博尔都","content":"闭户无尘虑，幸免事干谒。赋性实鲁钝，壮心竟消歇。天际来冥鸿，飞鸣度城阙。声响一何哀，依依清人骨。顾我东篱菊，露重香不发。独坐抱玉琴，披氅待寒月。","dynasty":"清代","title":"秋夜其一"}
{"author":"博尔都","content":"披莱觅高士，暮归霜满天。东山月始上，万籁已悄然。花气滋秋露，漏声滴寒泉。思就壶公宿，凌风共周旋。","dynasty":"清代","title":"秋夜其二"}
{"author":"博尔都","content":"燕关一夜西风生，黄云吹堕渔阳城。剪烛无言起愁坐，万户千门惟月明。忽听天边笛声作，隐隐随风度罗幕。鸿雁遥从塞外来，月明倒影楼头落。阑干倚遍夜婆娑，杨柳曾伤攀折多。玉笛能传千载怨，秋来愁听武陵歌。","dynasty":"清代","title":"蓟门"}
{"author":"博尔都","content":"吾家有奇石，乃是松所化。空谷几千春，移来傍亭榭。园林从此多清氛，苍藓玉节依然存。日斜窗外满寒翠，月明帘下留层云。我至盘桓长手抚，似带幽岩旧风雨。虬枝无复波涛惊，霜皮半染莓苔古。锦纹素质寒菁葱，阶前仿佛山灵通。只知今日成黄石，那解当年是赤松。","dynasty":"清代","title":"松化石歌"}
{"author":"本白","content":"病里年华草木知，孤云来去更无期。等閒清兴难消却，忍冻开窗看竹枝。","dynasty":"清代","title":"春寒"}
{"author":"张纲","content":"象服华年两鬓青。喜逢生日是嘉平。何妨开宴雪初晴。酒劝十分金凿落，舞催三叠玉娉婷。满堂欢笑祝椿龄。","dynasty":"宋代","title":"浣溪沙（四之三）"}
{"author":"张纲","content":"疏柳飘零，暮鸦寒集，都门送客，斜阳影里。野色沈沈，翠微隐隐，遥指故乡云外。聚久交情厚，对西风、争忍分袂。饮散宾朋，画船去也，平芜千里。因记。小轩无寐。观夜月凭阑，共论深契。绛帐清闲，杏坛优暇，当念宴游同醉。南北烟波远，愿无忘、音书频寄。未知名宦拘人，异日相逢何地。","dynasty":"宋代","title":"青门饮（京师送王敏求归乡）"}
{"author":"张纲","content":"小窗开宴，草草杯盘具。欢喜走儿童，庆生朝、一年一度。风光好处，恰是小春时，香泛泛，酒醺醺，一曲歌金缕。吾今已醉，解作醒时语。千里念重亲，望家山、云天尽处。深深发愿，只愿早休官，居颜巷，戏莱衣，岁岁长欢聚。","dynasty":"宋代","title":"蓦山溪（甲辰生日）"}
{"author":"张纲","content":"绿蚁浮觞香泛泛，黄花共荐芳辰。清霜天宇净无尘。登高宜有赋，拈笔戏成文。可奈园林摇落尽，悲秋意与谁论。眼中相识几番新。龙山高会处，落帽定何人。","dynasty":"宋代","title":"临江仙（次韵陈少阳重九）"}
{"author":"张纲","content":"追想京都全盛日，蓬弧初记生时。朝来朱绂照庭闱。谁知衰谢老，还有宁馨儿。休记蓝田生美玉，举杯听取歌词。年方强仕未应迟。高风轻借便，一鹗看横飞。","dynasty":"宋代","title":"临江仙（坚生日）"}
{"author":"张纲","content":"十月风光，小春时候，宴堂初启朱筵。博山云润，风细袅晴烟。坐有文章公子，争吟唱、诗满花笺。帘帷里，时闻笑语，今日间生贤。郎潜。虽未贵，虚名自有，清议推先。更那堪、高堂重庆兼全。占取人间乐事，何必羡、玉带貂蝉。飞觞处，深深更祝，龟鹤永齐年。","dynasty":"宋代","title":"满庭芳（生日）"}
{"author":"张纲","content":"风轧云低，寒催腊近，画堂和气先春。玳筵初启，佳会庆生辰。漏转高张宝炬，重帘邃、深炷炉薰。欢声里，清歌闲发，一曲绕梁尘。慈闱，春不老，山河象服，恩被丝纶。占人间荣贵，兰玉诜诜。便好金尊尽醉，殷勤劝、须满十分。深深愿，斑衣拜舞，千岁奉灵椿。","dynasty":"宋代","title":"满庭芳（荣国生日）"}
{"author":"张纲","content":"岁晚寒凝，正蓂舒四叶，梅吐孤芳。庆诞佳辰，开筵盛集萱堂。合坐春回锦绣，卷帘处、花簇笙簧。除乐禁、初许闻韶，应时欢宴何妨。人言富贵最好，算有谁能兼，福寿康强。自是仙姿，天教占取恩光。百和重添宝炬，十分劝、频举瑶觞。仍教画、家庆新图，要看兰桂成行。","dynasty":"宋代","title":"万年欢（荣国生日）"}
{"author":"张纲","content":"罗绮争春拥画堂。翠帷深处按笙簧。宝奁频炷郁沈香。海上蟠桃元未老，月中仙桂看余芳。何须龟鹤颂年长。","dynasty":"宋代","title":"浣溪沙（荣国生日四首·四之一）"}
{"author":"张纲","content":"腊日银EB32翠管新。潘舆迎腊庆生辰。卷帘花簇锦堂春。百和宝薰笼瑞雾，一声珠唱驻行云。流霞深劝莫辞频。","dynasty":"宋代","title":"浣溪沙（四之二）"}
{"author":"张纲","content":"论思厌久，动莼鲈清兴，轻辞丹极。佩玉腰金归故里，光照湖山秋色。八座仪刑，九重尊宠，才大今词伯。汉家豪俊，一时谁是勍敌。三径旧日家声，华堂深稳处，频开瑶席。春在壶中真自有，一境珠宫仙掖。谭尘挥风，罚筹如猬，数困尊前客。故应元放，举杯狂醉轻掷。","dynasty":"宋代","title":"念奴娇（次韵张仲远，是日醉甚，逃席）"}
{"author":"张纲","content":"多情宋玉，值西风摇落，悲秋时节。赖有幽芳深解意，的皪枝头争发。欲语含羞，敛容微笑，心事如何说。暗香时度，卷帘留伴霜月。谁为赋写仙姿，挥毫落纸，有尊前词客。独倚阑干须信道，消得孤吟愁绝。补阙骚经，拾遗香传，顿许居前列。品题多谢，一枝当为君折。","dynasty":"宋代","title":"念奴娇（次韵李公显木樨）"}
{"author":"张纲","content":"过隙光阴还自催。生朝又送一年来。宴堂深处强追陪。眼眩岂堪花里笑，眉攒聊向酒边开。与君同醉莫辞杯。","dynasty":"宋代","title":"浣溪沙（安人生日·四之四）"}
{"author":"张纲","content":"飞雪初晴，晓来佳气生庭户。宝薰笼雾。帘幕香风度。鹤发龟龄，堂上潘舆驻。花深处。缓歌金缕。莫惜杯频举。","dynasty":"宋代","title":"点绛唇（荣国生日二首·二之一）"}
{"author":"张纲","content":"罗幕重重，画堂迎腊和风转。玳筵高展。知是群仙宴。银鸭香浮，红袖翻歌扇。金杯劝。深深祝愿。争把蟠桃献。","dynasty":"宋代","title":"点绛唇（二之二）"}
{"author":"张纲","content":"宝津楼下柳阴重。画桥东。戏鱼龙。闻喜当时，开宴盛仪容。遥想新年寻故事，扶醉帽，夕阳中。可怜衰鬓飒霜丛。借酡红。遣愁浓。梦入长安，惊起送飞鸿。直下青冥休避路，九万里，看抟风。","dynasty":"宋代","title":"江城子（和吕丞送进士赴省）"}
{"author":"张纲","content":"敛晴烟。桂花如水轻寒。宴中秋、朋簪来会，满筵绿鬓朱颜。罄尊罍、兴吞海量，妙歌吹、声彻云端。独念衰残，强陪欢笑，恍然感旧觉悲酸。功名志，黄粱晓梦，老去奈何天。休追悔，天应教人，赢取身闲。想姮娥、情都如旧，也须知我贪欢。奈潘鬓、霜蓬渐满，况沈腰、革带频宽。月有重圆，人谁长健，一回相见一回难。王夫子，看君风度，何不早弹冠。莫学我，年年对月，扶病江干。","dynasty":"宋代","title":"绿头鸭（次韵王伯寿）"}
{"author":"张纲","content":"爱家山。坐来心与云闲。念平生、功名有志，暮年多病知难。眷簪缨、未容引去，奈猿鹤、久已催还。松菊关情，莼鲈引兴，昔人高韵照尘寰。细追想，山林钟鼎，从古罕兼全。归来好，皇恩赐可，拂袖欣然。望西清、犹叨法从，梦魂宁隔台躔。莳七松、便为小隐，开三径、且乐余年。宾友相过，鸡豚为具，从容聊作饮中仙。君试听，阳春佳阕，今日恰新传。休辞酒，从教醉舞，踏碎花毡。","dynasty":"宋代","title":"绿头鸭（次韵陈季明）"}
{"author":"张纲","content":"解组盛明时，角巾东路。家在深村更深处。扫开三径，坐看一川烟雨。故山休笑我，来何暮。苦贪富贵，多忧多虑。百岁光阴能几许。醉乡日月，莫问人间寒暑。兴来随短棹，过南浦。","dynasty":"宋代","title":"感皇恩（休官）"}
{"author":"张纲","content":"年时生日宴高堂。欢笑拥炉香。今日山前停棹，也须随分飞觞。东阳太守，携家远去，方溯桐江。把酒祝君长健，相随归老吾乡。","dynasty":"宋代","title":"朝中措（安人生日·三之一）"}
{"author":"张纲","content":"日也前年初对大明宫。寒律转春风。几度乡关归梦，催成两鬓霜蓬。山州岁晚，还逢令节，空记前踪。莫遣酒兵相向，愁城生怕频攻。","dynasty":"宋代","title":"朝中措"}
{"author":"张纲","content":"休惊初腊冻全消。旬日是春朝。梅吐芳心半笑，柳含青眼相撩。风光如许，那知太守，老去无聊。乘兴方思把笺，归心已逐轻桡。","dynasty":"宋代","title":"朝中措（腊日·三之三）"}
{"author":"张纲","content":"五日小春休屈指。花发西轩，早已传春意。应为高堂催燕喜。一枝得得来呈瑞。绮席初开云幕邃。兰蕙腾芳，人生蓬壶里。寿酒满斟那惜醉。锦囊行拜恩封贵。","dynasty":"宋代","title":"凤栖梧（安人生日·五之一）"}
{"author":"张纲","content":"雨洗轩庭迎晚照。黄菊才芳，未觉秋光老。怪底烘堂添语笑。姮娥此夜来蓬岛。献寿新词谁解道。满眼儿孙，著语皆争巧。潋滟金杯休惜酹。追欢不怕霜天晓。","dynasty":"宋代","title":"凤栖梧（五之二）"}
{"author":"张纲","content":"风动飞E648迎晓霁。银海光浮，宴启群仙会。骑省流芳谁可继。尊前看取连枝贵。华发衰翁羞晚岁。未报皇恩，尚忝专城寄。酒入愁肠应易醉。已拚一醉酬君意。","dynasty":"宋代","title":"凤栖梧（婺州席上·五之三）"}
{"author":"张纲","content":"老去光阴惊掣电。生长元丰，试数今谁健。多谢天公怜岁晚。清时乞得身闲散。忆昔生朝叨睿眷。台馈颁恩，内酒当筵劝。今日衰残欢意鲜。举杯目断尧天远。","dynasty":"宋代","title":"凤栖梧（癸未生日·五之四）"}
{"author":"张纲","content":"缓带垂红双侍女。彩凤衔来，秀色生庭户。转蕙光风香暗度。回眸绰约神仙侣。寡和清歌声激楚。夜饮厌厌，劝我杯频举。只恐酒阑催暮雨。凭谁约断阳台路。","dynasty":"宋代","title":"凤栖梧（丁宅二侍儿·五之五）"}
{"author":"张纲","content":"梅柳约东风，迎腊暗传消息。粉面翠眉偷笑，似欣逢佳客。晚来歌管破余寒，沈烟袅轻碧。老去不禁卮酒，奈尊前春色。","dynasty":"宋代","title":"好事近（梅柳）"}
{"author":"张纲","content":"重帘卷尽楼台日。华灯万点欢声入。老病莫凭阑。一城星斗寒。艳妆翻舞雪。目眩红生缬。不是故无情。羞君双鬓青。","dynasty":"宋代","title":"菩萨蛮（上元）"}
{"author":"张纲","content":"南山只与溪桥隔。年来厌著寻山屐。卧对曲屏风。淡烟疏雨中。功成投老去。拚作林塘主。万事不关心。酒杯红浪生。","dynasty":"宋代","title":"菩萨蛮"}
{"author":"张巡","content":"岧峣试一临，虏骑附城阴。不辨风尘色，安知天地心？门开边月近，战苦阵云深。旦夕更楼上，遥闻横笛声。","dynasty":"唐代","tags":"战争","title":"闻笛"}
{"author":"张巡","content":"接战春来苦，孤城日渐危。合围侔月晕，分守若鱼丽。屡厌黄尘起，时将白羽挥。裹疮犹出阵，饮血更登陴。忠信应难敌，坚贞谅不移。无人报天子，心计欲何施。","dynasty":"唐代","tags":"战争，写人，将士，赞美","title":"守睢阳作"}
{"author":"马彦良","content":"春雨润夭桃灼灼红，洗芳草茸茸翠。蝶愁搧香粉翅，莺怕展缕金衣。堪恨堪宜，耽阁酿蜂儿蜜，喜调和燕子泥。游春客怎把芳寻，斗巧女难将翠拾。【梁州】看一阵阵锁层峦行云岭北，一片片泛桃花流水桥西。我醉来时怎卧莎茵地？难登紫陌，怎看罗衣？乾坤惨淡，园苑岑寂。每日家阴雨霏霏，几曾见丽日迟迟！辛苦杀老树头憎妇鸣鸠，凄凉也古墓上催春子规，阑散了绿阴中巧舌黄鹂。酒杯，食櫑。可怜不见春明媚，正合着襄阳小儿辈。笑杀山翁醉似泥，四野云迷。【尾】叮咛这雨声莫打梨花坠，风力休吹柳絮飞。留待晴明好天气，穿一领布衣，着一对草履，访柳寻春万事喜。","dynasty":"元代","title":"【南吕】一枝花_春雨润夭桃"}
{"author":"阳枋","content":"老病逾年卧晋江，耽诗性癖未能降。园林牢落梅经眼，岁月峥嵘酒满缸。堂上焚香敬勋德，楼头回首念家乡。黄柑未拜萧嵩赐，乡味分珍漫一双。","dynasty":"宋代","title":"腊月二十八日与知宗提举分岁郡中啜茶于北楼"}
{"author":"阳枋","content":"乐意相关莺对语，春风遍满天涯。生香不断树交花。个中皆实理，何处是浮华。收敛回来还夜气，一轮明月千家。看梅休用隔窗纱。清光辉皎洁，疏影自横斜。","dynasty":"宋代","title":"临江仙（涪州北岩玩易有感）"}
{"author":"阳枋","content":"白尽蒹葭，蓑从蒲柳，我只松筠节。君民尧舜，老翁揩眼勋业。","dynasty":"宋代","title":"念奴娇（丁卯中元作示儿）"}
{"author":"阳枋","content":"众绿争齐敷夏荫，老红犹自驻春妆。间红浪绿俱休问，争似岩松一色苍。","dynasty":"宋代","title":"包家园"}
{"author":"阳枋","content":"风雨飘摇三月三，绮罗罢游客停骖。满城春树烟监参，朱户绿窗愁不堪。香芹刺泥燕争衔，杜鹃啼情正含。舞雩儿童笑鴒{左含右鸟}，尧舜气象此中涵。鼓瑟高人手可探，淡音非雅亦非南。太守风期神与参，我解此意谁为谈，但觉满怀春酣酣。花柳蒙迷不可贪，芳菲易歇随浮岚。间闭阁门可所耽，惟见千山万山秀色郁如蓝。","dynasty":"宋代","title":"宝佑三年上已风雨连日成歌寄谊儒侄"}
{"author":"阳枋","content":"上到皮高峰，京城一方册。天边极双眸，云阔海门白。","dynasty":"宋代","title":"北高峰"}
{"author":"阳枋","content":"入秋烽火无虚日，问谷寻岩陪隐逸。水冷山深梅已花，忙中不觉年华易。","dynasty":"宋代","title":"避地云山全父弟诗寄梅花"}
{"author":"阳枋","content":"地僻人稀花自妍，世衰还丧道终传。天机妙处人难解，一局间棋学洞仙。","dynasty":"宋代","title":"避地云山全父弟诗寄梅花"}
{"author":"阳枋","content":"看花岩下兴偏长，不减西湖水月光。镇坐绝无尘一点，寿阳深知靓宫妆。","dynasty":"宋代","title":"避地云山全父弟诗寄梅花"}
{"author":"阳枋","content":"骨中香彻骨中清，着雨问花不作声。一气本同形色异，人花清杰两忘情。","dynasty":"宋代","title":"避地云山全父弟诗寄梅花"}
{"author":"阳枋","content":"南华眇夸灵椿树，八千为秋八千春。要是循名须责实，人生三万六千日。世间修短皆自然，造化到底难为言。一十二万九千岁，更加五百乾之兑。安乐老仙穷象数，三哥笑言讥浅露。只如三百六十五，天运从来周一度。太羹玄酒浑浑饿，何人於中罗八珍。八珍向里有真味，未可以天而废人。神数自一而至十，万物生成由此出。坤兑无首乾无终，阴阳为用常弄虚。颜子闻一以知十，清明禀不苟麻畀。六德六行惟俱全，只向纲常穷所止。人能陋巷乐箪瓢，践行好是奇男子。看尽古今为圣贤，度事有经还有权。纷纭杂扰语不尽，匠斤扁斩惟心传。道至无言而止矣，此外如何别有旨。万灵昭灼会分雨，须使爱之若桐梓。朅来城市辞山林，萧萧两鬓雪山侵。感甚秋高华晚节，搜枯聊作寒蛩吟。","dynasty":"宋代","title":"回陆主簿贺生日诗"}
{"author":"阳枋","content":"滩边奇石象鸡冠，上下舟人侧目看。但使此心存坦易，涉川履险亦非难。","dynasty":"宋代","title":"鸡完滩"}
{"author":"阳枋","content":"桃源洞口送春归，欲换渔蓑傍钓矶。火着高林鸦又散，弦鸣中泽雁还飞。萧萧空雨晨光润，耿耿笼灯夜色微。休对痴人獃说梦，野花啼鸟恁天机。","dynasty":"宋代","title":"寄桃源尉赵谦之"}
{"author":"阳枋","content":"殿西歌彻彩薇声，记室烦君为一行。窦幕月班燕刻重，裴得愈蔡功成。文书书静旌旗卷，筹画宵间鼓角清。今日元戎前长史，步趋脚迹好六生。","dynasty":"宋代","title":"见欧制干"}
{"author":"阳枋","content":"那师万里走东南，性学精微闻两三。风月归来深体认，箪瓢自乐细沈涵。岩前静索龟图秘，蜀口惊呼蚁战酣。欲觅底寮整残断，峡天分借一屏岚。","dynasty":"宋代","title":"见欧制干"}
{"author":"阳枋","content":"千重涌浅身曾过，万顷湖深也去来。平地雪中萧店宿，掀天浪里片帆开。干戈鼎沸腾还失，炎暑甑蒸师正灾。小艇随人偷入峡，笑开菱匣亦顽哉。","dynasty":"宋代","title":"江干览镜"}
{"author":"阳枋","content":"山头云歼杂烧畲，桃李层层山半家。讴轧蛮歌声满峡，春生龙节烂光华。","dynasty":"宋代","title":"惊雷聚雨"}
{"author":"阳枋","content":"槎星烂照玉堂明，楼雪晴融白帝城。鸥狎不知菱荡转，漫随瀼水泛春声。","dynasty":"宋代","title":"惊雷聚雨"}
{"author":"阳枋","content":"方公桃节笋班中，问学心旌日夜东。时序催人烟水远，临流愿借一帆风。","dynasty":"宋代","title":"惊雷聚雨"}
{"author":"阳枋","content":"巨石如牛泝绿漪，象名为物本无知。休言神禹忘疏鉴，付与冯夷日棰笞。","dynasty":"宋代","title":"井口镇石牛诗"}
{"author":"阳枋","content":"将道花黄醉彭泽，又还茱紫酌平湖。诗因得间时为赋，酒为无宾浅浅沽。蓝天色残千岩柳，霜花催满万汀芦。间行间坐云和水，不识天工怪我无。","dynasty":"宋代","title":"久留黄池待弟侄不至九日独酌"}
{"author":"阳枋","content":"五载弹冠尚觉忙。","dynasty":"宋代","title":"句"}
{"author":"阳枋","content":"白云无心间泫水，清风何意自开花。","dynasty":"宋代","title":"句"}
{"author":"阳枋","content":"可奈红法飞白羽，不容黄叟卧青山。","dynasty":"宋代","title":"句"}
{"author":"阳枋","content":"霹雳一声风卷去，谁家水馆夕阳天。","dynasty":"宋代","title":"句"}
{"author":"阳枋","content":"文章不数向歆辈，姓字须教班马香。","dynasty":"宋代","title":"句"}
{"author":"阳枋","content":"岂但流王泽，应须沃朕心。","dynasty":"宋代","title":"句"}
{"author":"阳枋","content":"壁绝书昏明，猿高仿佛音。不关天宇窄，自是峡流深。既晓迟朝日，未西还夕阳。扁中舟涉险，凭取有孚心。","dynasty":"宋代","title":"瞿唐峡"}
{"author":"阳枋","content":"曾闻滟澦屹瞿唐，雪浪摧山势独当。我至韶融方二月，水平石出映斜阳。","dynasty":"宋代","title":"瞿唐峡"}
{"author":"阳枋","content":"万太危民水墨图，江流带窄映云衢。莫怪波平澜不倒，回狂滟澦一峰孤。","dynasty":"宋代","title":"瞿唐峡"}
{"author":"阳枋","content":"昆岳有佳人，婀妇苍松姿。金石结根柯，绿叶琼瑶枝。抱阳炉峰春，毓英巴水滋。丝苓濯繁霜，清樾摇坤陲。亭亭拔烟萝，渠夏谁当支。工师胡弗来，岁寒心自知。","dynasty":"宋代","title":"昆岳有佳人四章寿黄循斋"}
{"author":"阳枋","content":"贩岳有佳人，神龟支其床。问龟生何年，太素含混茫。问龟何所餐，沆瀣凝秋阳。问龟何所知，一理周八荒。佳人拊龟笑，我心非汝量。大化难浅测，缩首宜深藏。","dynasty":"宋代","title":"昆岳有佳人四章寿黄循斋"}
{"author":"阳枋","content":"双穴流流清泉，古来名有自。至今存一息，呼吸竅万类。山以泉为津，石以穴为鼻。无形本圹天，有质著平地。","dynasty":"宋代","title":"沥鼻峡"}
{"author":"阳枋","content":"边天白水渺无涯，短涉湖湾五里赊。个样船腰穿浪包，片来帆腹饱风斜。日随飞鹭几程水，心逐浮鸥何处家，日落荒溪无击缆，荻丛深处傍渔槎。","dynasty":"宋代","title":"买舟过太湖口入小港"}
{"author":"阳枋","content":"情契居连屋，炊斋霤合烟，放怀行共出，得语坐相传，竹哀悼云深，芦窗月半穿。桃源今得趣，堪赋拟前贤。","dynasty":"宋代","title":"茅屋"}
{"author":"阳枋","content":"观国丹心切，横舟绿水迟。东君如有意，风返晓江吹。","dynasty":"宋代","title":"逆境风返顺和东翔侄韵"}
{"author":"阳枋","content":"五峰高处五云新，黄石先生非避秦。圯上未空书出袖，岩前元自易无尘。烟霞窟冷苦留客，云雾窗虚亦可人。好为苍生彻蒸暑，天边散与一襟春。","dynasty":"宋代","title":"遣季子寿黄循斋二首"}
{"author":"阳枋","content":"自得遗书学子房，拟来辟谷并山阳。仙乡不秘眼前道，俗相惭无肘后方。经叶再传新雨露，桃花重发旧门墙。呼儿慕后蓬莱还，勤爇南丰不尽香。","dynasty":"宋代","title":"遣季子寿黄循斋二首"}
{"author":"阳枋","content":"春风小立爱莲时，仓卒狂吟譬上题。岁晚归来无一事，好拚旬浃玩湓溪。","dynasty":"宋代","title":"桑落洲望见庐山立雪一峰和全父弟韵"}
{"author":"阳枋","content":"新晴破雨浪犹激，暂卸蒲帆泊短湾。桑落洲前凝睇远，尖天白雪是庐山。","dynasty":"宋代","title":"桑落洲望见庐山立雪一峰和全父弟韵"}
{"author":"阳枋","content":"少年看花日千遭，黄金买笑侠气豪。醆斟西凉绿蒲萄，燕歌赵舞纷绮罗。插花上马玉颜酡，鞭马如风花底过。九天阊阖手可摩，扬眉不怕金吾诃。杜鹃一声啼山阿，门掩绿苔愁秦娥。春树红颜能几何，万里封侯成蹉跎。河南布衣婆娑要，却笑因风想玉珂。未肯岩前扪翠萝，商丘不唱采芝歌。独深於易如邹轲，紫阳真人声相和。莲荡归来扬其波，我傍梅花读遗书，不知纷纷坐久落花多。","dynasty":"宋代","title":"少年看花行寄示谊儒侄"}
{"author":"阳枋","content":"耕稼问黔巑，禾黍悭培塿。秀实仅有之，嘉祥藐乌睹。府主金华仙，农事躬缅缕。暖律笑吹邹，长府肯为鲁。节用寓封殖，宽片从字抚。去年民病获，公把漏天补。今趁机春耕。公有月额雨。至和委来牟，两岐分艺圃。双秀可奇观，三颖骇珍吐。一如荀氏龙，头角森踽踽。一如贾氏虎，传彪称最怒。友于好弟兄，长岐支伛偻。芒颖乍峥嵘，襁褓辞妪姆。苗脉共根株，万物本乎祖。见说西家牛，二犊同一乳。琐碎众难并，异闻杳前古。归功二千石，为言的有主。忆昔辛丑间，红尘飞白羽。陆海沈炊烟，原田没棒楛。殿角深顾忧，宅西命山甫。太平登九年，鱼凫蔼生聚。长啸孤云端，汉中我疆宇。片心天地通，助顺知已许。畜繁田不芜，麦瑞富高庾。万灶饱貔貅，余勇洵可贾。坐缚长桥蛟，行却九关虎。挈还天子地，醉言执童羖。衮衣逐归禾，上瑞此焉取。癯儒嘉闻言，中夜长起舞。","dynasty":"宋代","title":"绍庆府教厅瑞麦"}
{"author":"阳枋","content":"蕉溪烟水似罗浮，君著轩亭瞰碧流。东馆听鸡书伴月，南边休马铎沈秋。怜人得饱禽捐粟，送客登山岩倚舟。种玉前村春意早，梅花带雪满枝头。","dynasty":"宋代","title":"绍庆罗巡检"}
{"author":"阳枋","content":"社风吹雨楚江晴，舟叶轻飞过洞庭。万里湖天天外水，君山一点望中青。","dynasty":"宋代","title":"社日过洞庭"}
{"author":"阳枋","content":"槎枒怪石乱撑空，岩脚无沙到石筒。春水溶溶迟日丽，扁舟荡桨称朝东。","dynasty":"宋代","title":"石筒峡"}
{"author":"阳枋","content":"优优至道贵居宽，休把浮名着意看。身在九宵牢着步，些儿下了上应难。","dynasty":"宋代","title":"收弟侄书中都"}
{"author":"阳枋","content":"黄钟宫动夏秋分，夜来一雨如倾盆。从云洗尽金天浑，老星见程家门。老人降生叙南村，昔日闻名今黄论。耆英侍坐聆嘉言，八窗玲珑笑语温。千载一朝逢漆园，夹拶小涧开窗轩。云鸡月犬闻朝错，衰情晚态常相存。翠竹紫凤高胜骞，梧枝袅娜棲雏鵷。琴弹碧玉箜篌蕃，炉养白砂贤弟昆。胎仙三叠飞舞翩，玉液九转朝昆化。沆瀣为饮为饮霞为餐，菊酒酌客香盈樽。欲随枕石漱潺湲，只恐鼎养归天阍。九老图中姓字尊，月倦指点诗轻扪。莫学刘陵穷溪源。尽亲见眼前七世森仍孙。","dynasty":"宋代","title":"寿程彦彪签判乃翁"}
{"author":"阳枋","content":"碧梧清梦绕红萱，袖橘归来人倚门，七日喜称王母寿，经旬还捧谪仙尊。松知得算霜中树，梅报和羹雪外村。拄杖金鱼消息好，殷勤拜舞劝加飧。","dynasty":"宋代","title":"寿邓了西提干与乃堂相距八日"}
{"author":"阳枋","content":"争似瑶仙捧玉觞，一堂四世聚簪裳。间中尊俎江山久，静里襟怀日月长。蓂紫烂连庭桂此，橘香浓引诰花香。陵溪种得桃无限，乞与渔郎半核尝。","dynasty":"宋代","title":"寿邓提干母"}
{"author":"阳枋","content":"尝桃不祗似东方，三度浓熏竹院香。眼底儿孙青琐客，镜中颜色碧琳房。出屏绣出方壶隐，峡线托余翠水长。醉问群仙林拍手，谁人翻得九霞觞。","dynasty":"宋代","title":"寿邓提干母"}
{"author":"阳枋","content":"猗猗竹绕邓家湾，亭亭屋背围山中。当轩水花日喷薄，覆户云叶时斓斑。中有立士金闺客，元洞府生人间见。捧觞天爵役人爵，戏彩前班罗后班。不妨花县春风晚，且对萱堂白日间。剩将千卷课儿习，博取一笑开慈颜。和气向晚薄葱蒨，书声半夜随潺湲。只恐天上妒人暇，催公拔宅离尘寰。玉堂将奉承珍鼎，锵听群仙鸣佩环。丹砂转戒独善好，刀圭分遣扶艰关。功成麟阁归来早，笋舆随步羞桃荐菊纫兰蕳。","dynasty":"宋代","title":"寿邓子西知县"}
{"author":"阳枋","content":"见得州如斗大轻，间将五马击榕阴。两江波上千家月，万卷堂中一片心。尚笑龚黄为计浅，更寻伊洛问钩深。莫悭仙李盘根实，可与轻红种作林。","dynasty":"宋代","title":"寿涪州李汉辅使君"}
{"author":"阳枋","content":"不因春酒驻红颜，都是心清事弗关。草为囹空随意绿，花缘客少笑人间。幽情倚暂随水流，爽气拄颐常看山。共指武陵务涧地，桃花深处屋三间。","dynasty":"宋代","title":"寿韩司理"}
{"author":"阳枋","content":"黄钟大吕播年华，簪盍城南捧九霞。共说贤寮心似镜，何妨幕府事如麻。纷纷吏坌空迷目，蹇蹇王臣岂计家。共约岁寒松竹友，好携周傍梅花陪。","dynasty":"宋代","title":"寿蹇从叔制干"}
{"author":"阳枋","content":"明辞海府是视仙，金水何须挂彩鞭。喜喜欢约会游两，平平称称过三年。红莲照水香仍旧，绯枣团味正圆美。兰玉华晚节日好，更寻小圃菊花天。","dynasty":"宋代","title":"寿蹇用叔姻翁总干"}
{"author":"阳枋","content":"黄梅雨阵歇窗纱，庚梦醒来槐月斜。拜后拜前欢陆续，老君谪仙同一家。蝉冠醉倒金貂客，异香飘随青犊车。旋呼五马博一笑，酒酣逸气凌苍霞。培椿植桂弄梧碧，生捍不断树交花。清净何须餐沆瀣，抱素肯养琼田鸦。伯阳参同窃造化，高风海客空乘槎。武陵溪深自流水，天台云渺维胡麻。神游八极亦法漫，大鹏希有争雄夸。藤床经卷得真帝，五鼎三斧轻豪奢。静桃宿火熏日和，间引山泉烹粟芽。自行自坐脚力轻，瘦筇掷弃龙槎枒。从来参苓不到口，双瞳镜碧颜春华。我向关头伴尹喜，共乞刀圭期修遐。阿谁疑年问甲子，纯乾一气健而息。","dynasty":"宋代","title":"寿李使君宣义父子同日"}
{"author":"阳枋","content":"昨夜天香两袖中，转头人日又桑蓬。云龙风虎千年遇，圣主坚臣此际同。翠竹西来方嫩绿，夭桃栽后未繁红。人间正喜洪钧转，莫问天台有路通。","dynasty":"宋代","title":"寿刘节判"}
{"author":"阳枋","content":"神光高射斗牛墟，知是龙泉瑞气舒。彩映北堂霜后桧，辉连东馆月中书。江流现水描来似，峡束棠溪画得如。为报鲸鲵休陆走，剑芒无是发硎初。","dynasty":"宋代","title":"寿绍庆金守"}
{"author":"阳枋","content":"燕寝凝香事自无，祝釐何用饮酴酥。袴歌雪外暖传曲，社酒人间春满壶。客到竞夸逢子晋，我来甚喜见夷吾。摩围山下间摩诘，他日添归九老图。","dynasty":"宋代","title":"寿绍庆王守谨礼"}
{"author":"阳枋","content":"闻说书台百世张，燕山来数窦家郎。含容雨念侔焚券，正直生平等发藏。丹桂香浮森驷马，碧梧翠织引双凰。桦萝岁晚陪真喜，染得卿云烂有光。","dynasty":"宋代","title":"寿张方叔表弟"}
{"author":"阳枋","content":"丙申蚩尤临蜀口，三十年余遭践蹂。当时五十郡全军，兵与民财堪著手。锋旗戊午肆长驱，江北江南分战守。彫瘵仅存六州，鸿雁飞鸣孤夜吼。先生受任势凌兢，仓扁视证亦惊走。无麪餺飥难支撑，将勇兵强民力阜。前贤用蜀当优游，先生端力排纷纠。农炊岂暇劝加餐，春风未始一杯酒。公心只有天地知，虽处艰关安且久。事不辞难功不矜，节度枢垣亦廉取。天下都统捧霞觞，先生一人更谁有。","dynasty":"宋代","title":"寿制置夏节使"}
{"author":"阳枋","content":"英雄才略暂临夔，泛绿依红诧小儿。肯同稠人认毛遂，甘从走督得神师。鱼城人喜景星出，象澦猿惊仙仗移。七十老肥怕趋走，峡江亭上倍临歧。","dynasty":"宋代","title":"送田使君都统离夔赴合州"}
{"author":"阳枋","content":"云门大卷声铿锵，不比寒谷号蛩螀长笑归来书满床，着眼不用垂簪裳。夤缘仕版亦逢场，一鼎热处元清凉。年来道心包乾刚，鉴净水止无迎将。付物大公齐混茫，玲珑窗牖开八荒。霁月海东悬秋霜，照破蒙昧横津梁。不才曹资如点狂，柱倚宝瑟心陶唐。冰轮玉井情徜徉，祥云丽日希余光。布帛菽粟味尤长，寻绎此乐徒激昂。颀美人天西方去，许我立雪来其旁。欲坐春风吸余芳，听说夜话摅中肠。又闻催归侍玉皇，挈堤北斗斟天浆。净洗世表尘昏黄，席此广宇归康庄。起舞掉头帆飞扬，誓鸣急桨随乌樯，参同希传魏伯阳。","dynasty":"宋代","title":"送文大监赴召"}
{"author":"阳枋","content":"春桑催蚕日迟迟，春蚕食叶开文闱。桃源虽好不可住，高人梦故山薇。金鸡啁啪唤出日，轻舟短棹风吹衣。莫问虹梁春燕入，莫吟西堂春草萋。水光山色二千里，助君笔底龙蛇飞。丹成九转天上去，五云胶轕黄金扉。回首故乡烟霭暮，城郭如故人民非。年来世事转头改，不见华表丁令威。送君南浦祝此语，伫立江干背夕晖。","dynasty":"宋代","title":"送谢方伯赴试"}
{"author":"阳枋","content":"云山至宝非和璧，光耀煜天难毖密。一朝天子闸坤珍，此宝肯炎蜀人出。宝生蜀东六十年，蜀势关吴妙陈述。蜀为头目吴腹心，头目清明腹心佚。蜀为藩篱吴奥堂，藩篱坚固奥堂实。蜀若颠危忧在吴，夔峡岂能遏并溢。自从蜀口弃三关，托里金城更崷崒。戎马冲奔二十年，此城处处皆屹立。虔刘俘掠技已穷，群聚宝峰频出入。抵碍坚城不得战，转攻云诏谋虚袭。欲践辰沅闯广南，后顾有蜀还恧尼。留屯汉中缀秘师，计俊万全无一失。我向嘉渝重大屯，大理垂军须缩絰。夷陵近闻列守戍，似谓蜀险为难必。或言东晋不用蜀，是时南北只守一。如今敌人干腹来，不思保蜀更何术。莫虞海道要先防，云涛涌沸蛟鼋栗。臣宝一战振天威，至今敌胆犹惕怵。莫忧淮堧近健康，万柁膛师人素习。踏车横江臣世忠，北人川，蜀事艰难今转急。井络丘墟烟火空，荆棘漫弥虎窟室。频年旱叹民流亡，褚无完掌瓶无粒。兵将愿射干狼毒漫战吻，芝术参苓难愈疾。恳切深惟保蜀方，蜀苟措安国宁谧。","dynasty":"宋代","title":"送云山文先生吏部赴召"}
{"author":"阳枋","content":"胯下当年甚可羞，身藏宝剑岂无谋。暂时俯首依人去，赢取堂堂万户侯。","dynasty":"宋代","title":"艘人误同行钱文作诗解之"}
{"author":"阳枋","content":"自反仁而自反忠，芳莲开向火光中。同君九万抟扶去，薄尽浮云出太空。","dynasty":"宋代","title":"艘人误同行钱文作诗解之"}
{"author":"阳枋","content":"此行为爱荡中莲，万里清风驾客船。两壁青山看不尽，举头天际有飞鸢。","dynasty":"宋代","title":"同存子侄造成莲荡舟中作"}
{"author":"阳枋","content":"黉堂深惜昔，六典共寻源。合遂齐飞鹗，嘉逾竞化鹍。红颜君早去，白发我空存。方寸千年事，悽然谁与论。","dynasty":"宋代","title":"挽伏德华主簿"}
{"author":"阳枋","content":"豁达千人杰，巍峨七尺躯。天边期阔武，意外失华途。堕泪一人足，伤主二女孤。西溪桥畔琢，多少为嗟呼。","dynasty":"宋代","title":"挽伏德华主簿"}
{"author":"阳枋","content":"升堂曾得话从容，骨相清癯七十翁。唧唧爱人皆语妙，迟迟留客屡杯空。眼分青白斯文外，手作推敲雅咏中。我忝金兰三世契，颇堪溪浒忆清风。","dynasty":"宋代","title":"挽垓山陈宣义"}
{"author":"阳枋","content":"公生百载下，学契五峰心。崇鼎屹重器，洪钟希太音。词源擅翻海，句律善舂金。材古谁人识，清歌和惨吟。","dynasty":"宋代","title":"挽故人"}
{"author":"阳枋","content":"旧世轻财蝗，悬知种德难。有贫皆粟制，无骼不衾棺。红树非春早，孤松忍岁寒。轻飔生宰木，多少鼻成酸。","dynasty":"宋代","title":"挽故人"}
{"author":"阳枋","content":"羡君低事过时见，一点间愁不以心。笑语屡陪桃李酒，诗书曾对竹松林。已惊别鹤江天远，何事骑鲸岁月侵。五桂聊芳知有日，去寻萧侣碧云深。","dynasty":"宋代","title":"挽何深甫"}
{"author":"阳枋","content":"桂胜炉峰月，香飘字水春。姓名天下客，抱负洛中人。膴仁方三纪，徂年未六旬。循斋余售用，何必欢穷民。","dynasty":"宋代","title":"挽黄循斋"}
{"author":"阳枋","content":"忆昔论文友，如今舐鼎仙。周经谈正印，易学话真传。一乐堂中语，三生石上缘。莲峰望昆岳，惆怅白云连。","dynasty":"宋代","title":"挽黄循斋"}
{"author":"阳枋","content":"高堂忆昨燕春风，双老怡愉生桂棹东。蓝衲归时饶榜绿，橘香怀处少萱红，悲缠忍舟中藏壑，德感还知月在空。","dynasty":"宋代","title":"挽乐应乃堂"}
{"author":"阳枋","content":"鸥间伴侣子夔边，易类宗盟计百年。淮拟归来寻旧约，不堪相送苾新阡。芝兰笑语龙山事，桃李樽罍象澦天。钟作数行入老泪，为君滴向碧海渊。","dynasty":"宋代","title":"挽李致政"}
{"author":"阳枋","content":"昔游曾到万山峰，赵氏楼台紫翠中。六艺近夸三世学，四贤争显一家风。不堪顾影怜孤雁，伺喜摩天有阿鸿。好是生香元不断，灵椿虽老桂成丛。","dynasty":"宋代","title":"挽南平赵化卿"}
{"author":"阳枋","content":"仁者寿宜得，王臣忠可嘉。功名是有约，云月自为家。义粟饥中粜，兹梁雨后斜。百年回首处，溪冷欲梅花。","dynasty":"宋代","title":"挽武龙蹇巡检"}
{"author":"阳枋","content":"叩户忆曾识，升期再寻找。仙游诚绝往，俗虑苦劝襟。菡萏晚犹好，荼蘑霜不侵。思君望阡陇，远树白云深。","dynasty":"宋代","title":"挽武龙蹇巡检"}
{"author":"阳枋","content":"书剑追随偏蜀西，归来窗月听朝鸡。相期岁明林中约，忍见佳城石上题。锦里人稀烟冉冉，横川路迥草萋萋。黔南愧我催瓜戍，泪落巴山望欲迷。","dynasty":"宋代","title":"挽心友李应之判县"}
{"author":"阳枋","content":"妙岁麟经得兴微，名成四十壮心违。半生于德归六驷，一节夷清在首薇。古礼事亲轮月晓，新诗易箦片云飞。九京他日如堪作，见说非公谁与归。","dynasty":"宋代","title":"挽心友李应之判县"}
{"author":"阳枋","content":"万翠亭边山郁葱，书声散出五云重。红萱色改宦情薄，绿酒杯深客话浓。雁起秋空从整整，鸥间野水自溶溶。谁人为作坡仙传，弟似颍滨文似邕。","dynasty":"宋代","title":"挽赵飞卿"}
{"author":"阳枋","content":"壮节从于卯，奇功岁转新。有片皆鼓勇，无战不鏖尘。棠国香凝月，榆阔梦熟春。吁嗟河北地，今日尚终臣。","dynasty":"宋代","title":"挽郑广安"}
{"author":"阳枋","content":"欲话秋宵度两三，被人间与担来担。鸠工夜夜思筹北，命仆时时费指南。","dynasty":"宋代","title":"为清溪邓茂林督工筑室"}
{"author":"阳枋","content":"牡丹枝上先春蕊，翠可坛边未雨虹。知有文章光万丈，钟成佳气满黔中。","dynasty":"宋代","title":"文昌灯牌"}
{"author":"阳枋","content":"南墙曾记极幽寻，午箪凉铺琐碎金。小筑江干无限暑，西窗乞与半檐阴。","dynasty":"宋代","title":"问赵存礼分竹"}
{"author":"阳枋","content":"真灵间气巧蟠融，天下应无似此峰。笑杀襄王凡俗骨，妄生狂梦想仙踪。","dynasty":"宋代","title":"巫山十二峰"}
{"author":"阳枋","content":"心与巫山异境融，危岑天际骇奇峰。苍茫草木晴云外，有似乘鸾跨鹤踪。","dynasty":"宋代","title":"巫山十二峰"}
{"author":"阳枋","content":"去年精祷雨随至，今日熏香雨便来。人事只从无伪见，天心端可至诚回。溜匙即此知翻雪，枵腹何由更隐雷。若使边臣充此意，凶残到处岂难摧。","dynasty":"宋代","title":"喜雨贺黄叔厚判县"}
{"author":"阳枋","content":"天香吹落五云来，满眼浮花只浪开。国色不关朝得酒，妆台漫饮紫金杯。","dynasty":"宋代","title":"下沱张西叔牡丹号奇品以诗寄花因用韵谢"}
{"author":"阳枋","content":"主人骨相花难比，折赠双花副丽辞。为报此花香第一，何须铅粉巧妆褫。","dynasty":"宋代","title":"下沱张西叔牡丹号奇品以诗寄花因用韵谢"}
{"author":"阳枋","content":"寒透重衾可折胶，雨声瑟瑟风飕飕。安排雪句吟春晓，果见青山尽白头。","dynasty":"宋代","title":"晓起四山积雪"}
{"author":"阳枋","content":"雪片冬深玩易编，正公和气理尤浑。八分写就龙蛇走，岩藤涧树常蜒蜿。莲荡飘裾紫阳学，归来拂拭莓苔痕。岩前世事几兴废，道无今古终长存。新来五马栽桃李，生平伊洛期穷源。下车一笑抚江阁，片心飞度苍崖根。生香动荡满幽谷，秋丛濯雨抽兰荪。露华滴晴舞夜鹤，云叶卷霁吟朝猿。衰翁白首野人服，不爱市井怜山村。太守招来说好语，翠萝有路犹堪扪。听终不敢谢疲苶，瘦筇强拄岩檐门。遗书欲傍梅花读，祗恐使人昭昭己昏昏。","dynasty":"宋代","title":"谢涪陵刘君举使君见委北岩常长诗"}
{"author":"阳枋","content":"得鱼怅望白云远，怜我盘鲜久乏烹。恰喜新橙具双美，金虀催趁玉丝羹。","dynasty":"宋代","title":"谢惠小鲜"}
{"author":"阳枋","content":"八九雨点青春老，三两莺声绿荫深。眼界无尘归路称，丹青难画此中心。","dynasty":"宋代","title":"辛卯三月金沙道中"}
{"author":"阳枋","content":"心酬万事好深惟，来不须迎去莫随。天理面前还他细，梦醒休似梦酣时。","dynasty":"宋代","title":"徐毅斋为东翔侄改字为存子"}
{"author":"阳枋","content":"去来云去不干山，花落花开春又还。世事总归明眼里，皇王帝伯恁催班。","dynasty":"宋代","title":"杨居士送眼药"}
{"author":"阳枋","content":"浮舟湓浦春，民谣举欣欣。问民宁底乐，州有贤使君。帝胄擢清班，江国烦殷勤。仪型金玉相，肝肠锦绣纹。周南蔼忠厚，大雅旧不群。固本屹磐石，理兵无丝棼。城坚万里长，气壮三边军。短吟亟搜枯，弄斧当郢斤。聊此窥一斑，所见谐所闻。愿公慨神州，边腹久中分。五岳判地气，三光离天文。倒竭五湖婆，一洗九陵氛。钟彝勒伟晔，汗史照芳芬。此烈丈夫耳，循常脂足云。","dynasty":"宋代","title":"谒九江赵守"}
{"author":"阳枋","content":"圣贤随遇即成都，仰止宗师谒故居。面揖光风江渚还，心涵霁月海天舒。图由自得前无画，道未守亡今有书。共立斜阳归去晚，当年与点意何如。","dynasty":"宋代","title":"谒九江周元公祠嗣性善度先生韵"}
{"author":"阳枋","content":"阃歌整暇化清夷，笑把宗师正印提。绣腑文章开胜馥，锦桃李烂成蹊流。旌摇蜀水春浮峡，柝静蛮天月满溪。衣衮归欤近宸极，殊勋嘉欢殿头西。","dynasty":"宋代","title":"谒夔门桂帅"}
{"author":"阳枋","content":"志欲商伊学欲颜，寻师梦绕五湖间。不违誓至仁三月，亲炙宁辞雪万山。流海浪浮蜗战角，排云应许豹窥斑。还丹知换尘凡骨，趁得先生未出关。","dynasty":"宋代","title":"谒夔门桂帅"}
{"author":"阳枋","content":"人人属目快星凰，倚棹溪头起漫郎。强仕惯闻纡郡绂，缀班希有擅文场。胜栽棠荫两江艰，重著蓝袍再世光。人物西清自华选，未应琴鹤久松岗。","dynasty":"宋代","title":"谒同年许使君德开"}
{"author":"阳枋","content":"欲造诗坛夺锦标，几回蹑足愧还休。君提妙律都先手，我漫家吟浪出头。济世自怜无绝力，叩阍刚道有嘉猷。先生若动出关兴，便尔挑包逐去舟。","dynasty":"宋代","title":"谒同年许使君德开"}
{"author":"阳枋","content":"边隅守岁莫思家，有酒盈樽即颂花。爱尔和鸣同野鹤，起予返哺学林鸦。生香不断炉烟袅，绛蜡长明跋量斜。时序推迁休问当，何思何虎乐无涯。","dynasty":"宋代","title":"乙丑除夕衍少陵韵成七言寄示任儿於珍南"}
{"author":"阳枋","content":"姑苏平野入黄池，烟树重重绿涨迷。肆列门前喧坌俗，稻临屋背尽幽棲。路长车马南还北，水远帆樯东复西。小寺江心间击缆，周回看尽柳盈堤。","dynasty":"宋代","title":"咏黄池诗"}
{"author":"阳枋","content":"几千进而香杭绿，百亿条溪高柳青。簇簇人烟富鸡犬，太平原野喜初经。","dynasty":"宋代","title":"咏江南景物"}
{"author":"阳枋","content":"有水青阴浓覆地，无山绿稼远连天。垂杨影里风帆乱，知有回溪曲护田。","dynasty":"宋代","title":"咏江南景物"}
{"author":"阳枋","content":"幽深鸟屿乱参差，溪水迢遥横复斜。鹅鸭驯人不怕棹，间随小艇过芦花。","dynasty":"宋代","title":"咏江南景物"}
{"author":"阳枋","content":"久荒诗律废陶钧，妙句佳君语意亲。便欲支筇到岩底，不须拍赠陇头春。","dynasty":"宋代","title":"避地云山全父弟诗寄梅花"}
{"author":"阳枋","content":"好风吹雪点征衣，认得东君巧转机。北渚燕鸿从背立，前滩鸂鵣喜双飞。梅中有味不妨隐，莲本无心何待依。到处江山生意满，呼尊判倒是和非。","dynasty":"宋代","title":"别黔中赵尉"}
{"author":"阳枋","content":"值得个中无两重，笑棚傀儡虚牛弄。水云佳处看回来，少听痴人多说梦。","dynasty":"宋代","title":"别王菽俨"}
{"author":"阳枋","content":"满耳声称蓦浣沙，萍根云叶际天涯。襟扃喷扑芝兰气，韵味清修诗礼家。胜把香编消岁月，点无浮叶靓春华。西归人问簪朋得，将作东南第一夸。","dynasty":"宋代","title":"别宇文丈"}
{"author":"阳枋","content":"采薪背夏见书云，世我相遗思转清。识别个阴消又长，喜些真火息还生。百年好梦黄粱短，一片间心白鹤轻。独拥寒衾长不寐，听吹梅角动江城。","dynasty":"宋代","title":"丙辰病起示儿"}
{"author":"阳枋","content":"偻指寅年已半强，烦歊能几不定期凄凉。风叶有声宵鸣廊，试拥衾紬眠藤床。晓钲铮楼点长准，清梦了了哦诗章。藜羹藿啜蔬园芳，黄花晚节凌秋霜。起挑木火然心香，晴云收雨黄江流。","dynasty":"宋代","title":"丙寅八月旦震兴尚早坐而假寐梦与客诵云藜羹"}
{"author":"阳枋","content":"昨日兰桡逐顺流，今朝湖口泊归舟。千山日暖雪花散，万里风高云叶收。江影曲通西蜀还，湖光横与北溟浮。岳阳奇眺嗟犹欠，付与他年稳上楼。","dynasty":"宋代","title":"泊舟洞庭云薄天空湖光可爱恨未登岳阳楼耳"}
{"author":"阳枋","content":"胸中陈法久堂堂，卯岁边戎真漫狂。伫看胜齐归一喜，未饶破魏说三当。弓刀早落风云会，衮绣行依日月光。已撰磨崖碑万字，为君题破碧苔苍。","dynasty":"宋代","title":"曹都统诗"}
{"author":"阳枋","content":"惨舒异气无异机，交朋论心不论迹。诗书一酌饮芝兰，见雨连宵听萧瑟。旋调诗律破愁城，间弄局棋消短日。酒来思逸吟转高，笑罢江横颜自怿。坐久那知风袂寒，眠酣未问霜问霜衾湿。四时翻转无停机，一理浑融何所适。佳山好水看已多，江谁作莼鲈忆。天人之际妙复微，莫事空言须践实。","dynasty":"宋代","title":"长风峡避风和全父背弟韵"}
{"author":"阳枋","content":"秤锤盘巨石，藏重亦藏轻，待出持衡手，一匡天下平。","dynasty":"宋代","title":"秤锤峡"}
{"author":"阳枋","content":"地阔天宽人一般，琴心会得语言难。高山流水知音少，月白风清时自弹。","dynasty":"宋代","title":"咏丝桐"}
{"author":"阳枋","content":"楚天空阔雁南飞，整整秋来春又归。肠断孤鸿鸣失依，重云片影俦侣稀。野老吟情吒兴微，樊笼休羡稻粱肥。岷峨回首寸心违，华亭清唳昔人非。湖北湖南秋水多，洲渚星稀无纲罗，平沙雪浇声相和。挽仰尘世应无他。君於此处意如何。","dynasty":"宋代","title":"用昌黎赋鸣雁韵劝蹇从叔出峡与乃兄相依"}
{"author":"阳枋","content":"看来川沪与云飞，道著两间无隐微。须信眼前都是易，若求高远又还非。","dynasty":"宋代","title":"用赵教授韵谢程签判春雪"}
{"author":"阳枋","content":"肖形可惜被形驱，浪说欢娱未足娱。心大如天无不有，何人剖蚌出明珠。","dynasty":"宋代","title":"用赵教授韵谢程签判春雪"}
{"author":"阳枋","content":"嵯峨擅北高，幽静还西竺。虎蹲石根奇，龙蟠藤蔓曲。面横白水湖，背列浓岚谷。鸟碎山逾空，起予诗不俗。","dynasty":"宋代","title":"游下竺飞来峰和存了侄韵"}
{"author":"阳枋","content":"舟行缓东去，波蹙疑西流。尘扬频闭目，草偃付囘眸。翩翩泝岸鹭，缓缓沿波鸥。聚沱留积滓，逆浪集浮沤。门窥雨斜入，窗望山相留。棹苦掌痕肿，烟囘眦泪浮。客舟上急争，我楫去悠悠。一程分两日，半月仅三州。仆嗔粮易竭，客怨利难谋。柁斜横水面，人宿避沙头。啸想开陵虎，化催西海虬。欲寄风伯语，聊以吾诗投。何如还借顺，咫尺登瀛洲。","dynasty":"宋代","title":"与存子侄王南运上风聊句"}
{"author":"阳枋","content":"依山茅屋两三间，与世相遗尽日间。背拥蓝屏半天碧，面对参差横架山。径草蒙头云覆屋，泉甘土肥似盘谷。剑峰林密杳无边，绵峡潭深幽莫烛。有鲜可吃食可茹，康乐和平长自饫。有时拂石弄泉声，有时策仗登山去。山中日沈山月出，岩暝林晦总佳适。平石如台倚山隈，淮拟茅间读叫易。尚论古人得我心，商传周姜汉子陵。好共栽桃艳长春，却恐渔父来相寻。","dynasty":"宋代","title":"云山避地"}
{"author":"阳枋","content":"走遍天涯地角来，流沙弱水接蓬莱。风轮空坐观浮世，明镜亭亭不用台。","dynasty":"宋代","title":"云游"}
{"author":"阳枋","content":"十万农租要纳王，望霓虽切雨何方。又林敬体皇心祷，云汉终歌国祚昌。坐使里闾消欢息，幻成境界得清凉。欲知千里人情共，盈袖新诗已可装。","dynasty":"宋代","title":"再和陈提举喜雨"}
{"author":"阳枋","content":"入水大虫出火龙，一生看守赞神工。知行例作等间话，三尽儿童八十翁。","dynasty":"宋代","title":"赠蔺道士"}
{"author":"阳枋","content":"监米溪中艇，桑麻云外村。岩重稀鸟道，石劲少稿痕。赤甲此微峡，温泉兹小轩。绝怜鸡唱罢，近午日方暾。","dynasty":"宋代","title":"和王季行制干昌溪即事"}
{"author":"阳枋","content":"妙岁麟经得兴微，名成四十壮心违。半生于德归六驷，一节夷清在首薇。古礼事亲轮月晓，新诗易箦片云飞。九京他日如堪作，见说非公谁与归。","dynasty":"宋代","title":"挽心友李应之判县"}
{"author":"阳枋","content":"此行为爱荡中莲，万里清风驾客船。两壁青山看不尽，举头天际有飞鸢。","dynasty":"宋代","title":"同存子侄造成莲荡舟中作"}
{"author":"阳枋","content":"殿西歌彻彩薇声，记室烦君为一行。窦幕月班燕刻重，裴得愈蔡功成。文书书静旌旗卷，筹画宵间鼓角清。今日元戎前长史，步趋脚迹好六生。","dynasty":"宋代","title":"见欧制干"}
{"author":"阳枋","content":"赏月东西两地遥，一轮千里共今宵。心中至乐成真得，分外间愁不复摇。江寺饶吾观白水，郡亭喜弟看洪潮。世间欢赏由人尔，天地何曾有寂寥。","dynasty":"宋代","title":"中秋黄池舟中独酌五首"}
{"author":"阳枋","content":"中兴赋用倚江淮，兼裕良筹仰隽才。民社有歌耕足雨，伍符无腹隐枵雷。塞边粟积汉而上，地上钱流唐以来。相业理财余事耳，安能郁郁此居哉。","dynasty":"宋代","title":"贽何总领"}
{"author":"阳枋","content":"心间地绪息纷纷，看尽山头护雪云。何事被他风月恼，诗坛随分较功勋。","dynasty":"宋代","title":"和郑季南喜雪"}
{"author":"阳枋","content":"愁叹何繇达灏穹，秋成恐堕渺茫中。五龙偃蹇藏深庙，六佛慈悲会一宫。帝敕名山诸洞闭，醮开太乙独函通。应怜赤子车中鲋，为激西江遍处同。","dynasty":"宋代","title":"和陈提举喜雨其一"}
{"author":"阳枋","content":"青女轻抛万宝妆，梨花庭院冷无香。欲题好语觑天巧，搅尽枯儒机曲肠。","dynasty":"宋代","title":"和郑季南喜雪"}
{"author":"阳枋","content":"双穴流流清泉，古来名有自。至今存一息，呼吸竅万类。山以泉为津，石以穴为鼻。无形本圹天，有质著平地。","dynasty":"宋代","title":"沥鼻峡"}
{"author":"阳枋","content":"多君不许利名驱，官冷瓢空日自娱。犹有小槽春夜滴，呼僮踏雪遣红珠。","dynasty":"宋代","title":"和峡州赵教授春后雪中惠酒其二"}
{"author":"阳枋","content":"双穴流流清泉，古来名有自。至今存一息，呼吸竅万类。山以泉为津，石以穴为鼻。无形本圹天，有质著平地。","dynasty":"宋代","title":"沥鼻峡"}
{"author":"阳枋","content":"桃源洞口送春归，欲换渔蓑傍钓矶。火着高林鸦又散，弦鸣中泽雁还飞。萧萧空雨晨光润，耿耿笼灯夜色微。休对痴人獃说梦，野花啼鸟恁天机。","dynasty":"宋代","title":"寄桃源尉赵谦之"}
{"author":"阳枋","content":"天隅把袖立春风，井络民情许上通。暖到夜郎安静里，寒消白帝抚摩中。摘山岂必溪芽尽，市骏何须冀种空。月渚扁舟书好读，琅琅声与大江东。","dynasty":"宋代","title":"贽袁茶使"}
{"author":"阳枋","content":"舟子偏惊拍岸风，不论蜀艇与南郍。片帆催落梅根渚，天际池山出九峰。","dynasty":"宋代","title":"和全父弟九华峰"}
{"author":"阳枋","content":"楚天空阔雁南飞，整整秋来春又归。肠断孤鸿鸣失依，重云片影俦侣稀。野老吟情吒兴微，樊笼休羡稻粱肥。岷峨回首寸心违，华亭清唳昔人非。湖北湖南秋水多，洲渚星稀无纲罗，平沙雪浇声相和。挽仰尘世应无他。君於此处意如何。","dynasty":"宋代","title":"用昌黎赋鸣雁韵劝蹇从叔出峡与乃兄相依"}
{"author":"阳枋","content":"雪片冬深玩易编，正公和气理尤浑。八分写就龙蛇走，岩藤涧树常蜒蜿。莲荡飘裾紫阳学，归来拂拭莓苔痕。岩前世事几兴废，道无今古终长存。新来五马栽桃李，生平伊洛期穷源。下车一笑抚江阁，片心飞度苍崖根。生香动荡满幽谷，秋丛濯雨抽兰荪。露华滴晴舞夜鹤，云叶卷霁吟朝猿。衰翁白首野人服，不爱市井怜山村。太守招来说好语，翠萝有路犹堪扪。听终不敢谢疲苶，瘦筇强拄岩檐门。遗书欲傍梅花读，祗恐使人昭昭己昏昏。","dynasty":"宋代","title":"谢涪陵刘君举使君见委北岩常长诗"}
{"author":"阳枋","content":"义理无穷岁月习，有言欢尽易精微。梅花带雪春将半，龙战爻中辩是非。","dynasty":"宋代","title":"和峡州赵教授春后雪中惠酒"}
{"author":"阳枋","content":"渊渊圣道浩津涯，万里寻师暮景斜。滥吹从中情懒散，弹冠镜里发爬沙。苍龟已卜林间屋，青犊还逢关上车。未得乞符求换骨，借间读易傍梅花。","dynasty":"宋代","title":"贺李万州守夔"}
{"author":"阳枋","content":"尝桃不祗似东方，三度浓熏竹院香。眼底儿孙青琐客，镜中颜色碧琳房。出屏绣出方壶隐，峡线托余翠水长。醉问群仙林拍手，谁人翻得九霞觞。","dynasty":"宋代","title":"寿邓提干母"}
{"author":"阳枋","content":"高堂忆昨燕春风，双老怡愉生桂棹东。蓝衲归时饶榜绿，橘香怀处少萱红，悲缠忍舟中藏壑，德感还知月在空。","dynasty":"宋代","title":"挽乐应乃堂"}
{"author":"阳枋","content":"优优至道贵居宽，休把浮名着意看。身在九宵牢着步，些儿下了上应难。","dynasty":"宋代","title":"收弟侄书中都"}
{"author":"阳枋","content":"阻风桑落洲，悠然见庐山。白雪满莲峰，皓矗九霄间。新晴破积阴，天定豁开颜。玩图仰斯人，怀古涕潸潸。淮拟进扁舟，蹑屐登螺鬟。饱谙风月归，庶几虚还。","dynasty":"宋代","title":"过九江望风庐山雪一峰和全父弟韵"}
{"author":"阳枋","content":"那师万里走东南，性学精微闻两三。风月归来深体认，箪瓢自乐细沈涵。岩前静索龟图秘，蜀口惊呼蚁战酣。欲觅底寮整残断，峡天分借一屏岚。","dynasty":"宋代","title":"见欧制干"}
{"author":"阳枋","content":"昨夜天香两袖中，转头人日又桑蓬。云龙风虎千年遇，圣主坚臣此际同。翠竹西来方嫩绿，夭桃栽后未繁红。人间正喜洪钧转，莫问天台有路通。","dynasty":"宋代","title":"寿刘节判"}
{"author":"阳枋","content":"千重滩浅身曾过，万顷湖深也去来。平地雪中萧店宿，掀天浪里片帆开。干戈鼎沸舟还失，炎暑甑蒸师正灾。小艇随人偷入峡，笑开菱匣亦顽哉。","dynasty":"宋代","title":"江干览镜"}
{"author":"阳枋","content":"贩岳有佳人，神龟支其床。问龟生何年，太素含混茫。问龟何所餐，沆瀣凝秋阳。问龟何所知，一理周八荒。佳人拊龟笑，我心非汝量。大化难浅测，缩首宜深藏。","dynasty":"宋代","title":"昆岳有佳人四章寿黄循斋"}
{"author":"阳枋","content":"幽深鸟屿乱参差，溪水迢遥横复斜。鹅鸭驯人不怕棹，间随小艇过芦花。","dynasty":"宋代","title":"咏江南景物"}
{"author":"阳枋","content":"云门大卷声铿锵，不比寒谷号蛩螀长笑归来书满床，着眼不用垂簪裳。夤缘仕版亦逢场，一鼎热处元清凉。年来道心包乾刚，鉴净水止无迎将。付物大公齐混茫，玲珑窗牖开八荒。霁月海东悬秋霜，照破蒙昧横津梁。不才曹资如点狂，柱倚宝瑟心陶唐。冰轮玉井情徜徉，祥云丽日希余光。布帛菽粟味尤长，寻绎此乐徒激昂。颀美人天西方去，许我立雪来其旁。欲坐春风吸余芳，听说夜话摅中肠。又闻催归侍玉皇，挈堤北斗斟天浆。净洗世表尘昏黄，席此广宇归康庄。起舞掉头帆飞扬，誓鸣急桨随乌樯，参同希传魏伯阳。","dynasty":"宋代","title":"送文大监赴召"}
{"author":"阳枋","content":"万太危民水墨图，江流带窄映云衢。莫怪波平澜不倒，回狂滟澦一峰孤。","dynasty":"宋代","title":"瞿唐峡"}
{"author":"阳枋","content":"天机流转一回头，览镜何须空自羞。雪尽草生春意好，人心不解漫间愁。","dynasty":"宋代","title":"和郑季南喜雪"}
{"author":"阳枋","content":"自得遗书学子房，拟来辟谷并山阳。仙乡不秘眼前道，俗相惭无肘后方。经叶再传新雨露，桃花重发旧门墙。呼儿慕后蓬莱还，勤爇南丰不尽香。","dynasty":"宋代","title":"遣季子寿黄循斋二首"}
{"author":"阳枋","content":"好风吹雪点征衣，认得东君巧转机。北渚燕鸿从背立，前滩鸂鵣喜双飞。梅中有味不妨隐，莲本无心何待依。到处江山生意满，呼尊判倒是和非。","dynasty":"宋代","title":"别黔中赵尉"}
{"author":"阳枋","content":"花飞六出瑞方春，不待翦裁开恁真。稚子未谙天声好，漫山笑道玉成尘。","dynasty":"宋代","title":"和优点子侄赋雪"}
{"author":"阳枋","content":"贪看子舍筑溪滨，屈指除宵又及辰。七八再逢新甲子，十三重记旧庚申。一杯春酒红衰脸，四世斑衣悦老身。爆竹声听桃洞晓，举家疑是避秦人。","dynasty":"宋代","title":"癸守岁职儿桃源黄溪村居"}
{"author":"阳枋","content":"南华眇弥誇灵椿，八千为秋八千春。要是循名须责实，人生三万六千日。世间修短皆自然，造化到底难为言。一十二万九千岁，更加五百乾之兑。安乐老仙穷象数，三哥笑言讥浅露。只如三百六十五，天运从来周一度。太羹玄酒常浑浑，何人于中罗八珍。八珍向里有真味，未可以天而废人。神数自一而至十，万物生成由此出。坤兑无首乾无终，阴阳为用常虚一。颜子闻一以知十，清明气禀不苟畀。六德六行惟俱全，只向纲常穷所止。人能陋巷乐箪瓢，践行即是奇男子。看尽古今为圣贤，底事有经还有权。纷纭杂扰语不尽，匠斤扁斲惟心传。道至无言而止矣，此外如何别有旨。万灵昭灼会寸心，须使爱之若桐梓。朅来城市辞山林，萧萧两鬓雪山侵。感甚秋高华晚节，搜枯聊作寒蛩吟。","dynasty":"宋代","title":"回陆主簿贺生日诗"}
{"author":"阳枋","content":"春风小立爱莲时，仓卒狂吟譬上题。岁晚归来无一事，好拚旬浃玩湓溪。","dynasty":"宋代","title":"桑落洲望见庐山立雪一峰和全父弟韵"}
{"author":"阳枋","content":"羡君低事过时见，一点间愁不以心。笑语屡陪桃李酒，诗书曾对竹松林。已惊别鹤江天远，何事骑鲸岁月侵。五桂聊芳知有日，去寻萧侣碧云深。","dynasty":"宋代","title":"挽何深甫"}
{"author":"阳枋","content":"鸥间伴侣子夔边，易类宗盟计百年。淮拟归来寻旧约，不堪相送苾新阡。芝兰笑语龙山事，桃李樽罍象澦天。钟作数行入老泪，为君滴向碧海渊。","dynasty":"宋代","title":"挽李致政"}
{"author":"阳枋","content":"舟子偏惊拍岸风，不论蜀艇与南郍。片帆催落梅根渚，天际池山出九峰。","dynasty":"宋代","title":"和全父弟九华峰"}
{"author":"阳枋","content":"迤衍鱼盐地，清明花柳天。江平拖雾縠，山远带霜铅。景好辄作画，心閒连得篇。汎舟随暮霭，明月冷浮川。","dynasty":"宋代","title":"过下沱"}
{"author":"阳枋","content":"黄钟宫动夏秋分，夜来一雨如倾盆。从云洗尽金天浑，老星见程家门。老人降生叙南村，昔日闻名今黄论。耆英侍坐聆嘉言，八窗玲珑笑语温。千载一朝逢漆园，夹拶小涧开窗轩。云鸡月犬闻朝错，衰情晚态常相存。翠竹紫凤高胜骞，梧枝袅娜棲雏鵷。琴弹碧玉箜篌蕃，炉养白砂贤弟昆。胎仙三叠飞舞翩，玉液九转朝昆化。沆瀣为饮为饮霞为餐，菊酒酌客香盈樽。欲随枕石漱潺湲，只恐鼎养归天阍。九老图中姓字尊，月倦指点诗轻扪。莫学刘陵穷溪源。尽亲见眼前七世森仍孙。","dynasty":"宋代","title":"寿程彦彪签判乃翁"}
{"author":"阳枋","content":"吴门扞蔽重夔渝，两地藩篱属钓鱼。自昔无城当蜀屏，从今有柱壮坤舆。军心铁石深山里，敌胆灰尘筑鉴余。看偃天戈夜忙月，郎声读破磨崖书。","dynasty":"宋代","title":"庚子叨贽合州甘守"}
{"author":"阳枋","content":"见得州如斗大轻，间将五马击榕阴。两江波上千家月，万卷堂中一片心。尚笑龚黄为计浅，更寻伊洛问钩深。莫悭仙李盘根实，可与轻红种作林。","dynasty":"宋代","title":"寿涪州李汉辅使君"}
{"author":"阳枋","content":"昆岳有佳人，猗猗凌霜竹。丛筱列委翳，萧森散清郁。常虚君子心，而耸高人目。袅袅鸾凤栖，浓浓露华沐。玉兔投西隅，金乌出晹谷。瑟僩不可谖，聊尔为君祝。","dynasty":"宋代","title":"昆岳有佳人四章寿黄循斋其二"}
{"author":"阳枋","content":"乐意相关莺对语，春风遍满天涯。生香不断树交花。个中皆实理，何处是浮华。收敛回来还夜气，一轮明月千家。看梅休用隔窗纱。清光辉皎洁，疏影自横斜。","dynasty":"宋代","title":"临江仙（涪州北岩玩易有感）"}
{"author":"阳枋","content":"造化仁民意，潇潇夜雨声。焦原换得润，枯黍喜更生。染出林阴密，濯余天气清。秋河从此挽，尽洗北来兵。","dynasty":"宋代","title":"和全父弟立秋喜雨"}
{"author":"阳枋","content":"值得个中无两重，笑棚傀儡虚牛弄。水云佳处看回来，少听痴人多说梦。","dynasty":"宋代","title":"别王菽俨"}
{"author":"阳枋","content":"赏月东西两地遥，一轮千里共今宵。心中至乐成真得，分外间愁不复摇。江寺饶吾观白水，郡亭喜弟看洪潮。世间欢赏由人尔，天地何曾有寂寥。","dynasty":"宋代","title":"中秋黄池舟中独酌五首"}
{"author":"阳枋","content":"异境破清愁，狂吟日点头。前峰方极目，远岭又迎眸。石乱屡支舫，滩高常负舟。心亨行有尚，习坎自安流。","dynasty":"宋代","title":"和王季行制干昌溪即事其一"}
{"author":"阳枋","content":"举头日日云如血，遍走群祠腰漫折。恻隐存君一念间，造物於人岂终绝。天眼豁随公道开，宵人谥此何有哉。烦歊陡逐苛条去，甘泽端德意来。公心与天同一宇，那是经生分别处。佳句催成头上云，仁言散作空中雨。开轩对雨卜香秔，铃阁无风还自凉。新诗写出天人际，赓歌细与问苍苍。","dynasty":"宋代","title":"和赵使君喜雨"}
{"author":"阳枋","content":"可奈红法飞白羽，不容黄叟卧青山。","dynasty":"宋代","title":"句"}
{"author":"阳枋","content":"看来川泳与云飞，道著两间无隐微。须信眼前都是易，若求高远又还非。","dynasty":"宋代","title":"用赵教授韵谢程签判春雪其一"}
{"author":"阳枋","content":"几千进而香杭绿，百亿条溪高柳青。簇簇人烟富鸡犬，太平原野喜初经。","dynasty":"宋代","title":"咏江南景物"}
{"author":"阳枋","content":"东出峡如筒，北行溪似线。晨发怯春寒，午炊喜破晛。滩高石嵌崎，浪急珠玑溅。平生忧患心，对此倍克战。棹夫捷如风，舞稿接飞牵。昔观武陵图，今见武陵面。岩丛放斧斤，挂壁发葱蒨。半一矗乱峰，横烟锁寒练。猿鸟生意深，诗笔写豪健。先生岩壑姿，对此聊自厌。险极复推奇，一鉴嗟未遍。老眠仰贪看，花生浑欲焰。人唤不回头，决眥强自勉。造化藏秘奇，人生能几见。现昔困尘埃，比来得清玩。异境延高吟，胜览惬幽念。直疑紫雾深，秘隐丰城剑。便欲於此中，遯世零点无闷。朝餐色{上髟下监}鬖，暮游光潋滟。还恐利名牵，回首成健羡。","dynasty":"宋代","title":"和赵景贤使君入昌溪即事"}
{"author":"阳枋","content":"阃歌整暇化清夷，笑把宗师正印提。绣腑文章开胜馥，锦桃李烂成蹊流。旌摇蜀水春浮峡，柝静蛮天月满溪。衣衮归欤近宸极，殊勋嘉欢殿头西。","dynasty":"宋代","title":"谒夔门桂帅"}
{"author":"阳枋","content":"只缘心地乐宽平，便把青衫付外心。健羡春莺娇出谷，自惭宿鸟倦投林。光阴有限嗟空度，义理无穷要极深。七十老翁闻好语，一回吟咏一回斟。","dynasty":"宋代","title":"回奉节宰阳季明"}
{"author":"阳枋","content":"居家赏月天常雨，远客逢秋月倍明。世事美时难两得，化工好处少双成。诗如遇兴须重赋，酒若逢辰且再倾。不是衰迟废拘检，良心随寓自忘情。","dynasty":"宋代","title":"中秋黄池舟中独酌五首其四"}
{"author":"阳枋","content":"不因春酒驻红颜，都是心清事弗关。草为囹空随意绿，花缘客少笑人间。幽情倚暂随水流，爽气拄颐常看山。共指武陵务涧地，桃花深处屋三间。","dynasty":"宋代","title":"寿韩司理"}
{"author":"阳枋","content":"诗翁下语写心声，说破云涛阻客行。得意快吟三两句，放怀休数八千程。时因极冻方回暖，水若无风还自平。一点阳和消息好，江边柳眼又眠惊。","dynasty":"宋代","title":"池口下小港元遇大风"}
{"author":"阳枋","content":"万太危民水墨图，江流带窄映云衢。莫怪波平澜不倒，回狂滟澦一峰孤。","dynasty":"宋代","title":"瞿唐峡"}
{"author":"阳枋","content":"主人骨相花难比，折赠双花副丽辞。为报此花香第一，何须铅粉巧妆褫。","dynasty":"宋代","title":"下沱张西叔牡丹号奇品以诗寄花因用韵谢"}
{"author":"阳枋","content":"豁达千人杰，巍峨七尺躯。天边期阔武，意外失华途。堕泪一人足，伤主二女孤。西溪桥畔琢，多少为嗟呼。","dynasty":"宋代","title":"挽伏德华主簿"}
{"author":"阳枋","content":"又桨浮波日夜催，胥涛不到子陵台。为怜摘菊空盈把，故遣鸱夷送酒来。","dynasty":"宋代","title":"诸公招饮不赴诗送酒"}
{"author":"阳枋","content":"惨舒异气无异机，交朋论心不论迹。诗书一酌饮芝兰，见雨连宵听萧瑟。旋调诗律破愁城，间弄局棋消短日。酒来思逸吟转高，笑罢江横颜自怿。坐久那知风袂寒，眠酣未问霜问霜衾湿。四时翻转无停机，一理浑融何所适。佳山好水看已多，江谁作莼鲈忆。天人之际妙复微，莫事空言须践实。","dynasty":"宋代","title":"长风峡避风和全父背弟韵"}
{"author":"阳枋","content":"黄钟大吕播年华，簪盍城南捧九霞。共说贤寮心似镜，何妨幕府事如麻。纷纷吏坌空迷目，蹇蹇王臣岂计家。共约岁寒松竹友，好携周傍梅花陪。","dynasty":"宋代","title":"寿蹇从叔制干"}
{"author":"阳枋","content":"皇上焦劳冠百王，精求肤使惠南方。驱驰靡惮周原显，敛散尤高汉寿昌。属邑近方忧水涝，单车不复待秋凉。公余更有惊人句，为解尘怀倥偬装。","dynasty":"宋代","title":"和苏提举喜雨"}
{"author":"阳枋","content":"心间地绪息纷纷，看尽山头护雪云。何事被他风月恼，诗坛随分较功勋。","dynasty":"宋代","title":"和郑季南喜雪"}
{"author":"阳枋","content":"昔游曾到万山峰，赵氏楼台紫翠中。六艺近夸三世学，四贤争显一家风。不堪顾影怜孤雁，伺喜摩天有阿鸿。好是生香元不断，灵椿虽老桂成丛。","dynasty":"宋代","title":"挽南平赵化卿"}
{"author":"阳枋","content":"十万农租要纳王，望霓虽切雨何方。又林敬体皇心祷，云汉终歌国祚昌。坐使里闾消欢息，幻成境界得清凉。欲知千里人情共，盈袖新诗已可装。","dynasty":"宋代","title":"再和陈提举喜雨"}
{"author":"阳枋","content":"昆岳有佳人，神龟支其床。问龟生何年，太素含混茫。问龟何所餐，沆瀣凝秋阳。问龟何所知，一理周八荒。佳人拊龟笑，我心非汝量。大化难浅测，缩首宜深藏。","dynasty":"宋代","title":"昆岳有佳人四章寿黄循斋其三"}
{"author":"阳枋","content":"周家重谷业陈王，天亦哀民求此方。一雨如倾过众望，三登可卜见时昌。固知福地长无歉，尤喜炎天预借凉。耆老首为乡曲贺，唾成珠玉巧於装。","dynasty":"宋代","title":"和陈提举喜雨"}
{"author":"阳枋","content":"春风小立爱莲时，仓卒狂吟譬上题。岁晚归来无一事，好拚旬浃玩湓溪。","dynasty":"宋代","title":"桑落洲望见庐山立雪一峰和全父弟韵"}
{"author":"阳枋","content":"槎枒怪石乱撑空，岩脚无沙到石筒。春水溶溶迟日丽，扁舟荡桨称朝东。","dynasty":"宋代","title":"石筒峡"}
{"author":"阳枋","content":"诏许归耕荷圣王，又夫衰病过南方。幸亲博洽前无辈，每欢平反后必昌。请雨赖公诚独至，回天愧疚我德多凉。作诗志喜亲衔袖，玩把浑如七宝装。","dynasty":"宋代","title":"和杨提刑喜雨"}
{"author":"阳枋","content":"旧世轻财蝗，悬知种德难。有贫皆粟制，无骼不衾棺。红树非春早，孤松忍岁寒。轻飔生宰木，多少鼻成酸。","dynasty":"宋代","title":"挽故人"}
{"author":"阳枋","content":"新晴破雨浪犹激，暂卸蒲帆泊短湾。桑落洲前凝睇远，尖天白雪是庐山。","dynasty":"宋代","title":"桑落洲望见庐山立雪一峰和全父弟韵"}
{"author":"阳枋","content":"神光高射斗牛墟，知是龙泉瑞气舒。彩映北堂霜后桧，辉连东馆月中书。江流现水描来似，峡束棠溪画得如。为报鲸鲵休陆走，剑芒无是发硎初。","dynasty":"宋代","title":"寿绍庆金守"}
{"author":"阳枋","content":"灾祥何必问圆穹，自是承流得失中。旱魃凭谁投远裔，灵科聊复启仙宫。天怜南国人民困，雨走西郊畎浍通。多谢宗英相慰劳，也应休戚略相同。","dynasty":"宋代","title":"和知宗喜雨其一"}
{"author":"阳枋","content":"白云无心间泫水，清风何意自开花。","dynasty":"宋代","title":"句"}
{"author":"阳枋","content":"家家住坐长安道，日问长安何草草。春到骊山渭水深，拂石临流苦不早。万户千门镇日开，无边风月随人好。满城花柳断莺肠，芳菲易歇天难老。","dynasty":"宋代","title":"读易书怀"}
{"author":"阳枋","content":"心閒无绪息纷纷，看尽山头护雪云。何事被他风月恼，诗坛随分较功勋。","dynasty":"宋代","title":"和郑季南喜雪其一"}
{"author":"阳枋","content":"多君不许利名驱，官冷瓢空日自娱。犹有小槽春夜滴，呼僮踏雪遣红珠。","dynasty":"宋代","title":"和峡州赵教授春后雪中惠酒其二"}
{"author":"阳枋","content":"入手青衫愧壮颜，悠悠底事白云间。有心文字几千卷，适意茅茨三两间。可奈红尘飞白羽，不容黄叟卧青山。欲从宁水成仙骨，趁得先生未出关。","dynasty":"宋代","title":"赴大宁司理贽俞帅"}
{"author":"阳枋","content":"诏许归耕荷圣王，又扶衰病过南方。幸亲博洽前无辈，每叹平反后必昌。请雨赖公诚独至，回天愧我德多凉。作诗志喜亲衔袖，玩把浑如七宝装。","dynasty":"宋代","title":"和杨提刑喜雨其二"}
{"author":"阳枋","content":"剩雨顽云乍解围，清光此夜拟依稀。天工不许厌厌饮，月姊终悭皎皎辉。离合随缘都是乐，阴晴任理两忘机。谢君好语无貂续，题拙惭随赵璧归。","dynasty":"宋代","title":"中秋微月和彭水赵文卿韵"}
{"author":"阳枋","content":"肖形可惜被形驱，浪说欢娱未足娱。心大如天无不有，何人剖蚌出明珠。","dynasty":"宋代","title":"用赵教授韵谢程签判春雪"}
{"author":"阳枋","content":"阃歌整暇化清夷，笑把宗师正印提。绣腑文章开胜馥，锦桃李烂成蹊流。旌摇蜀水春浮峡，柝静蛮天月满溪。衣衮归欤近宸极，殊勋嘉欢殿头西。","dynasty":"宋代","title":"谒夔门桂帅"}
{"author":"阳枋","content":"锦章卷遗书八分，独蚕抽绪浮金盆。太羔玄酒淳风浑，秋草得暖生华门。隔溪来往如幽村，百年时叙从君论。直谊高情无绮言，寒陬冷宇回春温。郑公耆英思陶园，顾我芒屐羞高轩。感君昭昭排昏昏，心期好语饶温存。惠然长风来孤骞，九苞后乘彤庭鵷。肯令穉榻依陈蕃，相对怡愉弟昆。跋红从久金炉翻，天鸡不觉鸣昆化。清萧满腹烟霞餐，归来捧枵哦空樽。新题壮笔流飞湲，欲持此诗排帝阍。祈我友君同寿尊，座间谈笑知莫扪。伊洛派脉探共源，与世无穷振振绳绳之子孙。","dynasty":"宋代","title":"回程宣义贺生日诗"}
{"author":"阳枋","content":"愁叹何繇达灏穹，秋成恐堕渺茫中。五龙偃蹇藏深庙，六佛慈悲会一宫。帝敕名山诸洞闭，醮开太乙独函通。应怜赤子车中鲋，为激西江遍处同。","dynasty":"宋代","title":"和陈提举喜雨其一"}
{"author":"阳枋","content":"万雷豗击一江声，本是风从水上行。断港不妨寻住计，修涂未信阻归程。间中已会失天静，忙里依然心地平。险阻怪岩行半百，扁舟肯学夜多惊。","dynasty":"宋代","title":"池口下小港元遇大风"}
{"author":"阳枋","content":"诗翁下语写心声，说破云涛阻客行。得意快吟三两句，放怀休数八千程。时因极冻方回暖，水若无风还自平。一点阳和消息好，江边柳眼又眠惊。","dynasty":"宋代","title":"池口下小港元遇大风"}
{"author":"阳枋","content":"水本无声风作声，何民主坎止与流行。掀天不碍翻洪浪，到海须知有去程。可以东形暂激，不容轩轾性元平。悬知读易如程子，舟压银涛胆不惊。","dynasty":"宋代","title":"池口下小港元遇大风"}
{"author":"阳枋","content":"钱塘江上撑空塔，塔外遥山翠作堆。酒罢凭栏呼落日，水云深处子陵台。","dynasty":"宋代","title":"登六和塔"}
{"author":"阳枋","content":"水云留住觉无坟，札菊催归知有夺。百丈黄错牵月色，长洲湾处宿丁家。","dynasty":"宋代","title":"丁家洲"}
{"author":"阳枋","content":"家家住坐长安道，日问长安何草草。春到骊山渭水深，拂石临流苦不早。万户千门镇日开，无边风月随人好。满城花柳断莺肠，芳菲易歇天难老。","dynasty":"宋代","title":"读易书怀"}
{"author":"阳枋","content":"莫学寒蛩窗下吟，嗤嗤不作两般声。大千世界都闻了，管甚旖龙睡不惊。","dynasty":"宋代","title":"端平甲午踏槐前记梦中作"}
{"author":"阳枋","content":"端午人间拟醉眠，旅情茅店独萧然。起寻诗句记佳节，万里无云月满天。","dynasty":"宋代","title":"端午自乐温往垫江道中作"}
{"author":"阳枋","content":"横堤疏柳啸寒风，吹起黄云一色同。鹦鹉洲边家十万，晓来都在水晶宫。","dynasty":"宋代","title":"鄂渚大雪"}
{"author":"阳枋","content":"雨前雨后山俱好，江瘦江肥水尽佳。一见论心无久近，休言眼底各天涯。","dynasty":"宋代","title":"涪州北岩书院别王东卿归乐邑"}
{"author":"阳枋","content":"见说三关息虎貔，风高白产卷旌旗。擎天磔柱瞿唐险，保蜀夫模阵石奇。誓出离山禽仲达，肯屯汉口学姜维。枕戈心事闻鸡起，未必间眠听竹枝。","dynasty":"宋代","title":"赴大宁司理贽俞帅"}
{"author":"阳枋","content":"入手青衫愧壮颜，悠悠底事白云间。有心文字几千卷，适意茅茨三两间。可奈红尘飞白羽，不容黄叟卧青山。欲从宁水成仙骨，趁得先生未出关。","dynasty":"宋代","title":"赴大宁司理贽俞帅"}
{"author":"阳枋","content":"冰丝实瑟无胶柱，事省庭空引泉注。为有心随水色清，从教竹傍山腰去。循除虢虢潺湲，华襟湛彻生灵根。纵使婆深池自满，尚嫌鲤跃圆荷翻。破除崖岸非落泊，虚室融融自出白。通塞默知个里心，媸妍各付水中色。自来道体如泉流，书夜不舍无春秋。希音解人幽人听，世间俗俗耳徒箜篌。沈沈夜永寒声出，宫商寡和鸣琮璧。山高月冷天地空，寸地希夷无畛域。架竹主人还记牢，山下出泉常不乾。凡物不作名利贪，饮水曲肱心自甘。时乞一瓯空煮茗，快读羲经井九三。","dynasty":"宋代","title":"赋赵守接竹引岩泉"}
{"author":"阳枋","content":"群意已驰涪水下，我心犹望字川归。只差一唤逍遥地，顿失几年离别机。","dynasty":"宋代","title":"庚寅予自莲荡泝流金甫弟顺流赴性善之招舟行"}
{"author":"阳枋","content":"吴门扞蔽重夔渝，两地藩篱属钓鱼。自昔无城当蜀屏，从今有柱壮坤舆。军心铁石深山里，敌胆灰尘筑鉴余。看偃天戈夜忙月，郎声读破磨崖书。","dynasty":"宋代","title":"庚子叨贽合州甘守"}
{"author":"阳枋","content":"欲陈礼乐字三千，起趁东风万里船。戎马不禁文未丧，石鱼间出瑞开先。人知制梃枘坚甲，政比黄钟缓急弦。愿借风云乘快便，一声雷爆九重。","dynasty":"宋代","title":"庚子叨贽合州甘守"}
{"author":"阳枋","content":"古木撑空万丈青，铺排峡险与江深。浓岚欲滴春烟暝，画出骚人一片心。","dynasty":"宋代","title":"古木"}
{"author":"阳枋","content":"掌似平芜远际空，湾湾曲曲水相通。芦汀蓼渚新秋里，一段浓蓝一段红。","dynasty":"宋代","title":"固城湖"}
{"author":"阳枋","content":"有户尽开杨影底，无轩不在水光中。浓蓝染就秋空碧，只欠斜飞几点鸿。","dynasty":"宋代","title":"固城湖"}
{"author":"阳枋","content":"溪平岸阔柳侵沙，泼泼游鳞弄月华。柔橹数声深夜悄，渔人相唤隔芦葭。","dynasty":"宋代","title":"固城湖"}
{"author":"阳枋","content":"贪看子舍筑溪滨，屈指除宵又及辰。七八再逢新甲子，十三重记旧庚申。一杯春酒红衰脸，四世斑衣悦老身。爆竹声听桃洞晓，举家疑是避秦人。","dynasty":"宋代","title":"癸守岁职儿桃源黄溪村居"}
{"author":"阳枋","content":"今年爆竹楚江滨，别岁迎春仅隔辰。小筑偏边聊尔尔，幽居心远自申申。儿从豹变当斯世，我得鸥间着此身。学易假年天若许，横书长作傍梅人。","dynasty":"宋代","title":"癸守岁职儿桃源黄溪村居"}
{"author":"阳枋","content":"岁宜乡里守，杯共弟兄衔。明日人相问，行年五十三。","dynasty":"宋代","title":"癸未守岁"}
{"author":"阳枋","content":"阻风桑落洲，悠然见庐山。白雪满莲峰，皓矗九霄间。新晴破积阴，天定豁开颜。玩图仰斯人，怀古涕潸潸。淮拟进扁舟，蹑屐登螺鬟。饱谙风月归，庶几虚还。","dynasty":"宋代","title":"过九江望风庐山雪一峰和全父弟韵"}
{"author":"阳枋","content":"迤衍鱼监地，清明花格天。江平拖雾縠，山远带霜铅，景好辄作画，心间连得篇。泛舟随暮霭，明月冷浮川。","dynasty":"宋代","title":"过下花"}
{"author":"阳枋","content":"秋欢何繇达灏穹，秋成恐堕涉茫中。五龙偃塞藏深庙，六佛慈悲会一宫。帝勅名山诸沿闭，醮开太乙独函通。应怜赤子车中鲋，为激西江遍处同。","dynasty":"宋代","title":"和陈提举喜雨"}
{"author":"阳枋","content":"周家重谷业陈王，天亦哀民求此方。一雨如倾过众望，三登可卜见时昌。固知福地长无歉，尤喜炎天预借凉。耆老首为乡曲贺，唾成珠玉巧於装。","dynasty":"宋代","title":"和陈提举喜雨"}
{"author":"阳枋","content":"心地虚时来则受，德新要似汤盘又。浊醪妙理少人知，所以伯禹恶旨酒。","dynasty":"宋代","title":"和陈希舜浊醪二首又次为谋深远之作一首"}
{"author":"阳枋","content":"几年龙技学勤劳，淮拟丰餐嗜炙肴。庖刃如新惊岁晚，亦无蛙鳝荐松醪。","dynasty":"宋代","title":"和陈希舜浊醪二首又次为谋深远之作一首"}
{"author":"阳枋","content":"人心显者道心微，体认深时始得知。若不沈潜梅至理，虽多言语亦奚为。","dynasty":"宋代","title":"和陈希舜浊醪二首又次为谋深远之作一首"}
{"author":"阳枋","content":"江肥石没浪壮激，水瘦石露滩无声。丛深鹿来平都重，林槁鹿去平都轻。消息盛衰有如此，是理见处须分明。孟叟晚年尽心作，孔圣垂老春秋成。当知青气命於志，不同万物殊枯荣。好向先生间心极，万里浮舟人帝城。","dynasty":"宋代","title":"和存子侄长吟邓都韵"}
{"author":"阳枋","content":"家在岷峨峰六六，文章李杜追芳躅。有诗吟破雪飞花，无酒斟来体生粟。观光上国肩共摩，舟下长江尾相触。行行得意湖大天，携手风凉曾点浴。","dynasty":"宋代","title":"和存子侄上风叹"}
{"author":"阳枋","content":"随轩好雨决渠深，生意挽回天地心。不是一麾贤出守，何缘三日往为霖。勤农袯襫田头影，幽鸟间关花底吟，紫陌桑麻连菽粟，从教鼓腹曳裾衿。","dynasty":"宋代","title":"和郭广文喜雨"}
{"author":"阳枋","content":"要路倦登临，渊明径好寻。卷收名利帜，揭示圣贤心。明使千家满，霜从两鬓侵。逃空三峡客，属耳听蛩音。","dynasty":"宋代","title":"和黄循斋送景正辅户曹之夔三首"}
{"author":"阳枋","content":"自脱攀笼役，潜心克己私。是求从此日，非莫问前时。郡改山元在，江流石不移，人心日澜倒，先觉仰扶持。","dynasty":"宋代","title":"和黄循斋送景正辅户曹之夔三首"}
{"author":"阳枋","content":"浅见论成败，先几烛是非。端倪还眇眇，勋绩自巍巍。学僻门常掩，诗枯毫懒挥。何时住岩下，质问此心微。","dynasty":"宋代","title":"和黄循斋送景正辅户曹之夔三首"}
{"author":"阳枋","content":"蚕丛今岁看灯宵，可人只有峡中州。白帝纶巾隐敌国，胜势蜀尾连吴头。竹枝歌舞喧城市，春声泛鸥腊浮蚁。府主山村耕稼心，挈客衔杯聊尔尔。咿哑蛮唱杂隆冬，老者前导幼者从。不贪嬉惰乐游治，只记时序还桑农。村村蓑笠儿童队，桑上鸡声花底吠。春归野烧雪初融，日上高峰寒早退。生意著人人莫知，但见绿草生清凄。雪戍坐敛荆江北，月华静照峨眉西。此意洪濛不可道，张皇恐被人风恼。酒浇象澦石无言，春不生荣冬不槁。穿花燕曲弄繁弦，来寻故壘堂前。呢喃似与游人语，今宵行乐宁徒然。得贤千里只须一，大公方雨无他术。厚地不填无底谷，万流岂涨沧溟溢。我谈此语费形容，有似樵声个个同。野蚕作蚕自缠缚，拈弄轻丝大巧中。君不见邻女效颦人爱少，万目睽睽分丑好。","dynasty":"宋代","title":"和夔州李约斋灯宵"}
{"author":"阳枋","content":"洞口天容黯，灵宫暂洁斋。中宵轻霡霂，向晚卷云霾。岩削苍璆璧，峰攒碧玉钗。水花纷迸峡，石乳溜垂岩。喷浪迟归舫，穿涛急去{上竹下泊换卑}。布飞千丈直，屏立半空排。木任岩藤束，花从涧草埋。高猿枝袅袅，幽鸟韵喈喈。亭午烟光冷，深春风色飁。便疑与世隔，直与洞仙偕。意得诗偏好，情间乐可涯。寄言轩冕客，名利莫装怀。","dynasty":"宋代","title":"和前人韵赋昌溪洞口"}
{"author":"阳枋","content":"舟子偏惊拍岸风，不论蜀艇与南郍。片帆催落梅根渚，天际池山出九峰。","dynasty":"宋代","title":"和全父弟九华峰"}
{"author":"阳枋","content":"造化仁民意，潇潇夜雨声。焦原换得润，枯黍喜更生。染出林阴密，濯余天气清。秋河从此挽，尽洗北来兵。","dynasty":"宋代","title":"和全父弟立秋喜雨"}
{"author":"阳枋","content":"巫峰十二最高头，岚色烟光翠欲流。举首半空不可到，依稀绛阙与琼楼。","dynasty":"宋代","title":"和全父弟巫山峰韵"}
{"author":"阳枋","content":"眼前皆易未尝东，祗恐援弓逐过鸿。认得义皇心上画，箪瓢何必问颜空。","dynasty":"宋代","title":"和全母弟题暖重三丈居"}
{"author":"阳枋","content":"皇上焦劳冠百王，精求肤使惠南方。驱驰靡惮周原显，敛散尤高汉寿昌。属邑近方忧水涝，单车不复待秋凉。公余更有惊人句，为解尘怀倥偬装。","dynasty":"宋代","title":"和苏提举喜雨"}
{"author":"阳枋","content":"三时不害试鸠工，筑鉴轮舆职自攻。利器祗因盘错见，淳风须信古今同。野花桃三谷逢好，春草池塘待雪融。洞口果教花似旧，支筇未肯作衰翁。","dynasty":"宋代","title":"和桃源宰赵存礼韵"}
{"author":"阳枋","content":"异境破清愁，狂吟日点头。前峰方极目，远岭又迎眸。石乱屡支舫，滩高常负舟。心亨行有尚，习坎自安流。","dynasty":"宋代","title":"和王季行制干昌溪即事"}
{"author":"阳枋","content":"监米溪中艇，桑麻云外村。岩重稀鸟道，石劲少稿痕。赤甲此微峡，温泉兹小轩。绝怜鸡唱罢，近午日方暾。","dynasty":"宋代","title":"和王季行制干昌溪即事"}
{"author":"阳枋","content":"常山蛇势少能明，治法还从阵法寻。先正后奇严自胜，堂堂真是武侯心。","dynasty":"宋代","title":"和王南运八阵碛"}
{"author":"阳枋","content":"义理无穷岁月习，有言欢尽易精微。梅花带雪春将半，龙战爻中辩是非。","dynasty":"宋代","title":"和峡州赵教授春后雪中惠酒"}
{"author":"阳枋","content":"多君不许利台驱，官冷瓢空日自娱。犹有小槽春夜滴，呼僮踏雪遗红珠。","dynasty":"宋代","title":"和峡州赵教授春后雪中惠酒"}
{"author":"阳枋","content":"蝼蚁何能格上穹，况於三伏蕴隆中。瓣香载走神龙庙，法象俱来大梵宫。出岫金身能普济，临池玉醮可幽通。尚凭使者疏冤狱，歌舞丰年与从同。","dynasty":"宋代","title":"和杨提刑喜雨"}
{"author":"阳枋","content":"诏许归耕荷圣王，又夫衰病过南方。幸亲博洽前无辈，每欢平反后必昌。请雨赖公诚独至，回天愧疚我德多凉。作诗志喜亲衔袖，玩把浑如七宝装。","dynasty":"宋代","title":"和杨提刑喜雨"}
{"author":"阳枋","content":"花飞六出瑞方春，不待翦裁开恁真。稚子未谙天声好，漫山笑道玉成尘。","dynasty":"宋代","title":"和优点子侄赋雪"}
{"author":"阳枋","content":"东出峡如筒，北行溪似线。晨发怯春寒，午炊喜破晛。滩高石嵌崎，浪急珠玑溅。平生忧患心，对此倍克战。棹夫捷如风，舞稿接飞牵。昔观武陵图，今见武陵面。岩丛放斧斤，挂壁发葱蒨。半一矗乱峰，横烟锁寒练。猿鸟生意深，诗笔写豪健。先生岩壑姿，对此聊自厌。险极复推奇，一鉴嗟未遍。老眠仰贪看，花生浑欲焰。人唤不回头，决眥强自勉。造化藏秘奇，人生能几见。现昔困尘埃，比来得清玩。异境延高吟，胜览惬幽念。直疑紫雾深，秘隐丰城剑。便欲於此中，遯世零点无闷。朝餐色{上髟下监}鬖，暮游光潋滟。还恐利名牵，回首成健羡。","dynasty":"宋代","title":"和赵景贤使君入昌溪即事"}
{"author":"阳枋","content":"举头日日云如血，遍走群祠腰漫折。恻隐存君一念间，造物於人岂终绝。天眼豁随公道开，宵人谥此何有哉。烦歊陡逐苛条去，甘泽端德意来。公心与天同一宇，那是经生分别处。佳句催成头上云，仁言散作空中雨。开轩对雨卜香秔，铃阁无风还自凉。新诗写出天人际，赓歌细与问苍苍。","dynasty":"宋代","title":"和赵使君喜雨"}
{"author":"阳枋","content":"心间地绪息纷纷，看尽山头护雪云。何事被他风月恼，诗坛随分较功勋。","dynasty":"宋代","title":"和郑季南喜雪"}
{"author":"阳枋","content":"玉树玉林万壑奇，从他乌鹊踏交枝。邵瓶无酒辜心赏，更看敲门一首诗。","dynasty":"宋代","title":"和郑季南喜雪"}
{"author":"阳枋","content":"避地身穷道不穷，溪山好处句尤工。水仟会得人心意，妆点茅茨画轴中。","dynasty":"宋代","title":"和郑季南喜雪"}
{"author":"阳枋","content":"青女轻抛万宝妆，梨花庭院冷无香。欲题好语觑天巧，搅尽枯儒机曲肠。","dynasty":"宋代","title":"和郑季南喜雪"}
{"author":"阳枋","content":"天机流转一回头，览镜何须空自羞。雪尽草生春意好，人心不解漫间愁。","dynasty":"宋代","title":"和郑季南喜雪"}
{"author":"阳枋","content":"木火盈炉破夜阑，茅庵烘暖觉身安。骄儿鼾寝僮眠却，些子天真不奈欢。","dynasty":"宋代","title":"和郑季南喜雪"}
{"author":"阳枋","content":"灾祥何秘问圆穹，自是承流得失中。旱魃凭谁投远裔，灵科复启仙宫。天怜南国人民困，雨走西郊畎举通。前日勤民均此念，尊前一笑大家同。","dynasty":"宋代","title":"和知宗喜雨"}
{"author":"阳枋","content":"江海人推百谷王，可无膏泽惠炎方。五龙行水苏将槁，万顷秧田喜浸昌。不用饮冰被祛内，急须沽酒做新凉。却愁好雨催诗句，愧乏良材取次装。","dynasty":"宋代","title":"和知宗喜雨"}
{"author":"阳枋","content":"骑鲸法漫谪臞，一世龙门只汉儒。天下文章从古有，人间勋业即今无。鹤山往事心存蜀，象澦新功力蔽吴。留取道宗辽外策，共为炎宋巩皇图。","dynasty":"宋代","title":"贺李万州守夔"}
{"author":"阳枋","content":"渊渊圣道浩津涯，万里寻师暮景斜。滥吹从中情懒散，弹冠镜里发爬沙。苍龟已卜林间屋，青犊还逢关上车。未得乞符求换骨，借间读易傍梅花。","dynasty":"宋代","title":"贺李万州守夔"}
{"author":"阳枋","content":"十乘由夔入钓鱼，饮江无马雁安居。瞿唐催要金城壁，即墨争迎铁里车。八陈旌旗蛇势整，九关风月虎符虚。白监万丈齐天石，揭日奇功大字书。","dynasty":"宋代","title":"贺田都弦再帅夔"}
{"author":"阳枋","content":"桃李三生黄口儿，春回桑梓放埙吹。燕依旧主今还再，兔守空株懒未移。暂对少陵堂下瀼，远怀靖节菊边篱。好风借与一帆饱，归趁江空水落时。","dynasty":"宋代","title":"贺田都弦再帅夔"}
{"author":"阳枋","content":"翻阳湖口县，山合锁人烟。石壁排屏翠，临江障百川。","dynasty":"宋代","title":"湖口和全父弟韵"}
{"author":"阳枋","content":"江上平堤堤上路，只轮来往舟沿泝。林疏风叶坠轻黄，征雁声中秋暗度。来踏东风归岁暮，佳山好水无重数。揩摩老眠待冬深，更看霜林排雪树。岸木稠屋作小邻，港鱼多处鸥成聚。竿蓑拟欲个中留，却恨冬风催我去。","dynasty":"宋代","title":"黄池舟中和全父弟韵"}
{"author":"阳枋","content":"锦章卷遗书八分，独蚕抽绪浮金盆。太羔玄酒淳风浑，秋草得暖生华门。隔溪来往如幽村，百年时叙从君论。直谊高情无绮言，寒陬冷宇回春温。郑公耆英思陶园，顾我芒屐羞高轩。感君昭昭排昏昏，心期好语饶温存。惠然长风来孤骞，九苞后乘彤庭鵷。肯令穉榻依陈蕃，相对怡愉弟昆。跋红从久金炉翻，天鸡不觉鸣昆化。清萧满腹烟霞餐，归来捧枵哦空樽。新题壮笔流飞湲，欲持此诗排帝阍。祈我友君同寿尊，座间谈笑知莫扪。伊洛派脉探共源，与世无穷振振绳绳之子孙。","dynasty":"宋代","title":"回程宣义贺生日诗"}
{"author":"阳枋","content":"只缘心地乐宽平，便把青衫付外心。健羡春莺娇出谷，自惭宿鸟倦投林。光阴有限嗟空度，义理无穷要极深。七十老翁闻好语，一回吟咏一回斟。","dynasty":"宋代","title":"回奉节宰阳季明"}
{"author":"丁培","content":"石桥通曲港，三两聚人家。树密知村近，溪环觉路遐。吴绵明似雪，越女艳于花。薄暮聊吟眺，山山隐晚霞。","dynasty":"清代","title":"菱湖庐家庄晚眺"}
{"author":"丁培","content":"为爱烟霞弃鼎钟，觚棱旭日忆曈昽。碧山诗社留遗老，青史儒林仰大宗。前度登朝资典礼，几人转漕似司农。吟坛逸兴犹堪想，半夜风号万壑松。","dynasty":"清代","title":"追和松风阁唱和诗原韵"}
{"author":"丁培","content":"耻将师友附公卿，异姓何曾结弟兄。九日重围频草檄，几番荐牍谢登名。文章谊烈钱刀贱，游侠风高道学轻。壮不如人今老矣，求荣终觉负生平。","dynasty":"清代","title":"自述书怀"}
{"author":"丁培","content":"社燕移巢不自由，三间老屋指东头。家无童仆呼儿代，室有齑盐慰姑愁。最爱清风宜盛夏，预期明月话中秋。芦帘纸阁寻常事，却笑蜗居未易谋。","dynasty":"清代","title":"移家志感"}
{"author":"丁培","content":"芒鞋竹杖一身轻，十里青山自送迎。小蝶似为人引路，归鸦欲与客争程。簪花野妇偏多态，乞火怜翁最有情。此是桃源风俗古，却思城市悔生平。","dynasty":"清代","title":"自北庄至宝界山即事"}
{"author":"多炡","content":"玉绳界西陆，澄空净如浣。庭柯泫零露，早见圆景满。悄焉增永怀，顿令衣带缓。四气无终极，人生一何短。心悲雍门操，泪陨山阳管。徂谢子山丘，凄其我华馆。临觞惨不怡，忧来莫能款。","dynasty":"明代","title":"十四夜玩月忆亡友彭稚修"}
{"author":"多炡","content":"初年朝旭旦，故岁徂景夕。逡巡蚁旋磨，倏忽驹过隙。拙劣应逃世，疏慵翻寝疾。逢时独悲悼，抚己三太息。弥增长年愧，末契养生术。昔贤夙相伍，枚叟徒见七。每有忧生嗟，忧来恨非一。","dynasty":"明代","title":"丙戌岁除"}
{"author":"多炡","content":"千有余年两鎈股，传玩微沾汉宫土。当时贵姊应嘉辰，此物曾经踊跃陈。同心七宝苔花结，连理交枝竹节新。昭阳燕子无消息，瞥见钗头无比翼。遥忆美人临镜妆，凤凰台前双凤凰。","dynasty":"明代","title":"以古玉钗寄马姬"}
{"author":"多炡","content":"汉室瑜糜香，魏台石螺色。东海玄夷使，翰林子墨客。此时落手金不渝，无事临池水应黑。阿圭阿谷久无光，处士千秋擅古方。不博一枰狮子注，且留十袭豹皮囊。回头笑指窗前女，今日双蛾画较长。","dynasty":"明代","title":"酬方于鲁以制墨见寄"}
{"author":"多炡","content":"龙沙驻跸地，皇祖纪南征。草昧君臣定，壶浆父老迎。平临章贡水，远视灌婴城。今古雄图在，低徊落照明。","dynasty":"明代","title":"龙沙"}
{"author":"多炡","content":"江左贫支遁，南州病许询。书工短长说，梦觉去来因。康字先生谥，斯文后死身。不知盛览赋，零落属何人。","dynasty":"明代","title":"寄答恩公时闻友人盛仲交之讣"}
{"author":"多炡","content":"蓟北三千里，扬帆复此行。水程时序易，身计羽毛轻。玩世安穷达，移官任圣明。离心并芳草，日夜为君生。","dynasty":"明代","title":"送龙君御北上"}
{"author":"多炡","content":"言旋南岳驾，又作蓟门行。尊酒不为别，河梁空复情。一官羁万里，十口寄孤城。日暮春云起，相思处处生。","dynasty":"明代","title":"春日怀张羽王"}
{"author":"多炡","content":"扪腹非经笥，中庭曝旧书。殷生惭半豹，楚使慰双鱼。季曲存加饭，绸缪问卜居。欲知旋袖地，近得比园庐。","dynasty":"明代","title":"七月七日晒书中庭得吴明卿书报谢"}
{"author":"多炡","content":"一曲君恩重，千秋贺监才。亭虚水禽集，池净藕花开。进艇凉风送，钩帘返照来。谁能与朋好，到此不衔杯。","dynasty":"明代","title":"偕方仲美宗良兄再集宛在亭"}
{"author":"多炡","content":"雄鸠啼不歇，客散近黄昏。蜡屐粘香絮，单衣绣雨痕。炊烟寻去径，社鼓望前村。半道牛车至，争驰入郭门。","dynasty":"明代","title":"过永叔郊居（二首）"}
{"author":"多炡","content":"小阮发清兴，绿尊能为携。池头千个竹，烟月使人迷。琴罢思焦尾，书成损赫蹄。酣呼居语尔，慎勿贱家鸡。","dynasty":"明代","title":"池上纳凉履方履中二侄挟琴携酒索临禊帖醉后"}
{"author":"多炡","content":"湖山看不厌，秋尽最宜人。枫叶经霜醉，絺花过雨新。萦回盘马客，潇洒好鹅宾。携手论文处，行藏已出尘。","dynasty":"明代","title":"邀邓太素欧于奇周孟修卢时行陈彝甫但和叔汪"}
{"author":"多炡","content":"穷巷满春泥，松醪特为携。谁怜子桑户，自恼太常妻。蜗篆苔纹厚，蚕眠薤叶齐。颓然聊取适，相送及鸡栖。","dynasty":"明代","title":"衷诚孺姜尧章载酒邀何主臣同饮"}
{"author":"多炡","content":"龙飞葛陂渚，鸠刻汉王宫。未若山中竹，天然林下风。一枝供燕喜，万里自蚕丛。历尽峨眉雪，深知节操同。","dynasty":"明代","title":"以邛竹枝寿程孟孺母"}
{"author":"多炡","content":"游客去欲尽，送君濒岁除。身投开士宅，口授异人书。卧榻禅灯古，吟窗水月虚。时临洗研处，芳讯付双鱼。","dynasty":"明代","title":"送闵寿卿之金山"}
{"author":"多炡","content":"苕水分西浙，余杭更向西。邮餐供海错，县鼓候潮鸡。风壤吴趋接，征徭茧簇齐。由拳纸价贱，乡信日堪题。","dynasty":"明代","title":"送沈子健之余杭薄"}
{"author":"多炡","content":"荒鸡警人语，倦鸟风枝。枕厀高眠稳，惊心起舞迟。调元期未晚，求试计非时。总有忧生感，忘言各自知。¤","dynasty":"明代","title":"同赵汝迈漆中甫二太史宿张明成司业东郊别墅"}
{"author":"多炡","content":"丹霞朝蔽日，零雨暮为霖。白日歌长夜，青绫共旧衾。阶空檐濑咽，城远鼓声沈。兰叶前溪满，搴芳寄此心。","dynasty":"明代","title":"同赵汝迈漆中甫二太史宿张明成司业东郊别墅"}
{"author":"多炡","content":"往棹凉风发，归装淑景温。河山酣畅地，翰墨死生恩。负局轻逾岭，怀铅尚及门。伤心兼恨别，欲赋已销魂。","dynasty":"明代","title":"送方元素会黎秘书葬还里"}
{"author":"多炡","content":"伏枕残花尽，开门坠叶深。膏肓竖子策，生死弟兄心。原上声犹急，池头句可寻。相怜越庄舄，不作楚人吟。","dynasty":"明代","title":"和芾斯兄问疾之作"}
{"author":"多炡","content":"昔寻吴市隐，邂逅虎丘筵。今理南州榻，予栖白社禅。风遍别时便，月苦病中圆。后会江湖外，苍茫定几年？","dynasty":"明代","title":"别俞羡长还江东"}
{"author":"多炡","content":"少别愁怀积，微躯朔气侵。疟来君子病，书展故人心。慰藉烹双鲤，支持戏五禽。山中如见月，疑策素车临。","dynasty":"明代","title":"病中得余灵承书"}
{"author":"多炡","content":"经年向壁卧，挺动入春宜。谈虎魂销后，惊猿痛定时。新抄病梨赋，久废咏怀诗。忽见阶庭雪，因惭和曲迟。","dynasty":"明代","title":"酬从侄郁仪元长德操"}
{"author":"多炡","content":"予有幽忧疾，沉冥四序移。蚁声听若斗，蛇影见还疑。竹下闲游屐，花间罢赌棋。亲交如问讯，未死汝南痴。","dynasty":"明代","title":"酬履方履中履直伯大四侄问疾诗"}
{"author":"多炡","content":"几车书籍重新迁，绕架殷勤手自编。一世蠹鱼同出入，千秋鸿宝足留连。挥毫隔竹萧萧雨，洗墨临池澹澹烟。熟读《离骚》还痛饮，颓然犹藉古人眠。","dynasty":"明代","title":"移居（二首）"}
{"author":"多炡","content":"春风庾岭兴何如，落尽梅花未见书。人日能无常侍句，屏星不定使君车。孤台灌木催黄鸟，二水流澌泮鲤鱼。莫笑邺都才力尽，胡床东壁待应徐。","dynasty":"明代","title":"初春寄唐惟良使君"}
{"author":"多炡","content":"十笏家开窣堵波，宰官乘兴入烟萝。狂来击钵词锋起，醉后摊书梵字多。不定重逢为日远，即论少别奈愁何。休将白社埙篪调，听作瞿塘《滟滪歌》。","dynasty":"明代","title":"熊茂初请假还蜀过幻景庵言别同孔阳弟酌之限"}
{"author":"多炡","content":"海上何人说禁方，科头长似懒嵇康。穿林雨暗茶烟绿，隔院风微药草香。转向病中怜故旧，谁从身后定文章。闭门不问春多少，看静飞花坠满床。","dynasty":"明代","title":"问巍甫侄疾"}
{"author":"多炡","content":"二月郊原草树平，水边重赋丽人行。逃禅有地诗称社，负郭无田笔代耕。波暖镜花含笑态，林喧簧鸟窃脂声。相逢园客忘机事，转洽年来抱瓮情。","dynasty":"明代","title":"同刘问之启明弟郁仪元长德操渫之侄毂两儿伯"}
{"author":"多炡","content":"一望重关塞草枯，主恩持节视防胡。九边烽火褰帷净，三镇军声指掌呼。上谷去天低倚剑，黄河如带稳飞刍。平收聚落风沙色，并入山阴笔阵图。","dynasty":"明代","title":"司寇临海敬所王公阅视三镇远以图说见遗赋诗"}
{"author":"多炡","content":"逼除行舸系江干，盘砖津津到夜阑。雨雪漫题诗閤去，河山遂隔酒垆寒。延陵有剑徒心许，南海无珠作泪弹。素练淋漓裙数幅，悲来开箧几回看。","dynasty":"明代","title":"曝书画见故人梁思伯遗翰不胜怀旧之感"}
{"author":"多炡","content":"土花斑剥锦模糊，一片寒冰出锻炉。致向书中称折角，捉来石上稳跏趺。提携起舞旋长袖，慷慨酣歌缺唾壶。多谢司空饶博物，祗愁无地击珊瑚。","dynasty":"明代","title":"谢张直卿方岳以铁如意见遗"}
{"author":"多炡","content":"新凉澈徂暑，徒御戒宵征。烟柳辞鸠署，星榆集凤城。书名注上考，联步切西清。衮职期山甫，金钱计水衡。九门迟漏箭，三殿缓钟声。待旦应多暇，抽毫赋《二京》。","dynasty":"明代","title":"送徐朝直水部奏绩入都"}
{"author":"多炡","content":"浦口余春水，舟前换夏云。黄骊低度曲，绿蚁易成醺。去鼓桥门箧，行谈虎观文。晓鞍宫月引，宵枕禁钟闻。纨扇窥裁雪，虞弦听奏薰。但教逢得意，宁复叹离群。","dynasty":"明代","title":"送雷元亮赴国学"}
{"author":"多炡","content":"叱驭王程急，何辞栈道难。刀州开宪府，剑阁拥词坛。一水萦巴字，层城壮锦官。鱼尝丙穴美，书发酉阳看。风采名先动，霜威暑亦寒。褰帷谕父老，争睹惠文冠。","dynasty":"明代","title":"送高汝谦廉访之蜀"}
{"author":"多炡","content":"英妙鲁诸生，趋庭肯计程。所思官舍远，不惮鬼方行。前渡清湘水，先闻苦竹声。动人猿狖啸，劝客鹧鸪情。杂处风随异，夷居语未明。天低庄蹻垒，山隘武侯营。庶卉惟分色，昆虫莫辨名。祥龟符赤寨，天马濯龙坑。入贡来驯象，临流想石鲸。几年方偃革，无事习佳兵。渐化诸酋俗，新安六诏城。一人今有庆，孤旅夜无惊。重镇须公等，修涂荷太平。","dynasty":"明代","title":"送朱茂倩秀才由贵竹趋滇南省觐奉柬当路诸公"}
{"author":"多炡","content":"白屋多强仕，朱门屈壮夫。万端皆落后，不独是屠苏。","dynasty":"明代","title":"降夕咏怀"}
{"author":"多炡","content":"意气因寒劲，生涯与岁穷。蓬蒿憔悴地，明日也春风。","dynasty":"明代","title":"降夕咏怀"}
{"author":"多炡","content":"问我何因学酒禅，才呼米汁便流涎。凭君舁入莲花社，醉里机锋醒不传。","dynasty":"明代","title":"答客"}
{"author":"多炡","content":"土木形骸满月容，尽教髭鬓雪茸茸。不知夏腊今如此，清隐庵前手种松。","dynasty":"明代","title":"赠满公"}
{"author":"多炡","content":"雨暗春城十万家，强搘髤几到栖雅。峭风欲阁游人屐，吹尽墙头柰子花。","dynasty":"明代","title":"拨闷"}
{"author":"多炡","content":"桂树来攀雪满枝，芙蓉去采月临池。凭将蝉雀新团扇，与乞江东水部诗。","dynasty":"明代","title":"别何主臣之金陵兼柬欧水部"}
{"author":"多炡","content":"夫人城外汉江平，逐子南回五两轻。路出鄢邙频雨雪，头槎鱼贱笋初生。","dynasty":"明代","title":"送梁传之从襄阳将母南还"}
{"author":"多炡","content":"蘼芜芽碧柳丝黄，来往扁舟就沈郎。一掬宫亭清浅水，凄波不怨洛川长。","dynasty":"明代","title":"送王姬还芝城"}
{"author":"多炡","content":"蒹葭一望暮苍苍，长荡湖头烟水长。怪道今朝枫叶尽，夜来七十二桥霜。","dynasty":"明代","title":"泊长荡"}
{"author":"多炡","content":"湖水澄清江水浑，江烟湖霭易黄昏。请看湖口江心月，一片寒光照县门。","dynasty":"明代","title":"湖口县"}
{"author":"多炡","content":"余干城头云泊天，琵琶洲下水如弦。推篷理咏随州句，落日平沙似往年。","dynasty":"明代","title":"过余干"}
{"author":"刘琨","content":"握中有悬璧，本自荆山璆。惟彼太公望，昔在渭滨叟。邓生何感激，千里来相求。白登幸曲逆，鸿门赖留侯。重耳任五贤，小白相射钩。苟能隆二伯，安问党与雠？中夜抚枕叹，想与数子游。吾衰久矣夫，何其不梦周？谁云圣达节，知命故不忧。宣尼悲获麟，西狩涕孔丘。功业未及建，夕阳忽西流。时哉不我与，去乎若云浮。朱实陨劲风，繁英落素秋。狭路倾华盖，骇驷摧双辀。何意百炼刚，化为绕指柔。","dynasty":"魏晋","tags":"典故，抒怀，抱负，劝勉","title":"重赠卢谌"}
{"author":"刘琨","content":"厄运初遘。阳爻在六。干象栋倾。坤仪舟覆。横厉纠纷。群妖竞逐。火燎神州。洪流华域。彼黍离离。彼稷育育。哀我皇晋。痛心在目。天地无心。万物同涂。祸淫莫验。福善则虚。逆有全邑。义无完都。英蘂夏落。毒卉冬敷。如彼龟玉。韫椟毁诸。刍狗之谈。其最得乎。咨余软弱。弗克负荷。愆衅仍彰。荣宠屡加。威之不建。祸延凶播。忠陨于国。孝愆于家。斯罪之积。如彼山河。斯衅之深。终莫能磨。郁穆旧姻。嬿婉新婚。不虑其败。唯义是敦。裹粮携弱。匍匐星奔。未辍尔驾。已隳我门。二族偕覆。三孽并根。长惭旧孤。永负冤魂。亭亭孤干。独生无伴。绿叶繁缛。柔条修罕。朝采尔实。夕捋尔竿。竿翠丰寻。逸珠盈椀。实消我忧。忧急用缓。逝将去矣。庭虚情满。虚满伊何。兰桂移植。茂彼春林。瘁此秋棘。有鸟翻飞。不遑休息。匪桐不栖。匪竹不食。永戢东羽。翰抚西翼。我之敬之。废欢辍职。音以赏奏。味以殊珍。文以明言。言以畅神。之子之往。四美不臻。澄醪覆觞。丝竹生尘。素卷莫启。幄无谈宾。既孤我德。又阙我邻。光光叚生。出幽迁乔。资忠履信。武烈文昭。旌弓骍骍。舆马翘翘。乃奋长縻。是辔是镳。何以赠之。竭心公朝。何以叙怀。引领长谣。","dynasty":"魏晋","title":"答卢谌诗"}
{"author":"刘琨","content":"虹梁照晓日，渌水泛香莲。如何十五少，含笑酒垆前。花将面自许，人共影相怜。回头堪百万，价重为时年。","dynasty":"魏晋","title":"胡姬年十五"}
{"author":"刘琨","content":"握中有玄璧，本自荆山璆。惟彼太公望，昔在渭滨叟。邓生何感激，千里来相求。白登幸曲逆，鸿门赖留侯。重耳任五贤，小白相射钩。苟能隆二伯，安问党与仇。中夜抚枕叹，想与数子游。吾衰久矣夫，何其不梦周。谁云圣达节，知命故不忧。宣尼悲获麟，西狩涕孔丘。功业未及建，夕阳忽西流。时哉不我与，去乎若云浮。朱实陨劲风，繁英落素秋。狭路倾华盖，骇驷摧双辀。何意百炼刚，化为绕指柔。","dynasty":"魏晋","title":"重赠卢谌诗"}
{"author":"刘琨","content":"朝发广莫门，暮宿丹水山。左手弯繁弱，右手挥龙渊。顾瞻望宫阙，俯仰御飞轩。据鞍长叹息，泪下如流泉。系马长松下，发鞍高岳头。烈烈悲风起，泠泠涧水流。挥手长相谢，哽咽不能言。浮云为我结，归鸟为我旋。去家日已远，安知存与亡？慷慨穷林中，抱膝独摧藏。麋鹿游我前，猿猴戏我侧。资粮既乏尽，薇蕨安可食？揽辔命徒侣，吟啸绝岩中。君子道微矣，夫子固有穷。惟昔李骞期，寄在匈奴庭。忠信反获罪，汉武不见明。我欲竟此曲，此曲悲且长。弃置勿重陈，重陈令心伤！","dynasty":"魏晋","tags":"抒情，爱国，忧国忧民","title":"扶风歌"}
{"author":"刘琨","content":"南山石嵬嵬。松柏何离离。上枝拂青云。中心十数围。洛阳发中梁。松树窃自悲。斧锯截是松。松树东西摧。特作四轮车。载至洛阳宫。观者莫不叹。问是何山材。谁能刻镂此。公输与鲁班。被之用丹漆。熏用苏合香。本自南山松。今为宫殿梁。","dynasty":"魏晋","title":"扶风歌"}
{"author":"陈克","content":"浅画香膏拂紫绵。牡丹花重翠云偏。手挼梅子并郎肩。病起心情终是怯，困来模样不禁怜。旋移针线小窗前。","dynasty":"宋代","tags":"抒情，女子，怀人","title":"浣溪沙·浅画香膏拂紫绵"}
{"author":"陈克","content":"绿芜墙绕青苔院，中庭日淡芭蕉卷。蝴蝶上阶飞，烘帘自在垂。玉钩双语燕，宝甃杨花转。几处簸钱声，绿窗春睡轻。","dynasty":"宋代","tags":"婉约，写景，抒情","title":"菩萨蛮·绿芜墙绕青苔院"}
{"author":"陈克","content":"四海十年兵不解，胡尘直到江城。岁华销尽客心惊。疏髯浑似雪，衰涕欲生冰。送老薤盐何处是，我缘应在吴兴。故人相望若为情。别愁深夜雨，孤影小窗灯。","dynasty":"宋代","tags":"豪放，思念，哀愁","title":"临江仙·四海十年兵不解"}
{"author":"陈克","content":"赤阑桥尽香街直，笼街细柳娇无力。金碧上青空，花晴帘影红。黄衫飞白马，日日青楼下。醉眼不逢人，午香吹暗尘。","dynasty":"宋代","tags":"写景，写人，讽刺","title":"菩萨蛮·赤阑桥尽香街直"}
{"author":"陈克","content":"花满院。飞去飞来双燕。红雨入帘寒不卷。晓屏山六扇。翠袖玉笙凄断。脉脉两蛾愁浅。消息不知郎近远。一春长梦见。","dynasty":"宋代","tags":"婉约，写花，怀人","title":"谒金门·花满院"}
{"author":"陈克","content":"绿阴满院帘垂地。落絮萦香砌。池光不定药栏低。闲并一双鸂鶒、没人时。旧欢黯黯成幽梦。帐卷金泥重。日虹斜处暗尘飞。脉脉小窗孤枕、镜花移。","dynasty":"宋代","title":"虞美人"}
{"author":"陈克","content":"柳丝碧。柳下人家寒食。莺语匆匆花寂寂。玉阶春藓湿。闲凭薰笼无力。心事有谁知得。檀炷绕窗灯背壁。画檐残雨滴。","dynasty":"宋代","tags":"婉约，柳树，寒食节，写景","title":"谒金门·柳丝碧"}
{"author":"陈克","content":"树头初日鹁鸠鸣。野店山桥新雨晴。短褐无泥竹杖轻。水泠泠。梅片飞时春草青。","dynasty":"宋代","title":"豆叶黄"}
{"author":"陈克","content":"秋千人散小庭空。麝冷灯昏愁杀侬。独有闲阶两袖风。月胧胧。一树梨花细雨中。","dynasty":"宋代","title":"豆叶黄"}
{"author":"陈克","content":"小山戢戢盆池浅。芳树阴阴转。红阑干上刺蔷薇。蝴蝶飞来飞去、两三枝。绣裙斜立腰肢困。翠黛萦新恨。风流踪迹使人猜。过了斗鸡时节、合归来。","dynasty":"宋代","title":"虞美人"}
{"author":"陈克","content":"禁瘆馀寒酒半醒。蒲萄力软被愁侵。鲤鱼不寄江南信，绿尽菖蒲春水深。疑梦断，怆离襟。重帘复幕静愔愔。赤阑干外梨花雨，还是去年寒食心。","dynasty":"宋代","title":"鹧鸪天其一"}
{"author":"陈克","content":"芳树阴阴脱晚红。馀香不断玉钗风。薄情夫婿花相似，一片西飞一片东。金翡翠，绣芙蓉。从教纤媚笑床空。揉蓝衫子休无赖，只与离人结短封。","dynasty":"宋代","title":"鹧鸪天其二"}
{"author":"陈克","content":"爱日烘晴昼，轻寒护晓霜。小春庭院绕天香。仙风珊珊来自、五云乡。庭下芝兰秀，壶中日月长。要看发绿与瞳方。一笑人间千岁、饮淋浪。","dynasty":"宋代","title":"南歌子"}
{"author":"陈克","content":"凤斝飞醇酎，龙筵喷异香。又还仁还祝延长。正对金风玉露、爽秋光。一种庄椿老，五仙桂芳。当年天产窦家郎。须信来春同此、赋高唐。","dynasty":"宋代","title":"南歌子其一"}
{"author":"陈克","content":"北固烟中寺，西津雨后山。看公英气两眉间。如在林霏、江月袭人寒。展骥声名久，占熊福艾全。风流不是地行仙。好去鞭笞鸾凤、紫微天。","dynasty":"宋代","title":"南歌子其三"}
{"author":"陈克","content":"风露涓涓玉井莲，霓旌绛节会中元。鬓头未学功名晚，金紫由来称长年。青作穗，酒如泉。蓬莱方丈自飞仙。黄麻敕胜长生箓，早送夔龙到日边。","dynasty":"宋代","title":"鹧鸪天"}
{"author":"陈克","content":"鸟声妨客梦，花片搅春心。","dynasty":"宋代","title":"句其一"}
{"author":"陈克","content":"易照水姿容，非复我登楼。","dynasty":"宋代","title":"句其二"}
{"author":"陈克","content":"徘徊临北顾，慷慨俯东流。","dynasty":"宋代","title":"句其三"}
{"author":"陈克","content":"泪眼生憎好天色，离觞偏触病心情。","dynasty":"宋代","title":"句其四"}
{"author":"陈克","content":"莫向边鸿问消息，断肠书信不如无。","dynasty":"宋代","title":"句其五"}
{"author":"陈克","content":"小楫登鱼蟹，平原聚鸟乌。","dynasty":"宋代","title":"句其六"}
{"author":"陈克","content":"俯临铁瓮重城迥，远接金陵胜气来。","dynasty":"宋代","title":"句其七"}
{"author":"陈克","content":"北固天下奇，凭虚倚楼堞。大江走天去，控以高崨嶪。","dynasty":"宋代","title":"句其八"}
{"author":"陈克","content":"君今向姑孰，山好江漫漫。炯如谪仙人，千载欣复还。","dynasty":"宋代","title":"句其九"}
{"author":"陈克","content":"角中飘去凄于骨，笛里吹来妙入神。","dynasty":"宋代","title":"句其二十七"}
{"author":"陈克","content":"愁眼不供千树雪，醉头犹奈一枝春。","dynasty":"宋代","title":"句其二十八"}
{"author":"陈克","content":"濛濛清露濯幽葩，醉质斓斑衬晓霞。","dynasty":"宋代","title":"句其二十九"}
{"author":"陈克","content":"顾我从来贫到骨，经营藜藿亦艰辛。","dynasty":"宋代","title":"句其三十"}
{"author":"陈克","content":"楼下旌旗五丈馀，府中贤尹计魁梧。","dynasty":"宋代","title":"句其三十一"}
{"author":"陈克","content":"枕边清血。梦好离肠切。笑倚柳条同挽结。满眼河桥烟月。莺啼新晓璁珑。罗窗寂寞春空。只许梦魂相近，此生枉是相逢。","dynasty":"宋代","title":"清平乐（怀人）"}
{"author":"陈克","content":"捣玉扬珠万户，e124眉高髻千峰。佳辰清寿黑头公，老稚扶携欢动。借问优游黄倚，何如强健夔龙。斝舡一棹百分空，浇泼胸中云梦。","dynasty":"宋代","title":"西江月"}
{"author":"陈克","content":"风露绢绢玉井莲，霓旌绛节会中元。鬓头未学功名晚，金紫由来称长年。青作穗，酒如泉。蓬莱方丈自飞仙。黄麻敕胜长生箓，早送夔龙到日边。","dynasty":"宋代","title":"鹧鸪天"}
{"author":"陈克","content":"凤箓飞醇酎，龙筵喷异香。又还仁祝延长。正对金风玉露、爽秋光。一种庄椿老，五杸仙桂芳。当年天产窦家郎。须信来春同此、赋高唐。","dynasty":"宋代","title":"南歌子"}
{"author":"陈克","content":"短烛荧荧照碧窗。重重帘幕护梨霜。幽欢不怕夜偏长。罗袜钿钗红粉醉，曲屏深幔绿橙香。征鸿离远断人肠。","dynasty":"宋代","title":"浣溪沙"}
{"author":"陈克","content":"小院春来百草青。拂墙桃李已飘零。绝知春意总无凭。卢女嫁时终薄命，徐娘身老谩多情。洗香吹粉转娉婷。","dynasty":"宋代","title":"浣溪沙"}
{"author":"陈克","content":"窗纸幽幽不肯明。寒更忍作断肠声。背人残烛却多情。合下心期唯有梦，如今魂梦也无凭。几行闲泪莫纵横。","dynasty":"宋代","title":"浣溪沙"}
{"author":"陈克","content":"B54E慢梳头浅画眉。乱莺残梦起多时。不道小庭花露湿，翦酴醿。帘额好风低燕子，窗油晴日打蜂儿。翠袖粉笺闲弄笔，写新诗。","dynasty":"宋代","title":"摊破浣溪沙"}
{"author":"陈克","content":"宝瑟尘生郎去后。绿窗闲却春风手。浅色宫罗新就。晴时后。裁缝细意花枝斗。象尺熏炉移永昼。粉香浥浥蔷薇透。晚景看来常似旧。沈吟久。个侬争得知人瘦。","dynasty":"宋代","title":"渔家傲"}
{"author":"陈克","content":"香雾空濛堕彩蟾。倾城催映出重帘。□□银烛夜厌厌。何物与侬供醉眼，半黄梅子带红盐。粉融香润玉纤纤。","dynasty":"宋代","title":"浣溪沙"}
{"author":"陈克","content":"深院静。尘暗曲房凄冷。黄叶满阶风不定。无端吹酒醒。露湿小园幽径。悄悄啼姑相应。半被余熏残烛影。夜长人独冷。","dynasty":"宋代","title":"谒金门"}
{"author":"陈克","content":"春漏促。谁见两人心曲。罨画屏风银蜡烛。泪珠红蔌蔌。懊恼欢娱不足。只许梦中相逐。今夜月明何处宿。画桥春水绿。","dynasty":"宋代","title":"谒金门"}
{"author":"陈克","content":"春草碧。忆著去年寒食。白C57C红裙香□□，折花闹调客。好在江南江北。燕子不传消息。醉眼腾腾羞面赤。断肠侬记得。","dynasty":"宋代","title":"谒金门"}
{"author":"陈克","content":"罗帐薄。缥缈绮疏飞阁。红地团花金解络。香囊垂四角。尽日春风帘幕。谁见绿屏纤弱。云压枕函钗自落。无端春梦恶。","dynasty":"宋代","title":"谒金门"}
{"author":"陈克","content":"愁脉脉。目断江南江北。烟树重重芳信隔。小楼山几尺。细草孤云斜日。一向弄晴天色。帘外落花飞不得。东风无气力。","dynasty":"宋代","title":"谒金门"}
{"author":"陈克","content":"春寂寂。绿暗溪南溪北。溪水沈沈天一色。鸟飞春树黑。肠断小楼吹笛，醉里看朱成碧。愁满眼前遮不得。可怜双鬓白。","dynasty":"宋代","title":"谒金门"}
{"author":"陈克","content":"踏车不用青裙女。日夜歌声苦。风流墨绶强跻攀。唤起潜蛟飞舞、破天慳。公庭休更重门掩。细听催诗点。一尊已咏北窗风。卧看雪儿纤手、剥莲蓬。","dynasty":"宋代","title":"虞美人（张宰祈雨有感）"}
{"author":"陈克","content":"枕帐依依残梦，斋房匆匆余酲。薄衣团扇绕阶行。曲阑幽树，看得绿成阴。檐雨为谁凝咽，林花似我飘零。微吟休作断肠声。流莺百啭，解道此时情。","dynasty":"宋代","title":"临江仙"}
{"author":"陈克","content":"柳条窣窣闲庭院。锦波绣浪春风转。红日上阑干。晚来花更寒。绿檀金隐起。翠被香烟里。幽恨有谁知。空梁落燕泥。","dynasty":"宋代","title":"菩萨蛮"}
{"author":"陈克","content":"柳外东风不满旗。青裾白面出疏篱。日煞来打鼓侬吹笛，催送儿郎踏浪飞。倾两耳，斗双螭。家家春酒泻尖泥。侬今已是沧浪客，莫向尊前唱教池。","dynasty":"宋代","title":"鹧鸪天（阳羡总部竞渡）"}
{"author":"陈克","content":"罨画溪头春水生。铜官山外夕阳明。暖风无力小舟横。万事悠悠生处熟，三杯兀兀醉时醒。杏花杨柳更多情。","dynasty":"宋代","title":"浣溪沙"}
{"author":"陈克","content":"桥北桥南新雨晴。柳边花底暮寒轻。万家灯火照溪明。凫舄差池官事了，木山彩错市人惊。街头酒贱唱歌声。","dynasty":"宋代","title":"浣溪沙（阳羡上元）"}
{"author":"陈克","content":"阆风玄圃。阳羡溪头山好处。郁郁匆匆。胜日尊罍笑语中。十分芳酒。鹤发初生千万寿。乐事年年。弟劝兄酬阿母前。","dynasty":"宋代","title":"减字木兰花（子寿母）"}
{"author":"陈克","content":"柳条到地莺声滑。鸳鸯睡稳清沟阔。九曲转朱阑。花深人对闲。日长刀尺罢。试屐樱桃下。B54F髻玉钗风。云轻线脚红。","dynasty":"宋代","title":"菩萨蛮"}
{"author":"陈克","content":"曲陌春风，谁家姊妹同墙看。映花烘暖。困入茸茸眼。细马轻衫，倚醉偷回面。垂杨转。坠鞭挥扇。白地肝肠断。","dynasty":"宋代","title":"点绛唇"}
{"author":"陈克","content":"寻遍石亭春，黯黯暮山明灭。竹外小溪深处，倚一枝寒月。淡云疏雨苦无情，得折便须折。醉帽风鬟归去，有余香愁绝。","dynasty":"宋代","title":"好事近（石亭探梅）"}
{"author":"陈克","content":"柏舟高躅。晚岁宜遐福。门户壮，疏汤沐。青袍围白发。端锦缥犀轴。仙桂长，交柯却映蟠桃熟。缥缈长江曲。入破□箫逐。香雾满，飞华屋。玉钩凉月挂，冰麝芙蓉馥。千万寿，酒中倒卧南山绿。","dynasty":"宋代","title":"千秋岁"}
{"author":"陈克","content":"禁罥余寒酒半醒。蒲萄力软被愁侵。鲤鱼不寄江南信，绿尽菖蒲春水深。疑梦断，怆离襟。重帘复幕静愔愔。赤阑干外梨花雨，还是去年寒食心。","dynasty":"宋代","title":"鹧鸪天"}
{"author":"陈克","content":"芳树阴阴脱晚红。余香不断玉钗风。薄情夫婿花相似，一片西飞一片东。金翡翠，绣芙蓉。从教纤媚笑床空。揉蓝衫子休无赖，只与离人结短封。","dynasty":"宋代","title":"鹧鸪天"}
{"author":"陈克","content":"小市桥弯更向东。便门长记旧相逢。踏青会散秋千下，鬓影衣香怯晚风。悲往事，向孤鸿。断肠肠断旧情浓。梨花院落黄茅店，绣被春寒此夜同。","dynasty":"宋代","title":"鹧鸪天"}
{"author":"陈克","content":"粉墙丹柱柳丝中。帘箔轻明花影重。午醉醒来一面风。绿匆匆。几颗樱桃叶底红。","dynasty":"宋代","title":"豆叶黄"}
{"author":"陈克","content":"淡墨花枝掩薄罗。嫩蓝裙子窣湘波。水晶新样碾风荷。问著似羞还似恶，恼来成笑不成歌。芙蓉帐里奈君可。","dynasty":"宋代","title":"浣溪沙"}
{"author":"陈克","content":"池塘淡淡浮鸂鶒。杏花吹尽垂杨碧。天气度清明。小园新雨晴。绿窗描绣罢。笑语酴醿下。围坐赌青梅。困从双脸来。","dynasty":"宋代","title":"菩萨蛮"}
{"author":"陈克","content":"老屋风悲脱叶，枯城月破浮烟。谁人惨惨把忧端。蛮歌犯星起，重觉在天边。秋色巧摧愁鬓，夜寒偏着诗肩。不知桂影为谁圆。何须照床里，终是一人眠。","dynasty":"宋代","title":"临江山（秋夜怀人）"}
{"author":"陈克","content":"爱日烘晴书，轻寒护晓霜。小春庭院绕天香。仙风珊珊来自、五云乡。庭下芝兰秀，壶中日月长。要看发绿与瞳方。一笑人间千岁、饮淋浪。","dynasty":"宋代","title":"南歌子"}
{"author":"陈克","content":"枕帐依依残梦，斋房忽忽馀酲。薄衣团扇绕阶行。曲阑幽树，看得绿成阴。檐雨为谁凝咽，林花似我飘零。微吟休作断肠声。流莺百啭，解道此时情。","dynasty":"宋代","title":"临江仙·枕帐依依残梦"}
{"author":"陈克","content":"?慢梳头浅画眉。乱莺残梦起多时。不道小庭花露湿，翦酴醿。帘额好风低燕子，窗油晴日打蜂儿。翠袖粉笺闲弄笔，写新诗。","dynasty":"宋代","title":"摊破浣溪沙/山花子"}
{"author":"陈克","content":"小山戢戢盆池浅。芳树阴阴转。红阑干上刺蔷薇。蝴蝶飞来飞去、两三枝。绣裙斜立腰肢困。翠黛萦新恨。风流踪迹使人猜。过了斗鸡时节、合归来。","dynasty":"宋代","title":"虞美人·小山戢戢盆池浅"}
{"author":"陈克","content":"绿阴寂寂樱桃下。盆池劣照蔷薇架。帘影假山前。映阶红叶翻。芭蕉笼碧砌。猧子中庭睡。香径没人来。拂墙花又开。","dynasty":"宋代","title":"菩萨蛮·绿阴寂寂樱桃下"}
{"author":"陈克","content":"白苎吴侬红颊儿。行歌半是使君诗。山茶处处春犹浅，灯市人人夜不归。拚剧饮，莫相违。皇恩往往下丹墀。挥毫却对莲花炬，忆著苹洲秉烛时。","dynasty":"宋代","title":"鹧鸪天·白苎吴侬红颊儿"}
{"author":"陈克","content":"午夜添红蜡，分曹立翠娥。觥筹寂寂断经过。谁料绮丛香里、是银河。老去空髯戟，愁来奈脸波。一杯如此断肠何。枉杀两人心事、只闻歌。","dynasty":"宋代","title":"南歌子·午夜添红蜡"}
{"author":"陈克","content":"献鲤荣今日，凭熊瑞此邦。年年寿酒乐城隍。共道使君椿树、似甘棠。歌舞重城晓，从容燕席凉。不须苏合与都梁。风外荷花无数、是炉香。","dynasty":"宋代","title":"南歌子·献鲤荣今日"}
{"author":"陈克","content":"北固烟中寺，西津雨後山。看公英气两眉间。如在林霏、江月袭人寒。展翼声名久，占熊福艾全。风流不是地行仙。好去鞭笞鸾凤、紫微天。","dynasty":"宋代","title":"南歌子·北固烟中寺"}
{"author":"陈克","content":"云里千山暖，溪头八月凉。华簪霭霭待萱堂。羡子怀中双橘、半青黄。老去齐眉案，闲来坦腹床。相如何日从长杨。惭愧年年高会、索槟榔。","dynasty":"宋代","title":"南歌子·云里千山暖"}
{"author":"陈克","content":"胜日萱庭小，西风橘柚长。天怜扇枕彩衣郎。乞与淡云纤月、十分凉。潋滟三危雾，氤氲百濯香。年来椿树更苍苍。不用蓝桥辛苦、捣玄霜。","dynasty":"宋代","title":"南歌子·胜日萱庭小"}
{"author":"陈克","content":"画幛经梅润，罗衣尚麦寒。古苔苍石绿句栏。帘外映花新竹、两三竿。蠢蠢吴蚕卧，娉娉楚女闲。红阴角子共尝酸。肠断个侬憨态、小眉弯。","dynasty":"宋代","title":"南歌子·画幛经梅润"}
{"author":"陈克","content":"看月凭肩枨，娇春枕臂眠。不尽花絮夜来寒。帐底浓香残梦、更缠绵。起晚笼莺怪，妆迟绣伴牵。声声催唤药栏边。整髻收裙无力、上秋千。","dynasty":"宋代","title":"南歌子·看月凭肩枨"}
{"author":"陈克","content":"越罗巧画春山叠。个里融香雪。满身空翠不胜寒。恰似那回偷印、小眉山。青骢油壁西陵下。仿佛当时话。而今眼底是高唐。拂拂淡云疏雨、断人肠。","dynasty":"宋代","title":"虞美人·越罗巧画春山叠"}
{"author":"陈克","content":"凤箓飞醇酎，龙筵喷异香。又还仁祝延长。正对金风玉露、爽秋光。一种庄椿老，五杸仙桂芳。当年天产窦家郎。须信来春同此、赋高唐。","dynasty":"宋代","title":"南歌子·凤斝飞醇酎"}
{"author":"陈克","content":"惨淡何人画，飘飖万里心。云轻春树暗，日落暮江深。细酌渊明酒，仍弹子贱琴。知公湖海气，对此益骎骎。","dynasty":"宋代","title":"题赵宜兴万里江山图"}
{"author":"陈克","content":"朝天来诣觚棱阙，傍海归寻瀑布峰。才大不惭师号美，道高翻讶帝恩重。问程行冒江村雨，寄宿吟听水寺钟。到日依依赏清景，石桥云月满杉松。","dynasty":"宋代","title":"送僧归天宁万年禅院"}
{"author":"陈克","content":"溪上秋风浊酒杯，白头羞见菊花开。夫耕妇馌吾将老，弟劝兄酬子不来。霜露终身思建业，云山何处是天台。百年怀抱今如此，纵有诗成似七哀。","dynasty":"宋代","title":"舍弟书来索近诗"}
{"author":"陈克","content":"玉府多应惜谪仙，紫皇留恋到残年。画眉京溜风流在，借箸先生节概全。禄比书辞增百万，寿如门弟及三千。互乡不解华祝封，只诵天长地久篇。","dynasty":"宋代","title":"寿张教授"}
{"author":"陈克","content":"上林风暖脊令飞，玉带花骢侍宴归。汗简不知天上事，至尊新纳寿王妃。","dynasty":"宋代","title":"宁王进史图"}
{"author":"陈克","content":"善财得法犹儿子，工巧仍参自在天。若悟菩提同戏事，不应缚律更枯禅。","dynasty":"宋代","title":"善财参自在天"}
{"author":"陈克","content":"扬鞭指点万貔貅，打取卢龙十四州。烦君为发禄山冢，看我快饮月氏头。","dynasty":"宋代","title":"题赵次张所藏贼头子二首其一"}
{"author":"陈克","content":"龙章凤姿世不乏，束手无奈于此思。丹青王会何须尔，颈血淋漓送藁街。","dynasty":"宋代","title":"题赵次张所藏贼头子二首其二"}
{"author":"陈克","content":"溪路模糊半山雪，暗淡寒梅一枝月。醉眸无处认冰姿，两袖香风更愁绝。","dynasty":"宋代","title":"画梅花其一"}
{"author":"陈克","content":"长恨飘零如楚云，梦中犹记好精神。忽逢冷艳冰绡上，叹息侯家占好春。","dynasty":"宋代","title":"画梅花其二"}
{"author":"陈克","content":"误人吹裂柯亭笛，岂有残英落绮席。始信寿阳人写真，不知江南近消息。","dynasty":"宋代","title":"画梅花其三"}
{"author":"陈克","content":"我本孤舟蓑笠翁，雪厓烟树一生中。如今不向江湖去，斗舰旌旗照水红。","dynasty":"宋代","title":"跋赵朝议江行初雪图"}
{"author":"陈克","content":"大年貌得寒江雪，凫雁沙头野彴微。个里有诗谁会得，情知不道一蓑归。","dynasty":"宋代","title":"雪岸图"}
{"author":"陈克","content":"笔间烟雨漫愁人，不是溪山自在春。一段江南好风景，夕阳花坞净无尘。","dynasty":"宋代","title":"江南山色"}
{"author":"陈克","content":"少游一觉扬州梦，自作清歌自写成。流水寒鸦总堪画，细看疑有断肠声。","dynasty":"宋代","title":"大年流水绕孤村图"}
{"author":"陈克","content":"重楼杰阁上烟霞，戟带飘飘护翠华。侍女番休春醉著，不知野鹿犯宫花。","dynasty":"宋代","title":"唐人画牡丹图二首其一"}
{"author":"陈克","content":"残红通白及时开，不费君王羯鼓催。玉笛重拈天一笑，外边蜂蝶等闲来。","dynasty":"宋代","title":"唐人画牡丹图二首其二"}
{"author":"陈克","content":"弱毫寸纸有馀地，如见天闲八尺龙。坐想时危真致此，两军旗鼓噪西风。","dynasty":"宋代","title":"伯时四骑"}
{"author":"陈克","content":"临池竞赏无心笔，破产新酬没骨花。老子眼寒俱不识，劳君煎点入香茶。","dynasty":"宋代","title":"观钱德尝书画"}
{"author":"陈克","content":"处处晴沙著钓纶，浴凫飞鹭颇相亲。谁知夙昔风云会，只似寻常江海人。","dynasty":"宋代","title":"奉题董端明渔父醉乡烧香图十六首渔父七首其一"}
{"author":"陈克","content":"鲙缕丝丝雪色鱼，碧筒香细引村沽。江天此乐谁无分，不问官家乞鉴湖。","dynasty":"宋代","title":"奉题董端明渔父醉乡烧香图十六首渔父七首其二"}
{"author":"陈克","content":"君王猎罢载熊罴，锡壤分茅合霸齐。邑有鱼盐太多事，翛然何似钓璜溪。","dynasty":"宋代","title":"奉题董端明渔父醉乡烧香图十六首其三"}
{"author":"陈克","content":"倾吴佐越早经纶，朝市风波猛乞身。不道五湖春浪急，蓬窗还有捧心人。","dynasty":"宋代","title":"奉题董端明渔父醉乡烧香图十六首其四"}
{"author":"陈克","content":"志和渔隐古仙真，霅水风流见后身。蓑笠何须访图画，貂蝉凛凛在麒麟。","dynasty":"宋代","title":"奉题董端明渔父醉乡烧香图十六首其五"}
{"author":"陈克","content":"雷泽田渔翊圣明，射蛟南幸见升平。稍分天汉昭回象，更和江湖欸乃声。","dynasty":"宋代","title":"奉题董端明渔父醉乡烧香图十六首其六"}
{"author":"陈克","content":"风烟回首钓鱼台，巾褐从容小殿开。自是玉皇香案吏，外边休奏客星来。","dynasty":"宋代","title":"奉题董端明渔父醉乡烧香图十六首其七"}
{"author":"陈克","content":"醉乡天地谁开辟，光景冲融古到今。明月清风一长啸，杯中时见昔人心。","dynasty":"宋代","title":"奉题董端明渔父醉乡烧香图十六首醉乡七首其一"}
{"author":"陈克","content":"昔人爱酒复能诗，阮籍陶潜盖有之。共道尚书兼此兴，超然异代忽同时。","dynasty":"宋代","title":"奉题董端明渔父醉乡烧香图十六首其二"}
{"author":"陈克","content":"斗酒百篇元祐初，当时流辈已萧疏。闭门日饮身强健，得见升平总不如。","dynasty":"宋代","title":"奉题董端明渔父醉乡烧香图十六首其三"}
{"author":"陈克","content":"子房帷幄赞神谋，晚岁疏封自占留。代邸勋劳今绝口，上恩仍与醉乡侯。","dynasty":"宋代","title":"奉题董端明渔父醉乡烧香图十六首其四"}
{"author":"陈克","content":"脱靴神气迥飘飘，平日千钟奉帝尧。老子浮沉人不识，酒垆争席奈渔樵。","dynasty":"宋代","title":"奉题董端明渔父醉乡烧香图十六首其五"}
{"author":"陈克","content":"老瓦盆中旋泼醅，陶然乐圣且衔杯。只今痛饮谁能那，宝器恩从天上来。","dynasty":"宋代","title":"奉题董端明渔父醉乡烧香图十六首其六"}
{"author":"陈克","content":"黄金细字勒杯巡，鱼水恩私晚更亲。但得赐田堪种秫，向来浮议不关身。","dynasty":"宋代","title":"奉题董端明渔父醉乡烧香图十六首其七"}
{"author":"陈克","content":"相如绿绮有新声，荀令熏炉非故情。曲罢空山满香雾，飘然还上赤霄行。","dynasty":"宋代","title":"奉题董端明渔父醉乡烧香图十六首烧香二首其一"}
{"author":"陈克","content":"琴心非佛亦非仙，座下弦歌万二千。一瓣香中谁会得，要须灵刹散花天。","dynasty":"宋代","title":"奉题董端明渔父醉乡烧香图十六首其二"}
{"author":"陈克","content":"扁舟欲向山阴去，端为林泉作此行。不独卷中携栗里，还于句里得渊明。","dynasty":"宋代","title":"题叶硕父画卷二首其一"}
{"author":"陈克","content":"风烟幻出元晖画，林壑天然硕父诗。只似无心云出岫，轮囷萧索更多姿。","dynasty":"宋代","title":"题叶硕父画卷二首其二"}
{"author":"陈克","content":"此老从来马如狗，却笑蹇驴难朝天。聊尔据鞍犹觅句，想知行处似乘船。","dynasty":"宋代","title":"题张文潜画帖其一"}
{"author":"陈克","content":"官曹文书堆满床，愦愦度日孤昼长。安得如彼二三子，抱琴挟策置我旁。","dynasty":"宋代","title":"题张文潜画帖其二"}
{"author":"陈克","content":"宣和殿里春风早，红锦薰笼二月时。流落人间真善事，九秋霜露却相宜。","dynasty":"宋代","title":"九月瑞香盛开"}
{"author":"陈克","content":"道人已悟孩提事，弃掷泥儿坏纸鸢。闻道近来都识破，丹青便面亦轻捐。","dynasty":"宋代","title":"代王正平从谏掾乞画凭肩美人扇子二首其一"}
{"author":"陈克","content":"难陀已幻登伽女，童子犹参苏密多。正士逡巡不应受，可能分供病维摩。","dynasty":"宋代","title":"代王正平从谏掾乞画凭肩美人扇子二首其二"}
{"author":"陈克","content":"雨里落帆游谢乡，寒声古木共荒凉。四山为我洗苍玉，况有故人归上方。","dynasty":"宋代","title":"游谢乡"}
{"author":"陈克","content":"壁间卫玠眉目是，膝下枚皋言语真。纵使无情似郎主，那能对此不沾巾。","dynasty":"宋代","title":"闺情"}
{"author":"陈克","content":"谁道春归无觅处，眠斋香雾作春昏。君诗似说江南信，试与梅花招断魂。","dynasty":"宋代","title":"返魂梅次苏藉韵其一"}
{"author":"陈克","content":"花开莫奏伤心曲，花落休矜称面妆。只忆梦为蝴蝶去，香云密处有春光。","dynasty":"宋代","title":"返魂梅次苏藉韵其二"}
{"author":"陈克","content":"老夫粥后惟耽睡，灰暖香浓百念消。不学朱门贵公子，鸭炉烟里逞风标。","dynasty":"宋代","title":"返魂梅次苏藉韵其三"}
{"author":"陈克","content":"鼻根无奈重烟绕，偏处春随夜色匀。眼里狂花开底事，依然看作一枝春。","dynasty":"宋代","title":"返魂梅次苏藉韵其四"}
{"author":"陈克","content":"漫道君家四壁空，衣篝沈水晚朦胧。诗情似被花相恼，入我香奁境界中。","dynasty":"宋代","title":"返魂梅次苏藉韵其五"}
{"author":"陈克","content":"曹郎富天巧，发思绮纨间。规模宝月团，浅淡分眉山。丹青缀锦树，金碧罗烟鬟。炉峰香自涌，楚云杳难攀。政宜林下风，妙想非人寰。飘萧河官步，罗抺陵九关。我家老孟光，刻画非妖娴。绣凤褐颠倒，锦鲸弃榛菅。忍将漫汗泽，败此脩连娟。缄藏寄书篆，晓梦生斓斑。","dynasty":"宋代","title":"谢曹中甫惠著色山水抺胸"}
{"author":"陈克","content":"日长永巷车音细，插竹洒盐纷妒恃。美人零落泾水寒，两鬓风鬟一挥涕。柔毛𧤏𧤏与人群，儿女恩怨徒纷纷。洞房那复知许事，但画远牧连空云。槲叶飘萧晚风劲，羖䍽相追寒鹊并。短童何处沙草深，族走群飞各天性。向来鞍马曹将军，文采班班今尚存。林下夫人更超绝，新图不作五花文。","dynasty":"宋代","title":"曹夫人牧羊图"}
{"author":"陈克","content":"何子画山心极苦，不画山林画其趣。不知此绢厚几许，隐隐深入疑有路。去年持此干贵权，数幅得官仍得钱。平民常产卖有尽，笔端有产无穷年。而今东绢知何数，不为水墨为襦裤。我怜何子老更痴，平民皆饱汝独饥。","dynasty":"宋代","title":"何伯言画"}
{"author":"陈克","content":"临春结绮今何在，屹立巉巉终不改。可怜江总负君恩，白头仍作北朝臣。","dynasty":"宋代","title":"三品石"}
{"author":"陈克","content":"佳人在空谷，双星思银河。契阔不有命，盛时岂蹉跎。娟娟匡庐秀，如此粲者何。香蜜缀红糁，宝薰罩宫罗。幽窗下团栾，微风自婆娑。寂寥千年初，戢戢逢艾多。何阶托方便，百金聘猗傩。赤栏青篾舫，丁宁护根窠。泥沙亦天幸，扳联入宣和。谁令兰蕙徒，憔悴守岩阿。","dynasty":"宋代","title":"瑞香"}
{"author":"陈克","content":"黄菊有本性，霜馀见幽茂。名缁喻般若，太史谨占候。","dynasty":"宋代","title":"五月菊"}
{"author":"陈克","content":"皇天分四时，寒暑代翕张。折胶与流金，民生以为常。伊坎离何神，为帝司一方。如何纵孽鬼，乘时盗阴阳。睢盱四五辈，欻东西跳踉。诡秘各有名，为人作炎凉。或燔以炬火，或吹以鞴囊。初噤如立雪，俄赫如探汤。炎洲抵阴壑，那得在一床。阏伯追实沈，左右分寇攘。须臾异冬春，裘扇安可当。番休数汗粟，冰炭沸我肠。怫郁不自聊，灾疢未渠央。非针艾所及，区区事祈禳。牺牲一物无，祝祠甚荒唐。殷勤谢众鬼，汝计诚未良。汝利在呕泄，藜苋焉足尝。我贫乏钱财，调汝徒披猖。来汝岂不闻，儒生类强梁。子美虽老瘦，腼颜事新妆。退之稍奸黠，百药更臭香。身病易语言，咄咄多谤伤。吾将援此例，勉作新诗章。诗以荣汝归，自可捐糗粮。资送于汝足，此外何所望。汝也宁不惭，急急去我旁。","dynasty":"宋代","title":"谢疟鬼"}
{"author":"陈克","content":"石亭梅花落如积，吐鲛斓斑竹茹赤。祝陵有酒清若空，煮糯蒸鱼作寒食。长桥新晴好天气，两市儿郎棹船戏。溪头饶鼓狂杀侬，青盖红裙偶相值。风光何处最可怜，邵家高楼白日边。楼下游人颜色喜，溪南黄帽应羞死。三月未有二月残，灵龟可信渰水乾。葑草青青促归去，短萧横笛说明年。","dynasty":"宋代","title":"阳羡春歌"}
{"author":"陈克","content":"神仙何时开，中虚仰萦盘。呀然九地低，怪此天壤宽。窈窅辟琼户，璁珑缀珠鬘。阴道差险绝，真形谢雕剜。阆风安在哉，突兀浮云端。天高鬼神恶，欲往良独难。空飞遽未暇，穴处如何安。相将三重茅，势面玄都坛。仙田满嘉植，玉彩长阑干。心空腹自实，宁计米盐残。","dynasty":"宋代","title":"游善权山留题三首其一乾洞"}
{"author":"陈克","content":"逶迤步哀壑，局蹐生微澜。惨惨白日暮，萧萧朱夏寒。崖倾势方壮，石出水益湍。淙流响磬瑟，突起横镆干。微踪乍渺茫，妙想忺盘桓。我今人世间，所向行路难。如何洞宫脚，危磴仍屈蟠。神伤阻独往，发竖两股酸。了知仙凡隔，坐惜岁月残。心违泪交堕，已去犹长叹。","dynasty":"宋代","title":"游善权山留题三首其二水洞"}
{"author":"陈克","content":"冈峦谁穿空，脉液互吞吐。凭虚倚翠岩，发地涵潼乳。哀弦响崖寺，清镜照林坞。萦坻骤曲折，啮石犹飞舞。津涯浩无穷，神怪传自古。参差见坤轴，晃荡连水府。微生寄荒绝，多病厌咸苦。永怀宅清泠，戮力事农圃。青秧渐出水，紫笋新过雨。无惭种秫陶，更似煎茶羽。","dynasty":"宋代","title":"游善权山留题三首其三寺后湫水"}
{"author":"陈克","content":"枕帐依依残梦，斋房忽忽馀酲。薄衣团扇绕阶行。曲阑幽树，看得绿成阴。檐雨为谁凝咽，林花似我飘零。微吟休作断肠声。流莺百啭，解道此时情。","dynasty":"宋代","title":"临江仙其一"}
{"author":"陈克","content":"小山戢戢盆池浅。芳树阴阴转。红阑干上刺蔷薇。蝴蝶飞来飞去、两三枝。绣裙斜立腰肢困。翠黛萦新恨。风流踪迹使人猜。过了斗鸡时节、合归来。","dynasty":"宋代","title":"虞美人其二"}
{"author":"萧允之","content":"朱楼曾记回娇盼。满坐春风转。红潮生面酒微醺。一曲清歌留往、半窗云。大都咫尺无消息。望断青鸾翼。夜长香短烛花红。多少思量只在、雨声中。","dynasty":"宋代","title":"虞美人"}
{"author":"萧允之","content":"花径相逢，眼期心诺情如昨。怕人疑著。佯弄秋千索。知有而今，何似留初莫。愁难托。雨铃风铎。梦断灯花落。","dynasty":"宋代","title":"点绛唇（记梦）"}
{"author":"萧允之","content":"十幅归帆风力满。记得来时，买酒朱桥畔。远树平芜空目断。乱山惟见斜阳半。谁把新声翻玉管。吹过沧洲，多少伤春怨。已是客怀如絮乱。画楼人更回头看。","dynasty":"宋代","title":"蝶恋花·十幅归帆风力满"}
{"author":"萧允之","content":"十幅归帆风力满。记得来时，买酒朱桥畔。远树平芜空目断。乱山惟见斜阳半。谁把新声翻玉管。吹过沧洲，多少伤春怨。已是客怀如絮乱。画楼人更回头看。","dynasty":"宋代","title":"蝶恋花"}
{"author":"萧允之","content":"蔷薇开欲谢，峭寒渐少，轩槛俯晴沙。先来愁未了，又听一声，新阕落渔家。徘徊伫立，似玉笛、三弄昭华。春昼长、暗怀谁写，戏墨乱翻鸦。吁嗟。诗情犹念隽，酒兴偏豪，记南楼月下。曾共乐、沈烟绮席，烛影窗纱。农香秀色知何处，甚忘却、堤柳汀葭。空惆怅，无人共采苹花。","dynasty":"宋代","title":"渡江云（春感用清真韵）"}
{"author":"萧允之","content":"冷逼疏帘，浑不似、今春寂寞。风雨横，赏心欢事，总如云薄。柳眼花须空点缀，莺情蝶思应萧索。但绕庭、流水碧潺潺，车音邈。怀往事，孤素约。酒未饮，愁先觉。甚中年滋味，共谁商略。芳草易添闲客恨，垂杨难系行人脚。谩几回、吟遍夕阳红，阑干角。","dynasty":"宋代","title":"满江红（雨中有怀）"}
{"author":"萧允之","content":"细雨收尘，轻寒弄日，柳丝掠道。桃边杏处，犹记玉骢曾到。对东风、回首旧游，香销艳歇无音耗。怅佳人、有约难来，绿遍满庭芳草。愁抱。沈吟久，翠珥金钿，为何人好。回文细字，尘暗当年纤缟。倚阑干、斜阳又西，欢期易失春易老。待何时、再觅珍丛，共把清尊倒。","dynasty":"宋代","title":"琐窗寒"}
{"author":"萧允之","content":"十幅归帆风力满。记得来时，买酒朱桥畔。远树平芜空目断。乱山惟见斜阳半。谁把新声翻玉管。吹过沧洲，多少伤春怨。已是客怀如絮乱。画楼人更回头看。","dynasty":"宋代","title":"蝶恋花"}
{"author":"蒯希逸","content":"一振声华入紫薇，三开秦镜照春闱。龙门旧列金章贵，莺谷新迁碧落飞。恩感风雷宜变化，诗裁锦绣借光辉。谁知散质多荣忝，鸳鹭清尘接布衣。","dynasty":"唐代","title":"和主司王起（一作和主司酬周侍郎）"}
{"author":"蒯希逸","content":"蟾蜍醉里破，蛱蝶梦中残。（牛相在扬州，常称之）。山险不曾离马后，酒醒长见在床前。（希逸有仆武干，相随十馀岁。希逸擢第，乞归养亲。留之不得，以诗送之，士人皆有继和。并见《纪事》）","dynasty":"唐代","title":"句"}
{"author":"丁玉藻","content":"捷书传楚塞，使相议征蛮。伏莽熊皮甲，簪花鹿角鬟。炎风生万灶，杀气动三关。莫学浛洭水，东流更不还。","dynasty":"清代","title":"观兵"}
{"author":"丁玉藻","content":"禺山秋色远，送尔去何之。落日双忠庙，寒花九姓祠。家贫为客久，身贱得名迟。余亦同兹难，红亭酒莫辞。","dynasty":"清代","title":"送嵇戊门之东莞"}
{"author":"丁玉藻","content":"夜出漪澜堂，微风散林樾。帘开萤影度，屐响蛩语歇。遥爱水荭花，清芬媚凉月。","dynasty":"清代","title":"寄畅园步月"}
{"author":"丁玉藻","content":"榜人鸣铜钲，素舸侵晓发。江月皎犹在，村鸡号未歇。萧然此时意，轩盖定何物。却忆芝山巅，匡庐坐超忽。董生昔高蹈，于此采薇蕨。系我行役久，故乡渺难越。终当返西神，阳阿夕晞发。","dynasty":"清代","title":"鄱阳早发"}
{"author":"丁玉藻","content":"惊飙卷孤篷，凄怆游子颜。夜深荒山道，星斗方阑干。男儿事行役，岂复畏险艰。野宿近熊馆，四顾无人烟。时闻潜狙行，飒飒林莽间。茅茨一樽酒，敌此衣裳单。疲苶不遑息，朝曦上檐端。游鱼思故渊，飞鸟思故山。风波一失所，惆怅何时还。念我同袍人，塌然摧肺肝。","dynasty":"清代","title":"宿天堂墟寄徐铁孙陈仲卿尚秋湄邹云客徐子远萧榄轩陈子彝梁松甫"}
{"author":"陈槱","content":"膏润滋松雨，孤高表竹君。夜碪寒捣玉，春几莹铺云。越地虽呈瑞，吴天乃策动。莫言名晚出，端可大斯文。","dynasty":"宋代","title":"春膏纸"}
{"author":"翁宏","content":"又是春残也，如何出翠帏？落花人独立，微雨燕双飞。寓目魂将断，经年梦亦非。那堪向愁夕，萧飒暮蝉辉。","dynasty":"唐代","tags":"女子，怀人","title":"春残"}
{"author":"翁宏","content":"病卧瘴云间，莓苔渍竹关。孤吟牛渚月，老忆洞庭山。壮志潜消尽，淳风竟未还。今朝忽相遇，执手一开颜。","dynasty":"唐代","title":"送廖融处士南游"}
{"author":"翁宏","content":"又是秋残也，无聊意若何。客程江外远，归思夜深多。岘首飞黄叶，湘湄走白波。仍闻汉都护，今岁合休戈。","dynasty":"唐代","title":"秋残"}
{"author":"翁宏","content":"万木横秋里，孤舟半夜猿。（《送人》）漏光残井甃，缺影背山椒。（《咏晓月》）风回山火断，潮落岸冰高。（《湘江吟》）","dynasty":"唐代","title":"句"}
{"author":"翁宏","content":"因寻买珠客，误入射猿家。","dynasty":"宋代","title":"句"}
{"author":"翁宏","content":"万木本秋里，孤膛半夜猿。","dynasty":"宋代","title":"句"}
{"author":"翁宏","content":"客帆来异域，别岛落蟠桃。","dynasty":"宋代","title":"句"}
{"author":"翁宏","content":"何处残春夜，和花落古宫。","dynasty":"宋代","title":"句"}
{"author":"翁宏","content":"寒清万国土，冷斗四维根。","dynasty":"宋代","title":"句"}
{"author":"翁宏","content":"孤舟半夜雨，上国十年心。","dynasty":"宋代","title":"句"}
{"author":"翁宏","content":"风高弓力大，霜重角声干。","dynasty":"宋代","title":"句"}
{"author":"翁宏","content":"赠衡山廖融南游","dynasty":"宋代","title":"仍闻汉都护，今岁合休戈。"}
{"author":"翁宏","content":"客帆来异域，别岛落蟠桃。","dynasty":"唐代","title":"句其二"}
{"author":"翁宏","content":"漏光残井甃，缺影背山椒。","dynasty":"唐代","title":"句其四"}
{"author":"翁宏","content":"万木残秋里，孤舟半夜猿。","dynasty":"唐代","title":"句其五"}
{"author":"杜旃","content":"半落半开花有恨，一晴一雨春无力。……别缆解时风度紧，离觞尽处花飞急。","dynasty":"宋代","title":"满江红·半落半开花有恨"}
{"author":"高达","content":"至今青霄人，犹是门下客。","dynasty":"宋代","title":"句"}
{"author":"陈升之","content":"早年交契最绸缪，垂老江城为少留。濒海新霜築金壘，琐闱初远邃廷旒。过家燕坐多宾乐，到郡公余放吏休。满目湖山何处胜，蓬莱高阁正清秋。","dynasty":"宋代","title":"送程给事知越州"}
{"author":"蔡兹","content":"世情日浇道情深，悔不林泉早脱簪。一世简编胎后叶，百年香火奉先心。诗缘好句须亲录，酒到浓时辄倩斟。於此更无关意事，时携诸幼步花阴。","dynasty":"宋代","title":"燕堂诗"}
{"author":"蔡兹","content":"世情日浅道情深，悔不林泉早脱簪。一世简编贻后叶，百年香火奉先心。诗缘好句须亲录，酒到浓时辄倩斟。于此更无关意事，时携诸幼步花阴。","dynasty":"宋代","title":"燕堂诗"}
{"author":"崔少玄","content":"得之一元，匪受自天。太老之真，无上之仙。光含影藏，形于自然。真安匪求，神之久留。淑美其真，体性刚柔。丹霄碧虚，上圣之俦。百岁之后，空馀坟丘。","dynasty":"唐代","title":"留别卢陲"}
{"author":"庄昶","content":"独行湘江浔，见此丛篁幽。风雨日冥晦，万雀声啁啾。垂垂正结实，恐为鹓雏谋。岂无九苞羽，飞下十二楼。延伫久不见，此意良悠悠。我因王者瑞，极意垂鸿猷。采之欲往食，道路阻以修。问之在何所，乃古西康州。西康有西伯，已矣三千秋。至尊应昌运，致此能无由。清时一再睹，咄哉何所求。","dynasty":"明代","title":"题竹"}
{"author":"庄昶","content":"北岳霜雪干，玉汉强千寻。南溟珊瑚枝，玄宫极幽深。应谁见毫末，积效逾山岑。抚卷得玩颐，隐几亦观心。辞琢岂白玉，受厉须黄金。无寐月自生，无觉日自沉。回首人间世，坐骛复行吟。枵然舍予琴，谁哉赏此音。","dynasty":"明代","title":"养庵为永兴马贞夫元题"}
{"author":"庄昶","content":"偶上蓬莱第一重，道人今夜宿芙蓉。尘埋下界三千丈，月在西岩七十峰。江海几年留老眼，乾坤今日寄微踪。酒醒无限题诗意，起立层岩看万松。","dynasty":"明代","title":"游琅琊寺"}
{"author":"庄昶","content":"年华不敢去堂堂，老恋山光及水光。尘梦几看浮世短，白云交付此杯长。柳根怪石方床枕，眼底秋灯细字行。小阮年年无限意，长江分遣到壶觞。","dynasty":"明代","title":"寿柳处士用美宣地官韵"}
{"author":"庄昶","content":"一鹤西来瘦有余，每将生死问何如。几回见我扶还拜，两月来书病不除。枕上希夷千古梦，手中庄子十年书。人间若果神仙有，愿候新江旧草庐。","dynasty":"明代","title":"吊易羽士姜守一"}
{"author":"庄昶","content":"秋老青山色更浓，年年此地问元龙。狂搔短发孤鸿外，病卧高楼细雨中。诗寄故人如见面，年过五十敢称翁。何时许作西岩会，一日一壶倾一峰。","dynasty":"明代","title":"用韵寄黄提学"}
{"author":"庄昶","content":"不管青天问去鸿，百年都只此杯中。千家小聚村村暝，万里河流岸岸同。远树入河留返照，布帆随力饱西风。南来北往奔波地，留与儿童笑老翁。","dynasty":"明代","title":"济宁舟中"}
{"author":"庄昶","content":"暮霭千家望欲平，风光著处有诗情。秋灯小榻留孤艇，疏雨寒城打二更。石自隔河分别界，人将望驿问何程。同行我亦朝天客，两鬓羞看雪乱明。","dynasty":"明代","title":"舟中"}
{"author":"庄昶","content":"匆匆光景到香醪，万里天涯两鬓毛。北海风回帆腹饱，长河霜冷岸痕高。寒城敛雾山俱出，老句横秋气亦豪。拱北楼高沧海近，夕阳阑槛倚秋涛。","dynasty":"明代","title":"直沽"}
{"author":"庄昶","content":"十年风雨别长安，笑把无穷作梦看。纵许浮云终日定，谁知去妇此心难。蘋花采采江空远，湘水茫茫道路艰。读罢《离骚》风偶急，钓船吹上子陵滩。","dynasty":"明代","title":"答李西涯"}
{"author":"庄昶","content":"乾坤今夜月，本色共青天。纵有三更雨，能遮万古圆。妖蟆徒自绝，顾兔岂谁怜。老我浮云眼，寻常北斗边。","dynasty":"明代","title":"中秋无月和廷信"}
{"author":"庄昶","content":"此夜江边月，清光昨雨天。自知虽小待，曾不减高圆。以往复何闷，今看岂足怜。老夫观否泰，起坐钓台边。","dynasty":"明代","title":"十六夜晴月朗复用韵"}
{"author":"庄昶","content":"江寺留诗夜，今年又八春。溪山惟一我，肝肺更何人。偶此来还否，相看梦与真。白头无限意，分付月溪滨。","dynasty":"明代","title":"徐光岳至其一"}
{"author":"庄昶","content":"江门千古地，来往有南川。夫我何为者，相过亦此贤。水花无别趣，庭草有真传。活水亭前月，能留共老年。","dynasty":"明代","title":"徐光岳至其二"}
{"author":"庄昶","content":"活水如斯活，佳山更莽佳。已留庄叟坐，也直寿卿来。拄杖随行老，风花信口开。百年寻乐处，须子得吾怀。","dynasty":"明代","title":"活水亭赠光岳"}
{"author":"庄昶","content":"此亭谁谓好，最好夕阳时。老我三人意，黄鹂两个知。花枝摇太极，云影荡玻瓈。遂以天机妙，匆匆著小诗。","dynasty":"明代","title":"月溪雨后同东川光岳二徐贤叔侄坐鸢飞鱼跃草亭"}
{"author":"庄昶","content":"诸老斜阳外，长竿共把时。雨深花倒醮，溪晚钓频移。圣代渔翁我，人间此乐谁。醉来溪上舞，老鬓白披披。","dynasty":"明代","title":"同东川诸友溪上晚钓其一"}
{"author":"庄昶","content":"潦倒青溪上，閒随放宕缘。请谁留白日，任我钓青天。酒舞长蓑烂，花簪破笠圆。醉归扶不远，家只小东烟。","dynasty":"明代","title":"同东川诸友溪上晚钓其二"}
{"author":"庄昶","content":"几点庖羲画，风花数子寻。茫茫人物我，滚滚去来今。杖履平生事，溪山此日心。更看扶老步，云水几峰深。","dynasty":"明代","title":"溪上和光岳"}
{"author":"庄昶","content":"天下閒人几，青山一短筇。莫言知我少，还有白沙同。南海五千里，罗浮四百峰。白头云水地，飞动意无穷。","dynasty":"明代","title":"西峰和光岳"}
{"author":"庄昶","content":"莽莽鳌峰子，区区活水村。百年真眼孔，一个小乾坤。几榻诸公下，吾家万古存。与君风月处，刚对白沙樽。","dynasty":"明代","title":"活水亭和东川"}
{"author":"庄昶","content":"平生安老睡，此夜独何期。病枕风谁碍，疏棂叶放欺。山留人愈静，月有句专奇。若许论更鼓，因知某亦知。","dynasty":"明代","title":"宿伯显家"}
{"author":"庄昶","content":"石翁何处是，何处石翁心。南海梦长到，平湖别亦深。桨移花在荡，瓢饮月同斟。明日南川至，相思各苦吟。","dynasty":"明代","title":"将往平湖寄白沙"}
{"author":"庄昶","content":"门前何处客，问是广东船。行止虽殊路，江山共一天。閒随花意思，老结酒因缘。未了茅根念，天峰望子旋。","dynasty":"明代","title":"送吴明府献臣"}
{"author":"庄昶","content":"野日苍峰路，青天一布巾。莺花真老计，天地此遗民。海瓮仙醅熟，仙居帝画真。白头今太古，公外更何人。","dynasty":"明代","title":"寿边处士"}
{"author":"庄昶","content":"岁月青山在，春风短发前。乾坤遗此老，儿子定吾天。破衲存深计，秋藤结老缘。封章天与在，终亦到林泉。","dynasty":"明代","title":"王审理封赠卷其一"}
{"author":"庄昶","content":"此日三迁教，何惭丌氏前。筑埋虽恶地，贤孝果青天。万事慈中分，封书意外缘。我当贤母墓，酌以定山泉。","dynasty":"明代","title":"王审理封赠卷其二"}
{"author":"庄昶","content":"两月京师路，今来尚一千。虚名非雅事，薄计只苍天。夜泊随孤驿，鸡声各放船。小诗留一雨，又了德州缘。","dynasty":"明代","title":"德州"}
{"author":"庄昶","content":"人间文字眼，千古得吾师。山馆深留夜，京师在见时。虚名吾道在，垂老瓣香迟。静坐忘言妙，终身是此期。","dynasty":"明代","title":"与国贤和西涯"}
{"author":"庄昶","content":"诏书新命下，老子况真贤。岁事匆匆日，人间活活天。老无非分福，生有圣贤缘。万古春秋在，题诗肯自偏。","dynasty":"明代","title":"荣庆堂"}
{"author":"庄昶","content":"一老真南海，乾坤此定交。花深长自爱，根好不须浇。云水天无极，江山月满瓢。可人今在眼，何意欲相招。","dynasty":"明代","title":"和白沙韵"}
{"author":"庄昶","content":"浮云成惨戚，天地动哀吟。白鹤江山泪，孤儿父母心。百年恩自切，天意报还深。万古封章在，穷碑倚墓阴。","dynasty":"明代","title":"挽人"}
{"author":"庄昶","content":"人生庄叟癖，死乐果谁传。此固虽虚诞，何凭更惘然。乾坤都父母，今古几亲贤。一洒乌台泪，人间肯自偏。","dynasty":"明代","title":"挽人"}
{"author":"庄昶","content":"位此天何说，才今道所然。相逢浑旧雨，此别更青天。周邵平生契，江湖白发缘。不朦僧寺月，惆怅过江船。","dynasty":"明代","title":"宿寒山寺用韵寄文太仆"}
{"author":"庄昶","content":"皇天迓不雨，青盖领初阴。畎浍枯遮看，岩泉脉引寻。此时须大厦，何处不流金。一卷蓑衣薄，云生枫树林。","dynasty":"明代","title":"张明府惠伞"}
{"author":"庄昶","content":"暑无今岁剧，病甚往年侵。月瘦频池曲，风微空树阴。飞情霄汉健，潜意泳游深。道暍人人是，金卮恐乏斟。","dynasty":"明代","title":"病暑"}
{"author":"庄昶","content":"倚遍东楼柱，孤吟暝色侵。人情限一舍，天道伏群阴。黍熟黄鸡在，人閒白屋深。家慈愧吾子，交酒两回斟。","dynasty":"明代","title":"用韵寄李公冶"}
{"author":"庄昶","content":"青青阶下草，生意又逢君。往古春馀几，而今始属人。看看涵宇宙，兀兀断知闻。不注图书脚，探玄笑子云。","dynasty":"明代","title":"和周宪长时可留别其一"}
{"author":"庄昶","content":"千古韶音歇，一声何处讴。华堂人半醉，红烛影交流。象纬罗天阙，云霓护客舟。楚江黄鹤唳，清梦亦高楼。","dynasty":"明代","title":"和周宪长时可留别其二"}
{"author":"庄昶","content":"身著紫藤蓑，门掩碧烟萝。辟人甘鸟兽，行路愧丘轲。长醉兼长舞，一丘还一窝。紫虚率道士，许我日相过。","dynasty":"明代","title":"和周宪长时可留别其三"}
{"author":"庄昶","content":"婆娑独对皇天影，谈笑都来俗子喧。芥子须弥还我闼，千红万紫亦春园。心无牛口干秦穆，迹继龙头愧邴原。江上神龟尾方曳，放情泥淖不须掀。","dynasty":"明代","title":"沈公见寄次韵奉答"}
{"author":"庄昶","content":"梁国何曾还吓我，今人情或古人同。电悬双眼欺秋水，髻拥三花御野风。柱史官来头已白，醉乡逃去颊初红。吹台独上高回首，各各溪河落照中。","dynasty":"明代","title":"谢天与改官汴臬幕东峤兄有诗次韵并寄"}
{"author":"庄昶","content":"蓬莱宫中悬艾虎，舟满龙池竞箫鼓。千官晓缀紫宸班，拜向彤墀贺重午。大官角黍菰蒲香，彩绳万缕云霞光。天恩敕赐下丹陛，琼筵侑以黄金觞。东南米价高如玉，江淮饿莩千家哭。官河戍卒十万艘，总向天厨挽飞粟。君门大嚼心岂安，谁能持此回凋残。小臣自愧悠悠者，救时无术真素餐。","dynasty":"明代","title":"端午食赐粽有感"}
{"author":"庄昶","content":"二十夫君弃妾身，诸郎痴小舅姑贫。自甘薄命同衰叶，不扫蛾眉嫁别人。化石未成犹有泪，舞鸾虽在不惊尘。琐窗独向东风树，岁岁花开他自春。","dynasty":"明代","title":"节妇"}
{"author":"庄昶","content":"经国终能匏子甘，转漕万里出东南。屯田果得京师计，请为朝廷拜邵庵。","dynasty":"明代","title":"张秋二绝句"}
{"author":"庄昶","content":"本觉神龙欲可嗟，人间水性岂容加。往年记得徐夫子，用尽山东铁万家。","dynasty":"明代","title":"张秋二绝句"}
{"author":"庄昶","content":"孤帆兼日下，高树与秋迎。天地真能大，江山各自清。宦游吾马倦，尘梦此钟鸣。默默同趺坐，谁知万古情。","dynasty":"明代","title":"雨中陪沈仲律佥宪宿长芦用韵"}
{"author":"庄昶","content":"老夫携一杖，岸帻向林皋。九月木将脱，千峰秋更高。乾坤真寓舍，世事直秋毫。我与巢由辈，真为莫逆交。","dynasty":"明代","title":"秋行"}
{"author":"庄昶","content":"天边闻一雁，杳杳向南徂。今夜西风冷，他乡小弟孤。五人千里去，九月一书无。欲作千行泪，凭谁寄客途。","dynasty":"明代","title":"忆舍弟"}
{"author":"庄昶","content":"放艇夫何意，天机忽远林。川云元浩荡，鱼鸟自高深。万里平生眼，三人此日心。因思邵康节，终日打乖吟。","dynasty":"明代","title":"汎江和寿卿"}
{"author":"庄昶","content":"江山通一雨，深似老夫清。稍稍花全落，沉沉鼓未晴。坐当新竹拜，睡起早霞明。知我出门懒，连阴故有情。","dynasty":"明代","title":"次孤鹤老人观物亭坐雨其一"}
{"author":"庄昶","content":"小阁题诗坐，高怀散远秋。风花聊沈谢，行止自轲丘。野暝微孤树，江清著数鸥。与君真自厚，不是雨相留。","dynasty":"明代","title":"次孤鹤老人观物亭坐雨其二"}
{"author":"庄昶","content":"细雨桄榔树，清泉苦竹根。先生旧家业，风日短篱门。归计携诸友，迎舟立两孙。能寻白沙子，同醉浊醪尊。","dynasty":"明代","title":"送李德孚林缉熙还南海其一"}
{"author":"庄昶","content":"契合乾坤大，逢君胜白头。江山如会意，天道此停舟。久大贤人业，稀疏软布裘。千峰不可见，明月在高楼。","dynasty":"明代","title":"送李德孚林缉熙还南海其二"}
{"author":"庄昶","content":"世人无限事，南亩领农夫。佳气山长在，秋江鹤自孤。风流还我老，尘俗是君无。朗月孤舟夜，能来共五湖。","dynasty":"明代","title":"和容彦昭"}
{"author":"庄昶","content":"万古祯祥意，如今付此吟。朝廷真极治，芝草又江阴。薄雾千茎紫，微风众叶深。商歌人共赏，谁复会予心。","dynasty":"明代","title":"芝轩为江阴王景悦题"}
{"author":"庄昶","content":"圣像移舟入，僧佳寺亦佳。白云何处所，秋径此袈裟。细雨怜棕叶，香风问橘花。野人幽僻甚，随意宿烟霞。","dynasty":"明代","title":"圣像寺"}
{"author":"庄昶","content":"江晚真堪画，烟中树树清。两人携小桨，万里荡秋溟。醉眼岐周凤，虚名楚国萍。西山知我意，个个矗银屏。","dynasty":"明代","title":"与孤鹤翁汎江"}
{"author":"庄昶","content":"往来频旧雨，今雨可相辞。留取一尊酒，赏公千古诗。风流真麈尾，跌荡更花枝。自扫门前立，能来莫遣迟。","dynasty":"明代","title":"雨中招廷信"}
{"author":"庄昶","content":"花鸟三年句，江楼坐不辞。风骚真有此，老子是何诗。印月深江水，盘空老铁枝。君无怜俗眼，我已识君迟。","dynasty":"明代","title":"答廷信"}
{"author":"庄昶","content":"轩腾都治凤，淡寂祗冥鸿。尊酒堪谁别，人心自古同。行藏真此道，天地各深衷。相对秋江上，芙蓉正晚红。","dynasty":"明代","title":"送任生之"}
{"author":"庄昶","content":"十载师生义，千年父子恩。投桃真可报，没齿岂须论。白首沧江远，青天泰岳尊。平生衣钵梦，长绕鉴湖村。","dynasty":"明代","title":"寄奉吉水周先生其一"}
{"author":"庄昶","content":"几年仁水望，别恨不蹉跎。一老应谁似，诸郎过我多。春寻扶过子，酒醉舞东坡。不得亲藜杖，其如感愧何。","dynasty":"明代","title":"寄奉吉水周先生其二"}
{"author":"庄昶","content":"稽颡西江使，今年又手书。先生真会面，弟子喜何如。坐问犹消息，缄开数起居。自怜鞭策远，痴钝老难除。","dynasty":"明代","title":"寄奉吉水周先生其三"}
{"author":"庄昶","content":"一仕开曾许，当年本未能。回头非自爱，多病果相仍。把钓浑孤艇，摊书又几灯。冰兢他日地，切恐误师承。","dynasty":"明代","title":"寄奉吉水周先生其四"}
{"author":"庄昶","content":"食报无涯地，谁言我易论。此心还日月，老眼自乾坤。白发垂诸老，青云荡一门。更知尧舜事，四海一君恩。","dynasty":"明代","title":"重庆堂为何侍御作"}
{"author":"庄昶","content":"三年怀此老，何处是衢州。眼界真千里，空中正一楼。人心周凤鸟，天道鲁春秋。此意今谁领，空江自白头。","dynasty":"明代","title":"寄掌教吴先生"}
{"author":"庄昶","content":"太上初寥寂，人文只可悲。汗牛千卷是，注我六经谁。日月开尼父，乾坤自伏羲。病夫何所有，默坐定山痴。","dynasty":"明代","title":"藏书室"}
{"author":"庄昶","content":"两在真难测，先生示此传。浮云虽白日，本色自青天。朱子方塘镜，濂溪太极圈。此池吾亦有，观物草亭前。","dynasty":"明代","title":"洗砚池"}
{"author":"庄昶","content":"古今如此老，盖世几英豪。草阁三千尺，苍龙五百条。乾坤中独立，冰雪气难骄。欲问平生业，撑天手正高。","dynasty":"明代","title":"苍松轩"}
{"author":"庄昶","content":"玩物非吾事，聊观造化功。春深三月后，公醉万花中。蓓蕾先天妙，衣冠太古风。此园虽独乐，还与众人同。","dynasty":"明代","title":"牡丹圃"}
{"author":"庄昶","content":"万物皆为我，开门柳忽深。江湖閒坐处，天地此时心。风月豪真在，箪瓢乐可寻。元来程主簿，今古一閒吟。","dynasty":"明代","title":"门外柳"}
{"author":"庄昶","content":"阴偶为阳得，颓然只太虚。偶观神妙处，一笑老横渠。默默从升䧏，无无自卷舒。青天横老眼，吾亦坐吾庐。","dynasty":"明代","title":"陇头云"}
{"author":"庄昶","content":"六经元土苴，天地只微尘。蜗篆曾谁笔，醯天偶自春。我非文字眼，公殆屋乌人。回也箪瓢乐，无言万古贫。","dynasty":"明代","title":"绣衣记"}
{"author":"庄昶","content":"造化俄千古，文章便六经。百年须我在，此石更谁凭。英爽轩河朔，鸢鱼荡草亭。乾坤留老手，著与太行青。","dynasty":"明代","title":"太史铭"}
{"author":"庄昶","content":"总总红尘是，匆匆白发皆。不知何处里，乃有此翁来。僧与看山得，江从钓月该。莫言忙绝少，趁雨菊寻栽。","dynasty":"明代","title":"得閒老人其一"}
{"author":"庄昶","content":"每将迂自哂，此老似还迂。世上千年调，山中一卷书。病长无扰扰，静只有如如。老我青天眼，浮云看卷舒。","dynasty":"明代","title":"得閒老人其二"}
{"author":"庄昶","content":"何处龙江叟，堪专水月盟。众人皆此坐，天下与谁平。不有终南病，能甘谷口耕。题诗搔短鬓，老子不无情。","dynasty":"明代","title":"得閒老人其三"}
{"author":"庄昶","content":"扬州何处月，老去更江湖。赤子千年戴，青天片石孤。乾坤尧舜事，贤圣禹皋谟。我问程夫子，浮云是有无。","dynasty":"明代","title":"遗爱为扬州刘同知作"}
{"author":"庄昶","content":"老子书斋可，虚明小弟成。已交庭草翠，可少石蒲清。拜受吾侪感，携擎此老情。虚灵终藉服，岂但得长生。","dynasty":"明代","title":"谢景瞻送蒲石"}
{"author":"庄昶","content":"感激三年戴，悲伤万古图。长江如可断，此泪亦须无。何忝真员外，无成遂老夫。哀歌云水地，病眼血流枯。","dynasty":"明代","title":"挽刘员外母"}
{"author":"庄昶","content":"把臂华亭县，匆匆一语间。㩳身频要路，回首独空山。人与何年别，书曾几字还。题诗无限意，分付菊花斑。","dynasty":"明代","title":"寄新安宋同知"}
{"author":"庄昶","content":"山岳真成动，柴门乃肯过。看山虽我病，失接此心何。感激青天望，留连白首歌。可胜垂老意，舞破钓鱼蓑。","dynasty":"明代","title":"承孙侍御枉顾失迓诗以谢之其一"}
{"author":"庄昶","content":"蛇鼠闻风窜，豺狼破胆愁。巡行皆此老，当宁更何忧。春每随流转，讴长管去留。谁知定山子，诗略似春秋。","dynasty":"明代","title":"承孙侍御枉顾失迓诗以谢之其二"}
{"author":"庄昶","content":"酿熟麻姑酒，携来就树阴。我狂能自恕，杯小不须斟。溪水鱼同活，花丛鸟坐深。此时如不饮，不是此时心。","dynasty":"明代","title":"鸢飞鱼跃亭与寿卿小酌其一"}
{"author":"庄昶","content":"图凤苍天有，霜毛老鬓垂。相逢真可笑，不饮欲何为。拄杖公才出，壶觞仆屡随。醉来虽只我，不记姓名谁。","dynasty":"明代","title":"鸢飞鱼跃亭与寿卿小酌其二"}
{"author":"庄昶","content":"万事随天作，生涯半耳聋。满斟今日酒，閒与寿卿同。潦倒三杯后，氤氲半醉中。夕阳花万朵，扶下小西峰。","dynasty":"明代","title":"鸢飞鱼跃亭与寿卿小酌其三"}
{"author":"庄昶","content":"乾坤秋淡泊，万里见真空。谁识此中趣，我怀无极翁。江湖还野艇，今古各光风。安得神游共，青天作主东。","dynasty":"明代","title":"题画和沈豫轩"}
{"author":"庄昶","content":"坐便山寺雨，更爱宿山中。此壁孤灯影，何乡老病翁。诗平容自考，静极与天通。亦有蒲团债，吾儒但不空。","dynasty":"明代","title":"雨宿大潮寺"}
{"author":"庄昶","content":"老著天游步，江山不肯违。春方玄酒淡，人每太初归。是妙何言乐，无尘可振衣。笑看曾点处，似或此狂非。","dynasty":"明代","title":"浴香泉"}
{"author":"庄昶","content":"平生真面目，分付几峰烟。病里歌惟凤，人间瓠亦天。坎离吾药妙，山水尔藤贤。醉盎还谁我，梧桐月满川。","dynasty":"明代","title":"臞庵"}
{"author":"庄昶","content":"何处东涯路，乾坤醉眼空。溪山吾老脚，日月此虚笼。白帽天将近，芒鞋雪半通。梅花消息好，还与问东风。","dynasty":"明代","title":"东原道中和大中"}
{"author":"庄昶","content":"江山同一枕，何梦与神游。紫气围黄鹤，青天坐白牛。古今云汎汎，天地水浮浮。莫道双凫外，王乔不可求。","dynasty":"明代","title":"香泉道中和大中"}
{"author":"庄昶","content":"老信风花脚，香泉又一来。偶同贤辈浴，烂醉野人杯。明月天无夜，光风路不埃。行藏天地在，处处有高台。","dynasty":"明代","title":"香泉和大中"}
{"author":"庄昶","content":"风光随阔步，处处眼俱新。酒盏冬天趣，梅花句子春。忘形幽壑几，把手白云频。自笑閒潇洒，青天一幅巾。","dynasty":"明代","title":"虹桥道中和大中"}
{"author":"庄昶","content":"人才丁未榜，天地楚中英。况有今巴蜀，宁知且胙城。从吾惟子好，玉女是天成。短发今浑白，题诗更几茎。","dynasty":"明代","title":"谢尚同以胙城尹谪重庆卫幕其一"}
{"author":"庄昶","content":"远近迁难问，安危病不知。书来空父执，老去见何时。川蜀天非远，行藏道可疑。长江千万里，滚滚是相思。","dynasty":"明代","title":"谢尚同以胙城尹谪重庆卫幕其二"}
{"author":"庄昶","content":"白发今何去，来过亦此天。子能留几日，吾且庆双泉。世事云难定，青山雨结缘。好看溪上月，还与共衰年。","dynasty":"明代","title":"赠丰城李士远用韵"}
{"author":"庄昶","content":"老向秋风几，长惊白发根。何身无礼乐，此匕亦乾坤。红杏谁家洞，山藤破屋门。题诗从谢老，倒尽菊花樽。","dynasty":"明代","title":"谢医士为谢汝申作"}
{"author":"庄昶","content":"盖自云倾后，人间病各痴。生涯贫不定，世故老堪疑。扰扰终何益，堂堂肯自知。好看相忆否，抖尽小囊诗。","dynasty":"明代","title":"寄灵璧县博陆先生其一"}
{"author":"庄昶","content":"往日梭山老，三年梦欲猜。交平千古定，天送一书来。鱼鸟真堪约，溪云只老怀。梅花堪寄否，惆怅钓鱼台。","dynasty":"明代","title":"寄灵璧县博陆先生其二"}
{"author":"庄昶","content":"池亭天放手，都付浴沂翁。此乐真谁得，狂夫亦偶同。春游三月几，酒更万花中。敢向鸢鱼眼，乾坤误主东。","dynasty":"明代","title":"无锡游秦方伯池亭和韵"}
{"author":"庄昶","content":"野磬閒投止，寒山莫欲深。醉留三日雨，狂了百年心。云水青藜杖，乾坤老布衾。蒙头閒不管，何处是晴阴。","dynasty":"明代","title":"客至"}
{"author":"庄昶","content":"草阁方虚坐，江空月色新。乾坤还此夜，今古是何人。稍稍宁辞晚，茫茫忽见春。平生打乖意，今夜任天真。","dynasty":"明代","title":"梅窗"}
{"author":"庄昶","content":"南国来何晚，龙门去未迟。四方无事日，一老是閒时。天地凭藜杖，风花任酒卮。大臣终体国，去就不嫌疑。","dynasty":"明代","title":"送毕都宪致仕"}
{"author":"庄昶","content":"君随黄阁老，我爱定山泉。廊庙才无忝，山林性只偏。飞扬谁过分，行止岂无天。肯作虚相爱，春江乱别弦。","dynasty":"明代","title":"送严中书用韵"}
{"author":"庄昶","content":"我意留公厚，苍天知此无。朔风三日雪，清世两迂夫。玄酒污樽礼，梅花太极图。无言还对坐，何必论鹅湖。","dynasty":"明代","title":"雪中和怀玉其一"}
{"author":"庄昶","content":"对坐无言处，无中更有无。圣贤公自是，宇宙我非夫。人世开天境，江村挂雪图。此中凭打过，老眼送江湖。","dynasty":"明代","title":"雪中和怀玉其二"}
{"author":"庄昶","content":"陈叟题诗去，江湖梦寐长。主人惟老屋，夫子更匡床。东鲁千年脉，南丰一瓣香。可堪知己恨，残月管江方。","dynasty":"明代","title":"雪中和怀玉其三"}
{"author":"庄昶","content":"天心何处问，默坐正寒更。古调今疏越，天和此太羹。夜深群动息，冬老一阳生。料得梅花月，乾坤只么清。","dynasty":"明代","title":"雪中和怀玉其四"}
{"author":"庄昶","content":"未尽孤撑力，风波却少回。江湖今日好，天地此帆开。水静天平阁，山苍雪漫排。行藏应此老，真见仲尼来。","dynasty":"明代","title":"雪中和怀玉其五"}
{"author":"庄昶","content":"草亭天正阔，老眼又河图。静坐千年后，谁知一画无。鸢鱼还此老，天地本真吾。不见庖牺氏，掀髯一笑孤。","dynasty":"明代","title":"梅花用韵"}
{"author":"庄昶","content":"万里何乡老，青天白帽来。神仙在人世，随处是蓬莱。云影千江月，天心数点梅。平生夫子意，又许铸颜回。","dynasty":"明代","title":"白马席间和白沙先生"}
{"author":"庄昶","content":"何年留此洞，想见太初来。风月谁张主，阴阳此荡开。地灵真孔窍，元气古胚胎。悟得庖牺意，狂歌月满台。","dynasty":"明代","title":"龙洞和白沙"}
{"author":"庄昶","content":"此老真何意，我来更忆家。西风聊短鬓，细雨只黄花。慈母谁无老，京师也自佳。玉台巾样好，戴著有人誇。","dynasty":"明代","title":"和白沙秋夜述怀其一"}
{"author":"庄昶","content":"万里行藏意，先生不遣疏。此心无系著，到处有鸢鱼。白发看虽满，青山不受呼。前年荔枝熟，童子报徵书。","dynasty":"明代","title":"和白沙秋夜述怀其二"}
{"author":"庄昶","content":"樱笋江南路，扁舟兴不孤。仪形吾岂敢，风韵子真无。水月歌潼渚，风花坐练湖。乌头何足虑，老力更能扶。","dynasty":"明代","title":"宇门承沈慎之任以庄送至句曲诗以道别"}
{"author":"庄昶","content":"万古坤宁意，人间又委形。平生交白发，儿辈与沧溟。南国人三代，西江女一经。百年堪幻境，江冷各山青。","dynasty":"明代","title":"挽李仁贵大理母"}
{"author":"庄昶","content":"万里湖南信，谁将到荜门。此翁真有后，天道岂难论。伯雨生何忝，元城死亦存。何时堪慰藉，骑马下江村。","dynasty":"明代","title":"喜闻谢元吉子咨领乡荐"}
{"author":"庄昶","content":"古洞斜阳外，柴门得晚江。桃花迷处所，骢马问何邦。坐客茅亭几，歌诗稚子双。鹿门虽爱我，我岂鹿门庞。","dynasty":"明代","title":"同年蒋侍御枉顾和韵"}
{"author":"阮逸女","content":"仙苑春浓，小桃开，枝枝已堪攀折。乍雨乍晴，轻暖轻寒，渐近赏花时节。柳摇台榭东风软，帘栊静，幽禽调舌。断魂远，闲寻翠径，顿成愁结。此恨无人共说。还立尽黄昏，寸心空切。强整绣衾，独掩朱扉，枕簟为谁铺设。夜长更漏传声远，纱窗映、银缸明灭。梦回处，梅梢半笼残月。","dynasty":"宋代","tags":"宋词精选，春天，女子，闺怨","title":"花心动·春词"}
{"author":"陈珏","content":"高压玉龙腰，参差雁势朝。雄吞五湖阔，平揖两山峣。阑槛中流出，炎蒸白昼消。暂来尘虑息，那复日逍遥。","dynasty":"宋代","title":"垂虹亭"}
{"author":"陈珏","content":"石洞云归春雨足，海门月上夜潮生。","dynasty":"宋代","title":"句"}
{"author":"陈珏","content":"潜虬成穴古危岑，曾为编氓霈旱霖。石怪自留千载迹，泥蟠难驻九天心。老松犹学拿云势，群籁浑惊动地吟。潇洒禅关连胜概，追游谁不快烦襟。","dynasty":"宋代","title":"蜕龙洞"}
{"author":"陈珏","content":"无端秋改色，黯淡四山同。古木昏鸦外，低天落雁中。迷离三径菊，寒峭一帘风。愿借江边笛，吹云散远空。","dynasty":"清代","title":"秋阴"}
{"author":"陈珏","content":"篷窗凭望渺无涯，日暮孤舟泊浅沙。几处清猿哀落木，满天寒露湿蒹葭。乡心恻恻天难晓，往事茫茫月欲斜。一自飘零江海上，不胜双鬓惜年华。","dynasty":"清代","title":"江夜"}
{"author":"陈珏","content":"一路霜风落叶深，偶逢知己入空林。云停似欲依禅定，鹤立居然有道心。古洞灯微涵冥色，夕阳钟动出寒音。十年宰相浑闲事，聊与山僧和苦吟。","dynasty":"清代","title":"冬日同友人游南岩精舍留宿次达上上人韵"}
{"author":"郑德玄","content":"长亭日已暮，驻马暂盘桓。山川杳不极，徒侣默相看。云夕荆台暗，风秋郢路寒。客心一如此，谁复采芳兰。","dynasty":"唐代","title":"晚至乡亭"}
{"author":"元万顷","content":"象辂初乘雁，璇宫早结褵。离元应春夕，帝子降秋期。鸣瑜合清响，冠玉丽秾姿。和声跻凤掖，交影步鸾墀。","dynasty":"唐代","title":"奉和太子纳妃太平公主出降"}
{"author":"元万顷","content":"日影飞花殿，风文积草池。凤楼通夜敞，虬辇望春移。","dynasty":"唐代","title":"奉和春日池台"}
{"author":"元万顷","content":"花轻蕊乱仙人杏，叶密莺喧帝女桑。飞云阁上春应至，明月楼中夜未央。凤辇迎风乘紫阁，鸾车避日转彤闱。中堂促管淹春望，后殿清歌开夜扉。","dynasty":"唐代","title":"奉和春日二首（前首一作上官仪诗）"}
{"author":"陈洵直","content":"茅君职守屡经年，悬窦回中坐几仙。酒瓮若盈吾欲客，不须灵窍仰观天。","dynasty":"宋代","title":"白茅洞"}
{"author":"陈洵直","content":"绝顶方知天柱云，早芽先破禁宫春。琳罂入贡无多种，附陇钥旗尽得珍。","dynasty":"宋代","title":"茶岭"}
{"author":"陈洵直","content":"老树根深络石顽，危檐飞栋插高寒。为谁洗尽苍龙骨，成岭成峰上上看。","dynasty":"宋代","title":"翠蛟亭"}
{"author":"陈洵直","content":"录简深投几井函，金堂玉室指空岩。不须骑气求林屋，一柱县虚政隔凡。","dynasty":"宋代","title":"大涤洞"}
{"author":"陈洵直","content":"碧涧淙流缭一源，闸机不露暗惊渊。李翱千载涛江兴，猛跨鳌头立足看。","dynasty":"宋代","title":"放水涧"}
{"author":"陈洵直","content":"聚散空中不可期，虚含五色岂多姿。归来便合沈踪迹，却是行人见出时。","dynasty":"宋代","title":"归云庵"}
{"author":"陈洵直","content":"众真霞佩上三天，谁见回飚□驾旋。洞府后门人不信，片云鹤鹤是归仙。","dynasty":"宋代","title":"归云洞"}
{"author":"陈洵直","content":"荦砍玉峰矗，真朋夐遨游。洗耳发清响，蹑{足介}玱鸾高。飞泉落松杪，节奏风萧骚。八锁度灵钥，铿铿引云璈。","dynasty":"宋代","title":"九锁步虚词·第八云璈锁"}
{"author":"陈洵直","content":"矫首太霞真，飞忱紫微垣。委蜕速霞举，脱洒人命门。羽葆交芝云，琳琅飚神旛。九锁度灵钥，五气身朝元。","dynasty":"宋代","title":"九锁步虚词·第九朝元锁"}
{"author":"陈洵直","content":"崿嶂洞阴窅，嶕峣郁千寻。不有不测渊，蜿蜒伏萧森。作霈待时举，妙化通天心。六锁度灵钥，综御归龙吟。","dynasty":"宋代","title":"九锁步虚词·第六龙吟锁"}
{"author":"陈洵直","content":"嘉遁仰灵范，世道何韁{七几}。长生昔对面，皇丘昧玄机。沆瀣不足吞，正一知所归。七锁度灵钥，进力行洞微。","dynasty":"宋代","title":"九锁步虚词·第七洞微锁"}
{"author":"陈洵直","content":"琅轩列朱房，风露峨高寒。森罗九宫道，隐约八卦坛。春酣酌金浆，彻视挥外丹。三锁度灵钥，悠悠控飞鸾。","dynasty":"宋代","title":"九锁步虚词·第三飞鸾锁"}
{"author":"陈洵直","content":"大虚本非有，团块何迂疏。一旬更五日，风乎驶轩和。神驭两腋轻，绛霞理襟裾。四锁度灵钥，八表当凌虚。","dynasty":"宋代","title":"九锁步虚词·第四凌虚锁"}
{"author":"陈洵直","content":"神气化虚晃，太上尊玉宸。练此沈下质，感彼元上春。灵液反流用，偃息昆阆津。五锁度灵钥，滞散潜通真。","dynasty":"宋代","title":"九锁步虚词·第五通真锁"}
{"author":"陈洵直","content":"仙人十二楼，缈缈垂重环。志士悯幽阻，郁观何繇攀。栖真历几尘，洞户方孱颜。一锁度灵钥，九虎开天关。","dynasty":"宋代","title":"九锁步虚词·第一天关锁"}
{"author":"陈洵直","content":"泯泯长流彻底清，石间松下倦心情。洞天咫尺枢衣便，抖擞精神为濯缨。","dynasty":"宋代","title":"冷泉亭"}
{"author":"陈洵直","content":"一穴中通百尺湫，骨寒空蜕洞门秋。鳞潜变化疑相近，贝阙珠宫入海求。","dynasty":"宋代","title":"龙蜕洞"}
{"author":"陈洵直","content":"朱鸟何年作瑞来，岂缘梧竹划山开。醴泉只在嵌岩裹，醉入幽栖更不回。","dynasty":"宋代","title":"鸣风洞"}
{"author":"陈洵直","content":"水石何曾有古今，如丝如竹度高深。自疑扁榜通尘听，百代潺潺无赏音。","dynasty":"宋代","title":"清音亭"}
{"author":"陈洵直","content":"洞君一榻为谁悬，云帐苔茵不外传。我醉欲眠非有地，也应重应寝虚缘。","dynasty":"宋代","title":"石床"}
{"author":"陈洵直","content":"神力何年揭此门，破云穿月扣天阍。平生不得朝天路，猿鹤相招试与言。","dynasty":"宋代","title":"石门"}
{"author":"陈洵直","content":"云广翛闲失故宫，泓泉虬木古今同。诗仙羽化无踪迹，后世何人识此风。","dynasty":"宋代","title":"石室"}
{"author":"陈洵直","content":"石梯之字上青峰，碧玉琅玕扫碧空。内隐一壶尘外室，夜吞明月晓吞风。","dynasty":"宋代","title":"石室"}
{"author":"陈洵直","content":"琅玕蕊笈藏幽谷，唯见白云三五幅。昔日天师其姓吴，岩前遗下云中屋。","dynasty":"宋代","title":"石室"}
{"author":"陈洵直","content":"紫霭丹霓磨壁金，岩桥跨麓横青阴。陆先生事今何在，石室云深无客寻。","dynasty":"宋代","title":"石室"}
{"author":"陈洵直","content":"峰顶侵云法象寒，远游虚唱肃天官。松吟泉漱人仙去，犹想箫声落旧坛。","dynasty":"宋代","title":"天坛"}
{"author":"陈洵直","content":"山中绀箬元无脊，炉裹金丹日月开。不是潜藏杜尘世，有人曾见碧蟾来。","dynasty":"宋代","title":"无骨箬"}
{"author":"陈洵直","content":"老木槎牙罨涧深，翠蛟舞处一庭阴。响泉一住流佳句，想见坡仙笔外心。","dynasty":"宋代","title":"舞翠亭"}
{"author":"陈洵直","content":"金色辉祥发洞灵，是中日月久分精。煌煌烨烨常如在，却笑时人不眼明。","dynasty":"宋代","title":"祥光亭"}
{"author":"陈洵直","content":"骨横虎口孰当雄，处士临坛风自从。猛伏丹成俱解化，至今灵草记深踪。","dynasty":"宋代","title":"驯虎岩"}
{"author":"陈洵直","content":"不发藏丹采石英，蘼芜昌歜预芬荣。五山瑶草无人见，为问灵苗种得成。","dynasty":"宋代","title":"药圃"}
{"author":"陈洵直","content":"风动归云清，日落众山楚。重来兴弥深，托宿此何所。浪浪鸣玉泉，恍恍对床雨。梦断身高低，尘劳深夜语。","dynasty":"宋代","title":"游大涤假宿鸣玉馆偶成"}
{"author":"陈洵直","content":"朵云朝起北山阴，暮入西岗散莫寻。谁谓植根元不动，自从归后出无心。","dynasty":"宋代","title":"云根"}
{"author":"陈洵直","content":"洞天三釂碧琳腴，大涤峰高蹑太虚。落日寒山宫阙近，恨无人寄绝家书。","dynasty":"宋代","title":"舟天柱绝峰"}
{"author":"陈洵直","content":"箓简深投几井函，金堂玉室指空岩。不须骑气求林屋，一柱县虚政隔凡。","dynasty":"宋代","title":"大涤洞"}
{"author":"陈洵直","content":"圆象默交感，序气翔氛氲。飙欻偃华盖，贯络百宝熏。八景非真遥，款扣虚皇君。二锁度灵钥，松风卷藏云。","dynasty":"宋代","title":"九锁步虚词"}
{"author":"陈洵直","content":"琅轩列朱房，风露峨高寒。森罗九宫道，隐约八卦坛。春酣酌金浆，彻视挥外丹。三锁度灵钥，悠悠控飞鸾。","dynasty":"宋代","title":"九锁步虚词"}
{"author":"陈洵直","content":"太虚本非有，团块何迂疏。一旬更五日，风乎驶轩如。神驭两腋轻，绛霞理襟裾。四锁度灵钥，八表当淩虚。","dynasty":"宋代","title":"九锁步虚词"}
{"author":"陈洵直","content":"嘉遁仰灵范，世道何缰鞿。长生昔对面，皇皇昧玄机。沆瀣不足吞，正一知所归。七锁度灵钥，进力行洞微。","dynasty":"宋代","title":"九锁步虚词"}
{"author":"陈洵直","content":"荦确玉峰矗，真朋夐游遨。洗耳发清响，蹑蹻玱鸾高。飞泉落松杪，节奏风萧骚。八锁度灵钥，铿铿引云璈。","dynasty":"宋代","title":"九锁步虚词"}
{"author":"范纯粹","content":"惯处贱贫知世态，饱谙迁谪见家风。","dynasty":"宋代","title":"句"}
{"author":"萧妃","content":"昨日梦君归，贱妾下鸣机。极知意气薄，不著去时衣。故言如梦里，赖得雁书飞。","dynasty":"唐代","title":"夜梦"}
{"author":"蔡隽","content":"向来曾醉呼猿洞，乱石崩云拥坐隅。谁料七闽烟瘴底，半岩风物似西湖。","dynasty":"宋代","title":"和陈轩题汀洲苍玉洞"}
{"author":"谢偃","content":"春景娇春台，新露泣新梅。春叶参差吐，新花重叠开。花影飞莺去，歌声度鸟来。倩看飘飖雪，何如舞袖回。逶迤度香阁，顾步出兰闺。欲绕鸳鸯殿，先过桃李蹊。风带舒还卷，簪花举复低。欲问今宵乐，但听歌声齐。夜久星沉没，更深月影斜。裙轻才动佩，鬟薄不胜花。细风吹宝袜，轻露湿红纱。相看乐未已，兰灯照九华。","dynasty":"唐代","title":"杂曲歌辞。踏歌词"}
{"author":"谢偃","content":"青楼绮阁已含春，凝妆艳粉复如神。细细轻裙全漏影，离离薄扇讵障尘。樽中酒色恒宜满，曲里歌声不厌新。紫燕欲飞先绕栋，黄莺始哢即娇人。撩乱垂丝昏柳陌，参差浓叶暗桑津。上客莫畏斜光晚，自有西园明月轮。","dynasty":"唐代","title":"乐府新歌应教"}
{"author":"谢偃","content":"逶迤度香阁，顾步出兰闺。欲绕鸳鸯殿，先过桃李蹊。风带舒还卷，簪花举复低。欲问今宵乐，但听歌声齐。","dynasty":"唐代","title":"杂曲歌辞其二踏歌词"}
{"author":"谢偃","content":"夜久星沈没，更深月影斜。裙轻才动佩，鬟薄不胜花。细风吹宝袂，轻露湿红纱。相看乐未已，兰灯照九华。","dynasty":"唐代","title":"杂曲歌辞其三踏歌词"}
{"author":"夏竦","content":"霞散绮，月沉钩，帘卷未央楼。夜凉河汉截天流，宫阙锁清秋。瑶阶曙，金盘露，凤髓香和烟雾。三千珠翠拥宸游，水殿按凉州。","dynasty":"宋代","tags":"宫廷，生活","title":"喜迁莺·霞散绮"}
{"author":"夏竦","content":"镇日无心扫黛眉，临行愁见理征衣。尊前只恐伤郎意，阁泪汪汪不敢垂。停宝马，捧瑶卮，相斟相劝忍分离？不如饮待奴先醉，图得不知郎去时。","dynasty":"宋代","tags":"宋词精选，送别，写人","title":"鹧鸪天·镇日无心扫黛眉"}
{"author":"夏竦","content":"两朝西掖旧词臣，檗苦冰寒四十春。霜雪满头尘满袖，自惭重见玉堂人。","dynasty":"宋代","title":"安抚状元内翰还朝复命再获候迎先附短章以代"}
{"author":"夏竦","content":"实籙标嘉节，需云锡惠筵。烈晖腾爱景，瑞彩拟非烟。焜燿璇霄外，轮囷绛阙前。居歆方屡告，伟兆溢祥编。","dynasty":"宋代","title":"八年正月天庆节上清宫行香锡庆院御筵日扬辉"}
{"author":"夏竦","content":"梓潼名郡蜀川东，忽秀佳莲绀宇中。褭褭修茎孤引绿，盈盈双蕊怪分红。绛跗相倚凝新露，紫菂交垂向晚风。爰考瑞图观美应，柳州嘉产实难同。","dynasty":"宋代","title":"八月梓州奏广化寺池莲五茎各开二花"}
{"author":"夏竦","content":"醮罢层霄鹤吹分，夜坛香火镂真文。羽人月笔封瑶检，使者星驰下绛云。蕊简荐诚川后耸，金龙传信洞天闻。再三鹊尾添檀炷，为祝虚心佑圣君。","dynasty":"宋代","title":"本宫投龙简中使"}
{"author":"夏竦","content":"丹壁排空叠彩虹，上真应此驻灵踪。烟沉晓日明孤顶，云破馀霞出半峰。岩下法师曾伏虎，洞中仙客屡投龙。他年翠盖东巡狩，玉牒终须受大封。","dynasty":"宋代","title":"赤城"}
{"author":"夏竦","content":"山当庐阜五峰边，地占侯谿好习禅。杳蔼峰峦云蔽日，参差楼殿瓦生烟。僧房宿鸟栖帘外，客馆鸣泉过枕前。但可登临间访古，西来无法与人传。","dynasty":"宋代","title":"崇胜寺"}
{"author":"夏竦","content":"玉琯葭灰昨夜吹，日华光暖向阳枝。东君乱点丹青笔，真宰忙挥造化椎。红日暗长人不觉，好花偷发蝶先知。后园无限桃兼李，留待新恩得意时。","dynasty":"宋代","title":"初夏有作"}
{"author":"夏竦","content":"浓淡晴霞泛夕阳，重重烟蔼护流芳。花残远渡晓风急，路入层云春梦长。结蕙翠光留蝶舞，含桃红实驻莺尝。可怜得意文章客，扈跸西园月桂香。","dynasty":"宋代","title":"春日寄陈舍人"}
{"author":"夏竦","content":"豔豔春风雨半收，少年疏诞称春游。将军雪散桥边市，骑省花开县外楼。草嫩玉堤藏堕珥，酒浓金盏滑歌喉。谁能借取瑶池马，乱踏红尘四百州。","dynasty":"宋代","title":"春游"}
{"author":"夏竦","content":"仙祠成秘殿，远郡在卢阳。旭日初流景，卿云忽降祥。三枝分玉叶，五色照琳房。元后成真荫，钦柴报上苍。","dynasty":"宋代","title":"大中祥符七年七月锦州奏天庆观修圣祖殿毕五"}
{"author":"夏竦","content":"安居近幽谷，井赋籍良田。圣代无深隐，家山不直钱。候耕看土脉，祈穀赛豚肩。城市知何处，疏钟隔暮烟。","dynasty":"宋代","title":"代村叟"}
{"author":"夏竦","content":"功兼文武帝师臣，久厌崇高乐退身。任是东山无限好，谢公争忍负生民。","dynasty":"宋代","title":"到任后作"}
{"author":"夏竦","content":"半载秦川令始行，论文犹未款群英。横戈且趁從军乐，不及期年待政成。","dynasty":"宋代","title":"到任泾州寄长安府学诸先辈"}
{"author":"夏竦","content":"楼压荒城见远村，倚阑衣袂拂苔纹。猿啼晓树枝枝雨，僧下秋山级级云。招客酒旗临岸挂，灌田溪水凿渠分。洞中应有神仙窟，缭乱红霞出紫氛。","dynasty":"宋代","title":"登台州城楼"}
{"author":"夏竦","content":"景阳钟尽唱邻鸡，十二都门报启扉，一带楼台擎落月，万家桃李待朝辉。宫槐烟暖莺犹睡，仙掌云寒露未晞。算是五侯偏称意，游春车马早如飞。","dynasty":"宋代","title":"帝京春日"}
{"author":"夏竦","content":"平乐初正月，虚晨薦号时。瑞场燔碧币，仙骥驻霜仪。烟顶方遥辨，星精想下闚。天门俄翼去，杳霭瑞烟披。","dynasty":"宋代","title":"二月昭州奏正月一日设醮上玉皇表烧钱次有鹤"}
{"author":"夏竦","content":"圣德天攸纵，慈闱实训崇。飞毫迈古法，方丈夺神功。轻素飘惊吹，长烟叠远空。点孤时戏蝶，波偃乍腾虹。洛画诚难并，奎躔或可同。猥叨宸笔赐，羽翼誓输忠。","dynasty":"宋代","title":"奉观御飞白书应制"}
{"author":"夏竦","content":"南方潜璞出寒溪，沉沉紫蔚凝坚姿。两信肖像磨砻异，三趾承琢饰奇。银带参华贡双阙，玉蟾分滴润圆池。微波澄淡当晴景，旌旗半浸龙蛇影。轻浮春絮拂犀干，微动日华明绮井。蕊简交辉九禁深，玉枝斜照中宵永。列璇台兮今得地，迩清光兮叶灵契。宣丝旨兮扬圣谟，赞云章兮熙睿志。弥彰盛德冠生民，务以文明化兆人。","dynasty":"宋代","title":"奉和御制砚歌"}
{"author":"夏竦","content":"製之精兮汉宫之双管，锋之妙兮赵国之修毫。自承掌握济群用，觚与椠兮难施劳。古今冈不达，淑慝将何逃。深仰玉蟾均砚滴，讵惭金马制书刀。颉皇观迹虫篆兴，纤端积润八体成。寫图始告姬公瑞，错宝终传路扈名。上圣惟聪炳帝文，宸章奎画冠生民。洒翰翠珉垂睿式，珥彤丹地宠儒臣。","dynasty":"宋代","title":"奉和御製笔歌"}
{"author":"夏竦","content":"文德洽隆平，蓬山蠹简盈。汉金方尽购，秦石谅难程。稽古承先志，宣猷聚世英。刊修百家备，紬绎十年成。休汰当冬日，多欢奉相衡。岂期颁睿藻，何以报兹荣。","dynasty":"宋代","title":"奉和御製册府元龟了毕"}
{"author":"夏竦","content":"紫皇斋祓感青冥，仙骥徊翔瑞气平。百和真香凝玉羽，九枝芳焰动星精。远辞金阙衔灵命，俯瞰瑶台郊帝祯。矫翼乍侵龙旆影，扬音微杂凤箫声。应须置祀昭神异，岂止登歌纪圣明。藻卫仰观皆率舞，益知天意合三清。","dynasty":"宋代","title":"奉和御製朝谢玉皇大帝致斋夜天书道场观鹤下"}
{"author":"夏竦","content":"三清右序储繁祉，万乘钦明答上穹。圣化诞敷书轨混，仙游昭假地天通。灵辉熠煜充丹禁，瑞雾霏微翳碧空。积累有开鸿绪远，顾怀无际庆基隆。精心展彩威颜肃，法曲迎真睿藻融。象舞在庭功敻异，宝符先道古难同。奉朝嘉服祗群后，赞帝鸿仪俨上公。神爵乍临香馥郁，矞云低映树青葱。洁粢禋薦升严陛，苍璧高蟠照晓风。宣室受釐均大赉，洋洋春泽浃区中。","dynasty":"宋代","title":"奉和御製朝元殿朝谢玉皇大帝"}
{"author":"夏竦","content":"青绮禁门符命锡，离珠御府天琛事例。两仪流庆会休期，二圣诒谋归盛德。大礼修，真猷格，懿铄昭昭兮靡极。阜民财，形物力，圣志干干兮夕惕。金扉玉宇丽皇居，凤藻鸾踪辉乐石。龟趺螭首建灵辰，鹊尾龙香奉至神。日转翠华临阁道，天旋丹仗复钩陈。缙绅茂宠兮逾三接，羽卫鸿仪兮备九宾。琼觞传满兮均尧酒，柏殿赓飏兮洽汉臣。奉若灵心弥翼翼，布昭醲化愈淳淳。","dynasty":"宋代","title":"奉和御製崇政殿宴從臣"}
{"author":"夏竦","content":"瘗玉祠真畤，还衡格閟宫。策动因已盛，合醵庆弥隆。法坐临双起。清音奏六同。羽毛秋色丽，簪绂晓光融。宠宴均尧酒，宸章起汉风。群生遂凫藻，何以报层穹。","dynasty":"宋代","title":"奉和御製大酺"}
{"author":"夏竦","content":"汉门候景嘉辰启，鲁观书云协气升。玉琯飞灰新节应，璿霄合璧端华凝。阳芸初动犹兼雪，柔荔将芳尚隔冰。繁祉建元名已肇，殊庭备物礼将登。黄龙甘露诚难拟，泰峙甘泉岂足称。共庆帝辰延百福，巍巍千载庇黎蒸。","dynasty":"宋代","title":"奉和御製冬至"}
{"author":"夏竦","content":"段氏推忠武，论兵特造微。历朝功并建，诸将令咸依。重位无矜色，高门有德辉。当时动贵族，孰不仰家肥。","dynasty":"宋代","title":"奉和御製读北齐书"}
{"author":"夏竦","content":"咸阳诚赳赳，倚任极维师。贵势隆门绪，忠诚翼帝基。享年常戒满，避宠或兴咨。不学良无愧，嘉名已自垂。","dynasty":"宋代","title":"奉和御製读北齐书"}
{"author":"夏竦","content":"猛奴多勇概，大矟事戎征。新蔡凶围陷，鱼梁寇垒倾。遡风轻古法，问道贵奇兵。懋赏宜开府，番禺已尽平。","dynasty":"宋代","title":"奉和御製读陈书"}
{"author":"夏竦","content":"灵洗虽骁勇，忠规讵可轻。石城尝力战，黟歙本连盟。京口殊动茂，临川叛寇惊。既能明号令，何惜雾宽玉。","dynasty":"宋代","title":"奉和御製读陈书"}
{"author":"夏竦","content":"明帝章朝物，三雍复旧常。籯金赏西域，雅乐奏南阳。拜老鸿徽茂，祈农盛典彰。珍符昭美应，献寿表隆昌。","dynasty":"宋代","title":"奉和御製读后汉书诗"}
{"author":"夏竦","content":"独行懲浇俗，嘉名动远荒。至诚祈夏雨，严意励冬霜。果行推陵险，丰规欢履方。孤高惟大逊，寿考茂祺祥。","dynasty":"宋代","title":"奉和御製读后汉书诗"}
{"author":"夏竦","content":"昭公祥汉律，求比礼三千。刻敝深文息，宽平治德全。芳猷宣辅弼，馀庆茂忠贤。方验来嘉瑞，仁矜理最先。","dynasty":"宋代","title":"奉和御製读后汉书诗"}
{"author":"夏竦","content":"伟哉登国世，灵武定戎兵。拓土能图大，求才实励精。公侯新爵重，台省旧风清。自匪谟长世，鸿图岂易成。","dynasty":"宋代","title":"奉和御製读后魏书"}
{"author":"夏竦","content":"高祖宽仁高，哀矜信有馀。严刑几尽措，黎庶获安居。旧法躬刊定，繁文再划除。既平财谒路，清白励簪裾。","dynasty":"宋代","title":"奉和御製读后魏书"}
{"author":"夏竦","content":"真君昭密命，纪号表兴隆。瑞著洪河外，文成翠石中。帝名传祖祢，历数感王公。三五方兴运，明符事亦同。","dynasty":"宋代","title":"奉和御製读后魏书"}
{"author":"夏竦","content":"思道怀廉慎，童年类老成。郡豪尝讋服，边寇亦清平。临难输忠节，辞荣保令名。贤哉蹈仁义，举世可为程。","dynasty":"宋代","title":"奉和御製读后周书"}
{"author":"夏竦","content":"南荆推德厚，千里远從师。奥识通三教，清声冠一时。就招虽暂至，恋本固难移。故老称前事，儒宗道益滋。","dynasty":"宋代","title":"奉和御製读后周书"}
{"author":"夏竦","content":"迁哲承华绪，深谋事战征。艰危思大节，慷慨得群情。惠爱均戎旅，威名震敌城。江陵摧寇势，宵遁赖奇兵。","dynasty":"宋代","title":"奉和御製读后周书"}
{"author":"夏竦","content":"安石陵霞致，洁言振玉音。鸿动济世久，厚德感人深。朱组虽然袭，虚舟岂易沉。东山高志在，萧洒谢尘襟。","dynasty":"宋代","title":"奉和御製读晋书"}
{"author":"夏竦","content":"李重推清雅，初传友爱名。嘉言为时发，大谊傅经明。崇德诚堪慕，修身岂易倾。留心众才举，千载仰诠衡。","dynasty":"宋代","title":"奉和御製读晋书"}
{"author":"夏竦","content":"土行勤武力，机鉴信良哉。国赖桓文业，人推葛陆才。殊祥双鹤至，吉梦八门开。终始全高节，诚因左翼推。","dynasty":"宋代","title":"奉和御製读晋书"}
{"author":"夏竦","content":"酂侯依日月，天驻叙隆昌。迈德大三杰，观时定九章。过因王尉辩，功赖鄂君扬。终以同心美，清宁赞后王。","dynasty":"宋代","title":"奉和御製读前汉书"}
{"author":"夏竦","content":"子房天授汉，不战道忧尊。秘法盈编受，危机借箸论。避封昭止足，辟穀厌尘喧。莫讶萧规茂，從容有绪言。","dynasty":"宋代","title":"奉和御製读前汉书"}
{"author":"夏竦","content":"高祖宽仁主，淮阴变诈才。设坛诚有礼，推食本无猜。怀惠初颙若，夸功抑殆哉。何如中正者，千载仰高裁。","dynasty":"宋代","title":"奉和御製读前汉书"}
{"author":"夏竦","content":"白马当涂兆，黄家得岁兴。金符威既重，玉版事堪凭。汉火承前运，谁龙合旧徵。青云开后叶，下武倍兢兢。","dynasty":"宋代","title":"奉和御製读三国志诗"}
{"author":"夏竦","content":"许昌功未逞，江表地初平。汉帝居非远，吴侯志欲迎。壮图虽未遂，嘉虑实惟精。终阙尊崇礼，何关慎器名。","dynasty":"宋代","title":"奉和御製读三国志诗"}
{"author":"夏竦","content":"家乘桑盖瑞，国富卧龙才。汉水神晖彻，灵图密命开。横天嘉气应，继日景云来。傥管英雄器，三分亦殆哉。","dynasty":"宋代","title":"奉和御製读三国志诗"}
{"author":"夏竦","content":"陶唐明历象，茂气与天通。举正分星度，归馀定岁功。孟陬名不殄，南正道弥隆。自此垂三代，循环协大中。","dynasty":"宋代","title":"奉和御製读史记诗"}
{"author":"李廌","content":"玉阑干外清江浦，渺渺天涯雨。好风如扇雨如帘，时见岸花汀草、涨痕添。(阑：栏)青林枕上关山路，卧想乘鸾处。碧芜千里思悠悠，惟有霎时凉梦、到南州。","dynasty":"宋代","tags":"婉约，写雨，怀人","title":"虞美人·玉阑干外清江浦"}
{"author":"李廌","content":"唱歌须是，玉人檀口，皓齿冰肤。意传心事，语娇声颤，字如贯珠。老翁虽是解歌，无奈雪鬓霜须。大家且道，是伊模样，怎如念奴。","dynasty":"宋代","title":"品令"}
{"author":"李廌","content":"苦恨红梅结子，生憎榆荚悠悠。解送十分春色，能添万斛新愁。","dynasty":"宋代","title":"杨花词三首"}
{"author":"李廌","content":"土渴山焦独在阿，考盘孰与世相遇。皇皇夫子犹伤凤，碌碌苍生尚执柯。头白已惊为学晚，日长赢得读书多。北禅释子应相笑，树瘿多年变木鹅。","dynasty":"宋代","title":"杨十三虞卿在希颜上人房纳凉余时在村舍归和"}
{"author":"李廌","content":"风驾已驰供御品，霜郊未卷喊山旗。七闽地产犹为宝，两府官高故不遗。须藉水帘泉胜乳，也容双井白过磁。东堂退食公宫晚，金鼎新烹欲沁脾。","dynasty":"宋代","title":"杨元忠和叶秘校腊茶诗相率偕赋"}
{"author":"李廌","content":"东郭新雨余，日入凉气佳。长风吹天维，坐见参斗斜。默默群动息，寒螿先秋哗。清谈互绝倒，岂复忧过差。","dynasty":"宋代","title":"夜坐"}
{"author":"李廌","content":"且喜屋无穿隙雪，未愁漏尽满靴霜。纸帏布被从牢落，赖有希牙齿颊香。","dynasty":"宋代","title":"夜坐"}
{"author":"李廌","content":"岳镇中天司下土，名山宫殿锁云扃。固知正直作威福，岂徇往来惟醉醒。封禅今无秦汉侈，降生谁是甫申灵。何当弭节朝双阙，一曲钧天梦帝庭。","dynasty":"宋代","title":"谒中岳祠"}
{"author":"李廌","content":"畴昔翰林苏谪仙，溪藤写赠眉石篇。欲寻此砚副此什，婺源烟水空茫然。君家宝砚多奇古，一一玄圭与苍璧。此砚初来众砚疑，厕居末品真可惜。宝林大士千亿身，吾家古画妙入神。欲持吾画易君砚，庶几速证西来因。我持君砚复何为，嵩山之阳颍水湄。茹藜咀藿坐蓬荜，漱流枕石书新诗。万事推迁皆传舍，世间孰是常存者，画砚伊余聊税驾","dynasty":"宋代","title":"以古画观音易眉子石砚歌"}
{"author":"李廌","content":"缪挟经世策，蚤衰甘湮沦。吾庐有佳趣，一廛良可亲。茂林修竹地，青山白云人。尘埃付捷径，风波委要津。吾心如皦日，外物任浮云。久厌牛马走，欲令鸥鹭驯。岁月既荏苒，功名定因循。执鞭吾弗能，得乘岂所欣。畎亩乐可必，糟糖奚用勤。泥龟喜曳尾，生刍耻屡陈。束湿虽有术，末路复谁因。愿为海底泥，肯羡山上尘。","dynasty":"宋代","title":"忆吾庐"}
{"author":"李廌","content":"客梦还松陵，寒江渺烟雨。异时醉吟地，依然记洲渚。三高平生欢，彷佛递宾主。十年扁舟兴，一夕暂容与。此乐曾未央，覆瓿俄惊鼠。隙月鉴我帷，破窗风自语。展转谁晤言，僮隶聊尔汝。吾生独何事，寤寐仍羁旅。","dynasty":"宋代","title":"与邹浩志完会于王希圣家因话毗陵事是夕辄梦还松陵因述梦呈志完"}
{"author":"李廌","content":"世人期公浅，云是真谪仙。愿公老台鼎，白首冠貂蝉。为之乃固有，弗为愈知贤。清风不可挹，高高薄云天。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其三"}
{"author":"李廌","content":"平生史鳅直，往岁展禽黜。青衫窜长沙，华鬓谒宣室。重光照八极，命世真贤出。奈何江湖去，独为苍生恤。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其五"}
{"author":"李廌","content":"道德富瀛海，百谷输浩渺。云梦吞什伯，坐映黄陂小。斯文再炳蔚，精义凌缥缈。典谟追灏噩，协气充四表。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其六"}
{"author":"李廌","content":"周公非汲汲，仲尼岂皇皇。吾道无若人，孰能相维纲。古今异伦轨，英风自相望。下民今喁喁，造物太茫茫。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其七"}
{"author":"李廌","content":"吴越控岛夷，东南一都会。淫风旧倡靡，懦俗无慷慨。除弊在躬行，报政可立待。类非俗吏能，千龄树遗爱。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其十一"}
{"author":"李廌","content":"四海李元礼，龙门多俊良。英英郭有道，一揖遂生光。画鹢凌云波，仙舟水云乡。此心徒皦皦，千里共苍苍。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其十四"}
{"author":"李廌","content":"我生职贫病，壮龄俄早衰。朱颜不少贷，白发太先期。故人独闵余，远寄灵寿枝。老景知有赖，醒醉为扶持。","dynasty":"宋代","title":"次和答张訚寄灵寿杖"}
{"author":"李廌","content":"山川纳商气，凛凛天地秋。草木将玄黄，讵肯乌我头。蚤岁谬怀璧，轗𨎹辙欲周。富贵来无期，舍鞅息林丘。复弃农圃业，为兹山水游。来寻弥天释，软语忘百忧。夜倾双玉壶，禅诙互相酬。试浇磈磊胸，洗我千斛愁。","dynasty":"宋代","title":"谷隐饮中以采菱渡头风起策杖村西日斜为韵探得采头二字其二"}
{"author":"李廌","content":"癯槁岩下士，迹隐心捷径。汗颜尘中夫，谄笑幸游骋。贤哉陈夫子，两不伤厥性。洁身风波涂，独若万钧锭。","dynasty":"宋代","title":"求志书院诗四首陈师道履常之所居也其一"}
{"author":"李廌","content":"风林舞危叶，霜畦杀青蕡。车马如上州，朝天逐高云。行迈岂不劳，欲书竹帛勋。岁晏重感慨，我独念离群。","dynasty":"宋代","title":"东津夜饮送岑穰彦休赴阙其二"}
{"author":"李廌","content":"先生位管辖，四海在陶钧。顾我门墙士，于焉益情亲。眷言给鼎味，旨酒侑芳珍。粲粲春服成，暮春及佳辰。载咏先生道，兴怀感昔人。三子果艺达，从政宜牧民。维舟万里流，喜色照通津。廌也不速肖，农圃老此身。同门各鶱翥，索居独离群。诸公廊庙器，行当策高勋。念此今日欢，无忘病且贫。结驷傥肯顾，促车清颍滨。","dynasty":"宋代","title":"送李德载公辅之宣城王子敏遹之宁陵秦少章之仁和"}
{"author":"李廌","content":"秋江冒后土，馀潦满沟浍。行人泥没辀，腐黍乱荒荟。结客山中游，风雨在颠沛。峥嵘栋宇下，磊落宜我辈。还同竹溪逸，笑傲盼庭桧。繁阴阻杖屦，曀曀几弦晦。谁能决顽云，共此明月对。","dynasty":"宋代","title":"同诸公饯望元因宿谷隐以何当风雨夜复此对床眠为韵分得对此二字其二"}
{"author":"李廌","content":"千龄一丘垄，谁复记主名。苾芬百世祠，贤哉阮步兵。庙旁故墟里，竹林蔽郊坰。裔孙仍南北，胡能师九原。","dynasty":"宋代","title":"阮步兵庙"}
{"author":"李廌","content":"秋徂风雨多，欲作雪霜迓。况乃地气偏，寒暑或相借。温凉久未定，裘葛易无暇。惭愧平原君，客至列盏斝。日为文字饮，短昼继清夜。嗟予寡世偶，痴甚已如霸。有田未归耕，无策敢求射。耽诗近知味，疑从果裸化。","dynasty":"宋代","title":"同仲宝风雨中过德麟留宿以夜未央为韵分得未字并和二公夜央字韵其二"}
{"author":"李廌","content":"敢友天下士，辙环之四方。适愿得所向，偶如钟应霜。交态久未定，市道良可伤。君看江汉水，安流日泱泱。","dynasty":"宋代","title":"同仲宝风雨中过德麟留宿以夜未央为韵分得未字并和二公夜央字韵其三"}
{"author":"李廌","content":"东郭新雨馀，日入凉气佳。长风吹天维，坐见参斗斜。默默群动息，寒螀先秋哗。清谈互绝倒，岂复忧过差。","dynasty":"宋代","title":"夜坐"}
{"author":"李廌","content":"步兵真旷达，与世故浮游。平时哭途穷，郁郁宇宙幽。浩气独不掩，筑台凌清秋。一啸已望我，况乃尔汝俦。斯人固遗世，世亦不汝收。得非青白眼，钧铢牾时流。聊为招魂些，释汝故时忧。","dynasty":"宋代","title":"啸台其二"}
{"author":"李廌","content":"我登步兵台，缅怀昔来游。英声入万壑，奇气盘九幽。转盼迹已陈，况今仍千秋。鸾凤吟苏门，奚用愧彼俦。堪笑刘越石，幸胜功遂收。登高君能赋，乃是子安流。作诗已可人，洗我万古忧。","dynasty":"宋代","title":"啸台其五"}
{"author":"李廌","content":"紫荷媚曲塘，青秧舞平畦。晨光泫晞露，众木含华滋。咸惊物外慕，归休及良时。","dynasty":"宋代","title":"己卯春许昌湖上酬王实仲弓作"}
{"author":"李廌","content":"延平双剑朝丰城，钟山之钟挟以行。延平春浪拂天地，左右两龙雷火鸣。建隆真人君八极，河伯效珍宝钟出。不似汾睢发鼎光，泛泛逆流浮万镒。诏赐阊阖濯龙宫，声掩景阳闻九重。吾闻此钟亦神物，独肯寒溪就埋没。","dynasty":"宋代","title":"钟山钟"}
{"author":"李廌","content":"嗟美人兮何之，抚千祀兮增悲。咎司命之匪仁兮，弗庇下民。故啬数于令人兮，俾弗俪乎常期。既闿端之引大，复柅止而絷维。仰天衢而愿骋兮，羌为惠之罔终，嗟美人兮怀思。閟灵修而自珍兮，宁燕婉而倚巾。彼鹈鴂之早鸣兮，欲众芳之陨衰。亮汝怀之匪良兮，喜佳卉之具腓。灵芝遑恤汝以自芳兮，亦三秀而呈姿。候虫呻吟而竞秋兮，熠耀夕飞而流光。蚊角翼而虎噬兮，或负岳而成雷。俄岁运之徂征兮，复尔龄之几何。彼大椿之先秋兮，意松柏之后凋。属岁寒之太甚兮，雪霜窘而烦威。春归来兮旸谷温，条风发兮百卉菲。土泉闭兮崔嵬，独玄黄兮就萎。委长年兮涧滨，匠初顾兮弗辰。感佳时兮嗟美人，蜕遗荣兮上宾天。我吁天兮九阍，如可赎兮百身。","dynasty":"宋代","title":"嗟美人词"}
{"author":"李廌","content":"寂历古关道，晓烟寒未分。愁情满秋草，归思隔黄云。客路自多感，宿酲犹带醺。萧萧倦游意，况乃久离群。","dynasty":"宋代","title":"寂历古关道二首其二"}
{"author":"李廌","content":"自信仁由己，深知道满门。才华辉日域，嘉誉达天阍。坦腹方趋进，亨衢迓骏奔。欲令唐晋后，不独美姚温。","dynasty":"宋代","title":"光禄朱卿挽词其一"}
{"author":"李廌","content":"畴昔始龙馆，能声到海隅。兆民方菜色，境政独蒲卢。尚赖德弥邵，安知今也无。犹闻江左郡，荒政徯来苏。","dynasty":"宋代","title":"光禄朱卿挽词其五"}
{"author":"李廌","content":"五十虽非寿，休嗟不慭遗。赏延姑可待，子贵竟何迟。异鹊惊蝉蜕，凄风落木芝。乘骢千里客，歌罢不胜悲。","dynasty":"宋代","title":"光禄朱卿挽词其九"}
{"author":"李廌","content":"苦恨红梅结子，生憎榆荚悠悠。解送十分春色，能添万斛新愁。","dynasty":"宋代","title":"杨花词三首其三"}
{"author":"李廌","content":"文林换却山林兴，谁道山人索价高。","dynasty":"宋代","title":"句其一"}
{"author":"李廌","content":"安得吾皇四百州，皆如此邦二千石。","dynasty":"宋代","title":"句其三"}
{"author":"李廌","content":"城阴犹有松间雪。松间暗淡城头月。月下几枝梅。为谁今夜开。尊前簪素发。自拥繁枝折。疑是在瑶台。宝灯携手来。","dynasty":"宋代","title":"菩萨蛮（双松庵月下赏梅）"}
{"author":"李廌","content":"落梅呜咽。暗淡城头月。吹满江天惊梦蝶。唤起画楼伤别。帘风轻触银钩。梧桐玉露新秋。底事琐窗深夜，素娥常伴人愁。","dynasty":"宋代","title":"清平乐"}
{"author":"李廌","content":"垅上弓旌降鹤书，戋戋璧帛贲乡闾。汉宫入奏贤臣颂，蜀道荣观驷马车。谁谓诸侯老宾客，归来华发伴樵渔。泮宫陈迹神游否，绛帐门生多石渠。","dynasty":"宋代","title":"哀都官王申"}
{"author":"李廌","content":"湠漫汉江皋，迤逦楚山岫。衡门掩半麓，飞甍耸层构。高林敞华榱，双泉逼瑶甃。龟鱼水中坻，牛马饮残溜。我卜关外居，此计春可就。参差菱荇香，猗傩参术秀。行吟池上篇，来倒壶中酎。","dynasty":"宋代","title":"白马寺诗"}
{"author":"李廌","content":"寒香本已清，真色初既好。谁私化工力，增缀愈妍巧。繁葩贮春意，幽姿照青昊。独无和羹实，终尘愧其表。","dynasty":"宋代","title":"百叶梅"}
{"author":"李廌","content":"山茶乃凡木，宝干始为奇。婉雅瑞荷花，扶疏连理枝。倾心相尔汝，和气生怡怡。清阴亦可爱，恶木正离披。","dynasty":"宋代","title":"宝干山茶"}
{"author":"李廌","content":"张生古狂夫，草圣称豪迈。纵横意有得，野马御风快。醉醒忽惊神，自以不可再。乃知高世能，至理适有在。况夫穷年华，朝夕精拣汰。期兹笔溪水，色变昆仑派。","dynasty":"宋代","title":"笔溪"}
{"author":"李廌","content":"老骥无能空在闲，苜蓿既饱思行山。谁知八幅分向背，恍如百里随跻攀。云烟蒙蒙心共远，草树阴阴日将晚。一声幽鸟隔前溪，万古回春来叠巘。凉风彷佛飞清霜，奉身九折思王阳。嗟我胡为不自爱，逐物颠倒轻余光。瓜篱活计知何日，相对无言搔短发。芒鞋竹杖请自在，皎皎吾身真匪石。","dynasty":"宋代","title":"壁间所挂山水图"}
{"author":"李廌","content":"边城冬，日日黄埃飞朔风。葱岭雪深埋古道，河岸冰厚与天通。可汗牙帐青海东，壮士卷甲趋奇功。公孙卿材名将种，横槊赋诗海涛涌。作吏宜思故家勇，早取灵盐隶秦陇。","dynasty":"宋代","title":"边城四时曲送盛玮东玉之官平凉"}
{"author":"李廌","content":"黄金照地晋将军，剑履盈门万石君。独以德名追远裔，尽将富贵比浮云。璚田种药期公寿，夜壑移舟忽梦分。彷佛平生阻瞻觌，一诗三叹漫殷勤。","dynasty":"宋代","title":"表高氏石公之墓"}
{"author":"李廌","content":"阳崖转窅窕，层林蔽重阴。披榛过舆马，缘云得幽寻。坐觉真境寂，兹焉悟赏心。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"平时峥嵘想，局蹐在城郭。言登诸峰胜，幽情散寥廓。焉能乘海桴，终期老丘壑。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"日背西岭没，月向东岭生。殷霞未隐彩，皓露已舒明。斗柄坐可挹，政恐河汉倾。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"微云起前础，出山忽纡余。风吹去何之，闲意满太虚。倚柱聊目送，我生何滞愚。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"廛居倦喧卑，区中憎狭隘。游目宇宙间，山河真砺带。一啸万林端，呼风作天籁。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"风回荔萝香，意与尘气别。杳杳云际钟，皎皎松上月。触焉感幽处，蜡屐俟明发。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"阴磴顽雪积，老崖白云深。扪萝陟鸟道，扬尘落乔林。下方有粟场，俯见归飞禽。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"舍鞅陟层巘，老步独多叹。笑谈谷传响，松声递萧散。欲寻草堂池，土室无僧赞。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"松风憩俗驾，抚心愧营营。登临念胜土，乌用千载名。愿与妇子俱，终焉住神清。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"穿云上虚无，彷佛凌倒景。微茫鸿鹄背，指点众山顶。出日上扶桑，徘徊万林影。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"从横事捭阖，揣摩相抵巇。兹为富贵术，咄嗟乃自知。相形直误人，俾无百年期。遂汝齿肥心，庙食饱牲牺。","dynasty":"宋代","title":"蔡泽庙"}
{"author":"李廌","content":"平生曹华国，志意多感慨。应埃迷俯仰，肮脏游方外。余尝贤若人，心以古人待。食蘖甘有味，舐蜜遇潜虿。赍恨没九原，长屯竟无泰。宿草揜一丘，长夜遂千载。喜君好男儿，赠语颇刚快。弓裘解传业，门户兹有赖。文章第美身，长门不须卖。","dynasty":"宋代","title":"曹华国之子赠诗次韵答之"}
{"author":"李廌","content":"使臣抚南夏，万夫久以望。道粹韵宇胜，德满声誉香。炳然龙虎文，瑑此金玉相。笑谈府中居，无为民自康。","dynasty":"宋代","title":"岑使君牧襄阳受代还朝某同赵德麟谢公定潘仲"}
{"author":"李廌","content":"我生世寡与，所幸贤者知。徽中山川意，赏音有锺期。荆楚非我里，从公甘栖迟。今兹复舍去，何以纾吾悲。","dynasty":"宋代","title":"岑使君牧襄阳受代还朝某同赵德麟谢公定潘仲"}
{"author":"李廌","content":"闾阎无居人，倾城饯贤守。拥车不得前，遮拜奉卮酒。民言荷恩勤，拊育踰父母。公不鄙我邦，端能再来不。","dynasty":"宋代","title":"岑使君牧襄阳受代还朝某同赵德麟谢公定潘仲"}
{"author":"李廌","content":"公如照乘珠，居朝作贤宝。公如三秀芝，後天锡难老。聿归供奉班，漆简探幽讨。悬应念伧父，沧洲濯苹藻。","dynasty":"宋代","title":"岑使君牧襄阳受代还朝某同赵德麟谢公定潘仲"}
{"author":"李廌","content":"圣主躬仁政，群方布诏条。洪恩温海峤，嘉颂满刍荛。聚敛除奸吏，依违屏具僚。钧衡无硕鼠，城社绝余妖。皇化思无外，王心远欲昭。咨询黄阁老，选命紫宸朝。丹禁传天诏，飞星下使轺。书旌分蜀道，揽辔步烟霄。急峡瞿塘险，孤城白帝遥。巴山连浪远，汉节拂云飘。按部清时好，观风乐事饶。诗成思老杜，鬼哭想残萧。已佩黄金印，当簪七叶貂。不应淹僻陋，从此上扶摇。","dynasty":"宋代","title":"程高承议赴夔路转运判官求诗"}
{"author":"李廌","content":"氓之蚩蚩不足数，四月五月蒙松雨。闭门县榻二十年，不见孺子与文举。","dynasty":"宋代","title":"蚩蚩"}
{"author":"李廌","content":"上都太一临天街，千乘万骑频往回。神崧太一古所治，曷日属车游豫来。昔年章圣奉玄寂，离宫万堵临崔嵬。定陵弓剑隔重岭，金碧渝暗翬鸳摧。重门铜兽闭永日，灵囿御坐生苍苔。达官乞开奉祠事，肉食罔知真可咍。小臣作诗非望幸，欲写万壑松风哀。","dynasty":"宋代","title":"崇福宫"}
{"author":"李廌","content":"岸走舟安稳，逍遥若步虚。晴烟迷白鹭，春水见浮鱼。桑树连坡种，人家夹水居。年丰村舍好，稚子学诗书。","dynasty":"宋代","title":"出城"}
{"author":"李廌","content":"蔼蔼花絮乱，纷纷蜂蝶多。今年春复尔，不饮奈愁何。","dynasty":"宋代","title":"春日即事九首"}
{"author":"李廌","content":"新绿阴将就，残红在亦稀。雨中千点絮，来伴落花飞。","dynasty":"宋代","title":"春日即事九首"}
{"author":"李廌","content":"怒风吹老屋，急雨闹空庭。莫叹林花尽，悬知陇麦青。","dynasty":"宋代","title":"春日即事九首"}
{"author":"李廌","content":"毛桃犹带蕊，青杏已团枝。老不禁春恼，应知老易欺。","dynasty":"宋代","title":"春日即事九首"}
{"author":"李廌","content":"但喜朝朝醉，那知夜夜风。老人贪睡美，春梦五更中。","dynasty":"宋代","title":"春日即事九首"}
{"author":"李廌","content":"化国有余暇，丰年多醉人。典衣谋一饮，对酒却惭春。","dynasty":"宋代","title":"春日即事九首"}
{"author":"李廌","content":"怅望白铜鞮，醉听金缕衣。花间愁落日，老更惜春归。","dynasty":"宋代","title":"春日即事九首"}
{"author":"李廌","content":"娇马宁馨郎，毡车薄媚娘。萧萧两蓬鬓，愁入少年场。","dynasty":"宋代","title":"春日即事九首"}
{"author":"李廌","content":"逃闲闭关坐，忽有卖花声。老大自多感，依然京洛情。","dynasty":"宋代","title":"春日即事九首"}
{"author":"李廌","content":"低云不断风仍急，细雨无声晚更稠。千里思君常在眼，黄昏天意自春愁。","dynasty":"宋代","title":"春日遇题寄友人"}
{"author":"李廌","content":"我生职贫病，壮龄俄早衰。朱颜不少贷，白发太先期。故人独闵余，远寄灵寿枝。老景知有赖，醒醉为扶持。","dynasty":"宋代","title":"次和答张誾寄灵寿杖"}
{"author":"李廌","content":"我思佳人在何许，太行之阳济川上。结茆赋诗临清流，我情摇摇日西向。盘谷秋来阴复晴，谷口与谁来耦耕。卖刀买犊便能尔，功名付之勃与平。嗟余追逐老闾里，吟诗作赋不直水。韦编铅椠幸忘忧，甘与牛衣同卧起。相从当及壮年时，莫年多感定多悲。此身安归送归客，岂堪登临行路岐。万事纷纷战蛮触，不须白眼憎时俗。但愿如公无荣亦无辱，临流赋诗老亦足。","dynasty":"宋代","title":"次韵答张誾张阁见寄"}
{"author":"李廌","content":"欲和丰年几日霖，密云委地结繁阴。莫疑造物收功晚，自是阳和著意深。且具黄鸡倾白酒，更求青李与来禽。扫除万古穷通想，付与南薰一弄琴。","dynasty":"宋代","title":"次韵刘厚之久阴未雨"}
{"author":"李廌","content":"底处娇黄蜡样梅，幽香解向晚寒开。故人未寄岭头信，先报江南春意来。","dynasty":"宋代","title":"次韵秦少章蜡梅"}
{"author":"李廌","content":"孟春属佳辰，驾言从郡丞。蓐食戒徒御，篝火事徂征。方舟绝横汉，适彼樊侯城。缅怀昔封君，能使晚周兴。千龄想风概，慨叹岸与陵。故城若墟落，邑屋袖可凭。盘飧倦举箸，幅幅气拂膺。古寺蔽榛甓，破舍余残僧。人言魏徵君，於焉常曲肱。窭居三十年，蔚然以诗鸣。人忧不改乐，信哉贤者能。常闻有四友，作堂在郊垧。我虽樗栎材，臭味亦其朋。会当从飞盖，清夜一来登。","dynasty":"宋代","title":"从德邻至邓城访魏道辅故屋怀道符"}
{"author":"李廌","content":"各执梅枝不执鞭，涉溪穿竹过林烟。景纯梦里经行处，宜到青溪古洞天。","dynasty":"宋代","title":"从德麟自中卢游灵记事"}
{"author":"李廌","content":"青溪翠壁泻琮琤，洞府犹传鬼谷名。幸有六经堪送老，不思唇舌慕从横。","dynasty":"宋代","title":"从德麟自中卢游灵记事"}
{"author":"李廌","content":"裂崖泉射便成溪，溪畔虚岩匹练垂。玉溅珠跳千仞底，阴阴众木媚清池。","dynasty":"宋代","title":"从德麟自中卢游灵记事"}
{"author":"李廌","content":"别久相思今见君，近诗盈轴语弥新。雄妍不用近时律，温厚初还上世淳。少与多仇身踽踽，乐天知命志申申。才高所寓皆高趣，气古斯能似古人。句有万锺辞禄意，衣无一点污人尘。中山可鄙魏公子，谷口全如郑子真，珍重遗音清庙瑟，萧条寡和郢中春。谁同杜老知无敌，会有君山谓绝伦。白首定交虽自愧，夜光投我岂无因。欲知慰此无聊赖，万斛愁怀为一伸。","dynasty":"宋代","title":"崔先生所守甚高其为人表里澹泊然其文晔如有"}
{"author":"李廌","content":"我似羁縻遐徼州，君如霸府大诸侯。如何鼎食素烹饪，乃谓溪毛堪荐羞。驽马但能追十驾，铅刀奚可断千牛。鄙人粗亦知臧否，敢诮东家故日丘。","dynasty":"宋代","title":"答孔榘处度见赠"}
{"author":"李廌","content":"佳人寓云端，饵霞服灵烟。举手谢时人，信尔非我缘。谁令山中瓢，酌此闤闠泉。舍尔芝兰芗，一染渐余膻。铅黄强为容，孰竟谓子妍。眷焉反初素，此道自古然。","dynasty":"宋代","title":"答周行己相赠行己端慎太学诸生忌之"}
{"author":"李廌","content":"十洲三神山，广厚蟠地轴。不知高几寻，沧溟及其麓。游心如太空，视彼何芥粟。君家三木山，包裹一握足。銛锐曰奇锋，坳岩云峻谷。摄心如蚍蜉，观此乃陵陆。高庳作九地，何啻战蛮触。老苏记木山，万里在右蜀。立之置庭除，屹嶪可映屋。小大虽相悬，真赝此其族。因形生强名，等是千岁木。君家襄城野，绕郭山抱绿。巍然复岭外，自有真六六。","dynasty":"宋代","title":"大木山"}
{"author":"李廌","content":"忽见微云别峤生，急缘危磴下峥嵘。势倾海岱千岩黑，力卷江湖万叶声。碧瓦依稀人暗喜，急溪湍涨马初惊。老僧宴坐朱门底，应笑狂夫冒险行。","dynasty":"宋代","title":"大雨中游岳寺"}
{"author":"李廌","content":"婺女织玄绡，欲作六铢衣。空山捣寒月，传声彻云闺。可笑绮縠女，不识砧与机。","dynasty":"宋代","title":"捣帛石"}
{"author":"李廌","content":"日射西山烂烂光，低云遮岸水风凉。从来鞍马倦行役，笑语不知岐路长。","dynasty":"宋代","title":"道中即事呈岑使君吏部次和德麟韵三首"}
{"author":"李廌","content":"稻塍粟垅绿相连，野老欣逢大有年。人意物情俱自适，溶溶佳气满江天。","dynasty":"宋代","title":"道中即事呈岑使君吏部次和德麟韵三首"}
{"author":"李廌","content":"白叟黄童话使君，买牛买犊谕邦人。今年菽粟仓箱满，仁政常为七县春。","dynasty":"宋代","title":"道中即事呈岑使君吏部次和德麟韵三首"}
{"author":"李廌","content":"冰溪雪岭赴诗盟，我媿难先二子鸣。莫惮登临助余勇，欲令万战遇奇兵。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"灵溪閟洞鏁华胥，地脉旁通分野殊。莫惮登临探奇险，恐君他日亦藏书。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"千仞云崖耸石门，古传此地圣凡分。我曹自愧群峰诮，未必山灵解勒文。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"地上云居有梵天，碧池灵脉泻双泉。不应胜地能埋没，政欲因君佳句传。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"云外泉声度碧林，浏萦累带作清深。吾缨已分令尘染，欲欲寒光去洗心。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"异时倥偬此时闲，甘在尘中可厚颜。天为好山生胜士，莫因便懒负云山。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"初无声利想，独有山水癖。慨然岁月逝，名山喜投迹。书来拜嘉招，吹火自蜡屐。戒期西山邑，奔命通书尺。君诗如齐楚，凛凛两大国。吾诗比邾滕，惴惴甘服役。千里奉诗盟，敢爱股肱力。方舟绝清汉，舍棹上层壁。梅垭排青云，四览众山脊。僮肩困负笈，马喙不停息。趼足上崔嵬，欲进辙已植。喘喉如鼓橐，开阖振胸臆。仰愧升木猱，俯羡归飞翼。天曛未敢止，行行望仙舄。","dynasty":"宋代","title":"德麟约游西山某自酇来会行李阻修成此诗"}
{"author":"李廌","content":"脂车欲入南山路，马首忽西真有数。此生兀兀老江山，曩事纷纷过风雨。君行岭上正穿云，我向津头欲呼渡。石门秀绝冠荆楚，万壑千岩供指顾。赴涧哀泉咽复流，出岫闲云散还聚。遥应写怀远怜我，瘦马饥童傍江雾。平时追随若形影，异县相望忽如许。他年两翁各赋归，思山便可拏舟去。","dynasty":"宋代","title":"德麟自南邑至酇相会作诗次其韵"}
{"author":"李廌","content":"新雨路少人，公子有佳招。下马语未竟，西城趋连镳。初云眺江阁，忽欲登山椒。陟巘践跷踊，舍鞍升迢嶢。濈濈云屦湿，翩翩风袂飘。广隰绿交映，芜城远无嚣。带缭江路永，隙光溪影摇。他山若聚米，乱垅疑翻潮。岸巾叹鬓槁，抚髀怜肉消。欲摅纡郁怀，自恨痀偻腰。心知中峰近，意怯老步遥。班荆坐危磴，植杖临高苗。注目送三士，绿萝凌九霄。风流蹔云散，箕踞还独谣。迎答顺风呼，俯听深涧樵。山灵或耸诮，谷友如迁乔。虽同仙凡隔，亦觉神爽超。毋比抱肠鼠，已异枝巢鹩。夕曛下归径，平林有鸣蜩。回瞻已陈迹，青霭烟寥寥。","dynasty":"宋代","title":"登楚山绝顶"}
{"author":"李廌","content":"丈夫有奇气，坐井直郁郁。朅来古嵩州，携手登太室。中峰到绝顶，北岭太峭壁。山河在股掌，带砺何足述。星分九州野，块列七雄埸。放怀宇宙间，想见天地辟。下观云雷变，愍尔龙鬼役。下方万仞底，草树霭蒙密。愈知天下小，助我浩气直。平生四方志，登临聊感激。嗟嗟封禅媪，游豫朝百辟。诬辞与惭德，可笑乎四峄。庙社尚不阅，财用遑肯恤。万兵树丰碑，数丈压崷崒。岂知市朝变，辇路蔽荆棘。同登八仙坛，再题三醉石。君无笑余怯，登临常股栗。为宝千金躯，夷路犹恐失。存我厚苍生，岂效伯昏逸。归卧听天鸡，扶桑观日出。","dynasty":"宋代","title":"登嵩顶"}
{"author":"李廌","content":"昔从郡丞游，余寒春未回。玄云蔽冷日，朔风卷黄霾。枯榛拥残雪，疏篱横野梅。季夏方溽暑，後乘复与偕。青秧舞白水，赤日飞红埃。牛马暍俱喘，蜩螗嘒相哀。值此寒暑变，感予羁旅怀。行行江湖去，举棹向天台。老妇脍鲂鲤，丁男涤尊罍。霜橙荐紫蟹，水藕浮琼醅。念公复行县，秋光当独来。予时定相望，持酒上高台。","dynasty":"宋代","title":"邓城道中怀旧时德麟相拉至江北三县"}
{"author":"李廌","content":"竹冈深贮一溪云，溪湾路尽钓矶新。鱼鸟相忘自相乐，使君元是狎鸥人。","dynasty":"宋代","title":"钓台"}
{"author":"李廌","content":"钓国固有术，直钩宁漫劳。吾常鄙龙伯，岂复羡琴高。濯足风波地，游心虎豹韬。谁云无是子，天下自嚣嚣。","dynasty":"宋代","title":"钓台"}
{"author":"李廌","content":"山东太白谪仙人，笔卷天河气拂云。百代公卿嘲哂遍，清溪石上想严君。","dynasty":"宋代","title":"钓台"}
{"author":"李廌","content":"旋剪香罗列地垂，娇红嫩绿写珠玑。花前欲作重重结，系定春光不放归。","dynasty":"宋代","title":"饮襄阳沈氏家醉题侍儿小莹裙带"}
{"author":"李廌","content":"古昔诗客长风骚，云间野鹤鸣九皋。六丁极天十万遭，摄提执策穷牛毛。玄珠罔象谁能及，或长壮丽称雄豪。九原杀气横天高，朔风吹雪沾霜刀。衔枚束甲夜渡洮，军中壮士秉白旄。忿怒不可拔一毫，白狐几腋成一袍。东溟一钓连六鳌，二长不同各有劳。吟咏至审公讥褒，咏斋之乐真陶陶。君毋独乐愈自高，亦当以手援儿曹。","dynasty":"宋代","title":"咏斋诗"}
{"author":"李廌","content":"雨後秋风入翠微，我来仍值晚凉时。山遮日脚斜阳早，云碍钟声出谷迟。故国空余烟冉冉，旧宫何在黍离离。兴亡满眼无人语，独倚栏干默自知。","dynasty":"宋代","title":"游宝应寺"}
{"author":"李廌","content":"常笑博望侯，老死穷河源。河源几万里，天派垂昆仑。支流播九逆，砥柱疏三门。行穿九地折，怒溢千里奔。乐彼洧水源，近且具茨根。寒泉发清池，藻监挠不浑。引为琉璃陂，碧波媚苹蘩。逶迤入王城，顺下德可温。全此上善性，利用岂无恩。下有万艘济，旁列千夫屯。持此安且静，用监暴与昏。顷年时闻龙，渊室今应存。秉简俗何陋，济舆惠亦烦。谁知千载後，佛宫枕溪濆。乔木上参天，绿竹盈短垣。曾此埒金谷，神龙依只园。物理自古今，兴废复何言。聊思郑国侨，殊胜汉张骞。","dynasty":"宋代","title":"游超化寺"}
{"author":"李廌","content":"节藏泥滓气凌空，荐俎宁知肉味重。未许韦编充简策，已胜丝黍诳蛟龙。短萌任逐霜刀重，美干须烦雪壤封。他日要令高士爱，不应常共宰夫供。","dynasty":"宋代","title":"友人董耘馈长沙猫笋廌以享太史公太史公辄作"}
{"author":"李廌","content":"上国兹晨每豫游，仙仗缭绕来瀛洲。天王高御宝津楼，侍臣壁立环诸侯。箫韶引风摇树羽，晴波飞影动宸旒。阑干仙人深雾縠，楼前彩缆系龙舟。锦标霞举夺日精，万楫竞渡驰蛟虬。天颜一解四海春，乐岁已忘凶年忧。况今持盈戒欹器，不使逸豫常从流。锦帆高张亦佳耳，清汴东注贯扬州。","dynasty":"宋代","title":"有怀都下寒食"}
{"author":"李廌","content":"文范今亡见嗣卿，颍川应聚异时星。清风特为吾曹至，畏景宁忧日御停。踏雪曾穿东郭履，移文今忤北山灵。烹茶且酌南溪水，第欠金山第二{左氵右霝}。","dynasty":"宋代","title":"又过陈叔易隐居相拉同游超化寺诗"}
{"author":"李廌","content":"缪蹈江海迹，吾生靡怀居。役车窘阴雨，蒸腐败衣袽。晨昏雷声中，我怀何时舒。秋阳出顽云，杲杲照我裾。言登秋风阁，乘兴安可徐。猗纡下铜鞮，缥缈凌紫虚。锦叶眩林表，金包垂霜余。栖苴寄榛莽，潦痕在菰蒲。我游获所适，况乃弗为鱼。放意宇宙间，所至皆吾庐。","dynasty":"宋代","title":"又九月十四日登秋风阁以余霞散成绮澄江静如"}
{"author":"李廌","content":"山客水不觌，烝云日如甑。陵陆混泥沙，黯惨度朝暝。晨霞送晴色，喜见天面莹。江光剑归匣，云收四山静。高阁眺空无，复见前日胜。回思困涂潦，戃怳如昔病。登临勿太息，秋风渐焱劲。","dynasty":"宋代","title":"又九月十四日登秋风阁以余霞散成绮澄江静如"}
{"author":"李廌","content":"客梦还松陵，寒江渺烟雨。异时醉吟地，依然记洲渚。三高平生欢，彷佛递宾主。十年扁舟兴，一夕暂容与。此乐曾未央，覆瓿俄惊鼠。隙月监我帷，破窗风自语。展转谁晤言，僮隶聊尔汝。吾生独何事，寤寐仍羇旅。","dynasty":"宋代","title":"与邹浩志完会於王希圣家因话毗陵事是夕辄梦"}
{"author":"李廌","content":"兴王不患无功业，贼乱常忧在岁寒。能缓阿瞒移鼎手，长鋋此日愧渔竿。","dynasty":"宋代","title":"钓台"}
{"author":"李廌","content":"钓渚平过水，笔溪清见底。寒烟晓冥冥，白石明齿齿。目送归鸿飞，游心志鱣鲔。手应心不疑，物我相诺唯。黄雀漫多惊，白鸥来自喜。之子未投竿，我来频洗耳。","dynasty":"宋代","title":"钓渚诗"}
{"author":"李廌","content":"巨根盘亘几百尺，高干植立参天长。萧萧气清霜月白，云根桂子飘秋香。松陵高士风骨奇，洒然临流傲沧浪。油云委地墨欲滴，霾风拂雨炎天凉。酇留执策信秉钺，军中舞剑语激昂。幽林俯见皆朴樕，反视茂质独苍苍。乐圃先生最珍玩，如神伟象岂等常。梦松盖有三公兆，苍桧鼎峙宁非祥。","dynasty":"宋代","title":"鼎足桧"}
{"author":"李廌","content":"翠荇弄水时出没，紫蓴浸滑涎蜿蜒。川光遥接行潦前，野气空阔浮寒烟。常思郢客解刺舡，岂解乘槎上青天。又思吾儿能测渊，岂能夺得骊颔蠙。上升却回复入海，只恐澄海为桑田。","dynasty":"宋代","title":"东湖诗"}
{"author":"李廌","content":"东门何煌煌，骊驹络金羁。朱颜照秋鞠，炯炯青云姿。往登芸香阁，编书给隃麋。予方滞江汉，发轫将安之风林舞危叶，霜畦杀青蕡。车马如上州，朝天逐高云。行迈岂不劳，欲书竹帛勋。岁晏重感慨，我独念离群。","dynasty":"宋代","title":"东津夜饮送岑穰彦休赴阙"}
{"author":"李廌","content":"书生昧筹算，罕立横草功。征南日耽经，帷幄明指踪。胸中有武库，矧与竖儒同。贤哉秉节度，不制蜀阿童。沈碑虽好名，要是真英雄。寥寥万山路，爽气摇松风。","dynasty":"宋代","title":"杜元凯庙"}
{"author":"李廌","content":"半阴半晴恼乱我，不禁春意惟殢春。黄莺丁宁舌初转，杨花轻盈来弄人。东家秋千多美女，舞腰娉婷衣金缕。彩索徘徊渐渐高，墙头见人羞欲住。柳下谁家薄媚郎，立马昂头不肯去。","dynasty":"宋代","title":"对春二首"}
{"author":"李廌","content":"一点两点催花雨，章台走马无尘土。少年去老能几时，买笑金钱不须数。高阳酒徒多白发，长安佳妓今老妪。共君把酒莫厌多，作意强作青春主。文章放行多气焰，笔画把捉无精神。愿得神王如六通，日写万卷酬青春。","dynasty":"宋代","title":"对春二首"}
{"author":"李廌","content":"今古俱无忌惮情，厄台犹敢尚为名。裔孙不复重瞳圣，俗目俱同瞽叟盲。见愠仲由空肮脏，脍肝盗跖尚彭亨。圣人道大故难用，谁听弦歌兕虎声。","dynasty":"宋代","title":"厄台"}
{"author":"李廌","content":"遇险思共济，胡粤无异心。而我与夫子，义烈真断金。阴崖避飞雨，群龙方恕吟。岩中歌式微，相和相知音。","dynasty":"宋代","title":"二士避雨岩"}
{"author":"李廌","content":"节藏泥滓气凌空，荐俎宁知肉味重。未许韦编充简策，已胜丝黍诳蛟龙。短萌任逐霜刀重，美干须烦雪壤封。他日要令高士爱，不应常共宰夫供。","dynasty":"宋代","title":"友人董耘馈长沙猫笋廌以享太史公太史公辄作"}
{"author":"李廌","content":"醉乡天地一何宽，不问金壶与玉山。暂得陶陶太古意，醒来应亦恶人间。","dynasty":"宋代","title":"吕颜野饮醉中寄五绝句次其韵"}
{"author":"李廌","content":"东西南北人，志向各有在。一言契所适，纠缠胡可解。英英坐上客，声闻著寰海。婆娑诸侯邦，未去亮天縡。顾余寸有长，葑菲误见采。山空佛宫冷，秉烛集飞盖。笑歌触松风，出谷作天籁。後夜风雨时，惟应鬼神会。","dynasty":"宋代","title":"谷隐饮中以采菱渡头风起策杖村西日斜为韵探"}
{"author":"李廌","content":"雨後秋风入翠微，我来仍值晚凉时。山遮日脚斜阳早，云碍钟声出谷迟。故国空余烟冉冉，旧宫何在黍离离。兴亡满眼无人语，独倚栏干默自知。","dynasty":"宋代","title":"游宝应寺"}
{"author":"李廌","content":"泉南南蒲是南溟，瘴雾熏人不用醒。想对文书搔首罢，刺桐花下学兰亭。","dynasty":"宋代","title":"送元勋不伐侍亲之官泉南八首"}
{"author":"李廌","content":"过时悲既往，适用复相先。世事蓂生陨，人情月晦圆。寒凉非尔适，衰歇岂余捐。岁事待秋敛，农夫期有年。","dynasty":"宋代","title":"秋扇和之道"}
{"author":"李廌","content":"翠荇弄水时出没，紫蓴浸滑涎蜿蜒。川光遥接行潦前，野气空阔浮寒烟。常思郢客解刺舡，岂解乘槎上青天。又思吾儿能测渊，岂能夺得骊颔蠙。上升却回复入海，只恐澄海为桑田。","dynasty":"宋代","title":"东湖诗"}
{"author":"李廌","content":"关雎久盈耳，魏阙亦游心。不废江湖乐，亲调钟磬音。九重初击拊，千代正哇淫。器在人亡矣，哀哉泪满襟。","dynasty":"宋代","title":"范蜀公挽诗其七"}
{"author":"李廌","content":"西丘对秋风，萧飒如原隰。木落景扶疏，碧环天壁立。余霞拂暮散，夕鸟寒更急。独有松上鹤，不为鹦鹉粒。","dynasty":"宋代","title":"西丘"}
{"author":"李廌","content":"低云不断风仍急，细雨无声晚更稠。千里思君常在眼，黄昏天意自春愁。","dynasty":"宋代","title":"春日遇题寄友人"}
{"author":"李廌","content":"翠荇弄水时出没，紫蓴浸滑涎蜿蜒。川光遥接行潦前，野气空阔浮寒烟。常思郢客解刺舡，岂解乘槎上青天。又思吾儿能测渊，岂能夺得骊颔蠙。上升却回复入海，只恐澄海为桑田。","dynasty":"宋代","title":"东湖诗"}
{"author":"李廌","content":"君门如天深九重，君王如帝坐法宫。人生难处是安稳，何为来此骊山中。复道连云接金阙，楼观隐隐横翠红。林深谷暗迷八骏，朝东暮西劳六龙。六龙西幸峨眉栈，悲风便入华清院。霓裳萧散羽衣空，麋鹿来游墟市变。我上朝元春半老，满地落花人不扫。羯鼓楼高挂夕阳，长生殿古生青草。可怜吴楚两醯鸡，筑台未就已堪悲。长杨五柞汉幸免，江都楼成隋自迷。由来流连多丧德，宴安鸩毒因奢惑。三风十愆古所戒，不必骊山可亡国。","dynasty":"宋代","title":"骊山歌"}
{"author":"李廌","content":"诗翁诗思与春争，落笔风雷纸上生。雪棘满颐心尚壮，君看岩电射人明。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"邹湛葛疆往过此，幕中佐曹畏简书。习池岘首自今古，故寺悲喜成空虚。越王之孙府从事，恶人亦作俗吏呼。日从云间二三子，醉吟啸傲相携扶。王孙才高倦羁束，湿纸讵可包於菟。兴来鼓棹碧江去，把酒赋诗聊与娱。野人相逄荷倾盖，坐上作客惭食鱼。红尘化衣对玉树，白发茁须如霜芜。饱闻襄阳好风土，喜见山水相盘纡。久怜消髀厌羇旅，便欲卜隐如林逋。著书虽可自覆酱，志怪犹为鬼董狐。兹游起我丘壑兴，岂复自为形迹拘。山中一廛可托足，裘葛略具便有余。结茆耒耜老岩谷，岂学少室随驾卢。老妻汲涧芼葵蕨，丁男负刍仍扫除。诸公富贵或肯顾，结驷野服来吾居。","dynasty":"宋代","title":"赵令畤德麟作襄阳从事丁丑季冬出行南山三邑"}
{"author":"李廌","content":"发轫嵩麓背烟岩，解维水程仍二三。杞邦想见旧风烈，许邑自知诚子男。天地忧怀真过计，文献不足良可惭。放舟适未觏君子，白头终期老江潭。","dynasty":"宋代","title":"元佑六年夏自阳翟之睢阳迓翰林苏公自杞放舟"}
{"author":"李廌","content":"柱史承恩正紫微，玉皇优诏碧云词。欲知伯仲文章职，对掌丝纶内外司。雨露偏浓常棣萼，烟霞常驻凤凰池。共扶吾道邪归正，同振斯文盛不衰。白首并逢千载运，登庸皆是十年迟。靖共介福由神听，告尔多方代帝咨。膴仕初逢贤者贵，德名当问国人宜。夷齐抗世清何早，元凯登庸事可期。贫贱久思杨得意，龙光今喜郑当时。应怜下客尘埃甚，惭愧雷门献此诗。","dynasty":"宋代","title":"贺小苏先生"}
{"author":"李廌","content":"奔腾龙峤麓，深壑断如截。石栈架寒溪，盘陀卧精铁。从衡布方楚，片段发文裂。平如中唐甓，罅密不容泄。南岩尽奇险，万状森罗列。或如巨兽蹲，或类巴蛇囓。哀泉泻飞磴，流沫常喷雪。山骨静无尘，泓澄碧潭澈。鱼龙不敢宅，中有千古月。壮哉天地间，此险讵劳设。乃知山水心，自欲为胜绝。我陪胜士游，兹名因不灭。","dynasty":"宋代","title":"石栈河在洪闸"}
{"author":"李廌","content":"醉倒南山卧白云，满天诗思不胜春。黄鸡白酒真堪乐，谁道蓬蒿有此人。","dynasty":"宋代","title":"吕颜野饮醉中寄五绝句次其韵"}
{"author":"李廌","content":"倾城爱劲竹，古士惟徽之。而我独爱君，不见即相思。今矧万里游，动为三岁期。索居念金兰，惘然伤别离。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"半阴半晴恼乱我，不禁春意惟殢春。黄莺丁宁舌初转，杨花轻盈来弄人。东家秋千多美女，舞腰娉婷衣金缕。彩索徘徊渐渐高，墙头见人羞欲住。柳下谁家薄媚郎，立马昂头不肯去。","dynasty":"宋代","title":"对春二首"}
{"author":"李廌","content":"江皋草茅软，马首路平宽。叹老龙锺态，伤春料峭寒。月檐茅影乱，风瓦竹声乾。喜从佳公子，诗成槊在鞍。","dynasty":"宋代","title":"诗一首"}
{"author":"李廌","content":"安得吾皇四百州，皆如此邦二千石。","dynasty":"宋代","title":"句其三"}
{"author":"李廌","content":"钱唐西湖三百寺，芳草画桥烟霭中。宝陀大士本无相，一亭聊慰伏蛇功。","dynasty":"宋代","title":"观音亭"}
{"author":"李廌","content":"何当共巾履，一笑破群忧。我登步兵台，缅怀昔来游。英声入万壑，奇气盘九幽。转盼迹已陈，况今仍千秋。鸾凤吟苏门，奚用愧彼俦。堪笑刘越石，幸胜功遂收。登高君能赋，乃是子安流。作诗已可人，洗我万古忧。","dynasty":"宋代","title":"啸台"}
{"author":"李廌","content":"秋溪已澄彻，山色贮溪中。云度前洲白，霞生别峤红。波澜寒自监，鱼雁共游空。弃置功名念，羊裘作钓翁。","dynasty":"宋代","title":"秋溪"}
{"author":"李廌","content":"贱人敢图柄，时哉天步艰。相尔箦中意，三亭宁腼颜。佩印能几时，网成已入关。宣言往代汝，天道真可还。","dynasty":"宋代","title":"三冈亭在邑西南三十里秦昭王使谒者王稽使魏"}
{"author":"李廌","content":"佳人寓云端，饵霞服灵烟。举手谢时人，信尔非我缘。谁令山中瓢，酌此闤闠泉。舍尔芝兰芗，一染渐余膻。铅黄强为容，孰竟谓子妍。眷焉反初素，此道自古然。","dynasty":"宋代","title":"答周行己相赠行己端慎太学诸生忌之"}
{"author":"李廌","content":"巨根盘亘几百尺，高干植立参天长。萧萧气清霜月白，云根桂子飘秋香。松陵高士风骨奇，洒然临流傲沧浪。油云委地墨欲滴，霾风拂雨炎天凉。酇留执策信秉钺，军中舞剑语激昂。幽林俯见皆朴樕，反视茂质独苍苍。乐圃先生最珍玩，如神伟象岂等常。梦松盖有三公兆，苍桧鼎峙宁非祥。","dynasty":"宋代","title":"鼎足桧"}
{"author":"李廌","content":"诸孤皆妙禀，况乃承义方。世济商人美，各是万夫望。拳拳奉先志，诛茆建崇堂。岂徒轮奂美，卓绝当未央。","dynasty":"宋代","title":"故谏议大夫鲜于公欲作新堂以传世谱名曰卓绝"}
{"author":"李廌","content":"桐已参天柏已苍，昔年曾见似人长。树犹如此人休怪，宾主相逢鬓各霜。","dynasty":"宋代","title":"题孔氏东园三首"}
{"author":"李廌","content":"漫郎老猗玗，紫芝于蒍于。二元皆国器，位卑德有余。嗟公有祖德，官况复不如。平生志引大，英爽凌太虚。胸中有武库，罗列千卷书。攘臂班马间，岂但突黄初。谓宜在妙龄，持橐承明庐。何为沉下僚，蹭蹬青云途。三谓南遭选，雪霜稍侵须。又佩墨绶去，不得黄纸除。怜公批敕手，乃判税与租。阅世悟休戚，胜负如枭卢。达人自通脱，於何较锱铢。平治不平气，俛仰自走趋。刚忍素所遇，时乃烈丈夫。南安极南粤，控带荆与吴。南涯即沧海，北渡竟重湖。回首望嵩颍，邈焉天一隅。南州例卑湿，海错富虫鱼。作客万里外，善保千金躯。加餐慎兴寝，三年赋归欤。故园有老伴，林下要为娱。","dynasty":"宋代","title":"送元圣庾县丞之官泉南"}
{"author":"李廌","content":"柳眼脱壳花将飞，麦梢弄黄青穗肥。鹁鸪翩翩避舟去，燕泥悮落沾人衣。树外浮阳湖水渌，漠漠不动含晴晖。沙暖浴凫遗翠羽，岸深老蚌吐明玑。","dynasty":"宋代","title":"三月三日"}
{"author":"李廌","content":"蛾眉备百姓，怨女填六宫。捐躯委崖谷，陨生因尔容。匹妇多白发，妇怨实无终。","dynasty":"宋代","title":"舍身崖"}
{"author":"李廌","content":"晴山如黛水如蓝，波净天澄翠满潭。身在玉壶图画里，心随飞鸟过终南。","dynasty":"宋代","title":"渼陂"}
{"author":"李廌","content":"癯槁岩下士，迹隐心捷径。汗颜尘中夫，谄笑幸游骋。贤哉陈夫子，两不伤厥性。洁身风波涂，独若万钧锭。","dynasty":"宋代","title":"求志书院诗四首陈师道履常之所居也"}
{"author":"李廌","content":"粤藤玉板泽於脂，歙婺隃糜理胜犀。归日锦囊诗几许，七闽当有数千题。","dynasty":"宋代","title":"送元勋不伐侍亲之官泉南八首"}
{"author":"李廌","content":"青松多陈根，女桑漫柔枝。虚心任寒暑，宁与铁炭期。旨酒有妙致，青山多令姿。醉游卧丘壑，於予复何为。","dynasty":"宋代","title":"同德麟仲宝过谢公定酌酒赏菊以悲哉秋之为气"}
{"author":"李廌","content":"天下一大器，安危系平倾。哲王慎民监，措术如和羹。辛甘或偏长，非可制割烹。五味既可口，君子尝曰平。方今太平君，戒欹如持盈。乞言用龟监，履德均权衡。庶民虽惷愚，一或非所营。视之如己内，涂污千仞坑。是用选贤德，告戒敷至诚。曰虽一人良，万邦咸以贞。尚赖尔庶牧，裨朕来聪明。分符授虎节，专政千里城。朱车轮两轓，画戟门十旌。礼文既光华，远煜如杕英。良图沃朕心，蠲瘼求民情。如意运手足，乃与朕力并。朕所戒假乐，难慎惟守成。愿昭先人功，奠枕临周京。群方政咸乂，惟海隅苍生。鱼盐机巧利，凉德多矜争。版图庶汇徵，雉垒侵荒荆。矧乘荐饥後，鲂鱨尾多頳。古既无罪岁，此独何所令。明明普天下，孰非圣人氓。当求善仁政，如解中山酲。时公罢仙班，入觐中天闳。帝优老成人，锡祉升名卿。吏能素严翼，公望方峥嵘。物赖山愈静，川纳海益竑。齐安汉中治，政迹如韶茎。刚明济清净，锦组辉琼莹。果毅将慎智，佩玦锵璁珩。英英众人师，落落天地晶。是用简上心，佥议如预盟。公辞臣老矣，已与世累轻。东吴富山水，烟霞氛紫清。乐郊适所愿，逍遥挂尘缨。赏延及孙子，荣庆并弟兄。智恬欲相养，为寿期老彭。帝云东州民，思济求令名。窒如相忘鱼，煦沫涔辙泓。瘁如旱麓木，枯槁需春萌。朕意慎许可，当赖王国祯。如翩皆飞鸟，遴集惟鹪鹏。无辞逆朕意，钦哉卿惟行。公承帝眷异，竭节期有亨。郡民幸其来，争以先见荣。实篚携浆壶，马首拜且迎。谓言前掾曹，执礼无私评。远兹三纪历，位重德愈宏。下车始授政，季秋末徂正。囹圄屡空虚，盗止无黥刑。康庄夜达旦，户敞民不惊。柔远戒慢令，荒政先缓征。榛楛已济济，莪蔚将菁菁。熙熙春台乐，苾苾太室牲。尝闻至仁化，政立可去兵。又闻公明心，罚罪能驱鲸。古云州县劳，此语非准程。韩侯功固高，羞比於绛婴。光初必凶终，进锐多反瞠。如彻礼饮酌，强酒奠兕觥。虽云快壮心，泰至多酗醟。孰知安行健，履坦非掀横。圭璋贱珉玼，山川贵刚騂。良弓岂苟饰，利用关以弸。斯为古循吏，业广惟励精。孤生何所罹，自幼忧患萦。遭家屡不造，省始离呱喤。迩复远所恃，羁迹如漂萍。操心但书危，固户赖巧甍。曲蒙惠私重，哀愚斯独惸。字抚得不违，俾就三龙黉。曰余欲玉汝，谁何吝金籯。愚非苟恩者，锐志思迅铿。为修不敢殆，希彼农夫耕。懃懃虑寇至，豫蓄终岁盛。战战与心竞，中林亦丁丁。渊崖视鸟道，履冰越深瀛。刚克素自许，窃亦轻申枨。永言念眷懃，愿以坚白鸣。作诗谓云何，姑以纪颂声。","dynasty":"宋代","title":"上姑丈闾丘通牧少卿"}
{"author":"李廌","content":"阴阴老柏森庭牖，外脱中空若虚缶。崔仙授剑柏遂神，剑气腾天剑声吼。顷年天师受丹诀，此地精思岁华久。玉函金匮发灵崖，因使阴符诬虎口。殿中真人道玄笔，笔妙飞扬传不朽。霜发羽人逢白叟，间岁已闻踰九九。神游八极吾所愿，道骨仙风愧无有。欲赋大鹏思子微，恐尔年龄亦为偶。","dynasty":"宋代","title":"精思观崔道士授剑柏中剑常吼若雷"}
{"author":"李廌","content":"沧海梦悠悠，关河壮气收。魂归伤委蜕，壑迥失虚舟。月暗菰蒲夜，山空木叶秋。可堪频怅望，松梓繄新丘。","dynasty":"宋代","title":"光禄朱卿挽词十首"}
{"author":"李廌","content":"周公非汲汲，仲尼岂皇皇。吾道无若人，孰能相维纲。古今异伦轨，英风自相望。下民今喁喁，造物太茫茫。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其七"}
{"author":"李廌","content":"久依凤翼与龙鳞，万里青云可致身。圣主求贤如不及，夜光岂复怒无因。","dynasty":"宋代","title":"王子立寄三绝句云常诣夏颐吉卜云宜见君子子"}
{"author":"李廌","content":"纷纷竞干禄，汩汩第谋身。先生独任重，忧道仍忧民。精诚贯白日，孤忠横北辰。求之千载上，古亦鲜若人。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"别久相思今见君，近诗盈轴语弥新。雄妍不用近时律，温厚初还上世淳。少与多仇身踽踽，乐天知命志申申。才高所寓皆高趣，气古斯能似古人。句有万锺辞禄意，衣无一点污人尘。中山可鄙魏公子，谷口全如郑子真，珍重遗音清庙瑟，萧条寡和郢中春。谁同杜老知无敌，会有君山谓绝伦。白首定交虽自愧，夜光投我岂无因。欲知慰此无聊赖，万斛愁怀为一伸。","dynasty":"宋代","title":"崔先生所守甚高其为人表里澹泊然其文晔如有"}
{"author":"李廌","content":"先生如蓍龟，万事可告犹。勋业轻黄屋，得贤方解忧。念昔汇征日，民瘼庶有瘳。莫赋归去来，衮衣或能留。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"舜韶奏九成，凤凰故来仪。汉彻方秦政，何乃悮至斯。尔非鸡与鹜，出处当慎时。","dynasty":"宋代","title":"凤凰台"}
{"author":"李廌","content":"四海李元礼，龙门多俊良。英英郭有道，一揖遂生光。画鷁凌云波，仙舟水云乡。此心徒皦皦，千里共苍苍。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"宿雨旦初霁，微凉吹广庭。嘉宾忽相遇，方午梦惊扣扃。长松森翠影，德修竹参青冥。飘云度空急，仲残日穿林明。幽墙隔江浦，公远屿定风舲。城市厌烦暑，道山樊念伶俜。角巾代公绂，方草具踰侯鲭。园实摘的皪，德厨酝斟晶荧。烹鲜缩颈大，仲海错著器腥。笑谈得真乐，公采撷逢幽馨。云阴剥初霁，道名岚收远青。窗卧忆元亮，方诗成怀景升。日须河朔饮，德当解高阳酲。烦襟顿忘释，仲嘉咏不少停。闉闍发严鼓，公穹碧垂繁星。一笑跨鞍去，奚论楚人醒。道","dynasty":"宋代","title":"廌寓龙兴仁王佛舍德麟公定道辅仲宝携酒希纳"}
{"author":"李廌","content":"奔腾龙峤麓，深壑断如截。石栈架寒溪，盘陀卧精铁。从衡布方楚，片段发文裂。平如中唐甓，罅密不容泄。南岩尽奇险，万状森罗列。或如巨兽蹲，或类巴蛇囓。哀泉泻飞磴，流沫常喷雪。山骨静无尘，泓澄碧潭澈。鱼龙不敢宅，中有千古月。壮哉天地间，此险讵劳设。乃知山水心，自欲为胜绝。我陪胜士游，兹名因不灭。","dynasty":"宋代","title":"石栈河在洪闸"}
{"author":"李廌","content":"千龄一丘垄，谁复记主名。苾芬百世祠，贤哉阮步兵。庙旁故墟里，竹林蔽郊坰。裔孙仍南北，胡能师九原。","dynasty":"宋代","title":"阮步兵庙"}
{"author":"李廌","content":"蚤悟多金累，惟修俭与仁。考终虽罔愧，直道未容伸。地想流谦德，天惟赉善人。昭昭锡繁祉，余庆在振振。","dynasty":"宋代","title":"光禄朱卿挽词十首"}
{"author":"李廌","content":"黄花作秋色，槁荚作秋声。残春有秋意，奈此恻恻情。乔木点新翠，古垅集飘英。午风薰径草，麦浪摇新晴。脂车逐胜士，访友来西垧。苦汗泣瘦马，流尘污华缨。冁然发孤笑，屡醉辄屡醒。聊歌干旄篇，愧我未登瀛。","dynasty":"宋代","title":"西郊"}
{"author":"李廌","content":"昔从郡丞游，余寒春未回。玄云蔽冷日，朔风卷黄霾。枯榛拥残雪，疏篱横野梅。季夏方溽暑，後乘复与偕。青秧舞白水，赤日飞红埃。牛马暍俱喘，蜩螗嘒相哀。值此寒暑变，感予羁旅怀。行行江湖去，举棹向天台。老妇脍鲂鲤，丁男涤尊罍。霜橙荐紫蟹，水藕浮琼醅。念公复行县，秋光当独来。予时定相望，持酒上高台。","dynasty":"宋代","title":"邓城道中怀旧时德麟相拉至江北三县"}
{"author":"李廌","content":"次公不许画麒麟，孝宣妙选知名臣。拜公之像想风度，乃是云台子颜之文孙。元丰天子建原庙，王宇万栋临端门。累朝名臣俨冠剑，列圣御坐开乾坤。修廊秘殿锁春色，彷佛音容皆骏奔。相君相业皆元元，旗常彝鼎定书勋。仪形在殁侍神考，英气噩噩凝天阍。嗣皇方思服盛美，欲考辟公观列文。君传兹图落人世，世人遂得知瑜璠。吾知袁公固有後，能平楚狱竟无冤。召公甘棠犹不伐，卫武之德谁能谖。君不见温公之像满人间，愿广此图令并传。","dynasty":"宋代","title":"观吴正献真"}
{"author":"李廌","content":"省寺官联贵，曾升社稷臣。双瞻观日月，接迹望星辰。锡爵虽开国，封侯未富民。天扉如可到，直拟问通津。","dynasty":"宋代","title":"光禄朱卿挽词十首"}
{"author":"李廌","content":"书生昧筹算，罕立横草功。征南日耽经，帷幄明指踪。胸中有武库，矧与竖儒同。贤哉秉节度，不制蜀阿童。沈碑虽好名，要是真英雄。寥寥万山路，爽气摇松风。","dynasty":"宋代","title":"杜元凯庙"}
{"author":"李廌","content":"垄上弓旌降鹤书，戋戋璧帛贲乡闾。汉宫入奏贤臣颂，蜀道荣观驷马车。谁谓诸侯老宾客，归来华发伴樵渔。泮宫陈迹神游否，绛帐门生多石渠。","dynasty":"宋代","title":"哀都官王申"}
{"author":"李廌","content":"吁嗟憧憧之民兮，何终身不灵耶。不能挥毫縻青天耀白日，胡为乎布衣韦带事读书。不能坐穷庐运筹算，胡为乎骑马试剑轻其躯。项籍耻作百夫勇，禹行舜趣犹贱儒。惫乎四支愁五脏，不能成功竟何如，胡为乎直待临老空嗟吁。盍归乎来，盍归乎来。长桥系白鲤，摆尾向天台。风流李北海，雄望摩九垓。长卿向穷时，尚为临邛咍。北邙古墓空蒿莱，胡为乎须上黄金台。","dynasty":"宋代","title":"胡为乎行赠丘公美"}
{"author":"李廌","content":"蔼蔼花絮乱，纷纷蜂蝶多。今年春复尔，不饮奈愁何。","dynasty":"宋代","title":"春日即事九首"}
{"author":"李廌","content":"道人居此岩，诵经岁云久。鬼神夜护持，空岩击刁斗。吁嗟已成尘，藤萝穿石牖。","dynasty":"宋代","title":"汝华岩"}
{"author":"李廌","content":"粤藤玉板泽于脂，歙婺隃糜理胜犀。归日锦囊诗几许，七闽当有数千题。","dynasty":"宋代","title":"送元勋不伐侍亲之官泉南八首其八"}
{"author":"李廌","content":"嗣皇思故老，趣诏侍筵经。驷马空频驾，高鸿本自冥。苍生虽绝望，盛德愈流馨。出处俱全节，辉光并日星。","dynasty":"宋代","title":"范蜀公挽诗"}
{"author":"李廌","content":"飞阁凌波浮渺茫，碧山白云坐相忘。好风历楯泛我袂，兴来取缨濯沧浪。","dynasty":"宋代","title":"飞阁"}
{"author":"李廌","content":"孝治依文母，皇图锡圣王。虚心思启沃，妙选尽忠良。近侍崇儒术，先生被宠光。周邦柱下史，魏阙紫微郎。禁殿联常棣，天池浴凤凰。挥毫青琐闼，簪笔御炉香。德镇千钧重，文辉万丈长。昌时逢式谷，吾道喜弥彰。视草严宸暮，论思子夜央。槐边星转角，花底鹭分行。岂但居华省。行闻上玉堂。终期衮衣拜，慰此士夫望。","dynasty":"宋代","title":"小苏先生九三丈自司谏拜起居郎权中书舍人廌"}
{"author":"李廌","content":"烈士可庙食，么麽可悲夫。誓心报荆郢，忍耻适江吴。功成期牖下，旋闻赐属镂。楚邦乃怨耦，宿愤向已摅。涛江厌波神，魂魄游故都。存亡两陈迹，无用愧包胥。","dynasty":"宋代","title":"伍子胥庙"}
{"author":"李廌","content":"半生虚老太平日，一日不知人不识。鬓毛斑斑黑无几，渐与布衣为一色。平时功名众所料，数奇辜负师友责。世为长物穷且忍，静看诸公树勋德。欲持牛衣归颍川，结庐抱耒箕隗前。只将残龄学农圃，试问瀛洲紫府仙。","dynasty":"宋代","title":"某顷元佑三年春礼部不第蒙东坡先生送之以诗"}
{"author":"李廌","content":"我似羁縻遐徼州，君如霸府大诸侯。如何鼎食素烹饪，乃谓溪毛堪荐羞。驽马但能追十驾，铅刀奚可断千牛。鄙人粗亦知臧否，敢诮东家故日丘。","dynasty":"宋代","title":"答孔榘处度见赠"}
{"author":"李廌","content":"伊昔三逸人，醉卧扪白云。其间欧醉翁，翊戴建殊勋。山灵岂羡尔，应复勒移文。","dynasty":"宋代","title":"三醉石诗"}
{"author":"李廌","content":"秋徂风雨多，欲作雪霜迓。况乃地气偏，寒暑或相借。温凉久未定，裘葛易无暇。惭愧平原君，客至列盏斝。日为文字饮，短昼继清夜。嗟予寡世偶，痴甚已如霸。有田未归耕，无策敢求射。耽诗近知味，疑从果裸化。","dynasty":"宋代","title":"同仲宝风雨中过德麟留宿以夜未央为韵分得未字并和二公夜央字韵其二"}
{"author":"李廌","content":"眼前风景似襄阳，松柏参天竹满岗。题鴃一声春欲去，雨催新杏渐娇黄。","dynasty":"宋代","title":"题唐洲东寺访友人不值诗"}
{"author":"李廌","content":"七夕知何夕，云是牛女期。俚俗具瓜华，阶除儿女嬉。繁星烂煌煌，流月湛沉辉。群儿望鹊桥，桥端七宝帷。彷佛想言笑，芗泽疑烟霏。人间光阴速，天上日月迟。隔岁等旦暮，会遇未应稀。愿言停笑驩，察我心所祈。我欲赐新巧，智术妙通微。金针度彩缕，宝奁卜蛛丝。我嗟儿女愚，勤劳徒尔为。巧拙天所赋，乞怜真可嗤。故拙不可厌，吾宁钝如椎。借云得新巧，无乃醇愈漓。吾观天垂象，列星有攸司。牵牛常服箱，织女不下机。牵牛教人巧，积仓岁无饥。织女教人巧，笥箧余裳衣。伊谁询儿女，组绣穷毫厘。年年渡河汉，秋至次舍移。宣淫五云上，此论乃吾欺。吾为牛女辨，欲判千古疑。","dynasty":"宋代","title":"七夕"}
{"author":"李廌","content":"柱史承恩正紫微，玉皇优诏碧云词。欲知伯仲文章职，对掌丝纶内外司。雨露偏浓常棣萼，烟霞常驻凤凰池。共扶吾道邪归正，同振斯文盛不衰。白首并逢千载运，登庸皆是十年迟。靖共介福由神听，告尔多方代帝咨。膴仕初逢贤者贵，德名当问国人宜。夷齐抗世清何早，元凯登庸事可期。贫贱久思杨得意，龙光今喜郑当时。应怜下客尘埃甚，惭愧雷门献此诗。","dynasty":"宋代","title":"贺小苏先生"}
{"author":"李廌","content":"省寺官联贵，曾升社稷臣。双瞻观日月，接迹望星辰。锡爵虽开国，封侯未富民。天扉如可到，直拟问通津。","dynasty":"宋代","title":"光禄朱卿挽词十首"}
{"author":"李廌","content":"微云起前础，出山忽纡余。风吹去何之，闲意满太虚。倚柱聊目送，我生何滞愚。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"翠荇弄水时出没，紫蓴浸滑涎蜿蜒。川光遥接行潦前，野气空阔浮寒烟。常思郢客解刺舡，岂解乘槎上青天。又思吾儿能测渊，岂能夺得骊颔蠙。上升却回复入海，只恐澄海为桑田。","dynasty":"宋代","title":"东湖诗"}
{"author":"李廌","content":"逃闲闭关坐，忽有卖花声。老大自多感，依然京洛情。","dynasty":"宋代","title":"春日即事九首"}
{"author":"李廌","content":"苦忆君家两惠连，楼居应作水中仙。静看河畔青青草，应有池塘春梦篇。","dynasty":"宋代","title":"送苏伯达之官西安七首"}
{"author":"李廌","content":"石头槎牙占官道，松树老怪卉断云。骊龙睡隐潭水黑，雨积粪壤生朝菌。山光缭绕林朴樕，野气空阔云氤氲。归来月落天色莫，水边游女溅红裙。","dynasty":"宋代","title":"和钱之道游虎丘二首"}
{"author":"李廌","content":"朱株蜜炬出严闉，走马天街赐近臣。我亦茅檐自钻燧，煨鍼烧艾检桐人。","dynasty":"宋代","title":"寒食"}
{"author":"李廌","content":"要路多知己，期公集有庸。行趋青琐闼，荣拜紫泥封。帝室常虚席，侯邦久卧龙。空余遗爱颂，安得镂斯镛。","dynasty":"宋代","title":"光禄朱卿挽词十首"}
{"author":"李廌","content":"特地飞来有意，等闲却去无情。若比迩来时态，秪应时态犹轻。","dynasty":"宋代","title":"杨花词三首"}
{"author":"李廌","content":"可笑陈孟公，好客常投辖。","dynasty":"宋代","title":"句"}
{"author":"李廌","content":"上都太一临天街，千乘万骑频往回。神崧太一古所治，曷日属车游豫来。昔年章圣奉玄寂，离宫万堵临崔嵬。定陵弓剑隔重岭，金碧渝暗翬鸳摧。重门铜兽闭永日，灵囿御坐生苍苔。达官乞开奉祠事，肉食罔知真可咍。小臣作诗非望幸，欲写万壑松风哀。","dynasty":"宋代","title":"崇福宫"}
{"author":"李廌","content":"宿雨旦初霁，微凉吹广庭。嘉宾忽相遇，方午梦惊扣扃。长松森翠影，德修竹参青冥。飘云度空急，仲残日穿林明。幽墙隔江浦，公远屿定风舲。城市厌烦暑，道山樊念伶俜。角巾代公绂，方草具踰侯鲭。园实摘的皪，德厨酝斟晶荧。烹鲜缩颈大，仲海错著器腥。笑谈得真乐，公采撷逢幽馨。云阴剥初霁，道名岚收远青。窗卧忆元亮，方诗成怀景升。日须河朔饮，德当解高阳酲。烦襟顿忘释，仲嘉咏不少停。闉闍发严鼓，公穹碧垂繁星。一笑跨鞍去，奚论楚人醒。道","dynasty":"宋代","title":"廌寓龙兴仁王佛舍德麟公定道辅仲宝携酒希纳"}
{"author":"李廌","content":"行过横烟杳霭中，低低茆舍绕蒿蓬。譍门见客僧如鹿，席地围炉火自红。隙壁射床千里月，破窗吟纸一川风。仆夫密劝休安枕，闻道穿窬是主翁。","dynasty":"宋代","title":"宿大贾村僧寮"}
{"author":"李廌","content":"地上云居有梵天，碧池灵脉泻双泉。不应胜地能埋没，政欲因君佳句传。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"诗翁诗思与春争，落笔风雷纸上生。雪棘满颐心尚壮，君看岩电射人明。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"三首新诗慰病躯，万金何必是家书。隔年已有游嵩约，玉趾何时过敝庐。","dynasty":"宋代","title":"王子立寄三绝句云常诣夏颐吉卜云宜见君子子"}
{"author":"李廌","content":"逃閒闭关坐，忽有卖花声。老大自多感，依然京洛情。","dynasty":"宋代","title":"春日即事九首其九"}
{"author":"李廌","content":"吟袖衡云满笔端，马蹄霜迹破朝寒。据鞍何必须横槊，自有新诗似建安。","dynasty":"宋代","title":"失题"}
{"author":"李廌","content":"暴雨如建瓴，龙渊俄怒流。逸哉我三士，冒雨探奇幽。古寺浮积壤，危若萍与沤。抱忧穷乐事，斗酒聊重留。","dynasty":"宋代","title":"雨中宿超化寺"}
{"author":"李廌","content":"雨脚如麻未肯收，雨中还作法王游。云埋辇路烟初合，水溅松岩雪乱流。心畏险途常恐失，寒侵病骨已知秋。群峰耸峭犹无畏，为语山僧不用留。","dynasty":"宋代","title":"雨中游法王寺诗"}
{"author":"李廌","content":"放舟杞国岸，汴渠正东注。汤汤舟下水，适与舟相遇。泛泛水上舟，与水共东去。舟水讵相离，曾不迁故处。世人迷动静，顺流疑若遡。不然逐流浪，汩没为所误。吾作放舟诗，明此流水住。老矣耄何为，聊用持世故。","dynasty":"宋代","title":"元佑六年夏自阳翟之睢阳迓翰林苏公自杞放舟"}
{"author":"李廌","content":"发轫嵩麓背烟岩，解维水程仍二三。杞邦想见旧风烈，许邑自知诚子男。天地忧怀真过计，文献不足良可惭。放舟适未觏君子，白头终期老江潭。","dynasty":"宋代","title":"元佑六年夏自阳翟之睢阳迓翰林苏公自杞放舟"}
{"author":"李廌","content":"南山之北，北山之南。环冈绕岭，紫翠相参。奔腾蹲蹴，万里{左马右军}骖。丘衍沃若，灵秀所涵。平峦蔽亏，饯日西崦。月生大东，错落夕岚。凝辉万壑，澄若渊潭。有窭人室，架楹维三。其名实佳，佳哉月岩。窭人者何，赞皇之黔。伊谁名之，宗伯子瞻。嗟嗟窭人，天民之淹。昔也方将，愚妄所渐。喜功好名，虎穴屡探。轮殷緌堕，却战犹酣。老不及人，绵力弗堪。饮冰食蘖，处约已甘。天匪靳予，事有莫兼。俾予有知，锡福则廉。余龄数奇，展也不占。异时著书，虽俟桓谭。心劳用寡，远愧周聃。今师农圃，穮蔉崇芟。年登岁乐，糠稗求餍。褐宽縕敝，怀此不贪。门子之责，责我丁男。我居区中，如茧之蚕。身外余地，乌用沉潜。逝将扫迹，於焉养恬。披风朔景，玩目嵌巉。彼无献嘲，居之不惭。","dynasty":"宋代","title":"月岩斋诗"}
{"author":"李廌","content":"东邦滨海帝忧劳，慎迪名卿礼意褒。板简拜旌前宪掾，云骈骖驭旧仙曹。庭柯露下回春色，夜浦珠还息海涛。阴惠日隆天眷异，蓬莱东去近金鳌。","dynasty":"宋代","title":"再上闾丘通牧少卿"}
{"author":"李廌","content":"我忆扁舟昔南渡，江心忽值蛟龙怒。大浪崩腾舞我舟，尾胁蜿蜒束吾橹。怒声如雷雷火烈，腥风鼓天天如雾。我观蛟龙等一戏，众面仓惶独无怖。平生忠信天自知，死葬江鱼未应悮。须臾水天碧镜净，顺风入帆风若御。历阳古岸舣荒亭，寒云澹澹依江树。江南山水天下奇，更在江山奇险处。朱门玉窗带青嶂，想见君家傍烟屿。我今西来二十年，梦寐江南见幽趣。夫君何为抱奇术，轻去故乡踏长路。胸中秀气未甘蛰，欲继君平齐季主。术高不肯等闲售，惟喜遨游卜卿辅。尔来山郭坐空馆，怜我困穷为推数。阅人多矣君自信，归去来兮余已悟。少年飞动已知非，老来忧患宁堪顾。壮时犹愧不如人，岂复衰残强驰骛。傥来轩冕任去留，纵有功名逼迟暮。箕山之阴颍水湄，二顷荒田安畎亩。曲肱饮水吾自乐，乘坚齿肥乌足慕。吾生贫贱吾自知，不解胁肩求贵富。我如富贵当蚤得，已可通侯封万户。惟有退身可自如，造物哀怜应不拒。扁舟常系屋南溪，会当乘兴江南去。","dynasty":"宋代","title":"赠卜者张生歌张历阳人也"}
{"author":"李廌","content":"青冥联翼鹄，志节傲云机。凶变家多难，年荒岁愈饥。运乖生事拙，贫病壮心违。蚤岁忧虞少，今春弟妹归。气悲縻骆马，心感动摇徽。命矣无伤已，时哉叹式微。自从中夏瘦，半减去年肥。气概摩天鸷，文华耀日翬。饮川容鼹鼠，障日让犁犩。南亩时躬稼，虚堂昼掩扉。有秋缘力穑，高节本知几。路入东城远，人行北道稀。树头云蔼蔼，草际蝶馡馡。古岸连攀圃，秋城秀蕨薇。断洪流滓泞，独木过欹巍。{左禾右罢}稏香纷馥，菰蒲绿映围。访君非旦旦，相见亦依依。为问奚为乐，言他复谓譩。孝思诚辟色，傃隐始深讥。不见前贤者，何尝虑世非。浩歌行拾蕙，雩咏浴于沂。俨雅诚诗社，凄凉近钓矶。夜阶鸣蟋蟀，秋砌响蛜蝛。竹坞留残月，林虹带落晖。龟翻朝露叶，鱼动落莲衣。诗句时评品，曹刘幸发挥。鲛人龙颔宝，海客蚌胎玑。子意将全美，余心久所睎。众人皆卷舌，高论独其颀。掩月蟾蜍泣，飞霜蕙草葳。鲸鱼翻海浊，水碧带鱼飞。正可夷崧岱，公何愧隐扉。刚明文豹节，升降二龙旗。月满星藏彩，霞升燎有辉。愁魔攻肺腑，危坐复歔欷。","dynasty":"宋代","title":"赠钱之道子武昆仲"}
{"author":"李廌","content":"凡夫冥冥不知晓，劫尘流浪如沙扫。上天宫阙隔青云，九原垅暮空秋草。神仙有意怜下土，独取飙车出三岛。张翁陋巷贫且贤，箪饷瓢浆久怀宝。羽客飞来自何所，蓬荜相迎笑相劳。高谈妙理妙道本，定是青牛度关老。仙丹无形有真气，一视传灵入凡枣。聊分七枣遗张翁，一饵云充千岁饱。张公不食今几年，齿如儿童颜色好。我闻神仙本无滓，诸漏皆空体玄道。姑射神人饮风灵，淮南鸡犬依丹灶。真诠自然本简易，不在劳形勤补脑。封山航海漫殚费，叶衣草茹空枯槁。况乃纷纷五浊世，粒食火化常热恼。余苦风尘衰太早，绿发苍苍半玄缟。青春堂堂暗中去，常恐余生似潢潦。何当刀圭借残龄，相与神游超八表。","dynasty":"宋代","title":"张居士歌"}
{"author":"李廌","content":"种花鄙弱植，种柳恶连阴。主人种竹意，闓爽见灵襟。猗猗复劲节，凛凛况虚心。晚岁示贞操，清风应好音。扶疏高轩下，众景为萧森。世袭万户封，奚取千亩林。","dynasty":"宋代","title":"张康节家西轩竹张福夷兄弟求诗"}
{"author":"李廌","content":"怅望白铜鞮，醉听金缕衣。花间愁落日，老更惜春归。","dynasty":"宋代","title":"春日即事九首"}
{"author":"李廌","content":"筑岩傅胥靡，耕野莘老农。倏来坐庙堂，谈笑树奇功。卯金运徂谢，孔明隐隆中。谁言一丘壑，卧此夭娇龙。古来王佐才，中间千载空。之人辅玄德，真有宰相风。惜哉小用之，功烈不复东。向非三顾重，白首田舍翁。","dynasty":"宋代","title":"题庙"}
{"author":"李廌","content":"眼前风景似襄阳，松柏参天竹满岗。题鴃一声春欲去，雨催新杏渐娇黄。","dynasty":"宋代","title":"题唐洲东寺访友人不值诗"}
{"author":"李廌","content":"浓绿阴中黄栗留，醉乡迟日厌鸣鸠。青春去後百花歇，赖有枝头安石榴。","dynasty":"宋代","title":"题孔氏东园三首"}
{"author":"李廌","content":"佑圣生贤佐，天心在抚民。昌期应治运，谷旦降元臣。四序功成晚，三台耀拱辰。严凝气刚劲，謇谔性忠纯。凛凛风霜操，优优雨露仁。高才映今古，妙学洞天人。黼黻文华国，渊源德润身。四朝师令望，百辟仰清尘。射策明三道，观光耀九宾。咸知帝赍说，复诵岳生申。视草金銮殿，登庸凤诏春。夔龙名不陨，鲁卫政相因。交荫槐阴茂，联华棣萼亲。庙堂熙帝载，衮绣并天伦。政柄劳无惮，侯邦逸久均。偃藩心固乐，调鼎味宜新。上宰虚黄阁，除书下紫宸。百神怀景福，万化入鸿钧。阴德施黎庶，休功格昊旻。自当侔带砺，讵止约松椿。贱士睎高躅，趋风愧下陈。愿言千万寿，献颂敢辞频。","dynasty":"宋代","title":"上翰林眉山先生苏公"}
{"author":"李廌","content":"上国兹晨每豫游，仙仗缭绕来瀛洲。天王高御宝津楼，侍臣壁立环诸侯。箫韶引风摇树羽，晴波飞影动宸旒。阑干仙人深雾縠，楼前彩缆系龙舟。锦标霞举夺日精，万楫竞渡驰蛟虬。天颜一解四海春，乐岁已忘凶年忧。况今持盈戒欹器，不使逸豫常从流。锦帆高张亦佳耳，清汴东注贯扬州。","dynasty":"宋代","title":"有怀都下寒食"}
{"author":"李廌","content":"赵括痴儿漫喜兵，他年自料困长平。将军各有万人敌，下士难先二子鸣。卢骆杨王何足算，江黄六蓼岂劳征。英雄少贬虽惭愧，且徇区区月旦评。","dynasty":"宋代","title":"某与鲜于绰元勋共约同习制科"}
{"author":"李廌","content":"我生世寡与，所幸贤者知。徽中山川意，赏音有锺期。荆楚非我里，从公甘栖迟。今兹复舍去，何以纾吾悲。","dynasty":"宋代","title":"岑使君牧襄阳受代还朝某同赵德麟谢公定潘仲"}
{"author":"李廌","content":"昆阳城下黍苗稀，寂历荒墟隐翠微。远想笼蛇方斗野，解驱虎豹使成围。乌知将拥河流断，定喜能令屋瓦飞。白水真人今物化，舂陵惟有荷锄归。","dynasty":"宋代","title":"过昆阳城"}
{"author":"李廌","content":"书生昧筹算，罕立横草功。征南日耽经，帷幄明指踪。胸中有武库，矧与竖儒同。贤哉秉节度，不制蜀阿童。沈碑虽好名，要是真英雄。寥寥万山路，爽气摇松风。","dynasty":"宋代","title":"杜元凯庙"}
{"author":"李廌","content":"何处移来薝卜花，琢成玉叶静无瑕。天香不合人间有，只是只园居士家。","dynasty":"宋代","title":"题孔氏东园三首"}
{"author":"李廌","content":"遇险思共济，胡粤无异心。而我与夫子，义烈真断金。阴崖避飞雨，群龙方恕吟。岩中歌式微，相和相知音。","dynasty":"宋代","title":"二士避雨岩"}
{"author":"李廌","content":"咸雍山河互王霸，泾渭为隍城堑华。曲江台沼备豫游，秪与画师供入画。长安城西山万重，昆明烟浪绕新宫。新蒲细柳春风里，万户千门佳气中。我生不及开元时，犹喜此图今见之。苍莽烟绡横短幅，眼中终南倒溪渌。倾城士女巷无人，三月三时曲江曲。老稚妍媸贱或贵，来者携壶归者醉。笔端造化有能事，各肖人人乐游意。如今此地空尘迹，石鲸纵在如铜狄。宜春五柞更萧条，无复榛中得遗甓。我愿吾王明六符，不蹈汉唐耳目娱。池御假民任畋渔，无令画师为画图。","dynasty":"宋代","title":"题王摩诘曲江春游图"}
{"author":"李廌","content":"蚤岁青云近，英声四海驰。能怀天下宝，独让月中枝。既已登龙坂，咸观入凤池。如何老清禁，偃蹇卧明时。","dynasty":"宋代","title":"范蜀公挽诗"}
{"author":"李廌","content":"白发谙冷暖，苍皮贮阳秋。中年已如此，一饱更何求。把菊悼飞叶，微行遵远流。此非柴桑里，乃有渊明俦。","dynasty":"宋代","title":"同德麟仲宝过谢公定酌酒赏菊以悲哉秋之为气"}
{"author":"李廌","content":"葳蕤晚秋菊，芬菲忽齐开。缘阶上古垒，粲若黄金台。搔首念霜发，撷英泛羽杯。颓龄恐能制，寿侯安在哉。","dynasty":"宋代","title":"同德麟仲宝过谢公定酌酒赏菊以悲哉秋之为气"}
{"author":"李廌","content":"晚晴紫翠溢平川，三十六峰凝霁烟。匹练依稀分秀岭，玉虹摇曳舞危巅。寒光定是连明汉，清气都疑贯九渊。可笑夜来风吹来，乱沟斜涧亦涓涓。","dynasty":"宋代","title":"将至嵩山远观瀑布"}
{"author":"李廌","content":"邹湛葛疆往过此，幕中佐曹畏简书。习池岘首自今古，故寺悲喜成空虚。越王之孙府从事，恶人亦作俗吏呼。日从云间二三子，醉吟啸傲相携扶。王孙才高倦羁束，湿纸讵可包於菟。兴来鼓棹碧江去，把酒赋诗聊与娱。野人相逄荷倾盖，坐上作客惭食鱼。红尘化衣对玉树，白发茁须如霜芜。饱闻襄阳好风土，喜见山水相盘纡。久怜消髀厌羇旅，便欲卜隐如林逋。著书虽可自覆酱，志怪犹为鬼董狐。兹游起我丘壑兴，岂复自为形迹拘。山中一廛可托足，裘葛略具便有余。结茆耒耜老岩谷，岂学少室随驾卢。老妻汲涧芼葵蕨，丁男负刍仍扫除。诸公富贵或肯顾，结驷野服来吾居。","dynasty":"宋代","title":"赵令畤德麟作襄阳从事丁丑季冬出行南山三邑"}
{"author":"李廌","content":"紫荷煝曲塘，青秧舞平畦。晨光泫曦露，众木含华滋。咸惊物外慕，归休及良时。","dynasty":"宋代","title":"己卯春许昌湖上酬王实仲弓作"}
{"author":"李廌","content":"老桐初无异，憔悴辈散木。良材固自信，终岁委空谷。孤根听霜霰，厥命寄樵牧。虽云具宫徵，谁意望琴筑。天公怜冤愤，霹雳驱怪伏。蛟龙出苍干，电火燃裂腹。造物一愍吊，为惠在反覆。神驰变废物，瞻赏改旧目。裂为君子琴，日奏太古曲。因知物兴废，尚尔转祸福。志士抱孤操，来者怳未卜。壮年昧筹算，奚用定荣辱。","dynasty":"宋代","title":"霹雳琴"}
{"author":"李廌","content":"黄杨性坚贞，枝叶亦刚愿。三十六旬久，增生但方寸。今何成修林，左右映烟蔓。良材岂一二，所期先愈钝。","dynasty":"宋代","title":"黄杨林诗"}
{"author":"李廌","content":"花梢未动雨中听，催遍园林百果成。六月不知春色尽，五更来伴夏鸡声。树头萧瑟长风过，马上瞢腾短梦惊。劝汝无言归旧谷，先秋番次候虫鸣。","dynasty":"宋代","title":"晓行闻莺"}
{"author":"李廌","content":"过时悲既往，适用复相先。世事蓂生陨，人情月晦圆。寒凉非尔适，衰歇岂余捐。岁事待秋敛，农夫期有年。","dynasty":"宋代","title":"秋扇和之道"}
{"author":"李廌","content":"旌廉以廉寡，树碑励贪夫。後人慕前躅，当令德不孤。第无愧屋漏，斯能远苞苴。番禺惟饮水，合浦自还珠。","dynasty":"宋代","title":"李良相清德碑良相百药四世孙也天宝中为尉氏"}
{"author":"李廌","content":"文林换却山林兴，谁道山人索价高。","dynasty":"宋代","title":"句其一"}
{"author":"李廌","content":"荆舒昔未惩，抗疏誓身争。卫鞅虽难屈，桑羊屡请烹。危言知不用，脱屣谢浮荣。岂恋三台近，全无万世清。","dynasty":"宋代","title":"范蜀公挽诗"}
{"author":"李廌","content":"风回荔萝香，意与尘气别。杳杳云际钟，皎皎松上月。触焉感幽处，蜡屐俟明发。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"云外泉声度碧林，浏萦累带作清深。吾缨已分令尘染，欲欲寒光去洗心。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"贱人敢图柄，时哉天步艰。相尔箦中意，三亭宁腼颜。佩印能几时，网成已入关。宣言往代汝，天道真可还。","dynasty":"宋代","title":"三冈亭在邑西南三十里秦昭王使谒者王稽使魏"}
{"author":"李廌","content":"山色满亭亭倚空，与君俱在画图中。解道龙腾青壁断，令人却忆漫浪翁。","dynasty":"宋代","title":"题峻极下院列岫亭诗"}
{"author":"李廌","content":"臣门如市心如水，汉宫解识尚书履。形若槁木心死灰，东郭子綦初隐几。明珠走盘丸走坂，性不迁迁常止止。蚍蜉战声如雷霆，渠自纷纷相我尔。达人大观观万有，区中狭隘真一眯。磨坚涅白自古然，不必饮牛憎洗耳。","dynasty":"宋代","title":"秦觏少章寄寂斋"}
{"author":"李廌","content":"横烟下平林，闲云依袤岭。寓想高鸿背，游目凌倒景。吁嗟老于行，末路未遑骋。晚岁竟如何，三叹心耿耿。","dynasty":"宋代","title":"秋日杂兴"}
{"author":"李廌","content":"落梅呜咽。暗淡城头月。吹满江天惊梦蝶。唤起画楼伤别。帘风轻触银钩。梧桐玉露新秋。底事琐窗深夜，素娥常伴人愁。","dynasty":"宋代","title":"清平乐"}
{"author":"李廌","content":"娇马宁馨郎，毡车薄媚娘。萧萧两蓬鬓，愁入少年场。","dynasty":"宋代","title":"春日即事九首"}
{"author":"李廌","content":"质为浮休弃，形惟好古宜。埏陶异甓砾，香火近神只。冷暖非恒德，兴衰彼一时。舍兹何所适，尔意勿迟迟。","dynasty":"宋代","title":"分题得古香炉"}
{"author":"李廌","content":"松菊径勿荒，政欲善锄治。参商菅蒯中，高韵自超异。区别虽少勤，宝此吾臭味。勿言大钧中，与彼同一气。","dynasty":"宋代","title":"同德麟仲宝过谢公定酌酒赏菊以悲哉秋之为气"}
{"author":"李廌","content":"诗翁诗思与春争，落笔风雷纸上生。雪棘满颐心尚壮，君看岩电射人明。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"春光故故恼人情，新葺茆茨欲醉经。积雨水衣龙颔滑，晚晴山翠佛螺青。月边柳色疏疏见，风外梅花细细听。半夜白云生石枕，润珠蒸湿醉魂醒。","dynasty":"宋代","title":"和郑十三东斋言事二首"}
{"author":"李廌","content":"我似羁縻遐徼州，君如霸府大诸侯。如何鼎食素烹饪，乃谓溪毛堪荐羞。驽马但能追十驾，铅刀奚可断千牛。鄙人粗亦知臧否，敢诮东家故日丘。","dynasty":"宋代","title":"答孔榘处度见赠"}
{"author":"李廌","content":"玉阑干外清江浦，渺渺天涯雨。好风如扇雨如帘，时见岸花汀草、涨痕添。(阑：栏)青林枕上关山路，卧想乘鸾处。碧芜千里思悠悠，惟有霎时凉梦、到南州。","dynasty":"宋代","tags":"婉约，写雨，怀人","title":"虞美人·玉阑干外清江浦"}
{"author":"李廌","content":"君气久已浩，君志复何求。同声久绝和，一见忘百忧。藜藿鄙膏粱，絺綌傲孤裘。德辉下可览，安用翔九州。","dynasty":"宋代","title":"求志书院诗四首陈师道履常之所居也"}
{"author":"李廌","content":"异时倥偬此时闲，甘在尘中可厚颜。天为好山生胜士，莫因便懒负云山。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"几处鞦韆愁日暮，一声鶗鴂唤春归。红稀绿尽寻常事，不用长绳系落晖。","dynasty":"宋代","title":"和李端叔大夫从参寥子游许昌"}
{"author":"李廌","content":"解知身世两鸿毛，肯羡一钩连六鳌。有口惟宜醉醇酒，时时痛饮读离骚。","dynasty":"宋代","title":"送元勋不伐侍亲之官泉南八首"}
{"author":"李廌","content":"摇摇平冈雪，芬芗荞花白。繁英未脱鄂，锐实已潜黑。速哉不踰时，几何天地力。寒耕暑方耘，古人勤宿麦。","dynasty":"宋代","title":"秋日杂兴其七"}
{"author":"李廌","content":"廛居倦喧卑，区中憎陕隘。游目宇宙间，山河真砺带。一啸万林端，呼风作天籁。","dynasty":"宋代","title":"丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句其五"}
{"author":"李廌","content":"东郭新雨馀，日入凉气佳。长风吹天维，坐见参斗斜。默默群动息，寒螀先秋哗。清谈互绝倒，岂复忧过差。","dynasty":"宋代","title":"夜坐"}
{"author":"李廌","content":"特地飞来有意，等闲却去无情。若比迩来时态，秪应时态犹轻。","dynasty":"宋代","title":"杨花词三首"}
{"author":"李廌","content":"陕隘区中世，殷勤招隐篇。应居小有洞，几见大椿年。庵废云埋谷，琴亡声在泉。至言曾悟主，持此合升天。","dynasty":"宋代","title":"贺兰先生诗同陈恬叔易和节度使王汉忠韵"}
{"author":"李廌","content":"癯槁岩下士，迹隐心捷径。汗颜尘中夫，谄笑幸游骋。贤哉陈夫子，两不伤厥性。洁身风波涂，独若万钧锭。","dynasty":"宋代","title":"求志书院诗四首陈师道履常之所居也"}
{"author":"李廌","content":"久依凤翼与龙鳞，万里青云可致身。圣主求贤如不及，夜光岂复怒无因。","dynasty":"宋代","title":"王子立寄三绝句云常诣夏颐吉卜云宜见君子子"}
{"author":"李廌","content":"但喜朝朝醉，那知夜夜风。老人贪睡美，春梦五更中。","dynasty":"宋代","title":"春日即事九首"}
{"author":"李廌","content":"年少看书耻未多，壮心今岁沛中歌。带江黄帜有蹻跖，举国白头无绛何。为我忠谋能有几，匪人阿比敢言他。手攀荆葛藤萝近，敢把新凉取次过。","dynasty":"宋代","title":"和二兄书事三首"}
{"author":"李廌","content":"城阴犹有松间雪。松间暗淡城头月。月下几枝梅。为谁今夜开。尊前簪素发。自拥繁枝折。疑是在瑶台。宝灯携手来。","dynasty":"宋代","title":"菩萨蛮（双松庵月下赏梅）"}
{"author":"李廌","content":"飘风非焚轮，触石生孤云。逍遥王真人，行行傲世纷。斋戒断荤臭，日诵浮屠文。敝袍游江海，耻与狐貉群。吐纳全真气，鬓发垂如银。十年临池学，自许登右军。谦谦卑自牧，处约人皆忻。扁舟忽云徂，欲扳心殷殷。丈夫重诀别，儿女徒云云。常闻释氏说，精进在殷懃。红尘易汩没，跋涉惫力筋。不如巢华山，修炼如老君。","dynasty":"宋代","title":"送王仲求"}
{"author":"李廌","content":"地上云居有梵天，碧池灵脉泻双泉。不应胜地能埋没，政欲因君佳句传。","dynasty":"宋代","title":"德麟以书相招云已与潘仲宝在中庐可自酇来同"}
{"author":"李廌","content":"风林舞危叶，霜畦杀青蕡。车马如上州，朝天逐高云。行迈岂不劳，欲书竹帛勋。岁晏重感慨，我独念离群。","dynasty":"宋代","title":"东津夜饮送岑穰彦休赴阙其二"}
{"author":"李廌","content":"常笑博望侯，老死穷河源。河源几万里，天派垂昆仑。支流播九逆，砥柱疏三门。行穿九地折，怒溢千里奔。乐彼洧水源，近且具茨根。寒泉发清池，藻监挠不浑。引为琉璃陂，碧波媚苹蘩。逶迤入王城，顺下德可温。全此上善性，利用岂无恩。下有万艘济，旁列千夫屯。持此安且静，用监暴与昏。顷年时闻龙，渊室今应存。秉简俗何陋，济舆惠亦烦。谁知千载後，佛宫枕溪濆。乔木上参天，绿竹盈短垣。曾此埒金谷，神龙依只园。物理自古今，兴废复何言。聊思郑国侨，殊胜汉张骞。","dynasty":"宋代","title":"游超化寺"}
{"author":"李廌","content":"黄杨性坚贞，枝叶亦刚愿。三十六旬久，增生但方寸。今何成修林，左右映烟蔓。良材岂一二，所期先愈钝。","dynasty":"宋代","title":"黄杨林诗"}
{"author":"李廌","content":"白水弄青秧，晨烟著柳行。羇怀正飘泊，陂路转微茫。苹际鹭鸥下，塍边菱荇香。相从寻胜事，萧飒兴何长。隐水官桥路，将军甲第新。绿沉闲结绣，棐几净无尘。下榻喜宾至，问田怜我贫。相逢便倾倒，晚岁定情亲。青云两高士，肯伴老夫游。方驾相追逐，通宵复献酬。诗书嗟夫计，农圃话良谋。日後耦耕伴，悬知总白头。","dynasty":"宋代","title":"同张公硕梅耕道访董畸老郊居"}
{"author":"李廌","content":"老骥无能空在闲，苜蓿既饱思行山。谁知八幅分向背，恍如百里随跻攀。云烟蒙蒙心共远，草树阴阴日将晚。一声幽鸟隔前溪，万古回春来叠巘。凉风彷佛飞清霜，奉身九折思王阳。嗟我胡为不自爱，逐物颠倒轻余光。瓜篱活计知何日，相对无言搔短发。芒鞋竹杖请自在，皎皎吾身真匪石。","dynasty":"宋代","title":"壁间所挂山水图"}
{"author":"李廌","content":"言登岘椒亭，南望高阳池。习君汉彻侯，种鱼千石陂。川光涵翠阜，倒影媚清漪。伊昔典午世，山公已游嬉。子孙安在哉，独乐宁可期。萧萧宰上木，长风荡余悲。","dynasty":"宋代","title":"习家池诗"}
{"author":"李廌","content":"昔喜马少游，我马仍款段。古云末路难，百里九十半。与尔皆调饥，欲速辄愈缓。长鸣徒劳尔，终愧籋云汗。","dynasty":"宋代","title":"秋日杂兴"}
{"author":"李廌","content":"几处秋千愁日暮，一声鶗鴃唤春归。红稀绿尽寻常事，不用长绳系落晖。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"三方各虎踞，猛将皆成群。屹然万人敌，惟髯称绝伦。仗节气盖世，横矟勇冠军。艰难戎马间，感慨竹帛勋。凤阙控蛮楚，庙食汉江濆。神游旧战地，庭树起黄云。","dynasty":"宋代","title":"关侯庙"}
{"author":"李廌","content":"至人本无我，与世初无方。强从金銮游，聊用示行藏。忠清秉全德，日月可争光。振衣千载上，临世濯沧浪。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"好去西安苏县丞，千年求友近严陵。江山如彼君如此，正似玉壶寒露冰。","dynasty":"宋代","title":"送苏伯达之官西安七首"}
{"author":"李廌","content":"绕冈修竹小亭深，风干云梢照碧浔。安得茂林带左右，只应萧爽似山阴。","dynasty":"宋代","title":"竹亭诗"}
{"author":"李廌","content":"造物虽茫茫，至人自嚣嚣。虽稽具瞻意，欲全千仞高。富贵一敝屣，功名两鸿毛。独知退为乐，可怜夸者劳。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"千龄一丘垅，谁复记主名。苾芬百世祠，贤哉阮步兵。庙旁故墟里，竹林蔽郊垧。裔孙仍南北，胡能师九原。","dynasty":"宋代","title":"阮步兵庙"}
{"author":"李廌","content":"癯槁岩下士，迹隐心捷径。汗颜尘中夫，谄笑幸游骋。贤哉陈夫子，两不伤厥性。洁身风波涂，独若万钧锭。","dynasty":"宋代","title":"求志书院诗四首陈师道履常之所居也其一"}
{"author":"李廌","content":"犀视月通角，蝉想丸目入。果臝祝螟蛉，天风化阴鶂。物变知品殊，尚可易形质。真人友造化，故与物为一。持此诚与神，可贯金与石。何为辄入木，厌世未肯出。衣冠俨如生，隐若陆顾笔。非同木居士，聋俗竞禳祓。又非罗公远，戏隐逞幻术。疑是青羊老，合江聊示迹。薄游附驿车，灵宫居二室。","dynasty":"宋代","title":"木文真人章圣朝合州进到其事甚怪至京其木中"}
{"author":"李廌","content":"我登步兵台，缅怀昔来游。英声入万壑，奇气盘九幽。转盼迹已陈，况今仍千秋。鸾凤吟苏门，奚用愧彼俦。堪笑刘越石，幸胜功遂收。登高君能赋，乃是子安流。作诗已可人，洗我万古忧。","dynasty":"宋代","title":"啸台其五"}
{"author":"李廌","content":"丈夫有奇气，坐井直郁郁。朅来古嵩州，携手登太室。中峰到绝顶，北岭太峭壁。山河在股掌，带砺何足述。星分九州野，块列七雄埸。放怀宇宙间，想见天地辟。下观云雷变，愍尔龙鬼役。下方万仞底，草树霭蒙密。愈知天下小，助我浩气直。平生四方志，登临聊感激。嗟嗟封禅媪，游豫朝百辟。诬辞与惭德，可笑乎四峄。庙社尚不阅，财用遑肯恤。万兵树丰碑，数丈压崷崒。岂知市朝变，辇路蔽荆棘。同登八仙坛，再题三醉石。君无笑余怯，登临常股栗。为宝千金躯，夷路犹恐失。存我厚苍生，岂效伯昏逸。归卧听天鸡，扶桑观日出。","dynasty":"宋代","title":"登嵩顶"}
{"author":"李廌","content":"我似羁縻遐徼州，君如霸府大诸侯。如何鼎食素烹饪，乃谓溪毛堪荐羞。驽马但能追十驾，铅刀奚可断千牛。鄙人粗亦知臧否，敢诮东家故日丘。","dynasty":"宋代","title":"答孔榘处度见赠"}
{"author":"李廌","content":"我生职贫病，壮龄俄早衰。朱颜不少贷，白发太先期。故人独闵余，远寄灵寿枝。老景知有赖，醒醉为扶持。","dynasty":"宋代","title":"次和答张誾寄灵寿杖"}
{"author":"李廌","content":"孝治依文母，皇图锡圣王。虚心思启沃，妙选尽忠良。近侍崇儒术，先生被宠光。周邦柱下史，魏阙紫微郎。禁殿联常棣，天池浴凤凰。挥毫青琐闼，簪笔御炉香。德镇千钧重，文辉万丈长。昌时逢式谷，吾道喜弥彰。视草严宸暮，论思子夜央。槐边星转角，花底鹭分行。岂但居华省。行闻上玉堂。终期衮衣拜，慰此士夫望。","dynasty":"宋代","title":"小苏先生九三丈自司谏拜起居郎权中书舍人廌"}
{"author":"李廌","content":"习侯有世德，冠冕袭鵔鸃。裔孙富六艺，凿齿四海知。苏岭陟家山，高阳浮故池。著书山水间，秀发胸中奇。间从弥天释，善戏间廋辞。尚友虽异代，斯人可夙期。","dynasty":"宋代","title":"习凿齿宅"}
{"author":"李廌","content":"东西南北人，志向各有在。一言契所适，纠缠胡可解。英英坐上客，声闻著寰海。婆娑诸侯邦，未去亮天縡。顾余寸有长，葑菲误见采。山空佛宫冷，秉烛集飞盖。笑歌触松风，出谷作天籁。後夜风雨时，惟应鬼神会。","dynasty":"宋代","title":"谷隐饮中以采菱渡头风起策杖村西日斜为韵探"}
{"author":"李廌","content":"名园气虚阔，怪柏独凝偃。高枝翳浮云，翻然志飘远。赤松来何迟，黄鹤去未返。苏武游虏庭，矜傲何蹇蹇。朔风吹寒枝。日暮羊在坂。乃疑高坚材，独得造化本。萧萧古池上，不与凡木混。","dynasty":"宋代","title":"偃柏"}
{"author":"李廌","content":"言登阮公台，兴来聊独游。因为尔时啸，景物故清幽。奄冉古今意，凄瑟天地秋。阿戎迷簿领，况复五君俦。北眺度遐想，遗音浩难收。登临感陈迹，云散惜风流。轫车此裴回，何以慰百忧。","dynasty":"宋代","title":"啸台"}
{"author":"李廌","content":"习侯有世德，冠冕袭鵔鸃。裔孙富六艺，凿齿四海知。苏岭陟家山，高阳浮故池。著书山水间，秀发胸中奇。间从弥天释，善戏间廋辞。尚友虽异代，斯人可夙期。","dynasty":"宋代","title":"习凿齿宅"}
{"author":"李廌","content":"巨根盘亘几百尺，高干植立参天长。萧萧气清霜月白，云根桂子飘秋香。松陵高士风骨奇，洒然临流傲沧浪。油云委地墨欲滴，霾风拂雨炎天凉。酇留执策信秉钺，军中舞剑语激昂。幽林俯见皆朴樕，反视茂质独苍苍。乐圃先生最珍玩，如神伟象岂等常。梦松盖有三公兆，苍桧鼎峙宁非祥。","dynasty":"宋代","title":"鼎足桧"}
{"author":"李廌","content":"公美方自灵隐来，面上灰土衣尘埃。自言夜借僧榻眠，白日买酒不惜钱。半月等得头水茶，欲求善价先还家。君不见边孝先，瞌睡昼多眠，点茶追清兴，诚与真性便，闻君结交素奇伟，朋友须求无逆意。苟惠上品一斤来，庶全见利而思义","dynasty":"宋代","title":"求茶戏丘公美"}
{"author":"李廌","content":"庆宁虽首议，濮庙一何公。君子初无党，贤臣惟尽忠。死生全大节，社稷倚元功。疾彼梁丘子，依违秪尚同。","dynasty":"宋代","title":"范蜀公挽诗"}
{"author":"李廌","content":"桐庐古郡浙江东，山色溪光藻镜中。后夜相思千里月，高怀为寄一襟风。欲纡龟纽黄金印，且学羊裘老钓翁。忠义传家君勉勉，清名不必问穷通。","dynasty":"宋代","title":"送黄集虚赴任知州"}
{"author":"李廌","content":"从横事捭阖，揣摩相抵巇。兹为富贵术，咄嗟乃自知。相形直误人，俾无百年期。遂汝齿肥心，庙食饱牲牺。","dynasty":"宋代","title":"蔡泽庙"}
{"author":"李廌","content":"天下一大器，安危系平倾。哲王慎民监，措术如和羹。辛甘或偏长，非可制割烹。五味既可口，君子尝曰平。方今太平君，戒欹如持盈。乞言用龟监，履德均权衡。庶民虽惷愚，一或非所营。视之如己内，涂污千仞坑。是用选贤德，告戒敷至诚。曰虽一人良，万邦咸以贞。尚赖尔庶牧，裨朕来聪明。分符授虎节，专政千里城。朱车轮两轓，画戟门十旌。礼文既光华，远煜如杕英。良图沃朕心，蠲瘼求民情。如意运手足，乃与朕力并。朕所戒假乐，难慎惟守成。愿昭先人功，奠枕临周京。群方政咸乂，惟海隅苍生。鱼盐机巧利，凉德多矜争。版图庶汇徵，雉垒侵荒荆。矧乘荐饥後，鲂鱨尾多頳。古既无罪岁，此独何所令。明明普天下，孰非圣人氓。当求善仁政，如解中山酲。时公罢仙班，入觐中天闳。帝优老成人，锡祉升名卿。吏能素严翼，公望方峥嵘。物赖山愈静，川纳海益竑。齐安汉中治，政迹如韶茎。刚明济清净，锦组辉琼莹。果毅将慎智，佩玦锵璁珩。英英众人师，落落天地晶。是用简上心，佥议如预盟。公辞臣老矣，已与世累轻。东吴富山水，烟霞氛紫清。乐郊适所愿，逍遥挂尘缨。赏延及孙子，荣庆并弟兄。智恬欲相养，为寿期老彭。帝云东州民，思济求令名。窒如相忘鱼，煦沫涔辙泓。瘁如旱麓木，枯槁需春萌。朕意慎许可，当赖王国祯。如翩皆飞鸟，遴集惟鹪鹏。无辞逆朕意，钦哉卿惟行。公承帝眷异，竭节期有亨。郡民幸其来，争以先见荣。实篚携浆壶，马首拜且迎。谓言前掾曹，执礼无私评。远兹三纪历，位重德愈宏。下车始授政，季秋末徂正。囹圄屡空虚，盗止无黥刑。康庄夜达旦，户敞民不惊。柔远戒慢令，荒政先缓征。榛楛已济济，莪蔚将菁菁。熙熙春台乐，苾苾太室牲。尝闻至仁化，政立可去兵。又闻公明心，罚罪能驱鲸。古云州县劳，此语非准程。韩侯功固高，羞比於绛婴。光初必凶终，进锐多反瞠。如彻礼饮酌，强酒奠兕觥。虽云快壮心，泰至多酗醟。孰知安行健，履坦非掀横。圭璋贱珉玼，山川贵刚騂。良弓岂苟饰，利用关以弸。斯为古循吏，业广惟励精。孤生何所罹，自幼忧患萦。遭家屡不造，省始离呱喤。迩复远所恃，羁迹如漂萍。操心但书危，固户赖巧甍。曲蒙惠私重，哀愚斯独惸。字抚得不违，俾就三龙黉。曰余欲玉汝，谁何吝金籯。愚非苟恩者，锐志思迅铿。为修不敢殆，希彼农夫耕。懃懃虑寇至，豫蓄终岁盛。战战与心竞，中林亦丁丁。渊崖视鸟道，履冰越深瀛。刚克素自许，窃亦轻申枨。永言念眷懃，愿以坚白鸣。作诗谓云何，姑以纪颂声。","dynasty":"宋代","title":"上姑丈闾丘通牧少卿"}
{"author":"李廌","content":"功名於我实何多，只为浮华未浩歌。两月病痁诚已甚，半头白发似无何。诏惟选吁将从众，学贵师心在匪他。当世闻人知不少，片言敢谓众难过。","dynasty":"宋代","title":"和二兄书事三首"}
{"author":"李廌","content":"吾生一漂梗，触焉泊东周。十年叹流滞，吞默垂远猷。胸中犹汪陂，万顷蟠一瓯。舆羽欺镒金，寸木傲岑楼。图南平生志，腐鼠讵能留。寸心徒自憞，双鬓飒先秋。物理有否泰，奚为久休囚。尚爱东方朔，处污能若浮。悲鸣非不切，岁月老骅骝。莫笑扫一室，吾心若虚舟。会当扫天下，归老卧沧洲。","dynasty":"宋代","title":"廌葺介堂元聿作诗某次韵"}
{"author":"李廌","content":"宿草竞春力，阶除日青青。何心愿滋茂，薙去辄复生。一气养万类。兰药尽勾萌。何当纫余佩，采采撷芳英。","dynasty":"宋代","title":"薙草"}
{"author":"李廌","content":"伊昔三逸人，醉卧扪白云。其间欧醉翁，翊戴建殊勋。山灵岂羡尔，应复勒移文。","dynasty":"宋代","title":"三醉石诗"}
{"author":"李廌","content":"之子才如冰，不应常负弩。勿为为贫谋，一意在阿堵。广都绮縠地，当念珠还浦。惟廉可立身，勿使嗟供虏。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"何处移来薝卜花，琢成玉叶静无瑕。天香不合人间有，只是只园居士家。","dynasty":"宋代","title":"题孔氏东园三首"}
{"author":"李廌","content":"柱侧檐欹瓦欲飘，断垣苔涩树萧萧。满庭荒草无香火，惟有禽声伴寂寥。","dynasty":"宋代","title":"瓦庙"}
{"author":"李廌","content":"小虫蠹坚木，自意吻颊刚。蟠身宅幽窦，心期千岁藏。尔非虎而翼，何乃巧取将。剥啄绕树腹，卷舌利钩芒。一身祸众命，曾未厌饥吭。流怨入胡琴，美人借余商。鹈鴃相唯和，次第歇芬芳。吾生独何事，有喙三尺长。富岁常苦饥，不能餍糟糠。宁饥忍效汝，岂复思随阳。","dynasty":"宋代","title":"啄木鸟"}
{"author":"李廌","content":"千龄一丘垅，谁复记主名。苾芬百世祠，贤哉阮步兵。庙旁故墟里，竹林蔽郊垧。裔孙仍南北，胡能师九原。","dynasty":"宋代","title":"阮步兵庙"}
{"author":"李廌","content":"吾观孔父鼎，知有名世哲。英英大谏公，克世嗣前烈。翱翔金銮坡，白首贯忠节。後昆有斯人，谱系愈卓绝。","dynasty":"宋代","title":"故谏议大夫鲜于公欲作新堂以传世谱名曰卓绝"}
{"author":"李廌","content":"轻云细雨放花时，才过清明已夹衣。拚得酒时教尽醉，可题诗处莫空归。丁宁莺语机关巧，轻薄杨花气力微。阊阖晚来行客尽，稚乌相趁入城飞。","dynasty":"宋代","title":"和钱之道游虎丘二首"}
{"author":"李廌","content":"十洲三神山，广厚蟠地轴。不知高几寻，沧溟及其麓。游心如太空，视彼何芥粟。君家三木山，包裹一握足。銛锐曰奇锋，坳岩云峻谷。摄心如蚍蜉，观此乃陵陆。高庳作九地，何啻战蛮触。老苏记木山，万里在右蜀。立之置庭除，屹嶪可映屋。小大虽相悬，真赝此其族。因形生强名，等是千岁木。君家襄城野，绕郭山抱绿。巍然复岭外，自有真六六。","dynasty":"宋代","title":"大木山"}
{"author":"李廌","content":"中秋月，风露凄清光倍洁。皓气澄霄万象沉，孤光散彩繁星灭。中秋潮，江海鲸波此日高。倒卷东溟荡平陆，逆撼九江翻怒涛。治平初年岁执徐，越王国邸生英儒。虎腰燕颔岩电目，凤准犀颅冰雪肤。九天月华为爽气，识照古今窥圣秘。胸中洞达不容尘，莹似太华无滓濊。浙江潮头为骏声，名满宇县高峥嵘。词源落笔波涛动，冯夷阳侯皆震惊。裕陵求人如不足，搜选群材起岩谷。网罗英雄至四海，晚获天麟在王族。除书令上芸香阁。中秘校雠专笔削。辞荣宁作卿寺僚，外迁肯入诸侯幕。人嗟官冷久淹回，我知解养王佐才。圣朝方欲相宗室，黑头作公坐三台。年年特班谢明主，宝床礼物来傍午。两军戏伎候掖门，马首迎归入公府。我虽无能世或取，尚可与君为诏语。","dynasty":"宋代","title":"赵德麟中秋生日"}
{"author":"李廌","content":"邹湛葛疆往过此，幕中佐曹畏简书。习池岘首自今古，故寺悲喜成空虚。越王之孙府从事，恶人亦作俗吏呼。日从云间二三子，醉吟啸傲相携扶。王孙才高倦羁束，湿纸讵可包於菟。兴来鼓棹碧江去，把酒赋诗聊与娱。野人相逄荷倾盖，坐上作客惭食鱼。红尘化衣对玉树，白发茁须如霜芜。饱闻襄阳好风土，喜见山水相盘纡。久怜消髀厌羇旅，便欲卜隐如林逋。著书虽可自覆酱，志怪犹为鬼董狐。兹游起我丘壑兴，岂复自为形迹拘。山中一廛可托足，裘葛略具便有余。结茆耒耜老岩谷，岂学少室随驾卢。老妻汲涧芼葵蕨，丁男负刍仍扫除。诸公富贵或肯顾，结驷野服来吾居。","dynasty":"宋代","title":"赵令畤德麟作襄阳从事丁丑季冬出行南山三邑"}
{"author":"李廌","content":"吾生常羇旅，送客情更重。嗟哉平生交，今复万里送。愁端寓心目，往感接魂梦。穷途独栖迟，直道竟何用。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"山河接巴徼，关塞断秦云。谁为万里侯，节制锦江濆。强项毋狥指，曲钩难致君。勿因朝廷远，俯首俗吏群。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"昔余旅长洲，寄傲碧江潭。十年客风埃，留滞困周南。冉冉老将至，兀兀漫穷探。故人各变化，漂零空自惭。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"之子才如冰，不应常负弩。勿为为贫谋，一意在阿堵。广都绮縠地，当念珠还浦。惟廉可立身，勿使嗟供虏。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"翔风走尘沙，草树正玄黄。烟昏路漫漫，日冷云苍苍。杜公作诗处，武侯近战场。陈迹勿惊心，俯仰已堪伤。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"蜀都蕴奇气，古今生英儒。歌童选何武，狗监献相如。煌煌直金马，蔼蔼侍玉除。归入芸香阁，无废五车书。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"倾城爱劲竹，古士惟徽之。而我独爱君，不见即相思。今矧万里游，动为三岁期。索居念金兰，惘然伤别离。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"蜀山如鸟道，剑阁郁嵯峨。嗟君正朱颜，奈此艰险何。秋雨峨眉道，春风濯锦波。青山一羸马，古今应更多。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"癯槁岩下士，迹隐心捷径。汗颜尘中夫，谄笑幸游骋。贤哉陈夫子，两不伤厥性。洁身风波涂，独若万钧锭。","dynasty":"宋代","title":"求志书院诗四首陈师道履常之所居也其一"}
{"author":"李廌","content":"琅玕夭娇排霄去，败箨平阶聊贮储。付与管城汤沐地，何须毛颖号中书。","dynasty":"宋代","title":"笋箨笔诗"}
{"author":"李廌","content":"蔼蔼花絮乱，纷纷蜂蝶多。今年春复尔，不饮奈愁何。","dynasty":"宋代","title":"春日即事九首"}
{"author":"李廌","content":"微云起前础，出山忽纡余。风吹去何之，闲意满太虚。倚柱聊目送，我生何滞愚。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"庆宁虽首议，濮庙一何公。君子初无党，贤臣惟尽忠。死生全大节，社稷倚元功。疾彼梁丘子，依违秪尚同。","dynasty":"宋代","title":"范蜀公挽诗"}
{"author":"李廌","content":"少华连延翠烟永，细路缘云上高顶。奇峰西奔入秦蜀，幽谷南通接荆郢。昔年蛟龙忽变化，怒蹙山巅压州境。山灵吐怪助豪强，地轴狂推如转梗。盘龙七社万户余，卵覆巢倾伸臂猛。近来又说神羊岭，六里横开罅如井。居民惴惴已忧疑，惟恐蛟龙怒还逞。勿令岸谷复颠移，鼓铸神功烦禹鼎。","dynasty":"宋代","title":"少华山"}
{"author":"李廌","content":"裂崖泉射便成溪，溪畔虚岩匹练垂。玉溅珠跳千仞底，阴阴众木媚清池。","dynasty":"宋代","title":"从德麟自中卢游灵记事"}
{"author":"李廌","content":"一点两点催花雨，章台走马无尘土。少年去老能几时，买笑金钱不须数。高阳酒徒多白发，长安佳妓今老妪。共君把酒莫厌多，作意强作青春主。文章放行多气焰，笔画把捉无精神。愿得神王如六通，日写万卷酬青春。","dynasty":"宋代","title":"对春二首"}
{"author":"李廌","content":"狭隘区中世，殷勤招隐篇。应居小有洞，几见大椿年。庵废云埋谷，琴亡声在泉。至言曾悟主，持此合升天。","dynasty":"宋代","title":"贺兰先生诗同陈恬叔易和节度使王汉忠韵"}
{"author":"李廌","content":"缅怀吴晋氏，天壤非异宇。贤哉羊头镇，一用惠慈抚。高怀寄山水，余事整军旅。当年岘首叹，奄冉隔今古。遗民俎豆之，庙貌压江浒。谁令望碑人，堕泪若儿女。","dynasty":"宋代","title":"羊叔子庙"}
{"author":"李廌","content":"桐庐古郡淛江东，山色溪光藻镜中。後夜相思千里月，高怀为寄一襟风。欲纡龟纽黄金印，且学羊裘老钓翁。忠义传家君勉勉，清名不必问穷通。","dynasty":"宋代","title":"送黄集虚赴任知州"}
{"author":"李廌","content":"朱株蜜炬出严闉，走马天街赐近臣。我亦茅檐自钻燧，煨鍼烧艾检桐人。","dynasty":"宋代","title":"寒食"}
{"author":"李廌","content":"筑岩胥靡继甘盘，此道寥寥不复存。古庙秋风尘黯黯，故陵烟树月昏昏。君臣难遇真千载，岸谷谁知旧九原。魏尚端能似颇牧，独无新梦到天阍。","dynasty":"宋代","title":"商高宗陵庙诗"}
{"author":"李廌","content":"客梦还松陵，寒江渺烟雨。异时醉吟地，依然记洲渚。三高平生欢，彷佛递宾主。十年扁舟兴，一夕暂容与。此乐曾未央，覆瓿俄惊鼠。隙月鉴我帷，破窗风自语。展转谁晤言，僮隶聊尔汝。吾生独何事，寤寐仍羁旅。","dynasty":"宋代","title":"与邹浩志完会于王希圣家因话毗陵事是夕辄梦还松陵因述梦呈志完"}
{"author":"李廌","content":"吴越控岛夷，东南一都会。淫风旧倡靡，懦俗无慷慨。除弊在躬行，报政可立待。类非俗吏能，千龄树遗爱。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其十一"}
{"author":"李廌","content":"苦恨红梅结子，生憎榆荚悠悠。解送十分春色，能添万斛新愁。","dynasty":"宋代","title":"杨花词三首其三"}
{"author":"李廌","content":"东邦滨海帝忧劳，慎迪名卿礼意褒。板简拜旌前宪掾，云骈骖驭旧仙曹。庭柯露下回春色，夜浦珠还息海涛。阴惠日隆天眷异，蓬莱东去近金鳌。","dynasty":"宋代","title":"再上闾丘通牧少卿"}
{"author":"李廌","content":"寂历古关道，早秋生晓寒。空蒙朝雨细，憔悴客衣单。事逐烟鸿远，情随雪鬓闲。萧萧倦游意，天际路漫漫。","dynasty":"宋代","title":"寂历古关道二首"}
{"author":"李廌","content":"异时倥偬此时閒，甘在尘中可厚颜。天为好山生胜士，莫因便懒负云山。","dynasty":"宋代","title":"德麟以书相招云已与潘仲宝在中卢可自酂来同游灵溪石门双池等胜处某作六诗率张会川作其六"}
{"author":"李廌","content":"松风憩俗驾，抚心愧营营。登临念胜土，乌用千载名。愿与妇子俱，终焉住神清。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"客梦还松陵，寒江渺烟雨。异时醉吟地，依然记洲渚。三高平生欢，彷佛递宾主。十年扁舟兴，一夕暂容与。此乐曾未央，覆瓿俄惊鼠。隙月鉴我帷，破窗风自语。展转谁晤言，僮隶聊尔汝。吾生独何事，寤寐仍羁旅。","dynasty":"宋代","title":"与邹浩志完会于王希圣家因话毗陵事是夕辄梦还松陵因述梦呈志完"}
{"author":"李廌","content":"文林换却山林兴，谁道山人索价高。","dynasty":"宋代","title":"句其一"}
{"author":"李廌","content":"舜韶奏九成，凤凰故来仪。汉彻方秦政，何乃悮至斯。尔非鸡与鹜，出处当慎时。","dynasty":"宋代","title":"凤凰台"}
{"author":"李廌","content":"寂历古关道，晓烟寒未分。愁情满秋草，归思隔黄云。客路自多感，宿酲犹带醺。萧萧倦游意，况乃久离群。","dynasty":"宋代","title":"寂历古关道二首其二"}
{"author":"李廌","content":"忆昔驱车度函谷，解鞍访古骊山麓。华清虽有亡国恨，绣岭犹存旧时木。无情草木竞争春，不问兴亡自红绿。汉家上林更萧瑟，宫殿荒基走麋鹿。可怜乔木亦已无，五柞长杨今朴樕。","dynasty":"宋代","title":"上林道"}
{"author":"李廌","content":"纸窗明晃晃，云日暗暾暾。半夜寒添被，清晨雪拥门。","dynasty":"宋代","title":"雪"}
{"author":"李廌","content":"寄语松陵与太湖，烟波风月尔何如。故时景物应如昔，复有当年张翰无。","dynasty":"宋代","title":"送苏伯达之官西安七首"}
{"author":"李廌","content":"陈迹相推今古同，池边倚杖送归鸿。童山尚接千岩秀，穉树犹传万壑风。春意物情迷野兴，水光天影共青空。雍门有泪应承睫，绕墓行吟吊习公。","dynasty":"宋代","title":"习池诗"}
{"author":"李廌","content":"漆开辞未信，颜回恃有回。为贫仕何媿，得已非自贤。破褐坐穷阎，声华飞日边。苦节勿匏瓜，仲尼任苍天。","dynasty":"宋代","title":"求志书院诗四首陈师道履常之所居也"}
{"author":"李廌","content":"宿草竞春力，阶除日青青。何心愿滋茂，薙去辄复生。一气养万类。兰药尽勾萌。何当纫余佩，采采撷芳英。","dynasty":"宋代","title":"薙草"}
{"author":"李廌","content":"匠执斤兮道周，称百寻以弗用兮谷之幽。屈轮囷以为杯兮，孰谓贤於杞柳。揉吾性以矫真兮。宁全天以为寿。乐吾乐兮，乐不汝违。乐不汝违兮，盍归乎来哉。犀何尤兮以角累，象何咎兮齿为灾。童牛夭兮，职骋刚而茧栗。龟告犹以灼兆兮，宁泥中以曳尾。珠缀旒兮，悔夜光不祥。玉为圭瑞兮，痛山辉之为殃。乐吾乐兮，乐不汝违。乐不汝违兮，盍归乎来哉。兰九畹兮芬芗，芝三秀兮焜煌。山嵷嵷兮呈姿。川溶溶兮摇光。风駃駃兮历楯，云缤缤兮度梁。药为衣兮薜为裳，椒为醴兮桂为浆。乐吾乐兮，乐不汝违。乐不汝违兮，盍归乎来哉。","dynasty":"宋代","title":"拟楚词"}
{"author":"李廌","content":"孝治依文母，皇图锡圣王。虚心思启沃，妙选尽忠良。近侍崇儒术，先生被宠光。周邦柱下史，魏阙紫微郎。禁殿联常棣，天池浴凤凰。挥毫青琐闼，簪笔御炉香。德镇千钧重，文辉万丈长。昌时逢式谷，吾道喜弥彰。视草严宸暮，论思子夜央。槐边星转角，花底鹭分行。岂但居华省。行闻上玉堂。终期衮衣拜，慰此士夫望。","dynasty":"宋代","title":"小苏先生九三丈自司谏拜起居郎权中书舍人廌"}
{"author":"李廌","content":"全似秋空白云，不应日堕红尘。楼上何人远望，黯然无语销魂。","dynasty":"宋代","title":"杨花词三首"}
{"author":"李廌","content":"缪承名卿後，煜煜赞皇裔。闵途遘伶俜，勉力济颠坠。百年能几何，三十已一世。胸中经纶策，偃蹇未获试。衰残蚤二毛，坎轲穷五技。探珠极溟海，耻逢骊龙睡。辛勤禹门浪，千仞复中踬。吾道有用舍，无乃天所否。岩廊与沟壑，荣悴同一戏。俱非本来物，吾无穷途泪。季父勉问学，弓冶付吾弟。营营米盐虑，役役裘葛计。虽服贫贱劳，无损刚大气。愤乃百胜术，早拔万夫萃。老去重别离，悲歌感棠棣。","dynasty":"宋代","title":"下第留别舍弟弼"}
{"author":"李廌","content":"过时悲既往，适用复相先。世事蓂生陨，人情月晦圆。寒凉非尔适，衰歇岂余捐。岁事待秋敛，农夫期有年。","dynasty":"宋代","title":"秋扇和之道"}
{"author":"李廌","content":"东郭新雨余，日入凉气佳。长风吹天维，坐见参斗斜。默默群动息，寒螿先秋哗。清谈互绝倒，岂复忧过差。","dynasty":"宋代","title":"夜坐"}
{"author":"李廌","content":"建勋各有志，而我齿已疏。除书喜之子，试吏东海隅。满怀贮忠义，陈编陋严徐。平生困末路，龙蠖意不舒。定交青云表，凛凛国士徒。执颜肯顾我，曾未鄙非夫。破愁有斯人，我邻知不孤。危言解补天，决折已非图。成名聊尔尔，国器自时须。收功从兹始，良骥骛修途。开樽稍黔突，惭愧饭与刍。闭户待子归，看我所著书。","dynasty":"宋代","title":"送秦少章"}
{"author":"李廌","content":"轻挨残花香簌簌，旋剥新笋白纤纤。伤春煮笋买春酒，短褐破碎人家嫌。","dynasty":"宋代","title":"中春"}
{"author":"李廌","content":"五十虽非寿，休嗟不慭遗。赏延姑可待，子贵竟何迟。异鹊惊蝉蜕，凄风落木芝。乘骢千里客，歌罢不胜悲。","dynasty":"宋代","title":"光禄朱卿挽词其九"}
{"author":"李廌","content":"先生如蓍龟，万事可告犹。勋业轻黄屋，得贤方解忧。念昔汇征日，民瘼庶有瘳。莫赋归去来，衮衣或能留。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"冰溪雪岭赴诗盟，我愧难先二子鸣。莫惮登临助馀勇，欲令万战遇奇兵。","dynasty":"宋代","title":"德麟以书相招云已与潘仲宝在中卢可自酂来同游灵溪石门双池等胜处某作六诗率张会川作其一"}
{"author":"李廌","content":"缪挟经世策，蚤衰甘湮沦。吾庐有佳趣，一廛良可亲。茂林修竹地，青山白云人。尘埃付捷径，风波委要津。吾心如皦日，外物任浮云。久厌牛马走，欲令鸥鹭驯。岁月既荏苒，功名定因循。执鞭吾弗能，得乘岂所欣。畎亩乐可必，糟糖奚用勤。泥龟喜曳尾，生刍耻屡陈。束湿虽有术，末路复谁因。愿为海底泥，肯羡山上尘。","dynasty":"宋代","title":"忆吾庐"}
{"author":"李廌","content":"畴昔始龙馆，能声到海隅。兆民方菜色，境政独蒲庐。尚赖德弥郡，安知今也无。犹闻江左郡，荒政徯来苏。","dynasty":"宋代","title":"光禄朱卿挽词十首"}
{"author":"李廌","content":"中秋月，风露凄清光倍洁。皓气澄霄万象沉，孤光散彩繁星灭。中秋潮，江海鲸波此日高。倒卷东溟荡平陆，逆撼九江翻怒涛。治平初年岁执徐，越王国邸生英儒。虎腰燕颔岩电目，凤准犀颅冰雪肤。九天月华为爽气，识照古今窥圣秘。胸中洞达不容尘，莹似太华无滓濊。浙江潮头为骏声，名满宇县高峥嵘。词源落笔波涛动，冯夷阳侯皆震惊。裕陵求人如不足，搜选群材起岩谷。网罗英雄至四海，晚获天麟在王族。除书令上芸香阁。中秘校雠专笔削。辞荣宁作卿寺僚，外迁肯入诸侯幕。人嗟官冷久淹回，我知解养王佐才。圣朝方欲相宗室，黑头作公坐三台。年年特班谢明主，宝床礼物来傍午。两军戏伎候掖门，马首迎归入公府。我虽无能世或取，尚可与君为诏语。","dynasty":"宋代","title":"赵德麟中秋生日"}
{"author":"李廌","content":"犀视月通角，蝉想丸目入。果臝祝螟蛉，天风化阴鶂。物变知品殊，尚可易形质。真人友造化，故与物为一。持此诚与神，可贯金与石。何为辄入木，厌世未肯出。衣冠俨如生，隐若陆顾笔。非同木居士，聋俗竞禳祓。又非罗公远，戏隐逞幻术。疑是青羊老，合江聊示迹。薄游附驿车，灵宫居二室。","dynasty":"宋代","title":"木文真人章圣朝合州进到其事甚怪至京其木中"}
{"author":"李廌","content":"蚤悟多金累，惟修俭与仁。考终虽罔愧，直道未容伸。地想流谦德，天惟赉善人。昭昭锡繁祉，余庆在振振。","dynasty":"宋代","title":"光禄朱卿挽词十首"}
{"author":"李廌","content":"我生职贫病，壮龄俄早衰。朱颜不少贷，白发太先期。故人独闵余，远寄灵寿枝。老景知有赖，醒醉为扶持。","dynasty":"宋代","title":"次和答张誾寄灵寿杖"}
{"author":"李廌","content":"隐居嗣徽猷，超世得古学。行藏合用舍，闻见守约卓。清风激颓波，精义兴後觉。天子不得臣，鸿飞敻何邈。","dynasty":"宋代","title":"故谏议大夫鲜于公欲作新堂以传世谱名曰卓绝"}
{"author":"李廌","content":"草已芊绵柳已柔，落花重叠不须愁。风光流转等闲过，又是一年春事休。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"雨气天末来，暝色江皋起。层林蔽楼观，黯淡水云里。匹马何所从，翩翩五公子。异时天一方，相遇忽在此。温言各慰惜，道旧半悲喜。熠熠萤度帏，泫泫础流泚。他乡念羇旅，况复饯行李。一笑未易阑，相望迹千里。秋江冒后土，余潦满沟浍。行人泥没輈，腐黍乱荒荟。结客山中游，风雨在颠沛。峥嵘栋宇下，磊落宜我辈。还同竹溪逸，笑傲盼庭桧。繁阴阻杖履。曀曀几弦晦。谁能决顽云，共此明月对。","dynasty":"宋代","title":"同诸公饯望元因宿谷隐以何当风雨夜复此对床"}
{"author":"李廌","content":"全似秋空白云，不应日堕红尘。楼上何人远望，黯然无语销魂。","dynasty":"宋代","title":"杨花词三首"}
{"author":"李廌","content":"风回荔萝香，意与尘气别。杳杳云际钟，皎皎松上月。触焉感幽处，蜡屐俟明发。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"草已芊绵柳已柔，落花重叠不须愁。风光流转等闲过，又是一年春事休。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"古人托一技，身死名不灭。贤愚置不论，笔画观可阅。峄山刻秦铭，斯篆屈金铁。虽在众憎恶，恨不颈荐钺。褚令狷且直，还笏首叩血。鲁公秉忠勤，白首抗希烈。独有虞永兴，当年称四绝。贤哉蔡莆阳，直气狷南粤。入为枫宸侍，遇事挺奇节。挥毫霸当年，粲然星中月。非惟惊代能，乃是名世哲。","dynasty":"宋代","title":"题蔡君谟墨迹後"}
{"author":"李廌","content":"乘流勿遇坎，触焉遘兹游。纡余上云垒，禅房忽通幽。水光浮西泽，草树飒已秋。岂无竹林友，腰印不我俦。异时东山约，兴尽辄复数。飞盖想清夜，华月湛西流。","dynasty":"宋代","title":"啸台"}
{"author":"李廌","content":"岸走舟安稳，逍遥若步虚。晴烟迷白鹭，春水见浮鱼。桑树连坡种，人家夹水居。年丰村舍好，稚子学诗书。","dynasty":"宋代","title":"出城"}
{"author":"李廌","content":"五十虽非寿，休嗟不憗遗。赏延姑可待，子贵竟何迟。异鹊惊蝉蜕，凄风落木芝。乘骢千里客，歌罢不胜悲。","dynasty":"宋代","title":"光禄朱卿挽词十首"}
{"author":"李廌","content":"周公非汲汲，仲尼岂皇皇。吾道无若人，孰能相维纲。古今异伦轨，英风自相望。下民今喁喁，造物太茫茫。","dynasty":"宋代","title":"送杭州使君苏内相先生某用先生旧诗方丈仙人出渺茫高情犹爱水云乡为韵作古诗十四首其七"}
{"author":"李廌","content":"苦忆君家两惠连，楼居应作水中仙。静看河畔青青草，应有池塘春梦篇。","dynasty":"宋代","title":"送苏伯达之官西安七首"}
{"author":"李廌","content":"异时常独饮，对月成三人。已喜三士游，况遇金城辛。洧渊俯龙室，废台干白云。委径已就荒，九仞将遂湮。飘然如四鹤，蹑屐披荆榛。北冈翻波涛，南岫列嶙峋。登台与佳名，大笔书苍珉。占此泉石清，坐使草大春。诸公廊庙材，我期兹隐沦。","dynasty":"宋代","title":"四逸台"}
{"author":"李廌","content":"飘风非焚轮，触石生孤云。逍遥王真人，行行傲世纷。斋戒断荤臭，日诵浮屠文。敝袍游江海，耻与狐貉群。吐纳全真气，鬓发垂如银。十年临池学，自许登右军。谦谦卑自牧，处约人皆忻。扁舟忽云徂，欲扳心殷殷。丈夫重诀别，儿女徒云云。常闻释氏说，精进在殷懃。红尘易汩没，跋涉惫力筋。不如巢华山，修炼如老君。","dynasty":"宋代","title":"送王仲求"}
{"author":"李廌","content":"各执梅枝不执鞭，涉溪穿竹过林烟。景纯梦里经行处，宜到青溪古洞天。","dynasty":"宋代","title":"从德麟自中卢游灵记事"}
{"author":"李廌","content":"毛桃犹带蕊，青杏已团枝。老不禁春恼，应知老易欺。","dynasty":"宋代","title":"春日即事九首"}
{"author":"李廌","content":"平生史鰌直，往岁展禽黜。青衫窜长沙，华鬓谒宣室。重光照八极，命世真贤出。奈何江湖去，独为苍生恤。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"狭隘区中世，殷勤招隐篇。应居小有洞，几见大椿年。庵废云埋谷，琴亡声在泉。至言曾悟主，持此合升天。","dynasty":"宋代","title":"贺兰先生诗同陈恬叔易和节度使王汉忠韵"}
{"author":"李廌","content":"三方各虎踞，猛将皆成群。屹然万人敌，惟髯称绝伦。仗节气盖世，横矟勇冠军。艰难戎马间，感慨竹帛勋。凤阙控蛮楚，庙食汉江濆。神游旧战地，庭树起黄云。","dynasty":"宋代","title":"关侯庙"}
{"author":"李廌","content":"怒风吹老屋，急雨闹空庭。莫叹林花尽，悬知陇麦青。","dynasty":"宋代","title":"春日即事九首"}
{"author":"李廌","content":"花梢未动雨中听，催遍园林百果成。六月不知春色尽，五更来伴夏鸡声。树头萧瑟长风过，马上瞢腾短梦惊。劝汝无言归旧谷，先秋番次候虫鸣。","dynasty":"宋代","title":"晓行闻莺"}
{"author":"李廌","content":"隐居嗣徽猷，超世得古学。行藏合用舍，闻见守约卓。清风激颓波，精义兴後觉。天子不得臣，鸿飞敻何邈。","dynasty":"宋代","title":"故谏议大夫鲜于公欲作新堂以传世谱名曰卓绝"}
{"author":"李廌","content":"客梦还松陵，寒江渺烟雨。异时醉吟地，依然记洲渚。三高平生欢，彷佛递宾主。十年扁舟兴，一夕暂容与。此乐曾未央，覆瓿俄惊鼠。隙月鉴我帷，破窗风自语。展转谁晤言，僮隶聊尔汝。吾生独何事，寤寐仍羁旅。","dynasty":"宋代","title":"与邹浩志完会于王希圣家因话毗陵事是夕辄梦还松陵因述梦呈志完"}
{"author":"李廌","content":"朅来游汝海，初识鲁公真。盛德宜蒙祀，英姿俨若神。典刑虽异代，勋绩在蒸民。忆昔艰难际，生逢历数屯。羯胡来蓟漠，戎马度咸秦。河朔皆朝虏，平原独挺身。蜡书通帝所，羽檄论邦邻。许国心无二，孤军气复振。弟兄同义烈，生死剧酸辛。已怪酬庸薄，那闻左降频。江湖销岁月，省闼牾经纶。相国心多忌，军容愤复伸。同朝缘妒媢，啖贼俾邅迍。辄堕奸邪计，刚期跋扈驯。咥凶令履尾，纳谏为婴鳞。假手虽云智，挤贤太不仁。茹毡苏武馁，决氈蔺生嗔。误问长安使，宁为叛将宾。一时全大节，千古仰清尘。缅想神如在，推迁迹已陈。谋谟存汗简，字画遍苍珉。论世吾求友，之人德可亲。讵云黄壤隔，犹胜白头新。端欲希忠义，常期齿缙绅。今虽逄圣旦，止愿作良臣。惟冀尊王室，宁思秉国钧。傥令冠獬廌，犹可画麒麟。古寺今如昔，泉扃夜不晨。何人同李翰，纪事比张巡。感慨瞻遗像，潸然泪满巾。","dynasty":"宋代","title":"颜鲁公祠堂诗"}
{"author":"李廌","content":"老恋林泉拒衮衣，高山景行众思齐。久膺重任当先觉，独以清风激众迷。越相家声千载後，商公旧隐白云西。坐令贪懦趋忠厚，寄语狂童勿芥鸡。","dynasty":"宋代","title":"范蜀公得请再致仕蜀公作谋命某次韵"}
{"author":"李廌","content":"省寺官联贵，曾升社稷臣。双瞻观日月，接迹望星辰。锡爵虽开国，封侯未富民。天扉如可到，直拟问通津。","dynasty":"宋代","title":"光禄朱卿挽词十首"}
{"author":"李廌","content":"特地飞来有意，等闲却去无情。若比迩来时态，秪应时态犹轻。","dynasty":"宋代","title":"杨花词三首"}
{"author":"李廌","content":"君门如天深九重，君王如帝坐法宫。人生难处是安稳，何为来此骊山中。复道连云接金阙，楼观隐隐横翠红。林深谷暗迷八骏，朝东暮西劳六龙。六龙西幸峨眉栈，悲风便入华清院。霓裳萧散羽衣空，麋鹿来游墟市变。我上朝元春半老，满地落花人不扫。羯鼓楼高挂夕阳，长生殿古生青草。可怜吴楚两醯鸡，筑台未就已堪悲。长杨五柞汉幸免，江都楼成隋自迷。由来流连多丧德，宴安鸩毒因奢惑。三风十愆古所戒，不必骊山可亡国。","dynasty":"宋代","title":"骊山歌"}
{"author":"李廌","content":"花梢未动雨中听，催遍园林百果成。六月不知春色尽，五更来伴夏鸡声。树头萧瑟长风过，马上瞢腾短梦惊。劝汝无言归旧谷，先秋番次候虫鸣。","dynasty":"宋代","title":"晓行闻莺"}
{"author":"李廌","content":"田家女儿不识羞，草花竹叶插满头。红眉紫襜青绢袄，领颈麤糙流黑油。日午担禾上场晒，也喜年丰欲还债。佣工出力当一男，长大过竿不会拜。有者四十犹无家，东村定昏来送茶。翁妪吃茶不肯嫁，今年种稻留踏车。","dynasty":"宋代","title":"田舍女"}
{"author":"李廌","content":"秋溪已澄彻，山色贮溪中。云度前洲白，霞生别峤红。波澜寒自监，鱼雁共游空。弃置功名念，羊裘作钓翁。","dynasty":"宋代","title":"秋溪"}
{"author":"李廌","content":"登山盖有道，迂叟真名论。不困在徐行，不跌由足稳。斯言可铭佩，万事为节撙。推之为躬行，天下国家本。","dynasty":"宋代","title":"上山"}
{"author":"李廌","content":"草已芊绵柳已柔，落花重叠不须愁。风光流转等闲过，又是一年春事休。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"庚寅十月二十五，晓分黑帝临丹府。怒来鞭掠玉麒麟，下降英灵佐明主。庐江从此生奇贤，便是奇人祝乐天。鼎沸弦歌一百里，双凫舞水又三年。部民共献长生酒，鸾鹤庄椿只依旧。我咏蟠桃别有春，何须更祝人间寿。","dynasty":"宋代","title":"舞阳令祝乐天再任"}
{"author":"李廌","content":"畴昔始龙馆，能声到海隅。兆民方菜色，境政独蒲卢。尚赖德弥邵，安知今也无。犹闻江左郡，荒政徯来苏。","dynasty":"宋代","title":"光禄朱卿挽词其五"}
{"author":"李廌","content":"全似秋空白云，不应日堕红尘。楼上何人远望，黯然无语销魂。","dynasty":"宋代","title":"杨花词三首"}
{"author":"李廌","content":"泉南南蒲是南溟，瘴雾熏人不用醒。想对文书搔首罢，刺桐花下学兰亭。","dynasty":"宋代","title":"送元勋不伐侍亲之官泉南八首"}
{"author":"李廌","content":"种花鄙弱植，种柳恶连阴。主人种竹意，闓爽见灵襟。猗猗复劲节，凛凛况虚心。晚岁示贞操，清风应好音。扶疏高轩下，众景为萧森。世袭万户封，奚取千亩林。","dynasty":"宋代","title":"张康节家西轩竹张福夷兄弟求诗"}
{"author":"李廌","content":"道人居此岩，诵经岁云久。鬼神夜护持，空岩击刁斗。吁嗟已成尘，藤萝穿石牖。","dynasty":"宋代","title":"汝华岩"}
{"author":"李廌","content":"建勋各有志，而我齿已疏。除书喜之子，试吏东海隅。满怀贮忠义，陈编陋严徐。平生困末路，龙蠖意不舒。定交青云表，凛凛国士徒。执颜肯顾我，曾未鄙非夫。破愁有斯人，我邻知不孤。危言解补天，决折已非图。成名聊尔尔，国器自时须。收功从兹始，良骥骛修途。开樽稍黔突，惭愧饭与刍。闭户待子归，看我所著书。","dynasty":"宋代","title":"送秦少章"}
{"author":"李廌","content":"柱史承恩正紫微，玉皇优诏碧云词。欲知伯仲文章职，对掌丝纶内外司。雨露偏浓常棣萼，烟霞常驻凤凰池。共扶吾道邪归正，同振斯文盛不衰。白首并逢千载运，登庸皆是十年迟。靖共介福由神听，告尔多方代帝咨。膴仕初逢贤者贵，德名当问国人宜。夷齐抗世清何早，元凯登庸事可期。贫贱久思杨得意，龙光今喜郑当时。应怜下客尘埃甚，惭愧雷门献此诗。","dynasty":"宋代","title":"贺小苏先生"}
{"author":"李廌","content":"蜀都蕴奇气，古今生英儒。歌童选何武，狗监献相如。煌煌直金马，蔼蔼侍玉除。归入芸香阁，无废五车书。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"异时倥偬此时閒，甘在尘中可厚颜。天为好山生胜士，莫因便懒负云山。","dynasty":"宋代","title":"德麟以书相招云已与潘仲宝在中卢可自酂来同游灵溪石门双池等胜处某作六诗率张会川作其六"}
{"author":"李廌","content":"股大如腰立已忧，不须登阁始三休。道人尊足元无病，莫取形骸向里求。","dynasty":"宋代","title":"和李端叔大夫从参寥子游许昌西湖十绝"}
{"author":"李廌","content":"粤藤玉板泽于脂，歙婺隃糜理胜犀。归日锦囊诗几许，七闽当有数千题。","dynasty":"宋代","title":"送元勋不伐侍亲之官泉南八首其八"}
{"author":"李廌","content":"风回荔萝香，意与尘气别。杳杳云际钟，皎皎松上月。触焉感幽处，蜡屐俟明发。","dynasty":"宋代","title":"丙子岁三月十有二日游嵩山宿峻极中院时天气"}
{"author":"李廌","content":"嗟美人兮何人，抚千祀兮增悲。咎司命之匪仁兮，弗庇下民。故啬数於令人兮，俾弗俪乎常期。既闓端之引大，复柅止而絷维。仰天衢而愿骋兮，羌为惠之罔终，嗟美人兮怀思。閟灵修而自珍兮，宁燕婉而倚巾。彼鹈鴃之早鸣兮，欲众芳之陨衰。亮汝怀之匪良兮，喜佳卉之具腓。灵芝遑恤汝以自芳兮，亦三秀而呈姿。候虫呻吟而竞秋兮，熠燿夕飞而流光。蚊角翼而虎噬兮，或负岳而成雷。俄岁运之徂征兮，复尔龄之几何。彼大椿之先秋兮，意松柏之後凋。属岁寒之太甚兮，雪霜窘而烦威。春归来兮阳谷温，条风发兮百卉菲。土泉闭兮崔嵬，独玄黄兮就萎。委长年兮涧滨，匠初顾兮弗辰。感佳时兮嗟美人，蜕遗荣兮上宾天。我吁天兮九阍，如可赎兮百身。","dynasty":"宋代","title":"嗟美人词"}
{"author":"李廌","content":"商朝有仁人，为奴耻荣禄。九畴传帝秘，八教清濊俗。苗裔散诸华，庆泽锺左蜀。峥嵘多望人，冠冕称盛族。","dynasty":"宋代","title":"故谏议大夫鲜于公欲作新堂以传世谱名曰卓绝"}
{"author":"李廌","content":"君不见燕然易水波桑乾，东连鸭绿西贺兰。古来战地骨成土，赤棘白草沙漫漫。汉筑朔方置上郡，晚岁欵塞惟呼韩。贞观文皇力驯制，诸蕃君长充王官。玉门不关障无候，驿道入参天可汗，蛮夷邸中诸国使，旃裘椎髻游长安。我恨不为典属国，望古遥集真可叹。今观此图写职贡，要荒种落蒙衣冠。兽蹄鸟喙或鬼色，想见膜拜皆盘跚。圣朝贤良谢夫子，劲气烈烈霜风寒。目眵唇焦万卷烂，笔头成冢墨成滩。南阳劝驾一封传，入对三道朝金銮。万言阶对万乘喜，声名一日青云端。行当遨游庙堂上，坐令四国相交欢。羽书不驰烽火冷，鸣鸡吠犬何敢干。借令跳梁出巢穴，当用斧斤摧髀髋。戎亭喋血无噍类，藁街县首如狐貛。君当自画凌烟阁，纵有此图何必观。同僚华原贵公子，求公此画公无难。乃知功名丈夫志，不惑玩好劳肺肝。怜渠孜孜画成癖，心欲速得如羽翰。不如遣佐箧中品，犹胜弃捐终不看。","dynasty":"宋代","title":"谢公定所宝蕃客入朝图贞观中阎立本所作笔墨"}
{"author":"李廌","content":"摇摇平冈雪，芬芗荞花白。繁英未脱鄂，锐实已潜黑。速哉不踰时，几何天地力。寒耕暑方耘，古人勤宿麦。","dynasty":"宋代","title":"秋日杂兴其七"}
{"author":"李廌","content":"凝澄不动水渊盘，风拂泉生或细澜。月影透帘朝日薄，龙辉绕匣夜光寒。玄冥借魄知神物，男子无闻已弱冠。照我精诚至麟阁，缓随弓剑上仙坛。","dynasty":"宋代","title":"镜屏诗二首"}
{"author":"李廌","content":"蜀都蕴奇气，古今生英儒。歌童选何武，狗监献相如。煌煌直金马，蔼蔼侍玉除。归入芸香阁，无废五车书。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"山东太白谪仙人，笔卷天河气拂云。百代公卿嘲哂遍，清溪石上想严君。","dynasty":"宋代","title":"钓台"}
{"author":"李廌","content":"嵩山胜地神仙宅，真君独作嵩山伯。昔闻解职扣帝阍，厌此尘寰年已百。天上百年一瞬间，下土衮衮多腥膻。劳神应念日月走，瞑目深哀膏火然。潘公欲代复谁举，仙籍题名今几传。忆昔元丰己未游，僊泉犹作雨深湫。十年新事还堪笑，庙貌今祠灵惠侯。","dynasty":"宋代","title":"真君观"}
{"author":"李廌","content":"吾生一漂梗，触焉泊东周。十年叹流滞，吞默垂远猷。胸中犹汪陂，万顷蟠一瓯。舆羽欺镒金，寸木傲岑楼。图南平生志，腐鼠讵能留。寸心徒自憞，双鬓飒先秋。物理有否泰，奚为久休囚。尚爱东方朔，处污能若浮。悲鸣非不切，岁月老骅骝。莫笑扫一室，吾心若虚舟。会当扫天下，归老卧沧洲。","dynasty":"宋代","title":"廌葺介堂元聿作诗某次韵"}
{"author":"李廌","content":"宿雨旦初霁，微凉吹广庭。嘉宾忽相遇，方午梦惊扣扃。长松森翠影，德修竹参青冥。飘云度空急，仲残日穿林明。幽墙隔江浦，公远屿定风舲。城市厌烦暑，道山樊念伶俜。角巾代公绂，方草具踰侯鲭。园实摘的皪，德厨酝斟晶荧。烹鲜缩颈大，仲海错著器腥。笑谈得真乐，公采撷逢幽馨。云阴剥初霁，道名岚收远青。窗卧忆元亮，方诗成怀景升。日须河朔饮，德当解高阳酲。烦襟顿忘释，仲嘉咏不少停。闉闍发严鼓，公穹碧垂繁星。一笑跨鞍去，奚论楚人醒。道","dynasty":"宋代","title":"廌寓龙兴仁王佛舍德麟公定道辅仲宝携酒希纳"}
{"author":"李廌","content":"轻挨残花香簌簌，旋剥新笋白纤纤。伤春煮笋买春酒，短褐破碎人家嫌。","dynasty":"宋代","title":"中春"}
{"author":"李廌","content":"退之以文鸣，师友得侯喜。声名力与俱，虽尊未勇耳。黄池距青山，孰辨都与鄙。庵成谁振之，句出闹如市。千仞宁我高，充实信吾美。坐令庵内人，前车云可轨。礼乐有先後，後进则君子。执方而昧圆，俱野那复史。伐柯固执柯，畴克求诸迩。蒸之既匪薪，采焉又非芑。近交韩与侯，步骤亦常耻。一医消息尽，布毛自何起。要须六月息，不息不为已。敢问二诗人，如何得意旨。","dynasty":"宋代","title":"中隐庵和赵孺韵"}
{"author":"李廌","content":"延平双剑朝丰城，锺山之钟挟以行。延平春浪拂天地，左右两龙雷口鸣。建隆真人君八极，河伯效珍宝钟出。不似汾睢发鼎光，泛泛逆流浮万镒。诏赐阊阖濯龙宫，声掩景阳闻九重。吾闻此钟亦神物，独肯寒溪就埋没。","dynasty":"宋代","title":"锺山钟"}
{"author":"李廌","content":"武侯战地记他年，战後犹当似率然。会向渭原惊仲达，尚应江碛感桓玄。背山左泽甘如彼，傍砌绕篱今可怜。莫问兴亡进羹茹，书生赢取腹便便。","dynasty":"宋代","title":"诸葛菜"}
{"author":"李廌","content":"绕冈修竹小亭深，风干云梢照碧浔。安得茂林带左右，只应萧爽似山阴。","dynasty":"宋代","title":"竹亭诗"}
{"author":"李廌","content":"小虫蠹坚木，自意吻颊刚。蟠身宅幽窦，心期千岁藏。尔非虎而翼，何乃巧取将。剥啄绕树腹，卷舌利钩芒。一身祸众命，曾未厌饥吭。流怨入胡琴，美人借余商。鹈鴃相唯和，次第歇芬芳。吾生独何事，有喙三尺长。富岁常苦饥，不能餍糟糠。宁饥忍效汝，岂复思随阳。","dynasty":"宋代","title":"啄木鸟"}
{"author":"李廌","content":"吴砧已碎乐生论，京江昔沈瘗鹤铭。半裁紫阳立砆石，考击化度求金籯。乃知金石有厄会，名碑旧叠长安城。顷年醴泉有贤令，政誉蔼蔼多流馨。为怜文星足人杰，昔皆祔葬陪昭陵。坏垣粪壤得颜碣，榛丘棘坂求魏徵。史讹遂正冲远字，石阙再树六骏形。板图列籍示过客，龟趺螭首罗齐廷。後来谬令类俗子，辄去其籍人皆惩。昔到般舟访遗迹，季海寺记今雕零。晓闻晨钟呼僧粥，石声嘹亮穿云清。往观乃是唐短碣，大穷索缚乘前楹。字形峥嵘笔萧散，远过名殿诸题经。劝僧拂拭置高壁，安知野僧不我听。十年再游尚如昔，击拊刻划将俱平。急归入城讽县令，立使舁至无久停，此碑复立非我力，奇物久废天须兴。","dynasty":"宋代","title":"自山中归至登封遂讽高宰令取峻极中院厨前石"}
{"author":"李廌","content":"名园气虚阔，怪柏独凝偃。高枝翳浮云，翻然志飘远。赤松来何迟，黄鹤去未返。苏武游虏庭，矜傲何蹇蹇。朔风吹寒枝。日暮羊在坂。乃疑高坚材，独得造化本。萧萧古池上，不与凡木混。","dynasty":"宋代","title":"偃柏"}
{"author":"李廌","content":"苍崖观出日，依稀自扶桑。初如浴咸池，苍苍或凉凉。渐若宾阳谷，赫赫复煌煌。海滨升霞彩，贯地万丈长。摄提御天衢，一照明万方。不愿发五色，不必呈九光。无用现重轮，无贵珥青黄。吾心愿吾君，盛德如朝阳。照临冒下土，威名烛无疆。不复迭而微，常进炽而昌。蚁行理虽切，丸跳比亦狂。病夫喜壮观，蓬心遂恢张。异时环堵宫，但见生东墙。","dynasty":"宋代","title":"观出日"}
{"author":"李廌","content":"绕冈修竹小亭深，风干云梢照碧浔。安得茂林带左右，只应萧爽似山阴。","dynasty":"宋代","title":"竹亭诗"}
{"author":"李廌","content":"至人孰可测，跨世富英量。千龄遘治运，万古真遐想。三台接布武，万乘拱函丈。辞荣明光殿，乞身青天上。","dynasty":"宋代","title":"送杭州使君苏内相先生某用先生旧诗方丈仙人"}
{"author":"李廌","content":"昔余旅长洲，寄傲碧江潭。十年客风埃，留滞困周南。冉冉老将至，兀兀漫穷探。故人各变化，漂零空自惭。","dynasty":"宋代","title":"赵玿赴成都府广都县尉以送君南浦伤如之何为"}
{"author":"李廌","content":"自信仁由己，深知道满门。才华辉日域，嘉誉达天阍。坦腹方趋进，亨衢迓骏奔。欲令唐晋后，不独美姚温。","dynasty":"宋代","title":"光禄朱卿挽词其一"}
{"author":"李廌","content":"少华连延翠烟永，细路缘云上高顶。奇峰西奔入秦蜀，幽谷南通接荆郢。昔年蛟龙忽变化，怒蹙山巅压州境。山灵吐怪助豪强，地轴狂推如转梗。盘龙七社万户余，卵覆巢倾伸臂猛。近来又说神羊岭，六里横开罅如井。居民惴惴已忧疑，惟恐蛟龙怒还逞。勿令岸谷复颠移，鼓铸神功烦禹鼎。","dynasty":"宋代","title":"少华山"}
{"author":"李廌","content":"仁人宜有勇，无欲故能刚。凛凛回天力，危危极谏章。一言扶日御，万古正乾纲。首犯龙鳞意，渊衷亮未忘。","dynasty":"宋代","title":"范蜀公挽诗"}
{"author":"李廌","content":"挈巢江湖去，端为山水癖。朅来谷隐游，契我赏心适。寒江渺平楚，复岭转层壁。谁与龙象筵，一扫狐兔迹。彩云布楼台，迎日丽金碧。堂高磬声邃，壑远松响激。山光晚相照，空翠浓欲滴。行当就墟市，幽栖买泉石。日咏招隐诗，时过弥天释。","dynasty":"宋代","title":"谷隐寺"}
{"author":"李廌","content":"山东太白谪仙人，笔卷天河气拂云。百代公卿嘲哂遍，清溪石上想严君。","dynasty":"宋代","title":"钓台"}
{"author":"李廌","content":"流浪沧浪二十年，三江五湖一钓船。江神海若谙忠信，此身常在蛟龙渊。欲渡黄河滨，小儿语相玩。鲸鲵嗜人正饕餮，忠信难凭彼方悍。我尝夜泛子胥湾，钱塘大浪如银山。崇明海门水如墨，况此相望一苇问。为吾鼓浆为君歌，气凌河伯惊鼋鼍。醉披紫绮傲风波，济川迟暮奈天何。","dynasty":"宋代","title":"自陕州渡黄河歌"}
{"author":"李廌","content":"人生天地间，海中一浮沤。欲求无厌心，无乃不胜求。知足有真乐，不然多悔尤。浅儒急名誉，夸人矜智谋。语默偕蟪蛄，生死等蜉蝣。不如知足者，澹然乐忘忧。袖手阅万变，默坐观九州。众舍吾独存，同波终异流。君看至足处，无得亦无修。万物固皆备，反照靡不周。昧者强务外，巧伪日向偷。昔饥止愿饱，既饱思膳羞。昔寒止愿温，既温思孤裘。非徒漫自苦，动辄成赘疣。相圃有足亭，可见好善优。公孙皆秉哲，克念践先猷。欲种岂弟德，求异恩泽侯。秀岭耸苍玦，寒溪摇翠钩。云传邓林雨，月送沧浪秋。晓暝竹烟暗，午薰花气浮。凉颸泛南荣，返照过东畴。所遇皆可乐，觞咏友浮丘。岂必朝玄圃，弭节夕瀛洲。永怀树亭意，足焉此优游。","dynasty":"宋代","title":"足亭张康节南亭也台数尺亭在其上"}
{"author":"李廌","content":"塞云委地如泼墨，恶风吹沙变黄黑。紫髯将军柳叶甲，银騣护阑白玉勒。铁林子弟八九千，饮马渡桥过河北。沙漠黓地古战场，寸草不生地皮赤。将军指呼令鼓鼙，旌旆悠悠动坚壁。壮夫露股挟纩温，蕃马鞘脚寒有力。龟手荷戈指欲坠，气结冰凌满须历。前驱萧萧近林翳，军声业业震金革。怪狐跳梁罔两避，虎豹惊骇丧胆魄。山根浅草枯槎枒，隐隐叶下见兔迹。武夫张罝四散逐，双兔雌雄中金镝。自云舍矢不失驰，手持双兔有德色。凯旋如殪大兕归，喜非诡遇无所获。常闻武功贵时习，忘战必危欲定国。搜田以时选车徒，士卒素练务严翼。季冬物成农事休，民闲庶类亦蕃殖。泮上虎臣献俘馘，淮夷攸服远人格。悲夫王泽寖熄多鬼蜮，蒙恬白起为民贼。君不见长平鬼哭万人冢，击破秦坑髑髅白。","dynasty":"宋代","title":"作塞上射猎行"}
{"author":"李廌","content":"㶏水官桥路，将军甲第新。绿沉閒结锈，棐几净无尘。下榻喜宾至，问田怜我贫。相逢便倾倒，晚岁定情亲。","dynasty":"宋代","title":"同张公硕梅耕道访董畸老郊居其二"}
{"author":"李廌","content":"青云两高士，肯伴老夫游。方驾相追逐，通宵复献酬。诗书嗟失计，农圃话良谋。日后耦耕伴，悬知总白头。","dynasty":"宋代","title":"同张公硕梅耕道访董畸老郊居其三"}
{"author":"李廌","content":"关雎久盈耳，魏阙亦游心。不废江湖乐，亲调钟磬音。九重初击拊，千代正哇淫。器在人亡矣，哀哉泪满襟。","dynasty":"宋代","title":"范蜀公挽诗其七"}
{"author":"李廌","content":"重望晋随会，清明越大夫。忘身安社稷，寄傲老江湖。黼冕固已远，黄金犹可模。旌贤宜异数，愿上孝宣图。","dynasty":"宋代","title":"范蜀公挽诗其八"}
{"author":"李廌","content":"八十虽云寿，吾嗟未及期。方之昔卫武，犹不至期颐。幸处仁人里，叨膺国士知。空馀恋轩想，况复九原悲。","dynasty":"宋代","title":"范蜀公挽诗其九"}
{"author":"李廌","content":"陕隘区中世，殷勤招隐篇。应居小有洞，几见大椿年。庵废云埋谷，琴亡声在泉。至言曾悟主，持此合升天。","dynasty":"宋代","title":"贺兰先生诗同陈恬叔易和节度使王汉忠韵"}
{"author":"李廌","content":"垄上弓旌降鹤书，戋戋璧帛贲乡闾。汉宫入奏贤臣颂，蜀道荣观驷马车。谁谓诸侯老宾客，归来华发伴樵渔。泮宫陈迹神游否，绛帐门生多石渠。","dynasty":"宋代","title":"哀都官王申"}
{"author":"李廌","content":"凝澄不动水渊槃，风拂泉生或细澜。月影透帘朝日薄，龙辉绕匣夜光寒。玄冥借魄知神物，男子无闻已弱冠。照我精诚至麟阁，缓随弓剑上仙坛。","dynasty":"宋代","title":"镜屏诗二首其二"}
{"author":"李廌","content":"逋逃内溃古云多，楚塞群雄尚感歌。血飨彼猖神苟幸，庙谋非壮士谁何。将军威信当询众，决胜神机岂谓他。试把香囊问少子，淝川投策夜潜过。","dynasty":"宋代","title":"和二兄书事三首其二"}
{"author":"李廌","content":"功名于我实何多，祇为浮华未浩歌。两月病痁诚已甚，半头白发似无何。诏惟选吁将从众，学贵师心在匪他。当世闻人知不少，片言敢谓众难过。","dynasty":"宋代","title":"和二兄书事三首其三"}
{"author":"李廌","content":"土渴山焦独在阿，考槃孰与世相过。皇皇夫子犹伤凤，碌碌苍生尚执柯。头白已惊为学晚，日长赢得读书多。北禅释子应相笑，树瘿多年变木鹅。","dynasty":"宋代","title":"杨十三虞卿在希颜上人房纳凉余时在村舍归和诸公韵"}
{"author":"李廌","content":"老恋林泉拒衮衣，高山景行众思齐。久膺重任当先觉，独以清风激众迷。越相家声千载后，商公旧隐白云西。坐令贪懦趋忠厚，寄语狂童勿芥鸡。","dynasty":"宋代","title":"范蜀公得请再致仕蜀公作诗命某次韵"}
{"author":"李廌","content":"桐庐古郡浙江东，山色溪光藻镜中。后夜相思千里月，高怀为寄一襟风。欲纡龟纽黄金印，且学羊裘老钓翁。忠义传家君勉勉，清名不必问穷通。","dynasty":"宋代","title":"送黄集虚赴任知州"}
{"author":"李廌","content":"思君仍岁此相逢，后夜梦魂无复东。白纻泪痕何处恨，故园花信几番风。归来可喜似新燕，惜别预愁如去鸿。老矣奈何春半老，悠悠万事付杯中。","dynasty":"宋代","title":"宋英宝宣德自杞至邑将复东还见遗途中诗次韵和之以见惜别"}
{"author":"李廌","content":"化国有馀暇，丰年多醉人。典衣谋一饮，对酒却惭春。","dynasty":"宋代","title":"春日即事九首其六"}
{"author":"李廌","content":"逃閒闭关坐，忽有卖花声。老大自多感，依然京洛情。","dynasty":"宋代","title":"春日即事九首其九"}
{"author":"李廌","content":"阴壑留残雪，林虹带晚霞。孤烟障渔市，不见两三家。","dynasty":"宋代","title":"晚晴其二"}
{"author":"李廌","content":"稻塍粟垄绿相连，野老欣逢大有年。人意物情俱自适，溶溶佳气满江天。","dynasty":"宋代","title":"道中即事呈岑使君吏部次和德麟韵三首其二"}
{"author":"李廌","content":"醉后诗成笔似椽，客来倾酒酒如泉。怜君常得酒中趣，愧我经春只惨然。","dynasty":"宋代","title":"吕颜野饮醉中寄五绝句次其韵其三"}
{"author":"李廌","content":"手持金盏滟斜晖，目送归鸿万里飞。还似习家池上日，醉中倒载接䍦归。","dynasty":"宋代","title":"吕颜野饮醉中寄五绝句次其韵其四"}
{"author":"李廌","content":"三年漂泊老荆州，重过淮安旧驿楼。地上谪仙天上去，故来萧寺想风流。","dynasty":"宋代","title":"题唐洲东寺访友人不值诗其一"}
{"author":"李廌","content":"绕冈脩竹小亭深，风干云梢照碧浔。安得茂林带左右，祇应萧爽似山阴。","dynasty":"宋代","title":"竹亭诗"}
{"author":"李廌","content":"泉南南浦是南溟，瘴雾熏人不用醒。想对文书搔首罢，刺桐花下学兰亭。","dynasty":"宋代","title":"送元勋不伐侍亲之官泉南八首其六"}
{"author":"李廌","content":"粤藤玉板泽于脂，歙婺隃糜理胜犀。归日锦囊诗几许，七闽当有数千题。","dynasty":"宋代","title":"送元勋不伐侍亲之官泉南八首其八"}
{"author":"李廌","content":"冰溪雪岭赴诗盟，我愧难先二子鸣。莫惮登临助馀勇，欲令万战遇奇兵。","dynasty":"宋代","title":"德麟以书相招云已与潘仲宝在中卢可自酂来同游灵溪石门双池等胜处某作六诗率张会川作其一"}
{"author":"李廌","content":"灵溪閟洞锁华胥，地脉旁通分野殊。莫惮登临探奇险，恐君他日亦藏书。","dynasty":"宋代","title":"德麟以书相招云已与潘仲宝在中卢可自酂来同游灵溪石门双池等胜处某作六诗率张会川作其二"}
{"author":"李廌","content":"异时倥偬此时閒，甘在尘中可厚颜。天为好山生胜士，莫因便懒负云山。","dynasty":"宋代","title":"德麟以书相招云已与潘仲宝在中卢可自酂来同游灵溪石门双池等胜处某作六诗率张会川作其六"}
{"author":"李廌","content":"几处鞦韆愁日暮，一声鶗鴂唤春归。红稀绿尽寻常事，不用长绳系落晖。","dynasty":"宋代","title":"和李端叔大夫从参寥子游许昌"}
{"author":"李廌","content":"山东太白谪仙人，笔捲天河气拂云。百代公卿嘲哂遍，清溪石上想严君。","dynasty":"宋代","title":"钓台其二"}
{"author":"李廌","content":"千株蜜炬出严闉，走马天街赐近臣。我亦茅檐自钻燧，煨针烧艾检铜人。","dynasty":"宋代","title":"寒食"}
{"author":"李廌","content":"柱侧檐攲瓦欲飘，断垣苔涩树萧萧。满庭荒草无香火，惟有禽声伴寂寥。","dynasty":"宋代","title":"瓦庙"}
{"author":"李廌","content":"平时峥嵘想，局蹐在城郭。言登诸峰胜，幽情散寥廓。焉能乘海桴，终期老丘壑。","dynasty":"宋代","title":"丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句其二"}
{"author":"李廌","content":"廛居倦喧卑，区中憎陕隘。游目宇宙间，山河真砺带。一啸万林端，呼风作天籁。","dynasty":"宋代","title":"丙子岁三月十有二日游嵩山宿峻极中院时天气清朗山月甚明因以阴壑生虚籁月林散清影为韵诗各六句其五"}
{"author":"李廌","content":"筑岩傅胥靡，耕野莘老农。倏来坐庙堂，谈笑树奇功。卯金运徂谢，孔明隐隆中。谁言一丘壑，卧此夭娇龙。古来王佐才，中间千载空。之人辅玄德，真有宰相风。惜哉小用之，功烈不复东。向非三顾重，白首田舍翁。","dynasty":"宋代","title":"题庙"}
{"author":"李廌","content":"吾生常羁旅，送客情更重。嗟哉平生交，今复万里送。愁端寓心目，往感接魂梦。穷途独栖迟，直道竟何用。","dynasty":"宋代","title":"赵玿赴成都府广都县尉以送君南浦伤如之何为韵送之作八首其一"}
{"author":"李廌","content":"蜀山如鸟道，剑阁郁嵯峨。嗟君正朱颜，奈此艰险何。秋雨峨眉道，春风濯锦波。青山一羸马，古今应更多。","dynasty":"宋代","title":"赵玿赴成都府广都县尉以送君南浦伤如之何为韵送之作八首其八"}
{"author":"李廌","content":"摇摇平冈雪，芬芗荞花白。繁英未脱鄂，锐实已潜黑。速哉不踰时，几何天地力。寒耕暑方耘，古人勤宿麦。","dynasty":"宋代","title":"秋日杂兴其七"}
{"author":"陈炅","content":"潮生古岸寒风急，野渡无人行路难。杨柳萧条羌笛怨，芰荷零落客衣寒。楼头星火依檐落，槛外云山倚剑看。回首沧江无限兴，故溪归去负渔竿。","dynasty":"明代","title":"秋兴其一"}
{"author":"陈炅","content":"散步江村日影斜，双双鸥鸟踏晴沙。晚霞海角三株树，秋水明河八月槎。回首天涯真浪迹，侧身歧路岂无家。别来不奈逢摇落，愁见芙蓉一度花。","dynasty":"明代","title":"秋兴其二"}
{"author":"陈炅","content":"云尽江空大火流，丹枫岸接白蘋洲。三漕溪上闻豺虎，七夕楼中望女牛。岂谓多才偏有恨，未曾为客不知秋。人生尽被风尘老，肯信閒居易白头。","dynasty":"明代","title":"秋兴其三"}
{"author":"陈炅","content":"一出关门任是非，忽来萋菲动天威。当时共喜平台对，今日翻从大理归。本谓五年期雪耻，谁令六月见霜飞。长城万里今何在，闻道关山数被围。","dynasty":"明代","title":"挽袁自如大司马其一"}
{"author":"陈炅","content":"男子当为天下奇，满朝交赞圣明知。己忘白马图家计，直抵黄龙誓自期。韩范在军胡胆落，苏张当国士心疑。千年幽恨还谁似，读罢金陀有所思。","dynasty":"明代","title":"挽袁自如大司马其二"}
{"author":"陈炅","content":"楼居百尺倚云危，隔断风烟碧海湄。风景不殊悲晋日，衣冠还似避秦时。玉堂金马三更梦，浙水闽山一局棋。国士未酬应有意，此身端不负伦彝。","dynasty":"明代","title":"芷园张太史楼居寄赠其一"}
{"author":"陈炅","content":"日落寒云惨不开，西山片石共崔嵬。当时尚有常山舌，此日宁无博浪椎。失马塞翁殊未定，卜龟詹尹亦难裁。千回万转思量遍，肯信英雄念已灰。","dynasty":"明代","title":"芷园张太史楼居寄赠其二"}
{"author":"陈炅","content":"间关西浙与东闽，身是云台第一人。已拥真人兴白水，更收群彦集平津。朱茑前道驱风伯，青雀西飞走海神。锡命已深惭未报，誓将长剑扫风尘。","dynasty":"明代","title":"挽苏宇霖阁部其一"}
{"author":"陈炅","content":"亲承锁钥镇雄关，拟复中原济险艰。兴晋预陈淝水阵，覆吴思保会稽山。何期狼跋难回顾，遂至龙髯不可攀。入赣出闽今已矣，旌旗凄断故乡还。","dynasty":"明代","title":"挽苏宇霖阁部其二"}
{"author":"陈炅","content":"两朝开济付飞灰，元老丹心合自裁。斥堠狼烟今已寂，都城鱼钥问谁开。鹰鹯饱食多飏去，桃李成阴枉笃培。瞻奉山陵在何处，空留抔土粤王台。","dynasty":"明代","title":"挽苏宇霖阁部其三"}
{"author":"陈炅","content":"血碧苌弘出九原，全忠全孝竟难言。千钟不逮高堂养，万死宁酬国士恩。世运兴亡原有数，功名成败岂须论。厓山祠屋长邻近，俎豆他年正气存。","dynasty":"明代","title":"挽苏宇霖阁部其四"}
{"author":"司空曙","content":"万里南游客，交州见柳条。逢迎人易合，时日酒能消。浪晓浮青雀，风温解黑貂。囊金如未足，莫恨故乡遥。","dynasty":"唐代","tags":"写人，告诫","title":"送人游岭南"}
{"author":"司空曙","content":"钓罢归来不系船，江村月落正堪眠。纵然一夜风吹去，只在芦花浅水边。","dynasty":"唐代","tags":"写景，乡村，生活","title":"江村即事"}
{"author":"司空曙","content":"故人江海别，几度隔山川。乍见翻疑梦，相悲各问年。孤灯寒照雨，深竹暗浮烟。更有明朝恨，离杯惜共传。","dynasty":"唐代","tags":"唐诗三百首，惜别，友情","title":"云阳馆与韩绅宿别"}
{"author":"司空曙","content":"静夜四无邻，荒居旧业贫。雨中黄叶树，灯下白头人。以我独沉久，愧君相见频。平生自有分，况是蔡家亲。","dynasty":"唐代","tags":"唐诗三百首，年老，生活","title":"喜外弟卢纶见宿"}
{"author":"司空曙","content":"峡口花飞欲尽春，天涯去住泪沾巾。来时万里同为客，今日翻成送故人。","dynasty":"唐代","tags":"离别，春天","title":"峡口送友人"}
{"author":"司空曙","content":"高风吹玉柱，万籁忽齐飘。飒树迟难度，萦空细渐销。松泉鹿门夜，笙鹤洛滨朝。坐与真僧听，支颐向寂寥。","dynasty":"唐代","title":"风筝"}
{"author":"司空曙","content":"世乱同南去，时清独北还。他乡生白发，旧国见青山。晓月过残垒，繁星宿故关。寒禽与衰草，处处伴愁颜。","dynasty":"唐代","tags":"唐诗三百首，酬赠，感伤","title":"贼平后送人北归"}
{"author":"司空曙","content":"乐游春苑望鹅毛，宫殿如星树似毫。漫漫一川横渭水，太阳初出五陵高。王屋南崖见洛城，石龛松寺上方平。半山槲叶当窗下，一夜曾闻雪打声。","dynasty":"唐代","title":"雪二首"}
{"author":"司空曙","content":"辇路江枫暗，宫庭野草春。伤心庾开府，老作北朝臣。","dynasty":"唐代","tags":"写景，咏史怀古，典故","title":"金陵怀古"}
{"author":"司空曙","content":"一自幽山别，相逢此寺中。高低俱出叶，深浅不分丛。野蝶难争白，庭榴暗让红。谁怜芳最久，春露到秋风。","dynasty":"唐代","title":"云阳寺石竹花"}
{"author":"司空曙","content":"古时愁别泪，滴作分流水。日夜东西流，分流几千里。通塞两不见，波澜各自起。与君相背飞，去去心如此。","dynasty":"唐代","title":"分流水"}
{"author":"司空曙","content":"元日争朝阙，奔流若会溟。路尘和薄雾，骑火接低星。门响双鱼钥，车喧百子铃。冕旒当翠殿，幢戟满彤庭。积岁方编瑞，乘春即省刑。大官陈禹玉，司历献尧蓂.寿酒三觞退，箫韶九奏停。太阳开物象，霈泽及生灵。南陌高山碧，东方晓气青。自怜扬子贱，归草太玄经。","dynasty":"唐代","title":"和耿拾遗元日观早朝"}
{"author":"司空曙","content":"拥棹江天旷，苍然下郢城。冰霜葭菼变，云泽鹧鸪鸣。酒倦临流醉，人逢置榻迎。尝闻藉东观，不独鲁诸生。","dynasty":"唐代","title":"送张弋"}
{"author":"司空曙","content":"袈裟出尘外，山径几盘缘。人到白云树，鹤沉青草田。龛泉朝请盥，松籁夜和禅。自昔闻多学，逍遥注一篇。","dynasty":"唐代","title":"送僧无言归山"}
{"author":"司空曙","content":"解带独裴回，秋风如水来。轩墀湿繁露，琴几拂轻埃。晨鸟犹在叶，夕虫馀□苔。苍然发高兴，相仰坐难陪。","dynasty":"唐代","title":"和卢校书文若早入使院书事"}
{"author":"司空曙","content":"谢脁怀西府，单车触火云。野蕉依戍客，庙竹映湘君。梦渚巴山断，长沙楚路分。一杯从别后，风月不相闻。","dynasty":"唐代","title":"送史泽之长沙"}
{"author":"司空曙","content":"羁贫不易去，此日始西东。旅舍秋霖叶，行人寒草风。酒醒馀恨在，野饯暂游同。莫使祢生刺，空留怀袖中。","dynasty":"唐代","title":"送卢堪"}
{"author":"司空曙","content":"粉堞连青气，喧喧杂万家。夷人祠竹节，蜀鸟乳桐花。酒报新丰景，琴迎抵峡斜。多闻滞游客，不似在天涯。","dynasty":"唐代","title":"送柳震入蜀"}
{"author":"司空曙","content":"不事兰台贵，全多韦带风。儒官比刘向，使者得陈农。晚烧平芜外，朝阳叠浪东。归来喜调膳，寒笋出林中。","dynasty":"唐代","title":"送李嘉祐正字括图书兼往扬州觐省"}
{"author":"司空曙","content":"狱成收夜烛，整豸出登车。黄叶辞荆楚，青山背汉初。早朝新羽卫，晚下步徒胥。应念长沙谪，思乡不食鱼。","dynasty":"唐代","title":"送刘侍御"}
{"author":"司空曙","content":"天远风烟异，西南见一方。乱山来蜀道，诸水出辰阳。堆案青油暮，看棋画角长。论文谁可制，记室有何郎。","dynasty":"唐代","title":"送庞判官赴黔中"}
{"author":"司空曙","content":"青春三十馀，众艺尽无如。中散诗传画，将军扇续书。楚田晴下雁，江日暖游鱼。惆怅空相送，欢游自此疏。","dynasty":"唐代","title":"送曹同椅"}
{"author":"司空曙","content":"苍苍岘亭路，腊月汉阳春。带雪半山寺，行沙隔水人。王祥因就宦，莱子不违亲。正恨殊乡别，千条楚柳新。","dynasty":"唐代","title":"送鄂州张别驾襄阳觐省"}
{"author":"司空曙","content":"芦荻湘江水，萧萧万里秋。鹤高看迥野，蝉远入中流。访友多成滞，携家不厌游。惠连仍有作，知得从兄酬。","dynasty":"唐代","title":"送魏季羔游长沙觐兄"}
{"author":"司空曙","content":"伏馀西景移，风雨洒轻絺。燕拂青芜地，蝉鸣红叶枝。","dynasty":"唐代","title":"杂言"}
{"author":"司空曙","content":"衰鬓千茎雪，他乡一树花。今朝与君醉，忘却在长沙。","dynasty":"唐代","title":"玩花与卫象同醉"}
{"author":"司空曙","content":"烟芜满洞青山绕，幢节飘空紫凤飞。金阙乍看迎日丽，玉箫遥听隔花微。多开石髓供调膳，时御霓裳奉易衣。莫学辽东华表上，千年始欲一回归。","dynasty":"唐代","title":"送王尊师归湖州"}
{"author":"司空曙","content":"风息斜阳尽，游人曲落间。采花因覆酒，行草转看山。柳散新霜下，天晴早雁还。伤秋非骑省，玄发白成斑。","dynasty":"唐代","title":"九日洛东亭"}
{"author":"司空曙","content":"送人冠獬豸，值节佩茱萸。均赋征三壤，登车出五湖。水风凄落日，岸叶飒衰芜。自恨尘中使，何因在路隅。","dynasty":"唐代","title":"九日送人"}
{"author":"司空曙","content":"已叹漳滨卧，何言驻隙难。异才伤促短，诸友哭门阑。古道松声暮，荒阡草色寒。延陵今葬子，空使鲁人观。","dynasty":"唐代","title":"哭王注"}
{"author":"司空曙","content":"微才空觉滞京师，末学曾为叔父知。雪里题诗偏见赏，林间饮酒独令随。游客尽伤春色老，贫居还惜暮阴移。欲归江海寻山去，愿报何人得桂枝。","dynasty":"唐代","title":"下第日书情寄上叔父"}
{"author":"司空曙","content":"荒原空有汉宫名，衰草茫茫雉堞平。连雁下时秋水在，行人过尽暮烟生。西陵歌吹何年绝，南陌登临此日情。故事悠悠不可问，寒禽野水自纵横。","dynasty":"唐代","title":"南原望汉宫"}
{"author":"司空曙","content":"使君持节去，云水满前程。楚寺多连竹，江樯远映城。登楼向月望，赛庙傍山行。若动思乡咏，应贻谢步兵。","dynasty":"唐代","title":"送郎使君赴郢州"}
{"author":"司空曙","content":"铙管随旌旆，高秋远上巴。白波连雾雨，青壁断蒹葭。凭几双童静，登楼万井斜。政成知变俗，当应画轮车。","dynasty":"唐代","title":"送卢使君赴夔州"}
{"author":"司空曙","content":"雁响天边过，高高望不分。飕飗传细雨，嘹唳隔长云。散向谁家尽，归来几客闻。还将今夜意，西海话苏君。","dynasty":"唐代","title":"夜闻回雁"}
{"author":"司空曙","content":"向浦参差去，随波远近还。初移芳草里，正在夕阳间。隐映回孤驿，微明出乱山。向空看不尽，归思满江关。","dynasty":"唐代","title":"赋得的的帆向浦"}
{"author":"司空曙","content":"欲就东林寄一身，尚怜儿女未成人。柴门客去残阳在，药圃虫喧秋雨频。近水方同梅市隐，曝衣多笑阮家贫。深山兰若何时到，羡与闲云作四邻。","dynasty":"唐代","title":"闲园即事寄暕公"}
{"author":"司空曙","content":"临泛从公日，仙舟翠幕张。七桥通碧沼，双树接花塘。玉烛收寒气，金波隐夕光。野闻歌管思，水静绮罗香。游骑萦林远，飞桡截岸长。郊原怀灞浐，陂溠写江潢。常侍传花诏，偏裨问羽觞。岂令南岘首，千载播馀芳。","dynasty":"唐代","title":"晦日益州北池陪宴"}
{"author":"司空曙","content":"白石先生眉发光，已分甜雪饮红浆。衣巾半染烟霞气，语笑兼和药草香。茅洞玉声流暗水，衡山碧色映朝阳。千年城郭如相问，华表峨峨有夜霜。","dynasty":"唐代","title":"送曲山人之衡州"}
{"author":"司空曙","content":"共爱芳菲此树中，千跗万萼裹枝红。迟迟欲去犹回望，覆地无人满寺风。","dynasty":"唐代","title":"咏古寺花"}
{"author":"司空曙","content":"思君宁家宅，久接竹林期。尝值偷琴处，亲闻比玉时。高人不易合，弱冠早相知。试艺临诸友，能文即我师。凌寒松未老，先暮槿何衰。季子生前别，羊昙醉后悲。寿堂乖一恸，奠席阻长辞。因沥殊方泪，遥成墓下诗。","dynasty":"唐代","title":"哭苗员外呈张参军（苗公即参军舅氏）"}
{"author":"司空曙","content":"遗殿空长闭，乘鸾自不回。至今荒草上，寥落旧花开。","dynasty":"唐代","title":"唐昌公主院看花"}
{"author":"司空曙","content":"今日山晴后，残蝉菊发时。登楼见秋色，何处最相思。","dynasty":"唐代","title":"别张讚"}
{"author":"司空曙","content":"蛩馀窗下月，草湿阶前露。晚景凄我衣，秋风入庭树。","dynasty":"唐代","title":"晚思"}
{"author":"司空曙","content":"岘山回首望秦关，南向荆州几日还。今日登临唯有泪，不知风景在何山。","dynasty":"唐代","title":"登岘亭"}
{"author":"司空曙","content":"忆昔秋风起，君曾叹逐臣。何言芳草日，自作九泉人。","dynasty":"唐代","title":"哭麹山人（一作耿湋诗）"}
{"author":"司空曙","content":"旧依支遁宿，曾与戴颙来。今日空林下，唯知见绿苔。","dynasty":"唐代","title":"过坚上人故院与李端同赋"}
{"author":"司空曙","content":"万事伤心在目前，一身垂泪对花筵。黄金用尽教歌舞，留与他人乐少年。","dynasty":"唐代","title":"病中嫁女妓"}
{"author":"司空曙","content":"一日辞秦镜，千秋别汉宫。岂唯泉路掩，长使月轮空。苦色凝朝露，悲声切暝风。婉仪馀旧德，仍载礼经中。","dynasty":"唐代","title":"故郭婉仪挽歌"}
{"author":"司空曙","content":"汉恩天外洽，周颂日边称。文独司空羡，书兼太尉能。出关逢北雁，度岭逐南鹏。使者翰林客，馀春归灞陵。","dynasty":"唐代","title":"送翰林张学士岭南勒圣碑"}
{"author":"司空曙","content":"少年芸阁吏，罢直暂归休。独与亲知别，行逢江海秋。听猿看楚岫，随雁到吴洲。处处园林好，何人待子猷。","dynasty":"唐代","title":"送吉校书东归"}
{"author":"司空曙","content":"东风春未足，试望秦城曲。青草状寒芜，黄花似秋菊。壮将欢共去，老与悲相逐。独作游社人，暮过威辇宿。","dynasty":"唐代","title":"早春游望"}
{"author":"司空曙","content":"重城洞启肃秋烟，共说羊公在镇年。鞞鼓暗惊林叶落，旌旗遥拂雁行偏。石过桥下书曾受，星降人间梦已传。谪吏何能沐风化，空将歌颂拜车前。","dynasty":"唐代","title":"秋日趋府上张大夫"}
{"author":"司空曙","content":"幽径行迹稀，清阴苔色古。萧萧风欲来，乍似蓬山雨。","dynasty":"唐代","title":"竹里径"}
{"author":"司空曙","content":"岸芳春色晓，水影夕阳微。寂寂深烟里，渔舟夜不归。","dynasty":"唐代","title":"黄子陂"}
{"author":"司空曙","content":"散下渚田中，隐见菰蒲里。哀鸣自相应，欲作凌风起。","dynasty":"唐代","title":"田鹤"}
{"author":"司空曙","content":"春园芳已遍，绿蔓杂红英。独有深山客，时来辨药名。","dynasty":"唐代","title":"药园"}
{"author":"司空曙","content":"苔色遍春石，桐阴入寒井。幽人独汲时，先乐残阳影。","dynasty":"唐代","title":"石井"}
{"author":"司空曙","content":"横遮野水石，前带荒村道。来往见愁人，清风柳阴好。","dynasty":"唐代","title":"板桥"}
{"author":"司空曙","content":"旧时闻笛泪，今夜重沾衣。方恨同人少，何堪相见稀。竹烟凝涧壑，林雪似芳菲。多谢劳车马，应怜独掩扉。","dynasty":"唐代","title":"冬夜耿拾遗王秀才就宿因伤故人"}
{"author":"司空曙","content":"山寺临池水，春愁望远生。蹋桥逢鹤起，寻竹值泉横。新柳丝犹短，轻蘋叶未成。还如虎溪上，日暮伴僧行。","dynasty":"唐代","title":"早春游慈恩南池"}
{"author":"司空曙","content":"出户繁星尽，池塘暗不开。动衣凉气度，遰树远声来。灯外初行电，城隅偶隐雷。因知谢文学，晓望比尘埃。","dynasty":"唐代","title":"雨夜见投之作"}
{"author":"司空曙","content":"清光此夜中，万古望应同。当野山沈雾，低城树有风。花宫纷共邃，水府皓相空。遥想高楼上，唯君对庾公。","dynasty":"唐代","title":"龙池寺望月寄韦使君阎别驾"}
{"author":"司空曙","content":"右军多住寺，此夜后池秋。自与山僧伴，那因洛客愁。卷帘霜霭霭，满目水悠悠。若有诗相赠，期君忆惠休。","dynasty":"唐代","title":"秋夜忆兴善院寄苗发"}
{"author":"司空曙","content":"倦枕欲徐行，开帘秋月明。手便筇杖冷，头喜葛巾轻。绿草前侵水，黄花半上城。虚消此尘景，不见十年兄。","dynasty":"唐代","title":"病中寄郑十六兄"}
{"author":"司空曙","content":"倾筐呈绿叶，重叠色何鲜。讵是秋风里，犹如晓露前。仙方当见重，消疾本应便。全胜甘蕉赠，空投谢氏篇。","dynasty":"唐代","title":"卫明府寄枇杷叶以诗答"}
{"author":"司空曙","content":"香殿留遗影，春朝玉户开。羽衣重素几，珠网俨轻埃。石自蓬山得，泉经太液来。柳丝遮绿浪，花粉落青苔。镜掩鸾空在，霞消凤不回。唯馀古桃树，传是上仙栽。","dynasty":"唐代","title":"题玉真观公主山池院"}
{"author":"司空曙","content":"古国群舒地，前当桐柏关。连绵江上雨，稠叠楚南山。沙馆行帆息，枫洲候吏还。乘篮若有暇，精舍在林间。","dynasty":"唐代","title":"送永阳崔明府"}
{"author":"司空曙","content":"山蹋青芜尽，凉秋古寺深。何时得连策，此夜更闻琴。穷水云同穴，过僧虎共林。殷勤如念我，遗尔挂冠心。","dynasty":"唐代","title":"送曹三同猗游山寺"}
{"author":"司空曙","content":"碧峰天柱下，鼓角镇南军。管记催飞檄，蓬莱辍校文。栈霜朝似雪，江雾晚成云。想出褒中望，巴庸方路分。","dynasty":"唐代","title":"送崔校书赴梓幕"}
{"author":"司空曙","content":"鱼国巴庸路，麾幢汉守过。晓樯争市隘，夜鼓祭神多。云白当山雨，风清满峡波。夷陵旧人吏，犹诵两岐歌。","dynasty":"唐代","title":"送夔州班使君"}
{"author":"司空曙","content":"业成洙泗客，皓发著儒衣。一与游人别，仍闻带印归。林多宛地古，云尽汉山稀。莫爱浔阳隐，嫌官计亦非。","dynasty":"唐代","title":"送菊潭王明府"}
{"author":"司空曙","content":"遥见登山处，青芜雪后春。云深岳庙火，寺宿洛阳人。饵药将斋折，唯诗与道亲。凡经几回别，麈尾不离身。","dynasty":"唐代","title":"送太易上人赴东洛"}
{"author":"司空曙","content":"秋宜何处看，试问白云官。暗入蝉鸣树，微侵蝶绕兰。向风凉稍动，近日暑犹残。九陌浮埃减，千峰爽气攒。换衣防竹暮，沈果讶泉寒。宫响传花杵，天清出露盘。高禽当侧弁，游鲔对凭栏。一奏招商曲，空令继唱难。","dynasty":"唐代","title":"和王卿立秋即事"}
{"author":"司空曙","content":"家楚依三户，辞州选一钱。酒杯同寄世，客棹任销年。赤烧兼山远，青芜与浪连。青春明月夜，知上鄂君船。","dynasty":"唐代","title":"送严使君游山"}
{"author":"司空曙","content":"白日双流静，西看蜀国春。桐花能乳鸟，竹节竞祠神。蹇步徒相望，先鞭不可亲。知从江仆射，登榻更何人。","dynasty":"唐代","title":"送柳震归蜀"}
{"author":"司空曙","content":"天际山多处，东安古邑深。绿田通竹里，白浪隔枫林。诗有江僧和，门唯越客寻。应将放鱼化，一境表吾心。","dynasty":"唐代","title":"送乐平苗明府"}
{"author":"司空曙","content":"梅含柳已动，昨日起东风。惆怅心徒壮，无如鬓作翁。百年飘若水，万绪尽归空。何可宗禅客，迟回岐路中。","dynasty":"唐代","title":"赠送郑钱二郎中"}
{"author":"司空曙","content":"逢君喜成泪，暂似故乡中。谪宦犹多惧，清宵不得终。月烟高有鹤，宿草净无虫。明日郄超会，应思下客同。","dynasty":"唐代","title":"酬郑十四望驿不得同宿见赠因寄张参军"}
{"author":"司空曙","content":"年少通经学，登科尚佩觿。张冯本名士，蔡廓是佳儿。鞍马临岐路，龙钟对别离。寄书胡太守，请与故人知。","dynasty":"唐代","title":"送王使君小子孝廉登科归省"}
{"author":"司空曙","content":"江上青枫岸，阴阴万里春。朝辞郢城酒，暮见洞庭人。兴比乘舟访，恩怀倒屣亲。想君登旧榭，重喜扫芳尘。","dynasty":"唐代","title":"送高胜重谒曹王"}
{"author":"司空曙","content":"闻蝉昼眠后，欹枕对蓬蒿。羸病懒寻戴，田园方咏陶。傍檐虫挂静，出树蝶飞高。惆怅临清镜，思君见鬓毛。","dynasty":"唐代","title":"闲园书事招畅当"}
{"author":"司空曙","content":"为郎头已白，迹向市朝稀。移病居荒宅，安贫著败衣。野园随客醉，雪寺伴僧归。自说东峰下，松萝满故扉。","dynasty":"唐代","title":"过钱员外"}
{"author":"司空曙","content":"年少身无累，相逢忆此时。雪过云寺宿，酒向竹园期。白发今催老，清琴但起悲。唯应逐宗炳，内学愿为师。","dynasty":"唐代","title":"赠庾侍御"}
{"author":"司空曙","content":"共忆南浮日，登高望若何。楚田湖草远，江寺海榴多。载酒寻山宿，思人带雪过。东西几回别，此会各蹉跎。","dynasty":"唐代","title":"赠李端"}
{"author":"司空曙","content":"闻说南中事，悲君重窜身。山村枫子鬼，江庙石郎神。童稚留荒宅，图书托故人。青门好风景，为尔一沾巾。","dynasty":"唐代","title":"送流人"}
{"author":"司空曙","content":"缠臂绣纶巾，貂裘窄称身。射禽风助箭，走马雪翻尘。金埒争开道，香车为驻轮。翩翩不知处，传是霍家亲。","dynasty":"唐代","title":"观猎骑（一作公子行）"}
{"author":"司空曙","content":"浮生共多故，聚宿喜君同。人息时闻磬，灯摇乍有风。霜阶疑水际，夜木似山中。一愿持如意，长来事远公。","dynasty":"唐代","title":"同苗员外宿荐福常师房（一作秋喜卢纶同宿寺）"}
{"author":"司空曙","content":"遥想长淮尽，荒堤楚路斜。戍旌标白浪，罟网入青葭。啼鸟仍临水，愁人更见花。东堂一枝在，为子惜年华。","dynasty":"唐代","title":"送乔广下第归淮南"}
{"author":"司空曙","content":"渐向浮生老，前期竟若何。独身居处静，永夜坐时多。厌逐青林客，休吟白雪歌。支公有遗寺，重与谢安过。","dynasty":"唐代","title":"闲居寄苗发"}
{"author":"司空曙","content":"儒中年最老，独有济南生。爱子方传业，无官自耦耕。竹通山舍远，云接雪田平。愿作门人去，相随隐姓名。","dynasty":"唐代","title":"送王先生归南山"}
{"author":"司空曙","content":"天台瀑布寺，传有白头师。幻迹示羸病，空门无住持。雪晴看鹤去，海夜与龙期。永愿亲瓶屦，呈功得问疑。","dynasty":"唐代","title":"寄天台秀师"}
{"author":"司空曙","content":"青圻连白浪，晓日渡南津。山叠陵阳树，舟多建业人。烟霞高占寺，枫竹暗停神。如接玄晖集，江丞独见亲。","dynasty":"唐代","title":"送夏侯审赴宁国"}
{"author":"司空曙","content":"全欺芳蕙晚，似妒寒梅疾。撩乱发青条，春风来几日。","dynasty":"唐代","tags":"柳树","title":"新柳"}
{"author":"司空曙","content":"知有前期在，难分此夜中。无将故人酒，不及石尤风。","dynasty":"唐代","tags":"送别","title":"留卢秦卿"}
{"author":"司空曙","content":"今逢石上生，本自波中有。红艳秋风里，谁怜众芳后。","dynasty":"唐代","title":"石莲花"}
{"author":"司空曙","content":"苍茫明月上，夜久光如积。野幕冷胡霜，关楼宿边客。陇头秋露暗，碛外寒沙白。唯有故乡人，沾裳此闻笛。","dynasty":"唐代","title":"关山月"}
{"author":"司空曙","content":"旧日相知尽，深居独一身。闭门空有雪，看竹永无人。每许前山隐，曾怜陋巷贫。题诗今尚在，暂为拂流尘。","dynasty":"唐代","title":"过胡居士睹王右丞遗文"}
{"author":"司空曙","content":"寒柳接胡桑，军门向大荒。幕营随月魄，兵气长星芒。横吹催春酒，重裘隔夜霜。冰开不防虏，青草满辽阳。","dynasty":"唐代","title":"塞下曲"}
{"author":"司空曙","content":"青枫江色晚，楚客独伤春。共对一尊酒，相看万里人。猜嫌成谪宦，正直不防身。莫畏炎方久，年年雨露新。","dynasty":"唐代","title":"送郑明府贬岭南"}
{"author":"司空曙","content":"静与懒相偶，年将衰共催。前途欢不集，往事恨空来。昼景委红叶，月华铺绿苔。沉思更何有，结坐玉琴哀。","dynasty":"唐代","title":"琴曲歌辞。蔡氏五弄。秋思"}
{"author":"司空曙","content":"朱丝纽弦金点杂，双蒂芙蓉共开合。谁家稚女著罗裳，红粉青眉娇暮妆。木难作床牙作席，云母屏风光照壁。玉颜年几新上头，回身敛笑多自羞。红销月落不复见，可惜当时谁拂面。","dynasty":"唐代","title":"拟百劳歌"}
{"author":"司空曙","content":"不随晴野尽，独向深松积。落照入寒光，偏能伴幽寂。","dynasty":"唐代","title":"松下雪"}
{"author":"司空曙","content":"高楼晴见水，楚色霭相和。野极空如练，天遥不辨波。永无人迹到，时有鸟行过。况是苍茫外，残阳照最多。","dynasty":"唐代","title":"望水"}
{"author":"司空曙","content":"田家喜雨足，邻老相招携。泉溢沟塍坏，麦高桑柘低。呼儿催放犊，宿客待烹鸡。搔首蓬门下，如将轩冕齐。","dynasty":"唐代","title":"田家"}
{"author":"司空曙","content":"春山古寺绕沧波，石磴盘空鸟道过。百丈金身开翠壁，万龛灯焰隔烟萝。云生客到侵衣湿，花落僧禅覆地多。不与方袍同结社，下归尘世竟如何。","dynasty":"唐代","title":"题凌云寺"}
{"author":"司空曙","content":"律变新秋至，萧条自此初。花酣莲报谢，叶在柳呈疏。澹日非云映，清风似雨馀。卷帘凉暗度，迎扇暑先除。草静多翻燕，波澄乍露鱼。今朝散骑省，作赋兴何如。","dynasty":"唐代","title":"立秋日"}
{"author":"司空曙","content":"野客居铃阁，重门将校稀。豸冠亲谷弁，龟印识荷衣。座右寒飙爽，谈馀暮角微。苍生须太傅，山在岂容归。","dynasty":"唐代","title":"奉和张大夫酬高山人"}
{"author":"司空曙","content":"仙吏紫薇郎，奇花共玩芳。攒星排绿蒂，照眼发红光。暗妒翻阶药，遥连直署香。游枝蜂绕易，碍刺鸟衔妨。露湿凝衣粉，风吹散蕊黄。蒙茏珠树合，焕烂锦屏张。留客胜看竹，思人比爱棠。如传采蘋咏，远思满潇湘。","dynasty":"唐代","title":"和李员外与舍人咏玫瑰花寄徐侍郎"}
{"author":"司空曙","content":"独游野径送芳菲，高竹林居接翠微。绿岸草深虫入遍，青丛花尽蝶来稀。珠荷荐果香寒簟，玉柄摇风满夏衣。蓬荜永无车马到，更当斋夜忆玄晖。","dynasty":"唐代","title":"早夏寄元校书"}
{"author":"司空曙","content":"拥褐安居南岳头，白云高寺见衡州。石窗湖水摇寒月，枫树猿声报夜秋。讲席旧逢山鸟至，梵经初向竺僧求。垂垂身老将传法，因下人间遂北游。","dynasty":"唐代","title":"赠衡岳隐禅师"}
{"author":"司空曙","content":"闭门不出自焚香，拥褐看山岁月长。雨后绿苔生石井，秋来黄叶遍绳床。身闲何处无真性，年老曾言隐故乡。更说本师同学在，几时携手见衡阳。","dynasty":"唐代","title":"题暕上人院"}
{"author":"司空曙","content":"江天清更愁，风柳入江楼。雁惜楚山晚，蝉知秦树秋。凄凉多独醉，零落半同游。岂复平生意，苍然兰杜洲。","dynasty":"唐代","title":"题江陵临沙驿楼"}
{"author":"司空曙","content":"上上开鹑野，师师出凤城。因知圣主念，得遂老农情。陇麦垂秋合，郊尘得雨清。时新荐玄祖，岁足富苍生。却马川原静，闻鸡水土平。薰弦歌舜德，和鼎致尧名。览物欣多稼，垂衣御大明。史官何所录，称瑞满天京。","dynasty":"唐代","title":"御制雨后出城观览，敕朝臣已下属和"}
{"author":"司空曙","content":"绿槐垂穗乳乌飞，忽忆山中独未归。青镜流年看发变，白云芳草与心违。乍逢酒客春游惯，久别林僧夜坐稀。昨日闻君到城阙，莫将簪弁胜荷衣。","dynasty":"唐代","title":"酬李端校书见赠"}
{"author":"司空曙","content":"五柳茅茨楚国贤，桔槔蔬圃水涓涓。黄花寒后难逢蝶。红叶晴来忽有蝉。韩康助采君臣药，支遁同看内外篇。为问潜夫空著论，如何侍从赋甘泉。","dynasty":"唐代","title":"过卢秦卿旧居"}
{"author":"司空曙","content":"伤秋不是惜年华，别忆春风碧玉家。强向衰丛见芳意，茱萸红实似繁花。","dynasty":"唐代","title":"秋园"}
{"author":"司空曙","content":"新琴传凤凰，晴景称高张。白玉连徽净，朱丝系爪长。轻埃随拂拭，杂籁满铿锵。暗想山泉合，如亲兰蕙芳。正声消郑卫，古状掩笙簧。远识贤人意，清风愿激扬。","dynasty":"唐代","title":"同张参军喜李尚书寄新琴"}
{"author":"司空曙","content":"一见林中客，闲知州县劳。白云秋色远，苍岭夕阳高。自说名因石，谁逢手种桃。丹经倘相授，何用恋青袍。","dynasty":"唐代","title":"遇谷口道士"}
{"author":"司空曙","content":"草绿春阳动，迟迟泽畔游。恋花同野蝶，爱水剧江鸥。身外唯须醉，人间尽是愁。那知鸣玉者，不羡卖瓜侯。","dynasty":"唐代","title":"独游寄卫长林"}
{"author":"司空曙","content":"地暖雪花摧，天春斗柄回。朱泥一丸药，柏叶万年杯。旅雁辞人去，繁霜满镜来。今朝彩盘上，神燕不须雷。","dynasty":"唐代","title":"酬卫长林岁日见呈"}
{"author":"司空曙","content":"日暖风微南陌头，青田红树起春愁。伯劳相逐行人别，岐路空归野水流。遍地寻僧同看雪，谁期载酒共登楼。为言惆怅嵩阳寺，明月高松应独游。","dynasty":"唐代","title":"寄胡居士"}
{"author":"司空曙","content":"白雪高吟际，青霄远望中。谁言路遐旷，宫徵暗相通。","dynasty":"唐代","title":"为李魏公赋谢汧公"}
{"author":"司空曙","content":"朝为耕种人，暮作刀枪鬼。相看父子血，共染城壕水。","dynasty":"唐代","title":"梁城老人怨（一作陈羽诗）"}
{"author":"司空曙","content":"缠臂绣纶巾，貂裘窄称身。射禽风助箭，走马雪翻尘。金埒争开道，香车为驻轮。翩翩不知处，传是霍家亲。","dynasty":"唐代","title":"观猎骑"}
{"author":"司空曙","content":"故人江海别，几度隔山川。乍见翻疑梦，相悲各问年。孤灯寒照雨，湿竹暗浮烟。更有明朝恨，离杯惜共传。","dynasty":"唐代","title":"云阳馆与韩绅"}
{"author":"司空曙","content":"谢朓怀西府，单车触火云。野蕉依戍客，庙竹映湘君。梦渚巴山断，长沙楚路分。一杯从别后，风月不相闻。","dynasty":"唐代","title":"送史泽之长沙"}
{"author":"司空曙","content":"寒柳接胡桑，军门向大荒。幕营随月魄，兵气长星芒。横吹催春酒，重裘隔夜霜。冰开不防虏，青草满辽阳。","dynasty":"唐代","title":"塞下"}
{"author":"司空曙","content":"迢遰山河拥帝京，参差宫殿接云平。风吹晓漏经长乐，柳带晴烟出禁城。天净笙歌临路发，日高车马隔尘行。独有浅才甘未达，多惭名在鲁诸生。","dynasty":"唐代","title":"长安晓望寄程补阙"}
{"author":"司空曙","content":"王屋南崖见洛城，石龛松寺上方平。半山槲叶当窗下，一夜曾闻雪打声。","dynasty":"唐代","title":"雪二首其二"}
{"author":"司空曙","content":"上上开鹑野，师师出凤城。因知圣主念，得遂老农情。陇麦垂秋合，郊尘得雨清。时新荐玄祖，岁足富苍生。却马川原静，闻鸡水土平。薰弦歌舜德，和鼎致尧名。览物欣多稼，垂衣御大明。史官何所录，称瑞满天京。","dynasty":"唐代","title":"御制雨后出城观览敕朝臣已下属和"}
{"author":"司空曙","content":"暑气发炎州，焦烟远未收。啸风兼炽焰，挥汗讶成流。鹳鹊投林尽，龟鱼拥石稠。漱泉齐饮酎，衣葛剧兼裘，长簟贪欹枕，轻巾懒挂头。招商如有曲，一为取新秋。","dynasty":"唐代","title":"苦热"}
{"author":"司空曙","content":"伏波箫鼓水云中，长戟如霜大旆红。油幕晓开飞鸟绝，翩翩上将独趋风。","dynasty":"唐代","title":"送人归黔府"}
{"author":"司空曙","content":"月没辽城暗出师，双龙金角晓天悲。黄尘满目随风散，不认将军燕尾旗。","dynasty":"唐代","title":"杂兴"}
{"author":"司空曙","content":"腊月江天见春色，白花青柳疑寒食。洛阳旧社各东西，楚国游人不相识。","dynasty":"唐代","title":"岁暮怀崔峒耿湋"}
{"author":"司空曙","content":"翠蛾红脸不胜情，管绝弦馀发一声。银烛摇摇尘暗下，却愁红粉泪痕生。","dynasty":"唐代","title":"观妓"}
{"author":"司空曙","content":"湖草青青三两家，门前桃杏一般花。迁人到处唯求醉，闻说渔翁有酒赊。","dynasty":"唐代","title":"过长林湖西酒家"}
{"author":"司空曙","content":"每逢佳节何曾坐，唯有今年不得游。张邴卧来休送客，菊花枫叶向谁秋。","dynasty":"唐代","title":"过阎采病居"}
{"author":"司空曙","content":"悠悠多路岐，相见又别离。东风催节换，焰焰春阳散。楚草渐烟绵，江云亦芜漫。送子恨何穷，故关如梦中。游人尽还北，旅雁辞南国。枫树几回青，逐臣归不得。","dynasty":"唐代","title":"送程秀才"}
{"author":"司空曙","content":"主人雕盘盘素丝，寒女眷眷墨子悲。乃言假使饧为之，八珍重沓失颜色。手援玉箸不敢持，始状芙蓉新出水。仰坼重衣倾万蕊，又如合欢交乱枝，红茸向暮花参差。吴蚕络茧抽尚绝，细缕纤毫看欲灭。雪发羞垂倭堕鬟，绣囊畏并茱萸结。我爱此丝巧，妙绝世间无，为君作歌陈座隅。","dynasty":"唐代","title":"长林令卫象饧丝结歌"}
{"author":"司空曙","content":"趋陪禁掖雁行随，迁放江潭鹤发垂。素浪遥疑太液水，青枫忽似万年枝。嵩南春遍愁魂梦。壶口云深隔路岐。共望汉朝多沛泽，苍蝇早晚得先知。","dynasty":"唐代","title":"酬崔峒见寄（一作江湖秋思）"}
{"author":"司空曙","content":"水国春雷早，阗阗若众车。自怜迁逐者，犹滞蛰藏馀。","dynasty":"唐代","title":"闻春雷"}
{"author":"司空曙","content":"昼漏传清唱，天恩禁旅秋。雁亲承露掌，砧隔曝衣楼。赐膳中人送，馀香侍女收。仍闻劳上直，晚步凤池头。","dynasty":"唐代","title":"晚秋西省寄上李韩二舍人"}
{"author":"司空曙","content":"悠悠次楚乡，楚口下涔阳。雪隐洲渚暗，沙高芦荻黄。渔人共留滞，水鸟自喧翔。怀土年空尽，春风又淼茫。","dynasty":"唐代","title":"下武昌江行望涔阳"}
{"author":"司空曙","content":"峡口巴江外，无风浪亦翻。蒹葭新有雁，云雨不离猿。行客思乡远，愁人赖酒昏。檀郎好联句，共滞谢家门。","dynasty":"唐代","title":"送史申之峡州"}
{"author":"司空曙","content":"相送临寒水，苍然望故关。江芜连梦泽，楚雪入商山。话我他年旧，看君此日还。因将自悲泪，一洒别离间。","dynasty":"唐代","title":"送王闰"}
{"author":"司空曙","content":"种柳南江边，闭门三四年。艳花那胜竹，凡鸟不如蝉。嗜酒渐婴渴，读书多欲眠。平生故交在，白首远相怜。","dynasty":"唐代","title":"江园书事寄卢纶"}
{"author":"司空曙","content":"西楚见南关，苍苍落日间。云离大雷树，潮入秣陵山。登戍因高望，停桡放溜闲。陈公有贤榻，君去岂空还。","dynasty":"唐代","title":"送郑况往淮南"}
{"author":"司空曙","content":"新从刘太尉，结束向并州。络脑青丝骑，盘囊锦带钩。出关逢将校，下岭拥戈矛。匣闭黄云冷，山传画角秋。剑锋将破虏，函道罢登楼。岂作书生老，当封万户侯。","dynasty":"唐代","title":"送王使君赴太原拜节度副使"}
{"author":"司空曙","content":"吉日兮临水，沐青兰兮白芷。假山鬼兮请东皇，托灵均兮邀帝子。吹参差兮正苦。舞婆娑兮未已。鸾旌圆盖望欲来，山雨霏霏江浪起。神既降兮我独知，目成再拜为陈词。","dynasty":"唐代","title":"迎神"}
{"author":"司空曙","content":"神之去，回风袅袅云容与。桂尊瑶席不复陈，苍山绿水暮愁人。","dynasty":"唐代","title":"送神"}
{"author":"司空曙","content":"残莺一何怨，百啭相寻续。始辨下将高，稍分长复促。绵蛮巧状语，机节终如曲。野客赏应迟，幽僧闻讵足。禅斋深树夏阴清，零落空馀三两声。金谷筝中传不似，山阳笛里写难成。忆昨乱啼无远近，晴宫晓色偏相引。送暖初随柳色来，辞芳暗逐花枝尽。歌残莺，歌残莺，悠然万感生。谢脁羁怀方一听，何郎闲吟本多情。乃知众鸟非俦比，暮噪晨鸣倦人耳。共爱奇音那可亲，年年出谷待新春。此时断绝为君惜，明日玄蝉催发白。","dynasty":"唐代","title":"残莺百啭歌同王员外耿拾遗吉中孚李端游慈恩各赋一物"}
{"author":"司空曙","content":"云起山苍苍，林居萝薜荒。幽人老深境，素发与青裳。雨涤莓苔绿，风摇松桂香。洞泉分溜浅，岩笋出丛长。败屦安松砌，馀棋在石床。书名一为别，还路已堪伤。","dynasty":"唐代","title":"过终南柳处士"}
{"author":"司空曙","content":"明府之官官舍春，春风辞我两三人。可怜江县闲无事，手板支颐独咏贫。","dynasty":"唐代","title":"春送郭大之官"}
{"author":"司空曙","content":"汉阳云树清无极，蜀国风烟思不堪。莫怪别君偏有泪，十年曾事晋征南。","dynasty":"唐代","title":"送郑锡（曙曾事此公季父）"}
{"author":"司空曙","content":"柴桑官舍近东林，儿稚初髫即道心。侧寄绳床嫌凭几，斜安苔帻懒穿簪。高僧静望山僮逐，走吏喧来水鸭沈。翠竹黄花皆佛性，莫教尘境误相侵。","dynasty":"唐代","title":"寄卫明府常见短靴褐裘，又务持诵是以有末句之赠"}
{"author":"司空曙","content":"杳杳疏钟发，因风清复引。中宵独听之，似与东林近。","dynasty":"唐代","title":"远寺钟"}
{"author":"司空曙","content":"红烛津亭夜见君，繁弦急管两纷纷。平明分手空江转，唯有猿声满水云。","dynasty":"唐代","title":"发渝州却寄韦判官"}
{"author":"司空曙","content":"榆落雕飞关塞秋，黄云画角见并州。翩翩羽骑双旌后，上客亲随郭细侯。","dynasty":"唐代","title":"送卢彻之太原谒马尚书"}
{"author":"司空曙","content":"蔼蔼凤凰宫，兰台玉署通。夜霜凝树羽，朝日照相风。官附三台贵，儒开百氏宗。司言陈禹命，侍讲发尧聪。香卷青编内，铅分绿字中。缀签从太史，锵珮揖群公。池接天泉碧，林交御果红。寒龟登故叶，秋蝶恋疏丛。颜谢征文并，钟裴直事同。离群惊海鹤，属思怨江枫。地远姑苏外，山长越绝东。惭当哲匠后，下曲本难工。","dynasty":"唐代","title":"奉和常舍人晚秋集贤院即事寄徐薛二侍郎"}
{"author":"司空曙","content":"雨后园林好，幽行迥野通。远山芳草外，流水落花中。客醉悠悠惯，莺啼处处同。夕阳自一望，日暮杜陵东。","dynasty":"唐代","title":"题鲜于秋林园"}
{"author":"司空曙","content":"南登秦岭头，回首始堪忧。汉阙青门远，商山蓝水流。三湘迁客去，九陌故人游。从此思乡泪，双垂不复收。","dynasty":"唐代","title":"登秦岭"}
{"author":"司空曙","content":"南见青山道，依然去国时。已甘长避地，谁料有还期。雨霁残阳薄，人愁独望迟。空残华发在，前事不堪思。","dynasty":"唐代","title":"望商山路"}
{"author":"司空曙","content":"霜景催危叶，今朝半树空。萧条故国异，零落旅人同。飒岸浮寒水，依阶拥夜虫。随风偏可羡，得到洛阳宫。","dynasty":"唐代","title":"题落叶"}
{"author":"司空曙","content":"昨闻归旧寺，暂别欲经年。樵客应同步，邻僧定伴禅。后峰秋有雪，远涧夜鸣泉。偶与支公论，人间自共传。","dynasty":"唐代","title":"寄准上人"}
{"author":"司空曙","content":"惠持游蜀久，策杖欲西还。共别此宵月，独归何处山。对鸥沙草畔，洗足野云间。知有玄晖会，斋心受八关。","dynasty":"唐代","title":"送况上人还荆州，因寄卫侍御象"}
{"author":"司空曙","content":"有月多同赏，无秋不共悲。如何与君别，又是菊黄时。","dynasty":"唐代","title":"别卢纶（一作纶别曙诗）"}
{"author":"司空曙","content":"雁稀秋色尽，落日对寒山。避事多称疾，留僧独闭关。心归尘俗外，道胜有无间。仍忆东林友，相期久不还。","dynasty":"唐代","title":"深上人见访忆李端"}
{"author":"司空曙","content":"年深宫院在，旧客自相逢。闭户临寒竹，无人有夜钟。降龙今已去，巢鹤竟何从。坐见繁星晓，凄凉识旧峰。","dynasty":"唐代","title":"宿青龙寺故昙上人院"}
{"author":"司空曙","content":"太一天坛天柱西，垂萝为幌石为梯。前登灵境青霄绝，下视人间白日低。松籁万声和管磬，丹光五色杂虹霓。春山一入寻无路，鸟响烟深水满溪。","dynasty":"唐代","title":"送张炼师还峨嵋山"}
{"author":"司空曙","content":"南客何时去，相逢问故人。望乡空泪落，嗜酒转家贫。疏懒辞微禄，东西任老身。上楼多看月，临水共伤春。五柳终期隐，双鸥自可亲。应怜折腰吏，冉冉在风尘。","dynasty":"唐代","title":"逢江客问南中故人因以诗寄"}
{"author":"司空曙","content":"江草知寒柳半衰，行吟怨别独迟迟。何人讲席投如意，唯有东林远法师。","dynasty":"唐代","title":"送皋法师"}
{"author":"司空曙","content":"苍苍楚色水云间，一醉春风送尔还。何处乡心最堪羡，汝南初见洛阳山。","dynasty":"唐代","title":"送郑佶归洛阳"}
{"author":"陈实","content":"郭外冲衢控道周，虹桥南跨水东流。成功自昔谁鞭石，利济何人此作舟。徙倚闻鹃疑在洛，谬悠投履笑封留。人非物是今如此，华表风高鹤到不。","dynasty":"明代","title":"虹桥"}
{"author":"陈实","content":"谩把微言质太初，人间谁更散于樗。义姑自昔闻全鲁，过客于今见式闾。古井不波空照影，地炉留火助耽书。乾坤欲了西铭意，特为深恩制缟衣。","dynasty":"明代","title":"吴义姑诗"}
{"author":"释文珦","content":"物外烟霞古，幽深断送迎。聩僧唯反听，啼鸟自春声。望岳山心静，临池水观成。岂知趋世者，终日但营营。","dynasty":"宋代","title":"物外"}
{"author":"释文珦","content":"寒泉发灵窦，翠霭生重冈，偶因山冈鸣，得此林僧房。高槐肃夜气，短牖熙晨光。空门了无事，岁月静中忘。","dynasty":"宋代","title":"题灵泉寺更幽轩"}
{"author":"释文珦","content":"石田所无用，君独爱斯名。应为诗书种，免教人世争。秋风还自获，春雨不须耕。除是长沮辈，参知高隐情。","dynasty":"宋代","title":"为林隐君赋石田"}
{"author":"释文珦","content":"造化既橐签，坱圠斯无穷。下达于幽阴，上彻于穹窿。物各限已私，是以无全功。高人作轩宇，与彼造化通。洋水皆心深，一碧涵虚空。洗尽世间尘，万象皆冲融。乾坤清淑气，大集於其中。为语登轩人，快睹开昏蒙。","dynasty":"宋代","title":"为清渭滨赋集清轩诗"}
{"author":"释文珦","content":"积雪兮深深，万卉兮消沈，梅独花兮之水阴。容斯静兮暗暗，香斯清兮不淫。","dynasty":"宋代","title":"为清渭滨作雪深室歌"}
{"author":"释文珦","content":"一片石，一株松。石如虎距松如龙，风云变化多灵踪。有僧托此憩寂寞，心与境会无尘容。记得当年采秀於天台万八千丈之深峰，石桥西畔曾相逢。","dynasty":"宋代","title":"为山僧作松石歌"}
{"author":"释文珦","content":"其筼非俗本，清韵古今同。渭上曾千亩，房边又一丛。月生多散乱，风过玉玲珑。劲节尤宜晚，青青雨露中。","dynasty":"宋代","title":"为商隐赋筼房"}
{"author":"释文珦","content":"狂贾何人斯，曾莫犬豕若。包藏窃国机，直尔弃天爵。逆罪浮草莽，盗术逾跖蹻。殛死於荒陬，厉肉不中臛。窜贼亦云晚，帝脉以微弱。仓扁皆拱手，神圣难救药。兴亡谁召之，礼乐至销铄。兵戈满天地，腾沸犹鼎镬。亿万苍生命，枕藉委沟壑。寰中荡无间，吾徒曷栖托。赖有尘外地，犹堪遂飞跃。泉石尽清奇，烟霞地参错。有客赋归来，楸枰见高著。真是离声名，非唯解缨络。山心极閒旷，云踪忘住著。长歌松月高，晏坐林花落。游衍狎渔樵，追随任猿鹤。他年四方志，此日三生约。终逃小草讥，嘉遁自成乐。於焉以求志，为记良不恶。","dynasty":"宋代","title":"为先云洲赋尘外地"}
{"author":"释文珦","content":"我爱岩间古樗栎，蔽日参云过千尺。樵苏来往作阴凉，不为风霜变颜色。匠氏入林持斧斤，材无大小皆选抡。豫章楩楠岂复有，独以无用全其身。山僧历得养生理，故以岩樗自为比。只把樛枝庇本根，肯夸美干招残毁。幽人志士当勿疑，听我朗诵岩樗诗。纵为梁栋或易挠，岩下清风无尽时。","dynasty":"宋代","title":"为修樗作歌"}
{"author":"释文珦","content":"隐者心常静，山林迹易安。几年灵运屐。九转葛玄丹。石圃菁苗在，崖房桂影寒。岂知尘世窄，万事杂悲欢。","dynasty":"宋代","title":"为言以道赋岩隐"}
{"author":"释文珦","content":"西风似识野夫心，吹叶填门日渐深。童子切须休扫著，要他朝夕助秋吟。","dynasty":"宋代","title":"西风"}
{"author":"释文珦","content":"西风飋飋起松林，卷尽长空万里阴。明月在天天似水，似余一片坐禅心。","dynasty":"宋代","title":"西风"}
{"author":"释文珦","content":"幽居面西岭，窗几有真趣。睡觉无人声，残阳在高树。","dynasty":"宋代","title":"西明落照"}
{"author":"释文珦","content":"息影尘埃表，安心静默间。若为消白日，长是对青山。流水欲穷处，野猿相与还。孤云时起灭，未必似余閒。","dynasty":"宋代","title":"息影"}
{"author":"释文珦","content":"风涛晚未止，鼓枻欲何之。穉齿便相识，摹上成别离。水香浮浦树，月露满江蓠。明日空凝伫，茫茫无处期。","dynasty":"宋代","title":"惜别"}
{"author":"释文珦","content":"溪边得微径，陟险穷层巅。上有巢居人，志隐忘岁年。心静语言寡，道在精神全。终身愿相依，愧我无宿缘。明朝下山去，怅望空云烟。","dynasty":"宋代","title":"溪边"}
{"author":"释文珦","content":"溪路六七里，茅茨三两家。断崖悬石髓，古树有松花。绝壑无人处，看云到日斜。过山幽更甚，时复见樵车。","dynasty":"宋代","title":"溪路"}
{"author":"释文珦","content":"散策清溪岸，茅檐事事幽。燕巢春始垒，蛛网雨来收。翁媪能留客，儿童不识愁。兴长归径晚，回首问群鸥。","dynasty":"宋代","title":"溪上"}
{"author":"释文珦","content":"隔水两三家，荆扉带郭斜。春风喧燕雀，时雨足桑麻。翁媪皆垂白，衣冠不尚华。乌蓬船一只，出入渡头沙。","dynasty":"宋代","title":"溪上野人家"}
{"author":"释文珦","content":"野寺依溪曲，长桥接柳堤。俗人忙不入，孤客自安栖。懒散今成性，烟云尽入题。邻居有农父，时与话耕犁。","dynasty":"宋代","title":"溪寺书怀"}
{"author":"释文珦","content":"秋气清，秋叶鸣，四山风骨方峥嵘。有时支颐静对，有时缓步游行。朝昏之景无尽藏，一皆遗我无人争。中林橡栗又何拾，老夫快活不可名。乃作歌，歌此情，云中木客时来赓。","dynasty":"宋代","title":"秋月山中放歌"}
{"author":"释文珦","content":"月满千重林壑，人凭一曲阑干。但觉衣襟徵润，不知风露高寒。","dynasty":"宋代","title":"山楼夜"}
{"author":"释文珦","content":"少年为远戍，两鬓已{上髟下思}{上髟下思}。百战功谁赏，空闺信不来。乡关成梦境，边月是愁媒。听彻胡笳曲，寒声转更哀。","dynasty":"宋代","title":"边思"}
{"author":"释文珦","content":"雪霁别乡关，经行百里间。溪流殊荡漾，山色正{左文右阑}{左文右扁}。民散无多户，程途转几湾。衰龄垂八十，未必又重还。","dynasty":"宋代","title":"雪霁别乡"}
{"author":"释文珦","content":"君爱吾亦爱，居之幽且深。嘉木有馀荫，鸣禽多好音。不知此身閒，但觉万虑沈。自非羲皇人，何以知子心。","dynasty":"宋代","title":"赋海上人吾庐"}
{"author":"释文珦","content":"结交真仙徒，翛然凌太清。体与虚无合，心同日月明。逍遥龙凤驾，缥缈云霓旌。岂知区中人，狗苟复蝇营。","dynasty":"宋代","title":"游仙其二"}
{"author":"释文珦","content":"草径别通村墅，柴门只对河塍。老妇自安鸡栅，小儿解守鱼罾。","dynasty":"宋代","title":"水村即事二首"}
{"author":"释文珦","content":"朝吟暮亦吟，吟意在山林。往事皆如梦，余生已死心。白云閒到底，黄叶积来深。此是吾安处，人体笑陆沉。","dynasty":"宋代","title":"吟意"}
{"author":"释文珦","content":"身同水上萍，老去尚飘零。远客人谁到，空床梦独醒。闪云双电紫，晦雨一灯青。慷慨长歌发，歌声入杳冥。","dynasty":"宋代","title":"雨夜"}
{"author":"释文珦","content":"闰岁两番春，流光故逼人。月筩将谢丑，斗柄倏旋寅。玉作梅容润，金归柳眼新。物情虽万变，变莫变吾真。","dynasty":"宋代","title":"腊月立明年春"}
{"author":"释文珦","content":"静室焚香罢，间吟倚石栏。忽从青玉峡，涌出白银盘。列宿消芒尽，清晖照胆寒。终宵不成寐，二十四回看。","dynasty":"宋代","title":"看月"}
{"author":"释文珦","content":"分得此生閒，於今老更顽。心终如白水，身不离青山。拙性从人诮，前诗或自删。衡门深草色，坏衲上苔斑。虽有贫居乐，犹闻世道艰。皇天如有意，会见古风还。","dynasty":"宋代","title":"閒兴"}
{"author":"释文珦","content":"爱君心似我，十载共随缘。离别从兹始，音书何处传。岭云迷晚寺，江水入春田。遥忆归栖后，松门独夜禅。","dynasty":"宋代","title":"送敬从可上人"}
{"author":"释文珦","content":"狂贾何人斯，曾莫犬豕若。包藏窃国机，直尔弃天爵。逆罪浮草莽，盗术逾跖蹻。殛死於荒陬，厉肉不中臛。窜贼亦云晚，帝脉以微弱。仓扁皆拱手，神圣难救药。兴亡谁召之，礼乐至销铄。兵戈满天地，腾沸犹鼎镬。亿万苍生命，枕藉委沟壑。寰中荡无间，吾徒曷栖托。赖有尘外地，犹堪遂飞跃。泉石尽清奇，烟霞地参错。有客赋归来，楸枰见高著。真是离声名，非唯解缨络。山心极閒旷，云踪忘住著。长歌松月高，晏坐林花落。游衍狎渔樵，追随任猿鹤。他年四方志，此日三生约。终逃小草讥，嘉遁自成乐。於焉以求志，为记良不恶。","dynasty":"宋代","title":"为先云洲赋尘外地"}
{"author":"释文珦","content":"溪翁若冰雪，明净不受涅。经岁断知闻，使我心菀结。佳句来清风，足以洒炎热。山中有奇事，迟向秋深说。","dynasty":"宋代","title":"筼房暑中寄诗依韵酬答"}
{"author":"释文珦","content":"落叶重重与砌平，流泉澹澹入池清。无人识我无人到，独自吟诗独自行。","dynasty":"宋代","title":"落叶"}
{"author":"释文珦","content":"不将华衮换羊裘，冷对青山到白头。说与往来名利客，经过台下莫维舟。","dynasty":"宋代","title":"秋日过子陵钓台"}
{"author":"释文珦","content":"春波荡瀁满方塘，春草无名各自长。沙际渔翁偏自在，醉抛蓑笠卧斜阳。","dynasty":"宋代","title":"春日野外"}
{"author":"释文珦","content":"古寺居深处，随缘扫一房。本图依水石，因得避炎凉。皓鹤巢松洁，青虫蠹橘香。但教终远俗，贫贱亦何妨。","dynasty":"宋代","title":"古寺"}
{"author":"释文珦","content":"峰顶非人世，青山满目多。塔层侵树影，钟响度湖波。心外元无境，诗成亦是魔。禅翁清净耳，浑不听笙歌。","dynasty":"宋代","title":"湖寺上方通玄峰顶"}
{"author":"释文珦","content":"不出柴门三月强，亦无诗句答风光。悠然自有深居乐，满径从教春草长。","dynasty":"宋代","title":"不出"}
{"author":"释文珦","content":"绕屋桑麻槿作篱，当门一树白蔷薇。老翁请唤牛医至，穉子鞭拦鸭阵归。赛愿酒丰同饮福，输官绢足各裁衣。年年十月农功毕，还向豀头整钓矶。","dynasty":"宋代","title":"农家"}
{"author":"释文珦","content":"乔林瑟瑟起阴风，夜色归山不辨重。唯有隐庐偏易认，石楼灯火最深峰。","dynasty":"宋代","title":"晚归"}
{"author":"释文珦","content":"岁律又将穷，山房四壁空。水云踪不异，松柏性元同。睡起蹲鸱熟，香消贝叶终。谁知真乐事，却在寂寥中。","dynasty":"宋代","title":"真乐"}
{"author":"释文珦","content":"竹下坐晴晓，露气沾裳衣。楼钟发清响，山月耿余辉。心静息欲无，渺与万物违。庄周苦未达，梦作蝴蝶飞。","dynasty":"宋代","title":"竹下晓吟"}
{"author":"释文珦","content":"春谷行难尽，鸡声忽一家。溪流随雨涨，崖树受风斜。竹地偏生菌，桐阴正养茶。老翁年八十，不识有纷华。","dynasty":"宋代","title":"春谷"}
{"author":"释文珦","content":"春日迟迟，有雉朝飞。一雄自得，群雌相随。自西自东，饮啄不违。牧犊采薪，见而感之。我生徒为人，七十反无妻。尝闻二南世，天下无鳏嫠。万物得其所，婚姻皆以时。","dynasty":"宋代","title":"雉朝飞"}
{"author":"释文珦","content":"双桧高亭亭，遥见百里外。恍疑香烟幢，亦若羽葆盖。秀色何其多，贞心固常在。化龙想非难，坐待风雨会。","dynasty":"宋代","title":"金竹峰"}
{"author":"释文珦","content":"问我是何人，空门旧隐沦。因知身世假，养得性情真。短景将沉照，枯株不受春。古来黄绮辈，亦复懒称臣。","dynasty":"宋代","title":"传声问我"}
{"author":"释文珦","content":"惟吾与西佛，天性本相关。怊怅迷方久，浮沉苦海间。三心终不退，上辈必容攀。慈念应尤切，提携早共还。","dynasty":"宋代","title":"怀安养其二"}
{"author":"释文珦","content":"三老皆达人，虚受无蔕芥。笔阵绝纵横，词源极澎湃。丁时身屡蹇，志道心不懈。放浪事物表，若曰宇宙隘。求我於空间，岂识有机械。留诗在幽窗，足以镇山怪。神灵谨守藏，光艳无减杀。今朝一长吟，顿使老疾差。三老不可作，吾心亦遄迈。中心曷能忘，长吟复长喟。","dynasty":"宋代","title":"冯深居长余二十三岁赵东阁长余二十二岁周汶"}
{"author":"释文珦","content":"烟生浦欲无，日暮潮初落。客帆何处来，又近垂杨泊。","dynasty":"宋代","title":"晚泊"}
{"author":"释文珦","content":"西岑我同流，常惜会面疏。秋深来旧京，一尝造君庐。感君故情深，馆我於恬虚。十日更倡酬，閒踪颇虚邪。人事那好乖，扁舟赋归与。茫茫烟水隔，无使堪寄书。万玉森筼簹，孤峰丽芙蕖。挂梦於其间，栩栩复蘧蘧。以我常思君，知君亦思予。何时重携手，使此菀结舒。","dynasty":"宋代","title":"寄教西岑"}
{"author":"释文珦","content":"游子行远方，慈母在高堂。砌有忘忧草，对之还断肠。母心乃如斯，子心其可忘。子心苟如母，足以感苍苍。君不见汉蔡邕，晋王祥。","dynasty":"宋代","title":"母子吟"}
{"author":"释文珦","content":"化红为净绿，圃树已成阴。俯映澄渊水，清如静者心。华滋深几席，余润滴衣襟。众鸟犹如爱，皎皎遗好音。","dynasty":"宋代","title":"白湛渊书来命赋绿阴"}
{"author":"释文珦","content":"偃息冷云边，悠然白已玄。动时皆物役，静处是吾天。虚牖延萝月，连筒引竹泉。心期终不出，就此了余年。","dynasty":"宋代","title":"偃息"}
{"author":"释文珦","content":"东皋纵遐目，生意良自多。鱼跃喜冰释，鸟语乘春和。芳兰馥余荄，名花眩乔柯。倦客独无依，奈此庶物何。","dynasty":"宋代","title":"题东皋"}
{"author":"释文珦","content":"心忆东嘉郡，残年别上都。住房抛疏钞，归囊带瓶盂。劚冻江船涩，侵星野饭孤。高堂见慈母，惊怪长髭须。","dynasty":"宋代","title":"送极上人归永嘉"}
{"author":"释文珦","content":"苔径高低草树寒，云从随处有飞湍。山中老宿居来熟，却画他山水石看。","dynasty":"宋代","title":"游衢州乌石山观僧房画山水"}
{"author":"释文珦","content":"听说相思情绪，难禁最是秋时。燕去重增别恨，雁来不服归期。","dynasty":"宋代","title":"秋思"}
{"author":"释文珦","content":"雪霁别乡关，经行百里间。溪流殊荡漾，山色正{左文右阑}{左文右扁}。民散无多户，程途转几湾。衰龄垂八十，未必又重还。","dynasty":"宋代","title":"雪霁别乡"}
{"author":"释文珦","content":"有美一人闲且都，天然自与常人殊。奔逸绝尘遗步趋，宛在大海之东隅。珠宫贝阙非凡居，鲛绡被体云霞裾。朝乘一鹤暮双凫，往来圆峤仍方壶。所交皆古真仙徒，赤松羡门及麻姑。共论妙道得道枢，天地万物指马如。人间岁月良易徂，别来眼暗齿发疎。山可泐兮海可枯，相思之念无时无。示好亦有明月珠，藏之怀袖不敢沽。屡欲致之乏飞鱼，侧身东望空踌躇。","dynasty":"宋代","title":"有美一人行"}
{"author":"释文珦","content":"门对芒陂柳半遮，老翁留客坐枯槎。自言雨足好苗色，犹恐风多损稻花。","dynasty":"宋代","title":"村行与田翁语"}
{"author":"释文珦","content":"禅居既高静，道气尤凄清。不褒市朝路，深谙猨鸟情。田衣联槲叶，山火燎松明。自说归栖后，柴门罢送迎。","dynasty":"宋代","title":"赠隐僧"}
{"author":"释文珦","content":"西村逢老叟，事事皆天真。发白不记岁，鸟鸣知是春。耕桑了衣食，儿女俱和循。日暮野中归，荷锄仍带薪。见人但恭敬，尘满头上巾。未尝褒都邑，岂闻有君臣。我疑百世下，犹有羲皇民。","dynasty":"宋代","title":"西村老叟"}
{"author":"释文珦","content":"草间小虫鸣素秋，唤起妾身离别愁。愁多宛转结成梦，梦远直过西凉州。","dynasty":"宋代","title":"思还人四方四首"}
{"author":"释文珦","content":"彼渔者何人，莫是沧浪叟。万顷自清心。千山同白首。忘世但生纶。得鱼唯换酒。醉后任扁舟，流到湘川口。","dynasty":"宋代","title":"钓雪老渔"}
{"author":"释文珦","content":"故居抛水石，客路厌风霜。衰鬓从教短，余生不愿长。","dynasty":"宋代","title":"旅吟"}
{"author":"释文珦","content":"身寄孤猿野鹤乡，迩来真与世相忘。东南地阙多流水，西北山高少夕阳。根有茯苓松色异，土生兰茝藓苔香。细将万事都思遍，唯有閒居味最长。","dynasty":"宋代","title":"山居其一"}
{"author":"释文珦","content":"维昔晋唐人，其心多爱竹。七贤子猷徒，往驾已悄复。惓惓思此君，锄云种青玉。劲节何亭亭，清风常穆穆。质美而貌閒，对这良不俗。遂老於其间，畴能赋淇奥。","dynasty":"宋代","title":"竹间吟"}
{"author":"释文珦","content":"别我重云里，扬舲积雨馀。预愁千里道，难寄一缄书。暂尔还溪馆，重来任石渠。明朝谩凝睇，舟已过桐庐。","dynasty":"宋代","title":"送林弓寮归闽省觐竹溪中书往赴安溪县新任其二"}
{"author":"释文珦","content":"恐山还欲去，着尔慰山灵。挂处频分影，吟时不见形。鹫峰愁外远，巴峡梦中青。月下三声苦，幽人却要听。","dynasty":"宋代","title":"飞来峰猿"}
{"author":"释文珦","content":"天汉无云星宿稀，夜凉清露湿山衣。月明照我孤禅影，亦照松头野鹤飞。","dynasty":"宋代","title":"竺山中夜"}
{"author":"释文珦","content":"斗门何代设，千古截寒潮。水庙依枫树，湖田足葑苗。众山临海尽，丛港达城遥。落日淦歌里，西风动泬寥。","dynasty":"宋代","title":"越中三江斗门"}
{"author":"释文珦","content":"诏辟稽山悬，清风在一琴。那知致君术，不是字民心。官舍桐阴合。圜扉草色深。退衙人吏散，应共野僧吟。","dynasty":"宋代","title":"冯深居宰会稽"}
{"author":"释文珦","content":"空山草木秋，相送古原头。倦客难为别，寒蛩替说愁。旧房深翠壁，归路隔沧洲。后夜多明月，相思为上楼。","dynasty":"宋代","title":"送僧"}
{"author":"释文珦","content":"屏居泉石间，所乐在閒纵。山田与山果，皆吾手自种。禾穗已垂颖，栗包初拆缝。一鲍既可期，肯复作诗用。","dynasty":"宋代","title":"屏居"}
{"author":"释文珦","content":"坚持先佛戒，不染世间缘。过午都忘食，终年只坐禅。可曾焚蠹木。长是滤虫泉。何日能相见，同君话五篇。","dynasty":"宋代","title":"持律僧"}
{"author":"释文珦","content":"吟是大乘禅，禅深梦亦仟。放身行碧落，古乐听钧天。骨换言方异，心空意始圆。手挼黄菊蕊，写放瀑厓边。","dynasty":"宋代","title":"记梦"}
{"author":"释文珦","content":"荷叶似侬鬓，荷花似侬妆。夫婿常别离，羞见双鸳鸯。","dynasty":"宋代","title":"采莲曲"}
{"author":"释文珦","content":"惟初结发时，志气凌苍昊。飘然去园庐，名山纵幽讨。流光暗相催，於今已衰老。满眼皆少年，谁堪写怀抱。潜踪寂寞滨，萧飒同霜草。谓可安余龄，异俗惊我倒。颇解空王宗，怀之以为宝。世故等浮尘，弃置勿复道。","dynasty":"宋代","title":"惟初"}
{"author":"释文珦","content":"见说春方还，春犹未相识。山童指梅花，言是春消息。梅花亦含笑，道我是知音。遮莫随桃李，贪荣变此心。相看出此语，爱尔良独深。听之傥不疑，足以为规箴。","dynasty":"宋代","title":"赠梅"}
{"author":"释文珦","content":"离情不可说，握手更踌躇。为客三秋尽，还家千里余。山程枫叶赤，水驿柳条疎。日夕空林下，何人伴索居。","dynasty":"宋代","title":"送远"}
{"author":"释文珦","content":"灵雨应时至，四野生新泉。眢井久废汲，湛湛成深渊。老农喜欲舞，田苗绿如烟。桔槔挂屋梁，坦腹清昼眠。","dynasty":"宋代","title":"灵雨"}
{"author":"释文珦","content":"为有风流贺季真，道斋从此往来频。锦囊牙轴诗千卷，金橘银鱼酒一巡。见我每呼莲社客，看君还是竹林人。有时夜话寒更尽，明日相逢语又新。","dynasty":"宋代","title":"奉酬盐仓李丈金橘银鱼之什"}
{"author":"释文珦","content":"宁为呼傍草，莫作战士妻。初嫁席未温，夫今戍辽西。忆与夫别时，山川正飞雪。腰间弓箭重，冰冻马蹄裂。夫君在万里，如何可相求。瞻彼日月光，使妾心悠悠。悠悠复悠悠，想思曷云已。夜夜劳梦魂，遥遥渡辽水。军中有纪律，君当慎终始。勿以念室家，无心事戎垒。自昔忠义人，从军皆效死。","dynasty":"宋代","title":"征妇怨"}
{"author":"释文珦","content":"荣华不入梦，於焉谢忧责。深居三十年，禽猿尽相识。白日久知心，孤云本无迹。丈室常寂然，焚香自终夕。","dynasty":"宋代","title":"深居"}
{"author":"释文珦","content":"羲娥不停毂，催者到茅屋。萍蓬无地头，桑梓念天目。古吟寓深情，时事堪痛哭。余生竟何归，行已变陵谷。","dynasty":"宋代","title":"酬李漫翁暑中见寄韵"}
{"author":"释文珦","content":"浅水与平沙，烟光尽相接。鸟立折茄茎，蟹上枯荷叶。","dynasty":"宋代","title":"题画"}
{"author":"释文珦","content":"楖栗古藤杖，偃蹇如虬龙。伊昔访婚人，得之天柱峰。眡尔如良朋，出处常相从。渡水逾万折，穿云或千重。忽於风雨时，狡狯夸灵踪。使我失冯倚，瓠落无所容。","dynasty":"宋代","title":"藤杖"}
{"author":"释文珦","content":"五井蜿蜒宅，幽深父老言。傍溪唯见瀑，度岭始知源。夹谷斜晖隐，空林夕电翻。屡闻当旱岁，噀雨出松门。","dynasty":"宋代","title":"五泄龙井"}
{"author":"释文珦","content":"林岭春云满，陂湖春水多。旧乡书不到，久客意如何。老去长牢落，悲来一啸歌。故人今在否，相忆梦青萝。","dynasty":"宋代","title":"春日怀人"}
{"author":"释文珦","content":"黄鸟声中春意深，百花如梦已消沉。午窗睡觉心无事，行过溪南看绿阴。","dynasty":"宋代","title":"春晚"}
{"author":"释文珦","content":"商飙何厉疾，群籁尽嚣嚣。回穴生崖谷，淜滂度泬寥。恍疑沙漠战，误听浙江潮。遮莫频相聒，羁魂易得消。","dynasty":"宋代","title":"秋声"}
{"author":"释文珦","content":"一年春色已摧残，水满陂塘草树寒。转觉归愁消不得，杜鹃声里泪阑干。","dynasty":"宋代","title":"春感"}
{"author":"释文珦","content":"故里多离别，他乡久滞留。虫声偏入夜，客梦不禁秋。枯叶兼风响，清溪带月流。倚门应望切，明日问归舟。","dynasty":"宋代","title":"旅夜思亲"}
{"author":"释文珦","content":"诗有盛唐风，人称一代雄。朱弦终自直，白简岂能公。官到升朝止，身随过电空。伤心千里马，力尽畏涂中。","dynasty":"宋代","title":"朱静佳挽词"}
{"author":"释文珦","content":"梦寐羊求客，清游乐此邦。一篙残腊雨，千古富春江。岸转青螺合，烟明白鸟双。洗除名利迹，滩濑日春撞。","dynasty":"宋代","title":"泛富春江"}
{"author":"释文珦","content":"斗门何代设，千古截寒潮。水庙依枫树，湖田足葑苗。众山临海尽，丛港达城遥。落日淦歌里，西风动泬寥。","dynasty":"宋代","title":"越中三江斗门"}
{"author":"释文珦","content":"北风凛凛生祁寒，阴云万里何{上雨下漫}{上雨下漫}，群木尽槁叶尽丹。日月迅駃犹飞湍，人间光景亦易殚。离家不如在家安，胡为夫君乃游般。自古共嗟行咱难，摧轮折轴良可叹。客中忧绪常万端，何当对面同歌欢。愿得此身生羽翰，与君相逐同鸳鸯。有怀未遂宁容宽，耿耿不寐遥夜阑。孤鸿求匹声嘶酸，使我感物摧心肝。","dynasty":"宋代","title":"北风行"}
{"author":"释文珦","content":"游人未归来，芳草又还歇。怅望江东云，久负山中月。扁舟在何处，一水不可越。相思千里间，日暮飞鸟没。","dynasty":"宋代","title":"秋晚怀浙东故人"}
{"author":"释文珦","content":"岝崿东边旧草堂，久抛日日费思量。梦中分晓曾归去，觉后身仍在异乡。","dynasty":"宋代","title":"梦觉"}
{"author":"释文珦","content":"吾生本疎庸，不作尘间梦。屏居万山中，野性颇自纵。消摇鹰脱鞲，萧散马释鞚。天寒放麋入，春燠闻鸟哢。斸药时荷锄，灌圃晨抱翁。薇生富采撷，橘熟断包贡。乔松已巢鹤，瘦笔待鸣凤。回首视世人，真若螘一閧。","dynasty":"宋代","title":"屏居"}
{"author":"释文珦","content":"不知建业蔷薇树，何似淮淝草木立。因入谪仙诗句里，等闲随处得虚名。","dynasty":"宋代","title":"蔷薇洞"}
{"author":"释文珦","content":"吾性本疎狂，难教住帝乡。看心忘世界，濯足爱沧浪。往事皆如梦，浮生底用忙。到头华衮服，不及芰荷裳。","dynasty":"宋代","title":"吾性"}
{"author":"释文珦","content":"衡门随我分，可是贱儒冠。任性中肠乐，远营梦境安。涧声暗后响，山气夜深寒。活计何劳问，薇生采不难。","dynasty":"宋代","title":"衡门"}
{"author":"释文珦","content":"夜深台殿闭，空室自安禅。松顶挂寒月，竹根鸣暗泉。理方因静胜，道不在言传。溪友同知此，今居何处边。","dynasty":"宋代","title":"怀溪云壑"}
{"author":"释文珦","content":"幽人山水心，独向新安去，应为一丝风，元非钓名具。浪高滩七里，片石还如故。","dynasty":"宋代","title":"过严滩登子陵钓台"}
{"author":"释文珦","content":"事往不可追，愁来不可扫。悠悠百年间，一身孰能保。昔为席上珍，今作路傍草。倚伏理则然，宁复有当道。古者贤圣人，身否亦枯槁。嘉名如日月，万事犹杲杲。浮云非我心，归根以为宝。茫昧曷能明，吾将问苍昊。","dynasty":"宋代","title":"拟古"}
{"author":"释文珦","content":"虚舟我良友，生平快冥搜。放迹江湖间，自与造物游。忆昔仗短筇，访我竺峰头。贻我选体诗，得法於曹刘。因之与定盟，有若胶漆投。出处虽小殊，梦寐常相求。是乃以神交，真如持远俦。有力负舟去，迅速不少留。易寘於凉池，亦善为舟谋。我独念故情，涕泪如泉流。些舟以此诗，舟亦能听不。舟或不吾听，吾泪终难收。","dynasty":"宋代","title":"哭立虚舟"}
{"author":"释文珦","content":"此心长是爱云泉，平澹相亲六十年。纵使流归沧海去，清声只在屋头边。","dynasty":"宋代","title":"云泉吟"}
{"author":"释文珦","content":"清修二师持远徒，麻衣草座深山居。心如莲花不着水，身似孤云行太虚。记得茅堂明月夕，同汲寒泉煮白石。多年不见拟相寻，秋风落叶迷行迹。","dynasty":"宋代","title":"寄山中友人"}
{"author":"释文珦","content":"九秋禾正熟，三日雨滂沱。畎亩黄云失，沟塍白水多。岂知民已病，犹苦赋重科。父子难相保，流离可奈何。","dynasty":"宋代","title":"稻熟而遭巨浸以诗伤之"}
{"author":"释文珦","content":"一堤杨柳青丝輭，百顷芙蕖锦障开。中有閒人心似水，坐看沙鸟镜中来。","dynasty":"宋代","title":"湖亭"}
{"author":"释文珦","content":"望望白云居，崔嵬在碧虚。水穷方度岭，石峻不容车。旧爱松萝顶，重来笋蕨余。却怜清绝景，无地着吟庐。","dynasty":"宋代","title":"自鄞江东泛舟至黄山桥度岭游白云寺"}
{"author":"释文珦","content":"短景又还暮，羁愁那易禁。半生无著莫，万事任浮沉。衲敝芦花冷，炉存葑火深。云间断行雁，时复动哀吟。","dynasty":"宋代","title":"水乡闻雁"}
{"author":"释文珦","content":"因悟维颠匪一绳，遂无心续祖师灯。只图尘苞难窥影，远入深峰不记层。土木形骸从朽腐，冰霜志节自坚凝。非吾同伴如相觅，牢闭蓬门定不譍。","dynasty":"宋代","title":"因悟"}
{"author":"释文珦","content":"我颇爱云散，云不嫌我顽。两心既莫逆，每事常相关。静室云守护，空门云往还。云栖良自嘉，云与身俱閒。","dynasty":"宋代","title":"云栖"}
{"author":"释文珦","content":"一年吟抱寄京华，几度相逢说永嘉。梦入西山寻枸杞，约归东阁看梅花。风霜推拉知何事，雨露生成自有涯。应笑屈平终不返，空留遗恨在长沙。","dynasty":"宋代","title":"送赵东阁罢官归永嘉"}
{"author":"释文珦","content":"西风飋飋起松林，捲尽长空万里阴。明月在天天似水，似余一片坐禅心。","dynasty":"宋代","title":"西风其二"}
{"author":"释文珦","content":"青山映溪三十里，水中白石何齿齿。是非不入溪翁耳，生涯只在清溪里。终日矶头坐碧藟，钓丝入潭鱼唯唯。得鱼满笼浑家喜。溪光似镜山如黛，不是溪翁不知爱。","dynasty":"宋代","title":"溪翁"}
{"author":"释文珦","content":"读书无与如，日夕友猿狙。喜悦深交至，参同未画初。语边惊鬼魅，句里得真儒。兹事忘来久，因君又起予。","dynasty":"宋代","title":"喜故人来访共论易"}
{"author":"释文珦","content":"郊行雨初歇，野径泥犹滑。斜日照残云，云边飞鸟没。别浦有行舟，乘流櫂歌发。对景未能去，沙头待新月。","dynasty":"宋代","title":"喜晴"}
{"author":"释文珦","content":"经旬雨不断，今日喜新霁。杖策东皋行，桑柘阴翳翳。蚕老欲登箔，菜麦亦可刈。田园足生理，外此尽误计。父老诚见客，吾驾从兹税。","dynasty":"宋代","title":"喜晴"}
{"author":"释文珦","content":"北风吹同云，惨澹日已夕。枕上闻霰零，须臾映窗白。晓来篱户间，平地忽过尺。群峰静缭绕，弥望无寸碧。栖鸟噤不鸣，空山断行迹。古木摧危梢，荒崖失奇石。瑞色遍天壤，膏润归宿麦。螟蟊深入地，沴气亦消释。丰年信可占，岂复忧民食。野老不知寒，欢声动阡陌。聊作喜雪歌，仰谢天钧力。歌长遣谁和，写寄西峰客。","dynasty":"宋代","title":"喜雪"}
{"author":"释文珦","content":"轩窗临水开，洁莹如冰镜。含风柳千丝，清暑荷万柄。近结鸥鹭盟，远寄江湖兴。吾亦爱君庐，为发沧浪咏。","dynasty":"宋代","title":"夏日过隐不湖居"}
{"author":"释文珦","content":"夏日烈烈扬晖光，阳气入土土力强。望秋三日雨滂滂，庶物浡然俱阜昌。雨暘时若异咎恒，秔稻薿薿如人长。西风朝夕吹新凉，风来已作酒饭香。老农再拜谢穹苍，此去足以供烝尝。只今吏卒多豺狼，唯恐肆威回夺攘。一粒不得入我肠，父子悲啼茹糟糠。愿将此意达君王，毋官贪冒官循良。","dynasty":"宋代","title":"夏暑正隆望秋得雨风赋长句"}
{"author":"释文珦","content":"当夏而闵雨，百神靡不宗。精诚既上达，所愿神辄从。触石忽生云，初亦无多浓。东风借其力，斯须满诸峰。稍久弥六虚，油油复溶溶。炎歊化清凉，密布难知重。雷电发灵响，潭湫起飞龙。甘霔冈不周，非止千里封。槁苗浡然兴，边畴遂芃芃。焚香拜天赐，欢声遍群农。当书大有年，赋食皆足供。公私有余羡，露积如崇墉。誓言为酒醴，报祀於秋冬。降福宜孔皆，万国称时雍。","dynasty":"宋代","title":"夏雨应祷"}
{"author":"释文珦","content":"仙以静为道，佛以空为宗。群动本皆静，万有体恒空。服食迷静趣，仙道不可从。宴息昧空性，佛理无由通。或曰空静殊，斯言吾不庸。空静即仙佛，得於此心中。心乃佛仙质，仙佛心之容。三法妙而一，吻焉归大同。","dynasty":"宋代","title":"仙佛辞"}
{"author":"释文珦","content":"四面烟霞一径苔，碧桃花际洞门开。椶冠道士向余说，时复有人骑鹤来。","dynasty":"宋代","title":"仙家"}
{"author":"释文珦","content":"青阳已代谢，赤帝方司衡。草木日繁庑，黄鸟鸣嘤嘤。维彼造化者，密运何神灵。不知为所迁，但见白发生。囿身天地间，所卫唯生经。宜令心气平，毋使疾疠婴。顺此阴阳序，四体当安宁。凯风吹棘薪，夭夭长枝茎。怀念父母恩，有泪如雨倾。仰观仍俯察，因之{左扌右余}中情。","dynasty":"宋代","title":"青阳代谢行"}
{"author":"释文珦","content":"吟车曾到社桥来，不见山人乞食回。荒沼秋深莲已谢，寒林科近菊初开。句引渊明无酒琖，观迎元度但茶杯。寻盟却喜梅花发，日日论诗坐碧苔。","dynasty":"宋代","title":"筼房秋崖来访不相值后往谢之筼复有诗喜余之"}
{"author":"释文珦","content":"读书无与娱，日夕友猿狙。喜悦深交至，参同未画初。语边惊鬼魅，句里得真儒。兹事忘来久，因君又起予。","dynasty":"宋代","title":"喜故人来访共论易"}
{"author":"释文珦","content":"春山青，春水绿，野鸟啼春声续续。提壶劝我饮，杜鹃劝我归。吾归不待劝，吾贫无酒资。之二虫，不吾知，徒尔为。","dynasty":"宋代","title":"春日吟"}
{"author":"释文珦","content":"始听邻屋响秋碪，独住閒房春又深。遍地繁花非故色，一窗凉叶是新阴。仓庚谩得东君意，杜宇偏伤远客心。节物相催身易老，临风时复动悲吟。","dynasty":"宋代","title":"晚春遣兴"}
{"author":"释文珦","content":"野性何曾计此身，老来方觉负初心。故山无地堪栽竹，犹傍人家看竹林。","dynasty":"宋代","title":"竹边"}
{"author":"释文珦","content":"檐外竹珊珊，空房住一间。无人曾到此，老子有余闲。士蚀铜樽绿，苔滋粉壁斑。於焉自成乐，遮莫笑痴顽。","dynasty":"宋代","title":"竹居"}
{"author":"释文珦","content":"呜呼有鸟山乐官，鸣声宛转空林间。恐是执簧秉翟者，遗形变化之游魂。生兮不遇圣明世，千载而下犹烦冤。遗之好音不尔听，何如卷舌且勿言。箫韶九成集嘉瑞，当与威凤同飞骞。","dynasty":"宋代","title":"山乐官"}
{"author":"释文珦","content":"为知不是功名骨，换著方袍入翠微。身事半生贫里过，家园千里梦中归。寻诗野寺云黏屐，采药名山露湿衣。似此疏狂争怪得，从来野鹤自难鞿。","dynasty":"宋代","title":"书怀"}
{"author":"释文珦","content":"支遁还山去，翛然世外心。不曾离磵壑，长是爱云林。马放秋场静，龙眠夜井深。山林如许到，早晚亦相寻。","dynasty":"宋代","title":"寄西山嵩雪庭"}
{"author":"释文珦","content":"老身到此合称翁，双足蹒跚两耳聋。聊托迂疎民世表，幸无名字到官中。生期槁木寒灰尽，性与孤猿野鹤同。去岁有锥无地卓，今年锥地并皆空。","dynasty":"宋代","title":"老身"}
{"author":"释文珦","content":"鸣雁{左嗈右隹}{左嗈右隹}来自北，一一衔芦度深碛。空受严霜捐羽毛，不为征人寄消息。散落湘吴无定所，或寄平川或洲渚。相唤相呼不乱群，非比寒鸦无次序。弋者多怀害尔心，栖宿须寻烟水深。","dynasty":"宋代","title":"鸣雁行"}
{"author":"释文珦","content":"十年不见山村人，瑶华忽到英溪滨。见诗犹如见君面，读诗只字必三嚥。当今满面眼非吾曹，与君例亦同此遭。风雅之音幸未变，托之足以舒郁陶。颇谓仇仙若鸾凤，造次而鸣亦惊众。丹穴方堪养羽仪，他年会作明时用。","dynasty":"宋代","title":"答仇山村见寄"}
{"author":"释文珦","content":"潇洒桐庐县，名闻汉代余。民风尚耕钓，土物富薪蔬。江水连衢港，云山带越墟。终期置茅屋，邻近钓台居。","dynasty":"宋代","title":"桐庐县"}
{"author":"释文珦","content":"当展经纶志，初为抚字官。五弦能自爱，百里几民安。此去还家便，知非行路难。蒍于歌一曲，先合尽亲欢。另我重云里，扬舲积雨余。预愁千里道，难寄一缄书。暂尔还豀馆，重来任石渠。明朝谩凝睇，舟已过桐庐。","dynasty":"宋代","title":"送林弓寮归闽省觐竹豀中书往赴安豀县新任"}
{"author":"释文珦","content":"翁媪已相催，喧喧鼓笛来。荒祠三面水，老树一身苔。休咎冯巫语，凶丰信珓杯。神前酾酒罢，风散纸钱灰。","dynasty":"宋代","title":"野祠"}
{"author":"释文珦","content":"客袂只翩翩，家林何处边。天寒愁远道，木落感衰年。惨澹渔村日，凄凉雁渚烟。秋来更多疾，空有梦归田。","dynasty":"宋代","title":"客袂"}
{"author":"释文珦","content":"百年如大梦，梦中谁到老。贫贱固可怜，富贵亦何好。举世尽蚩蚩，醒寤苦不早。自古知几人，独在商山皓。","dynasty":"宋代","title":"百年"}
{"author":"释文珦","content":"门对芒陂柳半遮，老翁留客坐枯槎。自言雨足好苗色，犹恐风多损稻花。","dynasty":"宋代","title":"村行与田翁语"}
{"author":"释文珦","content":"霜风吹杭梧，索索生秋声。梁燕已无迹，哀鸿复南征。游子当此时，转觉难为情。庭闱隔千里，日夜白发生。","dynasty":"宋代","title":"秋怀"}
{"author":"释文珦","content":"美竹生穷崖，西人翦为笛。制度诚简易，不假金玉饰。五音既繁会，八音亦交出。凤鸣何雝雝，龙吟尤历历。贪者听之廉，愁者听之怿。悍者听之和，劳者听之佚。遗调感人多，今人孰能识。空复想桓伊，三弄楚天碧。","dynasty":"宋代","title":"羌笛"}
{"author":"释文珦","content":"生无机巧姿，所贵唯实践。探玄发尽霜，穷胜足重研。渡水识归源，看云悟舒卷。宁教身不遭，颇谓首难俛。余年辞畏途，灭迹向绝巘。形骸未全枯，嚣烦幸俱遣。中心本难诬，万事不欲辩。手把楞伽经，交趺对炉篆。","dynasty":"宋代","title":"自纪"}
{"author":"释文珦","content":"同乡唯子在，欲别意何如。归路青苔远，还家白露初。山光围古邑，溪影渡寒鱼。须为过星渚，高风似二疏。","dynasty":"宋代","title":"送杞上人归于潜山"}
{"author":"释文珦","content":"出门无所求，藜杖常挂壁。睡起日将午，耳目有清适。冰池坼寒光，雪檐响清滴。道人期不来，独看麻衣易。","dynasty":"宋代","title":"冬日山居"}
{"author":"释文珦","content":"月满面千重林壑，人凭一曲阑干。但诗觉衣襟徵润，不知风露高寒。","dynasty":"宋代","title":"山楼夜"}
{"author":"释文珦","content":"空山草木秋，相送古原头。倦客难为别，寒蛩替说愁。旧房深翠壁，归路隔沧洲。后夜多明月，相思为上楼。","dynasty":"宋代","title":"送僧"}
{"author":"释文珦","content":"二妃泣苍梧，泪多衣袂黑。犹似不忘君，垂头情脉脉。","dynasty":"宋代","title":"墨水仙"}
{"author":"释文珦","content":"何事相寻向此游，入城不似出城幽。山於屋外参差见，水到门前款曲流。树腹半空栖伏翼，竹梢初动蔓牵牛。分明记得前回过，斜月疎钟到客舟。","dynasty":"宋代","title":"出越城访归隐庵主人"}
{"author":"释文珦","content":"屈身必受制，屈志必违仁。受制已则辱，违仁首则屯。身志两不辱，度几德之纯。以此率其性，乾坤一闲人。","dynasty":"宋代","title":"不屈"}
{"author":"释文珦","content":"身不离珠庭，新笺道德经。时来琪树下，閒看鹤梳翎。","dynasty":"宋代","title":"赠道士褚雪巘"}
{"author":"释文珦","content":"春去无缘得暂留，意行晓到古原头。落花流水如多怨，老柳因风不奈愁。鹃声作意归何许，蝶梦无凭觉即休。林叟相逢俱一笑，都缘彼此是同流。","dynasty":"宋代","title":"春尽日"}
{"author":"释文珦","content":"沙溪溪上看梅夕，苔径荒凉月晕黄。何事重寻老吟伴，为难同入少年场。和风澹澹行花坞，春水溶溶满柳塘。尚欲重听送神曲，祇愁明月雨淋浪。","dynasty":"宋代","title":"余与筼房秋崖冬日会于沙溪春复会于龟溪适逢祠山诞辰二翁有诗见贻依韵酬答"}
{"author":"释文珦","content":"悠悠万里行，河畔草青青。青草有衰歇，远行无期程。秦既灭六国，驱民筑长城。长城三千里，将以艰胡兵。城边沙水寒，饮马马悲鸣。筑夫困久役，谁无乡土情。父母念孝养，室家叹孤{儇亻换女}。万一死於筑，白骨空支撑。膏血脂草莽，魂魄亦飘零。苦哉筑城人，举杵无乐声。仁守国自固，不仁祸期宏。祖龙不知此，纵暴劳苍生。高明鬼瞰室，天道常恶盈。长城徒高高，不救秦祚倾。岂若唐虞君。长衣燕泰宁。至德亘万古，巍巍不可名。","dynasty":"宋代","title":"悠悠万里行"}
{"author":"释文珦","content":"永昼绝将迎，禅房似水清。可曾留长物，颇以厌虚名。日正楼无影，风回树有声。吟章久不弄，今日偶然成。","dynasty":"宋代","title":"永昼"}
{"author":"释文珦","content":"老身到此合称翁，双足蹒跚两耳聋。聊托迂疎民世表，幸无名字到官中。生期槁木寒灰尽，性与孤猿野鹤同。去岁有锥无地卓，今年锥地并皆空。","dynasty":"宋代","title":"老身"}
{"author":"释文珦","content":"山深懒开门，忍饥卧风雪。忽闻檐外声，知有崖松折。水边盘陀石，中夜亦冻裂。西顶幽人来，清晓为予说。","dynasty":"宋代","title":"山深"}
{"author":"释文珦","content":"又过一番秋。秋应笑白头。任教花自笑，其奈我忘忧。未死聊游戏，才亡即罢休。应知皆是幻，尽底付悠悠。","dynasty":"宋代","title":"九日吟"}
{"author":"释文珦","content":"寒泉发灵窦，翠霭生重冈，偶因山冈鸣，得此林僧房。高槐肃夜气，短牖熙晨光。空门了无事，岁月静中忘。","dynasty":"宋代","title":"题灵泉寺更幽轩"}
{"author":"释文珦","content":"二妃泣苍梧，泪多衣袂黑。犹似不忘君，垂头情脉脉。","dynasty":"宋代","title":"墨水仙"}
{"author":"释文珦","content":"居士怕无染，载莲遍芳洲。宛在东林社，如乘太一舟。清香入书帷，净色涵衣篝。尚友千载间，宗雷亦君俦。","dynasty":"宋代","title":"寄社人"}
{"author":"释文珦","content":"结交贵同心，心同难间疏。尝闻胶漆固，亦曰金兰如。君子要期终，小人变厥初。宜当作客鲍，慎勿为耳余。","dynasty":"宋代","title":"言交"}
{"author":"释文珦","content":"夜气正冥冥，閒人梦已醒。上方风磬断，小室雨灯青。照镜诸心静，忘缘四体宁。胜他名利客，骑马戴寒星。","dynasty":"宋代","title":"夜气"}
{"author":"释文珦","content":"惟吾与西佛，天性本相关。怊怅迷方久，浮沉苦海间。三心终不退，上辈必容攀。慈念应尤切，提携早共还。","dynasty":"宋代","title":"怀安养"}
{"author":"释文珦","content":"粤自两仪分，溟波长诸水。涵渟昭体量，沆瀁无涯涘。一目但浺瀜，百川竞输委，东闻号扶桑，西或称蒙汜。浴日扬明辉，浮天忘表里。神灵奠厥居，鳞介安攸止。蜃气成楼台，珠光耀坻沚。渔商所依凭，利用何穷已。喜楫通九夷，乘风超万里。初唯见平相，渐得悟深理。傥可觅蓬莱，当从赤松子。","dynasty":"宋代","title":"观海"}
{"author":"释文珦","content":"流水保尝有竞，閒云本亦无心。静者不殊云水，悠然自乐山林。","dynasty":"宋代","title":"隐居二首"}
{"author":"释文珦","content":"金散免鎔冶，木散逃斧斤。人散外荣辰，所以为散人。世皆贱吾散，引散吾自珍。偃蹇不任用，庶足全其身。","dynasty":"宋代","title":"散人咏"}
{"author":"释文珦","content":"谢公昔高卧，远意在苍生。方据要路津，中孚贱浮名。出处本一致，穷达无异营。秋房斯人徒，凶此丘壑情。","dynasty":"宋代","title":"丘壑美"}
{"author":"释文珦","content":"暗数鸣弦日，知君已及瓜。水光浮县郭，山色满樵家。讼简迟开印，庭空早放衙。传来多美政，不独种桃花。","dynasty":"宋代","title":"寄林弓寮"}
{"author":"释文珦","content":"山林自多趣，况此晴和时。我友贲然来，相娱以琴诗。仓庚遗好音。薰风发清吹。悠然与心会，安能遽忘兹。","dynasty":"宋代","title":"依韵酬葛秋岩陶体四首"}
{"author":"释文珦","content":"世独休分渭与泾，鸿飞只合自冥冥。也知鬓发变霜雪，终爱山光来户庭。蟇傍花阴窥蛱蝶，蜾归筠管祝螟蛉。从今万事教抛弃，尽读香山一藏经。","dynasty":"宋代","title":"山中"}
{"author":"释文珦","content":"当展经纶志，初为抚字官。五弦能自爱，百里几民安。此去还家便，知非行路难。蔿于歌一曲，先合尽亲欢。","dynasty":"宋代","title":"送林弓寮归闽省觐竹溪中书往赴安溪县新任其一"}
{"author":"释文珦","content":"锦屏山势舞双鸾，影入嘉陵江水寒。人在东南归未得，时时独展画图看。","dynasty":"宋代","title":"锦屏山图"}
{"author":"释文珦","content":"山房夜坐无众喧，隐几而卧方澹然。忽梦有人来我前，从容为我挥五弦。琴声一一皆清圆，如听广乐於钧天。曲终倏尔升云軿，亦有笙鹤相后先。未知重会在何年，临风别恨空绵绵。觉来竟亦何有焉，唯闻漏鼓声咽咽。因识死生同寤寐，荣枯得失皆无意。","dynasty":"宋代","title":"山房假寐梦有一客抱琴奏曲而去既觉诗以记之"}
{"author":"释文珦","content":"爱性畏讙呶，云深一径茅。了无徒属累，唯结鹿麋交。灌木由来古，修篁亦渐苞。终然声利表，颇若类由巢。","dynasty":"宋代","title":"爱性"}
{"author":"释文珦","content":"春波荡漾满方塘，春草无名各自长。沙际渔翁偏自在，醉抛蓑笠卧斜阳。","dynasty":"宋代","title":"春日野外"}
{"author":"释文珦","content":"秋山夜无人，虫在草根泣。明月照高林，虚窗风露入。生年四十余，万事未有立。东西岐路间，终岁常汲汲。双亲死经年，宅兆久完葺。兄弟亦贫窭，於此不暇给。回首思故园，愁云满原隰。交朋阅千百，存者已无十。顾我枯槁姿，奈此短景急。终宵不成寐，起坐千虑集。至人乃忘情，效慕安可及。唯作无生观，去引衣袖湿。","dynasty":"宋代","title":"秋夜感怀"}
{"author":"释文珦","content":"复岭双重冈，尘缘此地忘。五峰朝寺古，双涧出云长。深静宜栖隐，高寒易雪霜。拟登华顶去，幽径旋锄荒。","dynasty":"宋代","title":"双溪寺"}
{"author":"释文珦","content":"春去无缘得暂留，意行晓到古原头。落花流水如多怨，老柳因风不奈愁。鹃声作意归何许，蝶梦无凭觉即休。林叟相逢俱一笑，都缘彼此是同流。","dynasty":"宋代","title":"春尽日"}
{"author":"释文珦","content":"同乡唯子在，欲别意何如。归路青苔远，还家白露初。山光围古邑，溪影渡寒鱼。须为过星渚，高风似二疏。","dynasty":"宋代","title":"送杞上人归于潜山"}
{"author":"释文珦","content":"身老心仍懒，深栖乐此园。饮冰难变节，卧雪不开门。八尺藜床輭，三重纸被温。伤怀惟一事，冻破石陶尊。","dynasty":"宋代","title":"身老"}
{"author":"释文珦","content":"新月似蛾眉，娟娟止片时。辉光虽有缺，轮廓未曾亏。三五还应满，寻常那得知。人生亦如此，穷达信难期。","dynasty":"宋代","title":"初三夜月"}
{"author":"释文珦","content":"隔水两三家，荆扉带郭斜。春风喧燕雀，时雨足桑麻。翁媪皆垂白，衣冠不尚华。乌蓬船一只，出入渡头沙。","dynasty":"宋代","title":"溪上野人家"}
{"author":"释文珦","content":"春波荡漾满方塘，春草无名各自长。沙际渔翁偏自在，醉抛蓑笠卧斜阳。","dynasty":"宋代","title":"春日野外"}
{"author":"释文珦","content":"常於静处著閒身，别是清虚冷淡人。禅里断除千种法，吟中消受一生贫。声名岂必存编简，林壑从来有隐沦。云月溪山无限景，对余一一意皆真。","dynasty":"宋代","title":"静处"}
{"author":"释文珦","content":"闭户秋风里，寥寥绝往还。菊开无俗艳，木落见真山。心比孤蟾净，身同野鹿閒。困来虽就枕，无梦到人间。","dynasty":"宋代","title":"闭户"}
{"author":"释文珦","content":"诗有盛唐风，人称一代雄。朱弦终自直，白简岂能公。官到升朝止，身随过电空。伤心千里马，力尽畏涂中。","dynasty":"宋代","title":"朱静佳挽词"}
{"author":"释文珦","content":"客里还惊节序还，倚阑搔首独凄然。垂开柳眼如相看，落尽梅花又可怜。幻境自知如梦蚁，离情几欲托啼鹃。数声忽听乌檐角，款曲吹残谷口烟。","dynasty":"宋代","title":"客里"}
{"author":"释文珦","content":"吾性本疏狂，难教住帝乡。看心忘世界，濯足爱沧浪。往事皆如梦，浮生底用忙。到头华衮服，不及芰荷裳。","dynasty":"宋代","title":"吾性"}
{"author":"释文珦","content":"粤自两仪分，溟波长诸水。涵渟昭体量，沆瀁无涯涘。一目但浺瀜，百川竞输委，东闻号扶桑，西或称蒙汜。浴日扬明辉，浮天忘表里。神灵奠厥居，鳞介安攸止。蜃气成楼台，珠光耀坻沚。渔商所依凭，利用何穷已。喜楫通九夷，乘风超万里。初唯见平相，渐得悟深理。傥可觅蓬莱，当从赤松子。","dynasty":"宋代","title":"观海"}
{"author":"释文珦","content":"深村堪就隐，随处有人家。地远官无禁，年丰酒易赊。烟波藏钓艇，山雨送樵车。绝似桃源里，唯无洞口花。","dynasty":"宋代","title":"深村"}
{"author":"释文珦","content":"晓行竺山心，草露濡衣襟。稽留虽在眼，谢客难重寻。灵木逾千龄，斤斧日见侵。侵伐残未已，使我老气瘖。雅乐寝不作，满耳侏离淫。野性羞雷同，自为梁父吟。疵贱苦无力，安能变夷音。畏涂不可行，林下甘陆沈。世道已如此，怀抱那易禁。独爱古桂林，岁晚犹森森。此桂亦未保，慨叹良又深。","dynasty":"宋代","title":"先云洲访予於万玉归而寄诗因用其韵"}
{"author":"释文珦","content":"四体本虚空，万物犹土苴。以此存内照，颇觉非外假。存亡楚人弓，得失塞翁马。但使吾道存，正欲知者寡。","dynasty":"宋代","title":"闲居"}
{"author":"释文珦","content":"萧然谢尘境，日夕心悠哉。厨空无鼠雀，径僻多莓苔。麻衣足自蔽，柴门讵曾开。坐听风叶鸣，疑有幽人来。","dynasty":"宋代","title":"闲居"}
{"author":"释文珦","content":"閒人了无营，偃卧常至午。暖日到床前，落叶满篱户。或时散幽步，东冈复西坞。誓此毕余龄，青山不相负。","dynasty":"宋代","title":"闲居"}
{"author":"释文珦","content":"虽贫常晏如，兀兀坐山舍。案有麻衣易，门无俗士驾。虞人不从招，尼父亦待贾。狗苟复蝇营，此事吾不暇。","dynasty":"宋代","title":"闲居"}
{"author":"释文珦","content":"贵游抛果引群狙，大小玄黄赶掷殊，别有白猿归洞里，一生不受俗人呼。","dynasty":"宋代","title":"香林洞口观猿"}
{"author":"释文珦","content":"高怀厌古市，买屋住深峰。束帛不可聘，世人那易逢。故家遗石鼓，好景对金钟。得句凭谁会，长歌慰井龙。","dynasty":"宋代","title":"向乐古移居山中"}
{"author":"释文珦","content":"江妃楚楚大江湄，玉冷金寒醉不归。待得天风吹梦醒，露香清透绿云衣。","dynasty":"宋代","title":"萧阜水仙花"}
{"author":"释文珦","content":"萧然一茅茨，远在青山郭。岁晚倦行游，来兹解缨络。功名人莫笑，吾志在丘壑。试问伏辕驹，何如九霄鹤。","dynasty":"宋代","title":"萧然"}
{"author":"释文珦","content":"别日不易数，相逢多故情。为吾留一宿，同子话三生。月印秋灯白，霜添夜气清。晨钟缘底事，还又动离声。","dynasty":"宋代","title":"晓别故人"}
{"author":"释文珦","content":"隐居绝他营，晓步缘涧壑。水深鱼影閒，林密鸟声乐。晴空极清明，孤云何住著。原穷得危磴，路转见横彴。啸响空谷传，吟情古灵觉。所遇皆隐沦，论心遗厚薄。大山无小草，忘世胜大药。余生岂须计，此兴谅非错。其适在閒旷，何用嫌落魄。书此以告君，狂言君勿噱。","dynasty":"宋代","title":"晓步十韵示山友"}
{"author":"释文珦","content":"槁叶殊可怜，寒风吹女急。天复雨严霜，恐女难自立。零落归草莽，晚悟嗟何及。朝阳达机兆，为女增泫泣。","dynasty":"宋代","title":"晓林日融叶霜滴沥如涕泣"}
{"author":"释文珦","content":"寒鸡误客行，踯躅犯霜露。冰冻不生潮，娥江夜难渡。","dynasty":"宋代","title":"晓行"}
{"author":"释文珦","content":"梦觉风吹雨脚断，庵西斜月透疎松。披衣起坐不成寐，细听四山鸣晓钟。","dynasty":"宋代","title":"晓钟"}
{"author":"释文珦","content":"梦破不成寐，茅斋坐清晓。他山已击钟，独树初啼鸟。四体既调柔，众境亦深窈。素书未终轴，朝光射林杪。任性无外求，一静万缘了。何事尘中人，百年徒扰扰。","dynasty":"宋代","title":"晓坐"}
{"author":"释文珦","content":"眼前几富贵，变灭同浮烟。举非吾所钦，眷然思古先。穷达无二道，彭殇可齐年。中心既昭彻，万象皆澄鲜。","dynasty":"宋代","title":"效陶秋岩韵"}
{"author":"释文珦","content":"坐石滋南风，幽抱和且衎。志唯在山水，身不关治乱。终曲遂忘言，举目送飞翰。所得皆天真，初不加习玩。","dynasty":"宋代","title":"效陶四首用葛秋岩韵"}
{"author":"释文珦","content":"山深自无暑，五月草树寒。颇有遁世乐，得之亦非难。岩翁我同流，邂逅成清欢。回首功名人，琐琐不足观。","dynasty":"宋代","title":"效陶四首用葛秋岩韵"}
{"author":"释文珦","content":"我居本山林，茅茨荫嘉树。肮脏尘网间，归心自西鹜。吾驾今已返，终然守贞素。每思夜气清，起坐天未曙。","dynasty":"宋代","title":"效陶四首用葛秋岩韵"}
{"author":"释文珦","content":"不存分别见，真是与盲同。常以身为观，因知色即空。无生方会道，取相未成功。此意吾尝得，皆归心镜中。","dynasty":"宋代","title":"心镜"}
{"author":"释文珦","content":"天地一阴阳，推迁见短长。后朝方反复，此月谩称良。萍梗余浮迹，桑榆借晚光。有龟还懒卜，唯觉好支床。骎骎近一阳，昼短夜偏长。打睡工夫到，潜踪计策良。晓霜寒有力，冬日淡无光。生怕人有觅，衰翁懒下床。","dynasty":"宋代","title":"辛巳仲冬二日冬至孟冬晦日偶成"}
{"author":"释文珦","content":"大禹未疏凿，此山为海门。试从樵迳上，犹有钓车存。佛屋栖灵窦，仙坟荫远村。岩头一滴水，居者不知源。","dynasty":"宋代","title":"新昌南岩"}
{"author":"释文珦","content":"吾宗老兄弟，夫子最高明。问学穷根柢，公忠出性情。夙能全至孝，元不念修程。道自成均重，身由射策荣。把麾闻列郡，持橐贰春卿。得请还山早，居家旧疾平。正安琳馆乐，忽报玉楼成。死后名逾盛，生前志未行。他年如定谥，谥号决当清。","dynasty":"宋代","title":"星诸兄挽词"}
{"author":"释文珦","content":"鹫岭清无尽，池亭趣亦佳。泉冲沙觜出，石压树身斜。居者应遗世，游人欲忘家，莲华峰更好，惜被白云遮。","dynasty":"宋代","title":"行飞来冷泉水石间"}
{"author":"释文珦","content":"离城才一舍，已得近樵渔。秀石云松路，荒篱水竹居。阳坡收早粟，烧地长新蔬。便好为兹隐，吾生不愿余。","dynasty":"宋代","title":"行石林苍莽间颇多幽致有思归隐"}
{"author":"释文珦","content":"了无一事可相拘，布袜青鞋信所如。乱石荒苔樵子径，竹篱茅舍隐人居。山林真乐须还我，朝市闲名不问渠。颇谓行窝安乐法，远胜叔夜养生书。","dynasty":"宋代","title":"行窝吟"}
{"author":"释文珦","content":"行止定如何，江湖岁月多。情真疑近傲，语直似伤和。野馔甘藜藿，山衣爱薜萝。因同田父熟，学得饭牛歌。","dynasty":"宋代","title":"行止吟"}
{"author":"释文珦","content":"禅貌如冰雪，禅心去町畦。休粮烟火绝，养气语言低。空室无关钥，随身止杖藜。不曾游聚落，终老只山栖。","dynasty":"宋代","title":"休粮僧"}
{"author":"释文珦","content":"朽质任浮沉，都无住著心。未凭三窟兔，得似九皋禽。煮石清泉洁，眠云翠壁深。生来有诗痴，老去亦忘吟。","dynasty":"宋代","title":"朽质"}
{"author":"释文珦","content":"夙了万缘空，年衰转更慵。梦身休化蝶，病耳畏闻蛩。野服萝堪制，山粮穄可舂。誓将云木友，怕与世人逢。","dynasty":"宋代","title":"叙志"}
{"author":"释文珦","content":"寺在诸峰顶，寥寥远世纷。岩飞千丈雪，门掩万重云。地冷春疑晚，松深日易曛。孤猨清叫月，僧向定中闻。","dynasty":"宋代","title":"雪窦山"}
{"author":"释文珦","content":"静寄向空林，於今岁月深。因知閒趣味，懒与俗浮沉。霁雪千峰玉，朝阳万树金。是吾真富贵，不觉动微吟。","dynasty":"宋代","title":"雪霁"}
{"author":"释文珦","content":"雪霁别乡关，经行百里间。溪流殊荡漾，山色正{左文右阑}{左文右扁}。民散无多户，程途转几湾。衰龄垂八十，未必又重还。","dynasty":"宋代","title":"雪霁别乡"}
{"author":"释文珦","content":"日照松头冻雪崩，又闻烘拆小池冰。起看门外群峰色，绝顶才分翠一棱。","dynasty":"宋代","title":"雪晴"}
{"author":"释文珦","content":"风落晓空寒，茅檐一尺宽。乱声依竹密，斜片打窗残。绝谷炊烟断，开门去路难。枕书眠只昼，人说似袁安。","dynasty":"宋代","title":"雪屋"}
{"author":"释文珦","content":"山南山北住，来往共烟霞。午径行松叶，秋入问菊花。叩门人不见，归路日西斜。应是孤云性，难教只在家。","dynasty":"宋代","title":"寻北山友不值"}
{"author":"释文珦","content":"路入深原三四里，林茂鸡犬十余家。村篱疎密齐栽枳，山崦高低尽种畲。石罅春风生野笋，洞中流水出残花。爱同樵客言幽事，不觉归途暮景斜。","dynasty":"宋代","title":"寻山家"}
{"author":"释文珦","content":"先生巢许流，远志在箕颍。由来天机深，遂使尘事屏。云霾山径长，草没柴门静。相逢冬日暮，共语寒夜永。照暝然枯松，漱泉{左襫去衤右斗}暗井。虎啸谷风生，猿啼霜月冷。潺湲瀑泉声，寒乱高杉影。藐焉豁尘襟，颇若异人境。明朝还别君，寻幽过他岭。他日拟重来。同采春山茗。","dynasty":"宋代","title":"寻幽宿隐者居"}
{"author":"释文珦","content":"缘山一径微，竹树隐禅扉。云绝去来性，僧无生灭机。风檐铁自语，阴洞石能飞。终拟携瓶锡，他年向此归。","dynasty":"宋代","title":"烟霞石屋诸寺"}
{"author":"释文珦","content":"端溪下岩石，缒凿出重渊。温泽非人力，精华得自然。龙涎紫霞聚，鵒眼碧光圆。玉德终无变，斯文万古传。","dynasty":"宋代","title":"严维石端研诗"}
{"author":"释文珦","content":"结交贵同心，心同难间疏。尝闻胶漆固，亦曰金兰如。君子要期终，小人变厥初。宜当作客鲍，慎勿为耳余。","dynasty":"宋代","title":"言交"}
{"author":"释文珦","content":"凡物无美恶，适俗斯见收。荆玉铁强献，随珠毋暗投。苟曰道不同，其可相为谋，知已尽沦丧，吾生行且休。","dynasty":"宋代","title":"言志"}
{"author":"释文珦","content":"人生在斯世，穷达悬诸天。迷徒不知此，多为外物迁。岂若保真素，白云日高眠。鸿飞杳冥冥，弋者何慕焉。","dynasty":"宋代","title":"言志"}
{"author":"释文珦","content":"众人穷智虑，没齿常区区。吾独不能尔，林卧安其愚。聪明既寂绝，因之得玄珠。其珠有夜光，终将破昏衢。","dynasty":"宋代","title":"言志"}
{"author":"释文珦","content":"山中良自好，住久乐已成。山木有嘉荫，山禽无俗声。永言辞世路，世路多不平。亦以性疎懒，不能但劳生。","dynasty":"宋代","title":"言志"}
{"author":"释文珦","content":"吾生癖而慵，烟霞成痼疾。千山复万山，曾不厌深密。广厦非所睎，分甘死蓬荜。或问予如何，高明鬼瞰室。","dynasty":"宋代","title":"言志"}
{"author":"释文珦","content":"穷居虽寂寥，苦节谅难改。青青山上薇，朝莫犹可采。薇尽而长饥，饿死亦无悔。古者夷与齐，清风弥亿载。","dynasty":"宋代","title":"言志"}
{"author":"释文珦","content":"人寿能几何，百年犹一霎。岂识貂蝉贵，且与渔樵狎。饮涧不需瓢，采山时荷锸。世人莫相嗤，吾自用吾法。","dynasty":"宋代","title":"言志"}
{"author":"释文珦","content":"偃息冷云边，悠然白已玄。动时皆物役，静处是吾天。虚牖延萝月，连筒引竹泉。心期终不出，就此了余年。","dynasty":"宋代","title":"偃息"}
{"author":"释文珦","content":"连宵雨如泻，老耳聩不闻。晓涧已流衍，山川犹出云。","dynasty":"宋代","title":"厌雨"}
{"author":"释文珦","content":"深蹊入薜萝，一瀑泻岩阿。曾阅西天志，言居诺讵罗。斜飞疑是雨，清激自成涡。下有苍龙窟，樵人不敢过。","dynasty":"宋代","title":"雁荡大龙湫"}
{"author":"释文珦","content":"此水昔年人不见，梵僧来说始知名。飞扬半杂烟岚气，断续全同风雨声。四壁倚空疑鬼凿，一峰当面自天成。虽然未作山中住，曾到山中梦亦清。","dynasty":"宋代","title":"雁荡大龙湫"}
{"author":"释文珦","content":"谢公岭下灵峰寺，诺讵罗曾向此居。入洞不知归寺路，乱峰相倚上空虚。","dynasty":"宋代","title":"雁山灵峰寺"}
{"author":"释文珦","content":"介特无门徒，室亦如垂罄。隤然类枯株，聊以养衰病。朝来启篱户，落叶满苔径。流光遽如斯，脆质安能竞。虚籁起高林，助我发长咏。","dynasty":"宋代","title":"养疾"}
{"author":"释文珦","content":"尧任舜禹，圣化日熙。二臣至德，惟尧克知。明良胥会，徵庸弗疑。佐命垂统，股肱纲维。行尧之道，蚤夜孳孳。上齐七政，大录万几。与人为善，念兹在兹。举相去凶，咨牧授时。执德於心，其化若驰。洪水滔天，浩浩无涯。下民昏垫，荒度为宜。乃乘四载，奠决刊随。栉风沐雨，手胼足胝。四海会同，九泽具陂。诞敷文德，帝命是祗。翔泳咸若，凤皇来仪。尧嘉厥功，翕受敷施。同声相应，百僚师师。是知官人，安危之基。用贤则安，用佞则危。惟彼陶唐，百工允釐。后世有述，先天弗违。能赏能禅，缵承伏牺。为民之极，黄收纯衣。明并日月，照临无私。不言而治，端拱无为。民无能名，荡荡巍巍。惟天为大，惟尧则之。先圣斯言，当深致思。或未之思，室是远而。","dynasty":"宋代","title":"尧任舜禹行"}
{"author":"释文珦","content":"江潮远入河，几度此经过。浦溆渔船聚，泥涂蟹穴多。缠绵吴客恨，哀怨越人歌。一曲头堪白，频闻可奈何。","dynasty":"宋代","title":"姚江舟中"}
{"author":"释文珦","content":"一舸寒江上，萧萧两鬓华。不唯伤道路，终恐委泥沙。宿雨添山霭，秋风起浪花。故人应念我，梦里劝还家。","dynasty":"宋代","title":"姚江舟中梦故人劝归"}
{"author":"释文珦","content":"野步任吾情，深村复远坰。陂塘波瀰瀰，坡垄麦青青。灶妇知蚕性，田夫识地形。牧儿尤可喜，记得相牛经。","dynasty":"宋代","title":"野步"}
{"author":"释文珦","content":"叠巘复平原，行行足力烦，野程难较里，旅食暂依村。枣熟儿童聚，禾收鸟鹊喧。徘徊顾风景，不觉念丘园。","dynasty":"宋代","title":"野步即事"}
{"author":"释文珦","content":"心爱无名草，閒花取次开。自能追造化，浑不假栽培。姚魏伤攀折，楩柟因剪裁。只因非世用，长得保根荄。","dynasty":"宋代","title":"野草花"}
{"author":"释文珦","content":"野处日多暇，扶藜信脚行。荒原寒鸭阵，深巷午鸡声。随地有幽事，閒人无滞情。归来新月上，照我入柴荆。","dynasty":"宋代","title":"野处"}
{"author":"释文珦","content":"溪头逢野老，邀我过桥东。牛卧閒田上，鸡鸣村巷中。豆乾霜腹饱，莲倒露房空。邻里交相命，桃源风景同。","dynasty":"宋代","title":"野老"}
{"author":"释文珦","content":"野僧尘虑尽，住在最深峰。庭树巢孤鹤，崖湫宅老龙。瀑绡悬百尺，云幌羃千重。静里玄机发，登楼夜击钟。","dynasty":"宋代","title":"野僧"}
{"author":"释文珦","content":"野寺居来岁月长，幽深真是隐人乡。怪枝结顶青松古，巨石分流碧涧长。拈弄诗章非俗事，断除禅病得良方。因悲窃国亡身者，枉作尘劳梦一场。","dynasty":"宋代","title":"野寺"}
{"author":"释文珦","content":"绝巘应藏佛屋，深源定有仙家。风里传来清梵，涧中流出胡麻。","dynasty":"宋代","title":"野外"}
{"author":"释文珦","content":"春暮仓庚鸣，农家语堪听。雨暘不违时，麦高桑叶青。烹豚酌清酒，庙中谢神灵。田蚕杯珓好，欢声动林坰。祭罢各分散，群鸟啄余腥。","dynasty":"宋代","title":"野外即事"}
{"author":"释文珦","content":"野翁百不为，白发老岩涧。宁肯慕膏粱，且复饱藜苋。故交非不多，尽作风叶散。余生虽独存，反观亦如幻。","dynasty":"宋代","title":"野翁"}
{"author":"释文珦","content":"野人乘野兴，短策胜华轩。缓步有幽趣，长歌非俗言。烟霞仟佛境，鼓笛鬼神村。遁世今成乐，浮华岂足论。","dynasty":"宋代","title":"野兴"}
{"author":"释文珦","content":"野性乐疏旷，从来厌风尘。孤寒无所资，屈身随众人。贵游弃疵贱，不能强相亲。蹉跎三十年，客路常清贫。晚来归山林，麋鹿为我邻。万事不挂意，一一皆天真。同流乃知此，难与俗子陈。","dynasty":"宋代","title":"野性"}
{"author":"释文珦","content":"野性难谐俗，空林自葺茅。且教同木石，不是慕夷巢。竹树长阴合，风泉夜响交。山中无小草，那许世人嘲。","dynasty":"宋代","title":"野性"}
{"author":"释文珦","content":"暂向江边泊夜舟，忽闻吹笛水边楼。笛声可解生愁思，自是离人有许愁。","dynasty":"宋代","title":"夜泊"}
{"author":"释文珦","content":"岩房静坐夜方中，无相无缘智境融。未始将心空万法，曾知万法本来空。","dynasty":"宋代","title":"夜禅"}
{"author":"释文珦","content":"虚室冷云边，消閒读太玄。未须求甚解，聊复竟余篇。夜永残膏薄，天高列宿悬。有蓍还懒揲，休咎已俱捐。","dynasty":"宋代","title":"夜读太玄"}
{"author":"释文珦","content":"天气殊清和，山中多胜践。沿流采香芹，穿云得芳荈。幽怀日以舒，嚣尘自兹遣。乘月返茅茨，倦足不复洗。","dynasty":"宋代","title":"夜归"}
{"author":"释文珦","content":"生唯净命食，持钵向人境。莫夜时茅庐，月出山愈静。处处闻泉声，行行跳松影。先足便安禅，云深石床冷。","dynasty":"宋代","title":"夜归"}
{"author":"释文珦","content":"萧萧两鬓如凝霜，险阻艰难曾备尝。少年气节尚奇伟，老来事业成荒唐。盗贼纷纷安衽席，衰翁秋晚犹絺绤。明月皎皎星宿稀，夜静入门徒四壁。四海知音今已矣，仰天息悲风起。","dynasty":"宋代","title":"夜归陋室"}
{"author":"释文珦","content":"夜气正冥冥，閒人梦已醒。上方风磬断，小室雨灯青。照镜诸心静，忘缘四体宁。胜他名利客，骑马戴寒星。","dynasty":"宋代","title":"夜气"}
{"author":"释文珦","content":"四山古木变精灵，闻得相呼来听经。夜深经罢各分散，灯火满林如乱星。","dynasty":"宋代","title":"夜深"}
{"author":"释文珦","content":"静坐四无邻，看山待明月。池边暑气尽，竹上凉颸发。伏翼打窗飞，孤萤随草没。予心适有会，还就幽人说。","dynasty":"宋代","title":"夜思"}
{"author":"释文珦","content":"万缘不相涉，默坐调四肢。天理静中见，物情閒处知。长风扫重阴，皎月生东篱。寒虫唧唧鸣，亦各知天时。悠然发清偿，朗诵渊明诗。人生百年间，汲汲奚所为。贤愚虽有殊，同为来者悲。为语高世流，有酒当自持。","dynasty":"宋代","title":"夜兴"}
{"author":"释文珦","content":"郡名元自山名得，石似疎棂四面同。每恨世人游不到，羡君身在此山中。","dynasty":"宋代","title":"为鄞僧题四明窗"}
{"author":"释文珦","content":"惟初结发时，志气凌苍昊。飘然去园庐，名山纵幽讨。流光暗相催，於今已衰老。满眼皆少年，谁堪写怀抱。潜踪寂寞滨，萧飒同霜草。谓可安余龄，异俗惊我倒。颇解空王宗，怀之以为宝。世故等浮尘，弃置勿复道。","dynasty":"宋代","title":"惟初"}
{"author":"释文珦","content":"山石何嵬嵬，孤松何薿薿。其大逾百围，其高过千尺。广厦需梁栋，求之若匪克，梓人一以视，斤斧见促迫。牛夫竞牵挽，输入王侯宅。观者如堵墙，靡不重嘉惜。镂刻以为工，丹青以为饰。巍然在云霄，七贵所栖息。梁栋岂不美，残生良可哀。宁作南山松，毋为广厦材。","dynasty":"宋代","title":"嵬嵬山石行"}
{"author":"释文珦","content":"盛德方为贵，虚名底用高。异时游荡子，今日似萧曹。红粉催身朽，清霜入鬓牢。势穷人事改，槐棘等蓬蒿。","dynasty":"宋代","title":"闻似道入相因赋诗"}
{"author":"释文珦","content":"山寒经月断人行，孤雁噰噰忽一声。身在异乡兄弟尽，老夫那得易为情。","dynasty":"宋代","title":"闻雁"}
{"author":"释文珦","content":"重云散尽天如镜，寒雁哭霜冬夜永。欲写相思寄远人，翩翩过尽无留影。","dynasty":"宋代","title":"闻雁"}
{"author":"释文珦","content":"筼翁非时流，温然古君子。我虽异教人，臭味略相似。四月不见翁，相望隔烟水。石坛忽来前，言翁乖摄理。真体本无病，请说病原委。乃知为苍生，常欲致平治。神明所扶持，厥疾自衰已。秋日定拿舟，贺翁勿药喜。既为苍生病，须为苍生起。比寿於广成，与宋相终始。","dynasty":"宋代","title":"问李筼房疾"}
{"author":"释文珦","content":"潜山道人性疎懒，地覆天翻浑不管。草座麻衣居绝巘，一间茅屋云常满。颇爱云纵亦萧散，於焉誓与云为伴。终日卧云忘早晚，梦回日照云床暖。彼此无心体舒缓，所以相从加缱绻。他年我死云独存，云应惋惜吾生短。","dynasty":"宋代","title":"卧云歌"}
{"author":"释文珦","content":"白露生庭芜，明月照栖乌。栖乌啼不已，闺人中夜起。起视西北方，翩翩雁志翔。幽燕戍未返，云胡不凄伤。","dynasty":"宋代","title":"乌栖曲"}
{"author":"释文珦","content":"东家屋树与云齐，夜夜有乌来上栖。明月照树栖乌啼，愁杀窗中战士妻。","dynasty":"宋代","title":"乌夜啼"}
{"author":"释文珦","content":"一钵一枝藤，清虚度此生。不贪为至宝，可贱是浮名。闭户閒身乐，登山野步轻。溪翁与林叟，是识老夫情。","dynasty":"宋代","title":"一钵"}
{"author":"释文珦","content":"一身谁与偕，病骨老穷崖。春雨苔封径，秋风叶江阶。翦云成隐服，煮石当清斋。樵宅时相过，言予有好怀。","dynasty":"宋代","title":"一身"}
{"author":"释文珦","content":"一生踪迹任浮沉，两鬓生为雪易侵。不可破除唯道义，最难凭托是人心。清溪路口閒云合，白版门前落叶深。老子衰年懒酬应，若非同伴莫相寻。","dynasty":"宋代","title":"一生"}
{"author":"释文珦","content":"山林自多趣，况此晴和时。我友贲然来，相娱以琴诗。仓庚遗好音。薰风发清吹。悠然与心会，安能遽忘兹。","dynasty":"宋代","title":"依韵酬葛秋岩陶体四首"}
{"author":"释文珦","content":"大化无端倪，至道绝冯仗。委身於一静，足以去群妄。死生亦寄耳，遐龄岂吾望。伯伦称达人，胡为未忘葬。","dynasty":"宋代","title":"依韵酬葛秋岩陶体四首"}
{"author":"释文珦","content":"吾生一无营，终日衡门下。栖迟已成东，岂羡台与榭。相彼常汲汲，而我独多暇。时听蜾祝儿，於以知物化。","dynasty":"宋代","title":"依韵酬葛秋岩陶体四首"}
{"author":"释文珦","content":"东原风正和，西山气尤爽。坐我於其中，此心日以广。腰间岂须重，眼下何必两。颜原陋巷居，歌有金石响。","dynasty":"宋代","title":"依韵酬葛秋岩陶体四首"}
{"author":"释文珦","content":"彻底清闲住草堂，更无一事可商量。时时欹枕寒窗下，静看西山白鹭行。","dynasty":"宋代","title":"欹枕"}
{"author":"释文珦","content":"同人久别离，消息不曾知。心似长堤柳，千丝又万丝。","dynasty":"宋代","title":"忆友"}
{"author":"释文珦","content":"因悟维颠匪一绳，遂无心续祖师灯。只图尘苞难窥影，远入深峰不记层。土木形骸从朽腐，冰霜志节自坚凝。非吾同伴如相觅，牢闭蓬门定不譍。","dynasty":"宋代","title":"因悟"}
{"author":"释文珦","content":"深村堪就隐，随处有人家。地远官无禁，年丰酒易赊。烟波藏钓艇，山雨送樵车。绝似桃源里，唯无洞口花。","dynasty":"宋代","title":"深村"}
{"author":"释文珦","content":"崖井涵虚碧，心尘望即空。遥通沧海脉，近出白云峰。旱夕翻为雨，饥年屡变丰。小鱼才似叶，谁识是真龙。","dynasty":"宋代","title":"龙井"}
{"author":"释文珦","content":"行止定如何，江湖岁月多。情真疑近傲，语直似伤和。野馔甘藜藿，山衣爱薜萝。因同田父熟，学得饭牛歌。","dynasty":"宋代","title":"行止吟"}
{"author":"释文珦","content":"我颇爱云散，云不嫌我顽。两心既莫逆，每事常相关。静室云守护，空门云往还。云栖良自嘉，云与身俱閒。","dynasty":"宋代","title":"云栖"}
{"author":"释文珦","content":"耿介绝依凭，清虚尚饮冰。悟明中观论，度越小乘僧。梦已三生破，神应九品升。法门谁得髓，石塔冷孤灯。","dynasty":"宋代","title":"桐州先师塔"}
{"author":"释文珦","content":"封禺山水国，曾是郭文游。列岫开新障，平川合众流。丹青遗像在，松竹古祠秋。虽不逢尧禅，高风似许由。","dynasty":"宋代","title":"郭文举祠"}
{"author":"释文珦","content":"深原草径斜，烟际两三家。老屋门无钥，清溪底见沙。断蝉嘶败柳，孤蝶峦寒花。历省曾游处，分明似若耶。","dynasty":"宋代","title":"秋野即事"}
{"author":"释文珦","content":"荡桨入平湖，湖波渺无极。红白芙蓉花，何如妾颜色。","dynasty":"宋代","title":"采莲曲"}
{"author":"释文珦","content":"霜露变群物，游子难为情。吾亲隔重泉，奈此风叶声。","dynasty":"宋代","title":"秋感"}
{"author":"释文珦","content":"楖栗古藤杖，偃蹇如虬龙。伊昔访婚人，得之天柱峰。眡尔如良朋，出处常相从。渡水逾万折，穿云或千重。忽於风雨时，狡狯夸灵踪。使我失冯倚，瓠落无所容。","dynasty":"宋代","title":"藤杖"}
{"author":"释文珦","content":"菊莳陶篱本，兰滋楚畹芳。荷锄春雨后，怀古意何长。","dynasty":"宋代","title":"种兰菊"}
{"author":"释文珦","content":"子期不可作，伯牙终绝弦。冷冷太古音，在此幽涧泉。泉流如碧玉，老僧听不足。后夜月明时，还向泉边宿。","dynasty":"宋代","title":"琴泉"}
{"author":"释文珦","content":"深山一敝庐，今是几年居。举世皆嫌拙，吾心独有余。寒苴珍芥酱，嘉核爱梅诸。樵父时同赋，多将槁叶书。","dynasty":"宋代","title":"空山"}
{"author":"释文珦","content":"室空无侍者，坐卧一团蒲。但见朝还暮，焉知荣与枯。山心便寂寞，天籁听喁于。云外幽人好，时来问老夫。","dynasty":"宋代","title":"室空"}
{"author":"释文珦","content":"有客老柴荆，终辞世上名。因贫诸事省，无位一身轻。水月通禅意，山云寄野情。草衣兼木食，亦足了余生。","dynasty":"宋代","title":"有客"}
{"author":"释文珦","content":"有客乘车建其，四牡骖服腾飞，华绶杂佩陆离，指顾绰有余辉。贲然到我柴扉，我生靡识轻肥。旋穿敝屣粗衣，延之欲语襟期。客言子其病而，胡不与世推移。余曰子言诚非，穷达有命有时。与其如脂如韦，孰若饭糗羹藜。颜子陋巷审饥，尼父尝称庶几。恬淡道德之基，不义富贵奚为。将子勿复致辞，吾志非君所知。","dynasty":"宋代","title":"骖服腾飞行"}
{"author":"释文珦","content":"众人务苟合，达士羞雷同。不可相为谋，真成马牛风。我爱郭文举，乾坤一冥鸿。","dynasty":"宋代","title":"读郭文举传"}
{"author":"释文珦","content":"野人乘野兴，短策胜华轩。缓步有幽趣，长歌非俗言。烟霞仟佛境，鼓笛鬼神村。遁世今成乐，浮华岂足论。","dynasty":"宋代","title":"野兴"}
{"author":"释文珦","content":"夜深台殿闭，空室自安禅。松顶挂寒月，竹根鸣暗泉。理方因静胜，道不在言传。溪友同知此，今居何处边。","dynasty":"宋代","title":"怀溪云壑"}
{"author":"释文珦","content":"春波荡瀁满方塘，春草无名各自长。沙际渔翁偏自在，醉抛蓑笠卧斜阳。","dynasty":"宋代","title":"春日野外"}
{"author":"释文珦","content":"剡山千万峰，维此善其独。山中有幽人，遁世心自足。永言养灵苗，勿混凡草木。","dynasty":"宋代","title":"独山吟"}
{"author":"释文珦","content":"上人家在庐山阴，木皮作衣云作心。独携铁锡来参寻，禅中悟得唐人吟。秋高忽忆归山住，旧结茅茨连古树。他年我欲寻君去，只恐云深不知处。","dynasty":"宋代","title":"送僧归庐山"}
{"author":"释文珦","content":"桧龙奋头角，百兽毋敢狞。居然护只园，老鬽魂魄惊。本要既深固，樛枝任纵横。秋城风雨痴，或跃常夜鸣。夜鸣不自己，江头云雾生。乘云何所之，变化朝帝京。归来气尚豪，撼动老禅兄。空庭俨相对，健骨殊凄清。中林万古松，或可为同盟。蒲柳先秋凋，襟期信难并。异质诚正直，扶持乃神明。更看霜雪繁，黛色挺孤擎。","dynasty":"宋代","title":"赓赵别驾天宁古桧韵"}
{"author":"释文珦","content":"道人不出山，偃卧一茅屋。独有南山云，时到檐前宿。","dynasty":"宋代","title":"茅屋"}
{"author":"释文珦","content":"金散免镕冶，木散逃斧斤。人散外荣辱，所以为散人。世皆贱吾散，此散吾自珍。偃蹇不任用，庶足全其身。","dynasty":"宋代","title":"散人咏"}
{"author":"释文珦","content":"垂垂当莫景，每每忆同参。金石敦风谊，云山异北南。道机应已熟，世梦莫教酣。路远难相语，裁诗寄短函。","dynasty":"宋代","title":"怀寄同志"}
{"author":"释文珦","content":"团团老桂阴，缥缈见云栋。西风吹古芗，熏破幽人梦。梦破叶间汪露滴，明月满空秋一色，便跨银蟾上穹碧。","dynasty":"宋代","title":"桂堂吟"}
{"author":"释文珦","content":"吾性本疏狂，难教住帝乡。看心忘世界，濯足爱沧浪。往事皆如梦，浮生底用忙。到头华衮服，不及芰荷裳。","dynasty":"宋代","title":"吾性"}
{"author":"释文珦","content":"商飙何厉疾，群籁尽嚣嚣。回穴生崖谷，淜滂度泬寥。恍疑沙漠战，误听浙江潮。遮莫频相聒，羁魂易得消。","dynasty":"宋代","title":"秋声"}
{"author":"释文珦","content":"不解驱驰巧作谋，偃然守拙卧林丘。方忻嫩绿成槐夏，又爱轻进作麦秋。龙宅清深唯独往，莺声款曲似相留。僧言漠布岩尤好，明日须当到上头。","dynasty":"宋代","title":"首夏独游响潭"}
{"author":"释文珦","content":"老子深栖趣已成，尘鞿何计可相萦。寒泉一道知来脉，灵木多年产寄生。云外暗藏龙虎穴，风中清度鹤猿志。挝从等是无心侣，同吃山厨芋颗羹。","dynasty":"宋代","title":"老子"}
{"author":"释文珦","content":"霜月何皎皎，寒负更凄凄。气候感微虫，终夜常悲啼。游子当此时，能不念故栖。念久结为梦，远过横塘西。此梦亦良劳，屡涉山谷溪。宛然见亲友，笑语相招携。觉来仍在旅，乡远人乖暌。浮生等如梦，短长不须稽。","dynasty":"宋代","title":"梦觉辞"}
{"author":"释文珦","content":"归来岩下养衰形，日日眠云听瀑声。但爱一閒堪佚老，翻思万卷是劳生。人嫌草座麻衣陋，自守芝翁木客盟。没齿如斯吾事足，更无他事可关情。","dynasty":"宋代","title":"归来"}
{"author":"释文珦","content":"我本忘世人，有志在岩穴。欣逢会心友，提携步林樾。云中野僧居，树梢清磬发。不惮登陟劳，遂得造石窟。门前羃萝茑，座后翳松栝。结草为三衣，降龙在一钵。问我从何来。执手道契阔。食我青精饭，语我颇谆切。教我去众巧，使我守一拙。我诚服其言，毕志不敢越。他年定依止，相与定晚节。万事尽弃捐，饮涧茹薇蕨。","dynasty":"宋代","title":"同友行山峰隐僧语"}
{"author":"释文珦","content":"馀英山中枫叶赤，龟溪溪上蘋花白。野翁杖屦往来频，为爱溪山好秋色。白叟虬髯眼深碧，邂逅相欢坐苔石。语终长啸归青壁，恐是云深避秦客。斯人再见虽难期，忘机亦有渔樵席。藉草班荆相尔汝，无主无宾心自适。沙鸥飞度夕阳间，烟外遥闻一声笛。","dynasty":"宋代","title":"晚秋游兴"}
{"author":"释文珦","content":"诏辟稽山悬，清风在一琴。那知致君术，不是字民心。官舍桐阴合。圜扉草色深。退衙人吏散，应共野僧吟。","dynasty":"宋代","title":"冯深居宰会稽"}
{"author":"释文珦","content":"江湖身不定，十载别年兄。忽尔重逢面，翻疑是隔生。湿云行有路，细雨落无声。惆怅还分手，扁舟出郡城。","dynasty":"宋代","title":"霅城重会修蘋州"}
{"author":"释文珦","content":"不暖亦不寒，气候正清淑。岸柳尽垂丝，园笋已成竹。山禽屡催唤，拄杖情又熟。出门信吾步，岂复计迟速。渡水或空云，山阴又溪曲。悠然得真趣，此外非所欲。","dynasty":"宋代","title":"游兴"}
{"author":"释文珦","content":"众人穷智虑，没齿常区区。吾独不能尔，林卧安其愚。聪明既寂绝，因之得玄珠。其珠有夜光，终将破昏衢。","dynasty":"宋代","title":"言志"}
{"author":"释文珦","content":"野性何曾计此身，老来方觉负初心。故山无地堪栽竹，犹傍人家看竹林。","dynasty":"宋代","title":"竹边"}
{"author":"释文珦","content":"今日送君旭日东，便成永别恨难穷。海邦万里波涛隔，不似青山有路通。","dynasty":"宋代","title":"送禅人上归日本"}
{"author":"释文珦","content":"萍踪人泛清苕去，水宿风餐几度经。结网灯沈渔浦雾，待艐船泊酒家亭。树头号栖鹭疑残雪，草上流萤似乱星。夜后梦回寒月上，棹歌声里弁山青。","dynasty":"宋代","title":"苕溪夜泛"}
{"author":"释文珦","content":"世狭难纡辔，全生托散财。纷华因地遣，怀抱向山开。野祭鸦争聚，贫居燕亦来。不知江上笛，何事有余哀。","dynasty":"宋代","title":"除狭"}
{"author":"释文珦","content":"经岁雨不作，溪源皆绝流。旱妖长似夏，虫响谩占秋。满目伤黎弈，焦心在冕旒。天河盍倾泻，并洗甲兵忧。","dynasty":"宋代","title":"岁旱"}
{"author":"释文珦","content":"四山古木变精灵，闻得相呼来听经。夜深经罢各分散，灯火满林如乱星。","dynasty":"宋代","title":"夜深"}
{"author":"释文珦","content":"草径别通村墅，柴门只对河塍。老妇自安鸡栅，小儿解守鱼罾。","dynasty":"宋代","title":"水村即事二首"}
{"author":"释文珦","content":"穷居虽寂寥，苦节谅难改。青青山上薇，朝莫犹可采。薇尽而长饥，饿死亦无悔。古者夷与齐，清风弥亿载。","dynasty":"宋代","title":"言志"}
{"author":"释文珦","content":"灵雨应时至，四野生新泉。眢井久废汲，湛湛成深渊。老农喜欲舞，田苗绿如烟。桔槔挂屋梁，坦腹清昼眠。","dynasty":"宋代","title":"灵雨"}
{"author":"释文珦","content":"路入深原三四里，林茂鸡犬十余家。村篱疎密齐栽枳，山崦高低尽种畲。石罅春风生野笋，洞中流水出残花。爱同樵客言幽事，不觉归途暮景斜。","dynasty":"宋代","title":"寻山家"}
{"author":"释文珦","content":"耳声眼色总非真，物我同为一窖尘。蝴蝶不知身是梦，花间栩栩过青春。","dynasty":"宋代","title":"嘲蝶"}
{"author":"释文珦","content":"我爱山村人，自得山村趣。唯与渔樵狎，绝无轩冕慕。高情寄云松，至乐在霜芋。长吟招隐诗，更作閒居赋。出处均不静，旷达遗万虑。犹嫌车马喧，肯受尘土污。白驹志虽洁，玄豹斑已露。只恐鹤书来，夺我良朋去。","dynasty":"宋代","title":"为仇近仁赋山村"}
{"author":"释文珦","content":"弁翁挽我入吟庐，示以秦汉双金铺。摩挲已觉铜腥尽，色如朱砂工模糊。翁说多年弃中野，野人视之犹土苴。我心辄爱收拾归，用配魏台铜雀瓦。渟泉於中浅且清，玄颖由此生光晶。老夫生来亦好古，多翁於古能留情。阿房建章渺无所，此铺独入文房谱。资翁濡翰写诗词，千古遗音流乐府。","dynasty":"宋代","title":"得两金铺乃秦汉门物以充水滴因作歌"}
{"author":"释文珦","content":"上国又逢春，衣裳化客尘。园庐空入梦，岁月但依人。生意归群物，穷愁老一身。喜余鸥鹭伴，犹不怪吾真。","dynasty":"宋代","title":"立春日"}
{"author":"释文珦","content":"茅屋小於船，寒宵此会偏。苦吟因青得，幽思与閒便。断壁栖云气，虚窗闭篆烟。帖残重补画，琴老不胜弦。画轴尘为古，茶炉火自然。细泉胶苋腹，冻鹤随松巅。石鼓鸣如磬，翁瓶色类铅。雪明灯焰减，风远漏声传。鼠黠窥人走，僮顽背客眠。骨清神欲脱，兴逸语犹颠。野性终应在，浮名岂足缠。欲从支遁隐，款有买山钱。","dynasty":"宋代","title":"剡源山房"}
{"author":"释文珦","content":"维昔晋唐人，其心多爱竹。七贤子猷徒，往驾已悄复。惓惓思此君，锄云种青玉。劲节何亭亭，清风常穆穆。质美而貌閒，对这良不俗。遂老於其间，畴能赋淇奥。","dynasty":"宋代","title":"竹间吟"}
{"author":"释文珦","content":"宴山山里白头翁，室空亦复无山童。往来山月几圆缺，入山未聋今已聋。柴门反关不容叫，翁欲养蒙仍养浩。莫嫌翁苦恋山中，良恐出山为小草。","dynasty":"宋代","title":"次教西岑见贻韵"}
{"author":"释文珦","content":"西风飋飋起松林，捲尽长空万里阴。明月在天天似水，似余一片坐禅心。","dynasty":"宋代","title":"西风其二"}
{"author":"释文珦","content":"坟柏起阴风，舟行谒祭同。乡人今变俗，孝女旧沈躬。名寄长江远，神还野庙空。尚余黄绢字，零落断碑中。","dynasty":"宋代","title":"曹娥庙"}
{"author":"释文珦","content":"雨过春山薇蕨长，晓随樵子穿云上。贪看岩头瀑布飞，坐来忘却青藜杖。","dynasty":"宋代","title":"仗锡山中"}
{"author":"释文珦","content":"艇子归来月未升，汀洲宛转夕烟凝。荧荧一点垂杨下，知是渔人结网灯。","dynasty":"宋代","title":"舟行"}
{"author":"释文珦","content":"乾坤有散人，事事不关身。敛念息诸妄，到头唯一真。忘荣宁虑辱，无富岂嫌贫。虽道青山好，犹知是外尘。","dynasty":"宋代","title":"散人"}
{"author":"释文珦","content":"彻底清闲住草堂，更无一事可商量。时时欹枕寒窗下，静看西山白鹭行。","dynasty":"宋代","title":"欹枕"}
{"author":"释文珦","content":"岞崿东边旧草堂，久抛日日费思量。梦中分晓曾归去，觉后身仍在异乡。","dynasty":"宋代","title":"梦觉"}
{"author":"释文珦","content":"密片打窗窗自白，老翁寒坐正清吟。忽闻压折墙头竹，却想山中积处深。","dynasty":"宋代","title":"听雪"}
{"author":"释文珦","content":"缘山一径微，竹树隐禅扉。云绝去来性，僧无生灭机。风檐铁自语，阴洞石能飞。终拟携瓶锡，他年向此归。","dynasty":"宋代","title":"烟霞石屋诸寺"}
{"author":"释文珦","content":"又过一番秋。秋应笑白头。任教花自笑，其奈我忘忧。未死聊游戏，才亡即罢休。应知皆是幻，尽底付悠悠。","dynasty":"宋代","title":"九日吟"}
{"author":"释文珦","content":"拥肿仍卷曲，知经几度春。斯能无用者，绝似养生人。傥曰堪绳墨，安能逭斧斤。良材有何好，只以自灾身。","dynasty":"宋代","title":"曲木咏"}
{"author":"释文珦","content":"谷口松泉相和鸣，山蹊诘曲少人登。苦槠一树猿偷尽，懊杀庵居老病僧。","dynasty":"宋代","title":"谷中"}
{"author":"释文珦","content":"幽人临涧居，为爱涧中水。冷冷出云窦，决决漱石齿。流行本无意，遇坎还自止。坎深遂成池，寒光映窗几。于以鉴禅心，清净绝尘滓。唯供种白莲，不洗闻尧耳。","dynasty":"宋代","title":"山人居涧上号涧居因涧作池名鉴止为赋是诗"}
{"author":"释文珦","content":"旧隐青山下，归程白露前。他时此相忆，懊恼浙江船。","dynasty":"宋代","title":"送僧归浙东"}
{"author":"释文珦","content":"节物苦惊人，那堪远客身。梅心轻送腊，柳意转随春。丛薄啼新鸟，深泉动蛰鳞。独怜归梦短，不得面慈亲。","dynasty":"宋代","title":"节物"}
{"author":"释文珦","content":"有客老柴荆，终辞世上名。因贫诸事省，无位一身轻。水月通禅意，山云寄野情。草衣兼木食，亦足了余生。","dynasty":"宋代","title":"有客"}
{"author":"释文珦","content":"惆怅当年死属镂，到头忠义竟何如。眼悬城郭空怀旧，魂寄江涛尚贾余。向使君王从谏诤，未应宫阙便丘墟。唯应教是鸱夷子，万里扁舟计不疎。","dynasty":"宋代","title":"读伍子胥史事"}
{"author":"释文珦","content":"晓业池上独凭阑，无限春愁欲诉难。最是闰年时候别，楝花开尽尚清寒。","dynasty":"宋代","title":"池上"}
{"author":"释文珦","content":"雨脚何当断，风头不肯收。中宵还集霰，四月尚重裘。客有涂泥叹，民怀畎亩忧。是谁同燮理，对此合包羞。","dynasty":"宋代","title":"甲子岁初夏连雨作寒"}
{"author":"释文珦","content":"西风飋飋起松林，捲尽长空万里阴。明月在天天似水，似余一片坐禅心。","dynasty":"宋代","title":"西风其二"}
{"author":"释文珦","content":"端居念局促，聊复起行游。褰裳涉浅濑，随云陟高丘。时当孟夏月，嘉木清且稠。众鸟相和鸣，关关无时休。颇觉惬幽抱，遂尔忘丰忧。解衣坐磐石，濯足临长流。心空了无取，身閒方自由。寄言养生客，於此同归休。","dynasty":"宋代","title":"游兴"}
{"author":"释文珦","content":"尧任舜禹，圣化日熙。二臣至德，惟尧克知。明良胥会，徵庸弗疑。佐命垂统，股肱纲维。行尧之道，蚤夜孳孳。上齐七政，大录万几。与人为善，念兹在兹。举相去凶，咨牧授时。执德於心，其化若驰。洪水滔天，浩浩无涯。下民昏垫，荒度为宜。乃乘四载，奠决刊随。栉风沐雨，手胼足胝。四海会同，九泽具陂。诞敷文德，帝命是祗。翔泳咸若，凤皇来仪。尧嘉厥功，翕受敷施。同声相应，百僚师师。是知官人，安危之基。用贤则安，用佞则危。惟彼陶唐，百工允釐。后世有述，先天弗违。能赏能禅，缵承伏牺。为民之极，黄收纯衣。明并日月，照临无私。不言而治，端拱无为。民无能名，荡荡巍巍。惟天为大，惟尧则之。先圣斯言，当深致思。或未之思，室是远而。","dynasty":"宋代","title":"尧任舜禹行"}
{"author":"释文珦","content":"久作馀英客，溪山似有缘。柳堤便野步，竹寺称幽禅。结伴寻沙鹭，忘归笑杜鹃。翛然绳检外，颇觉胜神仙。","dynasty":"宋代","title":"忘归"}
{"author":"释文珦","content":"吾生一无营，终日衡门下。栖迟已成乐，岂羡台与榭。相彼常汲汲，而我独多暇。时听蜾祝儿，于以知物化。","dynasty":"宋代","title":"依韵酬葛秋岩陶体四首其三"}
{"author":"释文珦","content":"物外烟霞古，幽深断送迎。聩僧唯反听，啼鸟自春声。望岳山心静，临池水观成。岂知趋世者，终日但营营。","dynasty":"宋代","title":"物外"}
{"author":"释文珦","content":"任术终当死术，为仁必得称仁。比似荣华灭族，何如贫贱修身。","dynasty":"宋代","title":"隐居二首"}
{"author":"释文珦","content":"残阳下西岑，暝色起平坂。林下一僧归，钟声烟际远。","dynasty":"宋代","title":"晚"}
{"author":"释文珦","content":"千重青嶂底，坐卧一茅茨。栖息今成乐，兴亡总不知。林居独脚鬼，壁画九头龟。自是山林样，休嫌欠入时。","dynasty":"宋代","title":"茅茨其一"}
{"author":"释文珦","content":"客涂方浩荡，岁物正萧条。相见江城暮，俱伤鬓发凋。阴云将变雪，寒水不成潮。明日还为别，离愁款易消。","dynasty":"宋代","title":"客中会友"}
{"author":"释文珦","content":"烟生浦欲无，日暮潮初落。客帆何处来，又近垂杨泊。","dynasty":"宋代","title":"晚泊"}
{"author":"释文珦","content":"岩房静坐夜方中，无相无缘智境融。未始将心空万法，曾知万法本来空。","dynasty":"宋代","title":"夜禅"}
{"author":"释文珦","content":"东家屋树与云齐，夜夜有乌来上栖。明月照树栖乌啼，愁杀窗中战士妻。","dynasty":"宋代","title":"乌夜啼"}
{"author":"释文珦","content":"静室焚香罢，间吟倚石栏。忽从青玉峡，涌出白银盘。列宿消芒尽，清晖照胆寒。终宵不成寐，二十四回看。","dynasty":"宋代","title":"看月"}
{"author":"释文珦","content":"偶随流水出，不碍滞人间。道树多年别，空门此日还。瀑飞春涧净，云度晓窗閒。后会应难定，相思桂满山。","dynasty":"宋代","title":"送鉴上人还故山"}
{"author":"释文珦","content":"出本无心倦即归，悠悠天地一支离。此真难与时人说，惟有山云乃得知。","dynasty":"宋代","title":"无心"}
{"author":"释文珦","content":"离宫今作寺，往事日荒芜。越女承恩宠，吴王失霸图。屧廊斜带岭，香径直通湖。莫上琴台望，风烟满旧都。","dynasty":"宋代","title":"吴中灵岩寺"}
{"author":"释文珦","content":"吾年未七十，颇觉惭昏耄。旧事尽遗忘，独余山水好。天寒附叶炎，尘埃满乌帽。客至欲逢迎，无奈筋力耗。君当恕衰翁，遮莫谓予傲。","dynasty":"宋代","title":"吾年"}
{"author":"释文珦","content":"吾年易逾迈，感慨难具陈。齿发半缺秃，肌肤多不仁。屏迹於空山，几与木石邻。忆昔少年时，秉志将求伸。所交四方士，一一非常人。论文穷道要，日夕长相亲。逝者若流水，存者犹参辰。辗转空怀思，欲见终无因。新知弃玼贱，坐卧唯一身。余生谅非久，当为灰与尘。存亡固可念，亦复徒伤神。於焉息吾卢，静然全天真。","dynasty":"宋代","title":"吾年"}
{"author":"释文珦","content":"东西南北人，寂寞住岩涧。年衰鬓凝霜，客久衣绝襻。何须念粱肉，且复饮藜苋。犹患有吾身，身死即无患。","dynasty":"宋代","title":"吾身"}
{"author":"释文珦","content":"趋时非好步，步步青山归。眼界绝尘垢，耳根遗是非。充肠草木实，被体云霞衣。吾贫岂当念，吾原已无违。","dynasty":"宋代","title":"吾身"}
{"author":"释文珦","content":"吾生少壮时，穷力在经教。一心融万境，颇亦能致效。老来更脱略，山水随所乐，今成信手棋，胜不复校。","dynasty":"宋代","title":"吾生"}
{"author":"释文珦","content":"吾心偏向静，物外寄柴荆。山意深方好，溪源远自清。余生惟欠死，众虑已皆平。隐者宜无迹，人休问姓名。","dynasty":"宋代","title":"吾心"}
{"author":"释文珦","content":"吾心静而贞，是乃出天禀。驱之入尘樊，违性岂不甚。所对非同流，欲语口还噤。世涂机穽多，动足常懔懔。今来返中林，夜卧始安枕。山薇既可餐，清泉大堪饮。布及极相宜，亦不羡文锦。斯谋良已臧，余生不须谂。","dynasty":"宋代","title":"吾心"}
{"author":"释文珦","content":"吾性本疎狂，难教住帝乡。看心忘世界，濯足爱沧浪。往事皆如梦，浮生底用忙。到头华衮服，不及芰荷裳。","dynasty":"宋代","title":"吾性"}
{"author":"释文珦","content":"地远无人迹，心閒见物情。洞中飞石燕，崖顶住山精。仟木开花异，灵泉吐溜清。幽栖已成趣，不复问浮名。","dynasty":"宋代","title":"地远"}
{"author":"释文珦","content":"腊穷春自至，四序递相延。玄发成华发，添年是减年。嶰筒灰已动，象魏法初悬。吾独存吾道，凝然不受迁。","dynasty":"宋代","title":"元日作是岁除夕立春"}
{"author":"释文珦","content":"超然尘垢外，元化实希夷。吾生有道骨，中心常慕之。感通影响然，高真不遐遗。导我归帝乡，云軿共委蛇。","dynasty":"宋代","title":"游仙其五"}
{"author":"释文珦","content":"斗种播良田，可收三十石。天予人夺之，耕夫每无食。","dynasty":"宋代","title":"农谣"}
{"author":"释文珦","content":"草径别通村墅，柴门只对河塍。老妇自安鸡栅，小儿解守鱼罾。","dynasty":"宋代","title":"水村即事二首"}
{"author":"释文珦","content":"游魂变化事无涯，吴蜀相望万里赊。回首故宫归不得，声声啼血染山花。","dynasty":"宋代","title":"杜鹃"}
{"author":"释文珦","content":"客路东西又晚秋，相思空上水边楼。嫌他新雁无情煞，不带书来只带愁。","dynasty":"宋代","title":"怀友"}
{"author":"释文珦","content":"念君为远役，日日为君愁。直道无知已，身贫难自由。角吹关月晓，鼙动碛霜秋。想亦怀归切，慈亲雪满头。","dynasty":"宋代","title":"寄游边友人"}
{"author":"释文珦","content":"中宵霰雪零，寒气晓来凝。崖树当中折，山池到底冰。芎糜强食肉，松炎胜添缯。篱户牢关上，何人哕得譍。","dynasty":"宋代","title":"山中雪"}
{"author":"释文珦","content":"吾心爱黄叶，不翅於南金。九月秋风高，柴门积来深。一一自掇拾，书我白头吟。吟成意谁与，拄颊对遥岑。","dynasty":"宋代","title":"黄叶"}
{"author":"释文珦","content":"萧然一茅茨，远在青山郭。岁晚倦行游，来兹解缨络。功名人莫笑，吾志在丘壑。试问伏辕驹，何如九霄鹤。","dynasty":"宋代","title":"萧然"}
{"author":"释文珦","content":"布袜与青鞋，山巅复水涯。閒为真富贵，吟是好情怀。既可全吾乐，何惭与世乖。自随无畚插，忘死亦忘骸。","dynasty":"宋代","title":"山巅水涯"}
{"author":"释文珦","content":"不见生公四十秋，中间多少别离愁。重逢宁用伤头白，难得相看尽白头。","dynasty":"宋代","title":"重逢故人"}
{"author":"释文珦","content":"之子幡然别，何人伴寂寥。相从非世道，独去是寒朝。目送孤帆远，魂随晓浪消。重来须定约，莫待隔江招。","dynasty":"宋代","title":"送雅上人自鄞归杭"}
{"author":"释文珦","content":"深山一敝庐，今是几年居。举世皆嫌拙，吾心独有余。寒苴珍芥酱，嘉核爱梅诸。樵父时同赋，多将槁叶书。","dynasty":"宋代","title":"空山"}
{"author":"释文珦","content":"心喜麦秋晴，贪游举步轻。泬寥无点翳，山水有馀清。怕入红栏队，来寻白社盟。应门童子熟，认得老夫声。","dynasty":"宋代","title":"麦秋游兴"}
{"author":"释文珦","content":"宏斋伊洛宗，白云风雅主。二公在斯世，光艳烛寰宇。白云归帝乡，宏斋庇寒士。出处虽小殊，怜才酷相似。吟诗贫到骨，白云古知音。吹送宏斋前，雄词重南金。乘流春浩荡，变化那可测。君不见北溟有鱼会风云，一举自然生羽翼。","dynasty":"宋代","title":"赵白云宗丞以诗送惠柳下谒浙西宪使包宏斋命"}
{"author":"释文珦","content":"客里又深秋，凄凉怕举头。西风吹败叶，叶叶是归愁。","dynasty":"宋代","title":"久客"}
{"author":"释文珦","content":"流水保尝有竞，閒云本亦无心。静者不殊云水，悠然自乐山林。","dynasty":"宋代","title":"隐居二首"}
{"author":"释文珦","content":"吟行不惮遥，风景尽堪抄。天水清相入，秋冬气始交。饮虹消海曲，宿雁下塘坳。归去须乘月，松门许夜敲。","dynasty":"宋代","title":"立冬日野外行吟"}
{"author":"释文珦","content":"大禹未疏凿，此山为海门。试从樵迳上，犹有钓车存。佛屋栖灵窦，仙坟荫远村。岩头一滴水，居者不知源。","dynasty":"宋代","title":"新昌南岩"}
{"author":"释文珦","content":"岸柳飞花老却春，负前何事巧随人。都缘漂荡先归处，全似天涯倦客身。","dynasty":"宋代","title":"柳花"}
{"author":"释文珦","content":"谢客开山兴，深居寄草堂。曲阑凭野色，虚牖敞晴光。路转青林合，泉流碧涧长。群峦分向背，平楚接微茫。兰茝含幽洁，松筠傲雪霜。玄猨啼夜月，青鹤舞朝阳。地僻烟霞古，云深草树凉。藤梢藏钓石，桂子落琴床。为识禽鱼性，终辞鸳鸯行。真曾脱颖出，只作善刀藏。不爱烧金术，唯留煮石方。赋诗閒点笔，勘易静焚香。酿酒应浮白，收茶自过黄。秋来看{左各右刂}竹，春尽课劙桑。水暖分鱼种，崖寒取蜜房。人高徵士节，天动少微芒。道在名难隐，身閒乐叵量。更知齐指马，诚足傲羲皇。萧散氛埃表，高风不可忘。","dynasty":"宋代","title":"秘书山中草堂"}
{"author":"释文珦","content":"自从住山来，未尝离於山。予爱山之静，山亦多予閒。閒静两相得，悠然真意存。白云乃知此，难与躁者言。","dynasty":"宋代","title":"閒静词"}
{"author":"释文珦","content":"春草离离，秋兰猗猗，足纫吾衣。南山有芝，西山有薇，足乐吾饥。谁信谁疑，谁是谁非，足亡吾朵。或瘗或焚，或暴或沉，足为吾归。生桴死休，已而已而，出山何为。歌阕声消，隐几而息，梦为飞云。遨游八极，我为云邪，云为我邪。无待无得，窅然皆丧，自适夫道。","dynasty":"宋代","title":"山中放歌"}
{"author":"释文珦","content":"烟生浦欲无，日莫潮初落。客帆何处来，又近垂杨泊。","dynasty":"宋代","title":"江上"}
{"author":"释文珦","content":"始见迎秋气，又复换玄律。寒山何萧萧，飘风何弗弗。双丸递隐见，百龄信超忽。慨念同游人，大半成异物。吾年亦云衰，逾六已望七。不唯齿发变，旧闻尽遗失。死生无定据，万事难固必。且以永今朝，奚须计明日。息影入山林，曾不厌深密。贤哉庞德公，万世称隐逸。","dynasty":"宋代","title":"冬日山中遣兴"}
{"author":"释文珦","content":"吾生素无宠禄愿，自向空林灰百念。但存心地如砥平，不道人间有崖堑。皇天幸能念无辜，脱我险难归夷涂。天定胜人乃其證，纷纷谮舌胡为乎。四方交朋盈什百，反眼如同不相识。岂唯袖手不能援，多若苍蝇变白黑。独有空门三老人，或未识面非交亲。奋身为余直其枉，恻隐如此宜称仁。思欲报之苦无力，但有此心匪石席。今日同为异世人，俛仰存亡三太息。","dynasty":"宋代","title":"宁退耕岩维石隆湖隐皆尝有德于余图报未能而俱下世感念存亡哭以十韵"}
{"author":"释文珦","content":"老知身是患，万事不关心。曝背茅檐下，孤猨时一吟。白云同去住，青壁共幽深。小岭尤堪隐，难寻支道林。","dynasty":"宋代","title":"曝背"}
{"author":"释文珦","content":"为知不是功名骨，换着方袍入翠微。身事半生贫里过，家园千里梦中归。寻诗野寺云黏屐，采药名山露湿衣。似此疎狂争怪得，从来野鹤自难鞿。","dynasty":"宋代","title":"收怀"}
{"author":"释文珦","content":"落日回潮寂寞，西风老柳萧疎。久客自知津渡，故人不寄音书。","dynasty":"宋代","title":"久客"}
{"author":"释文珦","content":"居山乐无涯，三径富松菊。山体静吾心，山光悦吾目。春来山蕨肥，秋后山田熟。未必王侯家，有吾清净福。","dynasty":"宋代","title":"居山乐"}
{"author":"释文珦","content":"走马官奴金缕衣，食人膏血如瓠肥。田夫力耕犹饿死，尔曹醉饱忘年饥。天视生民同一子，胡为不平乃如此。人众胜天且勿惊，天若定时天自平。","dynasty":"宋代","title":"走马引"}
{"author":"释文珦","content":"石径随山转，迢迢十里余。险曾称地壁，高合号天衢。老树因风折，新畲趁雨锄。层巅人不到，异鸟自相呼。","dynasty":"宋代","title":"坠壁岭"}
{"author":"释文珦","content":"我本忘世人，有志在岩穴。欣逢会心友，提携步林樾。云中野僧居，树梢清磬发。不惮登陟劳，遂得造石窟。门前羃萝茑，座后翳松栝。结草为三衣，降龙在一钵。问我从何来。执手道契阔。食我青精饭，语我颇谆切。教我去众巧，使我守一拙。我诚服其言，毕志不敢越。他年定依止，相与定晚节。万事尽弃捐，饮涧茹薇蕨。","dynasty":"宋代","title":"同友行山峰隐僧语"}
{"author":"释文珦","content":"閒人了无营，偃卧常至午。暖日到床前，落叶满篱户。或时散幽步，东冈复西坞。誓此毕余龄，青山不相负。","dynasty":"宋代","title":"闲居"}
{"author":"释文珦","content":"峰顶非人世，青山满目多。塔层侵树影，钟响度湖波。心外元无境，诗成亦是魔。禅翁清净耳，浑不听笙歌。","dynasty":"宋代","title":"湖寺上方通玄峰顶"}
{"author":"释文珦","content":"昨夜三更风作恶，堕林橡栗如飞雹。山童清晓问禅翁，翁在定中都不觉。","dynasty":"宋代","title":"昨夜"}
{"author":"释文珦","content":"逝水尚东流，白日易西没。悠悠天地间，二物何飘忽。促迫於生人，绿鬓成华发。昧者不自如，终朝常汩汩。利欲沈厥身，其本已先蹷。孰若缮真性，以自固灵骨。","dynasty":"宋代","title":"古意"}
{"author":"释文珦","content":"贫贱交亲绝，形影自相吊。清泉白石间，朝夕事吟啸。甑堕何足言，灰死不须溺。达人乃知此，宁免俗士诮。","dynasty":"宋代","title":"贫贱诗"}
{"author":"释文珦","content":"草木随时变，由来不少停。新萌将欲吐，陈叶已先零。便可知浮世，无由固此形。保常同醉梦，曾有几大醒。","dynasty":"宋代","title":"山园丛桂新蘖将抽陈叶皆陨感而成咏"}
{"author":"释文珦","content":"异荈云边得，山房手自烘。颇思同陆羽，全觉似虑仝。孤阅当先破，仙灵更可能。蓬莱知远近，我欲便乘风。","dynasty":"宋代","title":"焙茶"}
{"author":"释文珦","content":"此去金华水作程，扁舟定是过严陵。高山蔽日寒多雾，浅濑通潮夜不冰。汉代丝风应自咏，故乡三洞与谁登。拟从别后题书寄，又怕征鸿未可冯。","dynasty":"宋代","title":"送人归金华"}
{"author":"释文珦","content":"客里还惊节序还，倚阑搔首独凄然。垂开柳眼如相看，落尽梅花又可怜。幻境自知如梦蚁，离情几欲托啼鹃。数声忽听乌檐角，款曲吹残谷口烟。","dynasty":"宋代","title":"客里"}
{"author":"释文珦","content":"踽踽白头人，江湖寡所亲。故乡千里念，闰岁两番春。北雪歌黄竹，东风变绿蘋。此中来往熟，不问自知津。","dynasty":"宋代","title":"腊月立春雪后豀行偶作"}
{"author":"释文珦","content":"斜枕绿蓑衣，醉眠呼不醒。午夜天无云，月满孤篷顶。","dynasty":"宋代","title":"渔艇"}
{"author":"释文珦","content":"山深寒易得，九月已萧然。况是衰迟者，非同少壮年。玄裘如艾絮，禅榻藉蒲毡。童子烧枯叶，先教閟暖烟。","dynasty":"宋代","title":"山深"}
{"author":"释文珦","content":"连宵雨如泻，老耳聩不闻。晓涧已流衍，山川犹出云。","dynasty":"宋代","title":"厌雨"}
{"author":"释文珦","content":"容易抛乡国。漂流几风年。痴儿竟何理，慈父必兴怜。客泪东风里，归心落日边。如今定当返，业已具西船。","dynasty":"宋代","title":"怀安养"}
{"author":"释文珦","content":"溪翁若冰雪，明净不受涅。经岁断知闻，使我心菀结。佳句来清风，足以洒炎热。山中有奇事，迟向秋深说。","dynasty":"宋代","title":"筼房暑中寄诗依韵酬答"}
{"author":"释文珦","content":"寓形宇宙间，汉身犹治木。要在直而方，毋使圆且曲。直方固违众，吾心以为是。圆民虽适时，吾心以为耻。人由圆曲富，吾用直方贫。吾心虽不移，予以书诸绅。","dynasty":"宋代","title":"寓形"}
{"author":"释文珦","content":"郡名元自山名得，石似疎棂四面同。每恨世人游不到，羡君身在此山中。","dynasty":"宋代","title":"为鄞僧题四明窗"}
{"author":"释文珦","content":"野翁有汤婆，爱逾美淑姬。眡之若彭亨，虚中而无为。冬日则饮汤，身唯一衲随。曾不涴脂粉，简洁良易资。终宵暖吾足，贞静无邪思。德音之所同，可作偕老期。誓不中道绝，若彼氓蚩蚩。作诗以遗婆，婆听当勿疑。","dynasty":"宋代","title":"汤婆"}
{"author":"释文珦","content":"碧浸他山古，梅梁昔化龙。江溪一堰隔，禾黍四郊重。绝唱思幽客，欢声遍野农。长官功不朽，遗庙合歌钟。","dynasty":"宋代","title":"鄞中他山堰"}
{"author":"释文珦","content":"秋山夜无人，虫在草根泣。明月照高林，虚窗风露入。生年四十余，万事未有立。东西岐路间，终岁常汲汲。双亲死经年，宅兆久完葺。兄弟亦贫窭，於此不暇给。回首思故园，愁云满原隰。交朋阅千百，存者已无十。顾我枯槁姿，奈此短景急。终宵不成寐，起坐千虑集。至人乃忘情，效慕安可及。唯作无生观，去引衣袖湿。","dynasty":"宋代","title":"秋夜感怀"}
{"author":"释文珦","content":"萧萧夜来雪，失却登山径。晓望东见闻头，寒花满松顶。","dynasty":"宋代","title":"东冈晓雪"}
{"author":"释文珦","content":"荣华不入梦，于焉谢忧责。深居三十年，禽猿尽相识。白日久知心，孤云本无迹。丈室常寂然，焚香自终夕。","dynasty":"宋代","title":"深居其二"}
{"author":"释文珦","content":"开襟坐石床，岂是俗肝肠。月露寒秋气，天风生夜凉。禽猿四山寂，松桂满林香。万事不相接，谁知幽兴长。","dynasty":"宋代","title":"开襟"}
{"author":"释文珦","content":"清修二师持远徒，麻衣草座深山居。心如莲花不着水，身似孤云行太虚。记得茅堂明月夕，同汲寒泉煮白石。多年不见拟相寻，秋风落叶迷行迹。","dynasty":"宋代","title":"寄山中友人"}
{"author":"释文珦","content":"西风飋飋起松林，捲尽长空万里阴。明月在天天似水，似余一片坐禅心。","dynasty":"宋代","title":"西风其二"}
{"author":"释文珦","content":"野僧尘虑尽，住在最深峰。庭树巢孤鹤，崖湫宅老龙。瀑绡悬百尺，云幌羃千重。静里玄机发，登楼夜击钟。","dynasty":"宋代","title":"野僧"}
{"author":"释文珦","content":"褚君乐嘉遁，门径多青芜。心同水月皎，身与山云俱。古壁悬篆籀，不爱烧药炉。南华注已毕，终然得玄珠。高风度寥廓，逸韵淩江湖。策杖时过我，以我机事无。中情了无取，斯为真隐徒。知已换凡骨，何时上清都。","dynasty":"宋代","title":"赠道士褚雪巘"}
{"author":"释文珦","content":"东东魏国之云仍，一清不减玉壶冰。生平闭户养真素，隐节久为人所称。远来访我青莲嶂，道骨仙风极閒旷。正是秋风落叶时，坐石分题语尤壮。奈何暂合还又分，匆匆不得尽殷勤。如今相忆难相见，日日长歌日莫云。","dynasty":"宋代","title":"韩东山远访於西岑寄"}
{"author":"释文珦","content":"秋气清，秋叶鸣，四山风骨方峥嵘。有时支颐静对，有时缓步游行。朝昏之景无尽藏，一皆遗我无人争。中林橡栗又何拾，老夫快活不可名。乃作歌，歌此情，云中木客时来赓。","dynasty":"宋代","title":"秋月山中放歌"}
{"author":"释文珦","content":"西风落叶间，孤客有余閒。寒水皆归壑，秋云不离山。鹘翻枯草去，鸦带夕阳还。幽趣何人共，柴门只自关。","dynasty":"宋代","title":"西风"}
{"author":"释文珦","content":"忽闻春欲去，园林谩游瞩。轻风散余红，细雨滋繁绿。绿繁似欢荣，经散犹僇辱。因悟人间世，万事易翻覆。贱或登青云，贵或成赤族。祸福无定端，往往相倚伏。那知今日歌，不是明朝哭。书以为世鉴，得志毋纵欲。克克如履冰，坎坎念伐幅。苟能闲此理，堪追圣贤躅。","dynasty":"宋代","title":"感春"}
{"author":"释文珦","content":"贫贱交亲绝，形影自相吊。清泉白石间，朝夕事吟啸。甑堕何足言，灰死不须溺。达人乃知此，宁免俗士诮。","dynasty":"宋代","title":"贫贱诗"}
{"author":"释文珦","content":"身寄孤猿野鹤乡，迩来真与世相忘。东南地阙多流水，西北山高少夕阳。根有茯苓松色异，土生兰茝藓苔香。细将万事都思遍，唯有閒居味最长。","dynasty":"宋代","title":"山居其一"}
{"author":"释文珦","content":"吾宗老兄弟，夫子最高明。问学穷根柢，公忠出性情。夙能全至孝，元不念修程。道自成均重，身由射策荣。把麾闻列郡，持橐贰春卿。得请还山早，居家旧疾平。正安琳馆乐，忽报玉楼成。死后名逾盛，生前志未行。他年如定谥，谥号决当清。","dynasty":"宋代","title":"星诸兄挽词"}
{"author":"释文珦","content":"野水连苔径，山云掩竹房。人闲清昼永，鸟语绿阴凉。断刻排签古，新茶入焙香。眼前清事足，不道在殊方。","dynasty":"宋代","title":"题竹房"}
{"author":"释文珦","content":"山深寒易得，九月已萧然。况是衰迟者，非同少壮年。玄裘如艾絮，禅榻藉蒲毡。童子烧枯叶，先教閟暖烟。","dynasty":"宋代","title":"山深其二"}
{"author":"释文珦","content":"桧龙奋头角，百兽毋敢狞。居然护只园，老鬽魂魄惊。本要既深固，樛枝任纵横。秋城风雨痴，或跃常夜鸣。夜鸣不自己，江头云雾生。乘云何所之，变化朝帝京。归来气尚豪，撼动老禅兄。空庭俨相对，健骨殊凄清。中林万古松，或可为同盟。蒲柳先秋凋，襟期信难并。异质诚正直，扶持乃神明。更看霜雪繁，黛色挺孤擎。","dynasty":"宋代","title":"赓赵别驾天宁古桧韵"}
{"author":"释文珦","content":"尚此高闲久，空林旧径存。掩关防俗驾，登阁俯邻园。植竹惊初笋，移花过别根。幽怀在自得，勿易与人言。","dynasty":"宋代","title":"过逸人居"}
{"author":"释文珦","content":"鸣雁{左嗈右隹}{左嗈右隹}来自北，一一衔芦度深碛。空受严霜捐羽毛，不为征人寄消息。散落湘吴无定所，或寄平川或洲渚。相唤相呼不乱群，非比寒鸦无次序。弋者多怀害尔心，栖宿须寻烟水深。","dynasty":"宋代","title":"鸣雁行"}
{"author":"释文珦","content":"高人持远流，净行在林丘。观与心为度，身将世作仇。不曾过午食，常满六时修。苦海人求度，师应驾法舟。","dynasty":"宋代","title":"春夜梦中得观与心为度身将世作仇一联既觉而"}
{"author":"释文珦","content":"久作馀英客，溪山似有缘。柳堤便野步，竹寺称幽禅。结伴寻沙鹭，忘归笑杜鹃。翛然绳检外，颇觉胜神仙。","dynasty":"宋代","title":"忘归"}
{"author":"释文珦","content":"胡雁南翔已尽回，闺中不见寄书来。穷荒二月无青草，长对东风赋七哀。","dynasty":"宋代","title":"边思"}
{"author":"释文珦","content":"平旦气偏清，境界复深窔。初日上东溟，高峰最先照。会意发长吟，何似苏门啸。不必谐宫商，自是山中调。","dynasty":"宋代","title":"平旦"}
{"author":"释文珦","content":"空中窴至理，彼我两俱忘。自有心如铁，宁嫌鬓似霜。清泉随涧远，古屋入云长。此是吾安处，陶然乐未央。","dynasty":"宋代","title":"空中"}
{"author":"释文珦","content":"青山映溪三十里，水中白石何齿齿。是非不入溪翁耳，生涯只在清溪里。终日矶头坐碧藟，钓丝入潭鱼唯唯。得鱼满笼浑家喜。溪光似镜山如黛，不是溪翁不知爱。","dynasty":"宋代","title":"溪翁"}
{"author":"释文珦","content":"空山一草庐，住来忘岁月。孤身同梦幻，两鬓任霜雪。纷纷蛮触争，颇若大琐屑。予虽知其然，不欲有分别。","dynasty":"宋代","title":"空山其二"}
{"author":"释文珦","content":"乾坤有散人，事事不关身。敛念息诸妄，到头唯一真。忘荣宁虑辱，无富岂嫌贫。虽道青山好，犹知是外尘。","dynasty":"宋代","title":"散人"}
{"author":"释文珦","content":"日落古山净，云归北崦昏。老僧方在定，童子不譍门。伏虎知慈力，灵禽演法言。槛前泉数斛，清澈是心源。","dynasty":"宋代","title":"山中僧"}
{"author":"释文珦","content":"种菊东篱下，悠然寄隐情。不辞频抱翁，他日要餐英。","dynasty":"宋代","title":"种菊"}
{"author":"释文珦","content":"二妃泣苍梧，泪多衣袂黑。犹似不忘君，垂头情脉脉。","dynasty":"宋代","title":"墨水仙"}
{"author":"释文珦","content":"幽居清绝甚，四面尽沧波。柳叔春船集，花源晚吹和。宦情垂钓薄，吟思卷帘多。便有书来辟，其如爱此何。","dynasty":"宋代","title":"胡逸人幽居"}
{"author":"释文珦","content":"常於静处著閒身，别是清虚冷淡人。禅里断除千种法，吟中消受一生贫。声名岂必存编简，林壑从来有隐沦。云月溪山无限景，对余一一意皆真。","dynasty":"宋代","title":"静处"}
{"author":"释文珦","content":"晨兴启蓬户，当面来清风。初日丽乔林，光影尤玲珑。悠然与心会，物物皆冲融。得丧岂吾事，此道足自终。","dynasty":"宋代","title":"晨兴"}
{"author":"释文珦","content":"心喜麦秋晴，贪游举步轻。泬寥无点翳，山水有馀清。怕入红栏队，来寻白社盟。应门童子熟，认得老夫声。","dynasty":"宋代","title":"麦秋游兴"}
{"author":"释文珦","content":"野僧如野鹿，畏下白云层。迟暮知身幻，疎慵奈世憎。烟埋秋径竹，风闪夜堂灯。万事何须问，幽怀自可凭。","dynasty":"宋代","title":"幽怀"}
{"author":"释文珦","content":"路转新塘曲，舟通别墅幽。觉华严佛地，梵放杂渔讴。秔稌连畴晚，菱渠四泽秋。竹坡今不作，清泪落菟裘。","dynasty":"宋代","title":"竹坡旧隐"}
{"author":"释文珦","content":"十年辛苦戍边城，朔漠漫漫万里平。厌听胡儿吹晓角，声声都是断肠声。","dynasty":"宋代","title":"边思"}
{"author":"释文珦","content":"十年不见山村人，瑶华忽到英溪滨。见诗犹如见君面，读诗只字必三嚥。当今满面眼非吾曹，与君例亦同此遭。风雅之音幸未变，托之足以舒郁陶。颇谓仇仙若鸾凤，造次而鸣亦惊众。丹穴方堪养羽仪，他年会作明时用。","dynasty":"宋代","title":"答仇山村见寄"}
{"author":"释文珦","content":"适时非所长，静地阅流光。旧燕无留影，新鸿有断行。交朋皆谢往，老大足悲伤。强咏多羞涩，追思亦易忘。","dynasty":"宋代","title":"静地"}
{"author":"释文珦","content":"山桃初熟山人摘，中有甜子如药黑。夜寒月落霜在枝，擘破猕猴不敢食。","dynasty":"宋代","title":"山桃"}
{"author":"释文珦","content":"幽谷寒偏早，初秋御裌衣。山田禾未熟，径树叶先飞。涧浅樵夫涉，篱疎野鹿归。不嫌生计薄，且与世人违。","dynasty":"宋代","title":"幽谷"}
{"author":"释文珦","content":"凛凛冰玉质，亭亭雪霜姿。共此岁寒操，不与东风期。群芳性苦殊，道人心自知。悠然澹相对，千载有遐思。","dynasty":"宋代","title":"永嘉迪古岩作亭梅竹间东阁为摘少陵天寒翠袖"}
{"author":"释文珦","content":"暮景交朋尽，何人问死生。卧於蜗室底，看得鹊巢成。缘绝门常静，心空疾渐平。又思扶杖出，溪上听泉声。","dynasty":"宋代","title":"春日病起"}
{"author":"释文珦","content":"事往不可追，愁来不可扫。悠悠百年间，一身孰能保。昔为席上珍，今作路傍草。倚伏理则然，宁复有当道。古者贤圣人，身否亦枯槁。嘉名如日月，万事犹杲杲。浮云非我心，归根以为宝。茫昧曷能明，吾将问苍昊。","dynasty":"宋代","title":"拟古"}
{"author":"释文珦","content":"秋气清，秋叶鸣，四山风骨方峥嵘。有时支颐静对，有时缓步游行。朝昏之景无尽藏，一皆遗我无人争。中林橡栗又何拾，老夫快活不可名。乃作歌，歌此情，云中木客时来赓。","dynasty":"宋代","title":"秋月山中放歌"}
{"author":"释文珦","content":"莫知小朵飞来日，慧理曾经指异踪。香润尽多西竺石，孤高亦有晋朝松。断无一干栖凡鸟，别有深泓卧老龙。绝项世上游不到，瑶丛清丽似芙蓉。","dynasty":"宋代","title":"五朵峰"}
{"author":"释文珦","content":"五吉蜿蜒宅，幽深父老言。傍溪唯见瀑，度岭始知源。夹欲斜晖隐，空林夕电翻。屡闻当旱岁，噀雨出松门。","dynasty":"宋代","title":"五洩龙井"}
{"author":"释文珦","content":"又过防风旧国西，客怀烟景两凄凄。青山环绕疑无路，白水分流尽入溪。竹外野祠荒甃缺，柳边渔户草庐低。萍蓬漂转成何事，不及林猿有定栖。","dynasty":"宋代","title":"武康道中"}
{"author":"释文珦","content":"屏间何人画四松，高标半在烟云中。人来尽作真松看，槎枒古怪势不同。一株连蜷如老龙，曾见於康庐窈窱之深峰。两株横斜苍黛色，曾见於雁荡高寒之绝壁。最西一株更奇特，老来昏耄记不得。想得当初落笔旱，名山洞府遍寻思。细将览胜探幽兴，暗写凌霜傲雪姿。古为画者虽无数，少有人能得真趣。毕宏韦偃骨已寒，今日此图堪独步。主人劝我为作歌，才薄无奈何此图何。疾书一百六十字，勿笑迫促无委佗。","dynasty":"宋代","title":"题履道兄古松图"}
{"author":"释文珦","content":"逆贾猖狂秉国钧，民彝帝业总成尘。虔刘几似刀兵劫，全活幸蒙天地仁。众醉有谁知甲子，独醒还自记庚申。鼎湖龙驭重回首，应悔当年错用人。","dynasty":"宋代","title":"题逆贾"}
{"author":"释文珦","content":"别驾公事閒，翦棘开三径。天风引长松，萧萧满清听。坐石琴意真，凭栏醉魂醒。亦使山中人，悠然动归兴。","dynasty":"宋代","title":"题听松亭"}
{"author":"释文珦","content":"人与山同静，亭巡紫翠间。无时临镜水，终日见南山。子敬心犹杂，渊明意自閒。坐来轻世事，薄暮鸟飞还。","dynasty":"宋代","title":"题暇亭"}
{"author":"释文珦","content":"飘然携杖锡，归隐故山中。鸟道云泉远，猿声烟树重。清闲销不尽，尘累坐来空。早晚须相见，知居若个峰。","dynasty":"宋代","title":"题颜晞仲归隐"}
{"author":"释文珦","content":"野水连苔径，山云掩竹房。人闲清昼永，鸟语绿阴凉。断刻排签古，新茶入焙香。眼前清事足，不道在殊方。","dynasty":"宋代","title":"题竹房"}
{"author":"释文珦","content":"窗前有修竹，道人心自足。清风入诗肠，何用五鼎肉。","dynasty":"宋代","title":"题竹轩"}
{"author":"释文珦","content":"冉冉年光尽，凄凄客思惊。疎狂轻万事，行役负平生。海月移松影，山风壮瀑声。寒宵频作梦，曾不离吴城。","dynasty":"宋代","title":"闽中岁暮怀吴中"}
{"author":"释文珦","content":"又看景定新颁历，百岁还惊五十过。忆昔壮怀多旷远，只今衰鬓已蹉跎。飘零世路饶荆棘，展转归心念薜萝。春草夕阳江上去，不堪回首一长歌。","dynasty":"宋代","title":"看新历"}
{"author":"释文珦","content":"山房孟冬月，独坐对残缸。侍才嫌贫去，诗魔以静降。霜威寒透衲，月色碎穿窗。万法皆非侣，令人忆老庞。","dynasty":"宋代","title":"山房"}
{"author":"释文珦","content":"桂山吾友子，壮岁即相亲。跌宕去鞿絷，出语必惊人。倏尔罹世难。东西各全身。十年不相逢，有若参与辰。偶乘霅舟来，见翁西涧滨。相对恍如梦，彼此白发新。抵掌话畴昔，故情一何真。遣我白雪章，字字无埃尘。长歌山水中，铿鈜惊鬼神。胡为又当别，缱绻难具陈。风前一回首，寒波渺无津。他时定相思，题诗附双鳞。","dynasty":"宋代","title":"重会馨桂山"}
{"author":"释文珦","content":"雨地春山薇蕨长，晓随樵子穿云上。贪看岩头瀑布飞，坐来忘却青藜杖。","dynasty":"宋代","title":"仗锡山中"}
{"author":"释文珦","content":"樗散本灵种，根於广莫乡。繁阴深雨露，怪节老风霜。幸自忘封植，何须较短长。世交多未达，为子重悲伤。","dynasty":"宋代","title":"哀理樗散"}
{"author":"释文珦","content":"君是甲科人，文章已立身。远邦迎父母，天阙动星辰。行爱三冬日，到为千里春。如将致吾后，先要惜期民。","dynasty":"宋代","title":"送兵部兄出守高安"}
{"author":"释文珦","content":"惆怅当年死属镂，到头忠义竟何如。眼悬城郭空怀旧，魂寄江涛尚贾余。向使君王从谏诤，未应宫阙便丘墟。唯应教是鸱夷子，万里扁舟计不疎。","dynasty":"宋代","title":"读伍子胥史事"}
{"author":"释文珦","content":"双桧高亭亭，遥见百里外。恍疑香烟幢，亦若羽葆盖。秀色何其多，贞心固常在。化龙想非难，坐待风雨会。","dynasty":"宋代","title":"金竹歌"}
{"author":"释文珦","content":"暝色生前浦，日沉西岭树。隐约有孤僧，远入深云去。","dynasty":"宋代","title":"晚"}
{"author":"释文珦","content":"客枕正无憀，寒鸡鸣夜半。开门望天末，月沉星烂烂。","dynasty":"宋代","title":"客枕"}
{"author":"释文珦","content":"月满千重林壑，人凭一曲阑干。但觉衣襟徵润，不知风露高寒。","dynasty":"宋代","title":"山楼夜"}
{"author":"释文珦","content":"不暖亦不寒，气候正清淑。岸柳尽垂丝，园笋已成竹。山禽屡催唤，拄杖情又熟。出门信吾步，岂复计迟速。渡水或空云，山阴又溪曲。悠然得真趣，此外非所欲。","dynasty":"宋代","title":"游兴"}
{"author":"释文珦","content":"老大偏多感，那堪客路中。凄凉经月病，安忍地生空。衰草凝霜白，高枫借日红。今朝方暂起，先问菊花丛。","dynasty":"宋代","title":"老大"}
{"author":"释文珦","content":"高怀厌古市，买屋住深峰。束帛不可聘，世人那易逢。故家遗石鼓，好景对金钟。得句凭谁会，长歌慰井龙。","dynasty":"宋代","title":"向乐古移居山中"}
{"author":"释文珦","content":"一钵一枝藤，清虚度此生。不贪为至宝，可贱是浮名。闭户閒身乐，登山野步轻。溪翁与林叟，是识老夫情。","dynasty":"宋代","title":"一钵"}
{"author":"释文珦","content":"林卧岁月久，閒襟颇孤清。静中观庶类，因之感予情。木伐以其材，膏煎以其明。兽槛以狡彯，禽笼以音声。人苟矜智虑，自械伤神形。纵使功业崇，或爱鼎鑊烹。今古无不然，念之殊可惊。世用常致患，时弃乃全生。所以箕颍客，翛然竟遗名。吾幸拙而愚，冀可终余龄。","dynasty":"宋代","title":"林卧"}
{"author":"释文珦","content":"吟是大乘禅，禅深梦亦仟。放身行碧落，古乐听钧天。骨换言方异，心空意始圆。手挼黄菊蕊，写放瀑厓边。","dynasty":"宋代","title":"记梦"}
{"author":"释文珦","content":"閒身孰能鞿，萧散随所欲。凉风入芒屦，缓步秋塘曲。清波淡无涯，无以涤心目。鱼鸟亦忘情，何如在濠濮。","dynasty":"宋代","title":"閒身"}
{"author":"释文珦","content":"卧病厌厌断闻见，年头未识春风面。今朝强起步晴光，伤心满地残梅片。","dynasty":"宋代","title":"病起"}
{"author":"释文珦","content":"宝此五字田，不羡千亩耤。冥搜为播种，发言皆黍稷。梅山老吟农，良已著深绩。终然乃有秋，不负平生力。","dynasty":"宋代","title":"为顾美山赋五字田"}
{"author":"释文珦","content":"江妃楚楚大江湄，玉冷金寒醉不归。待得天风吹梦醒，露香清透绿云衣。","dynasty":"宋代","title":"萧阜水仙花"}
{"author":"释文珦","content":"东坡粟已黄，西畴稻堪获。农家庆丰年，茅茨举杯酌。复喜官家用贤相，奋发天威去元恶。诏收宽徭榜村路，悍吏不来鸡犬乐。儿音牧牛舍牛摆，翁媪赛神听神语。饮则兮福乡土，五日一风十日雨，万岁千秋戴明主。","dynasty":"宋代","title":"田家谣"}
{"author":"释文珦","content":"静夜不遑寐，秋所殊清清。霜露涂庭芜，陨叶摧枝茎。西风更萧骚，万窍门皆同声。蜻蛚亦含悲，啧啧床下鸣。出门一以视，青天缀繁星。三五正纵横，北斗方斜倾。飞鸿朔方来，迢迢困遐征。中路失俦侣，只影何茕茕。感物怀远人，徘徊以屏营。心折不能言，默默徒愤盈。","dynasty":"宋代","title":"静夜不寐行"}
{"author":"释文珦","content":"地远无人迹，心閒见物情。洞中飞石燕，崖顶住山精。仟木开花异，灵泉吐溜清。幽栖已成趣，不复问浮名。","dynasty":"宋代","title":"地远"}
{"author":"释文珦","content":"家住潜溪云万里，别来四十九春风。无田种秫不归去，梦落山光水色中。","dynasty":"宋代","title":"怀故乡"}
{"author":"释文珦","content":"先生巢许流，远志在箕颍。由来天机深，遂使尘事屏。云霾山径长，草没柴门静。相逢冬日暮，共语寒夜永。照暝然枯松，漱泉{左襫去衤右斗}暗井。虎啸谷风生，猿啼霜月冷。潺湲瀑泉声，寒乱高杉影。藐焉豁尘襟，颇若异人境。明朝还别君，寻幽过他岭。他日拟重来。同采春山茗。","dynasty":"宋代","title":"寻幽宿隐者居"}
{"author":"释文珦","content":"鸟路攲倾不可登，攀缘直上最高层。阴崖老树春无叶，古窦寒泉夏作冰。斜抱江流萦翠带，乱山分脉走瓜藤。云根细纪当年事，太守曾来访隐僧。","dynasty":"宋代","title":"由樵径登北高峰遂至韬光庵"}
{"author":"释文珦","content":"閒人无所管，扶藜散幽步。古路绝游尘，霜林叶自雨。坐石听流泉，颇得空寂趣。云外巢居子，邂逅两相遇。语久各忘还，见月出深树。彼此无滞情，忽散同烟雾。归来夜已深，山衣浥清露。隤然竟终夕，不复脱芒屦。铁钟惊梦回，斗转东方辊。重欲见巢居，云深无觅处。","dynasty":"宋代","title":"游兴"}
{"author":"释文珦","content":"秋中唯此夕，雨蔽月圆时。握管沉幽思，临轩失旧期。孤灯花谩落，长会信成亏。宋玉悲潜长，安仁鬓亦衰。檐声悉里滴，星度暗中移。到晓休临鉴，霜髯只自欺。","dynasty":"宋代","title":"和卢推官中秋遇雨"}
{"author":"释文珦","content":"任术终当死术，为仁必得称仁。比似荣华灭族，何如贫贱修身。","dynasty":"宋代","title":"隐居二首"}
{"author":"释文珦","content":"秋宵似岁长，旅馆更荒凉。灯暗鼠出穴，天寒虫近床。羁栖弥岁月，老大易悲伤。幸有茅庐在，何为别故乡。","dynasty":"宋代","title":"旅夜"}
{"author":"释文珦","content":"有美一人闲且都，天然自与常人殊。奔逸绝尘遗步趋，宛在大海之东隅。珠宫贝阙非凡居，鲛绡被体云霞裾。朝乘一鹤暮双凫，往来圆峤仍方壶。所交皆古真仙徒，赤松羡门及麻姑。共论妙道得道枢，天地万物指马如。人间岁月良易徂，别来眼暗齿发疎。山可泐兮海可枯，相思之念无时无。示好亦有明月珠，藏之怀袖不敢沽。屡欲致之乏飞鱼，侧身东望空踌躇。","dynasty":"宋代","title":"有美一人行"}
{"author":"释文珦","content":"百万长驱入战尘，几人能保去时身。古来战将知多少，尽作青青塞草春。","dynasty":"宋代","title":"伤感"}
{"author":"释文珦","content":"斜枕绿蓑衣，醉眠呼不醒。午夜天无云，月满孤篷顶。","dynasty":"宋代","title":"渔艇"}
{"author":"释文珦","content":"柴门虽设不曾关，时有忘机客往还。风送钓舟来北渚，雨催樵子下西山。生前富贵何劳美，身后声名亦是閒。万虑消除心自在，从教人道我疎顽。","dynasty":"宋代","title":"柴门"}
{"author":"释文珦","content":"悠悠荒路间，能使客心恻。千里无居人，茫茫但蓁棘。东西失蹊径，南北迷阡陌。室庐尽空虚，坟垄皆发掘。日行畏虎狼，夜卧忧盗贼。今日狐兔场，当年帝王国。兴亡故常理，何为至斯极。泪下如流泉，潸潸自沾臆。否泰恒相代，乘时圣明出。垂衣成至治，天下定宇一。四夷奉琛贽，万国尊王室。礼乐复兴行，流离再巡集。鸡犬声相闻，田畴富黍稷。徵以鸿雁诗，於焉在中泽。","dynasty":"宋代","title":"悠悠荒路行"}
{"author":"释文珦","content":"新冢嵯峨古冢平，冢头浇酒又清明。酒痕不到重泉下，榆柳青青春鸟鸣。","dynasty":"宋代","title":"原上曲"}
{"author":"释文珦","content":"老人方外人，观物又观身。得性无今古，随时亦故新。梅容微笑腊，柳意暗藏春。除是同怀者，知予此语真。","dynasty":"宋代","title":"老人"}
{"author":"释文珦","content":"万缘不相涉，默坐调四肢。天理静中见，物情閒处知。长风扫重阴，皎月生东篱。寒虫唧唧鸣，亦各知天时。悠然发清偿，朗诵渊明诗。人生百年间，汲汲奚所为。贤愚虽有殊，同为来者悲。为语高世流，有酒当自持。","dynasty":"宋代","title":"夜兴"}
{"author":"释文珦","content":"一身素贫窭，四海长为客。客涂不可穷，老去少筋力。贱者人多弃，负霜变颜色。归来旅亭下，倚杖三叹息。只字不堪煮，万卷谱徒积。未如田舍翁，耕桑了衣食。身世蚁旋磨，日月驹过隙。百年竟何为，鬓发空皓白。乾坤涉难冯，倦羽复奚适。一枝愿深栖，庶以避弹射。","dynasty":"宋代","title":"感兴"}
{"author":"释文珦","content":"世外无尘累，幽居趣味长。深蹊竹影薄，小圃药苗香。水气浮溪壁，山风扫石床。频来从此始，莫怪老夫狂。","dynasty":"宋代","title":"过山家"}
{"author":"释文珦","content":"吾生一无营，终日衡门下。栖迟已成东，岂羡台与榭。相彼常汲汲，而我独多暇。时听蜾祝儿，於以知物化。","dynasty":"宋代","title":"依韵酬葛秋岩陶体四首"}
{"author":"释文珦","content":"河源来自昆仓西，滔天沃日无津涯，櫂夫渔子不敢窥。公欲径渡公诚痴，痴公溺死如何为。竟委骨肉於蛟螭，徒使万古箜篌悲。","dynasty":"宋代","title":"公无渡河"}
{"author":"释文珦","content":"有客老柴荆，终辞世上名。因贫诸事省，无位一身轻。水月通禅意，山云寄野情。草衣兼木食，亦足了余生。","dynasty":"宋代","title":"有客"}
{"author":"释文珦","content":"高升洞阳界，论道太常前。与彼群仙游，一夕千万年。眼中屡曾见，沧海为桑田。时同宴玉醴，广光听钧天。","dynasty":"宋代","title":"游仙"}
{"author":"释文珦","content":"萧然一茅茨，远在青山郭。岁晚倦行游，来兹解缨络。功名人莫笑，吾志在丘壑。试问伏辕驹，何如九霄鹤。","dynasty":"宋代","title":"萧然"}
{"author":"释文珦","content":"天地无穷，人处于中，三才既兆，庶类皆通。至圣立极，万方所宗。如星拱北，如水朝东。垂衣则治，天下为化。孝慈道广，是谓大同。自兹而降，谋用昌崇，抹由此起，强弱相攻。上下分乱，莫知适从。匪兹礼义，曷能靖共。顺之者吉，逆之者凶。不能率此，斯曰颛蒙。穷通得丧，实维降衷。巧愚不与，系於遭逢。毋肆小智，以菑厥功。安时处顺，於焉考终。","dynasty":"宋代","title":"天地无穷行"}
{"author":"释文珦","content":"觅句东嘉去，春风草又薰。一千余里路，四十九盘云。幸有江山助，休为旅泊分。曹刘诸老在，为我致殷勤。","dynasty":"宋代","title":"送王商公游永嘉兼呈东甽曹侍郎荆山刘学士"}
{"author":"释文珦","content":"偶泛扁舟向海埏，初非有意访神仙。蓬莱方丈不可问，汉武秦皇空复然，水上楼台皆蜃气，石间膏馥是龙涎。麻姑曾共方平说，行复扬尘变土田。","dynasty":"宋代","title":"偶泛"}
{"author":"释文珦","content":"身懒都忘动，心空不待安。叶鸣山鹿至，火尽地炉寒。即此为吾乐，同人话却难。","dynasty":"宋代","title":"身懒"}
{"author":"释文珦","content":"喧嚣非所事，灵府自怡神。食每吸丹景，饮常漱玄津。洞览周八极，内照唯一真。体妙含至精，希微难具陈。","dynasty":"宋代","title":"游仙其三"}
{"author":"释文珦","content":"苔径高低草树寒，云从随处有飞湍。山中老宿居来熟，却画他山水石看。","dynasty":"宋代","title":"游衢州乌石山观僧房画山水"}
{"author":"释文珦","content":"城市多溷濁，溪山宜避喧。山色日在门，变态从朝昏。悠然得之心，真乐方自存。此心诚不渝，轩冕何足论。","dynasty":"宋代","title":"日夕佳"}
{"author":"释文珦","content":"疏索复疏索，世道今难托。骥騄筋力残，鸾凰羽毛落。林公古人徒，风期谅如昨。归来乎山中，携手共行乐。","dynasty":"宋代","title":"寄友其三"}
{"author":"释文珦","content":"汉朝诸公卿，鲜有能自全。广爱信明哲，独悟於机先。托之老氏训，辞禄偕归田。祖帐东都门，万口称其贤。於今阅千龄，高风犹凛然。","dynasty":"宋代","title":"二疏"}
{"author":"释文珦","content":"孤笛起寒洲，传声到暝楼。吹人元不怨，听者自生愁。万里家何所，三年戍未休。此时霜月下，白却少年头。","dynasty":"宋代","title":"塞笛"}
{"author":"释文珦","content":"白首苍山里，生涯旧已空。别离人易远，江海意无穷。夜月悲新蛩，秋烟落断鸿。遥思来往处，朝暮有樵风。","dynasty":"宋代","title":"怀别越中友人"}
{"author":"释文珦","content":"身閒更喜交游绝，三径寥寥草树荒。但觉空门无住着，不知尘世有炎凉。吟残海月生松壁，定起山云满石床。何缘饥渴犹相累，拟觅幽人断谷方。","dynasty":"宋代","title":"身闲"}
{"author":"释文珦","content":"雨地春山薇蕨长，晓随樵子穿云上。贪看岩头瀑布飞，坐来忘却青藜杖。","dynasty":"宋代","title":"仗锡山中"}
{"author":"释文珦","content":"泽国无袢暑，幽居趣自长。花开殊旦暮，稻熟间青黄。急雨分塍下，微风度水凉。断除车马迹，日日听鱼桹。","dynasty":"宋代","title":"泽国幽居夏日杂题其一"}
{"author":"释文珦","content":"出城行半日，始得到招提。山气随时变，州形入望低。地灵多产乐，村远不闻鸡。诘旦还离此，寻幽过别豀。","dynasty":"宋代","title":"山寺"}
{"author":"释文珦","content":"常於静处着閒身，别是清虚冷澹人。禅里断除千种法，吟中消受一生贫。声名岂必存编简，林壑从来有隐沦。云中溪山无限景，对余一一意皆真。","dynasty":"宋代","title":"静处"}
{"author":"释文珦","content":"春波荡瀁满方塘，春草无名各自长。沙际渔翁偏自在，醉抛蓑笠卧斜阳。","dynasty":"宋代","title":"春日野外"}
{"author":"释文珦","content":"鸣雁{左嗈右隹}{左嗈右隹}来自北，一一衔芦度深碛。空受严霜捐羽毛，不为征人寄消息。散落湘吴无定所，或寄平川或洲渚。相唤相呼不乱群，非比寒鸦无次序。弋者多怀害尔心，栖宿须寻烟水深。","dynasty":"宋代","title":"鸣雁行"}
{"author":"释文珦","content":"自为山居人，梦寐亦安佚。颇谓龟六藏，全胜兔三窟。性中信一真，身外无余物。形谢即示已，谁能问埋骨。","dynasty":"宋代","title":"山居"}
{"author":"释文珦","content":"世外多幽胜，尘樊岂足云。泉声长似乐，山气自成云。观象知羲易，安禅悟竺坟。贵交休见忆，已与鹿麋群。","dynasty":"宋代","title":"世外"}
{"author":"释文珦","content":"众人穷智虑，没齿常区区。吾独不能尔，林卧安其愚。聪明既寂绝，因之得玄珠。其珠有夜光，终将破昏衢。","dynasty":"宋代","title":"言志"}
{"author":"释文珦","content":"破屋无兄弟，拙者所栖息。衡门未尝启，声利讵能迫。资身不求备，百事遂省力。粪埽皆可衣，草木皆可食。春来有余暇，手种豆一席。秋深叶黄陨，霜荚渐开拆。收旭篱落间，早晚自剥击。藏之於瓶罂，粒粒堪爱惜。穷冬火炉头，进唤山猿吃。猿去吾亦眠，岩房愈幽寂。口诵寒山诗，头枕麻衣易。于以陶性情，终然远忧责。颇谓贫非病，更觉损胜益。与其称楩柟，未若作樗栎。傍人莫相问，老子方有适。","dynasty":"宋代","title":"有适"}
{"author":"释文珦","content":"桧龙奋头角，百兽毋敢狞。居然护只园，老鬽魂魄惊。本要既深固，樛枝任纵横。秋城风雨痴，或跃常夜鸣。夜鸣不自己，江头云雾生。乘云何所之，变化朝帝京。归来气尚豪，撼动老禅兄。空庭俨相对，健骨殊凄清。中林万古松，或可为同盟。蒲柳先秋凋，襟期信难并。异质诚正直，扶持乃神明。更看霜雪繁，黛色挺孤擎。","dynasty":"宋代","title":"赓赵别驾天宁古桧韵"}
{"author":"释文珦","content":"一身谁与偕，病骨老穷崖。春雨苔封径，秋风叶江阶。翦云成隐服，煮石当清斋。樵宅时相过，言予有好怀。","dynasty":"宋代","title":"一身"}
{"author":"释文珦","content":"江湖厌风波，岩壑事幽屏。柴门绝往还，自阅朝昏景。日出烟雾消，鸟散松竹静。须臾日西颓，余晖在高岭。短生亦如寄，举世孰能省。愿学远公俦，终然谢尘境。","dynasty":"宋代","title":"屏迹"}
{"author":"释文珦","content":"山林自多趣，况此晴和时。我友贲然来，相娱以琴诗。仓庚遗好音。薰风发清吹。悠然与心会，安能遽忘兹。","dynasty":"宋代","title":"依韵酬葛秋岩陶体四首"}
{"author":"释文珦","content":"客枕正无憀，寒鸡鸣夜半。开门望天末，月沉星烂烂。","dynasty":"宋代","title":"客枕"}
{"author":"释文珦","content":"偶泛扁舟向海埏，初非有意访神仙。蓬莱方丈不可问，汉武秦皇空复然，水上楼台皆蜃气，石间膏馥是龙涎。麻姑曾共方平说，行复扬尘变土田。","dynasty":"宋代","title":"偶泛"}
{"author":"释文珦","content":"苕溪发源自天目，一豀东之漾寒渌。岸山续续相照映，原田每每资渗漉。祗看后浪催前浪，当悟新人换旧人。来往舟航谩如识，到头若个曾知津。","dynasty":"宋代","title":"过苕溪"}
{"author":"释文珦","content":"复岭双重冈，尘缘此地忘。五峰朝寺古，双涧出云长。深静宜栖隐，高寒易雪霜。拟登华顶去，幽径旋锄荒。","dynasty":"宋代","title":"双溪寺"}
{"author":"释文珦","content":"垂老飘零两鬓华，重阳又复对黄花。明年决定谋归去，免使禽猿有怨嗟。","dynasty":"宋代","title":"垂老"}
{"author":"释文珦","content":"客枕正无憀，寒鸡鸣夜半。开门望天末，月沉星烂烂。","dynasty":"宋代","title":"客枕其一"}
{"author":"释文珦","content":"采芭归来迹已陈，真风千古蜕凡尘。细看旧径青青草，犹是仙人醉里春。","dynasty":"宋代","title":"采药径"}
{"author":"释文珦","content":"坟柏起阴风，舟行谒祭同。乡人今变俗，孝女旧沈躬。名寄长江远，神还野庙空。尚余黄绢字，零落断碑中。","dynasty":"宋代","title":"曹娥庙"}
{"author":"释文珦","content":"天汉无云星宿稀，夜凉清露湿山衣。月明照我孤禅影，亦照松头野鹤飞。","dynasty":"宋代","title":"竺山中夜"}
{"author":"释文珦","content":"樗栎非时用，悠悠任散材。自归孤嶂下，已是十年来。世虑消除尽，閒门不得开。相过但清话，懒不置茶杯。","dynasty":"宋代","title":"樗栎"}
{"author":"释文珦","content":"窗前有修竹，道人心自足。清风入诗肠，何用五鼎肉。","dynasty":"宋代","title":"题竹轩"}
{"author":"释文珦","content":"鸟路欹倾不可登，攀缘直上最高层。阴崖老树春无叶，古窦寒泉夏作冰。斜抱江流萦翠带，乱山分脉走瓜藤。云根细纪当年事，太守曾来访隐僧。","dynasty":"宋代","title":"由樵径登北高峰遂至韬光庵"}
{"author":"释文珦","content":"草衣而木食，老子乐在内。身似玄空云，踪迹了无碍。双松亦孤高，青青远为封。富贵不须论，本非吾所爱。","dynasty":"宋代","title":"草衣木食"}
{"author":"释文珦","content":"飘零长是客，节物更催人。前日方辞腊，今朝又得辛。一天回暖气，九陌动游尘。心爱青藜杖，多年伴老身。","dynasty":"宋代","title":"初春赓李筼房韵"}
{"author":"释文珦","content":"今朝送君处，草色如许新。后会既难定，别愁那易陈。分手限吴越，烟波渺无津。云山更重叠，归与何峰邻。凭人问消息，或恐非其真。不如早重来。勿使山猿嗔。","dynasty":"宋代","title":"送僧东归"}
{"author":"释文珦","content":"鸣雁{左嗈右隹}{左嗈右隹}来自北，一一衔芦度深碛。空受严霜捐羽毛，不为征人寄消息。散落湘吴无定所，或寄平川或洲渚。相唤相呼不乱群，非比寒鸦无次序。弋者多怀害尔心，栖宿须寻烟水深。","dynasty":"宋代","title":"鸣雁行"}
{"author":"释文珦","content":"半生行李各东西，无柰相思亿万重。又恐因书增别恨，人行不敢寄缄封。","dynasty":"宋代","title":"寄友"}
{"author":"释文珦","content":"吾生癖而慵，烟霞成痼疾。千山复万山，曾不厌深密。广厦非所睎，分甘死蓬荜。或问予如何，高明鬼瞰室。","dynasty":"宋代","title":"言志"}
{"author":"释文珦","content":"石田所无用，君独爱斯名。应为诗书种，免教人世争。秋风还自获，春雨不须耕。除是长沮辈，参知高隐情。","dynasty":"宋代","title":"为林隐君赋石田"}
{"author":"释文珦","content":"鸟乐在深林，鱼乐在深渊。人乐在深居，不深常致患。吾居今已深，柴门草树间。油然自成乐，其乐难具言。问吾乐伊何，一皆得之天。至乐任天与，不知然而然。朝乐暮亦乐，此乐真具全。吾歌天乐歌，听者慎勿喧。","dynasty":"宋代","title":"天乐歌"}
{"author":"释文珦","content":"生无机巧姿，所贵唯实践。探玄发尽霜，穷胜足重研。渡水识归源，看云悟舒卷。宁教身不遭，颇谓首难俛。余年辞畏途，灭迹向绝巘。形骸未全枯，嚣烦幸俱遣。中心本难诬，万事不欲辩。手把楞伽经，交趺对炉篆。","dynasty":"宋代","title":"自纪"}
{"author":"释文珦","content":"东坡粟已黄，西畴稻堪获。农家庆丰年，茅茨举杯酌。复喜官家用贤相，奋发天威去元恶。诏收宽徭榜村路，悍吏不来鸡犬乐。儿音牧牛舍牛摆，翁媪赛神听神语。饮则兮福乡土，五日一风十日雨，万岁千秋戴明主。","dynasty":"宋代","title":"田家谣"}
{"author":"释文珦","content":"吟遍唐人句，玄踪不易攀。一溪清到郭，诸寺各依山。暮雨松花老，秋风药井间。唯应千岁后，华表鹤飞还。","dynasty":"宋代","title":"云门六寺即唐灵澈师旧隐"}
{"author":"释文珦","content":"萧萧夜来雪，失却登山径。晓望东见闻头，寒花满松顶。","dynasty":"宋代","title":"东冈晓雪"}
{"author":"释文珦","content":"春泉青似淀，春嶂碧于螺。远近随吾意，芒鞋幽兴多。人生行乐尔，富贵复如何。难与时人道，风前独放歌。","dynasty":"宋代","title":"春日"}
{"author":"释文珦","content":"渊明爱佳色，灵均餐落英。墨衣林下去，标致更凄清。","dynasty":"宋代","title":"墨菊"}
{"author":"释文珦","content":"远浦渔舟若个，荒林草屋谁家。不信丹青能尔，分明雁落平沙。","dynasty":"宋代","title":"书山水画卷"}
{"author":"释文珦","content":"所画者谁子，将非高阳儿。满腹常贮酒，何异於鸱夷。陶陶以自乐，礼法不可縻。酿酒用老瓦，漉酒脱接{上四下离}。宁复问升斗，岂尝辨醇醨。终日但兀兀，一卮掌中持。颇谓有妙理，非人所能知。饱罢忘面虑，袒跣行斜晖。大笑沈湘人，独醒亦奚为。","dynasty":"宋代","title":"题醉翁图"}
{"author":"释文珦","content":"天道虽远，人心匪殊。内直不欺，与天为徒。对越无愧，陟降恒俱。祝史陈言，曾非矫诬。桑林之祷，金縢之书。至诚感通，如鼓应桴。神人以和，大信以孚。不勉不思，自止于符。天有常道，人无异涂。志斯一矣，天其远诸。大道既漓，人心日渝。背天从欲，覆族亡躯。作善降祥，为恶速辜。圣言孔彰，是训是谟。一念之差，各里而迂。惟当自修，以反厥初。","dynasty":"宋代","title":"天道虽远行"}
{"author":"释文珦","content":"天道夷简，荡荡巍巍。人心不然，大行险巘。转眼翻覆，诚不易知。忠或见疏，信或见疑。离间致入，宁复顾思。昔者缱绻，终焉弃遗。圣如周公，王犹不知。孝若申生。姬能死之。在彼盛时，尚有尔为。况乎季世，颠倒是非。谗人饱禄，志士苦饥。俯仰今古，其谁不悲。命悬于天，逆之为嗤。冲静无患，进取必危。守道安危，其殆庶几。祸福之兆，可以理推。夷齐去周，西山采薇。黄绮避秦，商岩茹芝。景行先哲，良足为规。规而罔念，虽悔何追。","dynasty":"宋代","title":"天道夷简行"}
{"author":"释文珦","content":"天地无穷，人处于中，三才既兆，庶类皆通。至圣立极，万方所宗。如星拱北，如水朝东。垂衣则治，天下为化。孝慈道广，是谓大同。自兹而降，谋用昌崇，抹由此起，强弱相攻。上下分乱，莫知适从。匪兹礼义，曷能靖共。顺之者吉，逆之者凶。不能率此，斯曰颛蒙。穷通得丧，实维降衷。巧愚不与，系於遭逢。毋肆小智，以菑厥功。安时处顺，於焉考终。","dynasty":"宋代","title":"天地无穷行"}
{"author":"释文珦","content":"天地之间有此身，此身岂肯惹风尘。竹篱茅舍居来稳，纸帐浦团趣更真。行已作成山水痴，到头不是利名人。使予生遇陶唐世，当与许由巢父伦。","dynasty":"宋代","title":"天地之间有此身"}
{"author":"释文珦","content":"鸟乐在深要，鱼乐在深渊。人乐在深居，不深常致患。吾居今已深，柴门草树间。油然自成乐，其乐难具言。问吾乐伊何，一皆得之天。至乐任天与，不知然而然。朝乐暮亦乐，此乐真具全。吾歌天乐歌，听者慎勿喧。","dynasty":"宋代","title":"天乐歌"}
{"author":"释文珦","content":"闻师归渚上，欲尽百年间。独鹤知难侣，孤云不易攀。龙盂经几缀，虎锡上重环。禅子多求法，玄门为启关。","dynasty":"宋代","title":"天目禅师归梁渚旧隐"}
{"author":"释文珦","content":"卜居就穷崖，几席净如氾。三池更幽绝，澄澈皆可鉴。深处有蟠蛟，游子不敢瞰。独向月明时，临流学清梵。","dynasty":"宋代","title":"天目山僧隐居"}
{"author":"释文珦","content":"隐处元无路，烟霞素所期。不逢樵子说，那有世人知。树老回春晚，山高见日迟。欲为重到约，恐尔又深移。","dynasty":"宋代","title":"天目山逸人居"}
{"author":"释文珦","content":"天台仙圣宅，隔断世间尘。春夏长留雪，峰峦半入云。溪行多病淑，樵径少逢人。欲觅诛茅地，同流傥见分。","dynasty":"宋代","title":"天台山"}
{"author":"释文珦","content":"交朋似君少，澹泊自真宗。不记何年别，翻惊此地逢。烟波涵暮景，霜露改秋容。又说天台去，天台千万峰。","dynasty":"宋代","title":"江上与故人暂会复别"}
{"author":"释文珦","content":"偶随流水出，不碍滞人间。道树多年别，空门此日还。瀑飞春涧净，云度晓窗閒。后会应难定，相思桂满山。","dynasty":"宋代","title":"送鉴上人还故山"}
{"author":"释文珦","content":"幽径任蓬蒿，衡门闭亦牢。驹寒宜在谷，鹤倦懒鸣皋。老树根流髓，重岩石长膏。樵童更閒静，听我读离骚。","dynasty":"宋代","title":"荒径"}
{"author":"释文珦","content":"交因贫尽绝，懒与病相兼。客里朱颜失，吟中白发添。衲衣冬未补，霜气夜来严。坐待朝曦上，支离曝短檐。","dynasty":"宋代","title":"冬日"}
{"author":"释文珦","content":"短景又还暮，羁愁那易禁。半生无著莫，万事任浮沉。衲敝芦花冷，炉存葑火深。云间断行雁，时复动哀吟。","dynasty":"宋代","title":"水乡闻雁"}
{"author":"释文珦","content":"天地一深翁，匡庐气所钟。亲传厚斋业，优得考亭宗。劲筇霜崖竹，高标雪峤松。沧溟含雅量，干莫避辞锋。元老皆知敬，憸夫独不容。畏涂尝跌足，道院暂潜纵。冤白州麾晚，身亡奠斝重。魂应归帝所，人尽哭堂封。有道存方册，无名上景钟。死生今隔异，湖海昔过从。芻束无繇致，愁凝五老峰。","dynasty":"宋代","title":"冯深居挽词"}
{"author":"释文珦","content":"庸贾狗鼠辈，龌龊无足观。少小为博徒，狭斜恣游般。凭附椒房宠，濫吹於王官。匿罪而言功，虚声尚欺谩。以之致鼎贵，真如沐猴冠。擅命十五年，肆毒侔蝾蚖。仁脉为之绝，善类为之殚。纳侮於北邻，徵盟日嚣讙。兵戈满四海，天步极艰难。鄂汉距江淮，列郡多创残。人命若菅蒯，闻这心胆寒。王家急军食，耕者不得餐。罪大已难逭，犹思揜其奸。驾言督诸军，翱翔向江干。小器不自量，妄冀於曹瞒。潜欲移帝室，微辞启其端。贤哉夏金吾，直气生忠肝。立欲碎其首，无奈师旅单。奸谋既已洩，跼蹐方自叹。畏诛竟宵遁，鸮鵩铩羽翰。逆贼幸屏迹，宗社得再安。勤王毕云会，圣虑行小宽。祖宗德泽深，国体宜无瘢。指日恢中原，以尽万国欢。","dynasty":"宋代","title":"纪事"}
{"author":"释文珦","content":"忽闻春欲去，园林谩游瞩。轻风散余红，细雨滋繁绿。绿繁似欢荣，经散犹僇辱。因悟人间世，万事易翻覆。贱或登青云，贵或成赤族。祸福无定端，往往相倚伏。那知今日歌，不是明朝哭。书以为世鉴，得志毋纵欲。克克如履冰，坎坎念伐幅。苟能闲此理，堪追圣贤躅。","dynasty":"宋代","title":"感春"}
{"author":"释文珦","content":"诏辟稽山悬，清风在一琴。那知致君术，不是字民心。官舍桐阴合。圜扉草色深。退衙人吏散，应共野僧吟。","dynasty":"宋代","title":"冯深居宰会稽"}
{"author":"释文珦","content":"禅心直以山为体，不与终南捷径同。吟久白云生曲槛，定回明月在前峰。子牙钓石临溪古，博望槎源与汉通。自有山灵回俗驾，几人於此得相逢。","dynasty":"宋代","title":"题慈照坦上人房应山阁"}
{"author":"释文珦","content":"贫贱交亲绝，形影自相吊。清泉白石间，朝夕事吟啸。甑堕何足言，灰死不须溺。达人乃知此，宁免俗士诮。","dynasty":"宋代","title":"贫贱诗"}
{"author":"释文珦","content":"梦回四壁无人语，高树萧萧似有风。独起绕池行数匝，万山擎雪月明中。","dynasty":"宋代","title":"梦回"}
{"author":"释文珦","content":"地僻断知闻，相过知有君。晴溪堪数石，晚岫暗通云。果熟猨无数，松高鹤不群。深居岂无事，终胜世纷纷。","dynasty":"宋代","title":"示山友"}
{"author":"释文珦","content":"弃置何足忧，贫贱元非病。山边水边行，颇适幽人情。柴门绝轮鞅，苍苔满修径。忽听渔者歌，还动江湖兴。","dynasty":"宋代","title":"梦中作"}
{"author":"释文珦","content":"危栏朝独倚，千里望中閒。旭日穿层浪，明霞际断山。京华襟带里，于越有无间。鼓枻知谁子，长歌去不还。","dynasty":"宋代","title":"江楼写望"}
{"author":"释文珦","content":"鸣雁{左嗈右隹}{左嗈右隹}来自北，一一衔芦度深碛。空受严霜捐羽毛，不为征人寄消息。散落湘吴无定所，或寄平川或洲渚。相唤相呼不乱群，非比寒鸦无次序。弋者多怀害尔心，栖宿须寻烟水深。","dynasty":"宋代","title":"鸣雁行"}
{"author":"释文珦","content":"石径随山转，迢迢十里余。险曾称地壁，高合号天衢。老树因风折，新畲趁雨锄。层巅人不到，异鸟自相呼。","dynasty":"宋代","title":"坠壁岭"}
{"author":"释文珦","content":"二十里松阴，居来不厌深。云迷归日路，山是暮年心。水黑龙移井，风腥虎过林。消除万事尽，时或动微吟。","dynasty":"宋代","title":"太白山老僧"}
{"author":"释文珦","content":"商飙何厉疾，群籁尽嚣嚣。回穴生崖谷，淜滂度泬寥。恍疑沙漠战，误听浙江潮。遮莫频相聒，羁魂易得消。","dynasty":"宋代","title":"秋声"}
{"author":"释文珦","content":"落日回潮寂寞，西风老柳萧疎。久客自知津渡，故人不寄音书。","dynasty":"宋代","title":"久客"}
{"author":"释文珦","content":"毛羽诚无取，禽中号善鸣。能将一片舌，巧作百般声。元是因风气，曾非出性情。君看五月后，瘖默愧流莺。","dynasty":"宋代","title":"反舌"}
{"author":"释文珦","content":"朽质任浮沉，都无住著心。未凭三窟兔，得似九皋禽。煮石清泉洁，眠云翠壁深。生来有诗痴，老去亦忘吟。","dynasty":"宋代","title":"朽质"}
{"author":"释文珦","content":"不将华衮换羊裘，冷对青山到白头。说与往来名利客，经过台下莫维舟。","dynasty":"宋代","title":"秋日过子陵钓台"}
{"author":"释文珦","content":"槿篱三四掩，荒竹百十个。无人扣柴扉，偏称潜夫卧。梦作野云飞，觉来松日堕。随分有狂吟，吟长不须和。","dynasty":"宋代","title":"狂吟"}
{"author":"释文珦","content":"青山映溪三十里，水中白石何齿齿。是非不入溪翁耳，生涯只在清溪里。终日矶头坐碧藟，钓丝入潭鱼唯唯。得鱼满笼浑家喜。溪光似镜山如黛，不是溪翁不知爱。","dynasty":"宋代","title":"溪翁"}
{"author":"释文珦","content":"石田所无用，君独爱斯名。应为诗书种，免教人世争。秋风还自获，春雨不须耕。除是长沮辈，参知高隐情。","dynasty":"宋代","title":"为林隐君赋石田"}
{"author":"释文珦","content":"老梅何偃蹇，雪时方始花。自守岁寒性，不肯随春华。隐人适然见，称植溪水涯。瘦影无阳艳，清香绝淫邪。閒静如隐人，隐人心所嘉。樵牧无见侵，以贻隐人嗟。","dynasty":"宋代","title":"古意"}
{"author":"释文珦","content":"因悟维颠匪一绳，遂无心续祖师灯。只图尘苞难窥影，远入深峰不记层。土木形骸从朽腐，冰霜志节自坚凝。非吾同伴如相觅，牢闭蓬门定不譍。","dynasty":"宋代","title":"因悟"}
{"author":"释文珦","content":"人寿百年三万日，有谁曾满百年来。腾腾任运聊堪乐，汩汩劳生尽可哀。富贵惟增身外累，酕醄当覆掌中杯。到头一等皆归死，未死须教笑口开。","dynasty":"宋代","title":"人寿"}
{"author":"释文珦","content":"佳友相辞去，西游卒未还。单车行数月，万水与千山。雨雪年华晚，烟尘道路艰。莫教音信绝，添我鬓毛斑。","dynasty":"宋代","title":"送人之蜀"}
{"author":"释文珦","content":"山水知名旧永嘉，谢池千古湛清华。四郊风土宜柑树，百里官河尽藕花。鸦鹭共栖江面石，渔商分泊渡头沙。他年若向中川住，管定清游少在家。","dynasty":"宋代","title":"东嘉风土"}
{"author":"释文珦","content":"青峰万仞高，云路多盘纡。松柏冬不凋，悬溜成石肤。上有逍遥天，元心与道俱。长揖谢尘凡，放情常晏如。唯服玉石脂，千年貌不枯。命我登仙坛。坛名号玄都。天风起西极，日月生东隅。神仙递升降，鸾鹤相号呼。拍肩友洪崖，挥手招麻姑。流目极昭旷，使我隘九区。山中有至乐，功名焉足图。","dynasty":"宋代","title":"游仙"}
{"author":"释文珦","content":"间气钟河岳，深衷悟冕旒。雄文惊万古，劲节凛高秋。清庙弦何绝，明堂柱不留。我生蒙许兴，洒泪莫能休。","dynasty":"宋代","title":"忠文洪相公挽辞"}
{"author":"释文珦","content":"夜深台殿闭，空室自安禅。松顶挂寒月，竹根鸣暗泉。理方因静胜，道不在言传。溪友同知此，今居何处边。","dynasty":"宋代","title":"怀溪云壑"}
{"author":"释文珦","content":"适俗岂吾志，归山存杖藜。渔樵日来往，岩崖恣攀跻。惜笔改新术，滋兰因故畦。忘机旧猿鹤，偏近座边栖。","dynasty":"宋代","title":"山中吟"}
{"author":"释文珦","content":"天竺山中秋讲散，露蛩烟雁动乡情。五株松下梁朝寺，归听罗浮古磬声。","dynasty":"宋代","title":"送僧归静林精舍"}
{"author":"释文珦","content":"农家逢乐岁，欢笑自村村。麰麦黄铺野，桑麻绿映门。簄梁收鰋鲤，圈栅足鸡豚。古庙高枫下，迎神鼓笛喧。","dynasty":"宋代","title":"农父"}
{"author":"释文珦","content":"老齿皆脱落，十中无二三。存者一动摇，咀嚼宁复堪。荼荠均一咽，尽略苦与甘。世味非道腴，正尔不欲耽。","dynasty":"宋代","title":"齿脱"}
{"author":"释文珦","content":"秋月满疎林，林影自零乱。白猿啼一声，山空夜将半。","dynasty":"宋代","title":"山中月夜"}
{"author":"释文珦","content":"黄鸟声中春意深，百花如梦已消沉。午窗睡觉心无事，行过溪南看绿阴。","dynasty":"宋代","title":"春晚"}
{"author":"释文珦","content":"朽质任浮沉，都无住著心。未凭三窟兔，得似九皋禽。煮石清泉洁，眠云翠壁深。生来有诗痴，老去亦忘吟。","dynasty":"宋代","title":"朽质"}
{"author":"释文珦","content":"四面烟霞一径苔，碧桃花际洞门开。椶冠道士向余说，时复有人骑鹤来。","dynasty":"宋代","title":"仙家"}
{"author":"释文珦","content":"闭户秋风里，寥寥绝往还。菊开无俗艳，木落见真山。心比孤蟾净，身同野鹿閒。困来虽就枕，无梦到人间。","dynasty":"宋代","title":"闭户"}
{"author":"释文珦","content":"拥衲坐深更，频闻蔌蔌声。只疑为落叶，不道是飞霙。晓压松头重，寒铺砌面平。幸成丰岁兆，何事却徵兵。","dynasty":"宋代","title":"禁体咏发时方用兵故其末及之"}
{"author":"释文珦","content":"石泉清浸槛，终日远器纷。境与禅心会，源从静处分。乱峰寒蔽日，断壁昼生云。向此长栖止，何人得似君。","dynasty":"宋代","title":"题故人溪亭"}
{"author":"释文珦","content":"七十五声更漏，一千余里乡心。梦里分明归去，觉来无处追寻。","dynasty":"宋代","title":"梦觉"}
{"author":"释文珦","content":"垂杨袅东风，桐花醉鸣鸠。地僻无行人，方塘水交流。","dynasty":"宋代","title":"郊外春日"}
{"author":"释文珦","content":"九重思共理，符竹付更生。卿月辉麟谱，文星次鹿城。精微敷易教，信厚播诗声。好使中川水，长流不尽清。","dynasty":"宋代","title":"送赵一严守永嘉"}
{"author":"释文珦","content":"小艇悠扬只信风，岸边霜叶似花红。不同雪夜雪安道，侬自看山到剡中。","dynasty":"宋代","title":"舟行"}
{"author":"释文珦","content":"豀翁若冰雪，明净不受涅。经岁断知闻，使我心菀结。佳句来清风，足以酒炎热。山中有奇事，迟向秋深说。","dynasty":"宋代","title":"筼房暑中寄诗依韵酬答"}
{"author":"释文珦","content":"复岭双重冈，尘缘此地忘。五峰朝寺古，双涧出云长。深静宜栖隐，高寒易雪霜。拟登华顶去，幽径旋锄荒。","dynasty":"宋代","title":"双溪寺"}
{"author":"释文珦","content":"容易三年另，缠绵万里情。梦中频见面，终是不分明。","dynasty":"宋代","title":"拟古"}
{"author":"释文珦","content":"百年如大梦，梦里几纷驰。觉后识为梦，梦时曾未知。吾生今已觉，不记梦中时。在梦人无限，昏昏信可悲。","dynasty":"宋代","title":"梦觉吟"}
{"author":"释文珦","content":"心绝驰竞如安流，身逃系属同虚舟。无车每每跨黄犊，有暇时时盟白鸥。随分嬉游随分乐，可曾计较可曾愁。老吟亦不记声律，乱写孟郊沙井头。","dynasty":"宋代","title":"放吟"}
{"author":"释文珦","content":"今朝携手处，高榭俯风漪。正尔俱衰暮，宁堪又别离。柳长深映马，荷弱未胜龟。它日遥相忆，还应话此时。","dynasty":"宋代","title":"池上别友人"}
{"author":"释文珦","content":"偃息冷云边，悠然白已玄。动时皆物役，静处是吾天。虚牖延萝月，连筒引竹泉。心期终不出，就此了余年。","dynasty":"宋代","title":"偃息"}
{"author":"释文珦","content":"梦寐羊裘客，清游乐此邦。一篙残腊雨，千古富春江。岸转青螺合，烟明白鸟双。洗除名利迹，滩濑日舂撞。","dynasty":"宋代","title":"泛富春江"}
{"author":"释文珦","content":"何事相寻向此游，入城不似出城幽。山於屋外参差见，水到门前款曲流。树腹半空栖伏翼，竹梢初动蔓牵牛。分明记得前回过，斜月疎钟到客舟。","dynasty":"宋代","title":"出越城访归隐庵主人"}
{"author":"释文珦","content":"双毂苦难留，江城又晚秋。故乡难寄讯，倦客独登楼。衰草重重恨，征鸿字字愁。渔翁却萧散，吹笛过前洲。","dynasty":"宋代","title":"和人晚秋客思"}
{"author":"释文珦","content":"林憩无完室，舟行避恶滩。异乡为客久，浮俗定交难。草引春愁长，霜侵晓梦残。忽闻城角动，归思若为安。","dynasty":"宋代","title":"远游"}
{"author":"释文珦","content":"深村堪就隐，随处有人家。地远官无禁，年丰酒易赊。烟波藏钓艇，山雨送樵车。绝似桃源里，唯无洞口花。","dynasty":"宋代","title":"深村"}
{"author":"释文珦","content":"胡雁南翔已尽回，闺中不见寄书来。穷荒二月无青草，长对东风赋七哀。","dynasty":"宋代","title":"边思"}
{"author":"释文珦","content":"四海寥寥孰可宗，唯知豀上有豀翁，乾坤尽入文心里，今古同归醉眼中。梅子熟时明祖意，竹君多处振清风。野人只是空相忆，浙水闽山信不通。","dynasty":"宋代","title":"寄林竹豀"}
{"author":"释文珦","content":"悠悠荒路间，能使客心恻。千里无居人，茫茫但蓁棘。东西失蹊径，南北迷阡陌。室庐尽空虚，坟垄皆发掘。日行畏虎狼，夜卧忧盗贼。今日狐兔场，当年帝王国。兴亡故常理，何为至斯极。泪下如流泉，潸潸自沾臆。否泰恒相代，乘时圣明出。垂衣成至治，天下定宇一。四夷奉琛贽，万国尊王室。礼乐复兴行，流离再巡集。鸡犬声相闻，田畴富黍稷。徵以鸿雁诗，於焉在中泽。","dynasty":"宋代","title":"悠悠荒路行"}
{"author":"释文珦","content":"山房一事无，，开箧理残书。习气嗟难断，閒情为折除。菊篱秋烂漫，枫径意萧疎。忽枉瑶华赠，知君又起予。","dynasty":"宋代","title":"酬友人见寄"}
{"author":"释文珦","content":"泯然诸念尽，木食貌常羸。林下身虽老，人间事不知。持经被艾衲，礼像爇枫脂。不是忘形者，终难学尔为。","dynasty":"宋代","title":"赠苦行僧"}
{"author":"释文珦","content":"忽闻春欲去，园林谩游瞩。轻风散余红，细雨滋繁绿。绿繁似欢荣，经散犹僇辱。因悟人间世，万事易翻覆。贱或登青云，贵或成赤族。祸福无定端，往往相倚伏。那知今日歌，不是明朝哭。书以为世鉴，得志毋纵欲。克克如履冰，坎坎念伐幅。苟能闲此理，堪追圣贤躅。","dynasty":"宋代","title":"感春"}
{"author":"释文珦","content":"孤雁如贞妇，余生不再双。避寒辞北塞，随日到南邦。倦翼堪怜影，哀音自满腔。空闺人听得，离思转难降。","dynasty":"宋代","title":"孤雁"}
{"author":"释文珦","content":"诏辟稽山县，清风在一琴。那知致君术，不是字民心。官舍桐阴合，圜扉草色深。退衙人吏散，应共野僧吟。","dynasty":"宋代","title":"冯深居宰会稽"}
{"author":"释文珦","content":"天地一深翁，匡庐气所钟。亲传厚斋业，优得考亭宗。劲筇霜崖竹，高标雪峤松。沧溟含雅量，干莫避辞锋。元老皆知敬，憸夫独不容。畏涂尝跌足，道院暂潜纵。冤白州麾晚，身亡奠斝重。魂应归帝所，人尽哭堂封。有道存方册，无名上景钟。死生今隔异，湖海昔过从。芻束无繇致，愁凝五老峰。","dynasty":"宋代","title":"冯深居挽词"}
{"author":"释文珦","content":"铁锡已高悬，残山剩水边。算年齐易卦，写梦入诗篇。介癖游从少，幽深景物偏。衡门终日掩，吾自守吾玄。","dynasty":"宋代","title":"衡门其二"}
{"author":"释文珦","content":"君向淮堧去，相思梦不安。兵戈犹未定，道路自应难。旷野人烟少。荒城鬼灿寒。故园松菊在，何必恋微官。","dynasty":"宋代","title":"寄淮头家兄"}
{"author":"释文珦","content":"西尖高插白云里，下视行人细如蚁。客到山翁禅不起，天风吹落青松子。","dynasty":"宋代","title":"怀天目西尖隐者"}
{"author":"释文珦","content":"临水登山送此生，禽猿个个尽忘情。破除妄念唯空寂，藏蓄危机是利名。老子乐时谁不笑，众人重处我能轻。有时信口长歌发，好似东阳独自精。","dynasty":"宋代","title":"登临写兴"}
{"author":"释文珦","content":"古寺氛埃表，幽程屈曲通。高峰常似雨，阴壑易生风。架栈为平地，寒钟出半空。他年依老宿，挂锡此山中。","dynasty":"宋代","title":"山寺"}
{"author":"释文珦","content":"客路驱驰足自怜，壮怀消歇在花先。暖床寂寞听风雨，孤负清明又一年。","dynasty":"宋代","title":"清明"}
{"author":"释文珦","content":"造化既橐籥，坱圠斯无穷。下达于幽阴，上彻于穹窿。物各限己私，是以无全功。高人作轩宇，与彼造化通。洋水皆心深，一碧涵虚空。洗尽世间尘，万象皆冲融。乾坤清淑气，大集于其中。为语登轩人，快睹开昏蒙。","dynasty":"宋代","title":"为清渭滨赋集清轩诗"}
{"author":"释文珦","content":"一生踪迹任浮沉，两鬓生为雪易侵。不可破除唯道义，最难凭托是人心。清溪路口閒云合，白版门前落叶深。老子衰年懒酬应，若非同伴莫相寻。","dynasty":"宋代","title":"一生"}
{"author":"释文珦","content":"维昔晋唐人，其心多爱竹。七贤子猷徒，往驾已悄复。惓惓思此君，锄云种青玉。劲节何亭亭，清风常穆穆。质美而貌閒，对这良不俗。遂老於其间，畴能赋淇奥。","dynasty":"宋代","title":"竹间吟"}
{"author":"释文珦","content":"冉冉年光尽，凄凄客思惊。疎狂轻万事，行役负平生。海月移松影，山风壮瀑声。寒宵频作梦，曾不离吴城。","dynasty":"宋代","title":"闽中岁暮怀吴中"}
{"author":"释文珦","content":"吾生苦疎拙，不解谋此身。辗转常害食，短褐如悬鹑。徒御舍之去，往往嫌我贫。达交亦良多，安能强相亲。唯有湖滨山，於我如故人。日夕与之对，澹然忘主宾。仲温我同流，道我此意真。新诗远相寄，可以书诸绅。何时到清苕，相携采白蘋。","dynasty":"宋代","title":"酬清苕恭仲温见寄旧诗追志於此"}
{"author":"释文珦","content":"梅如姑射仙，桃李终难并。雪底暗传香，泉边孤照影。清声闻丽谯，至味入钟鼎。爱者虽繁多，知名独和靖。隐显不同功，因之发深省。","dynasty":"宋代","title":"梅花"}
{"author":"释文珦","content":"月汀家在帝王都，不藏歌舞唯藏书。旧诧邺侯三万轴，君家所藏还有余。寄我一诗辞缜密，言言皆自书中出。复来访我飞来阴，坐石分题更超轶。西山落日催归轩，执手西风伤别魂。他日终期到书室，一一与君重细论。","dynasty":"宋代","title":"惠莲峰诗以为谢"}
{"author":"释文珦","content":"又看景定新颁历，百岁还惊五十过。忆昔壮怀多旷远，只今衰鬓已蹉跎。飘零世路饶荆棘，展转归心念薜萝。春草夕阳江上去，不堪回首一长歌。","dynasty":"宋代","title":"看新历"}
{"author":"释文珦","content":"吾宗老兄弟，夫子最高明。问学穷根柢，公忠出性情。夙能全至孝，元不念修程。道自成均重，身由射策荣。把麾闻列郡，持橐贰春卿。得请还山早，居家旧疾平。正安琳馆乐，忽报玉楼成。死后名逾盛，生前志未行。他年如定谥，谥号决当清。","dynasty":"宋代","title":"星诸兄挽词"}
{"author":"释文珦","content":"衡门随我分，可是贱儒冠。任性中肠乐，远营梦境安。涧声暗后响，山气夜深寒。活计何劳问，薇生采不难。","dynasty":"宋代","title":"衡门"}
{"author":"释文珦","content":"林卧岁月久，閒襟颇孤清。静中观庶类，因之感予情。木伐以其材，膏煎以其明。兽槛以狡彯，禽笼以音声。人苟矜智虑，自械伤神形。纵使功业崇，或爱鼎鑊烹。今古无不然，念之殊可惊。世用常致患，时弃乃全生。所以箕颍客，翛然竟遗名。吾幸拙而愚，冀可终余龄。","dynasty":"宋代","title":"林卧"}
{"author":"释文珦","content":"骎骎近一阳，昼短夜偏长。打睡工夫到，潜踪计策良。晓霜寒有力，冬日淡无光。生怕人相觅，衰翁懒下床。","dynasty":"宋代","title":"辛巳仲冬二日冬至孟冬晦日偶成其二"}
{"author":"释文珦","content":"岁暮溪头欲雪天，思归频问社桥船。心知篱落梅花树，已有寒香似去年。","dynasty":"宋代","title":"岁晚自沙溪买舟归社桥酬李秋崖送别韵"}
{"author":"释文珦","content":"霜满啼猿石，风回落雁洲。半生为远客，此夕欠同流。白月无穷意，沧波不尽秋。倚阑吟未足，长啸上峰头。","dynasty":"宋代","title":"宿海上正觉寺"}
{"author":"释文珦","content":"幽燕地冷无春晖，此时道归郎不归。今朝朔风欺远客，又还无处寄寒衣。","dynasty":"宋代","title":"思还人四方四首"}
{"author":"释文珦","content":"高僧诵经经出泉，泉灵不许蛟龙眠。湛湛长开古明镜，冷冷暗泻朱丝弦。曾说煮茶甘入齿，为是心源功德水。渊然千古无是非，遮莫放人来洗耳。","dynasty":"宋代","title":"灵泉篇"}
{"author":"释文珦","content":"云深路不通，独处岁还穷。尽断尘劳念，方成隐遁功。松疏斜漏日，竹劲老吟风。不是遗名者，何由到此中。","dynasty":"宋代","title":"岁尽"}
{"author":"释文珦","content":"偶被鸟声惊破梦，无心行到黄龙洞。道人已击晚香钟，犹有残阳在高栋。","dynasty":"宋代","title":"即事"}
{"author":"释文珦","content":"萧萧夜来雪，失却登山径。晓望东见闻头，寒花满松顶。","dynasty":"宋代","title":"东冈晓雪"}
{"author":"释文珦","content":"老人方外人，观物又观身。得性无今古，随时亦故新。梅容微笑腊，柳意暗藏春。除是同怀者，知予此语真。","dynasty":"宋代","title":"老人"}
{"author":"释文珦","content":"中宵霰雪零，寒气晓来凝。崖树当中折，山池到底冰。芎糜强食肉，松炎胜添缯。篱户牢关上，何人哕得譍。","dynasty":"宋代","title":"山中雪"}
{"author":"释文珦","content":"所知惟二仲，不见意何如。别后云山阻，传来住处虚。黍粱收露下，草木变霜余。应有悲秋作，何曾一寄予。","dynasty":"宋代","title":"秋日怀新敬二上人"}
{"author":"释文珦","content":"孤云无定迹，兴至即难留。独往经秦望，相期隐沃洲。雪晴分去路，风急阻行舟。旧住如相问，惟烦话旅游。","dynasty":"宋代","title":"送僧行古归越"}
{"author":"释文珦","content":"溪翁若冰雪，明净不受涅。经岁断知闻，使我心菀结。佳句来清风，足以洒炎热。山中有奇事，迟向秋深说。","dynasty":"宋代","title":"筼房暑中寄诗依韵酬答"}
{"author":"释文珦","content":"短策堪扶老，飘飘野兴浓。山行不知远，真侣或相逢。积溜空幽石，长萝上古松。今宵随处宿，难定在何峰。","dynasty":"宋代","title":"天台野兴"}
{"author":"释文珦","content":"白露变气候，促织阶下鸣。切切鸣不已，倦客心自惊。中夜揽衣起，星疏松月明。念彼同怀人，迢迢隔山城。此身无羽翼，不得东南征。聊作相思吟，寄此千里情。","dynasty":"宋代","title":"天竺中夜"}
{"author":"释文珦","content":"田父秉耒耜，东郊生意繁。风和土脉应，雨过水花浑。麦陇抽新穗，秧畴腐宿根。春耕易为力，欢笑语儿孙。","dynasty":"宋代","title":"田父"}
{"author":"释文珦","content":"田家翁媪颇自适，翁解耕耘妇能织。官中租赋无稽违，所养牛羊亦蕃息。岁时力作不徒劳，桑柘满园禾黍高。皆因勤俭百事足，老身不复愁逋逃。儿女长成毕婚嫁，只在东邻与西舍。翁头时复有新篘，亲戚团栾乐情话。神前祭赛宜丰腴，家中衣饭随精粗。县吏下乡鸡犬尽，但愿官府无追呼。","dynasty":"宋代","title":"田家"}
{"author":"释文珦","content":"东坡粟已黄，西畴稻堪获。农家庆丰年，茅茨举杯酌。复喜官家用贤相，奋发天威去元恶。诏收宽徭榜村路，悍吏不来鸡犬乐。儿音牧牛舍牛摆，翁媪赛神听神语。饮则兮福乡土，五日一风十日雨，万岁千秋戴明主。","dynasty":"宋代","title":"田家谣"}
{"author":"释文珦","content":"蟒身漆黑蟒首红，蟒来动地起狂风。惭愧蜑巫能制蟒，床头开柙放蜈蚣。","dynasty":"宋代","title":"听说南中蟒事"}
{"author":"释文珦","content":"密片打窗窗自白，老翁寒坐正清吟。忽闻压折墙头竹，却想山中积处深。","dynasty":"宋代","title":"听雪"}
{"author":"释文珦","content":"衰翁卧病山之阿，东村沈老来相过。首言年饥若无备，次说时政多烦苛。其间数事尽切已，具有本末非差讹。农家累世服畎亩，此外宁复知其他。世道愈变俗愈薄，天意亦复相折磨。举贷养蚕不收茧，尽瘁耕耨田无禾。千疮百孔正难补，前月里正来催科。家贫乏钱办酒食，卖却养命双种鹅。昨朝县吏又追唤，真如鸟雀遭网罗。儿女啼号顾弗及，心如乱丝头绪多。西邻寡妇更可念，譬彼坏木无枝柯。饥寒交煎绝生意，母子牵挽沈於河。句句皆从痛肠出，语罢涕泣俱滂沱。民之多艰有如此，於乎彼苍其奈何。","dynasty":"宋代","title":"听野老所言"}
{"author":"释文珦","content":"我本忘世人，有志在岩穴。欣逢会心友，提携步林樾。云中野僧居，树梢清磬发。不惮登陟劳，遂得造石窟。门前羃萝茑，座后翳松栝。结草为三衣，降龙在一钵。问我从何来。执手道契阔。食我青精饭，语我颇谆切。教我去众巧，使我守一拙。我诚服其言，毕志不敢越。他年定依止，相与定晚节。万事尽弃捐，饮涧茹薇蕨。","dynasty":"宋代","title":"同友行山峰隐僧语"}
{"author":"释文珦","content":"湖际山何限，飞来独著名。玲珑疑鬼凿，崷崒自天成。猿去犹存洞，龙归尚有泓。树因含玉润，泉为炼丹清。桂了排空落，莲花浥露擎。鹫形传佛国，灵应动神京。翻译贤人迹，稽留隐者情。修藤垂万岁，孤石记三生。夜讲台偏古，春风桧重荣。宾玉辞可讯，慧理塔难平。客至心多恋，僧居虑自轻。跻攀虽诘屈，临眺独高明明。观阙雄三岛，衣冠迈百城。东南且行在，西北待经营。溟涨无涯涘，江流但注倾。一时归眼界，终古播诗声。","dynasty":"宋代","title":"同诸友寻幽登飞来峰"}
{"author":"释文珦","content":"世情多反覆，衰荣难预卜。本是昔时笑，翻成今日哭。故乡无旧业，客身同草木。纷纷轻薄儿，谁能顾幽独。虽无禄资身，喜有山在目。得失何足论，长歌倚修竹。","dynasty":"宋代","title":"世情"}
{"author":"释文珦","content":"老子深栖趣已成，尘鞿何计可相萦。寒泉一道知来脉，灵木多年产寄生。云外暗藏龙虎穴，风中清度鹤猿志。挝从等是无心侣，同吃山厨芋颗羹。","dynasty":"宋代","title":"老子"}
{"author":"释文珦","content":"清修二师持远徒，麻衣草座深山居。心如莲花不着水，身似孤云行太虚。记得茅堂明月夕，同汲寒泉煮白石。多年不见拟相寻，秋风落叶迷行迹。","dynasty":"宋代","title":"寄山中友人"}
{"author":"释文珦","content":"山寒经月断人行，孤雁噰噰忽一声。身在异乡兄弟尽，老夫那得易为情。","dynasty":"宋代","title":"闻雁"}
{"author":"释文珦","content":"节物苦惊人，那堪远客身。梅心轻送腊，柳意转随春。丛薄啼新鸟，深泉动蛰鳞。独怜归梦短，不得面慈亲。","dynasty":"宋代","title":"节物"}
{"author":"释文珦","content":"二月江头送客船，丝丝杨柳散晴烟。生来未识衡阳路，安得相思有梦传。","dynasty":"宋代","title":"江边送人之衡阳"}
{"author":"释文珦","content":"故交今何处，音问久不接。岁月易蹉跎，关山更重叠。凝霜遍衰草，寒日照黄叶。几度欲相寻，清川苦难涉。","dynasty":"宋代","title":"怀友"}
{"author":"释文珦","content":"锦屏山势舞双鸾，影入嘉陵江水寒。人在东南归未得，时时独展画图看。","dynasty":"宋代","title":"锦屏山图"}
{"author":"释文珦","content":"江郎峰头云漠漠，江郎庙前风雨作。路傍古寺不可栖，破屋残僧情味恶。重寻野店度前林，夜寒无奈春衣薄。惭愧主人能会意，地炉爇火深相慰。何似山中梦觉时，纸被蒙头听松吹。","dynasty":"宋代","title":"江山县旅夜"}
{"author":"释文珦","content":"柴门虽设不曾关，时有忘机客往还。风送钓舟来北渚，雨催樵子下西山。生前富贵何劳美，身后声名亦是閒。万虑消除心自在，从教人道我疎顽。","dynasty":"宋代","title":"柴门"}
{"author":"释文珦","content":"高怀厌古市，买屋住深峰。束帛不可聘，世人那易逢。故家遗石鼓，好景对金钟。得句凭谁会，长歌慰井龙。","dynasty":"宋代","title":"向乐古移居山中"}
{"author":"释文珦","content":"有客老柴荆，终辞世上名。因贫诸事省，无位一身轻。水月通禅意，山云寄野情。草衣兼木食，亦足了余生。","dynasty":"宋代","title":"有客"}
{"author":"释文珦","content":"秋雨滴寒竹，主人魂梦清。客来听未惯，认作打篷声。","dynasty":"宋代","title":"竹堂秋雨"}
{"author":"释文珦","content":"出城行半日，始得到招提。山气随时变，州形入望低。地灵多产乐，村远不闻鸡。诘旦还离此，寻幽过别豀。","dynasty":"宋代","title":"山寺"}
{"author":"释文珦","content":"大化无端倪，至道绝冯仗。委身於一静，足以去群妄。死生亦寄耳，遐龄岂吾望。伯伦称达人，胡为未忘葬。","dynasty":"宋代","title":"依韵酬葛秋岩陶体四首"}
{"author":"释文珦","content":"客里厌厌病过秋，重阳失作雁山游。起来忽见丹枫树，又是思归一种愁。","dynasty":"宋代","title":"赤城病起"}
{"author":"释文珦","content":"禅居既高静，道气尤凄清。不褒市朝路，深谙猨鸟情。田衣联槲叶，山火燎松明。自说归栖后，柴门罢送迎。","dynasty":"宋代","title":"赠隐僧"}
{"author":"释文珦","content":"半生行李各东西，无柰相思亿万重。又恐因书增别恨，人行不敢寄缄封。","dynasty":"宋代","title":"寄友"}
{"author":"释文珦","content":"众人穷智虑，没齿常区区。吾独不能尔，林卧安其愚。聪明既寂绝，因之得玄珠。其珠有夜光，终将破昏衢。","dynasty":"宋代","title":"言志其三"}
{"author":"释文珦","content":"丹粉转成缁，风姿尚潇洒。对此可忘忧，依依北堂下。","dynasty":"宋代","title":"墨萱"}
{"author":"释文珦","content":"客枕正无憀，寒鸡鸣夜半。开门望天末，月沉星烂烂。","dynasty":"宋代","title":"客枕"}
{"author":"释文珦","content":"城北桃花渡，楼居半海商。官河通远浦，津树杂高樯。旭日江烟暖，东风水草香。为看风土异，客子又怀乡。","dynasty":"宋代","title":"鄞中桃花渡即事"}
{"author":"释文珦","content":"秋气清如此，閒踪信所如。因穷流水脉，偶到野僧居。地远嚣纷息，山回响答虚。几人来不得，老死向尘车。","dynasty":"宋代","title":"秋日"}
{"author":"释文珦","content":"受性不分拿，处身常落魄。难以事王侯，唯堪友猿鹤。遂尔辞国都，终然住林壑。渴则饮涧溪，饥则茹薇藿。烟霞水石间，自得无穷乐。所归在一死，天地为棺椁。弃埋任从他，曾不加计度。乌鸢与蝼蚁，于吾无厚薄。清泰藕华池，深知可栖托。念兹常在兹，但观西日落。","dynasty":"宋代","title":"山中吟其六"}
{"author":"释文珦","content":"高人持远流，净行在林丘。观与心为度，身将世作仇。不曾过午食，常满六时修。苦海人求度，师应驾法舟。","dynasty":"宋代","title":"春夜梦中得观与心为度身将世作仇一联既觉而"}
{"author":"释文珦","content":"莫嫌司职小，先圣亦曾为。蕃息更何事，萧閒且赋诗。尔牲诚具止，尔牧自来思。考牧宣王雅，应拈短笛吹。","dynasty":"宋代","title":"赠牛羊司范月豀"}
{"author":"释文珦","content":"我忘方就隐，鸟倦自知还。随寓皆为道，何人有此閒。微茫春水渡，平远夕阳山。尽入清吟景，谁言胜事悭。","dynasty":"宋代","title":"随寓"}
{"author":"释文珦","content":"彻底清闲住草堂，更无一事可商量。时时欹枕寒窗下，静看西山白鹭行。","dynasty":"宋代","title":"欹枕"}
{"author":"释文珦","content":"运有荣枯，道有隆污。吉凶福祸，相为乘除。历览旧载，变灭纷如。或以贫残，或以逼诛。莫知其端，为之长吁。予少愚蠢，不能奔趋。翛然物表，与古为徒。彼是两忘，乃道之枢。庶几中庸，匪疾匪徐。不事王侯，不游国都。高尚其事，猗那其居。烟霞冲澹，松竹扶疎。来往忘机，山泽之癯。荷裳芰制，可曳可娄。竺坟鲁诰，可卷可舒。逍遥林壑，宁畏简书。临清坐茂，洽比禽鱼。自守玄默，死生弗渝。安时处顺，其乐只且。","dynasty":"宋代","title":"运有荣枯行"}
{"author":"释文珦","content":"客枕正无憀，寒鸡鸣夜半。开门望天末，月沉星烂烂。","dynasty":"宋代","title":"客枕其一"}
{"author":"释文珦","content":"荒烟迷小市，细雨隔遥津。麦浪农畴晚，桐花客路春。几番时序换，两鬓雪霜新。唯有溪边鹭，相看似故人。","dynasty":"宋代","title":"柘溪道中"}
{"author":"释文珦","content":"迂拙不任用，於焉老云耕。曾非尚高亢，聊复辞送迎。孤踪类山鹿，幽意存柴荆。春薇撷初茁，秋菊餐落英。倦来唯宴默，兴到或游行。明目烟霞色，清听风泉声。万象毕昭明，四体常安平。纵诞殊有适，利禄非所荣。外物遗天地，真心齐死生。但愿绝知闻，怡我閒旷情。","dynasty":"宋代","title":"迂拙"}
{"author":"释文珦","content":"随缘游上国，兴尽即言行。今日不辞我，他宵还梦兄。出山云满橐，归路水兼程。无奈汀洲畔，春风草又生。","dynasty":"宋代","title":"追送奎上人还鄞"}
{"author":"释文珦","content":"九得思共理，符竹付更生。卿月辉麟谱，文星次鹿城。精微敷易教，信厚播诗声。好使中川水，长流水尽清。","dynasty":"宋代","title":"送赵一严守永嘉"}
{"author":"释文珦","content":"缘山一径微，竹树隐禅扉。云绝去来性，僧无生灭机。风檐铁自语，阴洞石能飞。终拟携瓶锡，他年向此归。","dynasty":"宋代","title":"烟霞石屋诸寺"}
{"author":"释文珦","content":"隐居那用名，名没隐方成。交绝身常定，心安病不生。山肴珍白蕈，野饭美青精。回视人间世，何如戏一棚。","dynasty":"宋代","title":"隐居"}
{"author":"释文珦","content":"别我重云里，扬舲积雨馀。预愁千里道，难寄一缄书。暂尔还溪馆，重来任石渠。明朝谩凝睇，舟已过桐庐。","dynasty":"宋代","title":"送林弓寮归闽省觐竹溪中书往赴安溪县新任其二"}
{"author":"释文珦","content":"忆蜍游中林，鸟鸣兰蕙芳。重来岂云久，草木倏已黄。乙鸟始辞去，群鸿复南翔。天道有代谢，人生安得常。促促不我留，譬如石火光。红颜日以瘁，玄发日以霜。载念泉下人，宁不增悲伤。聆我短歌行，歌短意则长。","dynasty":"宋代","title":"短歌行"}
{"author":"释文珦","content":"别日不易数，相逢多故情。为吾留一宿，同子话三生。月印秋灯白，霜添夜气清。晨钟缘底事，还又动离声。","dynasty":"宋代","title":"晓别故人"}
{"author":"释文珦","content":"闲身出尘表，世鞅讵能绝。真若寒崖松，凌傲几霜雪。枝叶任生枯，唯自老根节。更有无心云，油然足怡悦。","dynasty":"宋代","title":"閒身"}
{"author":"释文珦","content":"幽人临涧居，为爱涧中水。冷冷出云窦，决决漱石齿。流行本无意，遇坎还自止。坎深遂成池，寒光映窗几。于以鉴禅心，清净绝尘滓。唯供种白莲，不洗闻尧耳。","dynasty":"宋代","title":"山人居涧上号涧居因涧作池名鉴止为赋是诗"}
{"author":"释文珦","content":"梦破不成寐，茅斋坐清晓。他山已击钟，独树初啼鸟。四体既调柔，众境亦深窈。素书未终轴，朝光射林杪。任性无外求，一静万缘了。何事尘中人，百年徒扰扰。","dynasty":"宋代","title":"晓坐"}
{"author":"释文珦","content":"一舸寒江上，萧萧两鬓华。不唯伤道路，终恐委泥沙。宿雨添山霭，秋风起浪花。故人应念我，梦里劝还家。","dynasty":"宋代","title":"姚江舟中梦故人劝归"}
{"author":"释文珦","content":"老齿皆脱落，十中无二三。存者一动摇，咀嚼宁复堪。荼荠均一咽，尽略苦与甘。世味非道腴，正尔不欲耽。","dynasty":"宋代","title":"齿脱"}
{"author":"释文珦","content":"吾年未七十，颇觉惭昏耄。旧事尽遗忘，独余山水好。天寒附叶炎，尘埃满乌帽。客至欲逢迎，无奈筋力耗。君当恕衰翁，遮莫谓予傲。","dynasty":"宋代","title":"吾年"}
{"author":"释文珦","content":"新婚使别比秋胡，何似当年莫嫁夫。身在朔方征戍久，雁来南国信音无。空闺寂寂寒宵永，荒路悠悠远梦孤。闻道仙家能缩地，痴心要觅长房符。","dynasty":"宋代","title":"戍妇词"}
{"author":"释文珦","content":"鹫岭清无尽，池亭趣亦佳。泉冲沙觜出，石压树身斜。居者应遗世，游人欲忘家，莲华峰更好，惜被白云遮。","dynasty":"宋代","title":"行飞来冷泉水石间"}
{"author":"释文珦","content":"谷口松泉相和鸣，山蹊诘曲少人登。苦槠一树猿偷尽，懊杀庵居老病僧。","dynasty":"宋代","title":"谷中"}
{"author":"释文珦","content":"霜满啼猿石，风回落雁洲。半生为远客，此夕欠同流。白月无穷意，沧波不尽秋。倚阑吟未足，长啸上峰头。","dynasty":"宋代","title":"宿海上正觉寺"}
{"author":"释文珦","content":"悠悠荒路间，能使客心恻。千里无居人，茫茫但蓁棘。东西失蹊径，南北迷阡陌。室庐尽空虚，坟垄皆发掘。日行畏虎狼，夜卧忧盗贼。今日狐兔场，当年帝王国。兴亡故常理，何为至斯极。泪下如流泉，潸潸自沾臆。否泰恒相代，乘时圣明出。垂衣成至治，天下定宇一。四夷奉琛贽，万国尊王室。礼乐复兴行，流离再巡集。鸡犬声相闻，田畴富黍稷。徵以鸿雁诗，於焉在中泽。","dynasty":"宋代","title":"悠悠荒路行"}
{"author":"释文珦","content":"拥衲坐深更，频闻蔌蔌声。只疑为落叶，不道是飞霙。晓压松头重，寒铺砌面平。幸成丰岁兆，何事却徵兵。","dynasty":"宋代","title":"禁体咏发时方用兵故其末及之"}
{"author":"释文珦","content":"薄俗谩纷纷，焉知赝与真。空余千里马，难觅九方歅。古道何当复，时风未易陈。王门旧宾客，怀旧重悲辛。","dynasty":"宋代","title":"赠王门老宾客"}
{"author":"释文珦","content":"尧任舜禹，圣化日熙。二臣至德，惟尧克知。明良胥会，徵庸弗疑。佐命垂统，股肱纲维。行尧之道，蚤夜孳孳。上齐七政，大录万几。与人为善，念兹在兹。举相去凶，咨牧授时。执德於心，其化若驰。洪水滔天，浩浩无涯。下民昏垫，荒度为宜。乃乘四载，奠决刊随。栉风沐雨，手胼足胝。四海会同，九泽具陂。诞敷文德，帝命是祗。翔泳咸若，凤皇来仪。尧嘉厥功，翕受敷施。同声相应，百僚师师。是知官人，安危之基。用贤则安，用佞则危。惟彼陶唐，百工允釐。后世有述，先天弗违。能赏能禅，缵承伏牺。为民之极，黄收纯衣。明并日月，照临无私。不言而治，端拱无为。民无能名，荡荡巍巍。惟天为大，惟尧则之。先圣斯言，当深致思。或未之思，室是远而。","dynasty":"宋代","title":"尧任舜禹行"}
{"author":"释文珦","content":"高木引修藤，藤束树身死。慎莫进小人，终当负君子。君子思报德，小人易忘恩。所与苟非类，反为祸之元。诚能远小人，终身乃无患，世莫轻斯言，亦足以为谏。","dynasty":"宋代","title":"枯树谣"}
{"author":"释文珦","content":"秋中唯此夕，雨蔽月圆时。握管沉幽思，临轩失旧期。孤灯花谩落，长会信成亏。宋玉悲潜长，安仁鬓亦衰。檐声悉里滴，星度暗中移。到晓休临鉴，霜髯只自欺。","dynasty":"宋代","title":"和卢推官中秋遇雨"}
{"author":"释文珦","content":"来访幽人宿，春风未变和。水声依涧远，雪意向山多。坡竹摧新粉，杉失旧柯。山童晓相报，鹿迹夜曾过。","dynasty":"宋代","title":"日铸山中阻雪"}
{"author":"释文珦","content":"山翁居处僻，野屋盖茅新。自得烟霞趣，应无车马尘。怪禽啼似鬼，古木变为人。不是忘缘者，谁能与子亲。","dynasty":"宋代","title":"访山家"}
{"author":"释文珦","content":"结交真仙徒，翛然凌太清。体与虚无合，心同日月明。逍遥龙凤驾，缥缈云霓旌。岂知区中人，狗苟复蝇营。","dynasty":"宋代","title":"游仙其二"}
{"author":"释文珦","content":"窗前有修竹，道人心自足。清风入诗肠，何用五鼎肉。","dynasty":"宋代","title":"题竹轩"}
{"author":"释文珦","content":"客寄生无事，乘閒到水东。风和禽语乐，日暖土膏融。田父称家有，行人自屡空。殷勤留我饭，怜我不为农。","dynasty":"宋代","title":"客居多暇步过田家"}
{"author":"释文珦","content":"百年亦何为，终岁常壈坎。玄裘不掩胫，素发自垂颔。吾新归夜台，益重霜露感。仰视天一方，星河同惨澹。","dynasty":"宋代","title":"百年"}
{"author":"释文珦","content":"吾性本疎狂，难教住帝乡。看心忘世界，濯足爱沧浪。往事皆如梦，浮生底用忙。到头华衮服，不及芰荷裳。","dynasty":"宋代","title":"吾性"}
{"author":"释文珦","content":"绝巘秋光里，禅房夜气清。天风吹鹤梦，山月照猿声。性懒诸缘绝，身閒四体轻。生来自萧散，不是强遗名。","dynasty":"宋代","title":"秋日禅房"}
{"author":"释文珦","content":"节物苦惊人，那堪远客身。梅心轻送腊，柳意转随春。丛薄啼新鸟，深泉动蛰鳞。独怜归梦短，不得面慈亲。","dynasty":"宋代","title":"节物"}
{"author":"释文珦","content":"禅翁八十鬓如霜，冷坐云边旧竹房。唯放此身长懒散，更无余事可思量。飞流激石泉珠迸，斜照入林松影长。即景成诗疑未稳，更寻樵父为平章。","dynasty":"宋代","title":"禅翁"}
{"author":"释文珦","content":"采莲惟采花，不敢采莲子。其中有苦意，与妾心相似。","dynasty":"宋代","title":"采莲曲"}
{"author":"释文珦","content":"破屋无兄弟，拙者所栖息。衡门未尝启，声利讵能迫。资身不求备，百事遂省力。粪埽皆可衣，草木皆可食。春来有余暇，手种豆一席。秋深叶黄陨，霜荚渐开拆。收旭篱落间，早晚自剥击。藏之於瓶罂，粒粒堪爱惜。穷冬火炉头，进唤山猿吃。猿去吾亦眠，岩房愈幽寂。口诵寒山诗，头枕麻衣易。于以陶性情，终然远忧责。颇谓贫非病，更觉损胜益。与其称楩柟，未若作樗栎。傍人莫相问，老子方有适。","dynasty":"宋代","title":"有适"}
{"author":"释文珦","content":"荒草没颓垣，知是何人墓。高顶上牛羊，空间住狐兔。行旅为伤神，子孙在何处。飋飋起悲风，萧骚白杨树。","dynasty":"宋代","title":"废冢"}
{"author":"释文珦","content":"人生贵适意，穷达奚卟论。此意君能知，方喜吾道存。于心既莫逆，彼此俱忘言。胡为又当别，谁能不消魂。","dynasty":"宋代","title":"别山中友"}
{"author":"释文珦","content":"踏遍诸方倦说禅，偶逢佳处结良缘。祖师圣解何须举，衲子家风要别传。云外壶中如聚墨，望中沧海欲浮天。如今觌面相呈了，啼鸟落花俱寂然。","dynasty":"宋代","title":"游囊山礼妙应祖师慧薰塔"}
{"author":"释文珦","content":"拙叟百念无，眎身同木石。有客问生涯，笑指松与柏。客言人之生，当有资生策。纵曰遗声利，其能去衣食。松柏本无情，於子知何益。吾言子姑去，吾倦将偃息。反关据槁梧，隤然竟终夕。觉来寂无有，鸡叫东方白。","dynasty":"宋代","title":"拙叟"}
{"author":"释文珦","content":"风和宿雨晴，幽屨出柴荆。好鸟各相语，野花如有情。心閒何用隐，身健岂须名。今日不行乐，真成孤此生。","dynasty":"宋代","title":"春游"}
{"author":"释文珦","content":"高僧成独往，古路少人过。切柏贞心在，看山静意多。清钟生响答，空翠与云和。不解相随住，其如白发何。","dynasty":"宋代","title":"赠隐僧"}
{"author":"释文珦","content":"閒居已二毛，破屋翳蓬蒿。短笛清风在，长吟白雪高。篱腰悬瓠小。柳瘿系船牢。自是嫌机事。棕持抱翁劳。","dynasty":"宋代","title":"赠林隐君"}
{"author":"释文珦","content":"江妃楚楚大江湄，玉冷金寒醉不归。待得天风吹梦醒，露香清透绿云衣。","dynasty":"宋代","title":"萧阜水仙花"}
{"author":"释文珦","content":"衰病苦无悰，偃仰以终日。少间步东园，愈使我心怵。名芳扫迹空，野草争头出。无力事耘耛，长吁返蓬室。","dynasty":"宋代","title":"衰病"}
{"author":"释文珦","content":"惆怅当年死属镂，到头忠义竟何如。眼悬城郭空怀旧，魂寄江涛尚贾余。向使君王从谏诤，未应宫阙便丘墟。唯应教是鸱夷子，万里扁舟计不疎。","dynasty":"宋代","title":"读伍子胥史事"}
{"author":"释文珦","content":"一本两花新，重滋旧畹春。难教入凡梦，唯共何天真。沮溺终稳隐，夷齐又得仁。临风如欲笑，笑着独醒人。","dynasty":"宋代","title":"和林静学双兰"}
{"author":"释文珦","content":"吟遍唐人句，玄踪不易攀。一溪清到郭，诸寺各依山。暮雨松花老，秋风药井间。唯应千岁后，华表鹤飞还。","dynasty":"宋代","title":"云门六寺即唐灵澈师旧隐"}
{"author":"释文珦","content":"吾心静而贞，是乃出天禀。驱之入尘樊，违性岂不甚。所对非同流，欲语口还噤。世涂机穽多，动足常懔懔。今来返中林，夜卧始安枕。山薇既可餐，清泉大堪饮。布及极相宜，亦不羡文锦。斯谋良已臧，余生不须谂。","dynasty":"宋代","title":"吾心"}
{"author":"释文珦","content":"地占三吴胜，名因二陆雄。海村宵见日，江市昼多风。商贾通倭舶，楼台半佛宫。归来千岁鹤，应恨故巢空。","dynasty":"宋代","title":"华亭县"}
{"author":"释文珦","content":"北游朔城，险阻艰难。荒溪遐旷，穹谷纡盘。白日晦景，阴云洞寒。凝冰不冶，积雪宁乾。冻草色死，北风声酸。林啸猛虎，路多胡犴。愁肠分裂，趼足蹒跚。风餐不饱，露宿难安。别离之苦，维昔所叹。怀哉征人，曷云来还。","dynasty":"宋代","title":"北游朔城行"}
{"author":"释文珦","content":"虽贫常晏如，兀兀坐山舍。案有麻衣易，门无俗士驾。虞人不从招，尼父亦待贾。狗苟复蝇营，此事吾不暇。","dynasty":"宋代","title":"闲居"}
{"author":"释文珦","content":"别日何易，会日何难。道路修阻，山川郁盘。寤寐怀思，涕泣汍澜。思君不已，损我容颜。时歌旧章，期以自宽。歌终太息，反开忧端。孤鸿嘹唳，过彼云间。欲托遗音，遐征不还。出户徘徊，风露凄寒。明月皎皎，星斗阑干。罗帷飘扬，顾影难安。耿耿长夜，摧此心肝。","dynasty":"宋代","title":"别日何易行"}
{"author":"释文珦","content":"山家忘四时，力作倦还息。鸦鸣知欲曙，鸡栖念当夕。两男皆长成，尽解供赋役。季女方及笄，亦复能纺绩。老翁独无事，醉饱岸巾帻。喜客到柴扉，扫室具枕席。枣栗非外求，园蔬更堪摘。殷勤话生理，颇觉计自得。我生独何为，转徙常寄食。语残灯欲死，划际虫啧啧。","dynasty":"宋代","title":"投宿山家"}
{"author":"释文珦","content":"上国又逢春，衣裳化客尘。园庐空入梦，岁月但依人。生意归群物，穷愁老一身。喜余鸥鹭伴，犹不怪吾真。","dynasty":"宋代","title":"立春日"}
{"author":"释文珦","content":"昔人苦悲秋，我独爱秋色。无云天万里，远峤出寒碧。枫林叶如丹，溪水清见石。饱雨豆荚肥，经霜栗包拆。连畴稻正黄，冒野荞亦白。篱菊忽盈把，山萸又堪摘。日月如过鸟，良辰敢虚掷。青猿颇会意，为我具短策。西风吹破帽，野兴在故屐。不惮登涉劳，远访巢居客。此客更可人，分我渔樵席。人生贵适意，何必累形役。","dynasty":"宋代","title":"秋兴"}
{"author":"释文珦","content":"桧龙奋头角，百兽毋敢狞。居然护只园，老鬽魂魄惊。本要既深固，樛枝任纵横。秋城风雨痴，或跃常夜鸣。夜鸣不自己，江头云雾生。乘云何所之，变化朝帝京。归来气尚豪，撼动老禅兄。空庭俨相对，健骨殊凄清。中林万古松，或可为同盟。蒲柳先秋凋，襟期信难并。异质诚正直，扶持乃神明。更看霜雪繁，黛色挺孤擎。","dynasty":"宋代","title":"赓赵别驾天宁古桧韵"}
{"author":"释文珦","content":"尘表多年住，身閒人事稀。或时联敝衲，终日掩柴扉。野鹤惟孤唳，寒鸦作阵飞。物情从自异，於我总忘机。","dynasty":"宋代","title":"尘表"}
{"author":"释文珦","content":"离情不可说，握手更踌躇。为客三秋尽，还家千里余。山程枫叶赤，水驿柳条疎。日夕空林下，何人伴索居。","dynasty":"宋代","title":"送远"}
{"author":"释文珦","content":"绝巘应藏佛屋，深源定有仙家。风里传来清梵，涧中流出胡麻。","dynasty":"宋代","title":"野外"}
{"author":"释文珦","content":"人生在斯世，穷达悬诸天。迷徒不知此，多为外物迁。岂若保真素，白云日高眠。鸿飞杳冥冥，弋者何慕焉。","dynasty":"宋代","title":"言志"}
{"author":"释文珦","content":"宋玉悲秋我爱秋，清秋行乐胜春游。林疎尽见山中石，更有寒泉带石流。","dynasty":"宋代","title":"爱秋"}
{"author":"释文珦","content":"一入长门只淡妆，秋衣犹是旧宫黄。到头不信君恩断，日日倾心向太阳。","dynasty":"宋代","title":"黄葵花"}
{"author":"释文珦","content":"问我是何人，空门旧隐沦。因知身世假，养得性情真。短景将沉照，枯株不受春。古来黄绮辈，亦复懒称臣。","dynasty":"宋代","title":"传声问我"}
{"author":"释文珦","content":"人皆有所乐，此乐独吾真。一静灭万虑，空房无点尘。雪清梅骨骼，烟养竹精神。羁绁徒千丈，难拘散诞身。","dynasty":"宋代","title":"真乐其一"}
{"author":"释文珦","content":"彼渔者何人，莫是沧浪叟。万顷自清心。千山同白首。忘世但生纶。得鱼唯换酒。醉后任扁舟，流到湘川口。","dynasty":"宋代","title":"钓雪老渔"}
{"author":"释文珦","content":"剡山千万峰，维此善其独。山中有幽人，遁世心自足。永言养灵苗，勿混凡草木。","dynasty":"宋代","title":"独山吟"}
{"author":"释文珦","content":"吟行不惮遥，风景尽堪抄。天水清相入，秋冬气始交。饮虹消海曲，宿雁下塘坳。归去须乘月，松门许夜敲。","dynasty":"宋代","title":"立冬日野外行吟"}
{"author":"释文珦","content":"娟娟秋月照空床，行人东征未还乡。思如辘轳不断绝，千转万转萦愁肠。","dynasty":"宋代","title":"思还人四方四首"}
{"author":"释文珦","content":"潇洒桐庐县，名闻汉代余。民风尚耕钓，土物富薪蔬。江水连衢港，云山带越墟。终期置茅屋，邻近钓台居。","dynasty":"宋代","title":"桐庐县"}
{"author":"释文珦","content":"修梧散瑶碧，溪水涵清漪。凡翼毋饮栖，凤鸟当来仪。山人以自鸣，俗士安能知。陵谷可变迁，此志当勿移。","dynasty":"宋代","title":"桐溪"}
{"author":"释文珦","content":"耿介绝依凭，清虚尚饮冰。悟明中观论，度越小乘僧。梦已三生破，神应九品升。法门谁得髓，石塔冷孤灯。","dynasty":"宋代","title":"桐州先师塔"}
{"author":"释文珦","content":"山家忘四时，力作倦还息。鸦鸣知欲曙，鸡栖念当夕。两男皆长成，尽解供赋役。季女方及笄，亦复能纺绩。老翁独无事，醉饱岸巾帻。喜客到柴扉，扫室具枕席。枣栗非外求，园蔬更堪摘。殷勤话生理，颇觉计自得。我生独何为，转徙常寄食。语残灯欲死，划际虫啧啧。","dynasty":"宋代","title":"投宿山家"}
{"author":"释文珦","content":"悠闲涉长途，西日照禾黍。回首睇关山，故乡在何许。秋风吹栎林，忧思莫能禁。同怀不可见，日暮空沈吟。方矜美少年，倏忽伤丑老。百年能几何，况复不长保。存者日已少，逝者日已多。荣华亦难恃，薤露有遗歌。","dynasty":"宋代","title":"途中感兴"}
{"author":"释文珦","content":"暝色生前浦，日沉西岭树。隐约有孤僧，远入深云去。","dynasty":"宋代","title":"晚"}
{"author":"释文珦","content":"残阳下西岑，暝色起平坂。林下一僧归，钟声烟际远。","dynasty":"宋代","title":"晚"}
{"author":"释文珦","content":"烟生浦欲无，日暮潮初落。客帆何处来，又近垂杨泊。","dynasty":"宋代","title":"晚泊"}
{"author":"释文珦","content":"竹杖芒鞋晚步迟，为贪山水有清晖。栖鸦已带残阳去，牧竖遥穿薄霭归。可保禅身终放浪，从教尘世名脂韦。閒中自有无穷乐，敢道麻衣胜锦衣。","dynasty":"宋代","title":"晚步"}
{"author":"释文珦","content":"秋色遍西原，行吟野兴存。坂田通堰熟，溪水度滩喧。宿鸟分投树，归牛各认村。幽居乘夜返，松月在衡门。","dynasty":"宋代","title":"晚步"}
{"author":"释文珦","content":"閫相招惟重，邦人望亦浓。欲开新象教，应扫旧狐踪。烟水浮瓶锡，云山庆鼓钟，宝严初变土，遥想雨花重。","dynasty":"宋代","title":"送极太初住鄞江宝严"}
{"author":"释文珦","content":"潇洒非凡种，虚空是本心。才生一青玉，不数万黄金。月写孤鸾影，风传丹凤音。从兹护根本，会见别成林。","dynasty":"宋代","title":"鉴上人所居金竹青琅玕一茎"}
{"author":"释文珦","content":"农居深且僻，城市不相闻。草路纵横入，柴门向背争。儿童知放牧，父老念耕耘。但愿桑麻长，勤劳岂足云。","dynasty":"宋代","title":"农居"}
{"author":"释文珦","content":"自为山居人，梦寐亦安佚。颇谓龟六藏，全胜兔三窟。性中信一真，身外无余物。形谢即示已，谁能问埋骨。","dynasty":"宋代","title":"山居"}
{"author":"释文珦","content":"九秋禾正熟，三日雨滂沱。畎亩黄云失，沟塍白水多。岂知民已病，犹苦赋重科。父子难相保，流离可奈何。","dynasty":"宋代","title":"稻熟而遭巨浸以诗伤之"}
{"author":"释文珦","content":"柴门映石楠，茅屋似僧庵。蚕候家人熟，耕时父老谙。设罝当兔径，添竹护鱼潭。赛雨鸣箫鼓，迎神向水南。","dynasty":"宋代","title":"东湖北崦人家"}
{"author":"释文珦","content":"夜深台殿闭，空室自安禅。松顶挂寒月，竹根鸣暗泉。理方因静胜，道不在言传。溪友同知此，今居何处边。","dynasty":"宋代","title":"怀溪云壑"}
{"author":"释文珦","content":"洁妇与秋胡，以礼成配匹。毕结方五朝，秋胡事行役。道涂既云远，年运亦易徂。日月迭相代，五回见荣枯。秋胡仁侯邦，音尘久疏绝。誓言奉姑嫜，秋霜拟贞洁。春日行采桑，援柯向前林。秋胡倏来归，相逢赠黄金。重义不受金，采采实筐篚。归来见夫婿，乃是赠金子。苦辞让其諐，投身入渊死。岂是不爱身，示心如此水。","dynasty":"宋代","title":"秋胡诗"}
{"author":"释文珦","content":"出城行半日，始得到招提。山气随时变，州形入望低。地灵多产乐，村远不闻鸡。诘旦还离此，寻幽过别豀。","dynasty":"宋代","title":"山寺"}
{"author":"释文珦","content":"诏辟稽山县，清风在一琴。那知致君术，不是字民心。官舍桐阴合，圜扉草色深。退衙人吏散，应共野僧吟。","dynasty":"宋代","title":"冯深居宰会稽"}
{"author":"释文珦","content":"经旬雨不断，今日喜新霁。杖策东皋行，桑柘阴翳翳。蚕老欲登箔，菜麦亦可刈。田园足生理，外此尽误计。父老诚见客，吾驾从兹税。","dynasty":"宋代","title":"喜晴"}
{"author":"释文珦","content":"吾心静而贞，是乃出天禀。驱之入尘樊，违性岂不甚。所对非同流，欲语口还噤。世涂机穽多，动足常懔懔。今来返中林，夜卧始安枕。山薇既可餐，清泉大堪饮。布及极相宜，亦不羡文锦。斯谋良已臧，余生不须谂。","dynasty":"宋代","title":"吾心"}
{"author":"释文珦","content":"吾谓钓者徒，今古不同流。今钓曲为饵，古钓直不钩。直钓不在得，所得过於求。贡钓志在得，所得良可羞。乃知今古钓，不可相为谋。好古不好今，颇若能自修。试问羊裘人，亦合子意不。","dynasty":"宋代","title":"钓者吟"}
{"author":"释文珦","content":"苕霅水烟乡，溪风六月凉。家家有船步，日日听鱼根。柳树垂阴密，蘋花入梦香。山入心亦爱，时到咏沧浪。","dynasty":"宋代","title":"咏苕霅"}
{"author":"释文珦","content":"冷澹一堤枯柳，孤高九里寒松。行尽北山烟雨，白云深处闻钟。","dynasty":"宋代","title":"湖上雨中晚归"}
{"author":"释文珦","content":"五井蜿蜒宅，幽深父老言。傍溪唯见瀑，度岭始知源。夹谷斜晖隐，空林夕电翻。屡闻当旱岁，噀雨出松门。","dynasty":"宋代","title":"五泄龙井"}
{"author":"释文珦","content":"天气殊清和，山中多胜践。沿流采香芹，穿云得芳荈。幽怀日以舒，嚣尘自兹遣。乘月返茅茨，倦足不复洗。","dynasty":"宋代","title":"夜归"}
{"author":"释文珦","content":"道与时人背，多因得所深。文章知古印，忠孝一生心。棘冷难承泽梅残只在林。空门翻有泪，断断是知音。","dynasty":"宋代","title":"哀梅麓楼寺丞"}
{"author":"释文珦","content":"见说春方还，春犹未相识。山童指梅花，言是春消息。梅花亦含笑，道我是知音。遮莫随桃李，贪荣变此心。相看出此语，爱尔良独深。听之傥不疑，足以为规箴。","dynasty":"宋代","title":"赠梅"}
{"author":"释文珦","content":"樗散本灵种，根於广莫乡。繁阴深雨露，怪节老风霜。幸自忘封植，何须较短长。世交多未达，为子重悲伤。","dynasty":"宋代","title":"哀理樗散"}
{"author":"释文珦","content":"地偏人到稀，倦客老柴扉。屈指同游尽，回头万事违。石泉清梦枕，山月冷禅衣。身与孤云合，无心自在飞。","dynasty":"宋代","title":"地偏"}
{"author":"释文珦","content":"久作余英客，溪山似有缘。柳堤便野步，竹寺称幽禅。结伴寻沙鹭，忘归笑杜鹃。翛然绳检外，颇觉胜神仙","dynasty":"宋代","title":"忘归"}
{"author":"释文珦","content":"交朋似君少，澹泊自真宗。不记何年别，翻惊此地逢。烟波涵暮景，霜露改秋容。又说天台去，天台千万峰。","dynasty":"宋代","title":"江上与故人暂会复别"}
{"author":"释文珦","content":"暂向江边泊夜舟，忽闻吹笛水边楼。笛声可解生愁思，自是离人有许愁。","dynasty":"宋代","title":"夜泊"}
{"author":"释文珦","content":"昨日出城南，战阵如云屯。兵刃欲相接，杀气方腾掀。黄尘塞天地，日月为之昏。壮士仗忠义，不忘丧其元。奋然为前驱，誓报明主恩。卒伍皆贾勇，翕合无异言。唯欲纾祸难，岂辞职属橐鞬。元戎既启行，旌旆交缤繙。谓当奏凯还，受爵效屏藩。众寡力不侔，傍复乏外援。战久俄败衂，靡闻钲鼓喧。军中纪律严，致死无敢奔。全理由同陷没，千万无一存。肢体膏草莽，血流成川源。国虽加恤典，莫能返其魂。白骨蔽四野，鬼哭多烦冤。怀哉唐虞君，大德罔亏骞。垂衣成至治，万国皆晏然。齐威虽霸主，亦赖仲父贤。九合不以兵，仲尼所称传。兵乃不祥器，圣贤尝戒旃。人苟服其仁，斯亦何用焉。","dynasty":"宋代","title":"昨日出城南行"}
{"author":"释文珦","content":"非本韩国诸公子，胡乃人形心蝮{尴监换虫}。身既入秦而媚秦，肆无忌惮浮商李。狂言著书三十篇，读者能无污脣齿。且言仁义不足用，唯有严刑堪致治。斯言岂足称人言，反悖经常灭天理。且秦为虐犹庶几，名教不容良可耻。昔者韩虔尝篡晋，远遡其源固应尔。吾欲火书而人人，周孔之道不如是。","dynasty":"宋代","title":"读韩非子"}
{"author":"释文珦","content":"居山乐无涯，三径富松菊。山体静吾心，山光悦吾目。春来山蕨肥，秋后山田熟。未必王侯家，有吾清净福。","dynasty":"宋代","title":"居山乐"}
{"author":"释文珦","content":"今日天气清，聊试登山屐。共看云外峰，分坐涧边石。绝境不逢人，啼莺似留客。一声无处寻，还被青林隔。","dynasty":"宋代","title":"初夏同赵东阁西里诸公山行闻莺分韵得隔字"}
{"author":"释文珦","content":"吟行不惮遥，风景尽堪抄。天水清相入，秋冬气始交。饮虹消海曲，宿雁下塘坳。归去须乘月，松门许夜敲。","dynasty":"宋代","title":"立冬日野外行吟"}
{"author":"释文珦","content":"宁为呼傍草，莫作战士妻。初嫁席未温，夫今戍辽西。忆与夫别时，山川正飞雪。腰间弓箭重，冰冻马蹄裂。夫君在万里，如何可相求。瞻彼日月光，使妾心悠悠。悠悠复悠悠，想思曷云已。夜夜劳梦魂，遥遥渡辽水。军中有纪律，君当慎终始。勿以念室家，无心事戎垒。自昔忠义人，从军皆效死。","dynasty":"宋代","title":"征妇怨"}
{"author":"释文珦","content":"閒身孰能鞿，萧散随所欲。凉风入芒屦，缓步秋塘曲。清波淡无涯，无以涤心目。鱼鸟亦忘情，何如在濠濮。","dynasty":"宋代","title":"閒身"}
{"author":"释文珦","content":"秋月满疎林，林影自零乱。白猿啼一声，山空夜将半。","dynasty":"宋代","title":"山中月夜"}
{"author":"释文珦","content":"采药归来迹已陈，真风千古蜕凡尘。细看旧径青青草，犹是仙人醉里春。","dynasty":"宋代","title":"采药径"}
{"author":"释文珦","content":"物外清虚境，由来远众纷。灵踪几年说，梵放或时闻。似有似无路，漫山漫谷云。自难容俗驾，曾不待移文。","dynasty":"宋代","title":"题规无范云深室"}
{"author":"释文珦","content":"有客老柴荆，终辞世上名。因贫诸事省，无位一身轻。水月通禅意，山云寄野情。草衣兼木食，亦足了余生。","dynasty":"宋代","title":"有客"}
{"author":"释文珦","content":"楖栗古藤杖，偃蹇如虬龙。伊昔访婚人，得之天柱峰。眡尔如良朋，出处常相从。渡水逾万折，穿云或千重。忽於风雨时，狡狯夸灵踪。使我失冯倚，瓠落无所容。","dynasty":"宋代","title":"藤杖"}
{"author":"释文珦","content":"石房清睡熟，犹拥黑貂裘。乡远难为梦，山深易得秋。脊令空在咏，蟋蟀暗生愁。何日潜溪岸，吟诗共倚楼。","dynasty":"宋代","title":"秋夜忆兄"}
{"author":"释文珦","content":"隐者心常静，山林迹易安。几年灵运屐。九转葛玄丹。石圃菁苗在，崖房桂影寒。岂知尘世窄，万事杂悲欢。","dynasty":"宋代","title":"为言以道赋岩隐"}
{"author":"释文珦","content":"岞崿东边旧草堂，久抛日日费思量。梦中分晓曾归去，觉后身仍在异乡。","dynasty":"宋代","title":"梦觉"}
{"author":"释文珦","content":"四体本虚空，万物犹土苴。以此存内照，颇觉非外假。存亡楚人弓，得失塞翁马。但使吾道存，正欲知者寡。","dynasty":"宋代","title":"闲居"}
{"author":"释文珦","content":"日照松头冻雪崩，又闻烘拆小池冰。起看门外群峰色，绝顶才分翠一棱。","dynasty":"宋代","title":"雪晴"}
{"author":"释文珦","content":"青春还又暮，草树各相高。细雨啼姑恶，微风飞伯劳。壮怀消白发，隐迹寄玄袍。万事何须计，人生各有遭。","dynasty":"宋代","title":"暮春书怀"}
{"author":"释文珦","content":"夜雨万雷集，涨水三尺深。游鳞得其所，波间自浮沉。科斗千点墨，鲤鲫数寸金。偶会濠梁意，道人本无心。","dynasty":"宋代","title":"雨后"}
{"author":"释文珦","content":"艇子归来月未升，汀洲宛转夕烟凝。荧荧一点垂杨下，知是渔人结网灯。","dynasty":"宋代","title":"舟行"}
{"author":"释文珦","content":"空山一草庐。住来忘岁月。孤身同梦幻，两鬓任霜雪。纷纷蛮触争，颇若大琐屑。予虽知其然，不欲有分别。","dynasty":"宋代","title":"空山"}
{"author":"释文珦","content":"浮萍寄诸水，漂流本无要。倚水以为命，然后生意蕃。女子方在室，怙恃父母恩。及其既结发，托身向他门。室家以礼合，偕老古所敦。毕力闺中事，未尝惮其烦。夙兴崦夜寐，龟勉无后言。德音罔违越，生育皆充全。夫壻轻薄儿，翻覆何无端。青天起云雷，无风作涛澜。中情一朝异，弃旧淫新婚。宴尔如兄弟，视我同雠怨。非唯不见答，暴怒难具论。妃耦道遂丧，安能久自存。只怜妾薄命。仰天每长叹。愿还念昔者，无为卒相谖。","dynasty":"宋代","title":"浮萍寄水行"}
{"author":"释文珦","content":"事往不可追，愁来不可扫。悠悠百年间，一身孰能保。昔为席上珍，今作路傍草。倚伏理则然，宁复有当道。古者贤圣人，身否亦枯槁。嘉名如日月，万事犹杲杲。浮云非我心，归根以为宝。茫昧曷能明，吾将问苍昊。","dynasty":"宋代","title":"拟古"}
{"author":"释文珦","content":"难与时流道，忧心常悄悄。古道贵平易，今人尚机巧。好古而居今，每饭不能饱。来往无嫌猜，唯知爱沙鸟。","dynasty":"宋代","title":"古意"}
{"author":"释文珦","content":"疏索复疏索，世道今难托。骥騄筋力残，鸾凰羽毛落。林公古人徒，风期谅如昨。归来乎山中，携手共行乐。","dynasty":"宋代","title":"寄友其三"}
{"author":"释文珦","content":"惟吾与西佛，天性本相关。怊怅迷方久，浮沉苦海间。三心终不退，上辈必容攀。慈念应尤切，提携早共还。","dynasty":"宋代","title":"怀安养"}
{"author":"释文珦","content":"舟次寒城外，人家已闭门。蜃眠春浪息，鸟入暮烟昏。泽广疑无地，车鸣忽有村。兹游虽适兴，终不似丘园。","dynasty":"宋代","title":"嘉禾舟中"}
{"author":"释文珦","content":"客中颇觉身无事，徐步西村引兴长。茅舍竹篱分向背，麦畦麻棱间青黄。少妇乘时方煮茧，老翁择日又移秧。农家满眼皆生意，应是无心出此乡。","dynasty":"宋代","title":"村行即事"}
{"author":"释文珦","content":"借得空房住十春，野麋山鹿日相新。宁嫌老景犹为客，却喜闲身不属人。於转物时观世界，向无心处得天真。深居谢绝曾非傲，朽钝形骸畏屈伸。","dynasty":"宋代","title":"客居"}
{"author":"释文珦","content":"此水昔年人不见，梵僧来说始知名。飞扬半杂烟岚气，断续全同风雨声。四壁倚空疑鬼凿，一峰当面自天成。虽然未作山中住，曾到山中梦亦清。","dynasty":"宋代","title":"雁荡大龙湫"}
{"author":"释文珦","content":"忘名忘利人，傲岸孰能驯。老去身犹健，閒中乐最真。洁修松体貌，清劲竹精神。日夕常相对，无缘更有尘。","dynasty":"宋代","title":"远尘"}
{"author":"释文珦","content":"风暮溪头欲雪天，思归频问社桥船。心知篱落梅花树，已有寒香似去年。","dynasty":"宋代","title":"岁晚自沙溪买舟归社桥酬李秋崖送别韵"}
{"author":"释文珦","content":"少年为远戍，两鬓已{上髟下思}{上髟下思}。百战功谁赏，空闺信不来。乡关成梦境，边月是愁媒。听彻胡笳曲，寒声转更哀。","dynasty":"宋代","title":"边思"}
{"author":"释文珦","content":"溪头逢野老，邀我过桥东。牛卧閒田上，鸡鸣村巷中。豆乾霜腹饱，莲倒露房空。邻里交相命，桃源风景同。","dynasty":"宋代","title":"野老"}
{"author":"释文珦","content":"顺逆人兽心，成败翻覆手。鬼神不相容，子孙岂能守。昔者过此门，歌钟会群丑。今者过此门，阗然已丰蔀。羞死满院花，颦残数株柳。空室走鼪鼯，荒池长蝌蚪。转眼即凄凉，况复百年后。积釁多自戕，盛德斯可久。富贵如浮埃，於身境何有。为谢高明人，非义慎勿取。","dynasty":"宋代","title":"过贾似道葛岭旧居"}
{"author":"释文珦","content":"风露洗空寒，秋清四体安。偶扶筇杖出，因采菊花餐。老觉心情懒，閒知世界宽。寒山诗一卷，随意作经看。","dynasty":"宋代","title":"偶作"}
{"author":"释文珦","content":"别日何易，会日何难。道路修阻，山川郁盘。寤寐怀思，涕泣汍澜。思君不已，损我容颜。时歌旧章，期以自宽。歌终太息，反开忧端。孤鸿嘹唳，过彼云间。欲托遗音，遐征不还。出户徘徊，风露凄寒。明月皎皎，星斗阑干。罗帷飘扬，顾影难安。耿耿长夜，摧此心肝。","dynasty":"宋代","title":"别日何易行"}
{"author":"释文珦","content":"樗散本灵种，根於广莫乡。繁阴深雨露，怪节老风霜。幸自忘封植，何须较短长。世交多未达，为子重悲伤。","dynasty":"宋代","title":"哀理樗散"}
{"author":"释文珦","content":"室空无侍者，坐卧一团蒲。但见朝还暮，焉知荣与枯。山心便寂寞，天籁听喁于。云外幽人好，时来问老夫。","dynasty":"宋代","title":"室空"}
{"author":"释文珦","content":"连宵雨如泻，老耳聩不闻。晓涧已流衍，山川犹出云。","dynasty":"宋代","title":"厌雨"}
{"author":"释文珦","content":"富贵有何好，只以劳其形。吾居在山林，四体常安宁。寒缉沼中荷，饥斸松下苓。苍苔没幽径，白云度疏棂。明月石上看，清风枕间听。灭惑生智焰，破尘出空经。真如寐而寤，亦若醉而醒。引外非吾事，眡之等浮萍。誓不出篱户，期以终颓龄。君如不吾信，重当问山灵。","dynasty":"宋代","title":"山居答客问"}
{"author":"释文珦","content":"绝巘应藏佛屋，深源定有仙家。风里传来清梵，涧中流出胡麻。","dynasty":"宋代","title":"野外"}
{"author":"释文珦","content":"久作余英客，溪山似有缘。柳堤便野步，竹寺称幽禅。结伴寻沙鹭，忘归笑杜鹃。翛然绳检外，颇觉胜神仙","dynasty":"宋代","title":"忘归"}
{"author":"释文珦","content":"山林自多趣，况此晴和时。我友贲然来，相娱以琴诗。仓庚遗好音。薰风发清吹。悠然与心会，安能遽忘兹。","dynasty":"宋代","title":"依韵酬葛秋岩陶体四首"}
{"author":"释文珦","content":"吾方慕孤贞，俗苦尚冯附。一身天地间，瓠落如大瓠。短寄无百年，倏忽已迟暮。平生清净禅，犹嫌被诗污。洗除岂诚难，心空灭万虑。更当寻亮公，竟入西山去。","dynasty":"宋代","title":"遣兴"}
{"author":"释文珦","content":"秋云满茅屋，秋风响枫林。杖藜步幽取，落叶数寸深。悠然拾叶归，写我閒中吟。坐客兴亦閒，弹入青瑶琴。曲终各无语，山水遗清香。","dynasty":"宋代","title":"秋兴"}
{"author":"释文珦","content":"望望白云居，崔嵬在碧虚。水穷方度岭，石峻不容车。旧爱松萝顶，重来笋蕨余。却怜清绝景，无地着吟庐。","dynasty":"宋代","title":"自鄞江东泛舟至黄山桥度岭游白云寺"}
{"author":"释文珦","content":"残灯闪闪青，蟋蟀怨空庭。骨老似难睡，梦寒还易醒。凄凉生倦枕，沆瀣入疏棂。起视东方白，唯余三两星。","dynasty":"宋代","title":"残灯"}
{"author":"释文珦","content":"南陵初作尉，应亦似南昌。名在神仙籍，才优翰墨场。盗闻无欲止，吏化不欺良。交旧如君少，怀思未易忘。","dynasty":"宋代","title":"怀寄南陵尉沈道正"}
{"author":"释文珦","content":"吴侬三月春尽，蚕已三眠蚕正饥。家贫无钱买桑餧蚕不生丝。妇姑携篮自相语，谁知我侬心里苦。姑年二十无嫁衣，官中催税声如虎。无衣衣姑犹可缓，无绢纳官当破产。邻家破产已流离，颓垣废井行人悲。","dynasty":"宋代","title":"蚕妇叹"}
{"author":"释文珦","content":"候禽来报我，春已到园林。冻解通泉脉，风和动草心。由来增齿腊，翻是促光阴。其可陪人事，衰迟为不任。","dynasty":"宋代","title":"候禽"}
{"author":"释文珦","content":"城北桃花渡，楼居半海商。官河通远浦，津树杂高樯。旭日江烟暖，东风水草香。为看风土异，客子又怀乡。","dynasty":"宋代","title":"鄞中桃花渡即事"}
{"author":"释文珦","content":"试问青松若个栽，僧门只向树边开。月明定有仙人过，露滴频闻野鹤回。千岁老根成虎魄，几寻枯干裹莓苔。住来自得清虚味，不管流光白发催。","dynasty":"宋代","title":"松屋"}
{"author":"释文珦","content":"古寺千峰表，云泉处处佳。山灵嫌俗驾，野鹤唤僧斋。静默通玄理，幽深惬隐怀。閒门何用扫，秋叶任平阶。","dynasty":"宋代","title":"归栖竺岭将启午供野鹤必鸣寺僧常以此为候"}
{"author":"释文珦","content":"野水连苔径，山云掩竹房。人闲清昼永，鸟语绿阴凉。断刻排签古，新茶入焙香。眼前清事足，不道在殊方。","dynasty":"宋代","title":"题竹房"}
{"author":"释文珦","content":"游人未归来，芳草又还歇。怅望江东云，久负山中月。扁舟在何处，一水不可越。相思千里间，日暮飞鸟没。","dynasty":"宋代","title":"秋晚怀浙东故人"}
{"author":"释文珦","content":"山房孟冬月，独坐对残缸。侍才嫌贫去，诗魔以静降。霜威寒透衲，月色碎穿窗。万法皆非侣，令人忆老庞。","dynasty":"宋代","title":"山房"}
{"author":"释文珦","content":"踏遍诸方倦说禅，偶逢佳处结良缘。祖师圣解何须举，衲子家风要别传。云外壶中如聚墨，望中沧海欲浮天。如今觌面相呈了，啼鸟落花俱寂然。","dynasty":"宋代","title":"游囊山礼妙应祖师慧薰塔"}
{"author":"释文珦","content":"每说远公栖隐处，乱云□歌石难通。不是樵夫相指引，无云得到此山中。","dynasty":"宋代","title":"山中"}
{"author":"释文珦","content":"寄酒全清达，论交不世情。远猷期变俗，直气反伤生。属纩无妻子，营坟尚弟兄。九原那可作，肠断买山盟。","dynasty":"宋代","title":"哀梅麓楼寺丞"}
{"author":"释文珦","content":"竹杖芒鞋晚步迟，为贪山水有清晖。栖鸦已带残阳去，牧竖遥穿薄霭归。可保禅身终放浪，从教尘世名脂韦。閒中自有无穷乐，敢道麻衣胜锦衣。","dynasty":"宋代","title":"晚步"}
{"author":"释文珦","content":"故居抛水石，客路厌风霜。衰鬓从教短，馀生不愿长。","dynasty":"宋代","title":"旅吟其一"}
{"author":"释文珦","content":"幽居面西岭，窗几有真趣。睡觉无人声，残阳在高树。","dynasty":"宋代","title":"西明落照"}
{"author":"释文珦","content":"檐外竹珊珊，空房住一间。无人曾到此，老子有余闲。士蚀铜樽绿，苔滋粉壁斑。於焉自成乐，遮莫笑痴顽。","dynasty":"宋代","title":"竹居"}
{"author":"释文珦","content":"种菊东篱下，悠然寄隐情。不辞频抱翁，他日要餐英。","dynasty":"宋代","title":"种菊"}
{"author":"释文珦","content":"疏索复疏索，世道今难托。骥騄筋力残，鸾凰羽毛落。林公古人徒，风期谅如昨。归来乎山中，携手共行乐。","dynasty":"宋代","title":"寄友其三"}
{"author":"释文珦","content":"梅雨无时下，霖淫一月余。重阴迷早晚，常课废经书。衣润无由曝，园荒亦欠锄。尧天舜日远，怀抱若为舒。","dynasty":"宋代","title":"梅雨"}
{"author":"释文珦","content":"梅楠三四树，手种近岩房。始见条抽绿，俄惊叶陨黄。物情殊易变，身世岂能常。且尽修心法，休传却死方。","dynasty":"宋代","title":"梅楠"}
{"author":"释文珦","content":"野水连苔径，山云掩竹房。人闲清昼永，鸟语绿阴凉。断刻排签古，新茶入焙香。眼前清事足，不道在殊方。","dynasty":"宋代","title":"题竹房"}
{"author":"释文珦","content":"衡门随我分，可是贱儒冠。任性中肠乐，远营梦境安。涧声暗后响，山气夜深寒。活计何劳问，薇生采不难。","dynasty":"宋代","title":"衡门"}
{"author":"释文珦","content":"事往不可追，愁来不可扫。悠悠百年间，一身孰能保。昔为席上珍，今作路傍草。倚伏理则然，宁复有当道。古者贤圣人，身否亦枯槁。嘉名如日月，万事犹杲杲。浮云非我心，归根以为宝。茫昧曷能明，吾将问苍昊。","dynasty":"宋代","title":"拟古"}
{"author":"释文珦","content":"酷哉虾蟆精，食月食之既。天地皆幽昏，使我增永忾。","dynasty":"宋代","title":"月蚀"}
{"author":"释文珦","content":"抱璞肯自剖，藏之在深椟。嗟彼荆山人，不能卫其足。生先有良贵，那爱分□禄。閒居五十年，祗着山人服。华衮有何好，此服安且燠。童鹤亦清真，梅边伴幽独。身后无子孙，高风许谁续。疎澹水边萤，飞来照吟屋。","dynasty":"宋代","title":"林和靖孤山旧隐"}
{"author":"释文珦","content":"养形而放心，譬若树抱蝎。表似内已虚，识者为憯怛。形瘁或当腴，心蠹不可活。先民有格言，勿使本先拨。","dynasty":"宋代","title":"箴放心"}
{"author":"释文珦","content":"茅檐共翠微，井臼亦相依。衣望桑麻熟，粮兼芋栗肥。山田秋赋少，村乐醉人归。不识封侯事，王城相到稀。","dynasty":"宋代","title":"山中田舍"}
{"author":"释文珦","content":"残日下重城，寒潮起暮声。岸遥江树小，天阔野云平。一水分吴越，孤舟寄死生。如何未归者，犹此计乡程。","dynasty":"宋代","title":"钱塘晚渡"}
{"author":"释文珦","content":"晚策信所往，幽怀那可穷。孤村流水外，古木乱山中。雨过天容净，风收地籁空。淡烟归独鸟，深涧饮长虹。日下青峰表，潮生沧海东。光吞群象没，气混百川雄。椓杙知樵子，乘舟识钓翁。閒身天与健，萧散复谁同。","dynasty":"宋代","title":"晚步"}
{"author":"释文珦","content":"游人只道花时好，老子心偏爱晚春。万紫千红都谢了，绿阴时见采桑人。","dynasty":"宋代","title":"晚春"}
{"author":"释文珦","content":"始听邻屋响秋碪，独住閒房春又深。遍地繁花非故色，一窗凉叶是新阴。仓庚谩得东君意，杜宇偏伤远客心。节物相催身易老，临风时复动悲吟。","dynasty":"宋代","title":"晚春遣兴"}
{"author":"释文珦","content":"乔林瑟瑟起阴风，夜色归山不辨重。唯有隐庐偏易认，石楼灯火最深峰。","dynasty":"宋代","title":"晚归"}
{"author":"释文珦","content":"晚来閒步阅秋光，田上人家尺涤场。远浦寒波浮雁鹜，荒山落日下牛羊。客鬓已非当日黑。菊花空似去年黄。因听翁媪言音异，又复令人忆故乡。","dynasty":"宋代","title":"晚秋閒步"}
{"author":"释文珦","content":"隔岸茅茨低小，临溪草径横斜。杨柳已无余叶，芙蓉尚有残花。","dynasty":"宋代","title":"晚秋野外"}
{"author":"释文珦","content":"余英山中枫叶赤，龟溪溪上蘋花白。野翁杖屨往来频，为爱溪山好色。白叟虬髯眼深碧，邂逅相欢坐苔石。语终长啸归青壁，恐是云深避秦客。斯人再见虽难期，忘机亦有渔樵席。藉草班荆相尔汝，无主无宾心自适。沙鸥飞度夕阳间，烟外遥闻一声笛。","dynasty":"宋代","title":"晚秋游兴"}
{"author":"释文珦","content":"日晚投山寺，萧然异人境。石房云气深，苔阶雨声冷。心清不成寐，篝灯对孤影。清猿亦可人，长啸西南顶。","dynasty":"宋代","title":"晚宿山寺"}
{"author":"释文珦","content":"万山深处绝諠哗，野鹤孤猿共此家。莫使游尘污泉石，有妨闲客卧烟霞。寒谫绿芰千层叶，饥食青花数树花。无可破除无可羡，清贫却是好生涯。","dynasty":"宋代","title":"万山深处"}
{"author":"释文珦","content":"久作余英客，溪山似有缘。柳堤便野步，竹寺称幽禅。结伴寻沙鹭，忘归笑杜鹃。翛然绳检外，颇觉胜神仙","dynasty":"宋代","title":"忘归"}
{"author":"释文珦","content":"高怀厌古市，买屋住深峰。束帛不可聘，世人那易逢。故家遗石鼓，好景对金钟。得句凭谁会，长歌慰井龙。","dynasty":"宋代","title":"向乐古移居山中"}
{"author":"释文珦","content":"山川虽不改，伤感自难穷。野树浮新绿，宫花陨旧红。两间无异气，一等是春风。万古乘除理，谁能究始终。","dynasty":"宋代","title":"感旧"}
{"author":"释文珦","content":"村西大树高入云，树根作屋祠为神。村农四时常祭赛，但愿长幼无灾屯。更乞风雨皆调适，官不追呼无资贼。六畜蕃滋百谷成，报神之赐何终极。问农当年未生树，此树之神何所附。它时此树朽而仆，树神又向何方去。农笑吾言吾笑农，濁泾清渭终难同。","dynasty":"宋代","title":"神树词"}
{"author":"释文珦","content":"屈身必受制，屈志必违仁。受制已则辱，违仁首则屯。身志两不辱，度几德之纯。以此率其性，乾坤一闲人。","dynasty":"宋代","title":"不屈"}
{"author":"释文珦","content":"物外烟霞古，幽深断送迎。聩僧唯反听，啼鸟自春声。望岳山心静，临池水观成。岂知趋世者，终日但营营。","dynasty":"宋代","title":"物外"}
{"author":"释文珦","content":"闲身出尘表，世鞅讵能绝。真若寒崖松，凌傲几霜雪。枝叶任生枯，唯自老根节。更有无心云，油然足怡悦。","dynasty":"宋代","title":"閒身"}
{"author":"释文珦","content":"天台仙圣宅，隔断世间尘。春夏长留雪，峰峦半入云。溪行多病淑，樵径少逢人。欲觅诛茅地，同流傥见分。","dynasty":"宋代","title":"天台山"}
{"author":"释文珦","content":"谢客开山兴，深居寄草堂。曲阑凭野色，虚牖敞晴光。路转青林合，泉流碧涧长。群峦分向背，平楚接微茫。兰茝含幽洁，松筠傲雪霜。玄猨啼夜月，青鹤舞朝阳。地僻烟霞古，云深草树凉。藤梢藏钓石，桂子落琴床。为识禽鱼性，终辞鸳鸯行。真曾脱颖出，只作善刀藏。不爱烧金术，唯留煮石方。赋诗閒点笔，勘易静焚香。酿酒应浮白，收茶自过黄。秋来看{左各右刂}竹，春尽课劙桑。水暖分鱼种，崖寒取蜜房。人高徵士节，天动少微芒。道在名难隐，身閒乐叵量。更知齐指马，诚足傲羲皇。萧散氛埃表，高风不可忘。","dynasty":"宋代","title":"秘书山中草堂"}
{"author":"释文珦","content":"物外清虚境，由来远众纷。灵踪几年说，梵放或时闻。似有似无路，漫山漫谷云。自难容俗驾，曾不待移文。","dynasty":"宋代","title":"题规无范云深室"}
{"author":"释文珦","content":"月汀家在帝王都，不藏歌舞唯藏书。旧诧邺侯三万轴，君家所藏还有余。寄我一诗辞缜密，言言皆自书中出。复来访我飞来阴，坐石分题更超轶。西山落日催归轩，执手西风伤别魂。他日终期到书室，一一与君重细论。","dynasty":"宋代","title":"惠莲峰诗以为谢"}
{"author":"释文珦","content":"介特无门徒，室亦如垂罄。隤然类枯株，聊以养衰病。朝来启篱户，落叶满苔径。流光遽如斯，脆质安能竞。虚籁起高林，助我发长咏。","dynasty":"宋代","title":"养疾"}
{"author":"释文珦","content":"无情日月互相磨，万古悠悠一逝波。六十四年成事少，八千余卷费功多。山林有志知难变，毁誉无根听自讹。近问野人安稳法，教予只学采樵歌。","dynasty":"宋代","title":"閒居遣兴"}
{"author":"释文珦","content":"归来岩下养衰形，日日眠云听瀑声。但爱一閒堪佚老，翻思万卷是劳生。人嫌草座麻衣陋，自守芝翁木客盟。没齿如斯吾事足，更无他事可关情。","dynasty":"宋代","title":"归来"}
{"author":"释文珦","content":"灭迹岩岫间，居然养真素。夕餐篱菊英，朝饮木兰露。玄衢谅堪涉，时荣焉足慕。万古功名人，累累但丘墓。","dynasty":"宋代","title":"灭迹"}
{"author":"释文珦","content":"年来已绝交，孤憩竹间寮。境寂身逾懒，神安息自调。云开山意静，风止树声消。自足全无乐，谁能问市朝。","dynasty":"宋代","title":"年来"}
{"author":"释文珦","content":"全德寡知音，浮沤亦易沉。终因三昧火，始验一生心。讲齿犹存玉，轮珠自化金。几多空掩胾，遗臭在山林。","dynasty":"宋代","title":"题杲东轩阇维齿不坏轮珠变金色"}
{"author":"释文珦","content":"老大偏多感，那堪客路中。凄凉经月病，安忍半生穷。衰草凝霜白，高枫借日红。今朝方暂起，先问菊花丛。","dynasty":"宋代","title":"老大"}
{"author":"释文珦","content":"瘦竹老松间，閒房仅容膝。栖迟非一朝，谢遣用三术。泉落双涧清，云消从山出。谁能强予迁，爱此成痼疾。","dynasty":"宋代","title":"松竹间"}
{"author":"释文珦","content":"身荣如美疢，身退是良方。云月皆成趣，悲欢不入肠。闲门清昼永，宴坐绿阴凉。昔者惟忘物，今焉已亦忘。","dynasty":"宋代","title":"忘已"}
{"author":"释文珦","content":"坚持先佛戒，不染世间缘。过午都忘食，终年只坐禅。可曾焚蠹木。长是滤虫泉。何日能相见，同君话五篇。","dynasty":"宋代","title":"持律僧"}
{"author":"释文珦","content":"一堤杨柳青丝软，百顷芙蕖锦障开。中有閒人心似水，坐看沙鸟镜中来。","dynasty":"宋代","title":"湖亭"}
{"author":"释文珦","content":"一年春色已摧残，水满陂塘草树寒。转觉归愁消不得，杜鹃声里泪阑干。","dynasty":"宋代","title":"春感"}
{"author":"释文珦","content":"经旬雨不断，今日喜新霁。杖策东皋行，桑柘阴翳翳。蚕老欲登箔，菜麦亦可刈。田园足生理，外此尽误计。父老诚见客，吾驾从兹税。","dynasty":"宋代","title":"喜晴"}
{"author":"释文珦","content":"之子幡然别，何人伴寂寥。相从非世道，独去是寒朝。目送孤帆远，魂随晓浪消。重来须定约，莫待隔江招。","dynasty":"宋代","title":"送雅上人自鄞归杭"}
{"author":"释文珦","content":"秋光几一增，在候已无雷。显气凝为露，嘉禾秀出胎。燕衔余暑去，虫唤嫩寒来。泡影非能久，流光又苦催。","dynasty":"宋代","title":"秋分前三日偶成"}
{"author":"释文珦","content":"小艇不施楫，飘飘信天风。夷犹清川上，远近短秋光同。听牧弄牛笛，看渔收钓筒。閒人有至乐，何须作小三公。赤舄乃桎梏，玄衮为牢笼。终输玄真子，寄傲烟波中。更爱严子陵，高举如冥鸿。","dynasty":"宋代","title":"舟中"}
{"author":"释文珦","content":"金散免镕冶，木散逃斧斤。人散外荣辱，所以为散人。世皆贱吾散，此散吾自珍。偃蹇不任用，庶足全其身。","dynasty":"宋代","title":"散人咏"}
{"author":"释文珦","content":"荒烟迷小市，细雨隔遥津。麦浪农畴晚，桐花客路春。几番时序换，两鬓雪霜新。唯有溪边鹭，相看似故人。","dynasty":"宋代","title":"柘溪道中"}
{"author":"释文珦","content":"碧浸他山古，梅梁昔化龙。江溪一堰隔，禾黍四郊重。绝唱思幽客，欢声遍野农。长官功不朽，遗庙合歌钟。","dynasty":"宋代","title":"鄞中他山堰"}
{"author":"释文珦","content":"拥衲坐深更，频闻蔌蔌声。只疑为落叶，不道是飞霙。晓压松头重，寒铺砌面平。幸成丰岁兆，何事却徵兵。","dynasty":"宋代","title":"禁体咏发时方用兵故其末及之"}
{"author":"释文珦","content":"客馆何寥寥，明月竟窗户。青天悬列星，零露沾宿莽。怀起不遑寐，起坐听漏鼓。听罢复重听，听彻三四五。","dynasty":"宋代","title":"客夜"}
{"author":"释文珦","content":"暝色生前浦，日沉西岭树。隐约有孤僧，远入深云去。","dynasty":"宋代","title":"晚"}
{"author":"释文珦","content":"客中难度日，池上独徘徊。露冷芙蕖死，天高鸿雁来。枯茎宁再润，群叫易成哀。对此能无感，吾亲在夜台。","dynasty":"宋代","title":"秋感"}
{"author":"释文珦","content":"晚暮衰慵剧，因寻此地居。山深常见鹿，溪浅少藏鱼。野径归烟僻，寒窗映水虚。松枯生藓遍，梅老著花疎。对月空尘翳，眠云晤卷舍，以閒消苑结，因静得真如。兀坐多凭几，徐行不用车。公卿谁识我，猿鹤最知予。善贾休沽玉，全生愿作樗。终身期不出，颇自爱吾庐。","dynasty":"宋代","title":"不出"}
{"author":"释文珦","content":"众人穷智虑，没齿常区区。吾独不能尔，林卧安其愚。聪明既寂绝，因之得玄珠。其珠有夜光，终将破昏衢。","dynasty":"宋代","title":"言志"}
{"author":"释文珦","content":"隐者心常静，山林迹易安。几年灵运屐。九转葛玄丹。石圃菁苗在，崖房桂影寒。岂知尘世窄，万事杂悲欢。","dynasty":"宋代","title":"为言以道赋岩隐"}
{"author":"释文珦","content":"醉陶为尔早辞官，醒屈曾将当夕餐。我爱露丛深似染，晓寻特地犯清寒。","dynasty":"宋代","title":"秋晓访菊"}
{"author":"释文珦","content":"故里多离别，他乡久滞留。虫声偏入夜，客梦不禁秋。枯叶兼风响，清溪带月流。倚门应望切，明日问归舟。","dynasty":"宋代","title":"旅夜思亲"}
{"author":"释文珦","content":"幽燕地冷无春晖，此时道归郎不归。今朝朔风欺远客，又还无处寄寒衣。","dynasty":"宋代","title":"思还人四方四首"}
{"author":"释文珦","content":"日月如飞梭，为我织老景。苍艾浸成色，素丝飒垂领。短长任所裁，厚薄焉足省。善贾亦徒施，终然付泡影。","dynasty":"宋代","title":"老景"}
{"author":"释文珦","content":"又过一番秋。秋应笑白头。任教花自笑，其奈我忘忧。未死聊游戏，才亡即罢休。应知皆是幻，尽底付悠悠。","dynasty":"宋代","title":"九日吟"}
{"author":"释文珦","content":"千重青嶂底，坐卧一茅茨。栖息今成乐，兴亡总不知。林居独脚鬼，壁画九头龟。自是山林样，休嫌欠入时。","dynasty":"宋代","title":"茅茨其一"}
{"author":"释文珦","content":"寒月照沙头，轻风引客舟。挂帆重旷望，举櫂复夷犹。地势连吴越，星躔次斗牛。雁烟萦别思，渔火点乡愁。双鬓谁怜白，单衣自怯秋。明朝定相忆，独上水边楼。","dynasty":"宋代","title":"钱塘晚渡别友"}
{"author":"释文珦","content":"昔闻两溪水色异，苕清霅浑犹渭泾。又闻发源自天目，悬高坠峻如建瓴。日夜滚滚流不止，尽过白蘋红蓼汀。流入太湖不复辨，挹之但闻鱼鳖腥。堪笑人生亦如此，百年汲汲劳其形。到头富贵亦何用，一卧泉下无由醒。争似渔翁扁舟独往最脱酒，七十二峰相对长青青。","dynasty":"宋代","title":"苕霅歌"}
{"author":"释文珦","content":"流水保尝有竞，閒云本亦无心。静者不殊云水，悠然自乐山林。","dynasty":"宋代","title":"隐居二首"}
{"author":"释文珦","content":"野翁百不为，白发老岩涧。宁肯慕膏粱，且复饱藜苋。故交非不多，尽作风叶散。余生虽独存，反观亦如幻。","dynasty":"宋代","title":"野翁"}
{"author":"释文珦","content":"閒人无所管，扶藜散幽步。古路绝游尘，霜林叶自雨。坐石听流泉，颇得空寂趣。云外巢居子，邂逅两相遇。语久各忘还，见月出深树。彼此无滞情，忽散同烟雾。归来夜已深，山衣浥清露。隤然竟终夕，不复脱芒屦。铁钟惊梦回，斗转东方辊。重欲见巢居，云深无觅处。","dynasty":"宋代","title":"游兴"}
{"author":"释文珦","content":"春暮仓庚鸣，农家语堪听。雨暘不违时，麦高桑叶青。烹豚酌清酒，庙中谢神灵。田蚕杯珓好，欢声动林坰。祭罢各分散，群鸟啄余腥。","dynasty":"宋代","title":"野外即事"}
{"author":"释文珦","content":"铁锡已高悬，残山剩水边。算年齐易卦，写梦入诗篇。介癖游从少，幽深景物偏。衡门终日掩，吾自守吾玄。","dynasty":"宋代","title":"衡门其二"}
{"author":"释文珦","content":"溪路六七里，茅茨三两家。断崖悬石髓，古树有松花。绝壑无人处，看云到日斜。过山幽更甚，时复见樵车。","dynasty":"宋代","title":"溪路"}
{"author":"释文珦","content":"迂拙不任用，於焉老云耕。曾非尚高亢，聊复辞送迎。孤踪类山鹿，幽意存柴荆。春薇撷初茁，秋菊餐落英。倦来唯宴默，兴到或游行。明目烟霞色，清听风泉声。万象毕昭明，四体常安平。纵诞殊有适，利禄非所荣。外物遗天地，真心齐死生。但愿绝知闻，怡我閒旷情。","dynasty":"宋代","title":"迂拙"}
{"author":"释文珦","content":"人生百年间，何殊旅亭客。少壮不可留，渐觉衰老迫。纵使功业成，谁能免形役。长歌归去来，山中煮白石。","dynasty":"宋代","title":"人生几何行"}
{"author":"释文珦","content":"客路驱驰足自怜，壮怀消歇在花先。暖床寂寞听风雨，孤负清明又一年。","dynasty":"宋代","title":"清明"}
{"author":"释文珦","content":"超然尘垢外，元化实希夷。吾生有道骨，中心常慕之。感通影响然，高真不遐遗。导我归帝乡，云軿共委蛇。","dynasty":"宋代","title":"游仙其五"}
{"author":"释文珦","content":"短景又还暮，羁愁那易禁。半生无著莫，万事任浮沉。衲敝芦花冷，炉存葑火深。云间断行雁，时复动哀吟。","dynasty":"宋代","title":"水乡闻雁"}
{"author":"释文珦","content":"偶被鸟声惊破梦，无心行到黄龙洞。道人已击晚香钟，犹有残阳在高栋。","dynasty":"宋代","title":"即事"}
{"author":"释文珦","content":"岸柳飞花老却春，负前何事巧随人。都缘漂荡先归处，全似天涯倦客身。","dynasty":"宋代","title":"柳花"}
{"author":"释文珦","content":"散策清溪岸，茅檐事事幽。燕巢春始垒，蛛网雨来收。翁媪能留客，儿童不识愁。兴长归径晚，回首问群鸥。","dynasty":"宋代","title":"溪上"}
{"author":"释文珦","content":"一水从天下，源深不可知。千寻垂缟练，余沫散珠玑。响激雷霆合，风生草木欹。老僧来灌顶，溅湿薜萝衣。","dynasty":"宋代","title":"九仙山中瀑"}
{"author":"释文珦","content":"悠悠涉长途，西日照禾黍。回首睇关山，故乡在何许。秋风吹栎林，忧思莫能禁。同怀不可见，日暮空沈吟。方矜美少年，倏忽伤丑老。百年能几何，况复不长保。存者日已少，逝者日已多。荣华亦难恃，薤露有遗歌。","dynasty":"宋代","title":"途中感兴"}
{"author":"释文珦","content":"同人久别离，消息不曾知。心似长堤柳，千丝又万丝。","dynasty":"宋代","title":"忆友"}
{"author":"释文珦","content":"松柏何夭矫，南山何崚嶒。松柏有常性，南山不骞崩。南山人所仰，松柏人所承。寻常部娄间，琐琐唯薪蒸。彼无高志徒，视此宜自惩。坚守岁寒操，亦当慎攸凭。","dynasty":"宋代","title":"南山松柏章"}
{"author":"释文珦","content":"山中良自好，住久乐已成。山木有嘉荫，山禽无俗声。永言辞世路，世路多不平。亦以性疎懒，不能但劳生。","dynasty":"宋代","title":"言志"}
{"author":"释文珦","content":"候禽来报我，春已到园林。冻解通泉脉，风和动草心。由来增齿腊，翻是促光阴。其可陪人事，衰迟为不任。","dynasty":"宋代","title":"候禽"}
{"author":"释文珦","content":"经岁雨不作，溪源皆绝流。旱妖长似夏，虫响谩占秋。满目伤黎弈，焦心在冕旒。天河盍倾泻，并洗甲兵忧。","dynasty":"宋代","title":"岁旱"}
{"author":"释文珦","content":"日落西水净，云归北崦昏。老僧方在定，童子不应门。伏虎知慈力，灵禽演法言。槛前泉数斛，清澈是心源。","dynasty":"宋代","title":"山中僧"}
{"author":"释文珦","content":"饥寒驱不出，忍死住空山。芰制几回补，荆扉终岁关。是非尘外远，云月句中閒。此意难名道，存诸静默间。","dynasty":"宋代","title":"不出"}
{"author":"释文珦","content":"事往不可追，愁来不可扫。悠悠百年间，一身孰能保。昔为席上珍，今作路傍草。倚伏理则然，宁复有当道。古者贤圣人，身否亦枯槁。嘉名如日月，万事犹杲杲。浮云非我心，归根以为宝。茫昧曷能明，吾将问苍昊。","dynasty":"宋代","title":"拟古"}
{"author":"释文珦","content":"梅柟三四树，手种近岩房。始见条抽绿，俄惊叶陨黄。物情殊易变，身世岂能常。且尽修心法，休传却死方。","dynasty":"宋代","title":"梅柟"}
{"author":"释文珦","content":"缘山一径微，竹树隐禅扉。云绝去来性，僧无生灭机。风檐铁自语，阴洞石能飞。终拟携瓶锡，他年向此归。","dynasty":"宋代","title":"烟霞石屋诸寺"}
{"author":"释文珦","content":"隔岸茅茨低小，临溪草径横斜。杨柳已无余叶，芙蓉尚有残花。","dynasty":"宋代","title":"晚秋野外"}
{"author":"释文珦","content":"空中窴至理，彼我两俱忘。自有心如铁，宁嫌鬓似霜。清泉随涧远，古屋入云长。此是吾安处，陶然乐未央。","dynasty":"宋代","title":"空中"}
{"author":"释文珦","content":"山深懒开门，忍饥卧风雪。忽闻檐外声，知有崖松折。水边盘陀石，中夜亦冻裂。西顶幽人来，清晓为予说。","dynasty":"宋代","title":"山深其一"}
{"author":"释文珦","content":"几夜自听松雪响，西峰道者不曾来。今朝拟得寻幽话，溪路清寒却又回。","dynasty":"宋代","title":"几夜"}
{"author":"释文珦","content":"石室静而深，青山迭相映。且无笼槛羁，颇适猿鸟性。外物俱弃捐，仙尘亦清净。人莫来扣门，惊回老僧定。","dynasty":"宋代","title":"石室"}
{"author":"释文珦","content":"野处日多暇，扶藜信脚行。荒原寒鸭阵，深巷午鸡声。随地有幽事，閒人无滞情。归来新月上，照我入柴荆。","dynasty":"宋代","title":"野处"}
{"author":"释文珦","content":"负疴在山泽，已若无此生。期与草木尽，隐人不须名。西南数奇峰，宛同亲弟兄。悠然有静意，青青日相迎。因持短柄鑱，入山斸黄精。志不在苟得，聊复怡吾情。","dynasty":"宋代","title":"隐怀"}
{"author":"释文珦","content":"绝顶一庵孤，悠悠清夜徂。野僧寒出定，山鬼暗相呼。泉落池应满，云深树欲无。何年捐万事，来此共跏趺。","dynasty":"宋代","title":"宿山庵"}
{"author":"释文珦","content":"散逸羲皇上，风流晋宋间。金莲推寓直，玉笋竟虚班。名在方为重，身荣等是閒。知心千古月，耿耿照泉关。","dynasty":"宋代","title":"哀梅麓楼寺丞"}
{"author":"释文珦","content":"门对芒陂柳半遮，老翁留客坐枯槎。自言雨足好苗色，犹恐风多损稻花。","dynasty":"宋代","title":"村行与田翁语"}
{"author":"释文珦","content":"超然尘垢外，元化实希夷。吾生有道骨，中心常慕之。感通影响然，高真不遐遗。导我归帝乡，云軿共委蛇。","dynasty":"宋代","title":"游仙其五"}
{"author":"释文珦","content":"利禄与名称，拘囚岂易胜。由来立仗马，有愧脱鞲鹰。达者知求解，贪夫反自矜。吾方用三术，止观足堪凭。","dynasty":"宋代","title":"三术"}
{"author":"释文珦","content":"第一伤心是别离，别来三度寄征衣。更嫌春梦无凭准，梦里言归又不归。","dynasty":"宋代","title":"征妇词"}
{"author":"释文珦","content":"苍莽势连空，跻攀径绝踪。乱峰排似战，片石响於钟。鸟语春云密，龙归暮雨重。下观群岫小，始觉此为宗。","dynasty":"宋代","title":"登太白绝顶龙池望远"}
{"author":"释文珦","content":"寒月照沙头，轻风引客舟。挂帆重旷望，举櫂复夷犹。地势连吴越，星躔次斗牛。雁烟萦别思，渔火点乡愁。双鬓谁怜白，单衣自怯秋。明朝定相忆，独上水边楼。","dynasty":"宋代","title":"钱塘晚渡别友"}
{"author":"释文珦","content":"五年懒踏上京尘，真是乾坤散诞身。正向山中閒卧雪，忽闻户外报迎春。且倾竹叶屠苏酒，休画桃符郁垒神。底事诗筒来往密，结交多是苦吟人。","dynasty":"宋代","title":"酬李筼房元日见寄韵"}
{"author":"释文珦","content":"岞崿多奇观，人疑是假山。松亭藏雾黑，苔壁上云斑。栈阁凌空险，岩栖履石艰。鹤眠庭树稳，僮汲井泉悭。钟磬青冥上，香灯杳霭间。志图曾旧览，题咏未经删。叠嶂森南面，双溪转北湾。飞桥拦水断，古邑带烟閒。猿啸穿林远，樵声过岭峦。客寻清梵至，僧背夕阳还。我亦频来此，柴门不要关。","dynasty":"宋代","title":"岞崿山"}
{"author":"释文珦","content":"我爱岩间古樗栎，蔽日参云过千尺。樵苏来往作阴凉，不为风霜变颜色。匠氏入林持斧斤，材无大小皆选抡。豫章楩楠岂复有，独以无用全其身。山僧历得养生理，故以岩樗自为比。只把樛枝庇本根，肯夸美干招残毁。幽人志士当勿疑，听我朗诵岩樗诗。纵为梁栋或易挠，岩下清风无尽时。","dynasty":"宋代","title":"为修樗作歌"}
{"author":"释文珦","content":"隐者心常静，山林迹易安。几年灵运屐。九转葛玄丹。石圃菁苗在，崖房桂影寒。岂知尘世窄，万事杂悲欢。","dynasty":"宋代","title":"为言以道赋岩隐"}
{"author":"释文珦","content":"石涧寒流不尽，茅檐宿雨初晴。幽客眠云未起，四时鸟弄春声。","dynasty":"宋代","title":"春晓寻山家"}
{"author":"释文珦","content":"人言石田无所用，我道此田好畦垄。灵根至竟不曾枯，遍与人间作诗种。田翁去作王门客，山翁复有居山癖。两翁无奈路头分，朝朝莫莫空相忆。","dynasty":"宋代","title":"寄赠林石田"}
{"author":"释文珦","content":"石泉清浸槛，终日远器纷。境与禅心会，源从静处分。乱峰寒蔽日，断壁昼生云。向此长栖止，何人得似君。","dynasty":"宋代","title":"题故人溪亭"}
{"author":"释文珦","content":"此水昔年人不见，梵僧来说始知名。飞扬半杂烟岚气，断续全同风雨声。四壁倚空疑鬼凿，一峰当面自天成。虽然未作山中住，曾到山中梦亦清。","dynasty":"宋代","title":"雁荡大龙湫"}
{"author":"释文珦","content":"无情日月互相磨，万古悠悠一逝波。六十四年成事少，八千余卷费功多。山林有志知难变，毁誉无根听自讹。近问野人安稳法，教予只学采樵歌。","dynasty":"宋代","title":"閒居遣兴"}
{"author":"释文珦","content":"布袜与青鞋，山巅复水涯。閒为真富贵，吟是好情怀。既可全吾乐，何惭与世乖。自随无畚插，忘死亦忘骸。","dynasty":"宋代","title":"山巅水涯"}
{"author":"释文珦","content":"归兴比春浓，迢遥发镜中。船头指西日，帆腹饱春风。岸柳眉舒黛，源桃脸露红。到家天已暝，童穉候衰翁。","dynasty":"宋代","title":"归兴"}
{"author":"释文珦","content":"闻道幽栖野思饶，径无尘迹草萧萧。长松架壑因为屋，老榉横溪便作桥。煮石未须閒水碓。漱流何必弃风瓢。吾生更爱深居乐，定拟相从不待招。","dynasty":"宋代","title":"寄山中友人"}
{"author":"释文珦","content":"春风不入窭人家，三月园桃未著花。老子放痴都不问，山厨日日饭胡麻。","dynasty":"宋代","title":"山园三月桃未花"}
{"author":"释文珦","content":"静室焚香罢，间吟倚石栏。忽从青玉峡，涌出白银盘。列宿消芒尽，清晖照胆寒。终宵不成寐，二十四回看。","dynasty":"宋代","title":"看月"}
{"author":"释文珦","content":"农家逢乐岁，欢笑自村村。麰麦黄铺野，桑麻绿映门。簄梁收鰋鲤，圈栅足鸡豚。古庙高枫下，迎神鼓笛喧。","dynasty":"宋代","title":"农父"}
{"author":"释文珦","content":"身荣如美疢，身退是良方。云月皆成趣，悲欢不入肠。闲门清昼永，宴坐绿阴凉。昔者惟忘物，今焉已亦忘。","dynasty":"宋代","title":"忘已"}
{"author":"释文珦","content":"隐者似孤云，都忘厌与忻。渔樵每争席，鸾鹤自为群。地僻云常满，山高日易曛。蹲鸱煨正熟，不与俗人分。","dynasty":"宋代","title":"煨芋"}
{"author":"释文珦","content":"我爱山村人，自得山村趣。唯与渔樵狎，绝无轩冕慕。高情寄云松，至乐在霜芋。长吟招隐诗，更作閒居赋。出处均不静，旷达遗万虑。犹嫌车马喧，肯受尘土污。白驹志虽洁，玄豹斑已露。只恐鹤书来，夺我良朋去。","dynasty":"宋代","title":"为仇近仁赋山村"}
{"author":"释文珦","content":"宝此五字田，不羡千亩耤。冥搜为播种，发言皆黍稷。梅山老吟农，良已著深绩。终然乃有秋，不负平生力。","dynasty":"宋代","title":"为顾美山赋五字田"}
{"author":"释文珦","content":"四时之气秋最清，千崖风骨方峥嵘。石黛碧玉迭照映，乔松老柏森纵横。上有白云可为佩，下有寒泉堪濯缨。樵夫仰视不敢上，鸾鹤日夜长和鸣。若有人兮似冰雪，以斯崖兮拟高洁。饮玄津兮餐玉屑，御清风兮朝帝阙。","dynasty":"宋代","title":"为李少监赋秋崖歌"}
{"author":"释文珦","content":"物我两俱忘，隤然入道乡。空为真命脉，静是悟肝肠。竹月光零乱，松风韵短长。色声皆妙契，曾不费思量。","dynasty":"宋代","title":"物我"}
{"author":"释文珦","content":"閒踪无滞留，有兴即行乐。崎岖历重丘，窈窕穷远壑。遂步西城道，修墉带高闳。门前高梐枑，喧喧歌吹声。老人咨嗟予故，园林曾是前人墓。予谓老人置勿论，自古废兴何定据。今人欢乐宁长保，后人还为伤怀抱。","dynasty":"宋代","title":"西城行"}
{"author":"释文珦","content":"西村逢老叟，事事皆天真。发白不记岁，鸟鸣知是春。耕桑了衣食，儿女俱和循。日暮野中归，荷锄仍带薪。见人但恭敬，尘满头上巾。未尝褒都邑，岂闻有君臣。我疑百世下，犹有羲皇民。","dynasty":"宋代","title":"西村老叟"}
{"author":"释文珦","content":"西风吹鬓鬓成霜，变异无端那有常。交友后先同昨梦，老人八十尚他乡。书空雁字行疎密，泣砌虫吟韵短长。尽是客中秋意绪，谁能对此不凄凉。","dynasty":"宋代","title":"西风"}
{"author":"释文珦","content":"西风落叶间，孤客有余閒。寒水皆归壑，秋云不离山。鹘翻枯草去，鸦带夕阳还。幽趣何人共，柴门只自关。","dynasty":"宋代","title":"西风"}
{"author":"释文珦","content":"复岭又重冈，尘缘此地忘。五峰朝寺古，双涧出云长。深静宜栖隐，高寒易雪霜。拟登华顶去，幽径旋锄荒。","dynasty":"宋代","title":"双溪寺"}
{"author":"释文珦","content":"閫相招惟重，邦人望亦浓。欲开新象教，应扫旧狐踪。烟水浮瓶锡，云山庆鼓钟，宝严初变土，遥想雨花重。","dynasty":"宋代","title":"送极太初住鄞江宝严"}
{"author":"释文珦","content":"山势逶迤九锁分，洞天终自异人群。君王在昔曾游幸，故老犹今述见闻。瀑溅鹤衣明似雪，气蒸龙穴暗成云。梦回髣髴鸣笙磬，定有游仙拜老君。","dynasty":"宋代","title":"洞霄宫"}
{"author":"释文珦","content":"一年花信过，满院绿阴多。老子於中住，新莺每到歌。萧閒遗世虑，清净合天和。好是孤云性，谁能管得他。","dynasty":"宋代","title":"绿阴满院"}
{"author":"释文珦","content":"农居深且僻，城市不相闻。草路纵横入，柴门向背争。儿童知放牧，父老念耕耘。但愿桑麻长，勤劳岂足云。","dynasty":"宋代","title":"农居"}
{"author":"释文珦","content":"容易三年别，缠绵万里情。梦中频见面，终是不分明。","dynasty":"宋代","title":"拟古其一"}
{"author":"释文珦","content":"短策堪扶老，飘飘野兴浓。山行不知远，真侣或相逢。积溜空幽石，长萝上古松。今宵随处宿，难定在何峰。","dynasty":"宋代","title":"天台野兴"}
{"author":"释文珦","content":"野老一身轻，于今野趣成。交游木上座，疏阔楮先生。溪甑炊菰米，山卮咀菊英。林园道子好，时复到柴荆。","dynasty":"宋代","title":"野老其一"}
{"author":"释文珦","content":"吾生本不识字，人谓吾诗入微。篇章聊复尔耳，止观然犹庶几。","dynasty":"宋代","title":"阙题"}
{"author":"释文珦","content":"风和宿雨晴，幽屨出柴荆。好鸟各相语，野花如有情。心閒何用隐，身健岂须名。今日不行乐，真成孤此生。","dynasty":"宋代","title":"春游"}
{"author":"释文珦","content":"一年花信过，满院绿阴多。老子於中住，新莺每到歌。萧閒遗世虑，清净合天和。好是孤云性，谁能管得他。","dynasty":"宋代","title":"绿阴满院"}
{"author":"释文珦","content":"分得此生閒，於今老更顽。心终如白水，身不离青山。拙性从人诮，前诗或自删。衡门深草色，坏衲上苔斑。虽有贫居乐，犹闻世道艰。皇天如有意，会见古风还。","dynasty":"宋代","title":"閒兴"}
{"author":"释文珦","content":"青山映溪三十里，水中白石何齿齿。是非不入溪翁耳，生涯只在清溪里。终日矶头坐碧藟，钓丝入潭鱼唯唯。得鱼满笼浑家喜。溪光似镜山如黛，不是溪翁不知爱。","dynasty":"宋代","title":"溪翁"}
{"author":"释文珦","content":"林岭春云满，陂湖春水多。旧乡书不到，久客意如何。老去长牢落，悲来一啸歌。故人今在否，相忆梦青萝。","dynasty":"宋代","title":"春日怀人"}
{"author":"释文珦","content":"农居深且僻，城市不相闻。草路纵横入，柴门向背争。儿童知放牧，父老念耕耘。但愿桑麻长，勤劳岂足云。","dynasty":"宋代","title":"农居"}
{"author":"释文珦","content":"舟次寒城外，人家已闭门。蜃眠春浪息，鸟入暮烟昏。泽广疑无地，车鸣忽有村。兹游虽适兴，终不似丘园。","dynasty":"宋代","title":"嘉禾舟中"}
{"author":"释文珦","content":"西岑我同流，常惜会面疏。秋深来旧京，一尝造君庐。感君故情深，馆我於恬虚。十日更倡酬，閒踪颇虚邪。人事那好乖，扁舟赋归与。茫茫烟水隔，无使堪寄书。万玉森筼簹，孤峰丽芙蕖。挂梦於其间，栩栩复蘧蘧。以我常思君，知君亦思予。何时重携手，使此菀结舒。","dynasty":"宋代","title":"寄教西岑"}
{"author":"释文珦","content":"高升洞阳界，论道太常前。与彼群仙游，一夕千万年。眼中屡曾见，沧海为桑田。时同宴玉醴，广光听钧天。","dynasty":"宋代","title":"游仙"}
{"author":"释文珦","content":"常於静处著閒身，别是清虚冷淡人。禅里断除千种法，吟中消受一生贫。声名岂必存编简，林壑从来有隐沦。云月溪山无限景，对余一一意皆真。","dynasty":"宋代","title":"静处"}
{"author":"释文珦","content":"昔在英溪识仇远，岂意别来陵谷变。死生契阔不相知，一十四年如过电。莲花峰下得重逢，老色骎骎惊上面。袖出新吟数百篇，非特清新更奇健。我道风流似谪仙，定知当上金銮殿。爱才未必无明皇，荐闻亦有贺知章。","dynasty":"宋代","title":"书仇远吟卷后"}
{"author":"释文珦","content":"出户逢幽客，相携过别村。冻开泥径滑，桥断石星存。云起难知处，泉流自有源。老农心甚适，耕凿长儿孙。","dynasty":"宋代","title":"出户"}
{"author":"释文珦","content":"凛凛冰玉质，亭亭雪霜姿。共此岁寒操，不与东风期。群芳性苦殊，道人心自知。悠然澹相对，千载有遐思。","dynasty":"宋代","title":"永嘉迪古岩作亭梅竹间东阁为摘少陵天寒翠袖"}
{"author":"释文珦","content":"垂垂当莫景，每每忆同参。金石敦风谊，云山异北南。道机应已熟，世梦莫教酣。路远难相语，裁诗寄短函。","dynasty":"宋代","title":"怀寄同志"}
{"author":"释文珦","content":"筼翁非时流，温然古君子。我虽异教人，臭味略相似。四月不见翁，相望隔烟水。石坛忽来前，言翁乖摄理。真体本无病，请说病原委。乃知为苍生，常欲致平治。神明所扶持，厥疾自衰已。秋日定拿舟，贺翁勿药喜。既为苍生病，须为苍生起。比寿於广成，与宋相终始。","dynasty":"宋代","title":"问李筼房疾"}
{"author":"释文珦","content":"昨夜三更风作恶，堕林橡栗如飞雹。山童清晓问禅翁，翁在定中都不觉。","dynasty":"宋代","title":"昨夜"}
{"author":"释文珦","content":"修筼古君子，豀上有清风。直节应难并，高标自不同。婵娟消欲虑，培养见深功。爱此黄钟管，传声到谷中。","dynasty":"宋代","title":"酬李筼房见寄"}
{"author":"释文珦","content":"借得空房住十春，野麋山鹿日相新。宁嫌老景犹为客，却喜闲身不属人。於转物时观世界，向无心处得天真。深居谢绝曾非傲，朽钝形骸畏屈伸。","dynasty":"宋代","title":"客居"}
{"author":"释文珦","content":"间气钟河岳，深衷悟冕旒。雄文惊万古，劲节凛高秋。清庙弦何绝，明堂柱不留。我生蒙许与，洒泪莫能休。","dynasty":"宋代","title":"忠文洪相公挽辞其一"}
{"author":"释文珦","content":"褚君乐嘉挝，门径多青芜。心同水月皎，身与山云俱。古壁悬篆籀，不爱烧药炉。南华註已毕，终然得玄珠。高风度寥廓，逸韵凌江湖。策杖时过我，以我机事无。中情了无取，斯为真隐徒。知已换凡骨，何时上清都。","dynasty":"宋代","title":"赠道士褚雪巘"}
{"author":"释文珦","content":"隔水两三家，荆扉带郭斜。春风喧燕雀，时雨足桑麻。翁媪皆垂白，衣冠不尚华。乌蓬船一只，出入渡头沙。","dynasty":"宋代","title":"溪上野人家"}
{"author":"释文珦","content":"门对荒陂柳半遮，老翁留客坐枯槎。自言雨足好苗色，犹恐风多损稻花。","dynasty":"宋代","title":"村行与田翁语"}
{"author":"释文珦","content":"筼翁非时流，温然古君子。我虽异教人，臭味略相似。四月不见翁，相望隔烟水。石坛忽来前，言翁乖摄理。真体本无病，请说病原委。乃知为苍生，常欲致平治。神明所扶持，厥疾自衰已。秋日定拿舟，贺翁勿药喜。既为苍生病，须为苍生起。比寿於广成，与宋相终始。","dynasty":"宋代","title":"问李筼房疾"}
{"author":"释文珦","content":"九曲溪连万树松，树边云屋住仙翁。不曾说著人间事，日暮唯先闭鹤笼。","dynasty":"宋代","title":"赠仙翁"}
{"author":"释文珦","content":"夏日烈烈扬晖光，阳气入土土力强。望秋三日雨滂滂，庶物浡然俱阜昌。雨暘时若异咎恒，秔稻薿薿如人长。西风朝夕吹新凉，风来已作酒饭香。老农再拜谢穹苍，此去足以供烝尝。只今吏卒多豺狼，唯恐肆威回夺攘。一粒不得入我肠，父子悲啼茹糟糠。愿将此意达君王，毋官贪冒官循良。","dynasty":"宋代","title":"夏暑正隆望秋得雨风赋长句"}
{"author":"释文珦","content":"竹杖芒鞋晚步迟，为贪山水有清晖。栖鸦已带残阳去，牧竖遥穿薄霭归。可保禅身终放浪，从教尘世名脂韦。閒中自有无穷乐，敢道麻衣胜锦衣。","dynasty":"宋代","title":"晚步"}
{"author":"释文珦","content":"君爱吾亦爱，居之幽且深。嘉木有馀荫，鸣禽多好音。不知此身閒，但觉万虑沈。自非羲皇人，何以知子心。","dynasty":"宋代","title":"赋海上人吾庐"}
{"author":"释文珦","content":"诏辟稽山悬，清风在一琴。那知致君术，不是字民心。官舍桐阴合。圜扉草色深。退衙人吏散，应共野僧吟。","dynasty":"宋代","title":"冯深居宰会稽"}
{"author":"释文珦","content":"山房孟冬月，独坐对残缸。侍才嫌贫去，诗魔以静降。霜威寒透衲，月色碎穿窗。万法皆非侣，令人忆老庞。","dynasty":"宋代","title":"山房"}
{"author":"释文珦","content":"江人遂生理，社翁足新醅。家有儿童乐，门无官吏来。潮生渔市合，负便客帆开。水庙迎神罢，喧喧鼓笛回。","dynasty":"宋代","title":"江上人家"}
{"author":"释文珦","content":"人生能几何，百年三万日。一半睡中消，余寿或难必。钟鼎与轩裳，总是牢笼物。贪夫所甘心，宛转无由出。富贵乾常劳，贫贱乾常逸。所以箕山人，不为唐尧屈。","dynasty":"宋代","title":"人生几何行"}
{"author":"释文珦","content":"馀英山中枫叶赤，龟溪溪上蘋花白。野翁杖屦往来频，为爱溪山好秋色。白叟虬髯眼深碧，邂逅相欢坐苔石。语终长啸归青壁，恐是云深避秦客。斯人再见虽难期，忘机亦有渔樵席。藉草班荆相尔汝，无主无宾心自适。沙鸥飞度夕阳间，烟外遥闻一声笛。","dynasty":"宋代","title":"晚秋游兴"}
{"author":"释文珦","content":"生年已六十，所历更万端。富贵等浮云，变灭不足观。身如冬岭松，独立守岁寒。心如古井水，到底无波澜。吾道即古道，处今良独难。是非不易辩，长叹复长叹。","dynasty":"宋代","title":"生年"}
{"author":"释文珦","content":"闭户日无事，山光满盈几。饭馀曲肱睡，一觉颇酣美。心平不作梦，境寂如止水。山童为煎茶，茶熟我当起。","dynasty":"宋代","title":"闭户"}
{"author":"释文珦","content":"山林与朝市，自昔分两歧。势利几倾夺，道人犹未知。唯爱八还经，展卷时读之。是亦遮眼尔，不作文字痴。","dynasty":"宋代","title":"山林"}
{"author":"释文珦","content":"尝闻有灵鸟，其名为凤凰。九苞信嘉瑞，五色成文章。其宿必丹穴，其鸣在朝阳。有德斯出现，德衰还伏藏。始至於少皞，再巢於陶唐。舜恩被动植，闻韶复翱翔。闵其出非时，见歌於楚狂。仲尼叹不至，是亦为世伤。荡荡二千龄，孰能致斯祥。当今迈三五，君明臣且良。其或一来仪，足以慰万方。凤兮傥不来，吾泪徒滂滂。","dynasty":"宋代","title":"灵乌篇"}
{"author":"释文珦","content":"西尖高插白云里，下视行人细如蚁。客到山翁禅不起，天风吹落青松子。","dynasty":"宋代","title":"怀天目西尖隐者"}
{"author":"释文珦","content":"白日常苦短，无方使迟延。始见出暘谷，忽已沈虞渊。迫促於生人，无一能永年。丰质成槁项，鬒发变华颠。鸡鸣逐声利，夜分未遑眠。奄化同草木，没没归重泉。或复自超放，导引求神仙。乔松在何许，亦若茫昧然。必当实根祗，尘物皆弃捐。德性贵纯正，文华在昭宣。道与天地准，万古唯圣贤。景行不可忘，抒情为此篇。","dynasty":"宋代","title":"白日苦短行"}
{"author":"释文珦","content":"农家逢乐岁，欢笑自村村。麰麦黄铺野，桑麻绿映门。簄梁收鰋鲤，圈栅足鸡豚。古庙高枫下，迎神鼓笛喧。","dynasty":"宋代","title":"农父"}
{"author":"释文珦","content":"汉朝诸公卿，鲜有能自全。广爱信明哲，独悟於机先。托之老氏训，辞禄偕归田。祖帐东都门，万口称其贤。於今阅千龄，高风犹凛然。","dynasty":"宋代","title":"二疏"}
{"author":"释文珦","content":"千重青嶂底，坐卧一茅茨。栖息今成乐，兴亡总不知。林居独脚鬼，壁画九头龟。自是山林样，休嫌欠入时。","dynasty":"宋代","title":"茅茨其一"}
{"author":"释文珦","content":"呜呼有鸟山乐官，鸣声宛转空林间。恐是执簧秉翟者，遗形变化之游魂。生兮不遇圣明世，千载而下犹烦冤。遗之好音不尔听，何如卷舌且勿言。箫韶九成集嘉瑞，当与威凤同飞骞。","dynasty":"宋代","title":"山乐官"}
{"author":"释文珦","content":"昔年誇富贵，磨灭等流尘。应是重归燕，难寻旧主人。径莎空泣露，门柳不成春。唯有同游客，经过感慨频。","dynasty":"宋代","title":"废宅"}
{"author":"释文珦","content":"喧嚣非所事，灵府自怡神。食每吸丹景，饱常漱玄津。洞览周八极，内照唯一真。体妙含至精，希微难具陈。","dynasty":"宋代","title":"游仙"}
{"author":"释文珦","content":"杨柳荫华馆，菡萏生回塘。薰风散炎蒸，积水生夜凉。长歌沧浪贡，可洗冰炭肠。主人不知爱，白头犹异方。","dynasty":"宋代","title":"贵家园池夏夜"}
{"author":"释文珦","content":"老齿皆脱落，十中无二三。存者一动摇，咀嚼宁复堪。荼荠均一咽，尽略苦与甘。世味非道腴，正尔不欲耽。","dynasty":"宋代","title":"齿脱"}
{"author":"释文珦","content":"鸥鹭雪衣明，忘机更閒暇。青青芳草间，嫋嫋垂杨下。","dynasty":"宋代","title":"题画"}
{"author":"释文珦","content":"坐石滋南风，幽抱和且衎。志唯在山水，身不关治乱。终曲遂忘言，举目送飞翰。所得皆天真，初不加习玩。","dynasty":"宋代","title":"效陶四首用葛秋岩韵"}
{"author":"释文珦","content":"众人务苟合，达士羞雷同。不可相为谋，真成马牛风。我爱郭文举，乾坤一冥鸿。","dynasty":"宋代","title":"读郭文举传"}
{"author":"释文珦","content":"忘情三十载，曾不厌顽疏。白石能同煮，青山亦共居。猨声依树乐，鸟影入云虚。闻道黄精熟，相呼又荷锄。","dynasty":"宋代","title":"赠同志"}
{"author":"释文珦","content":"羲娥不停毂，催者到茅屋。萍蓬无地头，桑梓念天目。古吟寓深情，时事堪痛哭。余生竟何归，行已变陵谷。","dynasty":"宋代","title":"酬李漫翁暑中见寄韵"}
{"author":"释文珦","content":"古松形甚怪，得性在山林。偃盖盘空老，流脂入地深。青霜曾换骨，野火误烧心。材大诚难用，良工亦漫寻。","dynasty":"宋代","title":"山林古松"}
{"author":"释文珦","content":"当展经纶志，初为抚字官。五弦能自爱，百里几民安。此去还家便，知非行路难。蒍于歌一曲，先合尽亲欢。另我重云里，扬舲积雨余。预愁千里道，难寄一缄书。暂尔还豀馆，重来任石渠。明朝谩凝睇，舟已过桐庐。","dynasty":"宋代","title":"送林弓寮归闽省觐竹豀中书往赴安豀县新任"}
{"author":"释文珦","content":"槿篱三四掩，荒竹百十个。无人扣柴扉，偏称潜夫卧。梦作野云飞，觉来松日堕。随分有狂吟，吟长不须和。","dynasty":"宋代","title":"狂吟"}
{"author":"释文珦","content":"秋月满疏林，林影自零乱。白猿啼一声，山空夜将半。","dynasty":"宋代","title":"山中月夜"}
{"author":"释文珦","content":"江月照扬舲，乘风过万汀。素光流远汉，高浪湿寒星。客恨消长笛，閒身渺一蘋。到京天未曙，隐隐越山青。","dynasty":"宋代","title":"春江夜泛"}
{"author":"释文珦","content":"故人别我江东去，不堪回首城边路。明日思君不见君，惟有春云满江树。","dynasty":"宋代","title":"别友"}
{"author":"释文珦","content":"宁为呼傍草，莫作战士妻。初嫁席未温，夫今戍辽西。忆与夫别时，山川正飞雪。腰间弓箭重，冰冻马蹄裂。夫君在万里，如何可相求。瞻彼日月光，使妾心悠悠。悠悠复悠悠，想思曷云已。夜夜劳梦魂，遥遥渡辽水。军中有纪律，君当慎终始。勿以念室家，无心事戎垒。自昔忠义人，从军皆效死。","dynasty":"宋代","title":"征妇怨"}
{"author":"释文珦","content":"瀑布依真境，何曾与世同。洒空轻作雾，溅石乱生风。绝壁惊飞鸟，危梁卧断虹。人言龙窟宅，只在此潭中。","dynasty":"宋代","title":"石桥瀑布"}
{"author":"释文珦","content":"厚地产桑谷，为民衣食资。井田取什一，公私两俱宜。今者异古昔，苛征常倍蓰。倍蓰犹未厌，泛索仍无时。官因字民设，胡为反害之。尽以应上求，民病莫能支。织者恒苦寒，耕者恒苦饥。空村绝鸡犬，败屋多流离。白叟与我言，其言乃如斯。老夫为悲吟，闻者当致思。","dynasty":"宋代","title":"感时"}
{"author":"释文珦","content":"踽踽白头人，江湖寡所亲。故乡千里念，闰岁两番春。北雪歌黄竹，东风变绿蘋。此中来往熟，不问自知津。","dynasty":"宋代","title":"腊月立春雪后豀行偶作"}
{"author":"释文珦","content":"月满千重林壑，人凭一曲阑干。但觉衣襟徵润，不知风露高寒。","dynasty":"宋代","title":"山楼夜"}
{"author":"释文珦","content":"野人乘野兴，短策胜华轩。缓步有幽趣，长歌非俗言。烟霞仟佛境，鼓笛鬼神村。遁世今成乐，浮华岂足论。","dynasty":"宋代","title":"野兴"}
{"author":"释文珦","content":"东东魏国之云仍，一清不减玉壶冰。生平闭户养真素，隐节久为人所称。远来访我青莲嶂，道骨仙风极閒旷。正是秋风落叶时，坐石分题语尤壮。奈何暂合还又分，匆匆不得尽殷勤。如今相忆难相见，日日长歌日莫云。","dynasty":"宋代","title":"韩东山远访於西岑寄"}
{"author":"释文珦","content":"寒鸡误客行，踯躅犯霜露。冰冻不生潮，娥江夜难渡。","dynasty":"宋代","title":"晓行"}
{"author":"释文珦","content":"宏斋伊洛宗，白云风雅主。二公在斯世，光艳烛寰宇。白云归帝乡，宏斋庇寒士。出处虽小殊，怜才酷相似。吟诗贫到骨，白云古知音。吹送宏斋前，雄词重南金。乘流春浩荡，变化那可测。君不见北溟有鱼会风云，一举自然生羽翼。","dynasty":"宋代","title":"赵白云宗丞以诗送惠柳下谒浙西宪使包宏斋命"}
{"author":"释文珦","content":"湖波方瀰瀰，柳影自珊珊。有客坐终日，城中无此閒。鸟飞明镜里，人语翠帷间。月下清尤甚，今宵拟不还。","dynasty":"宋代","title":"湖亭"}
{"author":"释文珦","content":"复岭双重冈，尘缘此地忘。五峰朝寺古，双涧出云长。深静宜栖隐，高寒易雪霜。拟登华顶去，幽径旋锄荒。","dynasty":"宋代","title":"双溪寺"}
{"author":"释文珦","content":"啧啧阴虫鸣不已，独客无悰夜中起。迢遥星汉正西流，千峰浸月清如水。","dynasty":"宋代","title":"独客"}
{"author":"释文珦","content":"沧波渺渺思无穷，归棹悠悠信夕风。睡去不知何处泊，觉来霜朋满船篷。","dynasty":"宋代","title":"舟中"}
{"author":"释文珦","content":"容易抛乡国，漂流几岁年。痴儿竟何事，慈父必兴怜。客泪东风里，归心落日边。如今定当返，业已具西船。","dynasty":"宋代","title":"怀安养其三"}
{"author":"释文珦","content":"金散免镕冶，木散逃斧斤。人散外荣辱，所以为散人。世皆贱吾散，此散吾自珍。偃蹇不任用，庶足全其身。","dynasty":"宋代","title":"散人咏"}
{"author":"释文珦","content":"无柰春芳损客心，每于江上独行吟。朝朝莫莫寒潮水，不似归愁一度深。","dynasty":"宋代","title":"江上其二"}
{"author":"释文珦","content":"同乡唯子在，欲别意何如。归路青苔远，还家白露初。山光围古邑，溪影渡寒鱼。须为过星渚，高风似二疏。","dynasty":"宋代","title":"送杞上人归于潜山"}
{"author":"释文珦","content":"闰岁两番春，流光故逼人。月筩将谢丑，斗柄倏旋寅。玉作梅容润，金归柳眼新。物情虽万变，变莫变吾真。","dynasty":"宋代","title":"腊月立明年春"}
{"author":"释文珦","content":"云作达人性，东西无定居。重逢在京阙，忽忆归园庐。水宿傍江市，山行见樵车。后期难重寻，握手空踌躇。","dynasty":"宋代","title":"送僧"}
{"author":"释文珦","content":"野性何曾计此身，老来方觉负初心。故山无地堪栽竹，犹傍人家看竹林。","dynasty":"宋代","title":"竹边"}
{"author":"释文珦","content":"谢公昔高卧，远意在苍生。方据要路津，中孚贱浮名。出处本一致，穷达无异营。秋房斯人徒，凶此丘壑情。","dynasty":"宋代","title":"丘壑美"}
{"author":"释文珦","content":"吾宗老兄弟，夫子最高明。问学穷根柢，公忠出性情。夙能全至孝，元不念修程。道自成均重，身由射策荣。把麾闻列郡，持橐贰春卿。得请还山早，居家旧疾平。正安琳馆乐，忽报玉楼成。死后名逾盛，生前志未行。他年如定谥，谥号决当清。","dynasty":"宋代","title":"星诸兄挽词"}
{"author":"释文珦","content":"昔年夸富贵，磨灭等流尘。应是重归燕，难寻旧主人。径莎空泣露，门柳不成春。唯有同游客，经过感慨频。","dynasty":"宋代","title":"废宅"}
{"author":"释文珦","content":"经旬坐春雨，畏湿不下席。晓年篱角萱，怒长忽过尺。","dynasty":"宋代","title":"经旬"}
{"author":"释文珦","content":"春色在筇履，山前山后行。野花随处发，林鸟百般声。幽径遥通寺，清流可濯缕。村翁忽相值，又得尽閒情。","dynasty":"宋代","title":"春日野步"}
{"author":"释文珦","content":"人生贵适意，穷达奚卟论。此意君能知，方喜吾道存。于心既莫逆，彼此俱忘言。胡为又当别，谁能不消魂。","dynasty":"宋代","title":"别山中友"}
{"author":"释文珦","content":"山石何嵬嵬，孤松何薿薿。其大逾百围，其高过千尺。广厦需梁栋，求之若匪克，梓人一以视，斤斧见促迫。牛夫竞牵挽，输入王侯宅。观者如堵墙，靡不重嘉惜。镂刻以为工，丹青以为饰。巍然在云霄，七贵所栖息。梁栋岂不美，残生良可哀。宁作南山松，毋为广厦材。","dynasty":"宋代","title":"嵬嵬山石行"}
{"author":"释文珦","content":"天道虽远，人心匪殊。内直不欺，与天为徒。对越无愧，陟降恒俱。祝史陈言，曾非矫诬。桑林之祷，金縢之书。至诚感通，如鼓应桴。神人以和，大信以孚。不勉不思，自止于符。天有常道，人无异涂。志斯一矣，天其远诸。大道既漓，人心日渝。背天从欲，覆族亡躯。作善降祥，为恶速辜。圣言孔彰，是训是谟。一念之差，各里而迂。惟当自修，以反厥初。","dynasty":"宋代","title":"天道虽远行"}
{"author":"释文珦","content":"影不落人间，空门断往还。心如灰已死，身与石同顽。洗耳清{左襫去衤右斗}瀑，搘筇静对山。老僧閒甚富，谁欲贾予閒。","dynasty":"宋代","title":"閒居"}
{"author":"释文珦","content":"自从住山来，未尝离於山。予爱山之静，山亦多予閒。閒静两相得，悠然真意存。白云乃知此，难与躁者言。","dynasty":"宋代","title":"閒静词"}
{"author":"释文珦","content":"垂杨袅东风，桐花醉鸣鸠。地僻无行人，方塘水交流。","dynasty":"宋代","title":"郊外春日"}
{"author":"释文珦","content":"拙叟百念无，眎身同木石。有客问生涯，笑指松与柏。客言人之生，当有资生策。纵曰遗声利，其能去衣食。松柏本无情，於子知何益。吾言子姑去，吾倦将偃息。反关据槁梧，隤然竟终夕。觉来寂无有，鸡叫东方白。","dynasty":"宋代","title":"拙叟"}
{"author":"释文珦","content":"古寺千峰表，云泉处处佳。山灵嫌俗驾，野鹤唤僧斋。静默通玄理，幽深惬隐怀。閒门何用扫，秋叶任平阶。","dynasty":"宋代","title":"归栖竺岭将启午供野鹤必鸣寺僧常以此为候"}
{"author":"释文珦","content":"散策清溪岸，茅檐事事幽。燕巢春始垒，蛛网雨来收。翁媪能留客，儿童不识愁。兴长归径晚，回首问群鸥。","dynasty":"宋代","title":"溪上"}
{"author":"李林甫","content":"挂冠知止足，岂独汉疏贤。入道求真侣，辞恩访列仙。睿文含日月，宸翰动云烟。鹤驾吴乡远，遥遥南斗边。","dynasty":"唐代","title":"送贺监归四明应制"}
{"author":"李林甫","content":"东幸从人望，西巡顺物回。云收二华出，天转五星来。十月农初罢，三驱礼复开。更看琼岳上，佳气接神台。","dynasty":"唐代","title":"奉和圣制次琼岳应制"}
{"author":"李林甫","content":"秋天碧云夜，明月悬东方。皓皓庭际色，稍稍林下光。桂华澄远近，璧彩散池塘。鸿雁飞难度，关山曲易长。揆予秉孤直，虚薄忝文昌。握镜惭先照，持衡愧后行。多才众君子，载笔久词场。作赋推潘岳，题诗许谢康。当时陪宴语，今夕恨相望。愿欲接高论，清晨朝建章。","dynasty":"唐代","title":"秋夜望月忆韩席等诸侍郎因以投赠"}
{"author":"李林甫","content":"八载忝司存。","dynasty":"唐代","title":"中书壁画山水"}
{"author":"程琳","content":"世间剥复每相寻，此理几几唤得应。万木冻僵梅有信，黄河冰合井如蒸。","dynasty":"宋代","title":"冬近"}
{"author":"程琳","content":"海外移根灼灼奇，风情间丽比应稀。晶莹实萼排珠琲，旖旎芳丛簇绣帷。繁极祇愁随暮雨，飘多何计驻春晖。沈花溪上年年意，露湿烟霞拂客衣。","dynasty":"宋代","title":"海棠"}
{"author":"程琳","content":"秋风台上起高歌，把酒看花意已多。屈轶不生神豸死，结茱为佩欲如何。","dynasty":"宋代","title":"和答刘夔咏茱萸"}
{"author":"程琳","content":"西湖多胜景，飞盖喜相陪。暑气迎秋尽，江声向夕来。","dynasty":"宋代","title":"咏西湖"}
{"author":"凌廷堪","content":"青粉墙西，紫骢嘶过垂杨道。画楼春早，一树桃花笑。前梦迷离，人远波声小。年时到，越溪云杳，风雨连天草。","dynasty":"清代","tags":"婉约，春天，写景，抒怀","title":"点绛唇·春眺"}
{"author":"蔡松年","content":"秀樾横塘十里香，水花晚色静年芳。胭脂雪瘦熏沉水，翡翠盘高走夜光。山黛远，月波长，暮云秋影蘸潇湘。醉魂应逐凌波梦，分付西风此夜凉。","dynasty":"金朝","tags":"婉约，咏物，荷花，寓人","title":"鹧鸪天·赏荷"}
{"author":"蔡松年","content":"还都后，诸公见追和赤壁词，用韵者凡六人，亦复重赋。离骚痛饮，笑人生佳处，能消何物。夷甫当年成底事，空想岩岩玉壁。五亩苍烟，一丘寒玉，岁晚忧风雪。西州扶病，至今悲感前杰。我梦卜筑萧闲，觉来岩桂，十里幽香发。块垒胸中冰与炭，一酌春风都灭。胜日神交，悠然得意，遗恨无毫发。古今同致，永和徒记年月。","dynasty":"金朝","tags":"豪放，向往，隐居","title":"念奴娇·还都后诸公见追和赤壁词用韵者凡六人亦复重赋"}
{"author":"蔡松年","content":"东垣步秋水，几曲冷玻璃。沙鸥一点晴雪，知我老无机。共约经营五亩，卧看西山烟雨，窗户舞涟漪。雅志易华发，岁晚羡君归。月边梅，湖底石，入新诗。飘然东晋奇韵，此道赏音稀。我有一峰明秀，尚恋三升春酒，辜负绿蓑衣。为写倦游兴，说与水云知。","dynasty":"金朝","title":"水调歌头送陈咏之归镇阳"}
{"author":"蔡松年","content":"在寒士右。惜乎流离顿挫无以见于事业，身闲胜日，独对名酒，悠然得意，引满径醉。醉中出豪爽语，往往冰雪逼人，翰墨淋漓，殆与海岳并驱争先。虽其平生风味，可以想见，然流离顿挫之助，乃不为不多。东坡先生云，士践忧患，焉知非福，浩然有焉。老子于此，所谓兴复不浅者，闻其风而悦之。念方问舍於萧闲，阴求老伴，若加以数年，得相从乎林影水光之间，信足了此一生，犹恐君之嫌俗客也，作水调歌曲以访之云间贵公子，玉骨秀横秋。十年流落冰雪，香紫貂裘。灯火春城咫尺，晓梦梅花消息，茧纸写银钩。老矣黄尘眼，如对白苹洲。世间物，唯有酒，可忘忧。萧闲一段归计，佳处著君侯。翠竹江村月上，但要纶巾鹤氅，来往亦风流。醉墨蔷薇露，洒遍酒家楼。","dynasty":"金朝","title":"水调歌头曹侯浩然，人品高秀，玉立而冠，"}
{"author":"蔡松年","content":"空凉万家月，摇荡菊花期。飘飘六合清气，欲唤紫鸾骑。京洛花浮酒市，初把两螯风味，橙子半青时。莫话旧年梦，聊赋倦游诗。玉盘高，金靥小，笑相窥。市朝声利场里，谁肯略忘机。庾老南楼佳兴，陶令东篱高咏，千古赏音稀。手捻冷香碎，和月卷玻璃。","dynasty":"金朝","title":"水调歌头闰八月望夕有作"}
{"author":"蔡松年","content":"星河淡城阙，疏柳转清流。黄云南卷千骑，晓猎冷貂裘。我欲幽寻节物，只有西风黄菊，香似故园秋。俯仰十年事，华屋几山邱。倦游客，一樽酒，便忘忧。拟穷醉眼何处，还有一层楼。不用悲凉今昔，好在西山寒碧，金屑酒光浮。老境玩清世，甘作醉乡侯。","dynasty":"金朝","title":"水调歌头丙辰九日，从猎涿水道中"}
{"author":"蔡松年","content":"既而过之，未尝不弥日忘归。至於一邱一壑，心通神解，殆不容声。自是朝夕与之期，邻里与之游者，盖十有二年。己未五月，复别於燕之传舍。及其得官汴梁，仆已去彼，怅然之情，日日往来乎心也西山六街碧，尝忆酒旗秋。神交一笑千载，冰玉洗双眸。自尔一觞一咏，领略人间奇胜，无此会心流。小驿高槐晚，绿酒照离忧。木犀开，玉溪冷，与谁游。酒前豪气千丈，不减昔时不。谁识昂藏野鹤，肯受华轩羁缚，清唳白苹洲。会趁梅横月，同典锦宫裘。","dynasty":"金朝","title":"水调歌头仆以戊申之秋，始识吾季沾兄於燕"}
{"author":"蔡松年","content":"丁年跨生马，玉节度流沙。春风北卷燕赵，无处不桑麻。一夜蓬莱清浅，欲守平生黄卷，冰雪做生涯。惟有天南梦，时到曲江花。瘦筇枝，轻鹤背，醉为家。倦游笑我黄尘，昏眼簿书遮。千古东坡良史，一段葛洪嘉处，莫种故侯瓜。赋就五噫曲，金狄看年华。","dynasty":"金朝","title":"水调歌头虎茵居士梁慎修生朝"}
{"author":"蔡松年","content":"春色三分，壶觞为、生朝自劝。清梦断、岁华良是，此身流转。花底少逢如意酒，人生几日春风面。算古来、谁似五噫君，情高远。但无事，身强健。老生涯、分付药炉经卷。闻道恒阳松雪好，游山服要新针线。但莫遣、雅志困黄尘，违人愿。","dynasty":"金朝","title":"满江红细君生朝"}
{"author":"蔡松年","content":"老境нн，归梦绕、白云茅屋。何处有、可人襟韵，慰子心目。犹喜平生佳友戚，一杯情话开幽独。爱夜阑、山月洗京尘，颓山玉。天香近，清班肃。公衮裔，千钟禄。笑年来游戏，寄身糟曲。富贵寻人知不免，家园清夏聊休沐。向暮凉、风簟炯茶烟，眠修竹。","dynasty":"金朝","title":"满江红伯平舍人亲友得意西归"}
{"author":"蔡松年","content":"晚风高树一襟清，人与缥瓷相照明。谢女微吟有深致，海山星月总关情。","dynasty":"金朝","title":"高丽馆中二首其二"}
{"author":"蔡松年","content":"来时绿水稻如针，归日青梢没鹤深。莫忘共山买田约，藕花相间柳阴阴。","dynasty":"金朝","title":"西京道中"}
{"author":"蔡松年","content":"小渡霜螯贱于土，重嵓野菊大如钱。此时最忆涪翁语，无酒令人意缺然。","dynasty":"金朝","title":"银州道中"}
{"author":"蔡松年","content":"雨馀嵓石古苔青，松里珠玑万叶明。渺渺绿畦看鹭立，深深清樾有蝉鸣。","dynasty":"金朝","title":"高昌馆道中"}
{"author":"蔡松年","content":"轻如红豆排冰雪，一拂新鹅色更奇。不觉浓阴破明玉，有情谁解赏离披。","dynasty":"金朝","title":"黄海棠"}
{"author":"蔡松年","content":"的皪横枝爱老崔，一尊长对画图开。此生端有梅花分，閒远春风入手来。","dynasty":"金朝","title":"梅花"}
{"author":"蔡松年","content":"兜罗葱郁浮空青，晓日马头双眼明。名山不作世俗态，千里倾盖来相迎。老松阅世几千尺，玉骨冷风战天碧。应笑年年空往来，尘土劳生种陈迹。山回晚宿一川花，剪金裁碧明烟沙。寒乡绝艳自开落，欲慰寂寞无流霞。明日行营猎山麓，古树寒泉更深绿。强临水玉照鬓毛，只恐山灵怪吾俗。陂潮不尽水如天，清波白鸥自在眠。平时朝市手遮日，思把一竿呼钓船。驿骑回时山更好，过雨秋容净如扫。山英知我宦游心，为出清光慰枯槁。可怜岁月易侵寻，惭愧山川知我心。一行作吏岂得巳，归意久在西山岑。他年俗累粗能毕，云水一区供老佚。举杯西北酹山川，为道此言吾不食。","dynasty":"金朝","title":"晚夏驿骑再之凉陉观猎山间往来十有五日因书成诗"}
{"author":"蔡松年","content":"人生各有适，一受不可更。违巳欲徇世，忧患常相婴。三军护汉将，九鼎调苍生。功名岂不美，强之辄无成。朝昏忘寝食，俯仰劳心形。何如从所好，足以安馀龄。予也一丘壑，野性真难名。力懦谢提剑，才拙惭穷经。疏放已成僻，纷华谁与争。惊鹿便草丰，白鸥愿江清。不堪行作吏，万累方营营。夜虑多俗梦，晓枕无馀酲。拄颊西山语，适意千里羹。尘土走岁月，秋光浮宦情。欲语个中趣，知音耿晨星。世途古今险，方寸风涛惊。封侯有骨相，使鬼须铜腥。誓收此身去，田园事春耕。","dynasty":"金朝","title":"漫成"}
{"author":"蔡松年","content":"南楚二月雨，淮天如漏卮。畏途泥三尺，车马真难栖。却思閒居乐，雨具无所施。高枕听檐声，炉烟晕如丝。","dynasty":"金朝","title":"淮南道中五首其一"}
{"author":"蔡松年","content":"吾年过五十，所过知前非。颜鬓日苍苍，老境行相追。𣚃槔听俯仰，随人欲何为。归计勿悠悠，出处吾自知。","dynasty":"金朝","title":"淮南道中五首其二"}
{"author":"蔡松年","content":"南渡国不竞，晋民益疮痍。陶翁遂超然，不忍啜其醨。北窗谈清风，慨望羲皇时。道丧可奈何，抱琴酒一卮。","dynasty":"金朝","title":"淮南道中五首其三"}
{"author":"蔡松年","content":"三年镇阳游，春归绿扶疏。樱笋媚园林，日长閒枕书。行复当此时，凉尘暗归涂。会洗酴醾雪，月波浮秘壶。","dynasty":"金朝","title":"淮南道中五首其四"}
{"author":"蔡松年","content":"镇阳亘西南，山河在图画。花雨草烟间，人家或僧舍。经行每怅然，真赏知未暇。待予篮舆归，香火复莲社。","dynasty":"金朝","title":"淮南道中五首其五"}
{"author":"蔡松年","content":"高陵五六松，潭水涵清阴。白鸟如避世，巢居得幽深。杂花眩青红，苦节方森森。何人作虚亭，想像云栖心。我梦涉陈迹，君亦同登临。相与定嘉名，洗去花草淫。看云抚修碧，夕景低遥岑。风林淡秋月，霜枝鸣玉琴。两意谁识之，好处烦幽寻。閒居志则同，岁月能骎骎。时无陶彭泽，此曲难知音。亭前有奇石，迁流失山林。顾亦如我曹，鬓发风沙㑴。小儿重外物，列屋享千金。区区心甚长，因循困华簪。忽焉事大谬，危机恐难任。平生下泽车，斯言吾所钦。志士愿不辱，俗情便孔壬。自喜迹犹浅，凫雁容浮沉。泥行自萧散，世路皆崎嵚。此邦真可老，城郭环清浔。结庐与君俱，开写平生襟。里巷日还往，杖屦行讴吟。还寻梦游处，无忘神所箴。","dynasty":"金朝","title":"丁巳九月梦与范季沾同登北潭之临芳亭觉而作诗记其事以示范"}
{"author":"蔡松年","content":"伊昔三年前，淫雨催行辀。青灯忽今夕，华屋映高秋。华屋亦何为，百年竟山丘。适意在归与，肉食非我谋。","dynasty":"金朝","title":"庚申闰月从师还自颍上对新月独酌十三首其一"}
{"author":"蔡松年","content":"大块本何事，遑遑劳一生。所过种陈迹，岁月如流星。贪夫甘死祸，幅纸驰虚名。晋室有先觉，柴桑老渊明。","dynasty":"金朝","title":"庚申闰月从师还自颍上对新月独酌十三首其二"}
{"author":"蔡松年","content":"我家恒山阳，山光碧无赖。月窟荫风篁，十里泻澎湃。兹焉有乐地，不去欲谁待。自要尘网中，低眉受机械。","dynasty":"金朝","title":"庚申闰月从师还自颍上对新月独酌十三首其三"}
{"author":"蔡松年","content":"孟夏幽州道，上陉车轣辘。旌旗却南行，飞电随马足。行穷清颍水，不辨洗蒸溽。吾生岂匏瓜，一笑为捧腹。","dynasty":"金朝","title":"庚申闰月从师还自颍上对新月独酌十三首其六"}
{"author":"蔡松年","content":"灯花何太喜，似报天雨霁。客情念还家，如瞽不忘视。到家问松菊，早作解官计。青镜发萧萧，及此霜雪未。","dynasty":"金朝","title":"庚申闰月从师还自颍上对新月独酌十三首其七"}
{"author":"蔡松年","content":"鸣蛙属官私，庸儿固可笑。江山本谁争，但苦归不早。物情閒始见，宛转为君好。区区乞鉴湖，多事怜贺老。","dynasty":"金朝","title":"庚申闰月从师还自颍上对新月独酌十三首其八"}
{"author":"蔡松年","content":"天下任之重，人物古难得。谁为经济才，有亦未易识。吾曹与鸡鹜，官仓等伏食。行将问征途，满眼西山碧。","dynasty":"金朝","title":"庚申闰月从师还自颍上对新月独酌十三首其九"}
{"author":"蔡松年","content":"懦微莫如我，往往从险艰。譬之驱山麋，八銮困天闲。岂惟物违性，成功亦良难。风烟念何地，野水长松閒。","dynasty":"金朝","title":"庚申闰月从师还自颍上对新月独酌十三首其十"}
{"author":"蔡松年","content":"出处士大节，倚伏殊茫茫。绝交苟不作，自足存嵇康。哲人乃知机，曲士迷其方。顾我类社栎，匠石端相忘。","dynasty":"金朝","title":"庚申闰月从师还自颍上对新月独酌十三首其十一"}
{"author":"蔡松年","content":"问舍前年秋，已买潭西地。高明鬼所瞰，聊取风雨蔽。濒溪树嘉木，成阴十年计。仍当作茅舍，名之以今是。","dynasty":"金朝","title":"庚申闰月从师还自颍上对新月独酌十三首其十二"}
{"author":"蔡松年","content":"斯言巳譊譊，要未离忧患。何时但饮酒，臧否了不关。不饮逝者多，秋草麒麟閒。怀哉竹林人，吾方仰高山。","dynasty":"金朝","title":"庚申闰月从师还自颍上对新月独酌十三首其十三"}
{"author":"蔡松年","content":"洪河注天南，兵气横高穹。我从兵前来，归心疾惊鸿。官柳未摇落，莲荇香濛濛。吏舍在前村，旧年养疏慵。爰自三军去，青苔瘗人踪。夕阳叩柴门，欢迎来仆僮。浊酒古罍洗，停觞问新松。却对一床书，睡鸭孤烟中。土花晕湖玉，冰弦冷霜桐。灯火未可亲，露坐茅堂东。西山月中淡，夜茶煮松风。到床便安寝，不复知晨钟。平生幽栖心，斯言略形容。人道动有患，百态交相攻。而我触类真，冶容鄙青红。非才见临事，叩之辄空空。知难不知回，飘流剧飞蓬。暂去声利场，乐佚犹无穷。况于得行意，萧洒毕此躬。勿为才者传，从渠作夔龙。","dynasty":"金朝","title":"七月还祁"}
{"author":"蔡松年","content":"鸡群媚稻梁，老鹤日疏野。人言随其流，故有不同者。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其一"}
{"author":"蔡松年","content":"骨相乃封侯，铜腥能使鬼。文章亦可怜，不直一杯水。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其二"}
{"author":"蔡松年","content":"在昔安九鼎，功名照帛竹。贞观用玄成，一士天下足。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其三"}
{"author":"蔡松年","content":"忧国在肉食，敛玉峨清班。吾曹漫浪人，合眼松云间。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其四"}
{"author":"蔡松年","content":"閒居度重九，昔贤爱嘉名。霜菊有正色，糟床逢圣清。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其五"}
{"author":"蔡松年","content":"平生一丘壑，晚堕法家流。一点无俗物，今年真好秋。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其六"}
{"author":"蔡松年","content":"谢公既经世，永怀东西岩。翠袖乱春光，轻云点风鬟。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其七"}
{"author":"蔡松年","content":"我得秋风暇，鲈鱼一杯酒。佳人发浩歌，此乐当不朽。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其八"}
{"author":"蔡松年","content":"去年哦新诗，小山黄菊中。年年说秋思，远目惊高鸿。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其九"}
{"author":"蔡松年","content":"韪哉生处乐，陵谷异风俗。南枝吾永安，笑抚西嵓绿。","dynasty":"金朝","title":"庚戌九日还自上都饮酒于西嵓以野水竹间清秋岩酒中绿为韵十首其十"}
{"author":"蔡松年","content":"东风初度野梅黄，醉我东山云雾窗。只今相逢暮春月，夜床风雨翻寒江。人生离合几春事，霜雪行㑴青鬓双。大梁一官且归去，酒肠云梦吞千缸。","dynasty":"金朝","title":"小饮邢嵓夫家因次其韵"}
{"author":"蔡松年","content":"一段江山秀气，风流故国王孙。三年不惯冰天雪，白璧借春温。宦路常难聚首，别期先已销魂。与君两鬓犹青在，梅竹老夷门。","dynasty":"金朝","title":"乌夜啼留别赵粹文"}
{"author":"蔡松年","content":"一山星月，长生殿里，端正人微笑。风枝玉骨，冰丸红雾，长安初到。小部清新，上尊甘冷，风流天宝。自蓬山仙去，人间月晓，遗芳满、汉宫草。闻道云窗玉指，化奇苞、天容纤妙。香通鼻观，春浮手藉，教人梦好。青琐窥韩，紫囊赌谢，属狂年少。但闲窗酒病，东风晓枕，个中时要。","dynasty":"金朝","title":"水龙吟"}
{"author":"蔡松年","content":"九秋白玉盘高，夜来冷射银河水。好风清露，碧梧高竹，骎骎凉气。女手香纤，一山黄菊，半青橙子。趁鹅儿新酒，篘云漉雪，一年好、君须记。我走天东万里。笑归来、山川良是。沙鸥远浦，野麋丰草，唯便适意。但愿当歌，月光常共，金樽摇曳。听穿云声里，惊人秀句，卷澄江醉。","dynasty":"金朝","title":"水龙吟"}
{"author":"蔡松年","content":"太行之麓清辉，地和气秀名天下。共山沐涧，济源盘谷，端如倒蔗。风物宜人，绿橙霜晓，紫兰清夏。望青帘尽是，长腰玉粒，君莫问、香醪价。我已山前问舍。种溪梅、千株缟夜。风琴月笛，松窗竹径，须君命驾。住世还丹，坐禅方丈，草堂莲社。拣云泉，巧与余心会处，托龙眠画。","dynasty":"金朝","title":"水龙吟"}
{"author":"蔡松年","content":"水村秋入江场，梦惊万壑松风冷。中秋几日，银盘今夜，八分端正。身似惊乌，半生飘荡，一枝难稳。夜漫漫只有，澄江霁月，应知我、倦游兴。好在萧闲桂影。射五湖、高峰玉润。木犀宜月，生香浮动，玻璃吸尽。准拟馀年，个中心赏，追随名胜。看年年玉笛，新传秀句，约嫦娥听。","dynasty":"金朝","title":"水龙吟"}
{"author":"蔡松年","content":"乱山空翠寻人，短松路转风亭小。论文把酒，灯残月淡，春风最早。星斗撑肠，雾云翻纸，词源倾倒。自骑鲸人去，流年四百，知此乐、人间少。别梦春江涨雪，记雨花、一声云杪。新诗寄我，垂天才气，凌波词调。传酒传歌，后来双秀，也应俱好。待明年，却向黄公垆下，觅萧闲老。","dynasty":"金朝","title":"水龙吟"}
{"author":"蔡松年","content":"西山六街碧，尝忆酒旗秋。神交一笑千载，冰玉洗双眸。自尔一觞一咏，领略人间奇胜，无此会心流。小驿高槐晚，绿酒照离忧。木犀开，玉溪冷，与谁游。酒前豪气千丈，不减昔时不。谁识昂藏野鹤，肯受华轩羁缚，清唳白蘋洲。会趁梅横月，同典锦宫裘。","dynasty":"金朝","title":"水调歌头"}
{"author":"蔡松年","content":"年时海山国，今日酒如川。思君领略风味，笙鹤渺三山。还喜绿阴清昼，薝卜香中为寿，彩翠羽衣斑。醉语嚼冰雪，樽酒玉浆寒。世间乐，断无似，酒中闲。冷泉高竹幽栖，佳处约淇园。君有仙风道骨，会见神游八极，不假九还丹。玉佩碎空阔，碧雾翳苍鸾。","dynasty":"金朝","title":"水调歌头"}
{"author":"蔡松年","content":"玻璃北潭面，十丈藕花秋。西楼爽气千仞，山障夕阳愁。谁谓弓刀塞北，忽有冷泉高竹，坐我泽南州。准备黄尘眼，管领白蘋洲。老生涯，向何处，觅菟裘。倦游岁晚一笑，端为野梅留。但得白衣青眼，不要问囚推按，此外百无忧。醉墨蔷薇露，洒遍酒家楼。","dynasty":"金朝","title":"水调歌头"}
{"author":"蔡松年","content":"星河淡城阙，疏柳转清流。黄云南卷千骑，晓猎冷貂裘。我欲幽寻节物，只有西风黄菊，香似故园秋。俯仰十年事，华屋几山邱。倦游客，一樽酒，便忘忧。拟穷醉眼何处，还有一层楼。不用悲凉今昔，好在西山寒碧，金屑酒光浮。老境玩清世，甘作醉乡侯。","dynasty":"金朝","title":"水调歌头"}
{"author":"蔡松年","content":"寒食少天色，花柳各春风。身闲胜日，都在花影酒垆中。秀野碧城西畔，独有斗南温软，雪阵暖轻红。欲办酬春句，谁唤好情悰。世间物，无一点，似情浓。心期偶得，一念千劫莫形容。好在轻烟暮雨，只有西厢红树，曾见月朦胧。醉眼尽空碧，风袖障归鸿。","dynasty":"金朝","title":"水调歌头"}
{"author":"蔡松年","content":"正始风流，气吞馀子，此道如线。朝市心情，云翻雨覆，千丈堆冰炭。高人一笑，春风卷地，只有大江如练。忆当时，西山爽气，共君对持手版。山公鉴裁，水曹诗兴，功业行飞霄汉。华屋含秋，寒沙去梦，千里横青眼。古今都道，休官归去，但要此言能践。把人间、风烟好处，便分中半。","dynasty":"金朝","title":"永遇乐"}
{"author":"蔡松年","content":"京洛三年，花满酒家，浮动金碧。友云缥缈清游，春笋新橙初擘。天东今日，枕书两眼昏花，壶觞不果酬佳节。独咏竹萧萧，者云团风叶。愁绝。此身蒲柳先秋，往事梦魂无迹。一寸归心，可忍年年形役。上园亲友，岁时陶写欢情，糟床晓溜东篱侧。手把一枝香，作萧闲闲客。","dynasty":"金朝","title":"石州慢"}
{"author":"蔡松年","content":"古殿苍松偃蹇，孤云丈室清深。茶声破睡午风阴。不用凉泉石枕。枯木人忘独坐，白莲意可相寻。归时团月印天心。更作逃禅小饮。","dynasty":"金朝","title":"西江月"}
{"author":"蔡松年","content":"飞云没马，转沙场叠鼓，三年寒食。闻道西州春漫漫，晓玉天香欹侧。华屋金盘，哀弦清瑟，一曲春风坼。酒乡堪老，紫云莫笑狂客。我本方外闲身，西山爽气，未信兵尘逼。拄杖敲门寻水竹，不问禅坊幽宅。醉墨乌丝，新声翠袖，不可无吾一。殷勤红扑，好留姚魏颜色。","dynasty":"金朝","title":"念奴娇"}
{"author":"蔡松年","content":"九江秀色，看飘萧神气，长身玉立。放浪江南山水窟，笔下云岚堆积。药笼功名，酒垆身世，不得文章力。人间俗气，对君一笑都释。畴昔得意忘形，野梅溪月，有酒还相觅。痛饮酣歌悲壮处，老骥谁能伏枥。争席樵渔，对床风雨，伴我为闲客。朱弦疏越，兴来一扫筝笛。","dynasty":"金朝","title":"念奴娇"}
{"author":"蔡松年","content":"小红破雪，又一灯香动，春城节物。春事新年独梦绕，江浦南枝横月。万户糟邱，西山爽气，差慰人岑寂。六年今古，只应花鸟相识。老去嚼蜡心情，偶然流坎，岂悲欢人力。莫望家山桑海变，唯有孤云落日。玉色橙香，宫黄花露，一醉无南北。终焉此世，正尔犹是良策。","dynasty":"金朝","title":"念奴娇"}
{"author":"蔡松年","content":"倦游老眼，负梅花京洛，三年春物。明秀高峰人去后，冷落清辉绝壁。花底年光，山前爽气，别语挥冰雪。摩挲庭桧，耐寒好在霜杰。人世长短亭中，此身流转，几花残花发。只有平生生处乐，一念犹难磨灭。放眼南枝，忘怀樽酒，及此青青发。从今归梦，暗香千里横月。","dynasty":"金朝","title":"念奴娇"}
{"author":"蔡松年","content":"忆昔东山，王谢感概，离情多在中年。正赖哀弦清唱，陶写馀欢。两晋名流谁有，半生老眼常寒。梦回故国，酒前风味，一笑都还。湖光玉骨，水秀山明，唤人妙思无边。吾老矣、不堪冰雪，换此萧闲。传语明年晓月，梅梢莫转银盘。后期好在，黄柑紫蟹，劝我休官。","dynasty":"金朝","title":"雨中花慢"}
{"author":"蔡松年","content":"嗜酒偏怜风竹，晋客神清，多寄虚玄。有山阳遗迹，水石高寒。曾为幽栖起本，几求方外微官。谩蹉跎十载，还羡君侯，左驾朱轓。山村霰雪，竹外花明，瘦梅半树斓斑。溪路转、青帘佳处，便是萧闲。寄谢王君精爽，摩挲森碧琅玕。个中著我，储风养月，先报平安。","dynasty":"金朝","title":"雨中花慢"}
{"author":"蔡松年","content":"化鹤城高，山蟠辽海，参天古木苍烟。有贤王豪爽，不减梁园。高会端思白雪，清澜远泛红莲。况男儿方壮，好为知音，重鼓冰弦。香凝翠幕，月压溪楼，暮寒有酒如川。人半醉、竹西歌吹，催度新篇。顾我心情老矣，爱君风谊依然。倦游归去，羽衣相过，会约明年。","dynasty":"金朝","title":"雨中花慢送赵子坚再赴辽阳幕"}
{"author":"蔡松年","content":"谁信玉堂金马客，也随林下家风。三杯大道果能通。相逢开老眼，著我圣贤中。会意清言穷理窟，人间万事冥濛。暮寒松雪照群峰。衰颜无处避，只可屡潮红。","dynasty":"金朝","title":"临江仙"}
{"author":"蔡松年","content":"霜籁入枯桐。山压江城秀蔼浓。谁著夜光松竹里，玲珑。十丈冰花射好风。物外蕊珠宫。几缕明霞玉镜中。银浪三江都一吸，春融。晓病眉尖翠扫空。","dynasty":"金朝","title":"南乡子"}
{"author":"蔡松年","content":"溪雨空濛洒面凉。暮春初见柳梢黄。绿阴空忆送春忙。芍药弄香红扑暖，酴醾趁雪翠绡长。梦为蝴蝶亦还乡。","dynasty":"金朝","title":"浣溪沙"}
{"author":"蔡松年","content":"月下仙衣立玉山。雾云窗户未曾开。沈香诗思夜犹寒。闲却春风千丈秀，只携玉蕊一枝还。夜香初到锦班残。","dynasty":"金朝","title":"浣溪沙"}
{"author":"蔡松年","content":"春阴薄。花冥漠。金街三月初行乐。碧纻春。玉奁人。蝉飞雾鬓，风前立画裙。浮生酒浪分馀沥。娇甚春愁生远碧。犀心通。暖芙蓉。此时不恨，蓬山千万重。","dynasty":"金朝","title":"梅花引"}
{"author":"蔡松年","content":"玉霄琁榜陋凌云。龙跳九天门。不负平生稽古，仙卿躐拜恩纶。星明南极，天开太室，收拾殊勋。贺客晨香如雾，他年压倒平津。","dynasty":"金朝","title":"朝中措"}
{"author":"蔡松年","content":"端正楼空，琵琶冷、月高弦索。人换世、世间春在，几番花落。缥缈馀情无处托，一枝梅绿横冰萼。对淡云、新月炯疏星，都如昨。萧闲老，平生乐。借秀色，明杯杓。吐凌云好句，张吾丘壑。此乐莫教儿辈觉，微官束置高高阁。便归来、招我雪霜魂，春边著。","dynasty":"金朝","title":"满江红"}
{"author":"蔡松年","content":"半岭云根，溪光浅、冰轮新浴。谁幻出、故山丘壑，慰予心目。深樾不妨清吹度，野情自与游鱼熟。爱夜泉、徽外两三声，琅然曲。人间世，争蛮触。万事付，金荷醁。老生涯、犹欠谢公丝竹。好在斜川三尺玉，暮凉白鸟归乔木。向水边、明秀倚高峰，平生足。","dynasty":"金朝","title":"满江红"}
{"author":"蔡松年","content":"翠扫山光，春江梦、蒲萄绿遍。人换世、岁华良是，此身流转。云破春阴花玉立，又逢故国春风面。记去年、晓月挂星河，香凌乱。年年约，常相见。但无事，身强健。赖孙垆独有，酒乡温粲。老骥天山非我事，一蓑烟雨违人愿。识醉歌、非壮一生心，狂嵇阮。","dynasty":"金朝","title":"满江红"}
{"author":"蔡松年","content":"玉斧云孙，自然有、仙风道骨。眉宇带、九秋清气，半山晴月。入手黄金还散尽，短蓑醉舞青冥窄。向大梁、城里觅丹砂，聊为客。惊人字，蛟蛇活。借造物，驱春色。问别来挥洒，几多珠璧。合眼梦魂寻故里，摩挲明秀峰头碧。看归来、都卷五湖光，杯中吸。","dynasty":"金朝","title":"满江红"}
{"author":"蔡松年","content":"老境骎骎，归梦绕、白云茅屋。何处有、可人襟韵，慰子心目。犹喜平生佳友戚，一杯情话开幽独。爱夜阑、山月洗京尘，颓山玉。天香近，清班肃。公衮裔，千钟禄。笑年来游戏，寄身糟曲。富贵寻人知不免，家园清夏聊休沐。向暮凉、风簟炯茶烟，眠修竹。","dynasty":"金朝","title":"满江红伯平舍人亲友得意西归"}
{"author":"蔡松年","content":"东风岁月似斜川。萧散心情愧昔贤。人向道山群玉去，眼横春水瘦梅边。但知有酒能无事，便是新年胜故年。明日相寻有佳处，野云堆外淡江天。","dynasty":"金朝","title":"瑞鹧鸪"}
{"author":"蔡松年","content":"酬春当得酒如川。日典春衣也自贤。孤负风光忙有底，婆娑丘壑兴无边。书生大抵少成事，老境尚堪加数年。重作梅花上元约，醉归星斗聚壶天。","dynasty":"金朝","title":"瑞鹧鸪"}
{"author":"蔡松年","content":"霜林万籁，秋满人间世。客子旧山心，误西风、悲号涧水。茅檐夜久，仍送雨疏疏，焚香坐，对床眠，多少闲滋味。钓船篷底，闲杀烟蓑辈。老眼倦纷华，宦情与、秋光似纸。幽栖归去，梧影小楼寒，看山眼，打窗声，莫放颓然醉。","dynasty":"金朝","title":"蓦山溪"}
{"author":"蔡松年","content":"离骚痛饮，问人生佳处，能消何物。江左诸人成底事，空想岩岩青壁。五亩苍烟，一丘寒玉，岁晚忧风雪。西州扶病，至今悲感前杰。我梦卜筑萧閒，觉来岩桂，十里幽香发。磈磊胸中冰与炭，一酌春风都灭。胜日神交，悠然得意，离恨无毫发。古今同致，永和徒记年月。","dynasty":"金朝","title":"大江东去其一九日作"}
{"author":"蔡松年","content":"倦游老眼，放閒身、管领黄华三日。客子秋高，茅舍外、满眼秋岚欲滴。泽国清霜，澄江爽气，染出千林赤。感时怀古，酒前一笑都释。千古栗里高情，雄豪割据，戏马空陈迹。醉里谁能知许事，俯仰人间今昔。三弄胡床，九层飞观，唤取穿云笛。凉蟾有意，为人点破空碧。","dynasty":"金朝","title":"大江东去其二九日作"}
{"author":"蔡松年","content":"云间贵公子，玉骨秀横秋。十年流落，冰雪香霭紫貂裘。灯火春城咫尺，晓梦梅花消息，茧纸写银钩。老矣黄尘眼，如对白蘋洲。世间物，惟有酒，可忘忧。萧閒一段，归计佳处着君侯。翠竹江村月上，但要纶巾鹤氅，来往亦风流。醉墨蔷薇露，洒遍酒家楼。","dynasty":"金朝","title":"水调歌头"}
{"author":"蔡松年","content":"楼倚明河，山蟠乔木，故国秋光如水。常记别时，月冷半山环佩。到而今、桂影寻人，端好在、竹西歌吹。如醉。望白蘋风里，关山无际。可惜琼瑶千里。有少年玉人，吟啸天外。脂粉清辉，冷射藕花冰蕊。念老去、镜里流年，空解道、人生适意。谁会。更微云疏雨，空庭鹤唳。","dynasty":"金朝","title":"月华清"}
{"author":"蔡松年","content":"紫云暖。恨翠雏珠树、双栖晚。小花静院相逢，的的风流心眼。红潮照玉盌。午香重、草绿宫罗淡。喜银屏、小语私分，麝月春心一点。华年共有好愿。何时定妆鬟，莫雨零乱。梦似花飞，人归月冷，一夜小山新怨。刘郎兴、寻常不浅。况不似、桃花春溪远。觉情随、晓马东风，病酒馀香相半。","dynasty":"金朝","title":"尉迟杯"}
{"author":"蔡松年","content":"清明绿野，玉色明春酒。燕地雪如沙，为唤起、斗南温秀。鬓丝禅榻，梦觉古扬州，瑶台路，返魂香，好在啼妆瘦。春前入眼，似是章台柳。欲典鹔鹴裘，误金车、香迎马首。绿阴青子，后日便东风，秋千散，莫寒生，月到西厢后。","dynasty":"金朝","title":"蓦山溪"}
{"author":"蔡松年","content":"解语宫花出画檐。酒尊风味为花甜。谁怜梦好春如水，可奈香馀月入帘。春漫漫，酒厌厌。曲终新恨到眉尖。此生愿化双琼柱，得近春风暖玉纤。","dynasty":"金朝","title":"鹧鸪天其一"}
{"author":"蔡松年","content":"半年无梦到春温。可怜人。几黄昏。想见玉徽、风度更清新。翠射娉婷云八尺，谁为写，五湖春。好风归路软红尘。暖冰魂。缕金裙。唤起一天、星月入金尊。留取木樨花上露，挥醉墨，洒行云。","dynasty":"金朝","title":"江城子"}
{"author":"蔡松年","content":"天上赐金奁，不减壑源三月。午盌春风纤手，看一时如雪。幽人只惯茂林前，松风听清绝。无奈十年黄卷，向枯肠搜彻。","dynasty":"金朝","title":"好事近"}
{"author":"蔡松年","content":"岫诸亲友折花酌酒於明秀峰下，仍借东坡先生赤壁词韵，出妙语以惜别。辄亦继作，致言叹不足之意倦游老眼，负梅花京洛，三年春物。明秀高峰人去后，冷落清辉绝壁。花底年光，山前爽气，别语挥冰雪。摩挲庭桧，耐寒好在霜杰。人世长短亭中，此身流转，几花残花发。只有平生生处乐，一念犹难磨灭。放眼南枝，忘怀樽酒，及此青青发。从今归梦，暗香千里横月。","dynasty":"金朝","title":"念奴娇仆来京洛三年未尝饱见春物。今岁江"}
{"author":"蔡松年","content":"倦游老眼，看黄尘堆里，风波千尺。雕浦归心唯自许，明秀高峰相识。谁谓峰前，岁寒时节，忽遇知音客。紫芝仙骨，笑谈犹带山色。君有河水洋洋，野梅高竹，我住涟漪宅。镜里流年春梦过，只有闲身难得。挥扫龙蛇，招呼风月，且尽杯中物。他年林下，会须千里相觅。","dynasty":"金朝","title":"念奴娇吴杰者，无为人，辛酉之冬，惠然相"}
{"author":"蔡松年","content":"范侯别久，爱孤松老节，癯而实茂。碧玉莲峰三岁主，添得无边鲜秀。月魄澄秋，花光炯夜，还共西风酒。酒前豪气，切云千丈依旧。客舍老眼才明，凝神八表，不肯留风袖。留得惊人三昧语，珠璧腾辉宇宙。茅屋云门，苍官青士，岁晚风烟瘦。软红尘里，为予千里回首。","dynasty":"金朝","title":"念奴娇送范季沾还云门"}
{"author":"蔡松年","content":"倦游老眼，放闲身、管领黄花三日。客子秋多茅舍外，满眼秋岚欲滴。泽国清霜，澄江爽气，染出千林赤。感时怀古，酒前一笑都释。千古栗里高情，雄豪割据，戏马空陈迹。醉里谁能知许事，俯仰人间今昔。三弄胡床，九层飞观，唤取穿云笛。凉蟾有意，为人点破空碧。","dynasty":"金朝","title":"念奴娇九日作"}
{"author":"蔡松年","content":"间，襟韵飘爽，无复市朝气味。然甚穷，难忍时无料事之者。比罢熙和酒官，复为药局，与余有林下相从之约，作念奴娇以寄之九江秀色，看飘萧神气，长身玉立。放浪江南山水窟，笔下云岚堆积。药笼功名，酒垆身世，不得文章力。人间俗气，对君一笑都释。畴昔得意忘形，野梅溪月，有酒还相觅。痛饮酣歌悲壮处，老骥谁能伏枥。争席樵渔，对床风雨，伴我为闲客。朱弦疏越，兴来一扫筝笛。","dynasty":"金朝","title":"念奴娇田唐卿，九江人，人品高胜，落笔不"}
{"author":"蔡松年","content":"洞宫碧海，化神山玉立，东方仙窟。海色山光千万顷，都作??玉骨。黄卷精神，黑头心力，虎帐多闲日。一杯为寿，酒肠先醉江橘。南下禹穴涛江，要收奇秀，老去供诗笔。忧喜相寻皆物外，今古闲身难得。邱壑风流，稻梁卑辱，莫爱高官职。他年风雨，对床却话今夕。","dynasty":"金朝","title":"念奴娇乙卯岁江上，为高德辉寿"}
{"author":"蔡松年","content":"能自克。志复疏怯，嗜酒好睡。遇乘高履危，动辄有畏。道逢达官稠人，则便欲退缩。其与人交，无贤不肖，往往率情任实，不留机心。自惟至熟，使之久与世接，所谓不有外难，当有内病，故谋为早退闲居之乐。长大以来，遭时多故，一行作吏，从事於簿书鞍马间，违己交病，不堪其忧。求田问舍，遑遑於四方，殊未见会心处。闻山阳间，魏晋诸贤故居，风气清和，水竹葱。方今天壤间，盖第一胜绝之境，有意卜筑於斯，雅咏玄虚，不谈世事，起其流风遗躅。故自丙辰丁巳以来，三求官河内，经营三径，遂将终焉。事与愿违，俯仰一纪，劳生愈甚，吊影自怜。然而触於事物，感今怀昔，考其见於赋咏者，实未始一日而忘。李君不愚，作掾天台，出佐是郡，因其行也，赋乐府长短句，以叙鄙怀。行春胜日，物彩照人，为予择稚秀者，以雨中花歌之，使清泉白石，闻我心曲，庶几他日，不嗜酒偏怜风竹，晋客神清，多寄虚玄。有山阳遗迹，水石高寒。曾为幽栖起本，几求方外微官。谩蹉跎十载，还羡君侯，左驾朱?。山村霰雪，竹外花明，瘦梅半树斓斑。溪路转、青帘佳处，便是萧闲。寄谢王君精爽，摩挲森碧琅?。个中著我，储风养月，先报平安。","dynasty":"金朝","title":"雨中花仆自幼刻意林壑，不耐俗事，懒慢之"}
{"author":"蔡松年","content":"所畏仰，不复更言。独记异时，共论流俗鄙吝之态，令人短气。且谋早退，为闲居之乐。斯言未寒，又复再见秋物，念之惘然。辄用其语，为永遇乐长短句寄之，并以自警正始风流，气吞馀子，此道如线。朝市心情，云翻雨覆，千丈堆冰炭。高人一笑，春风卷地，只有大江如练。忆当时，西山爽气，共君对持手版。山公鉴裁，水曹诗兴，功业行飞霄汉。华屋含秋，寒沙去梦，千里横青眼。古今都道，休官归去，但要此言能践。把人间、风烟好处，便分中","dynasty":"金朝","title":"永遇乐建安施明望，与余同僚，三年心期，"}
{"author":"蔡松年","content":"余言，怀卫间风气清淑，物产奇丽，相约他年为终焉之计。尔后事与愿违，遑遑未暇。故其晚年诗曰，梦想淇园上，春林布谷声。又曰，故交半在青云上，乞取淇园作醉乡，盖志此也。东山高情远韵，参之魏晋诸贤而无愧，天下共知之。不幸年逾五十，遂下世，今墓木将拱矣，雅志莫遂，令人短气。余既沈迷簿领，颜鬓苍然，倦游之心弥切。悠悠风尘，少遇会心者，道此真乐。然中年以来，宦游南北，闻客谈个中风物益详熟。顷因公事，亦一过之，盖其地居太行之麓，土温且沃，而无南州卑溽之患。际山多瘦梅修竹，石根沙缝，出泉无数，清莹秀澈若冰玉。稻塍莲荡，香气蒙蒙，连互数十里。又有幽兰瑞香，其他珍木奇卉。举目皆崇山峻岭，烟霏空翠，吞吐飞射，阴晴朝暮，变态百出，真所谓行山阴道中。癸酉岁，遂买田於苏门之下，孙公和邵尧夫之遗迹在焉。将营草堂，以寄馀龄。巾车短艇，偶有清兴，往来不过三数百里，而前之佳境，悉为己有，岂不适哉。但空疏之迹，晚被宠荣，叨陪国论，上恩未报，未敢遽言乞骸。若＊勉驽力，加以数年，庶几早遂麋鹿之性。双清道人田唐卿，清真简秀，有林壑癖，与余作苍烟寂寞之友。而友人杨德茂，博学冲素，游心绘事，暇日商略新意，广远公莲社图，作卧披短轴。感念退休之意，作越调水龙吟以太行之麓清辉，地和气秀名天下。共山沐涧，济源盘谷，端如倒蔗。风物宜人，绿橙霜晓，紫兰清夏。望青帘尽是，长腰玉粒，君莫问、香醪价。我已山前问舍。种溪梅、千株缟夜。风琴月笛，松窗竹径，须君命驾。住世还丹，坐禅方丈，草堂莲社。拣云泉，巧与余心会处，托龙眠画。","dynasty":"金朝","title":"水龙吟余始年二十馀，岁在丁未，与故人东"}
{"author":"蔡松年","content":"湔掠幸槐?找缎≡仆牛??巯粝羲芍裢碇?铩*仆顷在汴梁三年，每约会心二三客，登故苑之友云亭，或寓居之西γ，置酒高会，以酬佳节，酣*?呈??涝缤讼芯又?帧*岁在庚子，有五字十章，其一云，去年哦新诗，小山黄菊中。年年说归思，远目惊高鸿。逮今已复三经，是日奔走尘泥，劳生愈甚，今岁先入都门，意谓得与平生故人，共一笑之乐，且辱子文兄有同醉佳招。而前此二日，左目忽病昏翳，不复敢近酒盏。痴坐亡聊，感念身世，无以自遣，乃用泽民故事，拟菊烹茶，仍作长短句，以石州之音歌之京洛三年，花满酒家，浮动金碧。友云缥缈清游，春笋新橙初擘。天东今日，枕书两眼昏花，壶觞不果酬佳节。独咏竹萧萧，者云团风叶。愁绝。此身蒲柳先秋，往事梦魂无迹。一寸归心，可忍年年形役。上园亲友，岁时陶写欢情，糟床晓溜东篱侧。手把一枝香，作萧闲闲客。","dynasty":"金朝","title":"石州慢毛泽民尝九日以微疾不饮酒，唯煎小"}
{"author":"蔡松年","content":"森玉筠林，涌金泉眼，际山千丈寒辉。世间清境，冰鉴月来时。我久纷华战胜，求五亩、鹤骨应肥。青篷底，垂竿照影，都洗向来非。千畦。收玉粒，糟邱刘阮，风味依稀。卷万珠甘滑，一吸玻璃。作个江村篱落，野梅炯、沙路无泥。金銮客，悬流勇退，开径待君归。","dynasty":"金朝","title":"满庭芳李虞卿见示乐府长短句，极言共山百"}
{"author":"蔡松年","content":"雪与幽人，正一年佳处，清晓开门。萧然半华鬓发，相与销魂。披衣倚柱，向轻寒、?渌微温。端好在，垂鞭信马，小桥南畔烟村。呵手冻吟未了，烂银钩呼我，玉粒晨＊。六花做成蟹眼，凤味香翻。小梅疏竹，际壁间、横出江天。那更有，青松怪石，一声鹤唳前轩。","dynasty":"金朝","title":"汉宫春次高子文韵"}
{"author":"蔡松年","content":"妙龄秀发，韵清冰玉洗罗纨。文章桂窟高寒。晤语平生风味，如对好江山。向雪云辽海，笑里春还。宦情久阑。道勇退、岂吾难。老境哦君好句，张我萧闲。一峰明秀，为传语、浮月碧琅?。归意满、水际林间。","dynasty":"金朝","title":"望月婆罗门送陈咏之自辽阳还汴水"}
{"author":"蔡松年","content":"竹篱茅舍，本是山家景。唤起兵前倦游兴。地床深稳坐，春入蒲团，天怜我，教养疏慵野性。雪坡孤月上，冰谷悲鸣，松竹萧萧夜初静。梦醒来，误喜收得闲身，不信有、俗物沈迷襟韵。待临水依山得生涯，要传取新规，再营幽胜。","dynasty":"金朝","title":"洞仙歌甲寅岁，从师江?，戏作竹庐"}
{"author":"蔡松年","content":"六峰翠气，不减天台秀。满腹岚光杂山溜。扫雄文，驱巨笔，多艺多才，稽古力，方见青云步骤。奉常新礼乐，玉署金銮，绿发青春印如斗。正悬流勇退，收取闲身，归去好、林壑颐神养寿。待它日、相寻寿樽开，看野服黄冠，水前山后。","dynasty":"金朝","title":"洞仙歌戊辰岁，王无兢生朝"}
{"author":"蔡松年","content":"人生寄耳，几许寒仍暑。东晋旧风流，叹此道、虽存如缕。黄尘堆里，玉树照光风，闲命驾，小开樽，林下歌奇语。萧闲老计，只有梅千树。明秀一峰寒，醉时眠、冷云幽处。君如早退，端可张吾军，唯莫遣，俗儿知，减却欢中趣。","dynasty":"金朝","title":"蓦山溪和子文韵"}
{"author":"蔡松年","content":"绝。客怀展转不能寐，因借浩然韵作此霜林万籁，秋满人间世。客子旧山心，误西风、悲号涧水。茅檐夜久，仍送雨疏疏，焚香坐，对床眠，多少闲滋味。钓舡篷底，闲杀烟蓑辈。老眼倦纷华，宦情与、秋光似纸。幽栖归去，梧影小楼寒，看山眼，打窗声，莫放颓然醉。","dynasty":"金朝","title":"蓦山溪中秋后三日，夜风大作，林声如怒涛"}
{"author":"蔡松年","content":"浩浩春波朝复暮。悠悠倦客伤歧路。浑似故溪烟又雨。潇洒处。一樽溪友开心素。忘却闲身须急度。夕阳惯听渔歌举。只欠浦花三四树。闲中趣。春风何待鲈鱼去。","dynasty":"金朝","title":"渔家傲和子文韵"}
{"author":"蔡松年","content":"老去心情，乐在故园生处。客愁如隋堤乱絮。秋岚照水度黄衣，微雨。记篷窗、旧年吴楚。飘萧鬓绿，日日西风吹去。梦频频、萧闲风土。橙黄蟹紫醉琴书，容与。向他年、尚堪接武。","dynasty":"金朝","title":"怕春归秋山道中，中夜闻落叶声有作"}
{"author":"蔡松年","content":"梦里秋江当眼碧，绿业摘破睛澜。捣香鲈蟹劝加飧。木奴空妩媚，未许斗甘酸。闻道鸡林珍贡至，侯门玉指金盘。六年冰雪眼常寒。酒樽风味在，借我醉时看。","dynasty":"金朝","title":"临江仙故人自三韩回，作此寄之"}
{"author":"蔡松年","content":"白璧雄文冠玉京。桂月名香，能继家声。年年社燕与秋鸿，明日燕南又远行。老子初无游宦情。三径苍烟归未成。幅巾扶我醉谈玄，竹瘦溪寒，深寄馀龄。","dynasty":"金朝","title":"一剪梅送?登第后，还镇阳"}
{"author":"蔡松年","content":"东晋风流雪样寒。市朝冰炭里，起波澜。得君如对好江山。幽栖约，湖海玉孱颜。梅月半斓斑。云根孤鹤唳，浅云滩。摩挲明秀酒中闲。浮香底，相对把渔竿。","dynasty":"金朝","title":"小重山·东晋风流雪样寒"}
{"author":"蔡松年","content":"山蟠酒绿。天上玉盘窥醉玉。倦客秋多。秋气还如酒盏何。松风度曲。风水飘飘承我足。蕲竹龙哦。落月徘徊待我歌。","dynasty":"金朝","title":"减字木兰花和丹房老人韵"}
{"author":"蔡松年","content":"春前雪夜。醉玉峥嵘花上下。几许悲欢。明夜秋河转玉盘。高楼远笛。光到东峰横眼碧。招我吟魂。教卷澄江入酒樽。","dynasty":"金朝","title":"减字木兰花中秋前一日，从赵子坚索酒"}
{"author":"蔡松年","content":"玉屏松雪冷龙鳞。闲阅倦游人。耐久谁如溪水，破冰犹漱雪根。三年俗驾，千钟厚禄，心负天真。说与苍烟空翠，未忘藜杖纶巾。","dynasty":"金朝","title":"朝中措·玉屏松雪冷龙鳞"}
{"author":"蔡松年","content":"十年鳌禁谪仙人。冰骨冷无尘。紫诏十行宽大，白麻三代温淳。天开寿域，人逢寿日，小小阳春。要见神姿难老，六峰多少松筠。","dynasty":"金朝","title":"朝中措癸丑岁，无兢生朝"}
{"author":"蔡松年","content":"玉霄＊榜陋凌云。龙跳九天门。不负平生稽古，仙卿躐拜恩纶。星明南极，天开太室，收拾殊勋。贺客晨香如雾，他年压倒平津。","dynasty":"金朝","title":"朝中措·玉霄＊榜陋凌云"}
{"author":"蔡松年","content":"碧轩清胜，俗物无由到。沧江半壁山传照。几窗黄菊媚，天北重阳早。金靥小。秋光秀色明霜晓。手捻清香笑。今古闲身少。放醉眼，看云表。渊明千载意，松偃斜川道。谁会得，一樽唤取溪山老。","dynasty":"金朝","title":"千秋岁起晋对菊小酌，有怀溪山酒隐"}
{"author":"蔡松年","content":"天上仙人亦读书。风麟形相不枯。十年傲雪气凌虚。谁道邺侯功业晚，莫教文举酒樽疏。他年玉颊秀芙蕖。","dynasty":"金朝","title":"浣溪沙季沾寿日"}
{"author":"蔡松年","content":"寿骨云门白玉山。山光千丈落毫端。姓名先挂烂银盘。编简馨香三万卷，未应造物放君闲。功成却恐退身难。","dynasty":"金朝","title":"浣溪沙"}
{"author":"蔡松年","content":"视无言，乃携一枝径归。明日作浣溪沙见意，戏次其韵。月下仙衣立玉山。雾云窗户未曾开。沈香诗思夜犹寒。闲却春风千丈秀，只携玉蕊一枝还。夜香初到锦班残。","dynasty":"金朝","title":"浣溪沙范季沾一夕小醉，乘月羽衣见过。仆"}
{"author":"蔡松年","content":"溪雨空蒙洒面凉。暮春初见柳梢黄。绿阴空忆送春忙。芍药弄香红扑暖，酴?趁雪翠绡长。梦为蝴蝶亦还乡。","dynasty":"金朝","title":"浣溪沙春津道中，和子文韵"}
{"author":"蔡松年","content":"梨雪东城又回春。风物属闲身。不堪禁酒，百重堆按，满马京尘。眼青独拄西山笏，本是个中人。一犁春雨，一篙春水，自乐天真。","dynasty":"金朝","title":"人月圆丙辰晚春即事"}
{"author":"蔡松年","content":"归对月小酌，赋西江月记之古殿苍松偃蹇，孤云丈室清深。茶声破睡午风阴。不用凉泉石枕。枯木人忘独坐，白莲意可相寻。归时团月印天心。更作逃禅小饮。","dynasty":"金朝","title":"西江月己酉四月暇日，冒暑游太平寺，古松"}
{"author":"蔡松年","content":"披云拨雪鹅儿酒。浇公枯燥谈天口。秋梦浪翻江。雨窗深炷香。风烟公耐久。宜结神明友。醉里好微言。君平莫下帘。","dynasty":"金朝","title":"菩萨蛮携酒过分定张子华"}
{"author":"蔡松年","content":"半幅生绡，便教风韵平生足。枕溪湖玉。数点梅横竹。花露天香，香透金荷?。明高烛。醉魂清淑。吸尽江山绿。","dynasty":"金朝","title":"点绛唇同浩然赏崔白梅竹图"}
{"author":"蔡松年","content":"云闲晚溜琅琅。泛炉香。一段斜川松菊，瘦而芳。人如鹄，琴如玉，月如霜。一曲清商人物，两相忘。","dynasty":"金朝","title":"相见欢·云闲晚溜琅琅"}
{"author":"蔡松年","content":"一段江山秀气，风流故国王孙。三年不惯冰天雪，白璧借春温。宦路常难聚首，别期先已销魂。与君两鬓犹青在，梅竹老夷门。","dynasty":"金朝","title":"乌夜啼留别赵粹文以上明秀集注卷二三十四"}
{"author":"蔡松年","content":"年时海山路，寒碧乱清淮。客中寿酒，醉眼不见一枝梅。何似今年心事，千丈好云新雨，飞下玉妆台。晴雪洗佳气，河汉酒肠开。九秋雕，千里马，出风埃。蓝桥得道，鹤骨端自见云来。我有云山后约，不得夜灯亲酌，倾倒好情怀。为写芳鲜句，扶起玉山颓。","dynasty":"金朝","title":"水调歌头高德辉生朝"}
{"author":"蔡松年","content":"寒食少天色，花柳各春风。身闲胜日，都在花影酒垆中。秀野碧城西畔，独有斗南温软，雪阵暖轻红。欲办酬春句，谁唤好情?。世间物，无一点，似情浓。心期偶得，一念千动莫形容。好在轻烟暮雨，只有西厢红树，曾见月朦胧。醉眼尽空碧，风袖障归鸿。","dynasty":"金朝","title":"水调歌头乙卯高阳寒食，次γ夫韵"}
{"author":"蔡松年","content":"玉宇间风制，俾仆发扬其事端正楼空，琵琶冷、月高弦索。人换世、世间春在，几番花落。缥缈馀情无处托，一枝梅绿横冰萼。对淡云、新月炯疏星，都如昨。萧闲老，平生乐。借秀色，明杯杓。吐凌云好句，张吾邱壑。此乐莫教儿辈觉，微官束置高高阁。便归来、招我雪霜魂，春边著。","dynasty":"金朝","title":"满江红虎茵老人去汴二十年，重醉蜡梅於明"}
{"author":"蔡松年","content":"梁苑当时，春如水、花明酒冽。寒食夜、翠屏入照，海棠红雪。底事年来常马上，不堪齿发行衰缺。解见人、幽独转寒江，樽前月。平生友，中年别。恨无际，那容发。萧闲便归去，此图清绝。花径酒垆身自在，都凭细解丁香结。尽世间、臧否事如云，何须说。","dynasty":"金朝","title":"满江红和高子文春津道中"}
{"author":"蔡松年","content":"能用之。时时出烟霞九天上语，醉墨淋漓，摆落人间俗学，自谓得三代鼎钟妙意。今年以书抵仆，言行年七十，精力愈强，贫愈甚，知大丹之旨*?鳎?馐乖绯擅餍愎榧疲*以供其薪水之费也。作满江红长短句，以发*ю镆恍υ*玉斧云孙，自然有、仙风道骨。眉宇带、九秋清气，半山晴月。入手黄金还散尽，短蓑醉舞青冥窄。向大梁、城里觅丹砂，聊为客。惊人字，蛟蛇活。借造物，驱春色。问别来挥洒，几多珠璧。合眼梦魂寻故里，摩挲明秀峰头碧。看归来、都卷五湖光，杯中吸。","dynasty":"金朝","title":"满江红舅氏丹房先生，方外伟人，轻财如粪"}
{"author":"蔡松年","content":"对花无好情，然得流坎有命，无不可者。古人谓人生安乐，孰知其他，屡诵此语，良用慨叹。插花把酒，偶记去年今日事，赋十数长短句遣意，非知心人，亦殆难明此意。以仙吕调满江红歌之，是月十五日，玩世酒狂翠扫山光，春江梦、蒲萄绿遍。人换世、岁华良是，此身流转。云破春阴花玉立，又逢故国春风面。记去年、晓月挂星河，香凌乱。年年约，常相见。但无事，身强健。赖孙垆独有，酒乡温粲。老骥天山非我事，一蓑烟雨违人愿。识醉歌、非壮一生心，狂嵇阮。","dynasty":"金朝","title":"满江红辛亥三月，春事婉娩，土风熙然，东"}
{"author":"蔡松年","content":"念奴玉立，记连昌宫里，春风相识。云海茫茫人换世，几度梨花寒食。花萼霓裳，沈香水调，一串骊珠湿。九天飞上，叫云遏断筝笛。老子陶写平生，清音裂耳，觉庾愁都释。淡淡长空今古梦，只有此声难得。湓浦心情，落花时节，还对天涯客。春温玉碗，一声洗尽冰雪。","dynasty":"金朝","title":"念奴娇·念奴玉立"}
{"author":"蔡松年","content":"，以滴蜡黄梅侑樽。醉归感叹节物，顾念身世，殆无以为怀，作此自解小红破雪，又一灯香动，春城节物。春事新年独梦绕，江浦南枝横月。万户糟邱，西山爽气，差慰人岑寂。六年今古，只应花鸟相识。老去嚼蜡心情，偶然流坎，岂悲欢人力。莫望家山桑海变，唯有孤云落日。玉色橙香，宫黄花露，一醉无南北。终焉此世，正尔犹是良策。","dynasty":"金朝","title":"念奴娇辛亥新正五日，天气晴暖，偶出，道"}
{"author":"蔡松年","content":"紫兰玉树，自琅霄分秀，悬知英物。万壑清冰抟爽气，老鹤凭虚仙骨。醉帖蛟腾，豪篇玉振，不受春埋没。蓬莱清浅，便安黄卷寒寂。冰簟寿酒光风，宫衣缥缈，犹带婴香湿。老去浮沈唯是酒，同作萧闲闲客。耐久风烟，期君端似，明秀高峰碧。冷云幽处，月波无际都吸。","dynasty":"金朝","title":"念奴娇浩然胜友生朝"}
{"author":"蔡松年","content":"大江澄练，对一尊离合，春风江北。燕代三年谈笑间，初识芝兰白璧。桂窟高寒，铁衣英壮，早得文章力。峥嵘富贵，异时方见相逼。明日相背关河，魏家宫阙，西望千山赤。我亦疏慵归计久，欲乞幽闾松雪。千里相思，欣然命驾，醉倒张圆月。酒乡堪老，紫云莫笑狂客。","dynasty":"金朝","title":"念奴娇别仲亨"}
{"author":"蔡松年","content":"飞雪没马，转沙场叠鼓，三年寒食。闻道西州春漫漫，晓玉天香欹侧。华屋金盘，哀弦清瑟，一曲春风坼。酒乡堪老，紫云莫笑狂客。我本方外闲身，西山爽气，未信兵尘逼。拄杖敲门寻水竹，不问禅坊幽宅。醉墨乌丝，新声翠袖，不可无吾一。殷勤红扑，好留姚魏颜色。","dynasty":"金朝","title":"念奴娇次许丹房韵，时将赴镇阳，闻北潭杂"}
{"author":"蔡松年","content":"梅风味颇已动，感念节物，无以为怀，於是招二三会心者，载酒小集於禅坊。而乐府有清音人雅善歌雨中花，坐客请赋此曲，以侑一觞。情之所钟，故不能已，以卒章记重游退闲之乐，庶以自宽云忆昔东山，王谢感概，离情多在中年。正赖哀弦清唱，陶写馀欢。两晋名流谁有，半生老眼常寒。梦回故国，酒前风味，一笑都还。湖光玉骨，水秀山明，唤人妙思无边。吾老矣、不堪冰雪，换此萧闲。传语明年晓月，梅梢莫转银盘。后期好在，黄柑紫蟹，劝我休官。","dynasty":"金朝","title":"雨中花仆将以穷腊去汴，平生亲友，零落殆"}
{"author":"蔡松年","content":"词章敏妙，临觞得纸，下笔不能自休。去岁收灯后，过扬於郑氏山亭，酣觞赋诗，最为快适。自此仆遂东来，比得其诗，颇道当时风味，戏作越调乱山空翠寻人，短松路转风亭小。论文把酒，灯残月淡，春风最早。星斗撑肠，雾云翻纸，词源倾倒。自骑鲸人去，流年四百，知此乐、人间少。别梦春江涨雪，记雨花、一声云杪。新诗寄我，垂天才气，凌波词调。传酒传歌，后来双秀，也应俱好。待明年，却向黄公垆下，觅萧闲老。","dynasty":"金朝","title":"水龙吟仆三年为郎外台，故人扬子能作广文"}
{"author":"蔡松年","content":"鸣涧壑。时去中秋不数日，方遑遑於道路，宦游飘泊，节物如驰，此生*偶复呵铮*而所谓乐以酬身者乃如此，谋生之拙，可不哀邪。幸终焉之有图，坐归欤之不早，慨焉兴感，无以为怀，因作长短句诗，极道萧闲退居之乐，歌以自宽，亦以自警，盖越调水龙吟也。与我同志幸各赋一首*晚雨新晴，江月炯然，秋涛水村秋入江场，梦惊万壑松风冷。中秋","dynasty":"金朝","title":"水龙吟乙丑八月，得告上都，行李滞留，寄"}
{"author":"蔡松年","content":"软红尘里西山，乱云晓马清相向。新年有喜，洗兵和气，春风千丈。青鬓何人，凤池墨客，虎头飞将。听前驱一夜，鸣珂碎月，催笳鼓、作清壮。红袖横斜醉眼，酒肠倾、九江银浪。小桃仙馆，霜筠萧寺，风光荡漾。我欲寻春，郡中谁有，国香宫样。待酒酣、妙续珠帘句法，作穿云唱。","dynasty":"金朝","title":"水龙吟甲寅岁，从师南还，赠赵肃之"}
{"author":"蔡松年","content":"紫云点枫叶。岩树小、婆娑岁寒节。占高洁。纤苞暖、酿出梅魂兰魄。照浓碧。茗碗添春花气重，芸窗晚、蒙蒙浮霁月。小眠鼻观先通，庐山梦旧清绝。萧闲平生淡泊。独芳温一念、犹未衰歇。总陈迹。而今老、但觅茶酒禅榻。寄闲寂。风外天花无梦也，鸳鸯债、从渠千万劫。夜寒回施，幽香与春愁客。","dynasty":"金朝","title":"江神子慢赋瑞香"}
{"author":"蔡松年","content":"青芜平野，小雨千峰，还成暮陉寒色。裁翦芸窗，忆得伴人良夕。遥怜几重眉黛，恨相逢、少於行役。梨花泪，正宫衣春瘦，晓红无力。应怪浮云夫婿，不解趁新醅，醉眠凉月。怨入关河，西去又传音息。谁知倦游心事，向年来、苦思泉石。人未老，约闾峰、多占秀碧。","dynasty":"金朝","title":"声声慢凉陉寄内"}
{"author":"蔡松年","content":"云海蓬莱，风雾鬓鬟，不假梳掠。仙衣卷尽云霓，方见宫腰纤弱。心期得处，世间言语非真，海犀一点通寥廓。无物比情浓，觅无情相博。离索。晓来一枕馀香，酒病赖花医却。滟滟金尊，收拾新愁重酌。片帆云影，载将无际关山，梦魂应被杨花觉。梅子雨丝丝，满江干楼阁。","dynasty":"金朝","title":"石州慢高丽使还日作"}
{"author":"蔡松年","content":"待人间觅个，无情心绪，着多情换。","dynasty":"金朝","title":"水龙吟自镇阳还兵府，赠离筵乞言者滹南遗"}
{"author":"蔡松年","content":"归兴高于滟к堆。","dynasty":"金朝","title":"失调名滹南遗老集卷四十滹南诗话引萧闲词"}
{"author":"蔡松年","content":"人言归甚易，但苦食不足。必使极其求，万钟不盈腹。处世附所安，无祸即无福。却视高盖车，身宠神已辱。","dynasty":"金朝","title":"庚申闰月从师还自颖上，对新月独酌十三首"}
{"author":"蔡松年","content":"我本山泽人，孤烟一轻蓑。功名无骨相，雕琢伤天和。未能遽免俗，尚尔同其波。梧桐唤归梦，无奈秋声何。","dynasty":"金朝","title":"庚申闰月从师还自颖上，对新月独酌十三首"}
{"author":"蔡松年","content":"十年八唤清江渡，江水江花笑我劳。老境归心质孤月，倦游陈迹付惊涛。两都络绎波神肃，六合清明斗极高。湖海小臣尸厚禄，梦寻烟雨一渔舠。","dynasty":"金朝","title":"渡混同江"}
{"author":"蔡松年","content":"吾生有几事无涯，清夜漫漫叹物华。但愿闻钲似疲马，可能粘壁作枯蜗。只今雪屋重衾湿，去岁梅溪醉帽斜。终得萧闲对床语，青灯挑尽短檠花。","dynasty":"金朝","title":"夜坐"}
{"author":"蔡松年","content":"归田不早计，岁月易云徂。但要追莲社，何须赐镜湖。簿书欺俗吏，绳墨守愚儒。安得如嵇阮，相从兴不孤。","dynasty":"金朝","title":"閒居漫兴"}
{"author":"蔡松年","content":"春风卷甲有欢声，渐识天公欲讳兵。节物无情新岁换，男儿易老壮心惊。落身世网痴仍绝，挂眼山光计未成。闻道恒阳似江国，一官漫学阮东平。","dynasty":"金朝","title":"师还求归镇阳"}
{"author":"蔡松年","content":"乔木千章画不如，白鸥烟雨到江湖。谁为求仲营三径，窃比扬雄有一区。故国兴亡树如此，他年声利蔓难图。屋西便与秋山约，莫遣归来见白须。","dynasty":"金朝","title":"初卜潭西新居"}
{"author":"蔡松年","content":"冰簟风帘干柱宫，月华清浸雪芙蓉。谁教晓马三千里，好在行云第几峰。酒市乌纱怀李白，仙人鹤氅看王恭。拍浮花里知恩否，寄与新诗洗醉悰。","dynasty":"金朝","title":"寄王仲侯"}
{"author":"蔡松年","content":"短发新霜及未侵，几年和月买泉林。偶然行李对寒碧，忆得故园惊岁阴。枕上秋岚吹醉梦，门前沙鸟立清深。个中须著翛翛玉，落日微风伴我吟。","dynasty":"金朝","title":"读疏咏之安阳对竹二诗怀家山次韵见意"}
{"author":"蔡松年","content":"梦里潭光翠欲流，何时春水一虚舟。吾庐相见扶疏树，宦意浑如浩荡鸥。闻道西山明酒面，应无外物到眉头。别来谁唱惊人句，十里珠帘有莫愁。","dynasty":"金朝","title":"和子文寒食北潭"}
{"author":"蔡松年","content":"雪晴松顶玉斓斑，晓眼清于化鹤山。欲立冻云搜杰句，却思仙客退清班。氍毹帐底沉香火，薝卜花中碧雾鬟。唤取广寒脩月手，月波千丈捲春还。","dynasty":"金朝","title":"雪晴呈玉堂诸公"}
{"author":"蔡松年","content":"醉眼郊原感慨生，夕阳长向古今明。高人法士互憎爱，美酒空名谁重轻。二顷只谋他日老，五弦犹喜晚风清。因君欲赋思归乐，安得穿云一笛横。","dynasty":"金朝","title":"和子文晚望"}
{"author":"蔡松年","content":"老骥心疲十二闲，天教洗眼小江山。名园无处不宜酒，胜日有朋方解颜。老木溪光留月驻，禅房竹径约花关。先凭乐府求风骨，或有佳人字玉环。","dynasty":"金朝","title":"兵府得告将还镇阳府推官王仲侯以书促予命驾先寄此诗"}
{"author":"蔡松年","content":"出山风物便清和，森木如云秀霭多。白水临流照疏鬓，青门折柳记柔柯。重游化国惊岁月，有象丰年占麦禾。亦有黄公酒垆在，微官自要阻山河。","dynasty":"金朝","title":"初至遵化"}
{"author":"蔡松年","content":"清阴不叹晚寻芳，缥缈缃云翠袖长。萼绿江花输带叶，醉红蜀艳恨无香。南州气味连三月，东晋风流共一觞。老眼寒来易愁绝，温柔乞与醉中乡。","dynasty":"金朝","title":"黄海棠"}
{"author":"蔡松年","content":"糟床过竹春泉句，他日人云吾亦云。自爱淳音含太古，谁传清溜入南薰。秋风几共橙香注，晓月曾和鹤唳闻。我欲婆娑竹林国，洗空尘耳正须君。","dynasty":"金朝","title":"槽声同彦高赋"}
{"author":"蔡松年","content":"好在银瓶秋露光，借君云梦到枯肠。解浇万里客愁破，暂吐十年黄卷香。江水苦摇梁苑梦，海棠新学汉宫妆。天东四月春如许，坐待白衣投醉乡。","dynasty":"金朝","title":"韩侯晁仲许送名酒渴心生尘以诗促之"}
{"author":"蔡松年","content":"风烟草木照人明，神药奇花问识名。闻道东州有仙窟，欲寻根拨学长生。","dynasty":"金朝","title":"步寻野卉"}
{"author":"蔡松年","content":"漫漫黄云水清浅，碧花无处乱鸣蛬。此生愈觉田园乐，梦里晓山三四峰。","dynasty":"金朝","title":"癸丑岁秋郊"}
{"author":"蔡松年","content":"黄尘却送入关山，自斲何如二顷田。记得鸣蛬碧花句，蹉跎秋思又三年。","dynasty":"金朝","title":"入关宿昌平"}
{"author":"蔡松年","content":"风萤开阖度松阴，松下飘然倦客心。几点清光照凉夜，何时远寺得幽寻。","dynasty":"金朝","title":"秋日"}
{"author":"蔡松年","content":"蛤蜊风味解朝酲，松顶云痴雨不晴。悄悄重帘断人语，碧壶春笋更同倾。","dynasty":"金朝","title":"高丽馆中二首其一"}
{"author":"陈景肃","content":"凿泉莫太深，太深井难汲。登山莫太高，太高顶难立。山顶仰可观，井渊俯可挹。那知鸿鹄飞，海杳无消息。","dynasty":"宋代","title":"怀高东溪二首"}
{"author":"陈景肃","content":"谔谔东溪士，吹箫涧谷春。一别阻云水，相思劳梦魂。五湖秋夜月，三岛春空云。璚标月夜见，玉唾云閒闻。何当一返驾，吟弄终乾坤。","dynasty":"宋代","title":"怀高东溪二首"}
{"author":"陈景肃","content":"将军大宝剑，磨久苍崖斑。一日试利刃，断石倚两山。倒枕泉水碧，生光斗朱丹。至今胡虑过，目顾骨先寒。","dynasty":"宋代","title":"试剑石"}
{"author":"查善长","content":"夜雨酣如梦，愔愔到五更。晓来登水阁，凉意满秋城。茶叶同人瘦，苇花生远情。痴云飞不动，角角学山行。","dynasty":"清代","title":"雨晴登环水楼即景"}
{"author":"查善长","content":"阅尽高低路，霜痕复草痕。寒烟平似水，丛树远疑村。野店无多席，荒庵总闭门。残阳衰柳外，指点戍楼存。","dynasty":"清代","title":"青县道上"}
{"author":"曹生","content":"拜玉亭前闲送客，此时孤恨感离乡。寻思往岁绝缨事，肯向朱门泣夜长。","dynasty":"唐代","title":"献卢常侍"}
{"author":"陈政","content":"昆山积良宝，大厦构众材。马卿委官去，邹子背淮来。风流信多美，朝夕豫平台。逸翮独不群，清才复遒上。六辅昔推名，二江今振响。英华虽外发，磨琢终内朗。四海奋羽仪，清风久播驰。沈郁林难厕，青山翻易阻。回首望烟霞，谁知慕俦侣。飘然不系舟，为情自可求。若奉西园夜，浩想北园愁。无因逐萍藻，从尔泛清流。","dynasty":"唐代","title":"赠窦蔡二记室入蜀"}
{"author":"陈政","content":"先生清隐处，孺子昔曾游。山近云生户，江空月映楼。飞觞迎媚景，展席俯清流。轩冕元无梦，何须范蠡舟。","dynasty":"明代","title":"寿丰城范处士"}
{"author":"陈政","content":"未识梅关路，今朝应马行。祠存贤相泽，亭勒福泉名。古寺藏林影，清猿出洞声。亲庭殊未远，回首不胜情。","dynasty":"明代","title":"过梅关"}
{"author":"陈政","content":"峭壁缘云上，心清云亦閒。山光浓淡处，树色有无间。扫石延僧话，开笼待鹤还。何时经故里，弭节共跻攀。","dynasty":"明代","title":"云崖为同邑李生作"}
{"author":"陈政","content":"圣主崇文教，儒官简俊才。日边鸣铎去，秋尽讲帷开。化雨舒桃李，光风被草莱。题诗思令弟，凭雁寄金台。","dynasty":"明代","title":"赠郑璧润钱唐训导"}
{"author":"陈政","content":"路入滇城北，萧然景象幽。偶寻名胜地，因上旷怡楼。雨霁千山色，松声四座秋。始知人世上，亦自有丹丘。","dynasty":"明代","title":"登五华寺旷怡楼"}
{"author":"陈政","content":"一榻高悬阅岁时，东风还有故人期。小桃原野春风早，幽竹门墙夜月迟。道在只甘颜子乐，时平肯作贾生悲。云山翠合衡茅近，日暮犹闻歌紫芝。","dynasty":"明代","title":"春日山中寄怀岳季方兼柬潘源之金本清"}
{"author":"陈政","content":"蜚英谁道困文场，玉陛亲题御墨香。千里客程趋白下，五更乡梦忆钱塘。吴山欲雨云连屋，浙水将潮月满航。知尔久怀经济术，早敷长策献明光。","dynasty":"明代","title":"送陈贡士入南京太学将归杭州"}
{"author":"陈政","content":"东风袅袅凤城春，万里乡还此送君。明晦有期东海月，卷舒无意北山云。翠交庭草閒中趣，白战诗题醉后分。饭有鱼羹随处乐，临岐何用叹离群。","dynasty":"明代","title":"送何宗易郎中改官南京"}
{"author":"陈政","content":"一亩栖云静不哗，日依铅椠作生涯。澜翻学海频移棹，稼穫情田已满车。问字尽过扬子宅，藏书应拟邺侯家。先生尽日横经坐，不觉秋霜点鬓华。","dynasty":"明代","title":"经训堂"}
{"author":"陈政","content":"黄鹤高楼迹已芜，谁传景象入斯图。仙人一去世莫识，黄鹤不来谁为呼。鄂渚春回湘树匝，洞庭云尽楚山孤。题诗独羡崔夫子，对景思乡信不无。","dynasty":"明代","title":"黄鹤楼图为岑知府题"}
{"author":"陈政","content":"路入安隆几日程，峰峦分合郁层层。湍流喧鼓客愁听，峻石攒锋人倦登。隙地有茅家有鬼，好山无寺俗无僧。愁心此日偏怀阙，暂止肩舆上竹棚。","dynasty":"明代","title":"安隆旅次"}
{"author":"陈政","content":"樱桃郁李间山茶，二月西行饱看花。雨暗鼠场孤客馆，烟横猪洞几人家。路盘谷口泥偏滑，城绕山头堞尽斜。弭节不胜回首处，五云东北是京华。","dynasty":"明代","title":"途中漫兴"}
{"author":"陈政","content":"往年当此日，曾寿菊花觞。今日东篱下，看花泪满裳。","dynasty":"明代","title":"九日"}
{"author":"陈政","content":"故园兄与弟，一别又经秋。昨夜相思梦，分明到广州。","dynasty":"明代","title":"忆故园兄弟"}
{"author":"陈政","content":"岭外冰霜操，同盟几岁寒。持将赠君去，莫作画图看。","dynasty":"明代","title":"题竹赠人"}
{"author":"陈政","content":"夜雨空窗外，时闻滴滴声。羁人心万里，欹枕到天明。","dynasty":"明代","title":"夜雨"}
{"author":"陈政","content":"两岸树交加，群峰散紫霞。武陵何处是，流水出桃花。","dynasty":"明代","title":"泛舟游峡中"}
{"author":"陈政","content":"含情辞汉宫，一去天万里。欲写琵琶词，无由献天子。","dynasty":"明代","title":"昭君曲二首其一"}
{"author":"陈政","content":"远嫁单于庭，自为汉人语。忽忆在宫时，潸然泪如雨。","dynasty":"明代","title":"昭君曲二首其二"}
{"author":"陈政","content":"草细泉香野色新，五花骄气散春云。昂头似忆当年事，立仗淩寒夜正分。","dynasty":"明代","title":"牧马图"}
{"author":"陈政","content":"晓光晴逗林霏灭，乌犍踏破春郊雪。升沈荣辱耳不闻，横笛一声山石裂。","dynasty":"明代","title":"牧牛词"}
{"author":"陈政","content":"青青官柳覆行骖，樽酒逢君强笑谈。乡信欲书还阁笔，凭君传语到天南。","dynasty":"明代","title":"别汪用璋"}
{"author":"陈政","content":"幽谷春深暖尚遥，挟阴残雪未全消。野禽似解吟边意，飞傍肩舆过石桥。","dynasty":"明代","title":"滦州道中二首其一"}
{"author":"陈政","content":"山径崎岖路转赊，隔林时见野人家。风光信与天南别，三月溪桃未著花。","dynasty":"明代","title":"滦州道中二首其二"}
{"author":"陈政","content":"诗学南庠旧有名，上游连业尽蜚英。伤情一夜西风急，吹散吾伊作些声。","dynasty":"明代","title":"哭友人"}
{"author":"陈政","content":"石磴缘云绕乱峰，行行疑在半天中。马前转觉秋容老，霜叶如花触处红。","dynasty":"明代","title":"秋日沙岭"}
{"author":"陈政","content":"昭代承平日，车书万国同。华夷歌至德，民物囿淳风。土宇今何广，京师古所崇。龙飞乘大运，鸠聚役群工。郢也操戕斧，垂哉立斲砻。经营来子庶，奄忽见神功。日月光三殿，乾坤辟两宫。词司星拱北，庶府水朝东。扑地檐楹众，参天栋宇隆。螭头蹲雾豹，珠网绚朝红。大势千秋壮，宏规百度雄。巍峨齐景亳，辉赫过岐丰。帝业垂无极，人心仰建中。赋诗纪成绩，三祝效呼嵩。","dynasty":"明代","title":"正统癸亥营建纪成十四韵"}
{"author":"陈政","content":"看君图画里，秋意浩无穷。水远天涵碧，林疏霞映红。悬萝低拂石，古木上撑空。颢气初过雨，晴岚不动风。舟閒依草薄，亭寂閟榛丛。僧寺浮云外，人家落照中。翠稀零岸苇，丹密变江枫。远字联寒雁，危桥隐暮虹。地蟠山矗矗，天杳树濛濛。眺远秋容淡，寻幽野兴浓。乍疑牛渚客，又似鹿门翁。咫尺穷佳致，寻常见化工。金陵秋色晚，风景宛然同。","dynasty":"明代","title":"秋江晚眺图十三韵"}
{"author":"陈政","content":"自君出门去，驱车涉长道。心送无所言，但愿归期早。如何岁复岁，各在天一涯。行役未有期，相见知何时。东风昨夜生苦恶，万片飞红雨中落。驱车何处逐风尘，远道思君安得闻。","dynasty":"明代","title":"车遥遥"}
{"author":"陈政","content":"爱兹楼兮朝登，忽阳春兮暮矣。望美人兮不来，渺澄江兮春水。兰桂发兮蔼芳姿，阒寥寥兮闻鸟啼。盼遥空兮雁北归，嗟美人兮来何时。","dynasty":"明代","title":"登楼歌"}
{"author":"陈政","content":"忽闻春光回，将遍东南城。卧病方在床，无由起相迎。东风入帘幕，仿佛闻流莺。美人会相见，庶几道平生。病起忽二旬，春色殊已深。崇兰秀阶下，碧草交繁阴。旭日迟迟升，众芳同照临。援琴未成调，拂拭迟知音。","dynasty":"明代","title":"杂诗其一"}
{"author":"陈政","content":"有客踵门来，云自天南至。喜是同乡人，殷勤问家事。父母安高堂，兄弟乐田里。令我闻此言，欣然欲忘寐。官舍春昼长，冲淡自成趣。良朋日往来，衷言以相语。琴书既足乐，得丧亦何预。卓彼先民言，庶几永终誉。","dynasty":"明代","title":"杂诗其二"}
{"author":"陈政","content":"昔贤秉高致，守道恒若斯。颜色似渥丹，学业无专师。晨夕不兼味，冬春一布衣。用世为霖雨，居山偕鹿麋。恬然以处世，不俗亦不羁。游心千载上，乐命更知几。安得与若人，遨游江之湄。","dynasty":"明代","title":"古风五首其一"}
{"author":"陈政","content":"我爱李谪仙，为人最高格。壮语鬼神惊，高歌天地窄。醉呼管城子，千人为辟易。讵意白玉姿，青蝇竟污黑。流窜彼一时，垂辉靡终极。","dynasty":"明代","title":"古风五首其二"}
{"author":"陈政","content":"美人昔未见，彼此天一方。姿容莹冰玉，德音流辉光。忽朝裁素书，青鸾远传将。苍黄拆题封，罗列云锦章。相思意无极，约誓言何长。感慨复感慨，驾言命飞黄。自从邂逅间，一笑倾衷肠。相期瑶台端，杂坐飞琼觞。笙簧散好音，喤喤协宫商。光风于时至，物意同春阳。胶漆既云固，欢乐奚可量。言念君子心，此情永难忘。","dynasty":"明代","title":"古风五首其三"}
{"author":"陈政","content":"北山有孤松，阅历几千载。根节固铁石，枝柯蔼幢盖。华姿沃以青，四序不迁改。山深无鸟雀，天际闻竽籁。我欲茇其下，骋视风尘外。缥缈怀沧洲，逶迤阻瀛海。地远不易到，扁舟欲何待。","dynasty":"明代","title":"古风五首其四"}
{"author":"陈政","content":"扶桑丽春日，光彩散旸谷。仓庚鸣喈喈，欣欣荣卉木。截彼东郭山，芳秀足游目。亦有南涧泉，温洁宜盥浴。感值此时节，洋洋动心曲。行乐贵及时，光阴难过复。何当恣周游，远近惟所欲。","dynasty":"明代","title":"古风五首其五"}
{"author":"陈政","content":"曲士徇迂俗，达人称上流。所以谢安石，嚣然乐佳游。伟哉司马长，声迹半九州。雅度既推重，史才良独优。素心在山水，欲为斯人谋。今世廖元昭，家居湘水头。由历抵上国，依稀见前修。我当访君术，扁舟效王猷。","dynasty":"明代","title":"题陈廷器江山胜览"}
{"author":"陈政","content":"秋风逗江渚，秋水有馀清。感此深秋时，惕然伤别情。遥持一樽酒，饯君东南城。令器金闺彦，朋游尽豪英。临流为君歌，锵锵金玉声。眷彼中林鸟，拂然起孤征。众鸟恋故林，交交飞且鸣。人生各有志，岂在利与名。惟有杯中酒，可以慰平生。","dynasty":"明代","title":"送夏处士归浙"}
{"author":"陈政","content":"采芷向东皋，采兰向幽谷。采采结佩纕，辉辉莹金玉。佩之蹑云衢，迎风散芬馥。内顾空自怜，徘徊还蹢躅。","dynasty":"明代","title":"咏怀二首其一"}
{"author":"陈政","content":"我有盘龙镜，烱烱凝清光。亦有高阳剑，秋水淬锋铓。欲携赠知己，感慨意难忘。但恐岁月晚，抱此徒悲伤。","dynasty":"明代","title":"咏怀二首其二"}
{"author":"陈政","content":"平南古封邑，山水天下奇。谁知水山间，访故有馀悲。结发事君子，燕婉及兹时。君领平南训，妾当从所之。嘉合谅不偶，偕老获奚疑。讵意方盛年，世途生崄巇。胡蓝哄豺虎，咆哮薄城池。鸳鸯忽惊散，仓皇各东西。孩提在中怀，呱呱益凄其。锋刃转陵胁，死生从此辞。白璧苟以污，虽生亦奚为。厉声叱凶暴，溅血沾裳衣。秋霜让凛溧，烈日同光辉。哀哉若女英，展也烈士规。圣朝重化理，激薄良在斯。纶綍出中禁，龙光贲天涯。一死安足惜，千载芳名垂。","dynasty":"明代","title":"哀平南为司训郭君妻"}
{"author":"陈政","content":"南州美女娇如花，天然艳质轻铅华。脩眉皓齿鬓学鸦，步摧压鬓金凤斜。琼瑶肌肤绝纤瑕，绣裙锦袂蒸云霞。腰悬双佩首六珈，吐词芬馥如春葩。移莲延伫当窗纱，碧天云门见姮娥。容仪窈窕信莫加，道傍观者生咨嗟。行人或过犹回车，媒氏通好何纷拿。玉帛不备当奈何，托身愿得良名家。鸾箫双吹成配嘉。主君中馈为调和，百年燕婉期无它。","dynasty":"明代","title":"美女篇"}
{"author":"陈政","content":"将进酒，持劝君。百年光阴若流水，劝君满饮须十分。君不见石崇锦幛五十里，何如子夏衣悬鹑。岂论古人与今人，富贵贫贱同反真。名流青史信足贵，骨埋黄壤谁知闻。起舞待明月，高歌遏行云。劝君有酒且尽醉，无仆仆尔劳心身。","dynasty":"明代","title":"将进酒"}
{"author":"陈政","content":"君不见朔风吹云鲸海东，晓珠飞出扶桑红。山巅鸣凤声一振，百鸟喧啾皆下风。我闻凤凰产丹穴，火德之精和气钟。耸身五色炫文采，举翮万里摩苍穹。回翔周览始一集，积石下有黄河通。来仪舜韶协，鸣岐周业隆。方今圣人御神极，穷荒绝域皆来宗。复从千仞览德辉，瑞应四海歌时雍。琼枝自有琳琅实，食性岂与凡禽同。鸱枭逐逐谁所放，嚇以腐鼠何愚蒙。","dynasty":"明代","title":"朝阳鸣凤行"}
{"author":"陈政","content":"轩前梅花开几枝，远来速我梅轩诗。浩然穷死逋仙逝，落笔恐被梅花疑。梅花自是江南物，铁石肝肠冰雪质。罗浮别后今几年，梦里犹疑见颜色。何当樽酒造华轩，濡毫申牍心悠然。人间万卉何足数，坐对寒香诗百篇。","dynasty":"明代","title":"题梅轩卷"}
{"author":"陈政","content":"晋辙已东牛继马，名流谁复居林下。何事东山若不闻，握瑜高索当时价。佳游称意随所如，当筵夹座皆名姝。歌凝丝竹倚花听，诗琢琅玕行草书。济时元有经纶策，大壑蛟龙岂终蛰。四十馀年乐遁心，憣然一为苍生出。盐梅登鼎手自和，运屯其奈苍生何。镇安风俗任才略，呻吟稍变为讴歌。固知隐德寓声色，世俗寻常安可识。相待出处古皆然，莘渭依稀见遗迹。","dynasty":"明代","title":"谢安东山图"}
{"author":"陈政","content":"幽人结交异凡俗，平生爱此潇湘绿。醉日移栽閒地遍，炎天坐倚清风足。岂同踏雪觅寒梅，不似休官为黄菊。天际期看彩凤下，溪清或见苍龙浴。我昔閒居大庾南，手执遗经向空谷。幽怀独与此君期，肯使春花乱吟目。风度年来久暌别，世情日见多翻覆。劲节不渝终比石，清标言念温如玉。知君有意结岁寒，嗟我无端动心曲。何当骑马造斯轩，更为狂歌继淇澳。","dynasty":"明代","title":"友竹轩为东吴吕氏作"}
{"author":"陈政","content":"傍山带流卜幽居，虬松偃蹇环轩除。人间六月暑气无，天风尽日鸣笙竽。幽人清姿此璠玙，朅来松间随所如。开轩时还读我书，水光山色满座隅。兴来歌诗聊自娱，意态蔼蔼春云舒。轩中景象何清虚，栖迟偃仰乐有馀。但恐当路闻清誉，日边有使来轺车。君当出应明时需，憣然就道无踌躇。","dynasty":"明代","title":"松轩为曾处士作"}
{"author":"陈政","content":"罗浮山高高，莫知其纪极。矗然以孤峙，去天才咫尺。云霞变态不可名，掩映长留万古青。势侔五岳通勾曲，四远相望如在目。潜蒸二气作甘霖，万物沾濡生意足。三千六百丈，四百十二峰。鸟飞尚不过，兽迹岂能穷。专奇擅胜夺神力，巧成妙设亏天工。我曾试一登，绝顶凌天风。彼沧溟之深若停潦，诸山俯视犹蚁封。罗浮山，镇兹东南何崔嵬。罗山止其所，浮山海上来。罗耶浮耶终莫辨，荒唐流说谁亲见。轩辕遗迹已成空，葛洪丹灶封苔藓。但见石楼隐隐势若仙，铁桥斗绝难夤缘。瀑布垂流三千仞，湖波直与海潮连。璇房七十二，玲珑曲折天然异。亚虎巡山不咥人，越鸡五距飞还止。罗浮之山足游娱，有林可樵溪可渔。羡君住近山之麓，襟带云霞水竹居。良田负郭课僮耕，既看东作又西成。得禾酿作酒如渑，颓然醉倒复还醒。推窗便对罗浮青，白云英英水泠泠。云英英以怡情，水泠泠以濯缨。随取而足，其谁与争。罗浮之山，钟灵孕秀，不在君身在君后。凤毛已见薄青云，事业终当媲古人。乡园南望九千里，为忆罗浮歌送君。","dynasty":"明代","title":"罗浮高"}
{"author":"陈政","content":"我忆年才十五六，寻春几涉罗浮麓。艳杏夭桃簇晓红，金芝瑶草和烟绿。有时直上朱明巅，目穷溟渤隘八埏。閒呼羽客酌云液，兴来落笔诗千篇。偶然名入丹桂籍，西风吹上珠江船。便从岭海访吴楚，遍览衡岱穷幽燕。鹓班簉羽凡几载，宦途又向西南改。山云溪月想当年，彷佛图中见精采。芙蓉削出天外峰，渔舟帖帖湖涵空。芳松新柳各生态，依然桃杏争春红。三茅此去谅不远，精脉应与罗浮通。是谁卜筑青岩下，尚书犹子今曹公。曹公平昔最知已，十载京华多气义。外台邂逅又同官，聚首论心欲忘寐。与君同是倦游人，千里家山入梦频。安得王维辋川笔，为我添入罗浮春。","dynasty":"明代","title":"湖山春意图"}
{"author":"陈政","content":"君恩江上波，妾心云中月。波流自东西，月光终不灭。","dynasty":"明代","title":"古意"}
{"author":"翁逢龙","content":"再拜灵娥庙，魂清若可招。幡风吹古流，帆月落残潮。碑有行人读，香多野客烧。迎神汉朝曲，时听起云霄。","dynasty":"宋代","title":"曹娥庙"}
{"author":"翁逢龙","content":"何朝无朽骨，此地尚清阴。冢上独根树，江边孤女心。化钱烧石燥，落叶渍泥深。长有英灵在，风平烟浪沉。","dynasty":"宋代","title":"曹娥墓"}
{"author":"翁逢龙","content":"为官与为客，相望各天涯。明日同添岁，何年共在家。梅飘几片雪，灯结两心花。前月书无报，多因道路赊。","dynasty":"宋代","title":"除夜怀弟"}
{"author":"翁逢龙","content":"波涛涌处浮双塔，塔影高低树影边。山下虽无归寺路，门前却有过淮船。石峰隔水难寻水，井脉通泉易得泉。闻说老龙归洞口，几回惊起定僧禅。","dynasty":"宋代","title":"金山寺"}
{"author":"翁逢龙","content":"谷中草木几经春，敕额犹存古隶文。千里耕桑安土俗，一炉香火奉山君。多留姓字溪边石，惯见旌旗陇上云。太守若贤神自感，夜来入梦雪缤纷。","dynasty":"宋代","title":"祈雪"}
{"author":"翁逢龙","content":"众草已枯霜，墙阴独自芳。旋开三四蕊，知为两重阳。酒恰今朝熟，花多一月香。又经风雨后，得尔慰凄凉。","dynasty":"宋代","title":"闰月见九华菊"}
{"author":"翁逢龙","content":"五州山下路，樵牧自成群。涧浅泉交径，岩高石碍云。老松前代寺，异草贵人坟。更陟重冈望，江淮地势分。","dynasty":"宋代","title":"润州五州日"}
{"author":"翁逢龙","content":"因行作游计，上马未须忙。旧路往来熟，新秋早晚凉。看图寻古迹，听语认同乡。一带陂塘近，西风菱藕香。","dynasty":"宋代","title":"上马"}
{"author":"翁逢龙","content":"官事归来夜雪埋，儿曹灯火小茅斋。人家不必问贫富，但有读书声便佳。","dynasty":"宋代","title":"夜读"}
{"author":"翁逢龙","content":"原西行来遍，独影在斜最。骤雨晴明快，初秋早晚凉。猿摇山果落，麝浴涧泉香。不向闲中看，争知城郭忙。","dynasty":"宋代","title":"原西"}
{"author":"翁逢龙","content":"五州山下路，樵牧自成群。涧浅泉交径，岩高石碍云。老松前代寺，异草贵人坟。更陟重冈望，江淮地势分。","dynasty":"宋代","title":"润州五州山"}
{"author":"董循","content":"子陵垂钓逐江流，相与登台作共游。红叶黄花三峡雨，高风亮节一天秋。四围黛色迷青眼，满幅烟云锁绿洲。谁到严滩同玩赏，往来七里听渔讴。","dynasty":"宋代","title":"严子陵钓台和友人韵"}
{"author":"施闰章","content":"野寺分晴树，山亭过晚霞。春深无客到，一路落松花。","dynasty":"清代","tags":"自然，写景，抒情","title":"山行"}
{"author":"施闰章","content":"路回临石岸，树老出墙根。野水合诸涧，桃花成一村。呼鸡过篱栅，行酒尽儿孙。老矣吾将隐，前峰恰对门。","dynasty":"清代","tags":"古诗三百首，山水，田园","title":"过湖北山家"}
{"author":"施闰章","content":"碧海烟归尽，晴峰雪半残。冰泉悬众壑，云路郁千盘。影落齐燕白，光连天地寒。秦碑凌绝壁，杖策好谁看？","dynasty":"清代","title":"雪中望岱岳"}
{"author":"施闰章","content":"十月晴江月，微风夜未寒。依人光不定，照影思无端。少壮随波去，关河行路难。平生素心友，莫共此时看。","dynasty":"清代","title":"江月·十月晴江月"}
{"author":"施闰章","content":"李将军言：部曲尝掠人妻，既数年，携之南征，值其故夫，一见恸绝；问其夫已纳新妇，则兵之故妻也。四人皆大哭，各反其妻而去。予为作《浮萍兔丝篇》。浮萍寄洪波，飘飘束复西。兔丝罥乔柯，袅袅复离披。兔丝断有日，浮萍合有时；浮萍语免丝，离合安可知！健儿东南征，马上倾城姿；轻罗作障面，顾盼生光仪。故夫从旁窥，拭目惊且疑；长跪问健儿：“毋乃贱子妻？贱子分已断，买妇商山陲；但愿一相见，永诀从此辞。”相见肝肠绝，健儿心乍悲，自言“亦有妇，商山生别离，我戍十余载，不知从阿谁？尔妇既我乡，便可会路歧。”宁知商山妇，复向健儿啼：“本执君箕帚，弃我忽如遗。”黄雀从乌飞，比翼长参差，雄飞占新巢，雌伏思旧枝。两雄相顾诧，各自还其雌。雌雄一时合，双泪沾裳衣。","dynasty":"清代","title":"浮萍兔丝篇"}
{"author":"施闰章","content":"涨减水逾急，秋阴未夕昏。乱山成野戍，黄叶自江村。带雨疏星见，回风绝岸喧。经过多战舰，茅屋几家存？","dynasty":"清代","title":"泊樵舍"}
{"author":"施闰章","content":"绝壁寒云外，孤亭落照间。六朝流水急，终古白鸥闲。树暗江城雨，天青吴楚山。矶头谁把钓？向夕未知还。","dynasty":"清代","title":"燕子矶"}
{"author":"施闰章","content":"垂老畏闻秋，年光逐水流。阴云沉岸草，急雨乱滩舟。时事诗书拙，军储岭海愁。洊饥今有岁，倚棹望西畴。","dynasty":"清代","title":"舟中立秋"}
{"author":"施闰章","content":"客倦南来路，河分向北流。明朝望乡泪，流不到江头。","dynasty":"清代","title":"至南旺"}
{"author":"施闰章","content":"太白骑鲸去，空留采石祠。当轩千里水，绕屋万松枝。山月长清夜，江云无尽时。谁将一尊酒，把臂共论诗。","dynasty":"明代","title":"太白祠"}
{"author":"施闰章","content":"登封城郭嵩之阳，崒嵂青冥云锦张。重云三日雨如霰，满耳虫声秋叶黄。此时独坐生白发，忽忆美人邈金阙。开尊永画坐论文，卷幔清宵同对月。长安车马无时休，临歧执手重淹留。浩歌早识名山兴，瑶华送我寻嵩丘。一生当著几两屐，放眼一步成十洲。看君亦有向平意，望远那免张衡愁。玉女窗，捣衣石，来朝新霁凌绝壁，与谁共作峰头客。","dynasty":"明代","title":"嵩阳雨夕怀王昊庐侍读"}
{"author":"施闰章","content":"黄山峰壑几千曲，客游先就桃源宿。杖底殷殷雷绕身，楼头汹汹涛崩屋。清梦全醒风雨声，深林匹练中宵明。晓起白龙掉长尾，四山飞瀑来喧争。怪石礌砢排盾戟，寒潭冰雪澄空碧。隔溪古寺断疏钟，偃木垂藤缠绝壁。匡庐三叠天下稀，嵩岳九龙称神奇。何如此地独兼并，咫尺众壑蟠蛟螭。复磴丛篁白日暝，还溯药铫寻丹井。轰磕不闻人叫呼，倚杖空亭发深省。问君莲花庵在无，连朝细雨山模糊。屋角一圭破云影，青鸾舞处看天都。药谷仙源难具陈，琪花紫翠秋为春。凭君传语武陵客，笑杀桃源洞里人。","dynasty":"明代","title":"白龙潭上桃花源作"}
{"author":"施闰章","content":"华山突兀凌八荒，仙掌擘画摩青苍。洗头盆水泻银汉，斜挂星辰森在旁。攀縆直上几千仞，俯看海日生扶桑。韩愈当年惊眩处，昔为绝险今康庄。谁能罗致归户牖，琅琊先生有草堂。霞举烟霏何烂漫，杖藜散帙随昏旦。奔腾腕下走钟王，研索床头穷系彖。安车强起栖僧阁，夜夜山中梦红药。蹀躞金门懒上书，公卿缟纻还垂橐。先生岂是尘中人，披帷㥾就多逸民，所欢顾况尤比邻。华山不作终南径，看尔三峰顶上身。","dynasty":"明代","title":"华山歌赠王山史"}
{"author":"施闰章","content":"卜居从汗漫，作客古长安。抗志遗民在，论交直道难。辋川园里住，华岳掌边看。尚有家山梦，应知关寒寒。","dynasty":"明代","title":"顾宁人关中书至其一"}
{"author":"施闰章","content":"丹凤一双，乘云上翔。俯视八极，中路徬徨。下尘小臣，心思太古。言叩天门，手击天鼓。雷雨昼迷，噤不得语。天阊高高，高不可即。但见群仙，玉女侍侧，货财千亿。小臣昧死顿首言：天阙清虚，安用货财千万亿，愿丐下土小民作衣食。仙人持节，问汝何所求？小臣不愿富贵，愿假赤螭，游戏十洲。山无崩徙，河海安流，天子万年兵革罢，小臣鲁钝，但当贫贱长优游。","dynasty":"明代","title":"升天行"}
{"author":"施闰章","content":"崇冈陟崚嶒，鸟道绕山腹。仰探白日短，俯瞰阴霞伏。鱼贯度行人，疲马艰踯躅。春晴多好风，吹我岩壑绿。农耕岭上云，妇饭溪中犊。羁心旷登陟，瘠土见风俗。华阳灵迹閟，杖策寻石屋。","dynasty":"明代","title":"过翚岭"}
{"author":"施闰章","content":"寒岩敛众妙，惠风荡疏木。洞穴无人居，玲珑辟华屋。春阴香乳流，谷温瑶草绿。出户见前峰，重云无断续。乘兴复杖藜，行歌散烦促。古树含丹葩，馀雪长灵瀑。僧扉凿阳崖，茶臼入深竹。采真客安往，怅望空山曲。","dynasty":"明代","title":"早春三天洞至仙人岩"}
{"author":"施闰章","content":"瘠土嗟薄获，岁丰长忍饥。戎马况叠迹，田园成路蹊。荷锄代牛力，播种良苦疲。朱火肆燎原，禾稗同一萎。民乱如恐后，况乃驱策为！徒跣呼百神，呜咽致我辞：政拙未敢苛，召灾今则谁？云汉何皎洁，箕斗正参差。心知阊阖远，侧向高天啼。明日急刍饷，吞声重涕洟。","dynasty":"明代","title":"临江悯旱"}
{"author":"施闰章","content":"枌榆繁羽族，琐细无定名。所谋非稻粱，不与鸡鹜争。张罗始何日，遂使风俗成。机发尽掩覆，一罗歼群生。持此饮啄具，充君鼎俎烹。苦惭托体微，不足一杯羹。同类为啾啾，失侣长哀鸣。君辍筵上箸，请听檐外声。","dynasty":"明代","title":"悲野雀"}
{"author":"施闰章","content":"玉屏山草尽，练江江水浑。丈人看饮马，千骑如云屯。腰间横大箭，游戏走平原。射雁落云中，逐兔过田园。割鲜不须臾，腥血殷盘飧。汉儿刍秣久，相驯通语言。此辈尚猛鸷，好恶难具论。往年贼破郡，去年蹂榆村。驱除借厥力，到今防御存。居人远窜匿，白日黄尘昏。何时罢兵战，天河洗乾坤。","dynasty":"明代","title":"新都戍"}
{"author":"施闰章","content":"华灯白粥陈椒浆，田家女儿祀蚕娘。愿刺绣裙与娘着，使我红蚕堆满箔。他家织缣裁罗襦，妾家卖丝充官租。馀作郎衣及儿袄，家贫租重还有无。蚕时桑远行多露，好傍门前种桑树。","dynasty":"明代","title":"祀蚕娘"}
{"author":"施闰章","content":"十八滩头石齿齿，百丈青绳可怜子。赤脚短衣半在腰，裹饭寒吞掬江水。北来铁骑尽乘船，滩峻船从石窟穿。鸡猪牛酒不论数，连樯动索千夫牵。县官惧罪急如火，预点民夫向江坐。拘留古庙等羁囚，兵来不来饥杀我。沿江沙石多崩峭，引臂如猿争叫啸。秋冬水涩春涨湍，渚穴蛟龙岸虎豹。伐鼓鸣铙画舰飞，阳侯起立江娥笑。不辞辛苦为君行，梃促鞭驱半死生。君看死者仆江侧，火伴何人敢哭声！自从伏波下南粤，蛮江多少人流血。绳牵不断肠断绝，流水无情亦呜咽。","dynasty":"明代","title":"牵船夫行"}
{"author":"施闰章","content":"危楼矗立鼓山顶，目尽闽天万山影。磨崖上有紫阳书，光芒倒射扶桑冷。双江会合蛟龙游，三山灭没人烟浮。岛屿东看入海气，空青一发指琉球。洪涛忽起天地动，羲和返驾寒云愁。吁嗟乎！白日苦短，青鬓已斑。天风何泠泠，吹我骨珊珊。念欲乘风挥手去，八表万里何当还。鸾骖鹤驭良不远，鲸吞蚁斗谁能闲？回首大笑哀人间。","dynasty":"明代","title":"屴崱峰"}
{"author":"施闰章","content":"越王城边乌哑哑，射乌楼头乌不下。周侯破寇此城头，到今杀气城乌愁。先皇丙申岁七月，寇来海畔盈山丘。疾如长鲸吞巨舟，城中号哭声啾啾。侯方解官听吏议，推守要害来乌楼。抗言立功须宿将，使贪使过皆保障。中有健手王老虎，陷阵摧锋气偏壮。群凶争踞豹头山，咫尺乌楼正相向。蚁附蜂屯顷刻间，何人敢立女墙上。周侯清啸决戎机，誓师慷慨裹铁衣。指顾中坚发大炮，须臾万骨黄尘飞。紫袍戎首正糜烂，一军气尽舆尸归。总戎援兵适继至，三山是日解重围。当途方略固多有，功成乃出闲官手。烽烟既息乌楼空，乌楼壮绩在人口。他年再集头白乌，射马还有周侯无？","dynasty":"明代","title":"射乌楼行"}
{"author":"施闰章","content":"洋洋景运，六辔徂流。尔征尔迈，不我眷留。维帝赉予，靡德不具。既具既完，逝不我顾。拾穗虽利，不如躬耕。束炬夜驰，不如早行。鸱争腐鼠，凤餐竹食。翔视千仞，下罕雏匹。懿我祖考，争道策骥。腹我目我，遑敢陨坠。昔游东鲁，摄衣孔庭。俯仰瞻听，实迩仪型。匪哀匪慕，泣涕如雨。怆如亡子，初见父母。轨臻回赐，文企姬秦。不惭爝火，持照千春。陨霜警木，世难厉德。怀璧负途，智士不惑。猿则穴果，獭则祭鱼。谁为令人，不勤是图。皇皇朝夕，望晷心栗。如岸斯崩，如虎将咥。冉苦抱疴，颜不待耇。敬尔良时，并宵作昼。","dynasty":"明代","title":"警志诗"}
{"author":"施闰章","content":"酒尽暮江头，归心水急流。月明分手夜，风逐去帆秋。客里添新鬓，浔阳忆故丘。前途君自爱，寒露满汀洲。","dynasty":"明代","title":"秋夜送楚客"}
{"author":"施闰章","content":"不辨翠微色，秋山红叶重。褰裳随去鸟，拄杖倚孤松。人卧半床月，风传万岭钟。晓攀天际阁，目断白云峰。","dynasty":"明代","title":"与王兆京同年宿敬亭"}
{"author":"施闰章","content":"抱疴甘伏枕，语别即沾巾。风雨残春路，关河独去人。无才安宦拙，宁俭补家贫。禄养嗟无及，吞声忆二亲。","dynasty":"明代","title":"力疾赴官比部奉别家叔父"}
{"author":"施闰章","content":"峰头开古寺，塔下俯浮云。山势龟蛇斗，江流沔汉分。柳荒陶侃庙，风竞伏波军。南望湖光白，鸿归度夕曛。","dynasty":"明代","title":"登江夏洪山寺塔"}
{"author":"施闰章","content":"峭壁何年凿，炎洲此路开。门容一骑入，人度万山来。南北各回首，干戈更筑台。蓬蒿行处满，漫说岭头梅。","dynasty":"明代","title":"大庾岭"}
{"author":"施闰章","content":"人日日初晴，春风昨夜生。野梅谁早折，冻土又新耕。余雪涓涓白，流澌瑟瑟鸣。琴溪闻控鲤，驻马一含情。","dynasty":"明代","title":"人日泾川"}
{"author":"施闰章","content":"作客归无计，应知梦草堂。浮名驱策远，小妇别离长。江路多春雨，山村易夕阳。牡丹开太早，不及共君觞。","dynasty":"明代","title":"怀蔡大美江行戏柬"}
{"author":"施闰章","content":"记昔论文处，寒云落敬亭。人惊乱后在，山比别时青。甲子存诗史，沧洲剩客星。十年一尊酒，判醉不须醒。","dynasty":"明代","title":"钱圣月重至宛陵有纪年诗"}
{"author":"施闰章","content":"山到东岩好，横开翡翠屏。招提含宿雨，洞壁倚寒星。杖底千峰小，烟中九子青。昔人曾燕坐，天柱一荒亭。","dynasty":"明代","title":"九华山"}
{"author":"施闰章","content":"水国春方涨，扁舟去渺然。波平岳麓寺，天入洞庭船。下濑征蛮地，长沙吊屈篇。劳臣有王事，郢曲几时传。","dynasty":"明代","title":"怀方邵村使湖南"}
{"author":"施闰章","content":"朔风一夜至，庭树叶皆飞。孤宦百忧集，故人千里归。岱云寒不散，江雁去还稀。迟暮兼离别，愁君雪满衣。","dynasty":"明代","title":"历下送梅子翔归里"}
{"author":"施闰章","content":"上方浮近浦，系艇即当门。沙溆通寒气，阶基落涨痕。孤城春水岸，归鸟夕阳村。欸乃歌声入，空庭未觉喧。","dynasty":"明代","title":"湖心寺"}
{"author":"施闰章","content":"明月非霜雪，满城生夜凉。阁浮杨柳岸，风接芰荷香。渔火平临槛，虫声暗逼床。谁怜河汉浅，牛女独相望。","dynasty":"明代","title":"秦淮阁夜"}
{"author":"施闰章","content":"何处寻梅尉，移家就蒋村。怒流安水碓，深树荫柴门。词赋闲居得，渔樵晚计存。城东虚草阁，寂寞野云昏。","dynasty":"明代","title":"怀梅幼龙移居"}
{"author":"施闰章","content":"虎豹真慈物，斯言泪满衣。全生犹过望，多难始知非。黄叶连江下，孤帆冒雨归。布袍安稳著，长掩故山扉。","dynasty":"明代","title":"薛子寿见示免官后诗感而有作"}
{"author":"施闰章","content":"新霁岫云轻，春风送客行。高台回嶂隔，深树杂花明。村径半牛迹，山田皆水声。出门才几日，鶗鴂已先鸣。","dynasty":"明代","title":"发宜春"}
{"author":"施闰章","content":"倚枕不能寐，惟含中夜情。为谁催白发，持底答苍生。天意星辰见，秋声鼓角清。已闻哀痛诏，群盗忍纵横。","dynasty":"明代","title":"中夜"}
{"author":"施闰章","content":"移棹忽闻莺，芳洲此日晴。树阴连野阔，山翠入江明。倚醉亲鱼鸟，行歌答友生。不知春草色，何与故园情。","dynasty":"明代","title":"侍家叔父同诸公集来凤亭"}
{"author":"施闰章","content":"京洛归何日，狂歌兴不违。家传殉国剑，身老钓鱼矶。作客烧黄烛，寻僧卧翠微。风流满江汉，祇觉似君稀。","dynasty":"明代","title":"赠商贤"}
{"author":"施闰章","content":"杖藜成薄暮，亭馆坐忘归。微雨洗山月，白云生客衣。松槐千树合，笙鹤九霄飞。自笑尘中老，来游此地稀。","dynasty":"明代","title":"雨宿坛院"}
{"author":"施闰章","content":"吏隐名山窟，高斋云气重。翠屏横少室，明月正中峰。苔绿前朝碣，秋清远寺钟。兴来飞舄得，何处有仙踪。","dynasty":"明代","title":"赠登封叶明府井叔"}
{"author":"施闰章","content":"重来新涨急，小艇乱中流。树叶春藏寺，溪声夜满楼。哺儿喧渚鹭，报雨听林鸠。不共狂歌客，登临起暮愁。","dynasty":"明代","title":"再过岑山寺忆程山尊旧同此游"}
{"author":"施闰章","content":"离人逢好友，一棹傍林丘。远送同明月，相看总白头。野桥疏柳卧，浦寺乱云秋。信宿倾情话，闲心到十洲。","dynasty":"明代","title":"余澹心追送同舟至惠山"}
{"author":"施闰章","content":"忆共西山宿，高歌岂宦情。一毡连大海，五字竟长城。夜雨桃花水，春风画角声。忧时休怅望，弦诵是平生。","dynasty":"明代","title":"寄汪舟次司训赣榆"}
{"author":"施闰章","content":"不分枉兰棹，重兼开竹扉。穷交存白发，小酌坐清晖。官在还山久，书成示客稀。傥同吴市隐，相傍老渔矶。","dynasty":"明代","title":"饮汪钝庵宅其一"}
{"author":"施闰章","content":"别业苏台外，幽栖何处寻。入园松径绿，高枕石湖深。万卷供多病，千春独寸心。离筵殊造次，还拟就遥岑。","dynasty":"明代","title":"饮汪钝庵宅其二"}
{"author":"施闰章","content":"斜日照荒野，乱山横白云。到家成远客，访旧指新坟。战地冤魂语，空村画角闻。相看皆堕泪，风叶自纷纷。","dynasty":"明代","title":"乱后和刘文伯郊行"}
{"author":"施闰章","content":"直欲凌风去，翻从拂地看。摧残经百折，偃仰郁千盘。老阅山河变，阴兼日月寒。支离尔何意，不厌卧长安。","dynasty":"明代","title":"慈仁寺松"}
{"author":"施闰章","content":"溪张全无岸，沙田又可哀。舟航浮郡郭，荇藻罥楼台。过雨重云黑，奔雷动地回。蛟龙横得意，白日向人来。","dynasty":"明代","title":"溪涨"}
{"author":"施闰章","content":"贫苦日相共，宦游天一涯。有官真似水，无梦不还家。五岭来山瘴，孤城接塞笳。别离春已暮，多恐鬓将华。","dynasty":"明代","title":"怀侯韩振蓝山"}
{"author":"施闰章","content":"入塞仍羁旅，书来泪满缨。悲欢成隔世，衰白重关情。远窜全家在，生还万事轻。几时归客梦，安稳石头城。","dynasty":"明代","title":"曲江得方学士苏翁先生书"}
{"author":"施闰章","content":"小泊聚江干，帆开泪未干。路长催老易，家近恨归难。长大看吾弟，浮沉付一官。今宵浑不寐，倍觉夜漫漫。","dynasty":"明代","title":"叔父同弟阮迟予芜关次日予北发"}
{"author":"施闰章","content":"海色雨中开，涛飞江上台。声驱千骑疾，气卷万山来。绝岸愁倾覆，轻舟故溯洄。鸱夷有遗恨，终古使人哀。","dynasty":"明代","title":"钱塘观潮"}
{"author":"施闰章","content":"旧迹满西京，高谈就友生。书曾搜孔壁，诗已变秦声。多难馀身健，新编计日成。别来头并白，望远不胜情。","dynasty":"明代","title":"顾宁人关中书至"}
{"author":"施闰章","content":"归田复多病，寒雨送三春。高柳不藏阁，流莺解就人。道心看物变，时论薄官贫。无限扁舟意，澄江满绿蘋。","dynasty":"明代","title":"雨后"}
{"author":"施闰章","content":"四海倦游后，始知泛爱非。寸心如落木，逢尔复春晖。移榻连蔬圃，烹鱼出钓矶。清欢成信宿，不是醉忘归。","dynasty":"明代","title":"淳湖寻邢景之"}
{"author":"施闰章","content":"鼓枻随渔父，乘槎老客星。莺声花屿暖，龙气雨潭腥。波绿澄湘浦，天青合洞庭。谁知渔子饭，绝胜五侯鲭。","dynasty":"明代","title":"江行杂咏"}
{"author":"施闰章","content":"树里柴扉暮不扃，仙台镫火远荧荧。烟横谷口虚堂白，路入山腰古洞青。竹叶翻风喧夜雨，桃花流水带春星。巑岏五老遥相待，明日丹梯上杳冥。","dynasty":"明代","title":"始入白岳宿桃花洞天"}
{"author":"施闰章","content":"万里苍波照客颜，危亭天畔更跻攀。鱼龙欲见空中阁，风雨忽移何处山。绝壑浮云来掌上，扶桑倒影接人间。凭陵愁思翻无际，渔父孤帆去独闲。","dynasty":"明代","title":"日照观海同吕翰公明府"}
{"author":"施闰章","content":"危楼千尺瞰沧溟，泰岱东来作翠屏。拂槛寒星晴历历，侵衣银汉画泠泠。地连朔雪孤城白，天入齐烟一带青。尊酒未酣人欲散，西风黄鹄度空冥。","dynasty":"明代","title":"光岳楼"}
{"author":"施闰章","content":"草色青青揽辔游，马头见说古营丘。荒村老树闻莺少，舞絮惊沙搅客愁。霸气尚留齐海岱，微言谁问鲁《春秋》。登临预拟蓬莱阁，好倚扶桑到十洲。","dynasty":"明代","title":"青州道上"}
{"author":"施闰章","content":"群仙冉冉下青峰，回合虚无紫气重。日出天门当汉畤，云深御帐失秦松。双崖石裂惊龙斗，四月桃开积雪封。辇道荒芜民力尽，相如禅草且从容。","dynasty":"明代","title":"登岱"}
{"author":"施闰章","content":"矶头一望一含情，吴楚风帆入掌平。山寺楼台衔岸出，江村烟火杂云生。东南极目真天堑，鼓角连年动石城。今古销沈余钓艇，断肠重听暮潮声。","dynasty":"明代","title":"燕子矶和王阮亭"}
{"author":"施闰章","content":"疏柳高梧水阁西，使君怀抱向清溪。为言笛步听歌好，自喜金樽就客携。画省风流兼吏隐，沧江云月伴羁栖。清欢未觉消长夜，银汉垂垂拂槛低。","dynasty":"明代","title":"旅寓秦淮解兰石农部移尊见过"}
{"author":"施闰章","content":"苍苍绝壁迥巃嵷，陟磴攀藤一径通。茅屋数家松叶下，山程十里水声中。天开殿阁回峰抱，日落云霞半岭红。正是登高时节近，故人相望隔江东。","dynasty":"明代","title":"暮抵西山香城寺怀伯衡先是相约同游不果"}
{"author":"施闰章","content":"门径阴森石磴斜，城头山馆树交加。云霞远色横千嶂，雪月寒光俯万家。乌几琴书皆傍竹，阳坡风士旧宜茶。爱君兄弟过从数，每岁吟看满眼花。","dynasty":"明代","title":"汪发若孝廉阳坡草堂"}
{"author":"施闰章","content":"夕阳半岭照松关，初地幽栖少室山。僧磬自鸣林鸟静，天风不动石萝闲。悬岩五乳青冥外，古树三花杳霭间。闻道折芦人去远，锡飞常带白云还。","dynasty":"明代","title":"宿少林寺"}
{"author":"施闰章","content":"衡山绝顶祝融峰，独峙天南抗岱宗。水国风雷虚岫出，炎方冰雪半岩封。斜阳欲辨烟中树，昨夜遥闻岳麓钟。好驻星轺看日出，卧翻云海荡心胸。","dynasty":"明代","title":"望衡岳"}
{"author":"施闰章","content":"策马送君君出门，朔风动地卷蓬根。孤臣抗疏甘身死，万里投荒是主恩。笳吹天山边月小，城连沙碛塞云昏。心知去国无多泪，肠断慈乌声自吞。","dynasty":"明代","title":"季天中给事以直谏谪塞外追送不及"}
{"author":"施闰章","content":"日观晴光傍午开，茫茫东见海为杯。九州积气峰前合，万里浮云杖底来。邹鲁山灵真莽荡，吴阊练影漫徘徊。昆仑不到终遗憾，欲驾苍龙首重回。","dynasty":"明代","title":"登岱"}
{"author":"施闰章","content":"好客生平酒不空，高歌零落痛无穷。西川终古流残泪，东海从今少大风。国士魂销多难后，离人望断九原中。张堪妻子应谁托，巢卵长抛虎豹丛。","dynasty":"明代","title":"见宋荔裳遗诗凄然有作"}
{"author":"施闰章","content":"精舍萧疏山路斜，高人解组即袈裟。沧桑痛哭知无地，江海流离不见家。云暗苍梧飞锡杖，梦归秋浦泛仙槎。与君坐对成今古，尝尽冰泉旧井茶。","dynasty":"明代","title":"苍梧云盖寺访无可上人"}
{"author":"施闰章","content":"湘水行来转楫频，回波荡漾送残春。低头错认乡园水，欲唤青莎渡口人。","dynasty":"明代","title":"三十六湾湘阴"}
{"author":"施闰章","content":"山豆花开野菊秋，隔林茅屋是丹丘。客来问道惟摇手，随意清泉绕屋流。","dynasty":"明代","title":"书西山丁道人壁"}
{"author":"施闰章","content":"岁暮归舟一叶轻，歌残酒罢泪双倾。滩声不是无情思，呜咽随君为送行。","dynasty":"明代","title":"送李万安罢官归里"}
{"author":"施闰章","content":"井梧未落枣欲黄，秋风来早吹妾裳。含情剥枣寄远方，绵绵重叠千回肠。封题寄去凭君语，枣甘谁道妾心苦。闺中不识望夫山，君看泪湿床头土。","dynasty":"明代","title":"枣枣曲"}
{"author":"施闰章","content":"山行路自远，孤客魂易迷。暮鸟各归去，啾啾向我啼。暝色冒四野，小径多蒺藜。俯见林麓下，镫火临涧蹊。举策一叩门，四壁风凄凄。主人进粗饭，努力疗渴饥。来时经虎穴，宿处连鸡栖。平生戒垂堂，飘零缘鼓鼙。客久望人怜，使我颜色低。中宵万感集，不寐闻霜鸡。","dynasty":"明代","title":"宿山家"}
{"author":"施闰章","content":"渚烟昏夕岸，四望无孤城。舟中一步地，百虫绕我鸣。虫鸣尔自适，不谓伤人情。渔翁进双鲤，一壶聊自倾。忽忆故人梦，昨夜宛平生。觞酌聚邻曲，欢呼无停声。今夕复何夕，独坐空屏营。","dynasty":"明代","title":"济北怀故人"}
{"author":"施闰章","content":"予本卧疴人，乃乘《相如传》。浩荡越江湖，迢递历乡县。分符值朋旧，天末各眷恋。就中有尹生，才名冠吴甸。素心炯白日，紫瞳掣流电。衔命守昭州，魑魅日中见。饮水愁毒淫，官庖无完膳。藩镇善督责，汗颜甘诃谴。诛求义不忍，出质到妻钏。播迁两及期，玄鬓飒已变。闻我万里来，握手惊拭面。洒扫先下榻，契阔共餐饭。煦沫及僮仆，敝衣为补缮。倾橐治我装，左右色无倦。二子汗血驹，龆齿挺英彦。论文受甲乙，悲歌杂欢宴。移觞松树根，濡翰鸲鹆研。陶陶夜未央，羽檄喧转战。桂岭走鲸鲵，昭江纷组练。城荒无驻卒，路阻绝邻援。爨婢罢晨炊，勺水不下咽。我行已仓皇，君意反缱绻。中厨呼酒浆，妻孥泪如霰。饯我登竹舸，挥涕苦相劝。封疆我则死，风鹤子当远。诀别水声中，缆解急飞箭。瘴云落日昏，耳目骤惊眩。但见逋逃人，男女相蹂践。别来断消息，枯蓬各飘转。苍梧杀气高，铜柱妖氛缠。巢卵得无覆，颈血恐已溅。诗书故多难，鬼神不录善。长号叙悲愤，战地儒冠贱。","dynasty":"明代","title":"粤西乱后怀平乐太守尹蓂阶同年"}
{"author":"施闰章","content":"触雨陵山椒，陟巘展朝霁。危亭冒岖嵚，涨水明埤堄。左曳羲和车，右把天姥袂。白云何连蜷，仿佛有根蒂。秋草粲春华，山鬼善凝睇。坑劳秦帝凿，岭想谢公憩。豁达万古情，流观四山际。","dynasty":"明代","title":"星峰亭作"}
{"author":"施闰章","content":"黄沙满襟袖，客怀无一展。时梦江南游，青山情不浅。今晨觉爽气，悠然见绝巘。矗矗既崚嶒，邈邈何旷缅。塞垣千里接，白云共舒卷。霁色落长安，空翠无近远。赏心谁与谐，灵境终当践。虽无薜萝衣，一洗风尘眼。","dynasty":"明代","title":"途中望西山"}
{"author":"施闰章","content":"马首见西山，乘兴陶嘉月。振策峰已纡，扪萝巘逾绝。兰榭耀玉岑，菌阁陵天阙。琪树寒始花，红药蕊初结。披拂散心颜，荣落皆愉悦。暮鸟归岩扉，阴云如积雪。松林息万籁，清响中夜发。樵隐易为欢，市朝性所拙。眷言采芝人，毋使春芳歇。","dynasty":"明代","title":"入西山"}
{"author":"施闰章","content":"日落水烟起，茫茫连岸白。褰裳陟高台，凉月皎秋夕。古人不我待，露气沾瑶席。忽忆龙眠叟，远引就禅寂。桂岭旧担簦，匡庐复飞锡。游咏与之俱，屡折登山屐。劝我学无生，危言同振溺。心迹未能并，出处尚狼藉。解带思同游，天末久离析。人生无老少，皆为天地客。东望海门深，南睇江云碧。岩壑留清晖，皓歌伤往昔。","dynasty":"明代","title":"妙高台夜坐怀无可"}
{"author":"施闰章","content":"昔闻九里松，夹路响清濑。今寻双桧峰，壁立众山外。危磴垒丹梯，阴霞成紫盖。平临江海宽，俯看丘壑碎。人生若飞箨，倏与流飙会。濡首尘坱间，宁识沧洲大。乘风叩阊阖，浮云接衣带。","dynasty":"明代","title":"上天竺双桧峰"}
{"author":"施闰章","content":"节使坐徵敛，此事旧所无。军糈日夜急，安敢久踟蹰。昨日令方下，今日期已逾。揽辔驰四野，萧条少民居。荆榛蔽穷巷，原田一何芜。野老长跪言，今年水旱俱。破壁复何有，永诀惟妻孥。岁荒复难鬻，泣涕沾敝襦。肠断听此语，掩袂徒惊吁。所惭务敲朴，以荣不肖躯。国恩信宽厚，前此已蠲逋。士卒待晨炊，孰能缓须臾。行吟重呜咽，泪尽空山隅。","dynasty":"明代","title":"湖西行"}
{"author":"施闰章","content":"丛山如剑戟，灌木蔽嵚岑。其水独南流，溪谷皆阻深。山民鸟兽居，不驯匪自今。追呼敢逆命，兵革踵相寻。未能静伏莽，火烈悲焚林。杀人税无出，迟回伤我心。蚩蚩亦赤子，念尔为沾襟。招手语父老，鸱枭怀好音。宿逋既累岁，敲骨力难任。民顽实吏拙，许身愧南金。何时免素餐，引疾投吾簪。","dynasty":"明代","title":"大坑叹"}
{"author":"施闰章","content":"杀虎防咥人，芟蔓莫留根。留根终遗患，伤心不可论。竹源数百家，今余几人存。竹外有源泉，血流泉水浑。群盗故比邻，姻娅如弟昆。反戈相啖食，收骨无儿孙。茕茕数寡妇，零落依空村。凶年嗟半菽，撮土招游魂。人亡亩税在，泪罢还声吞。","dynasty":"明代","title":"竹源坑"}
{"author":"施闰章","content":"积雨暗千山，阴云催日暮。哀此仆夫痡，踟蹰宿中路。土室倚颓垣，荒村存老妪。敕吏慎勿扰，刍粟可自具。吏言爨无薪，乞籴亦无处。时危供亿艰，含凄未忍怒。盗贼兼虎狼，空山怀百虑。从骑夜击柝，宵分屡惊寤。明旦风雨中，鸡鸣驱马去。","dynasty":"明代","title":"宿黄栀铺"}
{"author":"施闰章","content":"云木郁江曲，心知好丘壑。攀蹬寻窅深，穿岩得疏豁。万古青莲花，苍寒半舒萼。钟歇滩响闻，云开峰翠落。荒台存往迹，暝烟见城郭。延目散襟颜，倚石就觞酌。却羡无心云，逍遥去寥廓。","dynasty":"明代","title":"化成岩宜春"}
{"author":"施闰章","content":"天涯望不极，尽是行人路。日日换行人，天涯路如故。渺渺白云远，萋萋芳草暮。来者知为谁，但见行人去。","dynasty":"明代","title":"天涯路"}
{"author":"施闰章","content":"我闻浮渡山，好峰七十二。崱屴排空冥，窈窕凿深翠。石洞穷雕镌，森然百物备。窟龙自雷雨，山鬼栖薜荔。岩高倒景明，下见浮云坠。出没随江烟，虚无不在地。奥区为谁造，灵迹此中閟。中有冥心人，高言越世事。抉剔开混茫，乾坤受轩轾。我性癖兵壑，驰情有真寄。行将策杖游，餐霞破憔悴。","dynasty":"明代","title":"怀浮山诗寄药公"}
{"author":"施闰章","content":"礌砢经岘首，窈窕穷湖甸。穿浦荡层云，望山成九面，潋滟游将穷，孤光开匹练。和风衣带缓，击汰水波溅。轻桡戛蒲群，欹侧信回转。日晚岩更青，洲长树逾茜。松篁交晻霭，林屋时隐见。搴芳兴屡延，怡目辄难遍。当为汗漫游，枕漱从所便。","dynasty":"明代","title":"夹山漾"}
{"author":"施闰章","content":"壮士贪名山，如海吞百川。东游卧日观，羲和亲比肩。南使经衡岳，雾雨怅迁延。近思太华顶，远梦昆仑巅。嵩高在眉睫，振策穷攀缘。诘曲蛇径缅，幽阴熊馆穿。冉冉极天际，举头触星躔。宅中环四岳，一气何盘旋。风雨郁交会，蛟龙走连蜷。树杪忽横练，坐见黄河悬。窈窕捣衣石，凄清玉池泉。引领眺箕颍，巢许方陶然。辛苦茂陵客，坛畤飞荒烟。有为终灭没，瑶玉空雕镌。帝休昧珍木，石室閟谁传。长怜肉食者，虚无求偓佺。","dynasty":"明代","title":"登太室中峰"}
{"author":"施闰章","content":"新月已在天，余霞犹隐树。柔橹漾清波，直随塔影去。不闻水际钟，但闻烟中语。借问隔船人，僧庐向何处。","dynasty":"明代","title":"寻光福寺"}
{"author":"施闰章","content":"祁阳山中断行旅，万岭参天天欲雨。松杉百里一茅店，椎髻老翁作蛮语。土垣半倒撑树枝，白日空庭走饥鼠。惊看上客车马多，却立低头色如土。连年此地莽丘墟，行人露宿饲豺虎。生儿箐中已八岁，不识门前树禾黍。官来给种新买犊，卧无莞簟炊无釜。遗黎击柝夜燔薪，防虎中宵有伏弩。客闻叹息亦吞声，乱后天南鲜安堵。吾语老翁汝勿苦，日暮壶浆不索汝。过吏游兵慎莫嗔，主人去此适他所。","dynasty":"明代","title":"野店篇"}
{"author":"施闰章","content":"山下自晴山上雨，林深苔滑流石乳。杖藜拨云云不开，洞口老猿作人语。忽闻天际一钟鸣，隔水苍茫寻涧户。","dynasty":"明代","title":"庐山遇雨"}
{"author":"施闰章","content":"雕虫满眼何纷纷，安得麟凤开其群。《骚》之苗裔今宋玉，风流儒雅扬清芬。宣城后身吾岂敢，文章胶漆良殷勤。忆昔西曹别离苦，仓皇不尽临歧语。北辰南极阻且长，一曲《骊歌》泪如雨。蝮蛇游处鹧鸪啼，山魈一脚向人舞。伤心瘴疠复烽烟，徒跣中宵避豺虎。闻君腾踏黄金台，离愁乍破欢颜开。陇头流水忽呜咽，西方千骑远徘徊。李密回车泪空尽，昭州断魂招不来。愿逐西风堕尔侧，弹筝夜醉葡萄杯。黄花白露风凄凄，拂尘开箧把君诗。窅冥风雨鬼神泣，䆗窱山林猿鹤悲。我有一幅冰蚕丝，裁成绮服遗阿谁。天寒河冻关塞远，肠断思君知不知。","dynasty":"明代","title":"忆昔行寄宋荔裳陇西"}
{"author":"施闰章","content":"传闻此泉来王屋，伏流倒涌历山麓。寒光喷雪复飞云，大声奔雷小碎玉。故人黄门天上来，崔嵬百尺龙门开。凭陵日观照沧海，咄嗟坐啸生风雷。临流复有千寻阁，白雪声名赫如昨。黄门挥翰似青莲，更拟新篇致康乐。为君开尊握君手，素心海内真良友。年将强仕相伯仲，忍使离居成皓首。扁舟昨日明湖游，骊歌今日生离忧。君不见济南七十二泉皆在眼，那堪沟水东西流。","dynasty":"明代","title":"趵突泉送严子餐都谏北还"}
{"author":"施闰章","content":"一冬无雪春雪好，名园飞阁开晴昊。主人逸兴有籍咸，把酒呼朋欢绝倒。沙霁初闻白鸟鸣，雪残半露青峰小。麻姑婥约堕窗间，叠嶂参差浮树杪。细数梅花多昨日，坐看新瀑通寒沼。觥筹历乱兴偏豪，石槛苔痕不须扫。此阁崚嶒高百尺，先辈联翩著灵迹。蝌蚪深藏禹穴书，赋诗日集梁园客。二十年来玉树摧，竹榭茅屋蔓萝薜。抽毫授简待吾曹，肯使中原少词伯。前年铁骑城头嘶，出门一步迷东西。芳春暇日此良宴，何辞斗酒听黄鹂。我思置阁临双溪，种梅高下溪云齐。花前岁岁同春酌，醉醒递换无端倪。","dynasty":"明代","title":"天逸阁雪后醉歌"}
{"author":"施闰章","content":"药公别具神仙笔，照夜青藜逢太乙。手翻沧海弄白日，兴酣笔落如箭疾。千岩万壑何周悉，为我倒缩蓬莱归一室。云蒸雾合天地一，半空风雨泉声出。","dynasty":"明代","title":"药公拈余浮云一洗万峰出作画并题短歌见贻依韵报谢"}
{"author":"先汪","content":"碧峰横倚白云端，隋氏真人化迹残。翠柏不凋龙骨瘦，石泉犹在镜光寒。","dynasty":"唐代","title":"题安乐山（合江青溪上六七里，隋刘珍登真之地，有祠）"}
{"author":"赵可","content":"霜树重重青嶂小，高栋飞云，正在霜林杪。九日黄花才过了，一尊聊慰秋容老。翠色有无眉淡扫。身在西山，却爱东山好。流水极天横晚照，酒阑望断西河道。","dynasty":"宋代","tags":"婉约，登高，写景，思乡，怀人","title":"凤栖梧·霜树重重青嶂小"}
{"author":"赵可","content":"抬转炉熏自换香。锦衾收拾却遮藏。二年尘暗小鸳鸯。落木萧萧风似雨，疏棂皎皎月如霜。此时此夜最凄凉。","dynasty":"元代","title":"浣溪沙"}
{"author":"赵可","content":"火冷熏炉香渐消。更阑拨火更重烧。愁心心字两俱焦。半世清狂无限事，一窗风月可怜宵。灯残花落梦无聊。","dynasty":"元代","title":"浣溪沙"}
{"author":"赵可","content":"云垂馀发，霞拖广袂，人间自有飞琼。三馆俊游，百衔高选，翩翩老阮才名。银汉会双星。尚相看脉脉，似隔盈盈。醉玉添春，梦云同夜惜卿卿。离觞草草同倾。记灵犀旧曲，晓枕馀酲。海外九州，邮亭一别，此生未卜他生。江上数峰青。怅断云残雨，不见高城。二月辽阳芳草，千里路","dynasty":"元代","title":"望海潮发高丽作"}
{"author":"赵可","content":"金络闲穿御路杨。青旗遥认醉中香。可人自有迎门笑，下马何妨索酒尝。春正好，日初长。一尊容我驻风光。归来想像行云处，薄雨霏霏洒面","dynasty":"元代","title":"鹧鸪天·金络闲穿御路杨"}
{"author":"赵可","content":"十顷平波溢岸清。草香沙暖水云晴。轻衫短帽垂杨里，楚润相看别有情。挥彩笔，倒银瓶。花枝照眼句还成。老来渐减金钗兴，回施春光与后","dynasty":"元代","title":"鹧鸪天集句"}
{"author":"赵可","content":"江上东风冷不禁，晚云翻手弄晴阴。春来天气不全好，夜久雪花如许深。煖老正思燕地玉，辟寒谁有魏台金。空斋寂莫青绫被，学得东山拥鼻吟。","dynasty":"金朝","title":"来远驿雪夕"}
{"author":"赵可","content":"双旌晚泊云兴馆，对面高峰绝可人。一夜山云飞作雪，要誇千树玉璘珣。","dynasty":"金朝","title":"云兴馆晓起"}
{"author":"赵可","content":"赵可可，肚里文章可可。三场挨了两场过，只有这番解火。恰如合眼跳黄河，知他是过也不过。试官道、王业艰难，好交你知我。","dynasty":"金朝","title":"□□□席屋上戏书"}
{"author":"赵可","content":"云朔南陲，全赵幕府，河山襟带名藩。有朱楼缥缈，千雉回旋。云度飞狐绝险，天围紫塞高寒。吊兴亡遗迹，咫尺西陵，烟树苍然。时移事改，极目伤心，不堪独倚危阑。惟是年年飞燕，霜雪知还。楼上四时长好，人生一世谁閒。故人有酒，一尊高兴，不减东山。","dynasty":"金朝","title":"望云间代州南楼"}
{"author":"赵可","content":"云房西下，天共沧波远。走马记狂游，正芙蓉、平铺镜面。浮空栏槛，招我倒芳尊，看花醉，把花归，扶路清香满。水枫旧曲，应逐歌尘散。时节又新凉，料开遍、横湖清浅。冰姿好在，莫道总无情，残月下，晚风前，有恨何人见。","dynasty":"金朝","title":"蓦山溪赋崇福荷花崇福在太原晋溪"}
{"author":"赵可","content":"密雪听窗知，午醉晚来初觉。人与胆瓶梅蕊，共此时萧索。倚窗閒看六花飞，风轻止还作。个里有诗谁会，满疏篱寒雀。","dynasty":"金朝","title":"好事近"}
{"author":"赵可","content":"抬转炉薰自换香。锦衾收拾却遮藏。二年尘暗小鸳鸯。落木萧萧风似雨，疏林皎皎月如霜。此时此夜最凄凉。","dynasty":"金朝","title":"浣溪沙其一"}
{"author":"赵可","content":"火冷薰炉香渐消。更阑拨火更重烧。愁心心字两俱焦。半世清狂无限事，一窗风月可怜宵。灯残花落梦无聊。","dynasty":"金朝","title":"浣溪沙其二"}
{"author":"赵可","content":"明月在青天，借问今时几。但见宵从海上来，不觉云间坠。流水古今人，共看皆如此。唯愿当歌对酒时，长照金尊里。","dynasty":"金朝","title":"卜算子谱太白诗"}
{"author":"赵可","content":"金络閒穿御路杨。青旗遥认醉中乡。可人自有迎门笑，下马何妨索酒尝。春正好，日初长。一尊容我驻风光。归来想像行云处，薄雨霏霏洒面凉。","dynasty":"金朝","title":"鹧鸪天其一"}
{"author":"赵可","content":"十顷平波溢岸青。草香沙暖水云晴。轻衫短帽垂杨里，楚酒相看别有情。挥彩笔，倒银瓶。花枝照眼句还成。老来旋减金钗兴，回施春光与后生。","dynasty":"金朝","title":"鹧鸪天其二"}
{"author":"庞德公","content":"千年故国岁华奔，一柱高台已断魂。唯有岘亭清夜月，与君长啸学苏门。","dynasty":"唐代","title":"同鹿门少年马绍隆冥游诗。同望荆门"}
{"author":"庞德公","content":"高名宋玉遗闲丽，作赋兰成绝盛才。谁似辽东千岁鹤，倚天华表却归来。","dynasty":"唐代","title":"同鹿门少年马绍隆冥游诗。忆荆南"}
{"author":"陈文述","content":"水窗低傍画栏开，枕簟萧疏玉漏催。一夜雨声凉到梦，万荷叶上送秋来。","dynasty":"清代","tags":"夏天，写雨","title":"夏日杂诗"}
{"author":"陈文述","content":"尚书遗事久沧桑，此地犹传旧草堂。暮雨楼台春寂寂，月明烟树夜苍苍。绛云人去琴河浅，红豆花疏镜槛凉。笑我经旬闭门坐，更无游女踏斜阳。","dynasty":"清代","title":"半野堂"}
{"author":"陈文述","content":"春泥何处葬朝云？香冢蘼芜吊夕曛。画里分明林壑在，碧桃花下酹孤坟。","dynasty":"清代","title":"题河东君月堤烟柳画卷"}
{"author":"陈文述","content":"东寺花幢梵声起，马蹄逸矣平章死。千秋遗恨泣韶颜，一片清泠桥下水。段家九叶擅雄才，亲为梁王百战来。已见红军归蜀道，俄闻玉女降秦台。秦台明月夜当午，烛暗双花闻笑语。苍山岚暖郁朝云，洱海波春蒸暮雨。雨云暮暮复朝朝，翠被浓香梦不消。甲帐健儿横铁笛，丁帘侍女按璚箫。甲帐丁帘行乐地，鱼腹有人传锦字。鸳鸯独宿亦无憀，屏帷春雨悲捐弃。七星关外认归程，旧侣难忘故剑情。孤坐肉屏听铁立，果然小别抵三生。碧鸡金马无传箭，重来祇为新婚恋。方幸蛾眉百岁齐，谁知雀胆中宵变。愿共双飞返故林，夜深苦口说丁宁。可怜儿女更番动，争奈英雄不肯听。来朝闻变惊魂碎，黄泉虽誓身难代。佛塔烟中哭鬼雄，蟂矶心事真无奈。云片波潾吊影孤，雁门梦断泣呜呜。从臣更惜杨渊海，灵草难寻押不芦。西师重袭仍难制，呼救空劳走书币。虎子难堪此日言，狙公应悔当年计。已卜天心眷建康，眼看走死笑梁王。菜坪华岫知何处，春草残墓吊夕阳。玉案山平险难控，花暗银棱亦如梦。南征望重颍川侯，不容故事依唐宋。祇有僧奴志不移，复仇心事托题诗。至今金齿江山外，尚有乌蛮说绣旗。","dynasty":"清代","title":"阿𧞔曲和赵璞函娵隅集中作"}
{"author":"陈文述","content":"城头声缓紞紞鼓，楼头响急潺湲雨。秋镫照影读《离骚》，异闻如见周忠武。忠武当年备虎贲，郧襄扼险守荆门。同时功并曹文诏，列镇名齐孙应元。尚书师溃全秦变，青犊西来夜传前。孝宽坚守玉壁城，临淮屡搏中潬战。初陷忻州继代州，一关宁武据山头。烽烟远震阳方口，炮火频燔镇朔楼。筒袖兜鍪集飞矢，关门百战将军死。一有妇女尽英雄，赤熛怒郁屯云紫。张许余威势莫当，贼锋也觉挫踉跄，重兵尚有三重险，诸将宁无半段枪。但使凭城肯持久，都城定为勤王守。三关破竹九门关，可怜绎络降书走。万岁山前野火焚，十三陵树黯秋云。几时石椁滕婴墓，留得青山卞壶坟。百年宰木都成拱，遗民争说将军冢。故垒荒凉箭镞埋，荒祠惨澹弓刀动。墓前环水接灰河，积雨奔腾卷白波。渐见谯山倾石碣，几同滦水啮前和。中夜一峰移突兀，山灵解护将军骨。冠军冢本象祁连，仆射山还摹突厥。始知天意惜忠臣，始识风雷别有神。重勒穹碑蟠赑屃，更开隧道立麒麟。墓门有客曾亲见，传芭再拜牲醪荐。大笔能传河岳心，高文合补英雄传。重读谟觞第二碑，阴风吹雨满灵旗。千秋石马桃花色，锦伞夫人别有祠。","dynasty":"清代","title":"雨夜题彭甘亭周忠武公墓纪事诗后"}
{"author":"陈文述","content":"青海万里，连山突兀。一峰切云，出入日月。麓抱琳宫，阹周帐部。根蒂搏桑，枝柯骞树。顾兔东跃，踆鸟西沦。佛说阿耨，仙言昆崙。循环继照，叠璧飏采。何以俪之，曰星宿海。","dynasty":"清代","title":"日月山铭"}
{"author":"陈文述","content":"甲申以后南都亡，鲁王监国先唐王。钱沈两公已前死，孤臣独有滃洲张。公心奉鲁兼和唐，丹忱耿耿惟高皇。颁诏通使礼所有，隆准支派皆天潢。鲁王兵败入闽境，谁其主者张名振。唐王前死郑帅骄，饩馈惟修寓公敬。公心奉鲁乃和郑，海上联军军势盛。终挟郑师溯江上，一夕烽连京口镇。上游郡县纷来归，控扼江楚横旌旗。王师不来郑不走，孝陵云树生光辉。岂料师熸挂帆去，江督屯兵扼归路。孤军无继士卒散，夜走空山倦徒步。入险出险归天台，妇子感泣父老哀。桑榆末路思再奋，旧时部曲还归来。桂王立滇名更正，监国去号归同姓。郑师取台休士卒，两岛孤悬待天命。滇中既陷蛟龙升，郑帅继死鲁亦甍。从此孤臣更无望，痛哭天地悲山陵。散军归去居悬岙，海上寒潮共悲啸。昔为崖山今首阳，古今忠义同凭吊。夜深故校潜缚公，从容就义全孤忠。门生参军及舟子，感君忠义皆相从。遗诗自爱青山色，思葬于坟岳坟侧。可怜遭际视两公，凭藉无资心更恻。沈公完节金陵城，归骨无地悲同盟。钱公有墓在黄蘖，三忠海上垂其名。我寻公墓南屏下，朱鸟招魂泪盈把。长松风卷怒涛来，仿佛云旗与风马。","dynasty":"清代","title":"南屏吊明兵部尚书张忠烈公墓同舍弟寿苏作"}
{"author":"陈文述","content":"梧桐叶底见银河，露气当窗冷碧罗。四壁虫声两行雁，不知何处得秋多。","dynasty":"清代","title":"秋夜"}
{"author":"陈文述","content":"往事分明记蒋州，江山如画赋重游。坐来士女青绫障，换到仙人紫绮裘。春雨阑珊频对酒，夕阳凝望一登楼。间情消尽归心动，不赋惊鸿赋野鸥。","dynasty":"清代","title":"金陵杂感其一"}
{"author":"陈文述","content":"过眼风花春梦婆，此情何止感东坡。残山剩水吟难了，乳燕雏莺嫁已多。有客骖鸾间著录，几家行马鸟鸣珂。祇应贳醉长干里，东下江流送逝波。","dynasty":"清代","title":"金陵杂感其二"}
{"author":"陈仪庆","content":"名重河汾道更尊，只将拙日养吾存。南州佳士争倾盖，阙里诸生半在门。一笑何妨延贺客，六旬今已见曾孙。斯文寿脉天同久，挺挺霜松傲岁寒。","dynasty":"宋代","title":"寿黎拙翁"}
{"author":"方左钺","content":"日费行将典到琴，穷愁那复病相侵。倩人合药无真料，就枕吟诗苦见心。仆献奇方单用草，医言速效莫如参。池亭咫尺无由到，空听蝉声想绿深。","dynasty":"宋代","title":"病中二首"}
{"author":"方左钺","content":"空园几本芙蓉树，蕊渐红时又出来。却向秋风山路上，别人池馆看花开。","dynasty":"宋代","title":"海口"}
{"author":"方左钺","content":"家园几本芙蓉树，蕊渐红时又出来。却向秋风山路上，别人池馆看花开。","dynasty":"宋代","title":"海口"}
{"author":"林古度","content":"一树古梅花数亩，城中客子乍来看。不知花气清相逼，但觉山深春尚寒。","dynasty":"清代","title":"吉祥寺古梅"}
{"author":"林古度","content":"老来贫困实堪磋，寒气偏归我一家。无被夜眠牵破絮，浑如孤鹤入芦花。","dynasty":"清代","title":"金陵冬夜"}
{"author":"林古度","content":"物候推移伤客魂，啼莺何意恋山村。不因落叶林间满，犹道啼春在寺门！","dynasty":"清代","title":"同喻宣仲鹫峰寺听秋莺"}
{"author":"林古度","content":"春风催百卉，草色遍相侵。到处没马足，有时惊客心。远连空汉上，寒漾碧波浔。独有明妃冢，青青恨至今。","dynasty":"清代","title":"芳草"}
{"author":"林古度","content":"新月出东林，清光犹未深。依人一片影，孤客万重心。夜浅留余态，春寒助苦吟。梅花更幽绝，寂寂弄轻阴。","dynasty":"清代","title":"春夜同陆不淄尤时纯子邱兄赋新月"}
{"author":"林古度","content":"古寺壑中好，到来真是禅。松声流夜雨，草色积春烟。钟仆无鸣日，碑残不记年。却因荒寂意，与客更留连。","dynasty":"清代","title":"嘉善寺"}
{"author":"林古度","content":"几树桃花一色红，野人篱落见春风。种来无意看偏好，开到多时赏复空。可奈蝶蜂群采处，亦闻鸡犬数声中。曾宜潘岳《闲居赋》，别有芳名自不同。","dynasty":"清代","title":"桃花"}
{"author":"林古度","content":"万松通曲岭，残雪覆寒池。今日已春色，深山犹未知。","dynasty":"清代","title":"立春日过万松庵"}
{"author":"林古度","content":"白门迢递夕阳闲，千里闽天一日还。依旧客情无别事，逢人都问武夷山。","dynasty":"清代","title":"入白门"}
{"author":"林古度","content":"相过情不浅，好古意何深。况有图书乐，能胜丝竹音。光华陈白璧，珍重比南金。云树见楚色，诗篇闻越吟。神应游上世，客似坐寒林。竟日不能去，因之敦素心。","dynasty":"清代","title":"同诸子观潘稚圭中秘家藏米元章画楚山图鲜于伯机书游山诗记次曹能始韵"}
{"author":"林古度","content":"早岁闻初地，凌朝试远寻。依然一茅宇，宛在千竹林。芳草定时积，清池雨后深。对君论古迹，寂寞起幽心。","dynasty":"清代","title":"过孔雀庵访辉上人"}
{"author":"张祜","content":"千门开锁万灯明，正月中旬动地京。三百内人连袖舞，一时天上著词声。","dynasty":"唐代","tags":"节日，元宵节，古诗里的十二个月","title":"正月十五夜灯"}
{"author":"张祜","content":"故国三千里，深宫二十年。一声何满子，双泪落君前。","dynasty":"唐代","tags":"唐诗三百首，宫怨","title":"宫词·故国三千里"}
{"author":"张祜","content":"金陵津渡小山楼，一宿行人自可愁。潮落夜江斜月里，两三星火是瓜州。","dynasty":"唐代","tags":"唐诗三百首，旅途，抒情","title":"题金陵渡"}
{"author":"张祜","content":"禁门宫树月痕过，媚眼惟看宿鹭窠。斜拔玉钗灯影畔，剔开红焰救飞蛾。","dynasty":"唐代","tags":"唐诗三百首，女子，宫怨","title":"赠内人"}
{"author":"张祜","content":"虢国夫人承主恩，平明骑马入宫门。却嫌脂粉污颜色，淡扫蛾眉朝至尊。","dynasty":"唐代","tags":"唐诗三百首，写人，讽刺","title":"集灵台·其二"}
{"author":"张祜","content":"雨霖铃夜却归秦，犹见张徽一曲新。长说上皇和泪教，月明南内更无人。","dynasty":"唐代","tags":"忧国，忧民","title":"雨霖铃"}
{"author":"张祜","content":"三十未封侯，颠狂遍九州。平生镆铘剑，不报小人雠。","dynasty":"唐代","title":"书愤"}
{"author":"张祜","content":"故国三千里，深宫二十年。一声何满子，双泪落君前。自倚能歌日，先皇掌上怜。新声何处唱，肠断李延年。","dynasty":"唐代","tags":"宫人，哀怨","title":"宫词二首"}
{"author":"张祜","content":"十里长街市井连，月明桥上看神仙。人生只合扬州死，禅智山光好墓田。","dynasty":"唐代","tags":"地方，赞美","title":"纵游淮南"}
{"author":"张祜","content":"日光斜照集灵台，红树花迎晓露开。昨夜上皇新授箓，太真含笑入帘来。","dynasty":"唐代","tags":"唐诗三百首，讽刺，写人","title":"集灵台·其一"}
{"author":"张祜","content":"首阳山下路，孤竹节长存。为问无心草，如何庇本根。","dynasty":"唐代","title":"首阳行"}
{"author":"张祜","content":"歌喉渐退出宫闱，泣话伶官上许归。犹说入时欢圣寿，内人初著五方衣。","dynasty":"唐代","title":"退宫人二首其二"}
{"author":"张祜","content":"天阙沈沈夜未央，碧云仙曲舞霓裳。一声玉笛向空尽，月满骊山宫漏长。","dynasty":"唐代","title":"华清宫四首其二"}
{"author":"张祜","content":"红树萧萧阁半开，上皇曾幸此宫来。至今风俗骊山下，村笛犹吹阿滥堆。","dynasty":"唐代","title":"华清宫四首其三"}
{"author":"张祜","content":"水绕宫墙处处声，残红长绿露华清。武皇一夕梦不觉，十二玉楼空月明。","dynasty":"唐代","title":"华清宫四首其四"}
{"author":"张祜","content":"十二年前边塞行，坐中无语叹歌情。不堪昨夜先垂泪，西去阳关第一声。","dynasty":"唐代","title":"听歌二首其二"}
{"author":"张祜","content":"壮士悽惶到山下，行人惆怅上山头。生前此路已迷失，寂寞孤魂何处游。","dynasty":"唐代","title":"过阴陵"}
{"author":"张祜","content":"瘦颈隆肩碧眼生，翰林亲赞虎头能。终年不语看如意，似證禅心入大乘。","dynasty":"唐代","title":"题画僧二首其二"}
{"author":"张祜","content":"细芦僧管夜沈沈，越鸟巴猿寄恨吟。吹到耳边声尽处，一条丝断碧云心。","dynasty":"唐代","title":"听简上人吹芦管三首其二"}
{"author":"张祜","content":"月落江城树绕鸦，一声芦管是天涯。分明西国人来说，赤佛堂西是汉家。","dynasty":"唐代","title":"听简上人吹芦管三首其三"}
{"author":"张祜","content":"日沉西涧阴，远驱愁突兀。烟苔湿凝地，露竹光滴月。时见一僧来，脚边云勃勃。","dynasty":"唐代","title":"涢川寺路"}
{"author":"张祜","content":"斜日半飞閤，高帘轻翳空。清香芙蓉水，碧冷琅玕风。绝岸派沿洑，修廊趾崇隆。唯当饵仙朮，坐作朱颜翁。","dynasty":"唐代","title":"处士隐居"}
{"author":"张祜","content":"昔人有玉盌，击之千里鸣。今日睹斯文，盌有当时声。","dynasty":"唐代","title":"戏简朱坛诗"}
{"author":"张祜","content":"碓上米不舂，窗中丝罢络。看渠驾去车，定是无四角。","dynasty":"唐代","title":"读曲歌五首其二"}
{"author":"张祜","content":"新人千里去，故人千里来。剪刀横眼底，方觉泪难裁。","dynasty":"唐代","title":"杂歌谣辞其二苏小小歌"}
{"author":"张祜","content":"登山不愁峻，涉海不愁深。中擘庭前枣，教郎见赤心。","dynasty":"唐代","title":"杂歌谣辞其三苏小小歌"}
{"author":"张祜","content":"惆怅云陵事不回，万金重更筑仙台。莫言天上无消息，犹是夫人作鸟来。","dynasty":"唐代","title":"钩弋夫人词"}
{"author":"张祜","content":"龙蛇百战争天下，各制雄心指此沟。宁似九州分国土，地图初割海中流。","dynasty":"唐代","title":"鸿沟"}
{"author":"张祜","content":"长闻为政古诸侯，使佩刀人尽佩牛。谁谓今来正耕垦，却销农器作戈矛。","dynasty":"唐代","title":"悲纳铁"}
{"author":"张祜","content":"万国见清道，一身成白头。（《上令狐相公》。以下见《纪事》）此地荣辱盛，岂宜山中人。（《秋晚》）椿儿绕树春园里，桂子寻花夜月中。（见《桂苑丛谈》）一身扶杖二儿随。（见《野客丛谈》）夏雨莲苞破，秋风桂子凋。（《题天竺寺》。以下并见《海录碎事》）杜鹃花发杜鹃叫，乌臼花生乌臼啼。茶风无奈笔，酒秃不胜簪。","dynasty":"唐代","title":"句"}
{"author":"张祜","content":"骰子逡巡裹手拈，无因得见玉纤纤。——杜牧但知报道金钗落，仿佛还应露指尖。——张祜","dynasty":"唐代","title":"妓席与杜牧之同咏"}
{"author":"张祜","content":"昔人有玉碗，击之千里鸣。今日睹斯文，碗有当时声。","dynasty":"唐代","title":"戏简朱坛诗"}
{"author":"张祜","content":"蜀国僧吹芦一枝，陇西游客泪先垂。至今留得新声在，却为中原人不知。细芦僧管夜沈沈，越鸟巴猿寄恨吟。吹到耳边声尽处，一条丝断碧云心。月落江城树绕鸦，一声芦管是天涯。分明西国人来说，赤佛堂西是汉家。","dynasty":"唐代","title":"听简上人吹芦管三首"}
{"author":"张祜","content":"八寸黄杨惠不轻，虎头光照簟文清。空心想此缘成梦，拔剑灯前一夜行。","dynasty":"唐代","title":"酬凌秀才惠枕"}
{"author":"张祜","content":"壮士凄惶到山下，行人惆怅上山头。生前此路已迷失，寂寞孤魂何处游。","dynasty":"唐代","title":"过阴陵"}
{"author":"张祜","content":"入夜秋砧动，千声起四邻。不缘楼上月，应为陇头人。","dynasty":"唐代","title":"杂曲歌辞金殿乐"}
{"author":"张祜","content":"不见心相许，徒云脚漫勤。摘荷空摘叶，是底采莲人。","dynasty":"唐代","title":"相和歌辞其三"}
{"author":"张祜","content":"窗外山魈立，知渠脚不多。三更机底下，摸著是谁梭。","dynasty":"唐代","title":"相和歌辞其四"}
{"author":"张祜","content":"郎去摘黄瓜，郎来收赤枣。郎耕种麻地，今作西舍道。","dynasty":"唐代","title":"相和歌辞其五"}
{"author":"张祜","content":"汉庭无大议，戎虏几先和。莫羡倾城色，昭君恨最多。","dynasty":"唐代","title":"琴曲歌辞其二昭君怨"}
{"author":"张祜","content":"少年足风情，垂鞭卖眼行。带金师子小，裘锦骐驎狞。选匠装金镫，推钱买钿筝。李陵虽效死，时论得虚名。","dynasty":"唐代","title":"杂曲歌辞少年行"}
{"author":"张祜","content":"绮阁香销华厩空，忍将行雨换追风。休怜柳叶双眉翠，却爱桃花两耳红。侍宴永辞春色里，趁朝休立漏声中。恩劳未尽情先尽，暗泣嘶风两意同。","dynasty":"唐代","title":"杂曲歌辞其二爱妾换马"}
{"author":"张祜","content":"猩猩血綵系头标，天上齐声举画桡。却是内人争意切，六宫罗袖一时招。","dynasty":"唐代","title":"杂曲歌辞上巳乐"}
{"author":"张祜","content":"蟋蟋鸣洞房，梧桐落金井。为君裁舞衣，天寒剪刀冷。","dynasty":"唐代","title":"杂曲歌辞其一墙头花"}
{"author":"张祜","content":"紫陌酺归日欲斜，红尘开路薛王家。双鬟笑说楼前鼓，两仗争轮好落花。","dynasty":"唐代","title":"杂曲歌辞其二大酺乐"}
{"author":"张祜","content":"自倚能歌曲，先皇掌上怜。新曲何处唱？肠断李延年。","dynasty":"唐代","title":"宫词"}
{"author":"张祜","content":"东方昽昽车轧轧，地色不分新去辙。闺门半掩床半空，斑斑枕花残泪红。君心若车千万转，妾身如辙遗渐远。碧川迢迢山宛宛，马蹄在耳轮在眼。桑间女儿情不浅，莫道野蚕能作茧。","dynasty":"唐代","title":"杂曲歌辞·车遥遥"}
{"author":"张祜","content":"故人沧海曲，聊复话平生。喜是狂奴态，羞为老婢声。宦途终日薄，身事长年轻。犹赖书千卷，长随一棹行。","dynasty":"唐代","title":"酬郑模"}
{"author":"张祜","content":"故人卢氏子，十载旷佳期。少见双鱼信，多闻八米诗。侏儒他甚饱，款段尔应羸。忽谓今刘二，相逢不熟槌。","dynasty":"唐代","title":"寄卢载"}
{"author":"张祜","content":"㭊㭊上荒原，霜林赤叶翻。孤帆天外出，远戍日中昏。摘橘防深刺，攀萝畏断根。何堪衰草色，一酌送王孙。","dynasty":"唐代","title":"富阳道中送王正夫"}
{"author":"张祜","content":"河塞日骎骎，恩雠报尽深。伍员忠是节，陆绩孝为心。坐激书生愤，行歌壮士吟。惭非燕地客，不得受黄金。","dynasty":"唐代","title":"送魏尚书赴镇州行营"}
{"author":"张祜","content":"右丞今已殁，遗画世间稀。咫尺江湖尽，寻常鸥鸟飞。山光全在掌，云气欲生衣。以此常为玩，平生沧海机。","dynasty":"唐代","title":"题王右丞山水障二首其二"}
{"author":"张祜","content":"白马顿红缨，梢毬紫袖轻。晓冰蹄下裂，寒瓦杖头鸣。叉手胶黏去，分鬃线道絣。自言无战伐，髀肉已曾生。","dynasty":"唐代","title":"观宋州田大夫打毬"}
{"author":"张祜","content":"日落江村远，烟霞度几重。问人孤驿路，驱马乱山峰。夜入霜林火，寒生水寺钟。凄凉哭途意，行处又饥凶。","dynasty":"唐代","title":"江西道中作三首其一"}
{"author":"张祜","content":"西江江上月，远远照征衣。夜色草中网，秋声林外机。渚田牛路熟，石岸客船稀。无复是乡井，鹧鸪聊自飞。","dynasty":"唐代","title":"江西道中作三首其二"}
{"author":"张祜","content":"秋滩一望平，远远见山城。落日啼乌桕，空林露寄生。烧畬残火色，荡桨夜溪声。况是曾游处，桑田小变更。","dynasty":"唐代","title":"江西道中作三首其三"}
{"author":"张祜","content":"留名鲁连去，于世绝遗音。尽爱聊城下，宁知沧海深。偶然飞一箭，无事在千金。回望凌烟阁，何人是此心。","dynasty":"唐代","title":"咏史二首其二"}
{"author":"张祜","content":"金泥小扇谩多情，未胜南工巧织成。藤缕雪光缠柄滑，篾铺银薄露花轻。清风坐向罗衫起，明月看从玉手生。犹赖早时君不弃，每怜初作合欢名。","dynasty":"唐代","title":"赋得福州白竹扇子（探得轻字）"}
{"author":"张祜","content":"冷气清金虎，兵威壮铁冠。扬旌川色暗，吹角水风寒。人对辎輧醉，花垂睥睨残。羡归丞相阁，空望旧门阑。","dynasty":"唐代","title":"润州杨别驾宅送蒋侍御收兵归扬州"}
{"author":"张祜","content":"日出树烟红，开场画鼓雄。骤骑鞍上月，轻拨镫前风。斗转时乘势，旁捎乍迸空。等来低背手，争得旋分騣.远射门斜入，深排马迥通。遥知三殿下，长恨出征东。","dynasty":"唐代","title":"观泗州李常侍打球"}
{"author":"张祜","content":"僻巷新苔遍，空庭弱柳垂。井栏防稚子，盆水试鹅儿。喜客加笾食，邀僧长路棋。未能抛世事，除此更何为。","dynasty":"唐代","title":"闲居"}
{"author":"张祜","content":"北陆冰初结，南宫漏更长。何劳却睡草，不验返魂香。月隐仙娥艳，风残梦蝶扬。徒悲旧行迹，一夜玉阶霜。","dynasty":"唐代","title":"南宫叹亦述玄宗追恨太真妃事"}
{"author":"张祜","content":"一派吴兴水，西来此驿分。路遥经几日，身去是孤云。雨气朝忙蚁，雷声夜聚蚊。何堪秋草色，到处重离群。","dynasty":"唐代","title":"题平望驿"}
{"author":"张祜","content":"废宫深苑路，炀帝此东行。往事馀山色，流年是水声。古墙丹雘尽，深栋黑煤生。惆怅从今客，经过未了情。","dynasty":"唐代","title":"隋宫怀古"}
{"author":"张祜","content":"几年沧海别，万里白头吟。夜月江流阔，春云岭路深。珠繁杨氏果，翠耀孔家禽。无复天南梦，相思空树林。","dynasty":"唐代","title":"偶苏求至话别（后六句与送苏绍之归岭南诗同）"}
{"author":"张祜","content":"垂老归休意，栖栖陋巷中。暗灯棋子落，残语酒瓶空。滴幂侵檐露，虚疏入槛风。何妨一蝉嘒，自抱木兰丛。","dynasty":"唐代","title":"秋霁"}
{"author":"张祜","content":"汉代非良计，西戎世世尘。无何求善马，不算苦生民。外国雠虚结，中华愤莫伸。却教为后耻，昭帝远和亲。留名鲁连去，于世绝遗音。尽爱聊城下，宁知沧海深。偶然飞一箭，无事在千金。回望凌烟阁，何人是此心。","dynasty":"唐代","title":"咏史二首"}
{"author":"张祜","content":"清晓洞房开，佳人喜燕来。乍疑钗上动，轻似掌中回。暗语临窗户，深窥傍镜台。新妆正含思，莫拂画梁埃。","dynasty":"唐代","title":"洞房燕"}
{"author":"张祜","content":"千回掌上横，珍重远方情。客问何人与，闽僧寄一茎。画空疑未决，卓地计初成。幸以文堪采，扶持力不轻。","dynasty":"唐代","title":"答僧赠柱杖"}
{"author":"张祜","content":"深窥思不穷，揭趾浅沙中。一点山光净，孤飞潭影空。暗栖松叶露，双下蓼花风。好是沧波侣，垂丝趣亦同。","dynasty":"唐代","title":"鹭鸶"}
{"author":"张祜","content":"万里配长征，连年惯野营。入群来拣马，抛伴去擒生。箭插雕翎阔，弓盘鹊角轻。闲看行近远，西去受降城。","dynasty":"唐代","title":"塞下"}
{"author":"张祜","content":"一别云阳宅，深愁度岁华。翠浓春槛柳，红满夜庭花。鸟影垂纤竹，鱼行践浅沙。聊当因寤寐，归思浩无涯。","dynasty":"唐代","title":"忆云阳宅"}
{"author":"张祜","content":"夜香闻偈后，岑寂掩双扉。照竹灯和雪，穿云月到衣。草堂疏磬断，江寺故人稀。唯忆江南雨，春风独鸟归。","dynasty":"唐代","title":"题造微禅师院"}
{"author":"张祜","content":"贾生年尚少，华发近相侵。不是流光促，因缘别恨深。怜君成苦调，感我独长吟。岂料清秋日，星星共映簪。","dynasty":"唐代","title":"酬武蕴之，乙丑之岁始见华发余自悲遂成继和"}
{"author":"张祜","content":"何处凿禅壁，西南江上峰。残阳过远水，落叶满疏钟。世事静中去，道心尘外逢。欲知情不动，床下虎留踪。","dynasty":"唐代","title":"题万道人禅房"}
{"author":"张祜","content":"久病倦衾枕，独行来访君。因逢归马客，共对出溪云。新月坐中见，暮蝉愁处闻。相欢贵无事，莫想路歧分。","dynasty":"唐代","title":"病后访山客"}
{"author":"张祜","content":"楼台山半腹，又此一经行。树隔夫差苑，溪连勾践城。上坡松径涩，深坐石池清。况是西峰顶，凄凉故国情。","dynasty":"唐代","title":"题苏州楞伽寺"}
{"author":"张祜","content":"四面山形断，楼台此迥临。两峰高崒屼，一水下淫渗。凿石西龛小，穿松北坞深。会当来结社，长日为僧吟。","dynasty":"唐代","title":"题苏州思益寺"}
{"author":"张祜","content":"月色荒城外，江声野寺中。贫知交道薄，老信释门空。露叶凋阶藓，风枝戛井桐。不妨无酒夜，闲话值生公。","dynasty":"唐代","title":"秋夜宿灵隐寺师上人"}
{"author":"张祜","content":"四回山一面，台殿已嵯峨。中路见山远，上方行石多。天晴花气漫，地暖鸟音和。徒漱葛仙井，此生其奈何。","dynasty":"唐代","title":"题馀杭县龙泉观"}
{"author":"张祜","content":"超然彼岸人，一径谢微尘。见相即非相，观身岂是身。空门性未灭，旧里化犹新。谩指堂中影，谁言影似真。","dynasty":"唐代","title":"题径山大觉禅师影堂"}
{"author":"张祜","content":"千重构横险，高步出尘埃。日月光先见，江山势尽来。冷云归水石，清露滴楼台。况是东溟上，平生意一开。","dynasty":"唐代","title":"题润州甘露寺"}
{"author":"张祜","content":"忽忽南飞返，危丝共怨凄。暗霜移树宿，残夜绕枝啼。咽绝声重叙，愔淫思乍迷。不妨还报喜，误使玉颜低。","dynasty":"唐代","title":"乌夜啼"}
{"author":"张祜","content":"百里清溪口，扁舟此去过。晚潮风势急，寒叶雨声多。戍出山头鼓，樵通竹里歌。不堪无酒夜，回首梦烟波。","dynasty":"唐代","title":"夕次桐庐"}
{"author":"张祜","content":"斜日半飞阁，高帘轻翳空。清香芙蓉水，碧冷琅玕风。绝岸派沿洑，修廊趾崇隆。唯当饵仙术，坐作朱颜翁。","dynasty":"唐代","title":"处士隐居"}
{"author":"张祜","content":"落日下林坂，抚襟睇前踪。轻澌流回浦，残雪明高峰。仰视天宇旷，俯登云树重。聊当问真界，昨夜西峦钟。","dynasty":"唐代","title":"早春钱塘湖晚眺"}
{"author":"张祜","content":"高阁去烦燠，客心遂安舒。清流中浴鸟，白石下游鱼。秋树色凋翠，夜桥声袅虚。南轩更何待，坐见玉蟾蜍。","dynasty":"唐代","title":"濠州水馆"}
{"author":"张祜","content":"山势抱烟光，重门突兀傍。连檐金像阁，半壁石龛廊。碧树丛高顶，清池占下方。徒悲宦游意，尽日老僧房。","dynasty":"唐代","title":"石头城寺"}
{"author":"张祜","content":"析析檐前竹，秋声拂簟凉。病加阴已久，愁觉夜初长。坐拾车前子，行看肘后方。无端忧食忌，开镜倍萎黄。","dynasty":"唐代","title":"秋日病中"}
{"author":"张祜","content":"远郭日曛曛，停桡一访君。小桥通野水，高树入江云。酒兴曾无敌，诗情旧逸群。怪来音信少，五十我无闻。","dynasty":"唐代","title":"访许用晦"}
{"author":"张祜","content":"故人营此地，台馆尚依依。黑夜山魈语，黄昏海燕归。旧阴杨叶在，残雨槿花稀。无复南亭赏，高檐红烛辉。","dynasty":"唐代","title":"题海盐南馆"}
{"author":"张祜","content":"万里穷秋客，萧条对落晖。烟霞山鸟散，风雨庙神归。地远蛩声切，天长雁影稀。那堪正砧杵，幽思想寒衣。","dynasty":"唐代","title":"晚秋江上作"}
{"author":"张祜","content":"日下苑西宫，花飘香径红。玉钗斜白燕，罗带弄青虫。皓齿初含雪，柔枝欲断风。可怜倾国艳，谁信女为戎。","dynasty":"唐代","title":"吴宫曲"}
{"author":"张祜","content":"万里关山冢，明妃旧死心。恨为秋色晚，愁结暮云阴。夜切胡风起，天高汉月临。已知无玉貌，何事送黄金。","dynasty":"唐代","title":"赋昭君冢"}
{"author":"张祜","content":"利剑太坚操，何妨拔一毛。冤深陆机雾，愤积伍员涛。直道非无验，明时不录劳。谁当青史上，卒为显词褒。","dynasty":"唐代","title":"哭汴州陆大夫"}
{"author":"张祜","content":"古岸扁舟晚，荒园一径微。鸟啼新果熟，花落故人稀。宿润侵苔甃，斜阳照竹扉。相逢尽乡老，无复话时机。","dynasty":"唐代","title":"晚夏归别业"}
{"author":"张祜","content":"春色满城池，杯盘著处移。镫金斜雁子，鞍帕嫩鹅儿。买笑歌桃李，寻歌折柳枝。可怜明月夜，长是管弦随。","dynasty":"唐代","title":"公子行"}
{"author":"张祜","content":"十亩长堤宅，萧疏半老槐。醉眠风卷簟，棋罢月移阶。斫树遗桑斧，浇花湿笋鞋。还将齐物论，终岁自安排。","dynasty":"唐代","title":"题曾氏园林"}
{"author":"张祜","content":"殁世议方存，升平道几论。诗情光日月，笔力动乾坤。乱首光雄算，朝纲在典坟。明时封禅绩，山下见丘门。","dynasty":"唐代","title":"读始兴公传"}
{"author":"张祜","content":"引手强篸巾，徐徐起病身。远心群野鹤，闲话对村人。发匣琴徽静，开瓶酒味真。纵闻兵赋急，原宪本家贫。","dynasty":"唐代","title":"乐静"}
{"author":"张祜","content":"广武原西北，华夷此浩然。地盘山入海，河绕国连天。远树千门邑，高樯万里船。乡心日云暮，犹在楚城边。","dynasty":"唐代","title":"登广武原"}
{"author":"张祜","content":"白马顿红缨，梢球紫袖轻。晓冰蹄下裂，寒瓦杖头鸣。叉手胶粘去，分鬃线道絣.自言无战伐，髀肉已曾生。","dynasty":"唐代","title":"观宋州田大夫打球"}
{"author":"张祜","content":"小槛俯澄鲜，龙宫浸浩然。孤光悬夜月，一片割秋天。浅派胤沙草，馀波漂岸船。聊当因畎浍，披拂坐潺湲。","dynasty":"唐代","title":"题丹阳永泰寺练湖亭"}
{"author":"张祜","content":"僻巷难通马，深园不藉篱。青萝缠柏叶，红粉坠莲枝。雨燕衔泥近，风鱼咂网迟。缘君寻小阮，好是更题诗。","dynasty":"唐代","title":"题程氏书斋"}
{"author":"张祜","content":"可惜东林寺，空门失所依。翻经谢灵运，画壁陆探微。隙地泉声在，荒途马迹稀。殷勤话僧辈，未敢保儒衣。","dynasty":"唐代","title":"毁浮图年逢东林寺旧"}
{"author":"张祜","content":"羸骖驱野岸，山远路盘盘。清露月华晓，碧江星影寒。离群徒长泣，去国自加餐。霄汉宁无旧，相哀自语端。","dynasty":"唐代","title":"贵池道中作"}
{"author":"张祜","content":"碧溪行几折，凝棹宿汀沙。角断孤城掩，楼深片月斜。夜桥昏水气，秋竹静霜华。更想曾题壁，凋零可叹嗟。","dynasty":"唐代","title":"旅次上饶溪"}
{"author":"张祜","content":"万里客南迁，孤城涨海边。瘴云秋不断，阴火夜长然。月上行虚市，风回望舶船。知君还自洁，更为酌贪泉。","dynasty":"唐代","title":"送徐彦夫南迁"}
{"author":"张祜","content":"一夜列三清，闻歌曲阜城。雪飞红烬影，珠贯碧云声。皓齿娇微发，青蛾怨自生。不知新弟子，谁解啭喉轻。","dynasty":"唐代","title":"歌"}
{"author":"张祜","content":"小小月轮中，斜抽半袖红。玉瓶秋滴水，珠箔夜悬风。徵调侵弦乙，商声过指拢。只愁才曲罢，云雨去巴东。","dynasty":"唐代","title":"五弦"}
{"author":"张祜","content":"鄂渚逢游客，瞿塘上去船。峡深明月夜，江静碧云天。旧俗巴渝舞，新声蜀国弦。不堪挥惨恨，一涕自潸然。","dynasty":"唐代","title":"送杨秀才游蜀"}
{"author":"张祜","content":"绰绰下云烟，微收皓腕鲜。夜风生碧柱，春水咽红弦。翠佩轻犹触，莺枝涩未迁。芳音何更妙，清月共婵娟。","dynasty":"唐代","tags":"女子，乐器","title":"筝"}
{"author":"张祜","content":"石榴未拆梅犹小，爱此山花四五株。斜日庭前风袅袅，碧油千片漏红珠。","dynasty":"唐代","title":"樱桃"}
{"author":"张祜","content":"城头月没霜如水，趚趚蹋沙人似鬼。灯前拭泪试香裘，长引一声残漏子。驼囊泻酒酒一杯，前头啑血心不回。寄语年少妻莫哀，鱼金虎竹天上来，雁门山边骨成灰。","dynasty":"唐代","title":"相和歌辞。雁门太守行"}
{"author":"张祜","content":"凤兮凤兮非无凰，山重水阔不可量。梧桐结阴在朝阳，濯羽弱水鸣高翔。","dynasty":"唐代","title":"琴曲歌辞。司马相如琴歌"}
{"author":"张祜","content":"长洲苑外草萧萧，却算游城岁月遥。唯有别时今不忘，暮烟疏雨过枫桥。","dynasty":"唐代","title":"枫桥"}
{"author":"张祜","content":"隋季穷兵复浚川，自为猛虎可周旋。锦帆东去不归日，汴水西来无尽年。本欲山河传百二，谁知钟鼎已三千。那堪重问江都事，回望空悲绿树烟。","dynasty":"唐代","tags":"怀古，忧国忧民","title":"隋堤怀古"}
{"author":"张祜","content":"旌旗不整奈君何，南去人稀北去多。尘土已残香粉艳，荔枝犹到马嵬坡。","dynasty":"唐代","title":"马嵬坡"}
{"author":"张祜","content":"行吟洞庭句，不见洞庭人。尽日碧江梦，江南红树春。","dynasty":"唐代","title":"梦江南"}
{"author":"张祜","content":"深绿衣裳小小人，每来听里解相亲。天生合去云霄上，一尺松栽已出尘。","dynasty":"唐代","title":"赠窦家小儿"}
{"author":"张祜","content":"一管妙清商，纤红玉指长。雪藤新换束，霞锦旋抽囊。并揭声犹远，深含曲未央。坐中知密顾，微笑是周郎。","dynasty":"唐代","title":"觱篥"}
{"author":"张祜","content":"日落江村远，烟云度几重。问人孤驿路，驱马乱山峰。夜入霜林火，寒生水寺钟。凄凉哭途意，行处又饥凶。西江江上月，远远照征衣。夜色草中网，秋声林外机。渚田牛路熟，石岸客船稀。无复是乡井，鹧鸪聊自飞。秋滩一望平，远远见山城。落日啼乌桕，空林露寄生。烧畬残火色，荡桨夜溪声。况是会游处，桑田小变更。","dynasty":"唐代","title":"江西道中作三首"}
{"author":"张祜","content":"隙地丛筠植，修廊列堵环。楼台疏占水，冈岸远成山。尽日草深映，无风舟自闲。聊当俟芳夕，一泛芰荷间。","dynasty":"唐代","title":"题常州水西馆"}
{"author":"张祜","content":"古树千年色，苍崖百尺阴。发寒泉气静，神骇玉光沉。上穴青冥小，中连碧海深。何当烟月下，一听夜龙吟。","dynasty":"唐代","title":"题李渎山居玉潭（一作玉潭山居）"}
{"author":"张祜","content":"东溪泉一眼，归卧惬高疏。决水金沙静，梯云石壁虚。细吟搔短发，深话笑长裾。莫道遗名品，尝闻入洛初。","dynasty":"唐代","title":"题陆墉金沙洞居"}
{"author":"张祜","content":"伏牛真怪事，馀胜几人谙。日彩沉青壁，烟容静碧潭。泛心何虑冷，漱齿讵忘甘。幸挈壶中物，期君正兴酣。","dynasty":"唐代","title":"题陆敦礼山居伏牛潭"}
{"author":"张祜","content":"行行石头岸，身事两相违。旧国日边远，故人江上稀。水声寒不尽，山色暮相依。惆怅未成语，数行鸦又飞。","dynasty":"唐代","title":"旅次石头岸"}
{"author":"张祜","content":"历历四弦分，重来上界闻。玉盘飞夜雹，金磬入秋云。陇雾笳凝水，砂风雁咽群。不堪天塞恨，青冢是昭君。","dynasty":"唐代","title":"观宋州于使君家乐琵琶"}
{"author":"张祜","content":"一面妖桃千里蹄，娇姿骏骨价应齐。乍牵玉勒辞金栈，催整花钿出绣闺。去日岂无沾袂泣，归时还有顿衔嘶。婵娟躞蹀春风里，挥手摇鞭杨柳堤。绮阁香销华厩空，忍将行雨换追风。休怜柳叶双眉翠，却爱桃花两耳红。侍宴永辞春色里，趁朝休立漏声中。恩劳未尽情先尽，暗泣嘶风两意同。","dynasty":"唐代","title":"杂曲歌辞。爱妾换马"}
{"author":"张祜","content":"青青树中草，托根非不危。草生树却死，荣枯君可知。","dynasty":"唐代","title":"杂曲歌辞。树中草"}
{"author":"张祜","content":"苍苔古涩自雕疏，谁道中郎笔力馀。长爱当时遇王粲，每来碑下不关书。","dynasty":"唐代","title":"题酸枣驿前碑"}
{"author":"张祜","content":"高才何必贵，下位不妨贤。孟简虽持节，襄阳属浩然。","dynasty":"唐代","title":"题孟处士宅"}
{"author":"张祜","content":"山色远含空，苍茫泽国东。海明先见日，江白迥闻风。鸟道高原去，人烟小径通。那知旧遗逸，不在五湖中。","dynasty":"唐代","tags":"写景，山水，抒情","title":"题松汀驿"}
{"author":"张祜","content":"三十未封侯，颠狂遍九州。平生镆铘剑，不报小人雠。","dynasty":"唐代","title":"书愤"}
{"author":"张祜","content":"薄俗何心议感恩，谄容卑迹赖君门。春申还道三千客，寂寞无人杀李园。","dynasty":"唐代","title":"感春申君"}
{"author":"张祜","content":"白团扇，今来此去捐。愿得入郎手，团圆郎眼前。","dynasty":"唐代","title":"相和歌辞。团扇郎"}
{"author":"张祜","content":"南下天台厌绝冥，五湖波上泛如萍。江鸥自戏为踪迹，野鹿闲惊是性灵。任子偶垂沧海钓，戴逵虚认少微星。金门后俊徒相唁，且为人间寄茯苓。","dynasty":"唐代","title":"酬答柳宗言秀才见赠"}
{"author":"张祜","content":"百里清溪口，扁舟此去过。晚潮风势急，寒叶雨声多。戍出山头鼓，樵通竹里歌。不堪无酒夜，回首梦烟波。","dynasty":"唐代","title":"夕次桐庐"}
{"author":"张祜","content":"八月平时花萼楼，万方同乐奏千秋。倾城人看长竿出，一伎初成赵解愁。","dynasty":"唐代","title":"杂曲歌辞。千秋乐"}
{"author":"张祜","content":"座上辞安国，禅房恋沃州。道心黄叶老，诗思碧云秋。卷轴朝廷饯，书函内库收。陶欣入社叟，生怯论经俦。日色屏初揭，风声笔未休。长波溢海岸，大点出嵩丘。不绝羲之法，难穷智永流。殷勤一笺在，留著看银钩。","dynasty":"唐代","title":"高闲上人"}
{"author":"张祜","content":"碧落桂含姿，清秋是素期。一年逢好夜，万里见明时。绝域行应久，高城下更迟。人间系情事，何处不相思。","dynasty":"唐代","title":"中秋月"}
{"author":"张祜","content":"苏武节旌尽，李陵音信稀。花当陇上发，人向陇头归。","dynasty":"唐代","title":"边思"}
{"author":"张祜","content":"久病倦衾枕，独行来访君。因逢归马客，共对出溪云。新月坐中见，暮蝉愁处闻。相欢贵无事，莫想路歧分。","dynasty":"唐代","title":"病后访山客"}
{"author":"张祜","content":"摇摇歌扇举，悄悄舞衣轻。引笛秋临塞，吹沙夜绕城。向峰回雁影，出峡送猿声。何似琴中奏，依依别带情。","dynasty":"唐代","title":"咏风"}
{"author":"张祜","content":"偶因歌态咏娇嚬，传唱宫中十二春。却为一声河满子，下泉须吊旧才人。","dynasty":"唐代","title":"孟才人叹"}
{"author":"张祜","content":"宝殿依山嶮，临虚势若吞。画檐齐木末，香砌压云根。远景窗中岫，孤烟竹里村。凭高聊一望，乡思隔吴门。","dynasty":"唐代","title":"禅智寺"}
{"author":"张祜","content":"江流不动月西沈，南北行人万里心。况是相逢雁天夕，星河寥落水云深。","dynasty":"唐代","title":"夜宿湓浦逢崔升"}
{"author":"张祜","content":"广武原西北，华夷此浩然。地盘山入海，河绕国连天。远树千门邑，高樯万里船。乡心日云暮，犹在楚城边。","dynasty":"唐代","title":"登广武原"}
{"author":"张祜","content":"画鼓拖环锦臂攘，小娥双换舞衣裳。金丝蹙雾红衫薄，银蔓垂花紫带长。鸾影乍回头并举，凤声初歇翅齐张。一时欻腕招残拍，斜敛轻身拜玉郎。","dynasty":"唐代","title":"周员外席上观柘枝（一作周员外出双舞柘枝妓）"}
{"author":"张祜","content":"古岸扁舟晚，荒园一径微。鸟啼新果熟，花落故人稀。宿润侵苔甃，斜阳照竹扉。相逢尽乡老，无复话时机。","dynasty":"唐代","title":"晚夏归别业"}
{"author":"张祜","content":"七里垂钓叟，还傍钓台居。莫恨无名姓，严陵不卖鱼。","dynasty":"唐代","title":"七里濑渔家"}
{"author":"张祜","content":"一闻周召佐明时，西望都门强策羸。天子好文才自薄，诸侯力荐命犹奇。贺知章口徒劳说，孟浩然身更不疑。唯是胜游行未遍，欲离京国尚迟迟。","dynasty":"唐代","title":"寓怀寄苏州刘郎中（时以天平公荐罢归）"}
{"author":"张祜","content":"河洛多尘事，江山半旧游。春风故人夜，又醉白蘋洲。","dynasty":"唐代","title":"江南逢故人"}
{"author":"张祜","content":"悟色身无染，观空事不生。道心长日笑，觉路几年行。片月山林静，孤云海棹轻。愿为尘外契，一就智珠明。","dynasty":"唐代","title":"题赠志凝上人"}
{"author":"张祜","content":"白马顿红缨，梢毬紫袖轻。晓冰蹄下裂，寒瓦杖头鸣。叉手胶黏去，分鬃线道絣。自言无战伐，髀肉已曾生。","dynasty":"唐代","title":"观宋州田大夫打毬"}
{"author":"张祜","content":"万里南方去，扁舟泛自身。长年无爱物，深话少情人。醉卧襟长散，闲书字不真。衡阳路犹远，独与雁为宾。","dynasty":"唐代","title":"将之衡阳道中作"}
{"author":"张祜","content":"深绿衣裳小小人，每来听里解相亲。天生合去云霄上，一尺松栽已出尘。","dynasty":"唐代","title":"赠窦家小儿"}
{"author":"张祜","content":"一室炉峰下，荒榛手自开。粉牌新薤叶，竹援小葱台。树黑云归去，山明日上来。便知心是佛，坚坐对寒灰。","dynasty":"唐代","title":"赠庐山僧"}
{"author":"张祜","content":"八寸黄杨惠不轻，虎头光照簟文清。空心想此缘成梦，拔剑灯前一夜行。","dynasty":"唐代","title":"酬凌秀才惠枕"}
{"author":"张祜","content":"日落江村远，烟霞度几重。问人孤驿路，驱马乱山峰。夜入霜林火，寒生水寺钟。凄凉哭途意，行处又饥凶。","dynasty":"唐代","title":"江西道中作三首其一"}
{"author":"张祜","content":"麈尾与筇枝，几年离石坛。梵馀林雪厚，棋罢岳钟残。开卷喜先悟，漱瓶知早寒。衡阳寺前雁，今日到长安。","dynasty":"唐代","title":"赠僧云栖"}
{"author":"张祜","content":"千里南来背日行，关门无事一侯嬴。山根百尺路前去，十夜耳中汾水声。","dynasty":"唐代","title":"过汾水关"}
{"author":"张祜","content":"故人何处殁，谪宦极南天。远地身狼狈，穷途事果然。白须才过海，丹旐却归船。肠断相逢路，新来客又迁。","dynasty":"唐代","title":"伤迁客殁南中"}
{"author":"张祜","content":"留名鲁连去，于世绝遗音。尽爱聊城下，宁知沧海深。偶然飞一箭，无事在千金。回望凌烟阁，何人是此心。","dynasty":"唐代","title":"咏史二首其二"}
{"author":"张祜","content":"孤舟越客吟，万里旷离襟。夜月江流阔，春云岭路深。珠繁杨氏果，翠耀孔家禽。无复天南梦，相思空树林。","dynasty":"唐代","title":"送苏绍之归岭南"}
{"author":"张祜","content":"锦堂昼永绣帘垂，立却花骢待出时。红粉美人擎酒劝，青衣年少臂鹰随。轻将玉杖敲花片，旋把金鞭约柳枝。近地独游三五骑，等闲行傍曲江池。","dynasty":"唐代","title":"公子行"}
{"author":"张祜","content":"行却江南路几千，归来不把一文钱。乡人笑我穷寒鬼，还似襄阳孟浩然。","dynasty":"唐代","title":"感归"}
{"author":"张祜","content":"三十年持一钓竿，偶随书荐入长安。由来不是求名者，唯待春风看牡丹。","dynasty":"唐代","title":"京城寓怀"}
{"author":"张祜","content":"一面妖桃千里蹄，娇姿骏骨价应齐。乍牵玉勒辞金栈，催整花钿出绣闺。去日岂无沾袂泣，归时还有顿衔嘶。婵娟躞蹀春风里，挥手摇鞭杨柳堤。绮阁香销华厩空，忍将行雨换追风。休怜柳叶双眉翠，却爱桃花两耳红。侍宴永辞春色里，趁朝休立漏声中。恩劳未尽情先尽，暗泣嘶风两意同。","dynasty":"唐代","title":"杂曲歌辞。爱妾换马"}
{"author":"张祜","content":"宝殿依山嶮，临虚势若吞。画檐齐木末，香砌压云根。远景窗中岫，孤烟竹里村。凭高聊一望，乡思隔吴门。","dynasty":"唐代","title":"禅智寺"}
{"author":"张祜","content":"利剑太坚操，何妨拔一毛。冤深陆机雾，愤积伍员涛。直道非无验，明时不录劳。谁当青史上，卒为显词褒。","dynasty":"唐代","title":"哭汴州陆大夫"}
{"author":"张祜","content":"重重作闺清旦鐍，两耳深声长不彻。深宫坐愁百年身，一片玉中生愤血。焦桐罢弹丝自绝，漠漠暗魂愁夜月。故乡不归谁共穴，石上作蒲蒲九节。","dynasty":"唐代","title":"琴曲歌辞。思归引"}
{"author":"张祜","content":"少年金紫就光辉，直指边城虎翼飞。一卷旌收千骑虏，万全身出百重围。黄云断塞寻鹰去，白草连天射雁归。白首汉廷刀笔吏，丈夫功业本相依。","dynasty":"唐代","title":"相和歌辞。从军行"}
{"author":"张祜","content":"行吟洞庭句，不见洞庭人。尽日碧江梦，江南红树春。","dynasty":"唐代","title":"梦江南"}
{"author":"张祜","content":"故人何处殁，谪宦极南天。远地身狼狈，穷途事果然。白须才过海，丹旐却归船。肠断相逢路，新来客又迁。","dynasty":"唐代","title":"伤迁客殁南中"}
{"author":"张祜","content":"故人卢氏子，十载旷佳期。少见双鱼信，多闻八米诗。侏儒他甚饱，款段尔应羸。忽谓今刘二，相逢不熟槌。","dynasty":"唐代","title":"寄卢载"}
{"author":"张祜","content":"天阙沈沈夜未央，碧云仙曲舞霓裳。一声玉笛向空尽，月满骊山宫漏长。","dynasty":"唐代","title":"华清宫四首其二"}
{"author":"张祜","content":"近逢商洛口，知尔坐南塘。草阁平春水，柴门掩夕阳。随蜂收野蜜，寻麝采生香。更忆前年醉，松花满石床。","dynasty":"唐代","title":"寄题商洛王隐居"}
{"author":"张祜","content":"寒叶坠清霜，空帘著烬香。生前既无事，何事更悲伤。","dynasty":"唐代","title":"题僧影堂"}
{"author":"张祜","content":"舣舟阳羡馆，飞步缭疏楹。山暝水云碧，月凉烟树清。长桥深漾影，远橹下摇声。况是无三害，弦歌初政成。","dynasty":"唐代","title":"晚次荆溪馆呈崔明府"}
{"author":"张祜","content":"八月平时花萼楼，万方同乐奏千秋。倾城人看长竿出，一伎初成赵解愁。","dynasty":"唐代","title":"杂曲歌辞。千秋乐"}
{"author":"张祜","content":"汉庭无大议，戎虏几先和。莫羡倾城色，昭君恨最多。","dynasty":"唐代","title":"琴曲歌辞其二昭君怨"}
{"author":"张祜","content":"古来名下岂虚为，李白颠狂自称时。唯恨世间无贺老，谪仙长在没人知。","dynasty":"唐代","title":"偶题"}
{"author":"张祜","content":"一叶飘然下弋阳，残霞昏日树苍苍。吴溪漫淬干将剑，却是猿声断客肠。","dynasty":"唐代","title":"题弋阳馆"}
{"author":"张祜","content":"行却江南路几千，归来不把一文钱。乡人笑我穷寒鬼，还似襄阳孟浩然。","dynasty":"唐代","title":"感归"}
{"author":"张祜","content":"伏牛真怪事，馀胜几人谙。日彩沉青壁，烟容静碧潭。泛心何虑冷，漱齿讵忘甘。幸挈壶中物，期君正兴酣。","dynasty":"唐代","title":"题陆敦礼山居伏牛潭"}
{"author":"张祜","content":"古岸扁舟晚，荒园一径微。鸟啼新果熟，花落故人稀。宿润侵苔甃，斜阳照竹扉。相逢尽乡老，无复话时机。","dynasty":"唐代","title":"晚夏归别业"}
{"author":"张祜","content":"楼台耸碧岑，一径入湖心。不雨山长润，无云水自阴。断桥荒藓涩，空院落花深。犹忆西窗月，钟声在北林。","dynasty":"唐代","title":"题杭州孤山寺"}
{"author":"张祜","content":"猩猩血綵系头标，天上齐声举画桡。却是内人争意切，六宫罗袖一时招。","dynasty":"唐代","title":"杂曲歌辞上巳乐"}
{"author":"张祜","content":"不见心相许，徒云脚漫勤。摘荷空摘叶，是底采莲人。","dynasty":"唐代","title":"相和歌辞其三"}
{"author":"张祜","content":"四面山形断，楼台此迥临。两峰高崒屼，一水下淫渗。凿石西龛小，穿松北坞深。会当来结社，长日为僧吟。","dynasty":"唐代","title":"题苏州思益寺"}
{"author":"张祜","content":"日沉西涧阴，远驱愁突兀。烟苔湿凝地，露竹光滴月。时见一僧来，脚边云勃勃。","dynasty":"唐代","title":"涢川寺路"}
{"author":"张祜","content":"千重钩锁撼金铃，万颗真珠泻玉瓶。恰值满堂人欲醉，甲光才触一时醒。","dynasty":"唐代","title":"楚州韦中丞箜篌"}
{"author":"张祜","content":"碧海西陵岸，吴王此盛时。山行今佛寺，水见旧宫池。亡国人遗恨，空门事少悲。聊当值僧语，尽日把松枝。","dynasty":"唐代","title":"题苏州灵岩寺"}
{"author":"张祜","content":"轻车何草草，独唱后庭花。玉座谁为主，徒悲张丽华。","dynasty":"唐代","title":"相和歌辞。玉树后庭花"}
{"author":"张祜","content":"星汉夜牢牢，深帘调更高。乱流公莫度，沉骨妪空嗥。向月轻轮甲，迎风重纫条。不堪闻别引，沧海恨波涛。","dynasty":"唐代","title":"箜篌"}
{"author":"张祜","content":"旧宅人何在，空门客自过。泉声到池尽，山色上楼多。小洞生斜竹，重阶夹细莎。殷勤望城市，云水暮钟和。","dynasty":"唐代","title":"题惠山寺（一作常州无锡县惠山寺）"}
{"author":"张祜","content":"残猎渭城东，萧萧西北风。雪花鹰背上，冰片马蹄中。臂挂捎荆兔，腰悬落箭鸿。归来逞馀勇，儿子乱弯弓。","dynasty":"唐代","title":"猎"}
{"author":"张祜","content":"老僧何处寺，秋梦绕江滨。独树月中鹤，孤舟云外人。荣华长指幻，衰病久观身。应笑无成者，沧洲垂一轮。","dynasty":"唐代","title":"寄灵澈上人"}
{"author":"张祜","content":"何人知寺路，松竹暗春山。潭黑龙应在，巢空鹤未还。经年来客倦，半日与僧闲。更共尝新茗，闻钟笑语间。","dynasty":"唐代","title":"题普贤寺"}
{"author":"张祜","content":"自君之出矣，万物看成古。千寻葶苈枝，争奈长长苦。","dynasty":"唐代","title":"杂曲歌辞。自君之出矣"}
{"author":"张祜","content":"猩猩血綵系头标，天上齐声举画桡。却是内人争意切，六宫罗袖一时招。","dynasty":"唐代","title":"杂曲歌辞上巳乐"}
{"author":"张祜","content":"古来名下岂虚为，李白颠狂自称时。唯恨世间无贺老，谪仙长在没人知。","dynasty":"唐代","title":"偶题"}
{"author":"张祜","content":"古岸扁舟晚，荒园一径微。鸟啼新果熟，花落故人稀。宿润侵苔甃，斜阳照竹扉。相逢尽乡老，无复话时机。","dynasty":"唐代","title":"晚夏归别业"}
{"author":"张祜","content":"文武千官岁仗兵，万方同轨奏升平。上皇一御含元殿，丹凤门开白日明。","dynasty":"唐代","title":"元日仗"}
{"author":"张祜","content":"小小月轮中，斜抽半袖红。玉瓶秋滴水，珠箔夜悬风。徵调侵弦乙，商声过指拢。只愁才曲罢，云雨去巴东。","dynasty":"唐代","title":"五弦"}
{"author":"张祜","content":"虢国潜行韩国随，宜春深院映花枝。金舆远幸无人见，偷把邠王小管吹。","dynasty":"唐代","title":"邠王小管"}
{"author":"张祜","content":"鄂渚逢游客，瞿塘上去船。峡深明月夜，江静碧云天。旧俗巴渝舞，新声蜀国弦。不堪挥惨恨，一涕自潸然。","dynasty":"唐代","title":"送杨秀才游蜀"}
{"author":"张祜","content":"呜咽上攀龙，升平不易逢。武皇虚好道，文帝未登封。寿域无千载，泉门是九重。桥山非远地，云去莫疑峰。","dynasty":"唐代","title":"宪宗皇帝挽歌词"}
{"author":"张祜","content":"南来驱马渡江濆，消息前年此月闻。唯是贾生先恸哭，不堪天意重阴云。","dynasty":"唐代","title":"丁巳年仲冬月江上作"}
{"author":"张祜","content":"水绕宫墙处处声，残红长绿露华清。武皇一夕梦不觉，十二玉楼空月明。","dynasty":"唐代","title":"华清宫四首其四"}
{"author":"张祜","content":"行却江南路几千，归来不把一文钱。乡人笑我穷寒鬼，还似襄阳孟浩然。","dynasty":"唐代","title":"感归"}
{"author":"张祜","content":"凤兮凤兮非无皇，山重水阔不可量。梧桐结阴在朝阳，濯羽弱水鸣高翔。","dynasty":"唐代","title":"司马相如琴歌"}
{"author":"张祜","content":"浮图经近郭，长日羡僧闲。竹径深开院，松门远对山。重廊标板榜，高殿锁金环。更问寻雷室，西行咫尺间。","dynasty":"唐代","title":"题重居寺"}
{"author":"张祜","content":"夜香闻偈后，岑寂掩双扉。照竹灯和雪，穿云月到衣。草堂疏磬断，江寺故人稀。唯忆江南雨，春风独鸟归。","dynasty":"唐代","title":"题造微禅师院"}
{"author":"张祜","content":"都城三百里，雄险此回环。地势遥尊岳，河流侧让关。秦皇曾虎视，汉祖昔龙颜。何处枭凶辈，干戈自不闲。","dynasty":"唐代","title":"入潼关"}
{"author":"张祜","content":"几年诗酒滞江干，水积云重思万端。今日南方惆怅尽，乐游原上见长安。","dynasty":"唐代","title":"登乐游原"}
{"author":"张祜","content":"悟色身无染，观空事不生。道心长日笑，觉路几年行。片月山林静，孤云海棹轻。愿为尘外契，一就智珠明。","dynasty":"唐代","title":"题赠志凝上人"}
{"author":"张祜","content":"窗外山魈立，知渠脚不多。三更机底下，摸著是谁梭。","dynasty":"唐代","title":"相和歌辞其四"}
{"author":"张祜","content":"西来渐觉细尘红，扰扰舟车路向东。可惜夏天明月夜，土山前面障南风。","dynasty":"唐代","title":"平阴夏日作"}
{"author":"张祜","content":"西来渐觉细尘红，扰扰舟车路向东。可惜夏天明月夜，土山前面障南风。","dynasty":"唐代","title":"平阴夏日作"}
{"author":"张祜","content":"摇摇歌扇举，悄悄舞衣轻。引笛秋临塞，吹沙夜绕城。向峰回雁影，出峡送猿声。何似琴中奏，依依别带情。","dynasty":"唐代","title":"咏风"}
{"author":"张祜","content":"碧落桂含姿，清秋是素期。一年逢好夜，万里见明时。绝域行应久，高城下更迟。人间系情事，何处不相思。","dynasty":"唐代","title":"中秋月"}
{"author":"张祜","content":"清籁远愔愔，秦楼夜思深。碧空人已去，沧海凤难寻。杳妙和云绝，依微向水沉。还将九成意，高阁伫芳音。","dynasty":"唐代","title":"箫"}
{"author":"张祜","content":"一宿金山寺，超然离世群。僧归夜船月，龙出晓堂云。树色中流见，钟声两岸闻。翻思在朝市，终日醉醺醺。","dynasty":"唐代","title":"题润州金山寺"}
{"author":"张祜","content":"远远长沙去，怜君利一官。风帆彭蠡疾，云水洞庭宽。木客提蔬束，江乌接饭丸。莫言卑湿地，未必乏新欢。","dynasty":"唐代","tags":"送别","title":"送韦整尉长沙"}
{"author":"张祜","content":"几年诗酒滞江干，水积云重思万端。今日南方惆怅尽，乐游原上见长安。","dynasty":"唐代","title":"登乐游原"}
{"author":"张祜","content":"累累墟墓葬西原，六代同归蔓草根。唯是岁华流尽处，石头城下水千痕。","dynasty":"唐代","title":"过石头城"}
{"author":"张祜","content":"浓艳初开小药栏，人人惆怅出长安。风流却是钱塘寺，不踏红尘见牡丹。","dynasty":"唐代","title":"杭州开元寺牡丹"}
{"author":"张祜","content":"山色远含空，苍茫泽国东。海明先见日，江白迥闻风。鸟道高原去，人烟小径通。那知旧遗逸，不在五湖中。","dynasty":"唐代","tags":"写景，山水，抒情","title":"题松汀驿"}
{"author":"张祜","content":"画鼓拖环锦臂攘，小娥双换舞衣裳。金丝蹙雾红衫薄，银蔓垂花紫带长。鸾影乍回头并举，凤声初歇翅齐张。一时欻腕招残拍，斜敛轻身拜玉郎。","dynasty":"唐代","title":"周员外席上观柘枝（一作周员外出双舞柘枝妓）"}
{"author":"张祜","content":"涪江江上客，岁晚却还乡。暮过高唐雨，秋经巫峡霜。急滩船失次，叠嶂树无行。好为题新什，知君思不常。","dynasty":"唐代","title":"送李长史归涪州"}
{"author":"张祜","content":"风吹鲁国人，飘荡蜀江滨。湿地饶蛙黾，衰年足鬼神。时清归去路，日复病来身。千万长堤柳，从他烂熳春。","dynasty":"唐代","title":"发蜀客"}
{"author":"张祜","content":"宛罗重縠起歌筵，活凤生花动碧烟。一声唱断无人和，触破秋云直上天。","dynasty":"唐代","title":"听崔莒侍御叶家歌"}
{"author":"张祜","content":"古来名下岂虚为，李白颠狂自称时。唯恨世间无贺老，谪仙长在没人知。","dynasty":"唐代","title":"偶题"}
{"author":"张祜","content":"金泥小扇谩多情，未胜南工巧织成。藤缕雪光缠柄滑，篾铺银薄露花轻。清风坐向罗衫起，明月看从玉手生。犹赖早时君不弃，每怜初作合欢名。","dynasty":"唐代","title":"赋得福州白竹扇子（探得轻字）"}
{"author":"张祜","content":"松径上登攀，深行烟霭间。合流厨下水，对耸殿前山。润壁鸟音迥，泉源僧步闲。更怜飞一锡，天外与云还。","dynasty":"唐代","title":"题南陵隐静寺"}
{"author":"张祜","content":"楚谣襦袴整三年，喉舌新恩下九天。鼓角雄都分节钺，蛇龙旧国罢楼船。昆河已在兵钤内，堂柳空留鹤岭前。多病无由酬一顾，鄢陵千骑去翩翩。","dynasty":"唐代","title":"送周尚书赴滑台"}
{"author":"张祜","content":"近逢商洛口，知尔坐南塘。草阁平春水，柴门掩夕阳。随蜂收野蜜，寻麝采生香。更忆前年醉，松花满石床。","dynasty":"唐代","title":"寄题商洛王隐居"}
{"author":"张祜","content":"猩猩血綵系头标，天上齐声举画桡。却是内人争意切，六宫罗袖一时招。","dynasty":"唐代","title":"杂曲歌辞上巳乐"}
{"author":"张祜","content":"僻巷新苔遍，空庭弱柳垂。井栏防稚子，盆水试鹅儿。喜客加笾食，邀僧长路棋。未能抛世事，除此更何为。","dynasty":"唐代","title":"闲居"}
{"author":"张祜","content":"西南山最胜，一界是诸天。上路穿岩竹，分流入寺泉。蹑云丹井畔，望月石桥边。洞壑江声远，楼台海气连。塔明春岭雪，钟散暮松烟。何处去犹恨，更看峰顶莲。","dynasty":"唐代","title":"题杭州天竺寺"}
{"author":"张祜","content":"行人候晓久裴徊，不待鸡鸣未得开。堪羡寒溪自无事，潺潺一夜宿关来。","dynasty":"唐代","title":"宿武牢关"}
{"author":"张祜","content":"晓风抹尽燕支颗，夜雨催成蜀锦机。当昼开时正明媚，故乡疑是买臣归。","dynasty":"唐代","title":"蔷薇花"}
{"author":"张祜","content":"秋滩一望平，远远见山城。落日啼乌桕，空林露寄生。烧畬残火色，荡桨夜溪声。况是曾游处，桑田小变更。","dynasty":"唐代","title":"江西道中作三首其三"}
{"author":"张祜","content":"寒色苍苍老柏风，石苔清滑露光融。半夜四山钟磬尽，水精宫殿月玲珑。","dynasty":"唐代","title":"东山寺"}
{"author":"张祜","content":"高阁去烦燠，客心遂安舒。清流中浴鸟，白石下游鱼。秋树色凋翠，夜桥声袅虚。南轩更何待，坐见玉蟾蜍。","dynasty":"唐代","title":"濠州水馆"}
{"author":"张祜","content":"累累墟墓葬西原，六代同归蔓草根。唯是岁华流尽处，石头城下水千痕。","dynasty":"唐代","title":"过石头城"}
{"author":"张祜","content":"万里去心违，奇毛觉自非。美人怜解语，凡鸟畏多机。未胜无丹嘴，何劳事绿衣。雕笼终不恋，会向故山归。","dynasty":"唐代","title":"再吟鹦鹉"}
{"author":"张祜","content":"壮士凄惶到山下，行人惆怅上山头。生前此路已迷失，寂寞孤魂何处游。","dynasty":"唐代","title":"过阴陵"}
{"author":"张祜","content":"古庙无人入，苍皮涩老桐。蚁行蝉壳上，蛇窜雀巢中。浅水孤舟泊，轻尘一座蒙。晚来云雨去，荒草是残风。","dynasty":"唐代","title":"题圣女庙"}
{"author":"张祜","content":"汉代非良计，西戎世世尘。无何求善马，不算苦生民。外国雠虚结，中华愤莫伸。却教为后耻，昭帝远和亲。留名鲁连去，于世绝遗音。尽爱聊城下，宁知沧海深。偶然飞一箭，无事在千金。回望凌烟阁，何人是此心。","dynasty":"唐代","title":"咏史二首"}
{"author":"张祜","content":"长洲苑外草萧萧，却算游城岁月遥。唯有别时今不忘，暮烟疏雨过枫桥。","dynasty":"唐代","title":"枫桥"}
{"author":"张祜","content":"行行石头岸，身事两相违。旧国日边远，故人江上稀。水声寒不尽，山色暮相依。惆怅未成语，数行鸦又飞。","dynasty":"唐代","title":"旅次石头岸"}
{"author":"张祜","content":"可爱汉文年，鸿恩荡海壖。木鸡方备德，金马正求贤。大战希游刃，长途在著鞭。伫看晁董策，便向史中传。","dynasty":"唐代","title":"送韦正字析贯赴制举"}
{"author":"张祜","content":"扬子江头昔共迷，一为京兆隔云泥。故人昨日同时吊，旧马今朝别处嘶。向壁愁眉无复画，扶床稚齿已能啼。也知世路名堪贵，谁信庄周论物齐。","dynasty":"唐代","title":"哭京兆庞尹"}
{"author":"张祜","content":"杨柳千寻色，桃花一苑芳。风吹入帘里，唯有惹衣香。","dynasty":"唐代","title":"胡渭州"}
{"author":"张祜","content":"自君之出矣，万物看成古。千寻葶苈枝，争奈长长苦。","dynasty":"唐代","title":"杂曲歌辞。自君之出矣"}
{"author":"张祜","content":"云愁鸟恨驿坡前，孑孑龙旗指望贤。无复一生重语事，柘黄衫袖掩潸然。","dynasty":"唐代","title":"马嵬归"}
{"author":"张祜","content":"万里边城远，千山行路难。举头惟见月，何处是长安。汉庭无大议，戎虏几先和。莫羡倾城色，昭君恨最多。","dynasty":"唐代","title":"琴曲歌辞。昭君怨二首"}
{"author":"张祜","content":"入夜秋砧动，千声起四邻。不缘楼上月，应为陇头人。","dynasty":"唐代","title":"金殿乐"}
{"author":"张祜","content":"引手强篸巾，徐徐起病身。远心群野鹤，闲话对村人。发匣琴徽静，开瓶酒味真。纵闻兵赋急，原宪本家贫。","dynasty":"唐代","title":"乐静"}
{"author":"张祜","content":"偶因歌态咏娇嚬，传唱宫中十二春。却为一声河满子，下泉须吊旧才人。","dynasty":"唐代","title":"孟才人叹"}
{"author":"张祜","content":"龙蛇百战争天下，各制雄心指此沟。宁似九州分国土，地图初割海中流。","dynasty":"唐代","title":"鸿沟"}
{"author":"张祜","content":"日落江村远，烟霞度几重。问人孤驿路，驱马乱山峰。夜入霜林火，寒生水寺钟。凄凉哭途意，行处又饥凶。","dynasty":"唐代","title":"江西道中作三首其一"}
{"author":"张祜","content":"征马汉江头，逢君上蔡游。野桥经亥市，山路过申州。僻地人行涩，荒林虎迹稠。殷勤话新守，生物赖诸侯。","dynasty":"唐代","title":"途中逢李道实游蔡州"}
{"author":"张祜","content":"平时东幸洛阳城，天乐宫中夜彻明。无奈李谟偷曲谱，酒楼吹笛是新声。","dynasty":"唐代","title":"李谟笛"}
{"author":"张祜","content":"出门无一事，忽忽到天涯。客地多逢酒，僧房却厌花。棋因王粲覆，鼓是祢衡挝。自喜疏成品，生前不怨嗟。","dynasty":"唐代","title":"题僧壁"}
{"author":"张祜","content":"谢家双植本图荣，树老人因地变更。朱顶鹤知深盖偃，白眉僧见小枝生。高临月殿秋云影，静入风檐夜雨声。纵使百年为上寿，绿阴终借暂时行。","dynasty":"唐代","title":"扬州法云寺双桧"}
{"author":"张祜","content":"碧峰南一寺，最胜是仙源。峻坂依岩壁，清泉泄洞门。金函崇宝藏，玉树閟灵根。寄谢香花叟，高踪不可援。","dynasty":"唐代","title":"题善权寺"}
{"author":"张祜","content":"苏武节旌尽，李陵音信稀。花当陇上发，人向陇头归。","dynasty":"唐代","title":"边思"}
{"author":"张祜","content":"河流西下雁南飞，楚客相逢泪湿衣。张翰思归何太切，扁舟不住又东归。","dynasty":"唐代","title":"汴上送客（一作汴上同杨升秀才送客归）"}
{"author":"张祜","content":"都城三百里，雄险此回环。地势遥尊岳，河流侧让关。秦皇曾虎视，汉祖昔龙颜。何处枭凶辈，干戈自不闲。","dynasty":"唐代","title":"入潼关"}
{"author":"张祜","content":"清籁远愔愔，秦楼夜思深。碧空人已去，沧海凤难寻。杳妙和云绝，依微向水沉。还将九成意，高阁伫芳音。","dynasty":"唐代","title":"箫"}
{"author":"张祜","content":"碧树吴洲远，青山震泽深。无人踪范蠡，烟水暮沈沈。","dynasty":"唐代","title":"松江怀古"}
{"author":"张祜","content":"日出树烟红，开场画鼓雄。骤骑鞍上月，轻拨镫前风。斗转时乘势，旁捎乍迸空。等来低背手，争得旋分騣.远射门斜入，深排马迥通。遥知三殿下，长恨出征东。","dynasty":"唐代","title":"观泗州李常侍打球"}
{"author":"张祜","content":"广武原西北，华夷此浩然。地盘山入海，河绕国连天。远树千门邑，高樯万里船。乡心日云暮，犹在楚城边。","dynasty":"唐代","title":"登广武原"}
{"author":"张祜","content":"僻巷难通马，深园不藉篱。青萝缠柏叶，红粉坠莲枝。雨燕衔泥近，风鱼咂网迟。缘君寻小阮，好是更题诗。","dynasty":"唐代","title":"题程氏书斋"}
{"author":"张祜","content":"十二年前边塞行，坐中无语叹歌情。不堪昨夜先垂泪，西去阳关第一声。","dynasty":"唐代","title":"听歌二首其二"}
{"author":"张祜","content":"锦江城外锦城头，回望秦川上轸忧。正值血魂来梦里，杜鹃声在散花楼。","dynasty":"唐代","title":"散花楼"}
{"author":"张祜","content":"秋滩一望平，远远见山城。落日啼乌桕，空林露寄生。烧畬残火色，荡桨夜溪声。况是曾游处，桑田小变更。","dynasty":"唐代","title":"江西道中作三首其三"}
{"author":"张祜","content":"寂寞空门支道林，满堂诗板旧知音。秋风吹叶古廊下，一半绳床灯影深。","dynasty":"唐代","title":"题灵彻上人旧房"}
{"author":"张祜","content":"骨峭情高彼岸人，一杯长泛海为津。僧仪又入清流品，却恐前生是许询。瘦颈隆肩碧眼生，翰林亲赞虎头能。终年不语看如意，似证禅心入大乘。","dynasty":"唐代","title":"题画僧二首（前篇一作酬信上人赠张僧繇画僧）"}
{"author":"张祜","content":"伏牛真怪事，馀胜几人谙。日彩沉青壁，烟容静碧潭。泛心何虑冷，漱齿讵忘甘。幸挈壶中物，期君正兴酣。","dynasty":"唐代","title":"题陆敦礼山居伏牛潭"}
{"author":"张祜","content":"四回山一面，台殿已嵯峨。中路见山远，上方行石多。天晴花气漫，地暖鸟音和。徒漱葛仙井，此生其奈何。","dynasty":"唐代","title":"题馀杭县龙泉观"}
{"author":"张祜","content":"垂老秋歌出塞庭，遏云相付旧秦青。少年翻掷新声尽，却向人前侧耳听。","dynasty":"唐代","title":"边上逢歌者"}
{"author":"张祜","content":"散乱随风处处匀，庭前几日雪花新。无端惹著潘郎鬓，惊杀绿窗红粉人。","dynasty":"唐代","title":"杨花"}
{"author":"张祜","content":"八十空门子，深山土木骸。片衣闲自衲，单食老长斋。道性终能遣，人情少不乖。樔枸居上院，薜荔俯层阶。洗钵前临水，窥门外有柴。朗吟挥竹拂，高楫曳芒鞋。迸笋斜穿坞，飞泉下喷崖。种花忻土润，拨石虑沙埋。旧往师招隐，初临我咏怀。何当缘兴玩，更为表新牌。","dynasty":"唐代","title":"题灵隐寺师一上人十韵"}
{"author":"张祜","content":"碧峰南一寺，最胜是仙源。峻坂依岩壁，清泉泄洞门。金函崇宝藏，玉树閟灵根。寄谢香花叟，高踪不可援。","dynasty":"唐代","title":"题善权寺"}
{"author":"张祜","content":"日落寒郊烟物清，古槐阴黑少人行。关门西去华山色，秦地东来河水声。","dynasty":"唐代","title":"晚秋潼关西门作"}
{"author":"张祜","content":"宫楼一曲琵琶声，满眼云山是去程。回顾段师非汝意，玉环休把恨分明。","dynasty":"唐代","title":"玉环琵琶"}
{"author":"张祜","content":"秋溪南岸菊霏霏，急管烦弦对落晖。红叶树深山径断，碧云江静浦帆稀。不堪孙盛嘲时笑，愿送王弘醉夜归。流落正怜芳意在，砧声徒促授寒衣。","dynasty":"唐代","title":"和杜牧之齐山登高"}
{"author":"张祜","content":"蹙金妃子小花囊，销耗胸前结旧香。谁为君王重解得，一生遗恨系心肠。","dynasty":"唐代","title":"太真香囊子"}
{"author":"张祜","content":"虢国夫人承主恩，平明骑马入宫门。却嫌脂粉污颜色，淡扫蛾眉朝至尊。","dynasty":"唐代","tags":"唐诗三百首，写人，讽刺","title":"集灵台·其二"}
{"author":"张祜","content":"汉庭无大议，戎虏几先和。莫羡倾城色，昭君恨最多。","dynasty":"唐代","title":"琴曲歌辞其二昭君怨"}
{"author":"张祜","content":"入夜秋砧动，千声起四邻。不缘楼上月，应为陇头人。","dynasty":"唐代","title":"金殿乐"}
{"author":"张祜","content":"月色荒城外，江声野寺中。贫知交道薄，老信释门空。露叶凋阶藓，风枝戛井桐。不妨无酒夜，闲话值生公。","dynasty":"唐代","title":"秋夜宿灵隐寺师上人"}
{"author":"张祜","content":"摇摇歌扇举，悄悄舞衣轻。引笛秋临塞，吹沙夜绕城。向峰回雁影，出峡送猿声。何似琴中奏，依依别带情。","dynasty":"唐代","title":"咏风"}
{"author":"张祜","content":"少年金紫就光辉，直指边城虎翼飞。一卷旌收千骑虏，万全身出百重围。黄云断塞寻鹰去，白草连天射雁归。白首汉廷刀笔吏，丈夫功业本相依。","dynasty":"唐代","title":"相和歌辞。从军行"}
{"author":"张祜","content":"垂老秋歌出塞庭，遏云相付旧秦青。少年翻掷新声尽，却向人前侧耳听。","dynasty":"唐代","title":"边上逢歌者"}
{"author":"张祜","content":"几代儒家业，何年佛寺碑。地平边海处，江出上山时。故国人长往，空门事可知。凄凉问禅客，身外即无为。","dynasty":"唐代","title":"题丘山寺"}
{"author":"张祜","content":"千里南来背日行，关门无事一侯嬴。山根百尺路前去，十夜耳中汾水声。","dynasty":"唐代","title":"过汾水关"}
{"author":"张祜","content":"南下天台厌绝冥，五湖波上泛如萍。江鸥自戏为踪迹，野鹿闲惊是性灵。任子偶垂沧海钓，戴逵虚认少微星。金门后俊徒相唁，且为人间寄茯苓。","dynasty":"唐代","title":"酬答柳宗言秀才见赠"}
{"author":"张祜","content":"精华在笔端，咫尺匠心难。日月中堂见，江湖满座看。夜凝岚气湿，秋浸壁光寒。料得昔人意，平生诗思残。右丞今已殁，遗画世间稀。咫尺江湖尽，寻常鸥鸟飞。山光全在掌，云气欲生衣。以此常为玩，平生沧海机。","dynasty":"唐代","title":"题王右丞山水障二首"}
{"author":"张祜","content":"古寺名僧多异时，道情虚遣俗情悲。千年鹤在市朝变，来去旧山人不知。","dynasty":"唐代","title":"题润州鹤林寺"}
{"author":"张祜","content":"宫楼一曲琵琶声，满眼云山是去程。回顾段师非汝意，玉环休把恨分明。","dynasty":"唐代","title":"玉环琵琶"}
{"author":"张祜","content":"自倚能歌日，先皇掌上怜。新声何处唱，肠断李延年。","dynasty":"唐代","title":"宫词二首其二"}
{"author":"张祜","content":"嚣尘楚城外，一寺枕通波。松色入门远，冈形连院多。花时长到处，别路半经过。惆怅旧禅客，空房深薜萝。","dynasty":"唐代","title":"题虎丘西寺"}
{"author":"张祜","content":"半岩开一室，香穟细氛氲。石上漱秋水，月中行夏云。律持僧讲疏，经诵梵书文。好是风廊下，遥遥挂褐裙。","dynasty":"唐代","title":"题惠昌上人"}
{"author":"张祜","content":"千重构横险，高步出尘埃。日月光先见，江山势尽来。冷云归水石，清露滴楼台。况是东溟上，平生意一开。","dynasty":"唐代","title":"题润州甘露寺"}
{"author":"张祜","content":"为底胡姬酒，长来白鼻騧.摘莲抛水上，郎意在浮花。","dynasty":"唐代","title":"横吹曲辞。白鼻騧"}
{"author":"张祜","content":"猩猩血綵系头标，天上齐声举画桡。却是内人争意切，六宫罗袖一时招。","dynasty":"唐代","title":"杂曲歌辞上巳乐"}
{"author":"张祜","content":"西来渐觉细尘红，扰扰舟车路向东。可惜夏天明月夜，土山前面障南风。","dynasty":"唐代","title":"平阴夏日作"}
{"author":"张祜","content":"春色满城池，杯盘著处移。镫金斜雁子，鞍帕嫩鹅儿。买笑歌桃李，寻歌折柳枝。可怜明月夜，长是管弦随。","dynasty":"唐代","title":"公子行"}
{"author":"张祜","content":"白日长多事，清溪偶独寻。云归秋水阔，月出夜山深。坐想天涯去，行悲泽畔吟。东郊故人在，应笑未抽簪。","dynasty":"唐代","title":"溪行寄京师故人道侣"}
{"author":"张祜","content":"宝殿依山嶮，临虚势若吞。画檐齐木末，香砌压云根。远景窗中岫，孤烟竹里村。凭高聊一望，乡思隔吴门。","dynasty":"唐代","title":"禅智寺"}
{"author":"张祜","content":"碧海西陵岸，吴王此盛时。山行今佛寺，水见旧宫池。亡国人遗恨，空门事少悲。聊当值僧语，尽日把松枝。","dynasty":"唐代","title":"题苏州灵岩寺"}
{"author":"张祜","content":"日落江村远，烟霞度几重。问人孤驿路，驱马乱山峰。夜入霜林火，寒生水寺钟。凄凉哭途意，行处又饥凶。","dynasty":"唐代","title":"江西道中作三首其一"}
{"author":"张祜","content":"东阳宾礼重，高馆望行期。埽簟因松叶，篸瓜使竹枝。卷帘闻鸟近，翻枕梦人迟。坐听津桥说，今营太守碑。","dynasty":"唐代","title":"夏日梅溪馆寄庞舍人"}
{"author":"张祜","content":"凤兮凤兮非无凰，山重水阔不可量。梧桐结阴在朝阳，濯羽弱水鸣高翔。","dynasty":"唐代","title":"琴曲歌辞。司马相如琴歌"}
{"author":"张祜","content":"董双成一妙，历历韵风篁。清露鹤声远，碧云仙吹长。气侵银项湿，膏胤漆瓢香。曲罢不知处，巫山空夕阳。","dynasty":"唐代","title":"笙"}
{"author":"张祜","content":"偶因歌态咏娇嚬，传唱宫中十二春。却为一声河满子，下泉须吊旧才人。","dynasty":"唐代","title":"孟才人叹"}
{"author":"张祜","content":"三十年持一钓竿，偶随书荐入长安。由来不是求名者，唯待春风看牡丹。","dynasty":"唐代","title":"京城寓怀"}
{"author":"张祜","content":"秋风四面足风沙，塞外征人暂别家。千里不辞行路远，时光早晚到天涯。","dynasty":"唐代","title":"破阵乐"}
{"author":"张祜","content":"霭霭云四黑，秋林响空堂。始从寒瓦中，淅沥断人肠。愁肠方九回，寂寂夜未央。","dynasty":"唐代","title":"夜雨"}
{"author":"张祜","content":"漠漠穷尘地，萧萧古树林。脸浓花自发，眉恨柳长深。夜月人何待，春风鸟为吟。不知谁共穴，徒愿结同心。","dynasty":"唐代","title":"题苏小小墓"}
{"author":"张祜","content":"龙虎旌旗雨露飘，玉楼歌断碧山遥。玄宗上马太真去，红树满园香自销。","dynasty":"唐代","title":"连昌宫"}
{"author":"张祜","content":"风树离离月稍明，九天龙气在华清。宫门深锁无人觉，半夜云中羯鼓声。天阙沈沈夜未央，碧云仙曲舞霓裳。一声玉笛向空尽，月满骊山宫漏长。红树萧萧阁半开，上皇曾幸此宫来。至今风俗骊山下，村笛犹吹阿滥堆。水绕宫墙处处声，残红长绿露华清。武皇一夕梦不觉，十二玉楼空月明。","dynasty":"唐代","title":"华清宫四首"}
{"author":"张祜","content":"月明如水山头寺，仰面看天石上行。夜半深廊人语定，一枝松动鹤来声。","dynasty":"唐代","title":"峰顶寺"}
{"author":"张祜","content":"散乱随风处处匀，庭前几日雪花新。无端惹著潘郎鬓，惊杀绿窗红粉人。","dynasty":"唐代","title":"杨花"}
{"author":"张祜","content":"晓风抹尽燕支颗，夜雨催成蜀锦机。当昼开时正明媚，故乡疑是买臣归。","dynasty":"唐代","title":"蔷薇花"}
{"author":"张祜","content":"星汉夜牢牢，深帘调更高。乱流公莫度，沉骨妪空嗥。向月轻轮甲，迎风重纫条。不堪闻别引，沧海恨波涛。","dynasty":"唐代","title":"箜篌"}
{"author":"张祜","content":"平时东幸洛阳城，天乐宫中夜彻明。无奈李谟偷曲谱，酒楼吹笛是新声。","dynasty":"唐代","title":"李谟笛"}
{"author":"张祜","content":"日映宫城雾半开，太真帘下畏人猜。黄翻绰指向西树，不信宁哥回马来。","dynasty":"唐代","title":"宁哥来"}
{"author":"张祜","content":"碧树吴洲远，青山震泽深。无人踪范蠡，烟水暮沈沈。","dynasty":"唐代","title":"松江怀古"}
{"author":"张祜","content":"五十年天子，离宫旧粉墙。登封时正泰，御宇日初长。上位先名实，中兴事宪章。举戎轻甲胄，馀地取河湟。道帝玄元祖，儒封孔子王。因缘百司署，丛会一人汤。渭水波摇绿，秦山草半黄。马头开夜照，鹰眼利星芒。下箭朱弓满，鸣鞭皓腕攘。畋思获吕望，谏祇避周昌。兔迹贪前逐，枭心不早防。几添鹦鹉劝，频赐荔支尝。月锁千门静，天高一笛凉。细音摇翠佩，轻步宛霓裳。祸乱根潜结，升平意遽忘。衣冠逃犬虏，鼙鼓动渔阳。外戚心殊迫，中途事可量。雪埋妃子貌，刃断禄儿肠。近侍烟尘隔，前踪辇路荒。益知迷宠佞，惟恨丧忠良。北阙尊明主，南宫逊上皇。禁清馀凤吹，池冷映龙光。祝寿山犹在，流年水共伤。杜鹃魂厌蜀，蝴蝶梦悲庄。雀卵遗雕栱，虫丝罥画梁。紫苔侵壁润，红树闭门芳。守吏齐鸳瓦，耕民得翠珰。欢康昔时乐，讲武旧兵场。暮草深岩霭，幽花坠径香。不堪垂白叟，行折御沟杨。","dynasty":"唐代","title":"华清宫和杜舍人"}
{"author":"张祜","content":"浮图经近郭，长日羡僧闲。竹径深开院，松门远对山。重廊标板榜，高殿锁金环。更问寻雷室，西行咫尺间。","dynasty":"唐代","title":"题重居寺"}
{"author":"张祜","content":"万古太阴精，中秋海上生。鬼愁缘辟照，人爱为高明。历历华星远，霏霏薄晕萦。影流江不尽，轮曳谷无声。似镜当楼晓，如珠出浦盈。岸沙全借白，山木半含清。小槛循环看，长堤蹋阵行。殷勤未归客，烟水夜来情。","dynasty":"唐代","title":"中秋夜杭州玩月"}
{"author":"张祜","content":"何处劚云烟，新移此馆前。碧姿尘不染，清影露长鲜。耸地心才直，凌云操未全。可悲人自老，何日是千年。","dynasty":"唐代","title":"题小松"}
{"author":"张祜","content":"旧宅人何在，空门客自过。泉声到池尽，山色上楼多。小洞生斜竹，重阶夹细莎。殷勤望城市，云水暮钟和。","dynasty":"唐代","title":"题惠山寺（一作常州无锡县惠山寺）"}
{"author":"张祜","content":"轻棹驻回流，门登西虎丘。雾青山月晓，云白海天秋。倚殿松株涩，欹庭石片幽。青蛾几时墓，空色尚悠悠。","dynasty":"唐代","title":"题虎丘寺"}
{"author":"张祜","content":"秋溪南岸菊霏霏，急管烦弦对落晖。红叶树深山径断，碧云江静浦帆稀。不堪孙盛嘲时笑，愿送王弘醉夜归。流落正怜芳意在，砧声徒促授寒衣。","dynasty":"唐代","title":"和杜牧之齐山登高"}
{"author":"张祜","content":"扁舟亭下驻烟波，十五年游重此过。洲觜露沙人渡浅，树稍藏竹鸟啼多。山衔落照欹红盖，水蹙斜文卷绿罗。肠断中秋正圆月，夜来谁唱异乡歌。","dynasty":"唐代","title":"题于越亭"}
{"author":"张祜","content":"十指纤纤玉笋红，雁行轻遏翠弦中。分明似说长城苦，水咽云寒一夜风。","dynasty":"唐代","title":"听筝（一作题宋州田大夫家乐丘家筝）"}
{"author":"张祜","content":"云愁鸟恨驿坡前，孑孑龙旗指望贤。无复一生重语事，柘黄衫袖掩潸然。","dynasty":"唐代","title":"马嵬归"}
{"author":"张祜","content":"一夜梅花笛里飞，冷沙晴槛月光辉。北风吹尽向何处，高入塞云燕雁稀。","dynasty":"唐代","title":"塞上闻笛（一作董家笛）"}
{"author":"张祜","content":"江流不动月西沈，南北行人万里心。况是相逢雁天夕，星河寥落水云深。","dynasty":"唐代","title":"夜宿湓浦逢崔升"}
{"author":"张祜","content":"蹙金妃子小花囊，销耗胸前结旧香。谁为君王重解得，一生遗恨系心肠。","dynasty":"唐代","title":"太真香囊子"}
{"author":"张祜","content":"烧得硫黄漫学仙，未胜长付酒家钱。窦常不吃齐推乐，却在人间八十年。","dynasty":"唐代","title":"劝饮酒"}
{"author":"张祜","content":"年少多情杜牧之，风流仍作杜秋诗。可知不是长门闭，也得相如第一词。","dynasty":"唐代","title":"读池州杜员外杜秋娘诗"}
{"author":"张祜","content":"小门开板阁，终日是逢迎。语笑人同坐，修持意别行。水花秋始发，风竹夏长清。一恨凄惶久，怜师记姓名。","dynasty":"唐代","title":"赠契衡上人"}
{"author":"张祜","content":"佛地葬罗衣，孤魂此是归。舞为蝴蝶梦，歌谢伯劳飞。翠发朝云在，青蛾夜月微。伤心一花落，无复怨春辉。","dynasty":"唐代","title":"题真娘墓（在虎丘西寺内）"}
{"author":"张祜","content":"东望故山高，秋归值小舠.怀中陆绩橘，江上伍员涛。好去宁鸡口，加餐及蟹螯。知君思无倦，为我续离骚。","dynasty":"唐代","title":"送卢弘本浙东觐省"}
{"author":"张祜","content":"热戏争心剧火烧，铜槌暗执不相饶。上皇失喜宁王笑，百尺幢竿果动摇。","dynasty":"唐代","title":"杂曲歌辞。热戏乐"}
{"author":"张祜","content":"莫折宫前杨柳枝，玄宗曾向笛中吹。伤心日暮烟霞起，无限春愁生翠眉。凝碧池边敛翠眉，景阳台下绾青丝。那胜妃子朝元阁，玉手和烟弄一枝。","dynasty":"唐代","title":"杂曲歌辞。杨柳枝"}
{"author":"张祜","content":"延年不语望三星，莫说夫人上涕零。争奈世间惆怅在，甘泉宫夜看图形。","dynasty":"唐代","title":"杂歌谣辞。李夫人歌"}
{"author":"张祜","content":"车轮不可遮，马足不可绊。长怨十字街，使郎心四散。新人千里去，故人千里来。翦刀横眼底，方觉泪难裁。登山不愁峻，涉海不愁深。中擘庭前枣，教郎见赤心。","dynasty":"唐代","title":"杂歌谣辞。苏小小歌"}
{"author":"张祜","content":"崔嵬海西镇，灵迹传万古。群峰日来朝，累累孙侍祖。三茅即拳石，二室犹块土。傍洞窟神仙，中岩宅龙虎。名从乾取象，位与坤作辅。鸾鹤自相群，前人空若瞽。巉巉割秋碧，娲女徒巧补。视听出尘埃，处高心渐苦。才登招手石，肘底笑天姥。仰看华盖尖，赤日云上午。奔雷撼深谷，下见山脚雨。回首望四明，矗若城一堵。昏晨邈千态，恐动非自主。控鹄大梦中，坐觉身栩栩。东溟子时月，却孕元化母。彭蠡不盈杯，浙江微辨缕。石梁屹横架，万仞青壁竖。却瞰赤城颠，势来如刀弩。盘松国清道，九里天莫睹。穹崇上攒三，突兀傍耸五。空崖绝凡路，痴立麋与麈。邈峻极天门，觑深窥地户。金庭路非远，徒步将欲举。身乐道家流，惇儒若一矩。行寻白云叟，礼象登峻宇。佛窟绕杉岚，仙坛半榛莽。悬崖与飞瀑，险喷难足俯。海眼三井通，洞门双阙拄。琼台下昏侧，手足前采乳。但造不死乡，前劳何足数。","dynasty":"唐代","title":"游天台山"}
{"author":"张祜","content":"凤兮凤兮非无皇，山重水阔不可量。梧桐结阴在朝阳，濯羽弱水鸣高翔。","dynasty":"唐代","title":"司马相如琴歌"}
{"author":"张祜","content":"自君之出矣，万物看成古。千寻葶苈枝，争奈长长苦。","dynasty":"唐代","title":"杂曲歌辞。自君之出矣"}
{"author":"张祜","content":"紫清人一管，吹在月堂中。雁起雪云夕，龙吟烟水空。虏尘深汉地，羌思切边风。试弄阳春曲，西园桃已红。","dynasty":"唐代","title":"笛"}
{"author":"张祜","content":"荆台呈妙舞，云雨半罗衣。袅袅腰疑折，褰褰袖欲飞。雾轻红踯躅，风艳紫蔷薇。强许传新态，人间弟子稀。","dynasty":"唐代","title":"舞"}
{"author":"张祜","content":"江岭昔飘蓬，人间值俊雄。关西今孔子，城北旧徐公。清夜游何处，良辰此不同。伤心几年事，一半在湖中。","dynasty":"唐代","title":"寄朗州徐员外"}
{"author":"张祜","content":"晓霁凭虚槛，云山四望通。地盘江岸绝，天映海门空。树色连秋霭，潮声入夜风。年年此光景，催尽白头翁。","dynasty":"唐代","title":"题樟亭"}
{"author":"张祜","content":"相逢青眼日，相叹白头时。累话三朝事，重看一局棋。欢娱非老大，成长是婴儿。且尽尊中物，无烦更后期。","dynasty":"唐代","title":"喜王子载话旧"}
{"author":"张祜","content":"故人何处殁，谪宦极南天。远地身狼狈，穷途事果然。白须才过海，丹旐却归船。肠断相逢路，新来客又迁。","dynasty":"唐代","title":"伤迁客殁南中"}
{"author":"张祜","content":"楼台耸碧岑，一径入湖心。不雨山长润，无云水自阴。断桥荒藓涩，空院落花深。犹忆西窗月，钟声在北林。","dynasty":"唐代","title":"题杭州孤山寺"}
{"author":"张祜","content":"遥遥东郭寺，数里占原田。远岫碧光合，长淮清派连。院藏归鸟树，钟到落帆船。唯羡空门叟，栖心尽百年。","dynasty":"唐代","title":"题濠州钟离寺"}
{"author":"张祜","content":"碧海西陵岸，吴王此盛时。山行今佛寺，水见旧宫池。亡国人遗恨，空门事少悲。聊当值僧语，尽日把松枝。","dynasty":"唐代","title":"题苏州灵岩寺"}
{"author":"张祜","content":"都城三百里，雄险此回环。地势遥尊岳，河流侧让关。秦皇曾虎视，汉祖昔龙颜。何处枭凶辈，干戈自不闲。","dynasty":"唐代","title":"入潼关"}
{"author":"张祜","content":"积潦池新涨，颓垣址旧高。怒蛙横饱腹，斗雀堕轻毛。碧瘦三棱草，红鲜百叶桃。幽栖日无事，痛饮读离骚。","dynasty":"唐代","title":"江南杂题"}
{"author":"张祜","content":"凝碧池边敛翠眉，景阳台下绾青丝。那胜妃子朝元阁，玉手和烟弄一枝。","dynasty":"唐代","title":"杂曲歌辞其二杨柳枝"}
{"author":"张祜","content":"薄俗何心议感恩，谄容卑迹赖君门。春申还道三千客，寂寞无人杀李园。","dynasty":"唐代","title":"感春申君"}
{"author":"张祜","content":"玉律潜符一古琴，哲人心见圣人心。尽日南风似遗意，九疑猿鸟满山吟。","dynasty":"唐代","title":"听岳州徐员外弹琴"}
{"author":"张祜","content":"四回山一面，台殿已嵯峨。中路见山远，上方行石多。天晴花气漫，地煖鸟音和。徒漱葛仙井，此生其奈何。","dynasty":"唐代","title":"题馀杭"}
{"author":"张祜","content":"何处斸云烟，新移此馆前。碧姿尘不染，清影露长鲜。耸地心才直，凌云操未全。可悲人自老，何日是千年。","dynasty":"唐代","title":"题小松"}
{"author":"张祜","content":"边风捲地时，日暮帐初移。碛迥三通角，山寒一点旗。连收榻索马，引满射雕儿。莫道功勋细，将军昔戍师。","dynasty":"唐代","title":"塞上曲"}
{"author":"张祜","content":"宝殿依山崄，临虚势若吞。画檐齐木末，香砌压云根。远景窗中岫，孤烟竹里村。凭高聊一望，乡思隔吴门。","dynasty":"唐代","title":"禅智寺"}
{"author":"张祜","content":"杨子江头昔共迷，一为京兆隔云泥。故人昨日同时吊，旧马今朝别处嘶。向壁愁眉无复画，扶床稚齿已能啼。也知世路名堪贵，谁信庄周论物齐。","dynasty":"唐代","title":"哭京兆庞尹"}
{"author":"张祜","content":"自倚能歌日，先皇掌上怜。新声何处唱，肠断李延年。","dynasty":"唐代","title":"宫词二首其二"}
{"author":"萧颖士","content":"扁舟东路远，晓月下江濆。潋滟信潮上，苍茫孤屿分。林声寒动叶，水气曙连云。暾日浪中出，榜歌天际闻。伯鸾常去国，安道惜离群。延首剡溪近，咏言怀数君。","dynasty":"唐代","title":"越江秋曙"}
{"author":"萧颖士","content":"习习凉风，泠泠浮飙。君子乐胥，于其宾僚。有女斯夭，式歌且谣。欲言终宥，惟以招邀。于胥乐兮。","dynasty":"唐代","title":"凉雨一章"}
{"author":"萧颖士","content":"东蒙镇海沂，合沓馀百里。清秋净氛霭，崖崿隐天起。于役劳往还，息徒暂攀跻。将穷绝迹处，偶得冥心理。云气杂虹霓，松声乱风水。微明绿林际，杳窱丹洞里。仙鸟时可闻，羽人邈难视。此焉多深邃，贤达昔所止。子尚捐俗纷，季随蹑遐轨。蕴真道弥旷，怀古情未已。白鹿凡几游，黄精复奚似。顾予尚牵缠，家业重书史。少学务从师，壮年贵趋仕。方驰桂林誉，未暇桃源美。岁暮期再寻，幽哉羡门子。","dynasty":"唐代","title":"蒙山作"}
{"author":"萧颖士","content":"出硖寄趣少，晚行偏忆君。依然向来处，官路溪边云。兹路岂不剧，能无俗累纷。槐阴永未合，泉声细犹闻。弥叹春罢酒，牵卑从此分。登高望城入，斜影半风薰。","dynasty":"唐代","title":"早春过七岭，寄题硖石裴丞厅壁"}
{"author":"萧颖士","content":"俱飞仍失路，彩服迩清波。地积东南美，朝遗甲乙科。客愁千里别，春色五湖多。明日旧山去，其如相望何。","dynasty":"唐代","title":"送张翚下第归江东"}
{"author":"萧颖士","content":"江有枫，其叶蒙蒙。我友自东，于以游从。山有槭，其叶漠漠。我友徂北，于以休息。想彼槭矣，亦类其枫。矧伊怀人，而忘其东。东可游矣，会之丘矣。于山于水，于庙于寺，于亭于里，君子游焉。于以宴喜，其乐亹亹。粤东可居，彼吴之墟。有田有庭，有朋有书，有莼有鱼，君子居焉。惟以宴醑，其乐徐徐。我朋在矣，彼陆之子。如松如杞，淑问不已。我友于征，彼郑之子。如琇如英，德音孔明。我思震泽，菱芡幕幕。寤寐如觌，我思剡溪。杉筱萋萋，寤寐无迷。有鸟有鸟，粤鸥与鹭。浮湍戏渚，皓然洁素，忘其猜妒。彼何人斯，曾足伤惧。此惧惟何，惧寘于罗。彼骄者子，谗言孔多。我闻先师，体命委和。公伯之愬，则如予何。怅然山河，惟以啸歌，其忧也哉。","dynasty":"唐代","title":"江有枫一篇十章"}
{"author":"萧颖士","content":"采采者菊，芬其荣斯。紫英黄萼，照灼丹墀。恺悌君子，佩服攸宜。王国是维，大君是毗。贻尔子孙，百禄萃之。采采者菊，于邑之城。旧根新茎，布叶垂英。彼美淑人，应家之祯。有弦既鸣，我政则平。宜尔栋崇，必复其庆。采采者菊，于邦之府。阴槐翳柳，迩楹近宇。彼劳者子，喧卑是处。慨其莫知，蕴结谁语。企彼高人，色斯遐举。采采者菊，于宾之馆。既低其枝，又弱其干。有斐君子，是焉披玩。良辰旨酒，宴饮无算。怆其仳别，终然永叹。岁方晏矣，霜露残促。谁其荣斯，有英者菊。岂微春华，懿此贞色。人之侮我，混于薪棘。诗人有言，好是正直。","dynasty":"唐代","title":"菊荣一篇五章"}
{"author":"萧颖士","content":"有竹斯竿，于阁之前。君子秉心，惟其贞坚兮。有竿斯竹，于阁之侧。君子秉操，惟其正直兮。彼蔚者竹，萧其森矣。有开者閤，宛其深矣。回檐幽砌，如翼如齿。冬之宵，霰雪斯瀌.我有金炉，熹其以歊.夏之日，炎景斯郁。我有珍簟，凄其以栗。彼纷者务，体其豫矣。有旨者酒，欢其且矣。友僚萃止，跗萼载韡.彼美公之姓兮，那欤应积庆兮，期子惟去之柄兮。","dynasty":"唐代","title":"有竹一篇七章"}
{"author":"萧颖士","content":"江有归舟，亦乱其流。之子言旋，嘉名孔修。扬于王庭，允焯其休。舟既归止，人亦荣止。兄矣弟矣，孝斯践矣。称觞燕喜，于岵于屺。彼游惟帆，匪风不扬。有彬伊父，匪学不彰。予其怀而，勉尔无忘。","dynasty":"唐代","title":"江有归舟三章"}
{"author":"萧颖士","content":"隆古日以远，举世丧其淳。慷慨怀黄虞，化理何由臻。步出城西门，裴回见河滨。当其侧陋时，河水清且潾。沧桑一以变，莽然翳荆榛。至化无苦窳，宇宙将陶甄。太息感悲泉，人往迹未湮。瑟瑟寒原暮，冷风吹衣巾。顾我譾劣质，希圣杳无因。且尽登临意，斗酒欢相亲。","dynasty":"唐代","title":"过河滨，和文学张志尹"}
{"author":"萧颖士","content":"林乌遥岸鸣，早知东方曙。波上风雨歇，舟人叫将去。苍苍前洲日，的的回沙鹭。水气清晓阴，滩声隐川雾。旧山劳魂想，忆人阻洄溯。信宿千里馀，佳期曷由遇。前程入楚乡，弭棹问维扬。但见土音异，始知程路长。寥寥晚空静，漫漫风淮凉。云景信可美，风潮殊未央。故人江皋上，永日念容光。中路枉尺书，谓余琼树芳。深期结晤语，竟夕恨相望。冀愿崇朝霁，吾其一苇航。","dynasty":"唐代","title":"舟中遇陆棣兄西归数日得广陵二三子书知迟晚…垫西岸作"}
{"author":"萧颖士","content":"山县绕古堞，悠悠快登望。雨馀秋天高，目尽无隐状。绵连滍川回，杳渺鸦路深。彭泽兴不浅，临风动归心。赖兹琴堂暇，傲睨倾菊酒。人和岁已登，从政复何有。远山十里碧，一道衔长云。青霞半落日，混合疑晴曛。渐闻惊栖羽，坐叹清夜月。中欢怆有违，行子念明发。仅能泯宠辱，未免伤别离。江湖不可忘，风雨劳相思。明时当盛才，短伎安所设。何日谢百里，从君汉之澨。","dynasty":"唐代","title":"重阳日陪元鲁山德秀登北城，瞩对新霁，因以赠别"}
{"author":"萧颖士","content":"二纪尚雌伏，徒然忝先进。英英尔众贤，名实郁双振。残春惜将别，清洛行不近。相与爱后时，无令孤逸韵。","dynasty":"唐代","title":"留别二三子，得韵字"}
{"author":"萧颖士","content":"呦呦食苹鹿，常饮清泠川。但悦丰草美，宁知牢馔鲜。主人有幽意，将以充林泉。罗网幸免伤，蒙君复羁牵。高堂列众宾，广座鸣清弦。俯仰转惊惕，裴回独忧煎。缅怀云岩路，欲往无由缘。物各有所好，违之伤自然。神龟在南国，缅邈湘川阴。游止莲叶上，岁时嘉树林。毒虫且不近，斤斧何由寻。错落负奇文，荧煌耀丹金。江山万里馀，淮海阻且深。独保贞素质，不为寒暑侵。一逢盛明代，应见通灵心。晋代有儒臣，当年富词藻。立言寄青史，将以赞王道。辽落缅岁时，辛勤历江岛。且言风波倦，探涉岂为宝。不遇庾征西，云谁展怀抱。士贫乏知己，安得成所好。彭阳昔游说，愿谒南郢都。王果尚未达，况从夷节谟。岂知晋叔向，无罪婴囚拘。临难俟解纷，独知祁大夫。举雠且不弃，何必论亲疏。夫子觉者也，其能遗我乎。关西一公子，年貌独青春。被褐来上京，翳然声未振。中郎何为者，倒屣惊座宾。词赋岂不佳，盛名亦相因。为君奏此曲，此曲多苦辛。千载不可诬，孰言今无人。","dynasty":"唐代","title":"仰答韦司业垂访五首"}
{"author":"萧颖士","content":"桂枝常共擢，茅茨冀同荐。一命何阻修，载驰各川县。壮图悲岁月，明代耻贫贱。回首无津梁，只令二毛变。","dynasty":"唐代","title":"答邹象先"}
{"author":"萧颖士","content":"献书嗟弃置，疲拙归田园。且事计然策，将符公冶言。桑榆清暮景，鸡犬应遥村。蚕罢里闾晏，麦秋田野喧。涧声连枕簟，峰势入阶轩。未奏东山妓，先倾北海尊。陇瓜香早熟，庭果落初繁。更惬野人意，农谈朝竟昏。","dynasty":"唐代","title":"山庄月夜作"}
{"author":"萧颖士","content":"九山方荡潏，三考伫良材。夏祖何屯圮，迁殛此山隈。空馀下泉客，谁复辨黄能。","dynasty":"唐代","title":"羽山"}
{"author":"萧颖士","content":"兹山表东服，远近瞻其名。合沓尽溟涨，浑浑连太清。我来疑初伏，幽路无炎精。流水出溪尽，覆萝摇风轻。高深变气候，俯仰暮天晴。入谷烟雨润，登崖云日明。乾坤正含养，种植总滋荣。草树皆秀色，雏麋乱新声。攀岩挹桂髓，洞穴拾瑶英。此地隐微径，何人得长生。宿心尚葛许，弥愿栖蓬瀛。太息宦名路，迟回忠孝情。还丹昧远术，养素惭幽贞。安得从此去，悠然升玉京。","dynasty":"唐代","title":"游马耳山"}
{"author":"萧颖士","content":"□□将泽国，淜腾迎淮甸。东江输大江，别流从此县。仙尉俯胜境，轻桡恣游衍。自公暇有馀，微尚得所愿。拈引间翰墨，风流尽欢宴。稍移井邑闲，始悦登眺便。遥岫逢应接，连塘乍回转。划然气象分，万顷行可见。波中峰一点，云际帆千片。浩叹无端涯，孰知蕴虚变。往游信不厌，毕景方未还。兰□烟霭里，延缘蒲稗间。势随风潮远，心与□□闲。回见出浦月，雄光射东关。悠然蓬壶事，□□□衰颜。安得傲吏隐，弥年寓兹山。","dynasty":"唐代","title":"□□□赵载同游焦湖夜归作"}
{"author":"萧颖士","content":"有竿斯竹，于阁之侧。君子秉操，惟其正直兮。","dynasty":"唐代","title":"有竹一篇七章其二"}
{"author":"萧颖士","content":"彼蔚者竹，萧其森矣。有开者閤，宛其深矣。回檐幽砌，如翼如齿。","dynasty":"唐代","title":"有竹一篇七章其三"}
{"author":"萧颖士","content":"冬之宵，霰雪斯瀌。我有金炉，熺其以歊。","dynasty":"唐代","title":"有竹一篇七章其四"}
{"author":"萧颖士","content":"夏之日，炎景斯郁。我有珍簟，凄其以栗。","dynasty":"唐代","title":"有竹一篇七章其五"}
{"author":"萧颖士","content":"彼纷者务，体其豫矣。有旨者酒，欢其且矣。友僚萃止，跗萼载韡。","dynasty":"唐代","title":"有竹一篇七章其六"}
{"author":"萧颖士","content":"彼美公之姓兮，那欤应积庆兮，期子惟去之柄兮。","dynasty":"唐代","title":"有竹一篇七章其七"}
{"author":"萧颖士","content":"二纪尚雌伏，徒然忝先进。英英尔众贤，名实郁双振。残春惜将别，清洛行不近。相与爱后时，无令孤逸韵。","dynasty":"唐代","title":"留别二三子得韵字"}
{"author":"萧颖士","content":"神龟在南国，缅邈湘川阴。游止莲叶上，岁时嘉树林。毒虫且不近，斤斧何由寻。错落负奇文，荧煌耀丹金。江山万里馀，淮海阻且深。独保贞素质，不为寒暑侵。一逢盛明代，应见通灵心。","dynasty":"唐代","title":"仰荅韦司业垂访五首其二"}
{"author":"萧颖士","content":"晋代有儒臣，当年富词藻。立言寄青史，将以赞王道。辽落缅岁时，辛勤历江岛。且言风波倦，探涉岂为宝。不遇庾征西，云谁展怀抱。士贫乏知己，安得成所好。","dynasty":"唐代","title":"仰荅韦司业垂访五首其三"}
{"author":"萧颖士","content":"彭阳昔游说，愿谒南郢都。王果尚未达，况从夷节谟。岂知晋叔向，无罪婴囚拘。临难俟解纷，独知祁大夫。举雠且不弃，何必论亲疏。夫子觉者也，其能遗我乎。","dynasty":"唐代","title":"仰荅韦司业垂访五首其四"}
{"author":"萧颖士","content":"关西一公子，年貌独青春。被褐来上京，翳然声未振。中郎何为者，倒屣惊座宾。词赋岂不佳，盛名亦相因。为君奏此曲，此曲多苦辛。千载不可诬，孰言今无人。","dynasty":"唐代","title":"仰荅韦司业垂访五首其五"}
{"author":"王晙","content":"於穆圣皇，六叶重光。太原刻颂，后土疏场。宝鼎呈符，歊云孕祥。礼乐备矣，降福穰穰。","dynasty":"唐代","title":"郊庙歌辞。祭汾阴乐章。太和"}
{"author":"方惟深","content":"客航收浦月黄昏，野店无灯欲闭门。倒出岸沙枫半死，系舟犹有去年痕。","dynasty":"宋代","title":"舟下建溪"}
{"author":"方惟深","content":"春江渺渺抱樯流，烟草茸茸一片愁。吹尽柳花人不见，春旗催日下城头。","dynasty":"宋代","title":"谒荆公不遇"}
{"author":"方惟深","content":"年来身计欲何为，跌宕无成一轴诗。懒把行藏问詹尹，愿将生死遇秦医。丹青效虎留心拙，斤匠良工入手迟。此日知音堪属意，枯桐正在半焦时。","dynasty":"宋代","title":"呈荆公"}
{"author":"方惟深","content":"画锦新坊路稍西，兴来携客就僧扉。樽前倒玉清无比，笔下铿金妙欲飞。蓝舆直须乘月去，榜歌时听采菱归。流传白雪吴城满，顿觉炎歊一夕微。","dynasty":"宋代","title":"程公辟留客开元饮"}
{"author":"方惟深","content":"仙老论文小往还，多才令尹独能攀。携觞步入千花界，借榻清临一水间。笑语不惊沙鸟去，襟怀犹过野僧闲。城中此地无人爱，坐对西南见好山。","dynasty":"宋代","title":"程公辟留客开元饮"}
{"author":"方惟深","content":"林圃芳菲尽，空阴绕院青。风条初脱絮，露沼欲生萍。地僻春犹冷，门闲书亦扃。临杯学强醉，怀抱只常醒。","dynasty":"宋代","title":"答公权晚春"}
{"author":"方惟深","content":"朝车皆有从，暮辙各有投。茫茫声利区，贱客难独留。岂无平生交，音容杳南州。幽怀欲有诉，寤寐不可求。追我夙昔欢，负子今日游。勉矣尚有适，所困非所羞。","dynasty":"宋代","title":"都下寄友人叶褧之"}
{"author":"方惟深","content":"四边乔木尽儿孙，曾见吴宫几度春。若使当时成大夏，也应随例作埃尘。","dynasty":"宋代","title":"古柏"}
{"author":"方惟深","content":"溪流怪石碍通津，一一操舟若有神。自是世间无妙手，古来何事不由人。","dynasty":"宋代","title":"过黯淡滩"}
{"author":"方惟深","content":"傍水寻幽径，青林画掩扉。扬花入竹静，鸟影度塘稀。石好频移坐，波清任濯衣。沙鸥如有意，一一近人飞。","dynasty":"宋代","title":"过无为吴氏园池"}
{"author":"方惟深","content":"使群萧洒上宾闲，金地无人画敞关。风静箫声来世外，日长仙境在人间。诗成郢客争挥翰，曲罢吴姬一破颜。此节东南无此会，高名千古映湖山。","dynasty":"宋代","title":"和吴门章太守五日宴九老于广化寺"}
{"author":"方惟深","content":"清香皓质世称奇，谩作轻红也自宜。紫府与丹来换骨，春风吹酒上凝脂。直教腊雪无藏处，只恐朝云有散时。溪上野桃何足种，秦人应独未相知。","dynasty":"宋代","title":"红梅"}
{"author":"方惟深","content":"晋人事高旷，所得多奇僻。云岩佛子庐，曾为二王宅。当时槃乐地，俯仰成今昔。林泉亦余好，徘徊想遗迹。那知非昔人，复作登临客。","dynasty":"宋代","title":"虎丘"}
{"author":"方惟深","content":"云崖倚天开，苍渊下澄澈。世传灵剑飞，山石千丈裂。神踪去不返，今作蛟龙穴。是非漭难诘，岁久多异说。惟当清夜来，静赏潭上月。","dynasty":"宋代","title":"剑池"}
{"author":"方惟深","content":"多年不见玉川翁，今日相逢小榭东。依旧清凉无长物，只余松桧养秋风。","dynasty":"宋代","title":"绝句"}
{"author":"方惟深","content":"宝刹临苍峡，门迎万里船。湍声沉鸟语，岸沫拥蛟涎。朝供收崖粟，宵瓶煮石泉。平生林壑趣，向此合留连。","dynasty":"宋代","title":"明教院"}
{"author":"方惟深","content":"嫚黄妖紫间轻红，谷雨初晴早景中。静女不言还爱日，彩云无定只愁风。炉烟坐觉沈檀薄，妆面回看粉黛空。此别又须经岁月，酒阑携烛绕芳丛。","dynasty":"宋代","title":"牡丹"}
{"author":"方惟深","content":"生公天人师，讲法花雨堕。当时听法众，片石千人坐。山祗常护持，山鸟不敢污。野人心茫然，傲荡多酒过。醉来不肯归，石上看云卧。","dynasty":"宋代","title":"千人石"}
{"author":"方惟深","content":"楚水分墙北，闽溪出舍东。冷云秋欲雪，高木书常风。冠盖人声绝，音书鸟道通。如何阮家子，平地哭途穷。","dynasty":"宋代","title":"书通德官舍壁"}
{"author":"方惟深","content":"绕舍清阴白书寒，野情晴喜到门阑。陶潜岁计惟栽菊，楚客家风只种兰。雨过落花粘履舄，日长轻絮点杯盘。明年官满君须去，此地应难得此欢。","dynasty":"宋代","title":"题公权壁"}
{"author":"方惟深","content":"斗起喧卑地，尘埃不入颜。微寻清书梦，静看别州山。隐几孤鸿没，调琴远鹤还。何时了吾事，来此伴君闲。","dynasty":"宋代","title":"题九华阁"}
{"author":"方惟深","content":"吴郡声名顾与张，龙门当日共升堂。青衫始见登华省，丹旐俄闻入故乡。含泪孤儿生面垢，断肠慈母满头霜。嗟君十载人间事，不及南柯一梦长。","dynasty":"宋代","title":"挽张几道"}
{"author":"方惟深","content":"剪水飞花着地干，世间颜色比应难。谢家儿女空才思，只作因风柳絮看。","dynasty":"宋代","title":"雪"}
{"author":"方惟深","content":"释卷趋南亩，霜风报获时。不才谋事拙，寸禄及亲迟。通寒终难问，短长今自知。何年得乘兴，闲趁逸人期。","dynasty":"宋代","title":"依韵答杨起公见寄"}
{"author":"方惟深","content":"何年突兀庭前石，昔日何人种以柏。乘兴闲来就榻眠，一枕春风君莫惜。城西今古阳山色，城中谁有千年宅。往来何必见主人，主人自是亭中客。","dynasty":"宋代","title":"游园不遇主人题壁"}
{"author":"方惟深","content":"一叶生涯逐浪流，悠悠生事共萍浮。蓑披残雪湘江晚，钩拂红尘渭水秋。买酒解衣杨柳岸，得鱼吹火获庐洲。兴阑却返扁舟去，半掩柴门古渡头。","dynasty":"宋代","title":"渔父"}
{"author":"方惟深","content":"紫书夕降御床边，门下褒衣绕数千。捧檄喜随亲色动，授经荣胜主恩偏。相如好赋真童子，贾谊多才患少年。道在不须忧绛灌，一时卿相尺知贤。","dynasty":"宋代","title":"赠黄君俞"}
{"author":"方惟深","content":"使君萧洒上宾闲，金地无人昼敞关。风静箫声来世外，日长仙境在人间。诗成郢客争挥翰，曲罢吴姬一破颜。此节东南无此会，高名千古映湖山。","dynasty":"宋代","title":"和吴门章太守五日宴九老于广华诗"}
{"author":"方惟深","content":"昼锦新坊路稍西，兴来携客就僧扉。樽前倒玉清无比，笔下铿金妙欲飞。篮舆直须乘月去，榜歌时听采菱归。流传白雪吴城满，顿觉炎歊一夕微。","dynasty":"宋代","title":"程公辟留客开元饮其一"}
{"author":"陈之遴","content":"夫子淹梁狱，书邮藉老禅。字珍宜诲盗，言洁合投渊。肝胆蛟龙得，精神鲤雁先。不将持告密，犹叹胜时贤。","dynasty":"明代","title":"僧持黄夫子书来盗投诸水"}
{"author":"陈之遴","content":"先子曾持节，贤王复建牙。安危身并系，兴替事空嗟。蔓草埋残堞，阴风卷乱沙。尚传余部曲，扶义赴京华。","dynasty":"明代","title":"宁远"}
{"author":"陈之遴","content":"未歌《玉树》已亡陈，不筑阿房亦覆秦。一旅卒然挥白梃，九州强半著黄巾。求为黔首悲龙种，别有蛾眉辱马尘。痛忆文皇南下日，大廷幽谷尽忠臣。","dynasty":"明代","title":"燕京杂诗其二"}
{"author":"陈之遴","content":"尽剪诸边贼算深，一宵风雨忽南侵。翻城虎旅元牙爪，揖寇貂珰总腹心。黑眚蚤从三殿出，黄霾频障九天阴。卜年亦拟齐周历，洛鼎安危匪自今。","dynasty":"明代","title":"燕京杂诗其三"}
{"author":"陈之遴","content":"中人戚里竞豪华，勋爵重封几世家。十万买春灯市酒，两行照夜玉楼花。忽惊流矢丛丹阙，尚有鸣珂导锦车。玄武冈头霜树色，年年寒食吊群鸦。","dynasty":"明代","title":"燕京杂诗其四"}
{"author":"陈之遴","content":"神宗中叶久熙康，龙战玄黄在庙堂。从此群公轻国恤，终令剧贼乱天常。八鸾晚出金堤月，五凤秋芜粉堞霜。莫叹簪绅刀俎尽，鼎湖遗憾杳难偿。","dynasty":"明代","title":"燕京杂诗其五"}
{"author":"陈之遴","content":"烈皇亦是英明后，辛苦兴邦反丧邦。南渡有臣曾死诤，西征无将不生降。鹃枝血洒春宫六，龙驭魂归夜阙双。差幸孝陵弓剑地，寇氛犹自限长江。","dynasty":"明代","title":"燕京杂诗其六"}
{"author":"陈之遴","content":"片石才看勒汉铭，几番烽火照彤庭。腹心未见恢河套，肩背何缘割大宁。千帐美人歌夜月，四郊残鬼哭秋星。高皇颇有都秦意，遗恨当年失地灵。","dynasty":"明代","title":"燕京杂诗其七"}
{"author":"陈之遴","content":"中书罢省启文渊，阁老仍专宰相权。非少萧曹扶汉日，终如牛李乱唐年。荒陵石马寒风里，废沼金凫落月前。行过黄扉长太息，虚将误国恨中涓。","dynasty":"明代","title":"燕京杂诗其八"}
{"author":"陈之遴","content":"他时旄节总书生，军覆潼关国已倾。造膝主臣徒对泣，同心兵贼久输平。犹驰铁券封诸将，虚拟铜车指旧京。闻道榆林俱斗死，至今磷火遍荒城。","dynasty":"明代","title":"燕京杂诗其九"}
{"author":"陈之遴","content":"安定门西旧教场，朱旗玄纛岁翱翔。风云尚想团营壮，狐鼠多从禁旅藏。没马乱蒿迷废垒，惊人斜雁起回冈。霜前北望松楸少，千里平芜落照黄。","dynasty":"明代","title":"燕京杂诗其十"}
{"author":"陈之遴","content":"芳湖西绕夹城隈，翠辇龙舟昨日来。波黑夜腥秦苑血，风黄秋卷汉宫灰。朱楹系马肥瑶草，锦袖呼鹰下玉台。何处如云行十二，洗妆楼上镜重开。","dynasty":"明代","title":"燕京杂诗其十一"}
{"author":"陈之遴","content":"朱城绣岭接西山，缥缈花宫紫气间。塘上水嬉陈百戏，楼头春望出双鬟。干戈满地天方怒，台榭无人月不还。惟有金鱼池畔路，三春游马暂回环。","dynasty":"明代","title":"燕京杂诗其十二"}
{"author":"陈之遴","content":"幽燕东北古营州，乱碛惊沙起客愁。万里关山重出塞，一天风雨漫登楼。吟诗每共哀箫咽，伴老空怜短剑留。昨上荒原醉萸菊，萧森满目故园秋。","dynasty":"明代","title":"秋日偶成其一"}
{"author":"陈之遴","content":"度辽车骑几纵横，虎帐龙旂上将营。草木千年含杀气，鼓笳终夜作边声。猩红岭外要荒尽，鸭绿江边障戍平。闻道公孙曾据险，一时海外自威行。","dynasty":"明代","title":"秋日偶成其二"}
{"author":"陈之遴","content":"白露初零玉溆葭，商声萧飒动京华。纫兰佩冷三秋客，宴菊杯喧七贵家。深殿凤笙留素月，芳湖龙舸荡明霞。只今紫塞金风里，才熟东陵五色瓜。","dynasty":"明代","title":"秋日偶成其三"}
{"author":"陈之遴","content":"三山遥对凤凰台，台下寒江去不回。霜老白门秋寂寞，月明青盖夜归来。金莲曲院谁人见，玉树秾花异日开。犹忆乌衣诸贵客，艰难非乏济川才。","dynasty":"明代","title":"秋日偶成其四"}
{"author":"陈之遴","content":"人物江东故不群，剑花诗草日纷纷。浅深秋水扁舟月，远近寒山两屐云。《越绝书》探琼笈古，《吴趋歌》送玉杯醺。卧游此际看丘壑，似有松声静夜闻。","dynasty":"明代","title":"秋日偶成其五"}
{"author":"陈之遴","content":"扰攘东南战伐余，櫜弓归马竟何如。斗牛一夜缠兵气，吴楚同时急羽书。江黑怒鲸嘘浪立，月黄惊雁堕云疏。五湖钓艇今安否，犹自莼鲈兴未虚。","dynasty":"明代","title":"秋日偶成其六"}
{"author":"陈之遴","content":"白狼河上望京师，皎月清霜共此时。七萃旌旗长缭绕，三朝剑佩自委蛇。伏波铜柱成功易，横海戈船献捷疑。南国余黎供上切，输将争恨役车迟。","dynasty":"明代","title":"秋日偶成其七"}
{"author":"陈之遴","content":"巑岏古戍倚层丘，冰雪长凝万古愁。天接燕台劳北望，水趋辽海羡西流。三更梦破孤城笛，六月寒生久客裘。醉揽短衣随羽猎，呼鹰驰马一销忧。","dynasty":"明代","title":"秋日偶成其八"}
{"author":"陈之遴","content":"危磴侵云策杖遥，琳宫积翠拥岧峣。烟开铁瓮生残照，风起金山急暮潮。饮马几回虚割据，卧龙从古混渔樵。六朝佳丽依稀在，花月春江响玉箫。","dynasty":"明代","title":"北固山"}
{"author":"陈之遴","content":"高梁桥下春波绿，朱城叆叆衔朝旭。大道东连紫禁开，晴峦西映金堤曲。榆燧千家火乍收，柳丝万缕春初足。龙马银鞍车似水，貂蝉宝盖人如玉。玉人调笑倚余酲，红粉青娥拥出城。新声瑶瑟惟愁和，高揖金鞭不问名。俱攒翠幰红尘喑，共指芳园画阁明。芳园画阁春常羡，绣户璇窗人不见。经年花草任荣凋，一日笙歌恣游宴。桃李枝头日欲斜，云軿今夜宿谁家。十三学舞矜回雪，二八怜春叹落花。落花转眼飘芳甸，且喜芬菲舒未遍。宝带难输松下心，轻纨先送花前面。北地脂开笑靥娇，南都黛发修蛾倩。子夫未入合欢宫，昭仪犹给阳阿院。阳阿车骑日优游，锦障经过尽彻侯。此日莺花娇紫陌，此时弦管满皇州。皇州自昔多豪族，燕台争击荆高筑。任侠宵排紫闼通，冶游朝拥朱轮簇。刘生紫剑剑千金，石氏绿珠珠一斛。中涓骏马大堤头，玉勒雕弓翡翠裘。秦官旧领中车府，汉宫官新拜大长秋。乱抛金弹垂杨外，列坐琼筵绿水周。垂杨绿水淹留久，鸣珂倏忽雷霆吼。声势能移北斗杓，威灵欲喝西山走。张孔纷纷竞拜尘，谁人白眼惟呼酒。呼酒狂挥换赋金，蘋香花雾满高吟。君王已叹凌云气，乐府争传郢雪音。别有伤心春草碧，彩笔红颜两相惜。不见当时堕珥人，难逢前度援琴客。可怜今岁春光早，可惜明年春更好。几度歌钟丹凤城，千回裘马青楼道。歌钟裘马日逡巡，寒食东风万古尘。惟有溶溶桥下水，年年流送御沟春。","dynasty":"明代","title":"高梁篇"}
{"author":"陈之遴","content":"长安二月春初好，舒红袅绿青楼道。七成宝帐夜微温，五出霏霏点芳草。斜舞瑶空已半融，薄铺玉戺无须扫。绮树俄添浅素辉，罗衣渐觉轻寒恼。浅素轻寒剧可怜，迷离春望惜春天。低侵春院长兼雨，遥集春山半带烟。入梦每伤莺唤后，怀人多在燕来前。寻芳畏湿莲花步，对景慵联柳絮篇。柳絮浑如荡子情，紫骝当日踏花行。凤凰城里雕轮度，鹦鹉洲边晚棹横。此时见雪还相忆，此际看春转自惊。雪想玉容临宝镜，春随纤手入银筝。春雪春风几朝暮，春花自恋琼台树。妾恨宁如雪易销，君心愿共春常住。冷霰先欺玄菟城，阳和不到黄花戍。夜雪金炉共夕香，春游莫向天涯路。","dynasty":"明代","title":"春雪篇"}
{"author":"陈之遴","content":"幽燕都会历元明，九鼎迁来自旧京。天子待边常自将，通侯出塞几专征。南包百粤开荒服，东引三齐绕大瀛。谁使金瓯终缺陷，赤眉青犊满都城。","dynasty":"明代","title":"燕京杂诗其一"}
{"author":"黄定","content":"间世文章万选钱。清时平步八花砖。大开紫府瑶池宴，正是橙黄橘绿天。金烛里，玉堂前。翰林元是武夷仙。雍容草罢明堂诏，留取天香馥寿筵。","dynasty":"宋代","title":"鹧鸪天（寿熊左史）"}
{"author":"黄定","content":"落落朋良会，千龄际遇难。难香初坐帐，獬豸即峨冠。自抗囊封疏，长开黼座颜。西枢东府事，施设未全殚。","dynasty":"宋代","title":"参政谢公挽词"}
{"author":"黄定","content":"一自参机政，居然重本兵。尤优文与武，谥重敏兼荣。行矣跻三府，天乎梦两楹。鄱阳当日谶，端的付唐生。","dynasty":"宋代","title":"参政谢公挽词"}
{"author":"黄定","content":"昭代培英俊，皇天独不仁。儒林埋鸑鷟，翰苑失麒麟。青史空遗字，黄麻半掩尘。惟余忠荩语，分付义方人。","dynasty":"宋代","title":"舍人崔公挽词二首"}
{"author":"黄定","content":"昔会钱同舍，钦闻玉润姿。公时尚萦服，我亦去持麾。再起风斯下，重来雾怯披。方图问奇字，抆泪赋哀词。","dynasty":"宋代","title":"舍人崔公挽词二首"}
{"author":"黄定","content":"昭代论人物，如公实罕俦。行藏一无愧，才业两俱优。矜式新韦布，封章动冕旒。持荷簪笔地，犹想旧风流。","dynasty":"宋代","title":"侍郎李公挽词二首"}
{"author":"黄定","content":"吏绩今无匹，邦人合去思。筑堤防水患，振廪粒民饥。历历新安戒，洋洋近古诗。经纶曾未究，空有典刑遗。","dynasty":"宋代","title":"侍郎李公挽词二首"}
{"author":"岑宗旦","content":"琴中太古意，方外无为心。弹之道颇散，不弹理弥深。所以陶元亮，何须弦上音。","dynasty":"宋代","title":"听琴"}
{"author":"严遂成","content":"英雄立马起沙陀，奈此朱梁跋扈何。只手难扶唐社稷，连城犹拥晋山河。风云帐下奇儿在，鼓角灯前老泪多。萧瑟三垂冈下路，至今人唱《百年歌》。","dynasty":"清代","tags":"咏史怀古，战争，英雄","title":"三垂冈"}
{"author":"严遂成","content":"云旗庙貌拜行人，功罪千秋问鬼神。剑舞鸿门能赦汉，船沉巨鹿竟亡秦。范增一去无谋主，韩信原来是逐臣。江上楚歌最哀怨，招魂不独为灵均。","dynasty":"清代","tags":"咏史怀古","title":"乌江项王庙"}
{"author":"严遂成","content":"河从受降城，北折径南注。万山束缚之，龙性驯不怒。及兹下三门，喷礴流悬布。砥柱屹当冲，四傍绝依附。何所恃而傲，力与河伯忤？摧刚终成柔，条分左右去。卷土趋向东，昏垫逮徐豫。神禹无治法，计穷吁天助。铲除昆仑山，绝河之来路。西海为尾闾，是龙安身处。","dynasty":"清代","title":"砥柱峰"}
{"author":"严遂成","content":"万里水汇一水大，訇訇声闻十里外。岩口逼仄势更凶，夺门而出悬白龙。龙须带雨浴日红，金光玉色相荡舂。雪净鲛绡落刀尺，大珠小珠飘随风。风折叠之绘变相，三降三升石不让。有如长竿倒拍肉飞仙，中绝援绳跃复上。伏犀埋头不敢出，怀宝安眠遮步障。我欲割取此水置袖中，曰恒燠若书乾封。叩门絜瓶滴马鬃，搞苗平地青芃芃。岂不贤于谷泉之在香炉峰，坐享大名而无功。","dynasty":"清代","title":"白水岩瀑布"}
{"author":"严遂成","content":"烟与水无际，迷茫小洞庭。潮回三楚白，山压五湖青。苇折雁声苦，风多鱼气腥。扬舲一极目，何处吊湘灵？","dynasty":"清代","title":"渡鄱阳"}
{"author":"严遂成","content":"燕晋分疆处，雄关控上游。地寒峰障日，天近鹗横秋。虎护千年树，人披六月裘。夜来风不止，严鼓出谯楼。","dynasty":"清代","title":"龙泉关"}
{"author":"严遂成","content":"树压鸟声死，绿垂山势围。漏云双塔过，病雨一花飞。鱼薧摊僧饭，蜗涎蔓佛衣。无风空外响，人说夜潮归。","dynasty":"清代","title":"海潮寺"}
{"author":"严遂成","content":"三试无双誉，南薰赐第归。传行讥秃妇，礼在引宸妃。赞像黄金贱，封章黑胜微。山公逾本量，日照展书衣。","dynasty":"清代","title":"商文毅辂"}
{"author":"严遂成","content":"爱与名僧对，廊阴浸碧池。竹非因月瘦，山不压云痴。暮气鹤飞杳，秋容枫落迟。一声清磬寂，正上佛灯时。","dynasty":"清代","title":"东坡书院与允山禅丈夜坐"}
{"author":"严遂成","content":"十亩无多地，到来如许宽。池深鱼气静，树密鸟声欢。浅碧浸琴荐，轻阴护药栏。小长庐去后，山翠至今寒。","dynasty":"清代","title":"蒋别驾芝冈招同费使怀谷载孝廉闇成上舍光林游陆氏水木明瑟园二首其一"}
{"author":"严遂成","content":"支硎山下钓鱼矶，手镜奚囊照落晖。残客对人谁可耐，俳优畜我不如归。曲成打虎宜雄服，书到筹松有息机。踔掉名为颠主事，斋仪庙颂上宸扉。","dynasty":"清代","title":"杨仪部循吉"}
{"author":"严遂成","content":"宁藩礼聘竟亡归，桃坞沉冥事已非。自合奇才求杜牧，岂因涩体斥刘几。年年酒客看花屐，院院歌姬乞食衣。九鲤仙人曾入梦，楚囚有泪不轻挥。","dynasty":"清代","title":"唐解元寅"}
{"author":"严遂成","content":"息园归老爱游仙，三后金陵与拍肩。枉骑直趋何点寺，俯身旋上郭翻船。十人治具无虚日，一曲歌郎正少年。有弟隔墙呼不到，寒松深覆小楼烟。","dynasty":"清代","title":"顾尚书璘"}
{"author":"严遂成","content":"濮园礼议太风狂，恸哭齐声撼九阊。到死姓名犹帝怒，及归骨肉与家亡。荷戈多暇书逾富，拜杖馀生寿颇长。七十老儒头雪白，指挥何苦手锒铛。","dynasty":"清代","title":"杨文宪慎其一"}
{"author":"严遂成","content":"百年坛坫李何王，力取茶陵赤帜张。刺客临清几及祸，家僮木密负重伤。一星疑义徵周礼，七岁香名赋战场。丫髻花枝群妓散，九原埋骨尚戎装。","dynasty":"清代","title":"杨文宪慎其二"}
{"author":"严遂成","content":"府江雕剿阵云开，诸砦闻风震疾雷。忽地入山调鹤去，恰当沿海举烽来。定文尚借陈琳笔，治产空销范蠡才。天予一闲还予寿，荐书稠叠负诸台。","dynasty":"清代","title":"茅副使坤"}
{"author":"严遂成","content":"宗风北地切皈依，宋学荒唐作者希。大吏以文为可檄，狂生有母寄当归。论持大历西京上，读到聱牙戟口非。毋恩公为子姑去，鲍山白雪入楼飞。","dynasty":"清代","title":"李按察于鳞"}
{"author":"严遂成","content":"西湖烟水数追寻，茗碗琴床爱日心。身退未能忘国恤，病添大半坐书淫。兵中僧筏猿空化，火后檀园树少阴。绢素飘零谁拾得，故人车过泪沾襟。","dynasty":"清代","title":"李孝廉长蘅"}
{"author":"严遂成","content":"游踪奇谲避秦馀，行到苕溪好卜居。未免妻如何□肉，可无女与蔡邕书。知兵不借风云气，晓事空驰日月车。用世人言王景略，一瓢伴我老樵渔。","dynasty":"清代","title":"太白山人孙一元"}
{"author":"严遂成","content":"真隐何妨与世缘，贵游掩至亦恬然。袷衣冷卧云归寺，铁笛横吹月上船。群鹤养来如爱子，大鹏借得便飞仙。身偏多病年无禄，社友松杉种墓田。","dynasty":"清代","title":"太白山人孙一元其二"}
{"author":"严遂成","content":"龟形鹤背目双圆，物色西南万里天。自向袈裟求老佛，几曾邋遢认真仙。一棺委蜕原无死，二使斋香不计年。山是九宫擒贼地，合营庙貌赐金钱。","dynasty":"清代","title":"张三丰"}
{"author":"严遂成","content":"谁教春信破寒来，江北江南几树梅。此品亦宜员外置，无花敢向雪前开。平湖烟散閒移棹，小阁风徐数举杯。佳趣个中殊好在，始知凡艳是舆台。","dynasty":"清代","title":"梅花其一"}
{"author":"严遂成","content":"山家篱落两三枝，特地嵚欹不入时。老气直教无我敌，清名颇亦畏人知。那堪薄俗轻描画，祗向前贤大索诗。问影问形都不似，高楼玉笛莫频吹。","dynasty":"清代","title":"梅花其二"}
{"author":"严遂成","content":"依旧林扉枕水开，寂无屐齿叩苍苔。莺声不管春风尽，花气如愁暮雨来。入夜夔魖群窃据，隔墙弦管易兴哀。梨园老去名姬嫁，都把繁华付劫灰。","dynasty":"清代","title":"游某氏废园"}
{"author":"严遂成","content":"江自西来万里强，横当一柱屹中央。生犀不敢燃温峤，古锁谁能引李阳。楼势鳌浮趋海近，山根剑削倚天长。老僧见惯风波恶，钟鼓闲宵礼法王。","dynasty":"清代","title":"金山"}
{"author":"严遂成","content":"竹西自古繁华地，况是风光九十天。红杏一枝春店雨，王笙三叠玉楼烟。隔江灯影迷歌馆，吹岸衣香过酒船。好梦撩人归未得，拂城杨柳乱啼鹃。","dynasty":"清代","title":"扬州春日"}
{"author":"严遂成","content":"时平淮戍罢屯兵，市属王孙未易名。灯火如萤楼月暗，帆樯为幕岛烟生。东坡曾记沐猴戏，北使犹传银铸城。四十二湾皆种柳，绿阴三面镜中行。","dynasty":"清代","title":"淮安舟泊"}
{"author":"严遂成","content":"北使来朝辄问安，隐然敌国胆先寒。十年作相迟秦桧，万里长城坏曲端。采石一舟风浪大，富平五路战场宽。传中功过如何序，为有南轩下笔难。","dynasty":"清代","title":"过符离读张忠献公传书后"}
{"author":"严遂成","content":"绿树疏灯落烬迟，梦醒如中薄寒时。风通花气全归枕，月转楼阴倒入池。如此夜深犹有笛，可因春尽竟无诗。开门便赴寻山约，酒熟茶香短簿词。","dynasty":"清代","title":"宿许天植见山楼"}
{"author":"严遂成","content":"峤南人说好风光，粉蝶如钱扑帽箱。月上潮声喧玳瑁，雨晴野色润桄榔。吟筵拦入香山社，归橐知盈陆贾装。安得抽帆同到岸，翠微深筑读书庄。","dynasty":"清代","title":"送范容安之南粤"}
{"author":"严遂成","content":"冕旒搢珽座青宫，曾见虞巡二月东。神语虚空闻武帝，天书郑重拜真宗。六朝桧柏龙形老，四壁云雷蜃气通。负海环封齐十二，五诸侯位冠中嵩。","dynasty":"清代","title":"东岳庙"}
{"author":"严遂成","content":"父仇一报臣应死，死后评量恨转生。柱厉叔方成国士，申包胥不负交情。言之已验吴其沼，疾未全除越有兵。今日庙门车马绝，满江犹吼夜涛声。","dynasty":"清代","title":"伍相庙题壁"}
{"author":"严遂成","content":"縠文金柘绕名州，于越西来路尽头。城倚万山为保障，兵冲三省是襟喉。朱旗飘渺云车夜，灵火销沉石马秋。舟子乌知前代事，芙蓉凭吊汉龙邱。","dynasty":"清代","title":"婺州"}
{"author":"严遂成","content":"灏灏江湖入望深，烟霄杰阁俯千寻。岸花迎棹半吴楚，山雨入帘无古今。城影月移秋树碧，笛声风起暮潮阴。天涯别有青衫泪，不为琵琶湿满襟。","dynasty":"清代","title":"滕王阁"}
{"author":"严遂成","content":"伽楞瓶下坐忘归，静对炉烟夜气微。鼠盗馀粮藏佛髻，月携寒绿浸僧衣。煨来冷芋如拳大，画上横梅较竹肥。醒梦只消钟一杵，隔溪磔起有禽飞。","dynasty":"清代","title":"夜宿灵谷寺示贯澈上人"}
{"author":"严遂成","content":"桐戏祠空草乱生，山悬如瓮下环城。龙收隔岸黄云气，水送前朝碧玉声。一夜沉龟鸣毁垒，千秋盘木记屯兵。摩挲苏壁留题遍，只数鸳湖二老名。","dynasty":"清代","title":"晋祠"}
{"author":"严遂成","content":"飞渡黄河势已成，但凭一掌守孤城。三千兵带饥寒色，百二关传恸哭声。报国不能生杀贼，殉君何用死留名。遗祠萧飒横汾曲，夜夜泉飞白鹤鸣。","dynasty":"清代","title":"蔡忠襄公祠"}
{"author":"严遂成","content":"地近边秋杀气生，朔风猎猎马悲鸣。雕盘大漠寒无影，冰裂长河夜有声。白草衰如征发短，黄沙积与阵云平。洗兵一雨红灯湿，羊角魫鱼堠火明。","dynasty":"清代","title":"曲峪镇远眺"}
{"author":"严遂成","content":"堕樵满地纺机横，儿女唐装太古情。白骨未收铜马贼，青山犹绕乐羊城。平沙入暮多牛迹，疏柳迎凉带水声。欲问葛仙修炼处，天风台畔月初明。","dynasty":"清代","title":"唐县"}
{"author":"严遂成","content":"闻道征帆过泊头，离亭摇落远含愁。壁虫秋静作人语，露叶夜明如水流。潮信茫茫五马渡，雨声淰淰百花洲。凭君寻我题名处，甘载西风感旧游。","dynasty":"清代","title":"夜闻沈樊桐内翰过泊头将由江南之江西"}
{"author":"严遂成","content":"收灯一笛落残梅，此曲人间也可哀。春水方生公欲去，桃花净尽我重来。宜男谁献仓庚膳，避债须登骏马台。大半閒情同漫与，青鸾飞下小蓬莱。","dynasty":"清代","title":"柬同年金蒿亭明府"}
{"author":"严遂成","content":"三年万里一身游，莽莽高台塞草秋。旗影晓翻红日冻，笳声夜裂黑雕愁。索舲虚警防边骑，裙屐清吟对楚囚。回首那堪明月梦，二分依旧照扬州。","dynasty":"清代","title":"题卢雅雨观察出塞集"}
{"author":"严遂成","content":"两三点雨地衣斑，禅榻光阴户早关。风约秋声凉入树，月街暮气远沉山。食如许少宁量腹，酌亦无多且驻颜。昨梦细君亲口问，自君之出几时还。","dynasty":"清代","title":"归自临城题保阳旅壁"}
{"author":"严遂成","content":"不如归去子规魂，啼到家山第几村。天各一方分弟妹，地无半亩与儿孙。薄游滋味如尝酒，垂老光阴合闭门。只是我今愁独寐，干章风雨树黄昏。","dynasty":"清代","title":"大兄将归志别"}
{"author":"严遂成","content":"碧油幢曳戟门烟，销钥三关落眼前。自古晋阳为保障，几曾汾曲有楼船。开中可以疏盐政，画一如何议井田。四面皆山山下路，亭亭杨柳马连钱。","dynasty":"清代","title":"寄冀宁徐恕斋观察"}
{"author":"严遂成","content":"秦关落叶最飘零，一片离声不可听。雁断清霜瓠子渎，莲沉细雨锦帆泾。缘何未老偏多病，赖是无官得独醒。今夜月明吾入梦，瑶琴理罢水哉亭。","dynasty":"清代","title":"闻香霞客保阳却寄"}
{"author":"严遂成","content":"芦屋烟青水四隈，卧吹铜笛挂帆来。荷香颇与风留恋，葑势全凭月展开。更打雁奴如鼓乱，浪吹鱼婢有花堆。空明忽动湘湖梦，雉纼龟髯采一回。","dynasty":"清代","title":"从赵北口夜渡西淀"}
{"author":"严遂成","content":"听断莲塘夜雨声，归迟只为啖虚名。才华见许卢思道，规矩难绳祢正平。珠帕簪花三馆梦，锦衣泣月十年情。洞庭叶落秋将老，渺渺愁予与目成。","dynasty":"清代","title":"怀姚砺圃徵士"}
{"author":"严遂成","content":"水谓当今见此才，玉山歌酒好追陪。清言都自空虚得，胜事偏从患难来。人借一花为寝馈，地因近海有楼台。梦游我挟飞仙羽，昨夜水西庄上回。","dynasty":"清代","title":"怀水西庄主人查心谷"}
{"author":"严遂成","content":"一丸泥塞大金川，负固凭陵已二年。绝壁跨空横铁索，危江剪溜泛皮船。楼盘雕势梯难上，箭作鸱声甲易穿。薄险王师身手健，拍张都是肉飞仙。","dynasty":"清代","title":"胡泰舒银台归自蜀述西师始末其一"}
{"author":"严遂成","content":"相公露冕万重山，过午传餐也未閒。草檄宵驰宣庙略，封章晨拜见天颜。板桥压担牛涔重，冰磴牵绳马汗斑。特制软材平底屐，满天风雪过桃关。","dynasty":"清代","title":"胡泰舒银台归自蜀述西师始末其二"}
{"author":"严遂成","content":"城头角止鼓停挝，彷佛三条烛影斜。虚壑阴风啼怪鸟，空堂残月照寒花。眼光于我复谁在，峰距若人敢尔邪。垂老弟兄缘底事，今宵沦落共天涯。","dynasty":"清代","title":"杏花堂与同年蒋艮山守夜有感"}
{"author":"严遂成","content":"山当面立路疑穷，转过湾来四望通。凉月满楼人在水，远烟著地树浮空。熊罴之状乃奇石，鹳鹤有声如老翁。清福此间殊不乏，可容招隐桂花丛。","dynasty":"清代","title":"秋夜投止"}
{"author":"严遂成","content":"蕉窗绿暗树灯红，旧雨沉绵一梦中。去燕有楼吟白傅，过车无酒酹桥公。明星夜集仍东井，老柳秋垂向北风。何处紫云回奏曲，伤心不待管弦终。","dynasty":"清代","title":"吴鸿胪颖庵招饮有怀少司马梅庵先生"}
{"author":"严遂成","content":"蓝谢冰生怵我先，消寒小住九龙泉。平时守默若萧哑，忽地放狂如柳癫。土塞孟门成底事，薪填瓠子待何年。子规劝汝遄归去，趁及荼蘼酿酒天。","dynasty":"清代","title":"送陆生惠南归独山"}
{"author":"严遂成","content":"碧血千年化水滨，回天力尽遂亡身。知临虎穴撄常侍，忍仆龙门负党人。覆辙可堪寻白马，祸胎竟至酿黄巾。东林亦遘同文狱，汉碣摩挲重怆神。","dynasty":"清代","title":"颍桥吊李元礼墓"}
{"author":"严遂成","content":"阵压如山一面当，不劳突骑佐渔阳。兵因数少翻腾趠，帝尚年轻易奋扬。计定入关除莽乱，功成踰月哭兄丧。艰危卒就中兴业，此是开基大战场。","dynasty":"清代","title":"昆阳城望光武军战处其一"}
{"author":"严遂成","content":"尸填满野水流丹，雷鼓从天怒上干。项羽不能誇钜鹿，王郎多事起邯郸。尚尊谶纬诬周礼，旋睹威仪复汉官。从此执金吾不羡，迁都终合建长安。","dynasty":"清代","title":"昆阳城望光武军战处其二"}
{"author":"严遂成","content":"侯封故里望依稀，太息西行应募非。海上牛羊拘属国，月中环佩送明妃。烽屯绝塞昆崙远，血膏离宫苜蓿肥。使者何功膺上赏，归槎载得石支机。","dynasty":"清代","title":"博望城"}
{"author":"严遂成","content":"百里长沟一夜成，左家从此不能兵。山河运尽英雄老，侯伯封高盗贼轻。旗脚星移无定所，马啼雷动只虚声。樊城旧是屯营地，满目颓云暮气生。","dynasty":"清代","title":"樊城感左宁南事"}
{"author":"严遂成","content":"遗民立庙俯江隈，万里功成得祸胎。人惜明珠填谤箧，天留铜柱配云台。据鞍垂老不须讳，穿穴避炎良可哀。身后妻孥泪无限，蛮乡藁葬几时回。","dynasty":"清代","title":"新息侯庙"}
{"author":"严遂成","content":"砑光慰帽绛罗襦，烂熳东风态绝殊。息国不言偏结子，文君中酒乍当垆。怪他去后花如许，记得来时路也无。若到沩山应悟道，红霞红雨总迷涂。","dynasty":"清代","title":"桃花"}
{"author":"严遂成","content":"迟君麦熟便应还，直到如今始解颜。人面风吹三月柳，马蹄电掣万重山。施之大有栋梁用，得此多于林阜閒。正值庭阴新雨绿，一声么凤百花斑。","dynasty":"清代","title":"喜徐大田上舍至兼读游稿"}
{"author":"严遂成","content":"满林霜果落缤纷，二月花红正夕曛。山与云依相慰藉，水因石阻得声闻。兵锋险道窥南户，戍火严城驻北军。容易时清君坐啸，当年滇蜀此平分。","dynasty":"清代","title":"由水坪宿寻甸与额观文明府夜话"}
{"author":"严遂成","content":"番歌一去更谁听，天宝遗音满后庭。烟气暗生婴玉鼎，花光深覆皂罗屏。只嫌搦雪无仙爪，不信量丝有钓舲。昨夜柔仪钟漏永，秋风帘押振金铃。","dynasty":"清代","title":"咏李后主事"}
{"author":"严遂成","content":"浮霞墩后月湖前，只合君来占数椽。如此荷花云锦地，可无书画米家船。","dynasty":"清代","title":"为姚玉裁题莲花庄图其一"}
{"author":"严遂成","content":"溪山八面翠环城，欲认君家路易明。无数垂杨遮不住，好风吹出读书声。","dynasty":"清代","title":"为姚玉裁题莲花庄图其二"}
{"author":"严遂成","content":"圆光五色太和山，金殿双双白雉斑。寿恺閒堂娱老地，为脩贺表不曾閒。","dynasty":"清代","title":"胡忠安濙其一"}
{"author":"严遂成","content":"龚谦剑术但除妖，万里边关守合牢。臣不知兵知将将，阴阳通晓仰弥高。","dynasty":"清代","title":"胡忠安濙其二"}
{"author":"严遂成","content":"端东门入路生天，冠带俄惊立陛前。拜赐金瓜三折胁，未能俯地拾馀钱。","dynasty":"清代","title":"北祭酒李文毅时勉其一"}
{"author":"严遂成","content":"血竭疗来逢义士，鹿鸣歌罢对英公。导旗张乐都门外，归取寒衾纳桶中。","dynasty":"清代","title":"北祭酒李文毅时勉其二"}
{"author":"严遂成","content":"致币牵羊礼颇优，四箴书了我何求。一钱不值秋官长，肯舍诗书对楚囚。","dynasty":"清代","title":"南祭酒陈文肃敬宗"}
{"author":"严遂成","content":"小红唱罢浣溪纱，豕圈鸡埘草半遮。玉茗香消堂不见，晓莺啼上玉兰花。","dynasty":"清代","title":"汤遂昌显祖绝句二首其一"}
{"author":"严遂成","content":"雨丝风片画船游，一阵笙歌一拍浮。今日东门杨柳岸，暮蝉哀怨不胜秋。","dynasty":"清代","title":"汤遂昌显祖绝句二首其二"}
{"author":"严遂成","content":"如来金粟是前身，水木清华结净因。武略将军飞骑尉，头衔太苦草堂人。","dynasty":"清代","title":"顾钱塘德辉其一"}
{"author":"严遂成","content":"觞政横流翠竹间，婆娑乐部落花斑。兰亭清隘西园丽，雅集终应让玉山。","dynasty":"清代","title":"顾钱塘德辉其二"}
{"author":"严遂成","content":"芙蓉四面岸为城，一碧天光夜月明。忽地水禽烟浦外，榜歌惊起小琼英。","dynasty":"清代","title":"顾钱塘德辉其三"}
{"author":"严遂成","content":"枇杷雪罩桂天香，棋子丁丁落满堂。轧得凤头琴未了，蟠桃手夺紫丝囊。","dynasty":"清代","title":"顾钱塘德辉其四"}
{"author":"严遂成","content":"白云如海草连陉，断发犹携翡翠屏。可似朝云能入道，从君日诵大乘经。","dynasty":"清代","title":"顾钱塘德辉其五"}
{"author":"严遂成","content":"美人宾客半黄蒿，书画船无桨可操。山色湖光收不去，独披僧帽过临濠。","dynasty":"清代","title":"顾钱塘德辉其六"}
{"author":"严遂成","content":"西园明月隔花薰，北郭才名易上闻。闭口莫言温室树，金鸡不赦上梁文。","dynasty":"清代","title":"高太史启"}
{"author":"严遂成","content":"想见挥金拂袖时，九龙山石竹参差。氍毹不是黔公客，只为箫声写一枝。","dynasty":"清代","title":"王舍人纮"}
{"author":"严遂成","content":"银屏桂殿露香飘，此去蓬山路不遥。濯濯渥人春月柳，东风吹不上红桥。","dynasty":"清代","title":"林仪部鸿其一"}
{"author":"严遂成","content":"花枝七宝障歌筵，只许闻声已可怜。况是云鬟人赋得，此才大胜李青莲。","dynasty":"清代","title":"林仪部鸿其二"}
{"author":"严遂成","content":"大江东去雁南宾，翡翠衾寒几度春。淡月落花归有梦，崔徽已作卷中人。","dynasty":"清代","title":"林仪部鸿其三"}
{"author":"严遂成","content":"争忍三山逐日行，今宵铁磨照灯明。伤心待漏朝天句，并入业残玉佩声。","dynasty":"清代","title":"林仪部鸿其四"}
{"author":"严遂成","content":"鹿园瓶钵最萧閒，垂老新添一箭瘢。夷虏遥情空指掌，衲衣晓入伏牛山。","dynasty":"清代","title":"万都督表"}
{"author":"严遂成","content":"国工募得费钱多，技尽春游几曲歌。青冢紫台魂不返，琵琶恼断贾婆娑。","dynasty":"清代","title":"王同知九思"}
{"author":"严遂成","content":"重茵翠罽上灯时，爱客梁园酒满池。紫拨叱骄磨勒健，争如一阕竹枝词。","dynasty":"清代","title":"谢布衣榛其一"}
{"author":"严遂成","content":"卷帘微步曳明妆，回面搊弹曲十章。裂帛一声天似水，满庭月浸牡丹香。","dynasty":"清代","title":"谢布衣榛其二"}
{"author":"严遂成","content":"擎瓯结盒泣玫瑰，未有佳人不爱才。丁掾纵教双目眇，也驱油壁上丛台。","dynasty":"清代","title":"谢布衣榛其三"}
{"author":"严遂成","content":"秋到衰杨夜有霜，可哀一曲泪沾裳。他年寒食棠梨老，红雨伤春柳七郎。","dynasty":"清代","title":"谢布衣榛其四"}
{"author":"严遂成","content":"僧舍淋漓索笔时，官虽未服死何辞。对床弟亦同归去，不向西山饭伯夷。","dynasty":"清代","title":"黄进士淳耀"}
{"author":"严遂成","content":"六岭空提一旅兵，迎降间道夜翻城。笑他生祭王炎午，不及参军不独生。","dynasty":"清代","title":"金御史声"}
{"author":"严遂成","content":"绕亭三面水如烟，好是霏微酿雨天。满袖蘋香将不去，夜凉输与鹭鸶眠。","dynasty":"清代","title":"题介白亭"}
{"author":"严遂成","content":"水粼粼渌菜畦香，塔影如龙卧夕阳。高柳乱蝉风不住，残声曳过浣衣塘。","dynasty":"清代","title":"安肃道中"}
{"author":"严遂成","content":"离人夜土潞河船，燕燕差池小雨天。春尽绿杨风落絮，凄迷七十二沽烟。","dynasty":"清代","title":"有感题泊头壁"}
{"author":"严遂成","content":"枯桐挂壁涩秋苔，荩箧无衣甑有埃。忍听孤儿垂泪问，娘何处去几时回。","dynasty":"清代","title":"为刘生敬敷题琴心中断诗"}
{"author":"严遂成","content":"别来风物又清和，梦绕东南路不多。一夜雨声吹到晓，草痕青过葛荣坡。","dynasty":"清代","title":"怀朴庭信都"}
{"author":"严遂成","content":"残红败绿化为烟，一柱亭亭立鹭拳。三十六陂秋水梦，恍疑撑出撅头船。","dynasty":"清代","title":"题恽薵平画秋荷"}
{"author":"严遂成","content":"三面开窗不向西，半弓割取作花畦。晓来一雨活新竹，便有水虫清夜啼。","dynasty":"清代","title":"题小南轩壁"}
{"author":"严遂成","content":"一声入破决云层，萧寺关愁寄老僧。彷佛秦淮人定后，月明如水满船灯。","dynasty":"清代","title":"闻墨庄主人吹笛"}
{"author":"严遂成","content":"钧台倒影镜空明，犹记弯环七里程。一夜鸬鹚滩上泊，晓烟啼彻画眉声。","dynasty":"清代","title":"鸬鹚滩"}
{"author":"严遂成","content":"澄清天下志，正色肃朝纲。半道包苴绝，三君姓氏香。京官料大计，王府注赀郎。夜窘崔呈秀，师侵谢应祥。四凶曾著论，十罪竟飞章。要地罗群丑，熏天灼巨珰。浮云身进退，阴雨国兴亡。孤立苞桑系，联翩硕果伤。私仇庭辱马，奇祸狱连汪。并劾郭嘉遇，交攻孙丕扬。放归良可已，提问又何妨。臂痛慈亲殁，肠惊少子殇。家贫无长物，戍远况殊方。赦惜生还晚，封叨谥赠光。不堪西极目，血泪洒庄浪。","dynasty":"清代","title":"赵忠毅南星"}
{"author":"严遂成","content":"禁掖危疑地，维持护圣躬。大声麟趾殿，立刻哕鸾宫。入井言皆妄，垂帘智自雄。头须一夜白，腔血九霄红。贿枉熊飞百，仇深魏进忠。赵高谋叵测，王圣事交通。擢发罪难数，燃脐膏易融。义儿鹰大布，酷吏鼠狐丛。一网连珠染，三琵虐焰攻。钉囊牢穴下，妻子堞楼中。醮佑同文狱，钱输卖菜佣。小臣陪顾命，帝鉴有馀恫。","dynasty":"清代","title":"杨忠烈涟"}
{"author":"严遂成","content":"扶掖登皇极，冲龄善病身。狐雄殊跋扈，鸡牝欲司晨。盗宝词旁及，投缳事岂真。震惊凡几日，哀痛甫经旬。私憾徐良彦，昌言贾继春。上方随请剑，当道竟埋轮。实草应山疏，宁逢丞相嗔。见危防二法，兴利验三因。督学人伦鉴，调元物议均。废庄封不启，假印获初巡。缇骑犹加礼，诬赃不贷贫。诸生金荟萃，群从系逡巡。羹饷黄泉泪，鸰原夜雨神。飘零小弱弟，南渡作逋臣。","dynasty":"清代","title":"左少保光斗"}
{"author":"严遂成","content":"师来先生生清门，胜国遗老中丞孙。灵宝夙经龙汉劫，义熙私记柴桑村。问问庵中门两版，白云留住心难转。生涯三绝画书诗，踏破当时铁门限。流传一幅《桃源图》，茅屋禾田路超远。汉魏茫茫那可追，依稀犹认秦鸡犬。想其下笔寓深意，剩水残山到双眼。洞口扁舟归去来，猿啼鹤怨吾知免。吁嗟乎！平原花木摧为薪，葛帔流离感路人。茂先机杼魏公笏，长埋黑土生丹磷。此本弆藏幸无恙，后贤购以双乌银。浴手令我肃展视，如获剑履思先民。夜深风雨起寒籁，墨痕中湿西台泪。","dynasty":"清代","title":"题桃源图"}
{"author":"严遂成","content":"韩林儿，或云李氏子，弥勒佛生山童死。黑牛白马巾红巾，青巾香巾随后尘。徽宗八世国号宋，正朔家家奉龙凤。瓜步舟覆儿可怜，明年始称吴元年。","dynasty":"清代","title":"韩林儿"}
{"author":"严遂成","content":"渔家子，起沔阳，夥颐沉沉称汉王。橹箱连锁棚走马，乘潮东向吞天下。奈何雁汊烧羊反间行，坏汝万里之长城。铁挝击碎寿辉首，义帝沉江战且走。饿鸮一声摩天风，目睛突出箭血红。相士贵墓术不验，沙岸雨立朝班空。虎斗龙争几朝暮，若翁业渔尚如故。不识门前拥彗迎，不逢俎上分羹怒。呜呼载尸安用镂金床，比之溺器七宝装，龙凤鞍帕真珠光。刘鋹孟昶汰已甚，与乱同事罔不亡。","dynasty":"清代","title":"陈友谅"}
{"author":"严遂成","content":"掺舟运盐张九四，白驹亭场树贼帜。万户告身拒不受，栋射三矢承天寺。吴趋踞坐拓土宽，遂与元绝称天完。诸将偃蹇载乐器，樗蒲蹴鞠军中欢。一炮飞空碎城堞，耳聩风谣黄蔡叶。锦衣银铠十条龙，万里桥边丧舟楫。呜呼以身死国真英雄，江东不降宋钱俶，河西不归汉窦融。妻刘亦挟丈夫气，齐云楼火通天红。","dynasty":"清代","title":"张士诚"}
{"author":"严遂成","content":"乞与天随子，此间销夏宜。堂虚云不去，山近雨先知。嫩竹新成个，浮蘋乱吐丝。便无花亦好，况遇有花时。","dynasty":"清代","title":"蒋别驾芝冈招同费使怀谷载孝廉闇成上舍光林游陆氏水木明瑟园二首其二"}
{"author":"严遂成","content":"江馆云阴合，青灯耿夜阑。橹声离岸小，山气压城寒。树老鸦栖稳，泉枯鹿饮乾。草坪明日路，细雨湿征鞍。","dynasty":"清代","title":"常山旅夜"}
{"author":"严遂成","content":"一发谽谺路，摩天虎势蹲。豁崖排雁齿，纡磴蹙鱼鳞。莽伏探丸地，鸡鸣载橐人。春秋严重闭，瓯脱是西邻。","dynasty":"清代","title":"天门关"}
{"author":"严遂成","content":"一桁亭台影，琼箫出翠扉。花深莺入定，莎软燕忘归。宿雨随旗捲，晴云拥马飞。吹来香不断，蝶粉污春衣。","dynasty":"清代","title":"汾郡春日"}
{"author":"严遂成","content":"车马所不到，山墙带女萝。逼城河力大，吊古鬼雄多。吏向雅前散，官于枕上过。爽亭碑尚在，剔藓一摩挲。","dynasty":"清代","title":"题临城公廨壁"}
{"author":"严遂成","content":"明月澹吾虑，满庭无垢氛。天光多是水，暮气却非云。屋小农谈寂，沙空鹤警闻。离人如落叶，飘泊不成群。","dynasty":"清代","title":"月下有怀"}
{"author":"严遂成","content":"藁葬衣冠处，空祠澶水滨。此邦无父子，吾道自君臣。鼠迹尘瑶瑟，苔痕网锦茵。翛翛风振木，下马拜行人。","dynasty":"清代","title":"先贤仲子祠"}
{"author":"严遂成","content":"地近边墙画角鸣，朔风割面冻痕生。雕盘大漠寒无影，冰裂长河夜月声。新鬼或传归远戍，黑云浑欲压空城。凭高差喜狼烟息，铙吹飞来列校营。","dynasty":"清代","title":"曲峪镇远眺"}
{"author":"严遂成","content":"一线黄墙障朔风，腾骧铁马溃云中。骨堆石勒沤麻岭，血浴高欢避暑宫。栖亩粮增三日灶，乘城卒卧六钧弓。汉家别有遮拦法，贡市年年货币通。","dynasty":"清代","title":"书明俺答叹塞事后其一"}
{"author":"严遂成","content":"一家兄弟总能兵，联臂横吹筚篥声。幕上有乌争夜遁，野中无草废春耕。卢龙已卖防秋塞，上谷虚传突骑名。差喜红庄工杀贼，不教归到白云城。","dynasty":"清代","title":"书明俺答叹塞事后其二"}
{"author":"严遂成","content":"常十万，东擒吴，西殪汉，北走庚申无用战。君不见采石矶，奋戈跳荡船如飞。又不见洛水槊，溃围驰突全身归。呜呼勇力绝伦年四十，凌烟鄂公好颜色。如何甲盾梦神人，疑汝饥来特就食。英雄憔悴卧田间，日月之明有时蚀。","dynasty":"清代","title":"开平王常遇春"}
{"author":"严遂成","content":"歧阳王酷似其舅，事事直与古人偶。君不见吴吕蒙，法立诛必凶门凶，一笠一釜将毋同。又不见汉耿弇，疏勒飞泉凿深险。乘马蹋地刑以牲，桑哥儿麻军破胆。临阵踔厉驰风樯，遇大敌勇不可当。家居蝉蜕憺无事，忘其亲贵身为王。雅歌投壶祭征虏，恂恂书生岳忠武。兵权一释学为儒，金华胡范吾所师。","dynasty":"清代","title":"歧阳王李文忠"}
{"author":"严遂成","content":"五十万人付年少，是谓弃兵而揖盗。怏怏宿将丈人行，踞坐膝行礼何傲。玺书黄钺渡江来，船沉风雨波涛堆。大旗一折车小动，委弃如山空壁送。召还惊定剩游魂，僇逃庙社天家恩。殿前丛殴幸不死，死则谁启金川门。","dynasty":"清代","title":"李景隆"}
{"author":"严遂成","content":"此城据之屋脊坐，铁券时时书酒过。部勒群儿夙负奇，容棺之墟无稳卧。忽然治第中都中，安车迎入朝元宫。里闬兵兴叙旧事，御膳法酒时相从。是时元臣率丽法，若胡为者封瓯东。妾媵资遣日卧疾，失音之老其途穷。乃知韩彭菹醢坐少壮，从赤松游庶无恙。不然吏事既以责三公，兵权不释酒杯中，安得人人寿以终。","dynasty":"清代","title":"东瓯王汤和"}
{"author":"严遂成","content":"求珠纳哈出之妻，私匿驼马金山西。细故失意祸奄至，诸子不封竟不嗣。黑气满室非吉徵，春秋渐高渐猜贰。独不念龙盘虎踞金陵图，拔为根本帝王都。阿兄挽辂汉刘敬，可以论功赎罪无。","dynasty":"清代","title":"郢国公冯国胜"}
{"author":"严遂成","content":"钞悬十千募擒贼，王成之奴缚主出。如数予钞赏不虚，随具汤镬烹于车。扬旗伐鼓吁尔众，奴叛主者罪深重。呜呼缣囊夜络彭宠头，裂地曾封不义侯。侯兮侯兮乃不义，起自贼中铜马帝。","dynasty":"清代","title":"东莞伯何真"}
{"author":"严遂成","content":"巩昌侯封予世券，骁骑舍人醉风汉。因缘女弟宁王妃，胡然剃发衣僧衣。百罂金币劳赐厚，侍宴后庭冠脱首。不事事乃无职守，时复中之饮醇酒。人生适意多得钱，唱佛不已祈神仙。后党祸起率连坐，此老闭门足高卧。","dynasty":"清代","title":"醉风汉郭德成"}
{"author":"严遂成","content":"持一升麦草间伏，呼之曰来从逐鹿。此我临濠初起时，臣作股肱帝心腹。积功封侯命不轻，一掷家奴封帖木。","dynasty":"清代","title":"吉安侯陆仲亨"}
{"author":"严遂成","content":"西湖异云西北至，十年前识金陵气。陈强张富决雌雄，帷幄屏人其语秘。虬髯侍侧蹑胡床，如以真王易假王。跃起大呼徙别舸，难星一炮占鄱阳。公何有术不自救，谈洋茗洋吏讦奏。偾辕之驾挟医来，积中拳石吞乌咮。京房郭璞数莫逃，天文象纬书可烧。幸而遇时佐洪武，不然著郁离子究何补。异授有神亦有师，泯没平生邓祥甫。","dynasty":"清代","title":"诚意伯刘基"}
{"author":"严遂成","content":"韩国公，萧何主守高于血汗功，谁连染之胡惟庸。惟庸弟之亲，可以赎其兄之身。何至杀及七十人，狱辞传著真不真。呜呼王虞部疏抗声读，一字一痛哭。开国元勋传，变为奸党录。人言汉高心肠薄，不闻并赤萧何族。","dynasty":"清代","title":"韩国公李善长"}
{"author":"严遂成","content":"西湖烟水数追寻，茗碗琴床爱日心。身退未能忘国恤，病添大半坐书淫。兵中僧筏猿空化，火后檀园树少阴。绢素飘零谁拾得，故人车过泪沾襟。","dynasty":"清代","title":"李孝廉长蘅"}
{"author":"严遂成","content":"十二持刀斩贼首，白金奉母儿偿酒。转战生擒三鹞归，分镇卢州划疆守。土桥伏起兵未交，踣腾他骑驰风飙。反斗直前挟其槊，颓垣跃入虎怒哮。追者辟易乃脱兔，飞章曲直中朝诉。千金为赗何足多，度外置之以国故。师回铜陵驾小舟，葛衣络臂箭伤喉。白龙鱼眼一奇货，田雄挟作归命侯。事不可为剌吭死，手腕血溅长江水。风涛夜作鬼雄呼，酒气鞭声黄闯子。","dynasty":"清代","title":"靖南侯黄得功"}
{"author":"严遂成","content":"谁教春信破寒来，江北江南几树梅。此品亦宜员外置，无花敢向雪前开。平湖烟散閒移棹，小阁风徐数举杯。佳趣个中殊好在，始知凡艳是舆台。","dynasty":"清代","title":"梅花其一"}
{"author":"严遂成","content":"暮市芦兮龙江，旦载归兮入治事。妇织席兮力养，悬诸梁兮磁瓦器。吏也廉若此，风示尔多士。士果当以吏为师，官奴可给前致辞。事母何预他人事，浣衣者妇哺者，儿此语可勒孝子祠。","dynasty":"清代","title":"中书吏刘敏"}
{"author":"严遂成","content":"二公鼎鼐调和地，翊赞无如少主昏。善断固应推宋璟，反攻几至杀陈蕃。谏书泪渍金滕册，奸党名刊端礼门。居洛重思重入相，廿年顾命答明恩。","dynasty":"清代","title":"刘文靖健"}
{"author":"严遂成","content":"二相东西并一时，逡巡南郡廿年迟。宫中对泣才苏轼，狱底穷经注赵歧。珰祸将萌无独断，阁权在握或旁移。寿星幸遇宽仁主，记侍东宫赞释之。","dynasty":"清代","title":"杨文定溥"}
{"author":"严遂成","content":"扩廓军遥万里行，间关南下事无成。稼干山左收豪杰，皋羽江边匿姓名。盗贼亡隋何足叹，威仪复汉有馀荣。会同给膳当娱老，极目渐渐麦秀生。","dynasty":"清代","title":"九灵山人戴良"}
{"author":"严遂成","content":"中枢魁柄不旁挠，出镇三边地望高。无事西番降土鲁，有人南赣缚宸濠。平时料贼谋先中，远道筹粮记最牢。凭仗子公多气力，老来终得长天曹。","dynasty":"清代","title":"王恭襄琼"}
{"author":"严遂成","content":"想见挥金拂袖时，九龙山石竹参差。氍毹不是黔公客，只为箫声写一枝。","dynasty":"清代","title":"王舍人纮"}
{"author":"严遂成","content":"冕旒搢珽座青宫，曾见虞巡二月东。神语虚空闻武帝，天书郑重拜真宗。六朝桧柏龙形老，四壁云雷蜃气通。负海环封齐十二，五诸侯位冠中嵩。","dynasty":"清代","title":"东岳庙"}
{"author":"严遂成","content":"臣惟贼不遗君父，麟阁丹青视等闲。义旅风驰樟树镇，野心云恋九华山。残兵络绎舆尸苦，诸将淋漓战血斑。付与龙江江外路，凯歌人报献俘还。","dynasty":"清代","title":"新建侯王守仁其二"}
{"author":"严遂成","content":"藁葬衣冠处，空祠澶水滨。此邦无父子，吾道自君臣。鼠迹尘瑶瑟，苔痕网锦茵。翛翛风振木，下马拜行人。","dynasty":"清代","title":"先贤仲子祠"}
{"author":"严遂成","content":"江馆云阴合，青灯耿夜阑。橹声离岸小，山气压城寒。树老鸦栖稳，泉枯鹿饮乾。草坪明日路，细雨湿征鞍。","dynasty":"清代","title":"常山旅夜"}
{"author":"严遂成","content":"国工募得费钱多，技尽春游几曲歌。青冢紫台魂不返，琵琶恼断贾婆娑。","dynasty":"清代","title":"王同知九思"}
{"author":"严遂成","content":"迟君麦熟便应还，直到如今始解颜。人面风吹三月柳，马蹄电掣万重山。施之大有栋梁用，得此多于林阜閒。正值庭阴新雨绿，一声么凤百花斑。","dynasty":"清代","title":"喜徐大田上舍至兼读游稿"}
{"author":"严遂成","content":"川遥榆木望圜扉，谏采金珠速赈饥。馔赐大官尝橐糗，羹翻小吏污朝衣。刑书辍笔欧阳似，禁夜闻铃伯玉非。民力东南今不竭，三江既入水田肥。","dynasty":"清代","title":"夏忠靖原吉其二"}
{"author":"严遂成","content":"八图营阵最分明，规复三年事可成。裴度不能邀帝断，李晟竟自负天生。一腔东市朝衣血，三面黄河战鼓声。游牧从兹沦异域，伤心莫问受降城。","dynasty":"清代","title":"曾襄悯铣其二"}
{"author":"严遂成","content":"不知山起止，弥望青无际。树亦若逃名，少同而多异。微风一簸荡，海浪天吴戏。有时云欲归，万灶饙馏沸。绝壑泉收声，业阴豹虎庇。忆昔苗搆乱，中可藏兵器。行行日未晡，鼻尖森鬼气。","dynasty":"清代","title":"起马塘隔崦树色"}
{"author":"严遂成","content":"生不能王败而走，遗基岂复为鬼有。都水行司地合迁，青燐黑胜散如烟。浚锦帆泾规水利，利民之外无他意。以此受谮僇其身，巷以哭者苏州民。哭太守，太守生，礼行乡饮酒。太守死，谁与订经史。课绩空为天下先，悔而归葬骨已沦重渊。不如前人事苛刻，全受全归陈烙铁。","dynasty":"清代","title":"苏州守魏观"}
{"author":"严遂成","content":"少孤借书走百里，右目失明读未已。厅事旋马遗古风，禁涩体者文家宗。亦复慷慨陈利弊，何乃褊衷负盛气。阴阳燮理中书堂，反唇而惎冠投地。手挥院判布鹰犬，面折台臣视奴隶。白沙抑去齮王公，是皆国家栋梁器。宋儒论古无完人，公独以意为屈伸。当夫金源势全盛，宗弼宗望皆名臣。大河以北山四塞，谁能逾越兵如神。黄龙痛饮诚不易，西夏情形则大异。龙图老子万甲兵，坐以生事悖清议。桧也国贼屠忠良，归功再造心病狂。人言卢杞定不信，诏书可以褒五郎。呜呼纲沦目聩义翻覆，西山之书安用补，司马之鉴安用续。","dynasty":"清代","title":"邱文庄浚"}
{"author":"严遂成","content":"灏灏江湖入望深，烟霄杰阁俯千寻。岸花迎棹半吴楚，山雨入帘无古今。城影月移秋树碧，笛声风起暮潮阴。天涯别有青衫泪，不为琵琶湿满襟。","dynasty":"清代","title":"滕王阁"}
{"author":"严遂成","content":"江南财赋地，逋课八百万。奉命往釐之，何以起涂炭。吴平籍官田，租倍他郡半。累减少苏息，平米法称善。揆纲运立簿，辖总收握算。置仓名济农，赈贷取赢羡。水次得兑交，转漕去前患。折草以帖斋，纳布式毋乱。损耗供账科，缺额盐龟赡。时复屏驺从，父老咨询遍。忽焉匹马骑，往来历圩岸。安知都堂尊，衣服固敝烂。淤壅浚三江，沙柴垦二县。馀波逮邻封，乞籴役舟泛。岁积不可校，修葺广营建。馈遗匪乾没，渔蠹或欺谩。公物归之公，张弛为济干。朝士丛谤议，奸民迭构煽。二十一年前，十家九逃窜。苦心著成劳，凶荒饱餐饭。乃不以为功，抚膺发长叹。郎署昔浮沉，挨宿资靖献。张说珠记事，杨愔曲障面。竹木贮陶侃，阴阳册刘晏。以此经世才，况当土木变。不得立于朝，度之绌攻战。嗛嗛意未已，保全荷深眷。厥后吴大饥，何人迹克践。处处祭生祠，哭声震淮甸。","dynasty":"清代","title":"周文襄忱"}
{"author":"严遂成","content":"冕旒搢珽座青宫，曾见虞巡二月东。神语虚空闻武帝，天书郑重拜真宗。六朝桧柏龙形老，四壁云雷蜃气通。负海环封齐十二，五诸侯位冠中嵩。","dynasty":"清代","title":"东岳庙"}
{"author":"严遂成","content":"六鳌镜没三山立，风吹舶趠天吴泣。两两屏障星模糊，逼视双龙墨痕湿。刑部家亡胜国秋，百年彝器有谁收。兵火摧残盗胠箧，舟移壑徙水东流。此图不信有还理，龙之为灵昭昭矣。画师画龙通龙语，龙乎龙乎奈何许。人间好赝无真龙，龙今下天天朦朦。不如画上僧繇壁，待汝飞鸣雷雨夕。","dynasty":"清代","title":"题家刑部公所遗双龙图"}
{"author":"严遂成","content":"支硎山下钓鱼矶，手镜奚囊照落晖。残客对人谁可耐，俳优畜我不如归。曲成打虎宜雄服，书到筹松有息机。踔掉名为颠主事，斋仪庙颂上宸扉。","dynasty":"清代","title":"杨仪部循吉"}
{"author":"严遂成","content":"将星已陨燕张王，王不归朝责盛庸。开壁突来宜缚虎，穿营径去宛游龙。角声平野星初落，马影长河草正浓。阃外不闻天子诏，岂因叔父得相容。","dynasty":"清代","title":"历城侯盛庸"}
{"author":"严遂成","content":"歧阳王酷似其舅，事事直与古人偶。君不见吴吕蒙，法立诛必凶门凶，一笠一釜将毋同。又不见汉耿弇，疏勒飞泉凿深险。乘马蹋地刑以牲，桑哥儿麻军破胆。临阵踔厉驰风樯，遇大敌勇不可当。家居蝉蜕憺无事，忘其亲贵身为王。雅歌投壶祭征虏，恂恂书生岳忠武。兵权一释学为儒，金华胡范吾所师。","dynasty":"清代","title":"歧阳王李文忠"}
{"author":"严遂成","content":"遗民立庙俯江隈，万里功成得祸胎。人惜明珠填谤箧，天留铜柱配云台。据鞍垂老不须讳，穿穴避炎良可哀。身后妻孥泪无限，蛮乡藁葬几时回。","dynasty":"清代","title":"新息侯庙"}
{"author":"严遂成","content":"髯也长身立殿头，宫坊入阁主恩优。才疏欲学仪秦术，气急几从李杜游。罪状匿名辞榜购，地形指掌按图求。御衣唾溅投荒去，倒好如何老不收。","dynasty":"清代","title":"岳文肃正"}
{"author":"严遂成","content":"木剑蓑衣诡异装，鹏鶱海怒一生狂。汉书倚读牛涔雨，羌笛横吹马脊霜。石堰陈筹军胜败，铜驼洒泪国兴亡。兰亭不正狐邱首，孤负梅花九里香。","dynasty":"清代","title":"王参军冕"}
{"author":"严遂成","content":"一代姚崇未易才，行边新色李临淮。智囊隃度机奇中，献庙雷仝议久谐。绕涿除非崔氏艺，隐宫长是太常斋。金钱志墓寻常事，抵死英雄恨不埋。","dynasty":"清代","title":"杨文襄一清其二"}
{"author":"严遂成","content":"忠顺昔受封，慕华款贡市。功惟不内犯，而无臂指使。石柱白杆兵，勤王万里行。征播剿楚豫，解围成都城。奢安以次定，噬蜀贼锋横。西南半壁天，孤撑一掌劲。夫瘦云阳狱，阵亡者季孟。老寡百战馀，安然考终命。平生娴翰墨，笳鼓叶竞病。木兰女儿身，戎装拖朝绅。伞盖拜汉赐，于铄冯夫人。","dynasty":"清代","title":"秦总兵良玉"}
{"author":"严遂成","content":"三年胜负白沟河，直捣南都不议和。到处机宜参李泌，常时主守倚萧何。江山王气收龙虎，日夜军声乱鸭鹅。垂老功成身入定，未须治第赐宫娥。","dynasty":"清代","title":"荣国公姚广孝其二"}
{"author":"严遂成","content":"两三点雨地衣斑，禅榻光阴户早关。风约秋声凉入树，月街暮气远沉山。食如许少宁量腹，酌亦无多且驻颜。昨梦细君亲口问，自君之出几时还。","dynasty":"清代","title":"归自临城题保阳旅壁"}
{"author":"严遂成","content":"此城据之屋脊坐，铁券时时书酒过。部勒群儿夙负奇，容棺之墟无稳卧。忽然治第中都中，安车迎入朝元宫。里闬兵兴叙旧事，御膳法酒时相从。是时元臣率丽法，若胡为者封瓯东。妾媵资遣日卧疾，失音之老其途穷。乃知韩彭菹醢坐少壮，从赤松游庶无恙。不然吏事既以责三公，兵权不释酒杯中，安得人人寿以终。","dynasty":"清代","title":"东瓯王汤和"}
{"author":"严遂成","content":"求珠纳哈出之妻，私匿驼马金山西。细故失意祸奄至，诸子不封竟不嗣。黑气满室非吉徵，春秋渐高渐猜贰。独不念龙盘虎踞金陵图，拔为根本帝王都。阿兄挽辂汉刘敬，可以论功赎罪无。","dynasty":"清代","title":"郢国公冯国胜"}
{"author":"严遂成","content":"离人夜土潞河船，燕燕差池小雨天。春尽绿杨风落絮，凄迷七十二沽烟。","dynasty":"清代","title":"有感题泊头壁"}
{"author":"严遂成","content":"英雄立马起沙陀，奈此朱梁跋扈何。只手难扶唐社稷，连城犹拥晋山河。风云帐下奇儿在，鼓角灯前老泪多。萧瑟三垂冈下路，至今人唱《百年歌》。","dynasty":"清代","tags":"咏史怀古，战争，英雄","title":"三垂冈"}
{"author":"严遂成","content":"澄清天下志，正色肃朝纲。半道包苴绝，三君姓氏香。京官料大计，王府注赀郎。夜窘崔呈秀，师侵谢应祥。四凶曾著论，十罪竟飞章。要地罗群丑，熏天灼巨珰。浮云身进退，阴雨国兴亡。孤立苞桑系，联翩硕果伤。私仇庭辱马，奇祸狱连汪。并劾郭嘉遇，交攻孙丕扬。放归良可已，提问又何妨。臂痛慈亲殁，肠惊少子殇。家贫无长物，戍远况殊方。赦惜生还晚，封叨谥赠光。不堪西极目，血泪洒庄浪。","dynasty":"清代","title":"赵忠毅南星"}
{"author":"严遂成","content":"北河地洼九十尺，南河百十有六尺。地至南旺势中高，其名为水脊。阻隘两头扼其嗌，引汶使入助水流，建瓴而下不可留。留之以闸闸用石，层层蓄水水乃积。沽头南，临清北，舟如枕席上渡师，全以水力替人力。忆昔阳武起丁夫，卫辉递运劳费多。此湖铲凿贯地脉，一气混合江淮河。尾闾于海无停波，宋公之功民咏歌。安民山，安山湖，会通自元明则无。创此议者潘叔正，佐治配食金周并。独不念筑载村筑冈城，水乃分为二道行。何人车过酹杯酒，汶上老人怀白英。","dynasty":"清代","title":"宋尚书礼"}
{"author":"严遂成","content":"持一升麦草间伏，呼之曰来从逐鹿。此我临濠初起时，臣作股肱帝心腹。积功封侯命不轻，一掷家奴封帖木。","dynasty":"清代","title":"吉安侯陆仲亨"}
{"author":"严遂成","content":"一丸泥塞大金川，负固凭陵已二年。绝壁跨空横铁索，危江剪溜泛皮船。楼盘雕势梯难上，箭作鸱声甲易穿。薄险王师身手健，拍张都是肉飞仙。","dynasty":"清代","title":"胡泰舒银台归自蜀述西师始末其一"}
{"author":"严遂成","content":"别来风物又清和，梦绕东南路不多。一夜雨声吹到晓，草痕青过葛荣坡。","dynasty":"清代","title":"怀朴庭信都"}
{"author":"严遂成","content":"番歌一去更谁听，天宝遗音满后庭。烟气暗生婴玉鼎，花光深覆皂罗屏。只嫌搦雪无仙爪，不信量丝有钓舲。昨夜柔仪钟漏永，秋风帘押振金铃。","dynasty":"清代","title":"咏李后主事"}
{"author":"严遂成","content":"经济虽然倚介夫，二公归去势终孤。横流都作抽帆计，画寝空悬负扆图。此狱可生宜善解，斯文将坠要潜扶。保全国体知多少，识得丹心一片无。","dynasty":"清代","title":"明史杂咏四卷三李文正东阳其一"}
{"author":"严遂成","content":"阵压如山一面当，不劳突骑佐渔阳。兵因数少翻腾趠，帝尚年轻易奋扬。计定入关除莽乱，功成踰月哭兄丧。艰危卒就中兴业，此是开基大战场。","dynasty":"清代","title":"昆阳城望光武军战处其一"}
{"author":"严遂成","content":"夜携小校持小刀，太祖太宗呼声高。高声未已颈血吐，遂支解之埋狱户。同官同系马德文，从旁窃血裙。后来其子得一臂，伴裙葬空坟。仇家子忽病狂发，拳蹴其父捽父发。老贼我何雠，我非他人乃刘球，子同小校同时休。呜呼世间杀人者不死，天生百刑官，不如地下一厉鬼。鬼而若逢韩柳子，复雠议又纷纷起。","dynasty":"清代","title":"刘侍讲球"}
{"author":"严遂成","content":"三陵营治长景献，次及两宫又三殿。役夫苦役荷校逃，心计口画手布算。官物献媚输中官，中官甲第青云端。帝登云台惨不悦，多是民膏与民血。怜念旧劳落一秩，乾没如山号金穴。珠围翠绕何纷纶，居然三十六宫春。各具衣带随所服，竹枝蘸地羊推轮。严惮其妻老弥悍，风雪天寒背浃汗。命取吴中诰敕来，高声诵之声如雷。代草翰林故解事，终篇乃无一廉字。群婢窃笑斗屏间，司空见惯如等闲。","dynasty":"清代","title":"庄平伯吴中"}
{"author":"严遂成","content":"素服狐狸泣请盟，无端移镇岭南行。试看贡市通如故，可惜车营制渐更。检点巾袍皆血污，登临山海又诗成。老来卧疾无医药，别室孤儿半死生。","dynasty":"清代","title":"戚武毅继光其二"}
{"author":"严遂成","content":"常十万，东擒吴，西殪汉，北走庚申无用战。君不见采石矶，奋戈跳荡船如飞。又不见洛水槊，溃围驰突全身归。呜呼勇力绝伦年四十，凌烟鄂公好颜色。如何甲盾梦神人，疑汝饥来特就食。英雄憔悴卧田间，日月之明有时蚀。","dynasty":"清代","title":"开平王常遇春"}
{"author":"严遂成","content":"重臣何法乃可死，举贤自代而已矣。君不见衔刀破竹平江东，龙骧威名征南同。大蛇垂头瓠系颈，不畏岸虎畏水龙。两贤推毂者谁是，角巾白士南城公。得所付投了乃事，及身奚必居成功。遗祠千载一瞻溯，屋宜门称词改户。遗民岘首尽沾襟，东垣况探金镮路。下马椒浆酬断碑，寒鸦飞上枯杨树。","dynasty":"清代","title":"羊太傅祠"}
{"author":"严遂成","content":"缭台崇甓护京畿，战守随心运贼机。诇敌二旗摩虎穴，寄帑八宝制云衣。车营法演连珠响，马市威行白棒飞。断臂可容西部续，黄驼铜佛绝婚归。","dynasty":"清代","title":"吴少保兑"}
{"author":"严遂成","content":"碧血千年化水滨，回天力尽遂亡身。知临虎穴撄常侍，忍仆龙门负党人。覆辙可堪寻白马，祸胎竟至酿黄巾。东林亦遘同文狱，汉碣摩挲重怆神。","dynasty":"清代","title":"颍桥吊李元礼墓"}
{"author":"严遂成","content":"河从受降城，北折径南注。万山束缚之，龙性驯不怒。及兹下三门，喷礴流悬布。砥柱屹当冲，四傍绝依附。何所恃而傲，力与河伯忤？摧刚终成柔，条分左右去。卷土趋向东，昏垫逮徐豫。神禹无治法，计穷吁天助。铲除昆仑山，绝河之来路。西海为尾闾，是龙安身处。","dynasty":"清代","title":"砥柱峰"}
{"author":"严遂成","content":"崇信窑，铜川桥，虎兕凹。军中有一曹，西贼闻之心胆摇。匹马萦阵持矛突，关陜已平平晋贼。贼渡河去避其锋，不叙将军第一功。翻似怙胜挂吏议，拂衣一叱迁大同。大同师旋贼复威，捣巢转战湫头镇。万矢雨集如猬毛，谁其从之侄变蛟。骨不可收空蒿葬，灵旗夜黑魂跳荡。","dynasty":"清代","title":"曹总兵文诏"}
{"author":"严遂成","content":"以色归降以色死，千古女戎乃祸水。二妓耦一卒，掣之不得起。满城兵甲声，汹汹醉魂里。呜呼有仇不报靖南侯，剚刃忽借许睢州。瓜州哭，扬州讴。","dynasty":"清代","title":"兴平伯高杰"}
{"author":"严遂成","content":"如来金粟是前身，水木清华结净因。武略将军飞骑尉，头衔太苦草堂人。","dynasty":"清代","title":"顾钱塘德辉其一"}
{"author":"严遂成","content":"云旗庙貌拜行人，功罪千秋问鬼神。剑舞鸿门能赦汉，船沉巨鹿竟亡秦。范增一去无谋主，韩信原来是逐臣。江上楚歌最哀怨，招魂不独为灵均。","dynasty":"清代","tags":"咏史怀古","title":"乌江项王庙"}
{"author":"严遂成","content":"布衣入拜执金吾，鹤立癯然辩口粗。白燕沉吟王谢事，乌犍倒载泖峰图。汤心解网开生路，汉法通经望武夫。归去徉狂殊自负，当年记得□田无。","dynasty":"清代","title":"袁御使凯"}
{"author":"严遂成","content":"寥寥天地间，有后七才子。舞象咏宝力，弱冠成进士。父冤鼓登闻，建立载国史。重镣贵幸匿，金牒妖僧诡。相门招致之，掉头审所处。先进抵王唐，左袒主何李。倡和白雪楼，牢笼天十士。诗文无古今，西京大历止。贡谀比尼父，晚而悔心始。东坡手一编，卧疾读未已。卮言非律令，少作行当毁。余岂独异趋，震川惜蚤死。九原如有知，剌剌作吴语。","dynasty":"清代","title":"王尚书世贞"}
{"author":"严遂成","content":"想见挥金拂袖时，九龙山石竹参差。氍毹不是黔公客，只为箫声写一枝。","dynasty":"清代","title":"王舍人纮"}
{"author":"严遂成","content":"卫霍功成天马出，祁连焉支积战骨。烦冤鬼气入深宫，假手胡巫虫发掘。羽林忿忿兵小弄，壶关惓惓书上谒。作台有诏空所思，魂兮魂兮招不活。一生苦学长生诀，适嗣何人忍自割。博望魂游苑草荒，泉鸠目断湖冰裂。人之爱子亦如余，方识人间有离别。母后偕死二孙从，茂陵夜夜鹃啼血。","dynasty":"清代","title":"望思台"}
{"author":"严遂成","content":"水脉起嵩少，蜿蜒西地驰。崖断载奔马，龙头覆压之。武侯本流寓，相地惬所宜。躬耕置理乱，长谢与世辞。其时天下才，魏得什八九。吴亦大有人，抗衡画江守。帝胄无尺土，又无开济手。跃马避险艰，拊髀叹衰朽。轩轩三顾馀，一龙为我有。出处关际会，汉厦扶将倾。世尽昧大义，卓哉赵顺平。后世短将略，据蜀宜敛兵。惟顾付托重，敢忘白帝城。伯仲见伊吕，杜陵实公评。窃比于管乐，谦词惧过情。草芦今安在，凭轼兴不浅。庙势拱荆樊，泉神达汉沔。入夜闻兵声，馨香胪祀典。歌罢神弦曲，风云莽舒卷。","dynasty":"清代","title":"卧龙冈访武侯草芦"}
{"author":"严遂成","content":"北河地洼九十尺，南河百十有六尺。地至南旺势中高，其名为水脊。阻隘两头扼其嗌，引汶使入助水流，建瓴而下不可留。留之以闸闸用石，层层蓄水水乃积。沽头南，临清北，舟如枕席上渡师，全以水力替人力。忆昔阳武起丁夫，卫辉递运劳费多。此湖铲凿贯地脉，一气混合江淮河。尾闾于海无停波，宋公之功民咏歌。安民山，安山湖，会通自元明则无。创此议者潘叔正，佐治配食金周并。独不念筑载村筑冈城，水乃分为二道行。何人车过酹杯酒，汶上老人怀白英。","dynasty":"清代","title":"宋尚书礼"}
{"author":"严遂成","content":"縠文金柘绕名州，于越西来路尽头。城倚万山为保障，兵冲三省是襟喉。朱旗飘渺云车夜，灵火销沉石马秋。舟子乌知前代事，芙蓉凭吊汉龙邱。","dynasty":"清代","title":"婺州"}
{"author":"严遂成","content":"谁教春信破寒来，江北江南几树梅。此品亦宜员外置，无花敢向雪前开。平湖烟散閒移棹，小阁风徐数举杯。佳趣个中殊好在，始知凡艳是舆台。","dynasty":"清代","title":"梅花其一"}
{"author":"严遂成","content":"秦相斯为玉筋篆，史籀省文苍颉变。历东西汉迄于隋，绝笔空无一人半。师承乃有唐阳冰，隔一千年与相见。俯仰流时穷元思，上出幡脚甘生之。直下不倒一缕墨，璎珞垂露金薤披。种山山人得古本，书易谦卦爻篆辞。不师其辞师其意，谦谦君子良我师。力猛格峻入篆室，号书中虎无愧色。悬之可作座右铭，义取贞吉中心得。惜哉琅琊邹峄之罘碑，斯乎斯乎侈颂秦功德。","dynasty":"清代","title":"种山亭藏李阳冰篆为李刑部作"}
{"author":"严遂成","content":"小马俄闻脱胄亡，前驱又仆皂旗张。龙腾天护云迷阵，虎殪宵惊羽饮梁。负骨无儿归报母，收魂与父誓擒王。突门馀恨城垂破，听得钲歌起战场。","dynasty":"清代","title":"瞿总兵能"}
{"author":"严遂成","content":"山当面立路疑穷，转过湾来四望通。凉月满楼人在水，远烟著地树浮空。熊罴之状乃奇石，鹳鹤有声如老翁。清福此间殊不乏，可容招隐桂花丛。","dynasty":"清代","title":"秋夜投止"}
{"author":"严遂成","content":"皇子并日封，抗疏矢蹇谔。江陵病祷祀，手取署名削。秉铨时牴牾，相权为旁落。放逐名益高，东南司木铎。龟山葺旧院，六经下注脚。文清我所师，暨关濂闽洛。闻风率响应，讲席大张拓。赴会棹小舟，歌诗听条约。亦有好事者，附丽意浮薄。指斥时政非，裁量人物各。淮抚通波论，贻书入台阁。传刻邸杪中，此著铸大错。古训戒出位，守身要束缚。遂以资口实，抨击相继作。株连逮三案，毒焰一网煿。天鉴录东林，朋党其名恶。在野清义亡，在朝元气索。后学游泾阳，瓣香缅如昨。林栖四十载，寻孔颜之乐。遥遥溯渊源，惠泉流未涸。","dynasty":"清代","title":"顾端文宪成"}
{"author":"严遂成","content":"战获金牌又虎符，南征未许者蓝和。桥浮栅外元凶逸，疏置筒中间道过。败掩为功唐李宓，老当益壮赵廉颇。江枯石烂无人渡，渔户星星鬼火多。","dynasty":"清代","title":"靖远伯王骥其二"}
{"author":"严遂成","content":"百万旌旗一夜摧，金陵王气渐寒灰。天留铁汉居中坐，手挽燕军向北回。雷电直教平地起，鱼龙不敢上城来。全齐无恙屯淮去，南望遗民哭草莱。","dynasty":"清代","title":"铁尚书铉"}
{"author":"严遂成","content":"崎崎不知远，入夜林转深。月黑虎斯怒，泉枯龙不吟。饥民瘦如鬼，长吏清有琴。满屋朔风大，集枝翻冻禽。","dynasty":"清代","title":"夜宿龙门县"}
{"author":"严遂成","content":"浮霞墩后月湖前，只合君来占数椽。如此荷花云锦地，可无书画米家船。","dynasty":"清代","title":"为姚玉裁题莲花庄图其一"}
{"author":"严遂成","content":"首上百官图，义儿下拜雌雄狐。继上合算疏，鼠窜两端为黠奴。奴两端窜黠于鼠，复畏东林如猛虎。虎从风，云从龙，龙兴狐鼠空其丛。禁锢沉沉十七载，辇金湔濯无成功。急思边才自表见，纳交游侠弹长剑。天赐一船名大愿，闻道甲申三月变。机关可转策可献，东南一角皇都建。拥戴阴通马凤阳，一奇货也居福王。下流地岂唐灵武，伪种人非夏少康。公等自图富贵耳，何心庙佑关存亡。妖书移宫及梃击，借以报复掺乾纲。立甫逾月其名荐，诏呼冠带趣上殿。三要两合十四隙，姑妄言之未尽善。第一义先翻逆案，四十三参十八罗汉，一网打入妖僧传。复社门户靡孑遗，要典重刊铨政乱。都督满街走，职方贱如狗。谐价西园钱入手，君渔于色湎于酒。宫女三千歌舞酣，叛藩十万貔貅吼。吴绫夜画乌丝栏，量江那管钓鱼船。守城渠答春灯谜，对敌军书燕子笺。燕子飞飞止谁屋，春灯无光暗玉烛。可怜一载小朝廷，空传南部烟花录。","dynasty":"清代","title":"阮怀宁大铖"}
{"author":"严遂成","content":"冕旒搢珽座青宫，曾见虞巡二月东。神语虚空闻武帝，天书郑重拜真宗。六朝桧柏龙形老，四壁云雷蜃气通。负海环封齐十二，五诸侯位冠中嵩。","dynasty":"清代","title":"东岳庙"}
{"author":"严遂成","content":"起借薪司盗国柄，表里朋奸挟奉圣。罗钳吉纲踞北寺，一狱同文钩党尽。封疆案入魏大中，吏部出饯吴门东。卧起三日聘以女，地下逢比行相从。刺天缇骑大声吼，呼囚地掷锒铛手。开读未竟一传香，蜂拥山崩负伤走。鸣呼荆轲聂政非丈夫，轻生一掷胡为乎。死利于国乃得所，五人髑髅血模糊。君不见飞星堕月恣燕啄，皇嗣殄绝主势孤。内掺衷甲僭卤簿，儿孙彪虎繁有徒。自有此举驾帖止，劫漕危言其魄禠。明年真龙捧日飞，倒塌冰山灭祸水。乃知五人不死死犹生，一怒强踰十万兵。岂惟东林借生气，力扶天柱东南倾。普惠祠基鬼其宅，穹碑大字书姓名。行人下马酹杯酒，神鸦墓木悲风声。","dynasty":"清代","title":"五人墓"}
{"author":"严遂成","content":"解郾城围受反攻，纛之所在炮车冲。千人陴守魂皆哭，三帅营移令不从。观筑鲸鲵徒喂虎，冢开蝼蚁不成龙。铁灯灭后旋伤目，试与仙人说吉凶。","dynasty":"清代","title":"汪总督乔年"}
{"author":"严遂成","content":"素服狐狸泣请盟，无端移镇岭南行。试看贡市通如故，可惜车营制渐更。检点巾袍皆血污，登临山海又诗成。老来卧疾无医药，别室孤儿半死生。","dynasty":"清代","title":"戚武毅继光其二"}
{"author":"严遂成","content":"出关雄镇屹然增，萤惑中朝议沸腾。房琯车防函谷溃，赵鞅甲忌晋阳兴。移文足饷来何缓，主款挠权罢不能。四载成劳一回首，飞狐拒马昔游曾。","dynasty":"清代","title":"孙太师承宗其一"}
{"author":"严遂成","content":"公生历劫丁龙汉，白晰而文手搏战。少负殊力抱大志，酒酣常读张岳传。天雄备军杀贼多，大砺遮住燕山河。旋镇郧襄期尽贼，拘阂其奈中枢何。君不见车箱峡溃谷城火，前后庸臣受贼侮。系之以舌不以手，亦不主剿专主抚。胡然下诏徵勤王，移督用违其所长。我朝龙兴膺帝箓，仁义之师来堂堂。以众克寡小逆大，遂获死所于贾庄。麻衣血裹镞一斗，地掘故剑青燐光。鸣呼丽牲之碑孙述祖，国论回遹臣心苦。榜掠对簿词不易，验视经句肉已腐。食庙应配唐睢阳，问年恰符宋忠武。","dynasty":"清代","title":"题卢忠烈公祠为杰夫明府"}
{"author":"严遂成","content":"竹西自古繁华地，况是风光九十天。红杏一枝春店雨，王笙三叠玉楼烟。隔江灯影迷歌馆，吹岸衣香过酒船。好梦撩人归未得，拂城杨柳乱啼鹃。","dynasty":"清代","title":"扬州春日"}
{"author":"严遂成","content":"小马俄闻脱胄亡，前驱又仆皂旗张。龙腾天护云迷阵，虎殪宵惊羽饮梁。负骨无儿归报母，收魂与父誓擒王。突门馀恨城垂破，听得钲歌起战场。","dynasty":"清代","title":"瞿总兵能"}
{"author":"严遂成","content":"以色归降以色死，千古女戎乃祸水。二妓耦一卒，掣之不得起。满城兵甲声，汹汹醉魂里。呜呼有仇不报靖南侯，剚刃忽借许睢州。瓜州哭，扬州讴。","dynasty":"清代","title":"兴平伯高杰"}
{"author":"严遂成","content":"北使来朝辄问安，隐然敌国胆先寒。十年作相迟秦桧，万里长城坏曲端。采石一舟风浪大，富平五路战场宽。传中功过如何序，为有南轩下笔难。","dynasty":"清代","title":"过符离读张忠献公传书后"}
{"author":"严遂成","content":"岛夸胆落戚南唐，战在南方守北方。十五年间边燧远，二千里外敌楼长。水流地视山林险，雨立兵知绝处强。叹息封侯归别将，阵图空自号鸳鸯。","dynasty":"清代","title":"戚武毅继光其一"}
{"author":"严遂成","content":"儒生手不管兵权，何苦陈筹帝座前。反间书留围饷道，受降幡竖阻烧船。薛嵓闻贿言难信，武胜行诛斗转坚。马渡长江犹赐敕，赦王无罪速归燕。","dynasty":"清代","title":"方学士孝孺其一"}
{"author":"严遂成","content":"阿父何乃挞名士，树杪大声呼不止。书之于壁乌母谣，堂皇裸跣衙鼓敲。簿牒堆案漫省视，矫首飞鸟孤云高。何物巡方一御史，是皆世间之盲子。直前令尔□老□，詈骂犹嫌污我齿。不过使我不三公，我正郁郁欲归耳。蓬发斜拖窄袖衫，张筵选伎词汍澜。回思为官无甚乐，乐民赎罪输弹丸。","dynasty":"清代","title":"王裕州廷陈"}
{"author":"严遂成","content":"采莲巷口人如玉，照耀红栏三百六。芳信初将豆蔻舍，幽情未许鸳鸯宿。婀娜腰围杨柳斜，袖尖微露牡丹芽。侯家浪设生丝帐，帝里轻推杂宝车。画船载上澄江水，小字秋霞唤新起。无可头忆饼师，且教捧手充灯婢。病榻呻吟怨寂寥，夤缘茗具可怜宵。据经曾说鸧鹒膳，放瓮偏腾鹦鹉谣。堤防不料桃花斧，手捉迷藏力孔武。乡人温柔睡正圆，咆啸跃出胭脂虎。铁骑冲阑玉树歌，羽衣打破渔阳鼓。隔河消息逗谁家，别去红墙万里遐。双鞬应佩许虞侯，灵药难求古押衙。二十六年他胙祭，灵犀两地遥相寄。依稀旧物认香囊，宛转遗言剪丫髻。吁嗟乎世间薄命钟美人，处处风波妒妇津。喧呼不怕逢狂鬼，绰约生憎诵洛神。宁知四海皆臣妾，销金众口空嚅嗫。毒醪定要赐金瓶，休敕姑容卖皂荚。","dynasty":"清代","title":"题怨绮录和商宝意太史"}
{"author":"严遂成","content":"父仇一报臣应死，死后评量恨转生。柱厉叔方成国士，申包胥不负交情。言之已验吴其沼，疾未全除越有兵。今日庙门车马绝，满江犹吼夜涛声。","dynasty":"清代","title":"伍相庙题壁"}
{"author":"严遂成","content":"含元殿会将心携，备撤江淮直到齐。亡国六龙逾塞北，回军两虎斗关西。致书绝幕无归雁，流木冯河一骇犀。天下奇男中道死，颓城恸煞杞梁妻。","dynasty":"清代","title":"扩廓帖木儿"}
{"author":"严遂成","content":"旧宫夜饮被蒙头，想见惊趋下拜秋。廉恪小心曹武惠，深沉大局邓元侯。六王共事权尤重，二国分封秩最优。战罢归朝歌暇豫，西园画舫客清游。","dynasty":"清代","title":"中山王徐达"}
{"author":"严遂成","content":"龙虎山高北燕翔，兵声藉口罪齐黄。忍因发难诛晁错，恃以成功相李纲。一死报君犹气节，两人误国共文章。金川门启宫中火，漫指西南路渺茫。","dynasty":"清代","title":"齐尚书泰黄学士子澄"}
{"author":"严遂成","content":"儒生手不管兵权，何苦陈筹帝座前。反间书留围饷道，受降幡竖阻烧船。薛嵓闻贿言难信，武胜行诛斗转坚。马渡长江犹赐敕，赦王无罪速归燕。","dynasty":"清代","title":"方学士孝孺其一"}
{"author":"严遂成","content":"东市麻衣弟子从，一章诗就一身终。知人不负姚恭靖，卖国偏饶李景隆。正学无庐传蜀道，归宗有录采吴风。秦淮河水凄迷绿，二女魂流血泪红。","dynasty":"清代","title":"方学士孝孺其二"}
{"author":"严遂成","content":"三人同榜五同居，白首同归识竟虚。流涕无言偏伏鸩，隔墙何处忽呼猪。后时不及修降表，前事谁能禁谤书。到得狱门怀死友，须眉相见尚如初。","dynasty":"清代","title":"王修撰艮"}
{"author":"严遂成","content":"百万旌旗一夜摧，金陵王气渐寒灰。天留铁汉居中坐，手挽燕军向北回。雷电直教平地起，鱼龙不敢上城来。全齐无恙屯淮去，南望遗民哭草莱。","dynasty":"清代","title":"铁尚书铉"}
{"author":"严遂成","content":"小马俄闻脱胄亡，前驱又仆皂旗张。龙腾天护云迷阵，虎殪宵惊羽饮梁。负骨无儿归报母，收魂与父誓擒王。突门馀恨城垂破，听得钲歌起战场。","dynasty":"清代","title":"瞿总兵能"}
{"author":"严遂成","content":"英雄何以不冠巾，肯向团蕉老此身。伏气山中如病虎，图形阁上亦祥麟。诗吟北固僧宗泐，术授东吴道应真。特地开科长取士，不知漏落几多人。","dynasty":"清代","title":"荣国公姚广孝其一"}
{"author":"严遂成","content":"三年胜负白沟河，直捣南都不议和。到处机宜参李泌，常时主守倚萧何。江山王气收龙虎，日夜军声乱鸭鹅。垂老功成身入定，未须治第赐宫娥。","dynasty":"清代","title":"荣国公姚广孝其二"}
{"author":"严遂成","content":"将星已陨燕张王，王不归朝责盛庸。开壁突来宜缚虎，穿营径去宛游龙。角声平野星初落，马影长河草正浓。阃外不闻天子诏，岂因叔父得相容。","dynasty":"清代","title":"历城侯盛庸"}
{"author":"严遂成","content":"入直三朝礼遇隆，蛾眉害宠谮偏工。凿江岂必通无益，试卷如何读不公。异议穷兵踰绝徼，苦心夺嫡护储宫。汉王法死占城弃，应吊忠魂积雪中。","dynasty":"清代","title":"解学士缙"}
{"author":"严遂成","content":"太液池东燕赏优，翠炉银瓮玉垂钩。古来工魏何曾死，人说成周未是仇。曲逆能言钱谷数，昌黎不与大颠游。手书口答无虚日，黄发三朝倚老谋。","dynasty":"清代","title":"夏忠靖原吉其一"}
{"author":"严遂成","content":"川遥榆木望圜扉，谏采金珠速赈饥。馔赐大官尝橐糗，羹翻小吏污朝衣。刑书辍笔欧阳似，禁夜闻铃伯玉非。民力东南今不竭，三江既入水田肥。","dynasty":"清代","title":"夏忠靖原吉其二"}
{"author":"严遂成","content":"四朝元老雁行齐，帝眷优隆顾独西。玉体无虞王在赵，珠崖永弃国为黎。包容相意称师德，笃慎乡评愧日磾。休暇亦多般饮会，民间疾苦是诗题。","dynasty":"清代","title":"杨文贞士奇"}
{"author":"严遂成","content":"二相东西并一时，逡巡南郡廿年迟。宫中对泣才苏轼，狱底穷经注赵歧。珰祸将萌无独断，阁权在握或旁移。寿星幸遇宽仁主，记侍东宫赞释之。","dynasty":"清代","title":"杨文定溥"}
{"author":"严遂成","content":"毳幕琵琶侑酒声，捐赀奉使竟功成。绐书何以倾童朴，受谮宁须怨石亨。供奉外园多善果，夤缘中贵亦恒情。滑稽大有庄严处，流涕朝房贺不行。","dynasty":"清代","title":"兴济侯杨善"}
{"author":"严遂成","content":"烽火丹心老战场，全凭一钺制番羌。官奴入厂交初密，妓女从军气转扬。塞外琵琶觞夜雪，套中筚篥幕秋霜。旋风飘卷朝鲜国，慷慨侯封万里长。","dynasty":"清代","title":"威宁伯王越"}
{"author":"严遂成","content":"鱼儿海后麓川行，力替权珰主用兵。鸱嚇但能欺蒋贵，凤鸣谁得禁詹英。綵缯舁去恩何滥，蟒绣衣来宠可惊。复辟功名人所讳，讼言臣子入南城。","dynasty":"清代","title":"靖远伯王骥其一"}
{"author":"严遂成","content":"战获金牌又虎符，南征未许者蓝和。桥浮栅外元凶逸，疏置筒中间道过。败掩为功唐李宓，老当益壮赵廉颇。江枯石烂无人渡，渔户星星鬼火多。","dynasty":"清代","title":"靖远伯王骥其二"}
{"author":"严遂成","content":"中枢魁柄不旁挠，出镇三边地望高。无事西番降土鲁，有人南赣缚宸濠。平时料贼谋先中，远道筹粮记最牢。凭仗子公多气力，老来终得长天曹。","dynasty":"清代","title":"王恭襄琼"}
{"author":"严遂成","content":"可惜治河多上策，一生方术信阴阳。负冤友竟忘周觊，病悸今犹笑霍光。进举仓皇乾象验，掷鞭太息将星亡。功名终始由曹石，金齿归閒岁月长。","dynasty":"清代","title":"武功伯徐有贞"}
{"author":"严遂成","content":"狼山一溃帝尘蒙，千骑凭凌趁朔风。定策饴甥惟卜贰，成功魏绛不和戎。戒严久失边关险，备豫谁筹甲仗空。若使此腔无热血，奉迎安得至南宫。","dynasty":"清代","title":"于忠肃谦其一"}
{"author":"严遂成","content":"大厦全凭一木支，欲加之罪究何辞。蟒衣封贮贫如素，竹沥亲调宠太奇。曾沮徐珵南渡议，未齐杨善北行赀。东宫废立臣心苦，自有千秋汗简知。","dynasty":"清代","title":"于忠肃谦其二"}
{"author":"严遂成","content":"一门平世封侯相，百战功奇遇亦奇。祸起天文谈术士，骄生王府狎歌姬。卖官竞造朱龙谚，乞帝亲书祖墓碑。新第落成无几日，寝床绣蟒别人居。","dynasty":"清代","title":"石亨石彪"}
{"author":"严遂成","content":"髯也长身立殿头，宫坊入阁主恩优。才疏欲学仪秦术，气急几从李杜游。罪状匿名辞榜购，地形指掌按图求。御衣唾溅投荒去，倒好如何老不收。","dynasty":"清代","title":"岳文肃正"}
{"author":"严遂成","content":"三杨以后推贤相，大体调和遇最优。敢谏匏开文紫口，重伤毯裹晋公头。先朝故后追封号，大内孱孙释系囚。独惜受知由景帝，荒淫书诋晋阳秋。","dynasty":"清代","title":"李文达贤其一"}
{"author":"严遂成","content":"泣扶帝足拜东宫，文武同心部论公。边爨不开传国玺，禅仪竟冒夺门功。禳灾九事言之尽，起复三辞制不终。蜚语满空危已甚，特烦卫士宿家中。","dynasty":"清代","title":"李文达贤其二"}
{"author":"严遂成","content":"二公鼎鼐调和地，翊赞无如少主昏。善断固应推宋璟，反攻几至杀陈蕃。谏书泪渍金滕册，奸党名刊端礼门。居洛重思重入相，廿年顾命答明恩。","dynasty":"清代","title":"刘文靖健"}
{"author":"严遂成","content":"名下奇童洵不虚，清贫亦复两相于。弦歌养母樵薪后，衫纻登朝赐果初。留客何妨邻有粟，临文可使案无鱼。金牛山指茶山路，淼淼江湖访故居。","dynasty":"清代","title":"罗文毅伦李文正东阳"}
{"author":"严遂成","content":"经济虽然倚介夫，二公归去势终孤。横流都作抽帆计，画寝空悬负扆图。此狱可生宜善解，斯文将坠要潜扶。保全国体知多少，识得丹心一片无。","dynasty":"清代","title":"明史杂咏四卷三李文正东阳其一"}
{"author":"严遂成","content":"摘谬求疵厌老成，可堪削籍到门生。卖文作活宁贪禄，以谥为忧尚爱名。显祸不婴杨伯起，成功终赖狄怀英。文襄被荐权珰毙，底用纷纷召外兵。","dynasty":"清代","title":"明史杂咏四卷三李文正东阳其二"}
{"author":"严遂成","content":"嘉猷谠论冠诸台，不信阳刚结祸胎。万里团操携仆去，四夷入贡问安来。子孙只合谋农业，科第何当试吏才。为问扶称犁□处，东山书舍没荒苔。","dynasty":"清代","title":"刘忠宣大夏"}
{"author":"严遂成","content":"元戎三度入咸秦，遑计威仪坏阁臣。仇钺奇功归别将，江彬蜚语出优人。边墙未筑投簪去，内患须涂画掌陈。最喜南徐居要地，厌厌夜饮帝南巡。","dynasty":"清代","title":"杨文襄一清其一"}
{"author":"严遂成","content":"一代姚崇未易才，行边新色李临淮。智囊隃度机奇中，献庙雷仝议久谐。绕涿除非崔氏艺，隐宫长是太常斋。金钱志墓寻常事，抵死英雄恨不埋。","dynasty":"清代","title":"杨文襄一清其二"}
{"author":"严遂成","content":"充闾佳气有云飞，知是神人抱送归。墓上梦徵名将剑，江边泪认逐臣衣。悟开心学源源活，遁入禅机渐渐非。第一山阴流派别，天泉四语證王畿。","dynasty":"清代","title":"新建侯王守仁其一"}
{"author":"严遂成","content":"臣惟贼不遗君父，麟阁丹青视等闲。义旅风驰樟树镇，野心云恋九华山。残兵络绎舆尸苦，诸将淋漓战血斑。付与龙江江外路，凯歌人报献俘还。","dynasty":"清代","title":"新建侯王守仁其二"}
{"author":"严遂成","content":"红盐池袭威宁伯，此后何人发一兵。俺答毁垣仍大入，吉囊掉臂又横行。输金翻卖卢龙塞，蒸土孤悬统万城。难得雄才能任事，漫言边衅至今生。","dynasty":"清代","title":"曾襄悯铣其一"}
{"author":"严遂成","content":"八图营阵最分明，规复三年事可成。裴度不能邀帝断，李晟竟自负天生。一腔东市朝衣血，三面黄河战鼓声。游牧从兹沦异域，伤心莫问受降城。","dynasty":"清代","title":"曾襄悯铣其二"}
{"author":"严遂成","content":"无关国事不须争，东阁郎君尚世情。酒沐元衡何遽怒，草为林甫俨如生。战场痛哭文沽祸，鼓吏清狂擅骂名。至竟覆巢完卵少，九泉二子亦从行。","dynasty":"清代","title":"沈忠悯鍊"}
{"author":"严遂成","content":"万死生从狄道回，相门雅意特怜才。老来姜佳心弥辣，难后川椒口又开。三木生香磁器碎，九成入梦凤弦哀。番儿穹帐休环泣，含笑忠魂到夜台。","dynasty":"清代","title":"杨忠悯继盛"}
{"author":"严遂成","content":"铙歌酾酒客盈庭，画戟朱旗战血腥。入海几时归夏正，媚人何苦陷张经。屡呈贺表冤宜白，不信私书汗尚青。龟鹿无灵来大鸟，狱门当作夕阳亭。","dynasty":"清代","title":"胡太保宗宪"}
{"author":"严遂成","content":"岛夸胆落戚南唐，战在南方守北方。十五年间边燧远，二千里外敌楼长。水流地视山林险，雨立兵知绝处强。叹息封侯归别将，阵图空自号鸳鸯。","dynasty":"清代","title":"戚武毅继光其一"}
{"author":"严遂成","content":"素服狐狸泣请盟，无端移镇岭南行。试看贡市通如故，可惜车营制渐更。检点巾袍皆血污，登临山海又诗成。老来卧疾无医药，别室孤儿半死生。","dynasty":"清代","title":"戚武毅继光其二"}
{"author":"严遂成","content":"身兼数器贡明廷，老妪生儿亦宁馨。上马邹枚能杀贼，闭门绛灌竟通经。燕云重镇催头白，吴楚名山熨眼青。叹息故人零落尽，天风莫撼海涛亭。","dynasty":"清代","title":"陈将军第"}
{"author":"严遂成","content":"纳款无如礼遣宜，锡之袍带货居奇。叛人巳缚中行说，廷议犹争郭药师。北按部来齐解甲，西迎佛去果留旗。重开贡市关长保，不用和亲不赂遗。","dynasty":"清代","title":"王襄毅崇古"}
{"author":"严遂成","content":"缭台崇甓护京畿，战守随心运贼机。诇敌二旗摩虎穴，寄帑八宝制云衣。车营法演连珠响，马市威行白棒飞。断臂可容西部续，黄驼铜佛绝婚归。","dynasty":"清代","title":"吴少保兑"}
{"author":"严遂成","content":"堂开玉茗老居贫，循吏应辞要路津。魏勃扫门终丧我，苏翁艺圃不逢人。唐诗汉史争何事，草屦麻衣送此身。唱遍旗亭传四梦，紫箫残本已沉沦。","dynasty":"清代","title":"汤遂昌显祖"}
{"author":"严遂成","content":"江左夷吾誉可矜，东林竟以古儒称。一身清约非杨绾，四海交游是李膺。白璧点因疏小节，黄金散亦负奇能。朝端聚讼淮民泣，马价难蠲矿税增。","dynasty":"清代","title":"李尚书三才"}
{"author":"严遂成","content":"唾骂人从戟手看，门庭高峻切云端。倨床下拜风犹古，负剑前驱胆不寒。燕赵气缘游侠重，顾厨名去党魁难。酒酣以往淋漓笔，瘦语吴歌打枣竿。","dynasty":"清代","title":"赵忠毅南星"}
{"author":"严遂成","content":"夺情疏上母丧终，晚节登朝辙不同。卓绝原为少年事，护持绰有大臣风。一途首善弦歌外，六载都匀木石中。讲学宋亡言已甚，可堪妖贼比山东。","dynasty":"清代","title":"邹忠介无标"}
{"author":"严遂成","content":"衣冠具饮入池沉，缇骑无劳再枉临。党锢渐看空北部，讲坛可惜废东林。属镂有受鸱夸赐，香草如闻楚些吟。得力一生唯此处，荧灯照见大臣心。","dynasty":"清代","title":"高忠宪攀龙"}
{"author":"严遂成","content":"义士潜行纳橐饘，几场骂讫一身捐。临文不讳何无忌，与罪为婚也可怜。闭舍似闻吴导泣，厌乡大有李阳拳。虎邱便是田横岛，刺血书成酹墓田。","dynasty":"清代","title":"周忠介顺昌"}
{"author":"严遂成","content":"出关雄镇屹然增，萤惑中朝议沸腾。房琯车防函谷溃，赵鞅甲忌晋阳兴。移文足饷来何缓，主款挠权罢不能。四载成劳一回首，飞狐拒马昔游曾。","dynasty":"清代","title":"孙太师承宗其一"}
{"author":"严遂成","content":"烽火盈郊着脚难，平台召对漏声残。老夫泪向君前落，诸将兵从壁上观。身与山河归浩劫，家无血肉敛空棺。事闻嗟悼恩犹格，恤典寥寥祭一坛。","dynasty":"清代","title":"孙太师承宗其二"}
{"author":"严遂成","content":"刺血飞书录守城，五年嫚语祸机萌。多疑易积中山谤，反间先寒息壤盟。仓卒法行张用济，老成策让赵营平。杜邮一赐岩关弃，此后边才暮气生。","dynasty":"清代","title":"袁经略崇焕"}
{"author":"严遂成","content":"四面山围一隙存，火攻石垒了残魂。忽怜阱虎能摇尾，如惜园葵不拔根。毋为所愚常自裕，得行其诈顾君恩。翻言抚局轻挠败，嫁祸旁人入狱门。","dynasty":"清代","title":"陈总督奇瑜其一"}
{"author":"严遂成","content":"车箱一溃蔓难图，从此骎骎薄闹都。何忍至尊忧社稷，试看新鬼没头颅。弓刀岂是归农器，粮糗先抽溢池租。失计他年还梦卜，南阳龙种入闽无。","dynasty":"清代","title":"陈总督奇瑜其二"}
{"author":"严遂成","content":"大军云集反迁延，剿练虚縻委逝川。衣其斗牛埋半体，榜悬庖湢赏三钱。一进襄雒皆流血，四罪丁袁可比肩。渡口桃花春色暮，网张十面问渔船。","dynasty":"清代","title":"杨督师嗣昌"}
{"author":"严遂成","content":"解郾城围受反攻，纛之所在炮车冲。千人陴守魂皆哭，三帅营移令不从。观筑鲸鲵徒喂虎，冢开蝼蚁不成龙。铁灯灭后旋伤目，试与仙人说吉凶。","dynasty":"清代","title":"汪总督乔年"}
{"author":"严遂成","content":"拥立匆匆失潞王，此身分与国兴亡。滥觞官爵如儿戏，巢暮光阴但色荒。手让大权归马阮，心忧私斗解高黄。避嫌出外成何事，莽莽长淮望白洋。","dynasty":"清代","title":"史督辅可法其一"}
{"author":"严遂成","content":"鼓声铃阁夜惊眠，缟素孤臣茗饮年。一死平生文信国，千秋奏议陆忠宣。国殇有母呼辽鹤，家祭无儿拜杜鹃。泪洒隔江埋骨处，梅花斑竹黯春烟。","dynasty":"清代","title":"史督辅可法其二"}
{"author":"严遂成","content":"汰饷停官抑将权，登楼洒泣亦徒然。勋非定策疑陶侃，谏乃陈兵阻鬻拳。大事唯知争要典，虚声何苦说澶渊。江流树木无人买，留与征南作战船。","dynasty":"清代","title":"袁督御史继武"}
{"author":"严遂成","content":"漏舟焚屋狎君臣，闻道长安局又新。三尺剑销恩怨气，一泓水洗去来身。大观楼外潮初落，历下亭边月已沦。采采山薇不盈掬，红兰白芷吊灵均。","dynasty":"清代","title":"祁掌道彪隹"}
{"author":"严遂成","content":"旌旗千里蔽熊湘，半壁西南一面当。铜马降来洪重叛，龙衣认得智高亡。空城不守樯乌散，枯骨无归墓草荒。回首汉阳门外事，渔舟渺渺水声长。","dynasty":"清代","title":"何都御腾蛟"}
{"author":"严遂成","content":"河清颂罢便归休，自号园丁懒叩头。未受韩恩安用报，已知吴沼曷来游。有怀塞上庚申北，无历山中甲子秋。一片西台朱鸟血，青龙江水飒寒流。","dynasty":"清代","title":"席帽山人王逢"}
{"author":"严遂成","content":"木剑蓑衣诡异装，鹏鶱海怒一生狂。汉书倚读牛涔雨，羌笛横吹马脊霜。石堰陈筹军胜败，铜驼洒泪国兴亡。兰亭不正狐邱首，孤负梅花九里香。","dynasty":"清代","title":"王参军冕"}
{"author":"严遂成","content":"扩廓军遥万里行，间关南下事无成。稼干山左收豪杰，皋羽江边匿姓名。盗贼亡隋何足叹，威仪复汉有馀荣。会同给膳当娱老，极目渐渐麦秀生。","dynasty":"清代","title":"九灵山人戴良"}
{"author":"严遂成","content":"布衣入拜执金吾，鹤立癯然辩口粗。白燕沉吟王谢事，乌犍倒载泖峰图。汤心解网开生路，汉法通经望武夫。归去徉狂殊自负，当年记得□田无。","dynasty":"清代","title":"袁御使凯"}
{"author":"严遂成","content":"胸中长剑健支颐，才子江南雅负奇。名向柳州休占取，学如亚圣亦优为。折腰未屑陶元亮，跣足如迎郦食其。楚制往来狂转剧，两都燕市赋高丽。","dynasty":"清代","title":"桑通判悦"}
{"author":"夏元鼎","content":"敢隐默，不敢戏传，始以小词，庸谢雅意天下江山，无如甘露，多景楼前。有谪仙公子，依山傍水，结茅筑圃，花竹森然。四季风光，一生乐事，真个壶中别有天。亭台巧，一琴一鹤，泥絮心田。不须块坐参禅。也不要区区学挂冠。但对境无心，山林钟鼎，流行坎止，闹里偷闲。向上玄关，南辰北斗，昼夜璇玑炼火还。分明见，本来面目，不是游魂。","dynasty":"宋代","title":"沁园春"}
{"author":"夏元鼎","content":"崆峒访道屈尊乎，万卷丹书看转愚。着破铁鞋无觅处，得师全不费功夫。","dynasty":"宋代","title":"题壁二首"}
{"author":"夏元鼎","content":"达磨西来说道，十年面壁安丹。争知水火不交煎。因果谩成罗汉。仰箭射空力尽，依然坠地何言。虚空拶破强参禅。肯把金丹烧炼。","dynasty":"宋代","title":"西江月（十之八）"}
{"author":"夏元鼎","content":"太一画前是道，全凭龙虎成丹。九还七返保长年。好个逍遥闲汉。日诣金门玉殿，青衣引赞无言。回风混合万神安。功向虚无中炼。","dynasty":"宋代","title":"西江月（十之三）"}
{"author":"夏元鼎","content":"道，金鱼要换金丹，龟龄鹤算不知年，子其勉之，当遇赤城人矣。后于祝融峰遇圣师，指迷金丹大道，果应存无守有，顷刻而成之妙。乃知十余年间钻冰取火，盲修瞎炼，今一得永得，实在目前。因足前梦，为《西江月》调，以纪其实，并简同行。林质父。质父见和，意谓有道无丹，当求画前大易，遂与酬唱十首于后。四十修真学道，金鱼要换金丹。龟龄鹤算不知年。行满身冲霄汉。此事希夷玄奥，功参造化难言。眼前有药耀山川。好把元阳修炼。","dynasty":"宋代","title":"西江月"}
{"author":"夏元鼎","content":"大道无名，金丹有验，工夫片时。似婴儿娇俊，不离门户，盈盈姹女，缓步深帏。二八当年，黄婆匹配，隔碍潜通势似危。须臾见，见灵明宝藏，一点星飞。其时。似执躬圭。深保护阴阳造化儿。转南辰北斗，回风混合，雷轰雨骤，只许天知。梦幻浮生，天长地久，云路著鞭休要迟。金不坏，合朋合德，三教同归。","dynasty":"宋代","title":"沁园春（和吕洞宾）"}
{"author":"夏元鼎","content":"面目本来是道，阴阳造化成丹。骑牛寻犊不知原。真是三家村汉。古圣立言设象，后人得象忘言。且如乾画必三川。舍此如何烹炼。","dynasty":"宋代","title":"西江月（十之二）"}
{"author":"夏元鼎","content":"举世沈迷大道，傍门小法求丹。咽津纳气等成仙。真个无知痴汉。何异雄鸡抱卵，梦同哑子交言。阴阳非类隔天渊。总是盲修瞎炼。","dynasty":"宋代","title":"西江月（十之四）"}
{"author":"夏元鼎","content":"不死谷神妙道，杳冥中有还丹。坤牛乾马运无边。却是修行真汉。脱去名缰利锁，金童玉女传言。工夫片饷彻玄关。水火从教法炼。","dynasty":"宋代","title":"西江月（十之五）"}
{"author":"夏元鼎","content":"大隐居尘奉道，衰颜能返朱丹。要须有主种三田。方免驱驰淮汉。天下江山第一，昆仑景胜何言。希夷妙处集真仙。默默重帘修炼。","dynasty":"宋代","title":"西江月（十之六）"}
{"author":"夏元鼎","content":"万里担簦访道，要知一点灵丹。日乌月兔在朝元。岂在迢迢云汉。罔象求珠易得，离明契后难言。五金八石是虚传。争似阳修阴炼。","dynasty":"宋代","title":"西江月（十之七）"}
{"author":"夏元鼎","content":"几载鸡窗求道，费他兔楮铅丹。经书子史尽蹄筌。鹿走徒嗟秦汉。百代兴亡瞬息，徒留纸上陈言。谁知太始道常存。乌兔仙家修炼。","dynasty":"宋代","title":"西江月（十之九）"}
{"author":"夏元鼎","content":"行处青牛引道，飞来鹤顶呈丹。谈玄玉局在西川。此日方当龙汉。千载寂寥吾道，可怜平叔多言。画蛇添足悟真篇。付与谁人修炼。","dynasty":"宋代","title":"西江月（十之十）"}
{"author":"夏元鼎","content":"尽性之道。愿方为世唾弃，曷能明子贡不传之旨。荷来诚既切，竟以诞圣于北方壬癸之位，为水调一词以谢，并呈乡人赵抚干季清、周提干达道，幸反求之有余师矣三三乾妙画，佑圣诞弥辰。北方壬癸，水生于坎产元精。一数先天有象，元始化生相应，灵气属阳神。寿永齐天地，万物尽回春。说龟蛇，名黑杀，蕴深仁。阴中阳长，要知害里却生恩。此意宜参造化，正是金丹大道，不在咽精津。富贵公方逼，肯问出人伦。","dynasty":"宋代","title":"水调歌头"}
{"author":"夏元鼎","content":"光诸丹经以质难。意初未释，凡辨问数十条，乃噤不语，垂首怅然而去。后忽具信香誓状，谓历江、淮、闽、浙，拜师几百，不识向上玄关，觉今是而昨非。不知其所觉何事，谬赠以水调一词。有天台郭应昌、仪真胡尧咨、徐勋、金陵赵拱、湖湘唐纯素预焉人身藏宇宙，乌兔走西东。昼舒夜卷，不拘春夏与秋冬。存想非心非肾，吐纳非精非气，子午谩行功。一点真灵宝，混合自回风。感婴儿，交姹女，爱丁公。黄婆匹配，一时辰内上仙宫。恍惚无中有象，阳火阴符密契，大道属鸿＿。火候能调理，天地与无穷。","dynasty":"宋代","title":"水调歌头"}
{"author":"夏元鼎","content":"甘露醴泉天降，琼浆玉液仙方。一壶馥郁喷天香。麹蘖人间怎酿。要使周天火候，不应错认风光。浮沈清浊自斟量。日醉蓬莱方丈。","dynasty":"宋代","title":"西江月（答王和父送□错认水酒）"}
{"author":"夏元鼎","content":"万汇阳春吐秀，争如雀舌含英。先天一气社前升。啖出昆仑峰顶。要得丁公煅炼，飞成宝屑窗尘。蜜脾神用脱金形。送与仙翁体认。","dynasty":"宋代","title":"西江月（送腊茶答王和父）"}
{"author":"夏元鼎","content":"天上神仙路。问谁能、超凡入圣，平虚交付。三岛十洲无限景，稳驾鸾舆鹤驭。更驯伏、木龙金虎。造化小儿真剧戏，炼阳精、要戴乾为父。须定力，似愚鲁。三旬一遇交乌兔。便丹成、天长地久，桑田变否。四象五行攒簇处，全藉黄婆真土。无私授、人多胡做。堪叹红尘声利客，向花朝月夕寻妆妇。应不解，乘槎去。","dynasty":"宋代","title":"贺新郎（和刘宰潜夫韵）"}
{"author":"夏元鼎","content":"久视长生，登仙大道，思量无甚神通。正心诚意，儒释道俱同。虽是无为清净，依然要、八面玲珑。朝朝见，日乌月兔，造化运西东。黄婆能匹配，天机玄妙，朔会相逢。正三旬一遇，消息无穷。不待存心想肾，非关是、打坐谈空。君知否，灵明宝藏，收在水晶宫。","dynasty":"宋代","title":"满庭芳"}
{"author":"夏元鼎","content":"太极才分，鸿濛凿破，云收雾开。见曦魂蟾魄，升沈昼夜，光含万象，机应丹台。火里栽莲，水中捉月，两个人人暗去来。鹊桥畔，任传神送气，巽户轰雷。微哉。火候休猜。无师授徒劳颜闵材。问从头下手，收因结果，争魂夺命，何处胚胎。小法旁门，幸勤一世，谩道修真不惹埃。争如我，水晶宫里，独步琼阶。","dynasty":"宋代","title":"沁园春·太极才分"}
{"author":"夏元鼎","content":"采取铅须密，诚意辨妍媸。休教错认，夺来鼎内及其时。二物分明真伪，一得还君永得，此事契天机。记取元阳动，妙用在虚危。法寅申，行子午，总皆非。自然时节，梦里也教不属精津气血，不是肺肝心肾，真土亦非脾。言下泄多矣，凡辈奈无知。","dynasty":"宋代","title":"水调歌头·采取铅须密"}
{"author":"夏元鼎","content":"耳目身之宝，固塞勿飞扬。存无守有，中间无念以为常。把定玄关一窍，视听尽收归里，坎兑互堤防。寤寐神依抱，形气两相忘。圆陀陀，光烁烁，貌堂堂。分明真我，罔象里全彰。此即非空非色，自是本来面目，阴鼎炼元阳。出世真如佛，余二莫思量。","dynasty":"宋代","title":"水调歌头·耳目身之宝"}
{"author":"夏元鼎","content":"真一北方气，玄武产先天。自然感合，蛇儿却把黑龟缠。便是蟾乌遇朔，亲见虎龙吞啖，顷刻过昆仑。赤黑达表里，炼就水银铅。有中无，无中有，雨玄玄。生身来处，逆顺圣凡分。下士闻之大笑，不笑不足为道，难为俗人论。土塞命门了，去住管由君。","dynasty":"宋代","title":"水调歌头·真一北方气"}
{"author":"夏元鼎","content":"要蹑天仙步，金丹是法身。不知谓气，须还识后自然真。大道从花孕子，点出个中阴魄，乌兔合阳魂。北斗随罡转，天地正氤氲。采依时，炼依法，莫辞勤。立跻圣域，从此脱沈沦。夜气正当过半，龙虎自然蛰动，势欲撼乾坤。片饷工夫耳，庄算八千春。","dynasty":"宋代","title":"水调歌头·要蹑天仙步"}
{"author":"夏元鼎","content":"神气精三药，举世没人知。气随精化，镇常神逐气无归。心地不明天巧，业识更缠地网，背却上天梯。今古多豪杰，生死醉如泥。树头珠，潭底日，显金机。两般识破，性命更何疑。活捉金精入木，炼就当初真一，方表丈夫儿。信取玄中趣，端的世间稀。","dynasty":"宋代","title":"水调歌头·神气精三药"}
{"author":"夏元鼎","content":"闻道不嫌晚，悟了莫悠悠。过时不炼，今生乌兔恐难留。些子乾坤简易，不问在朝居市，达者尽堪修。火候无斤两，大药本非遥。守旁门，囚冷屋，望升超。迷迷相授，生死不相饶。未识先天一气，孰辨五行生克，不向眼前求。试道工夫易，福薄又难消。","dynasty":"宋代","title":"水调歌头·闻道不嫌晚"}
{"author":"夏元鼎","content":"我有一竿竹，偏会取根源。从来汲水桔槔，直挈上西天。不许常人著手，管定竿头先折，提桶落寒泉。拨得机关转，北斗向南看。仗回风，乘偃月，勿波澜。麻姑此日，西北见张骞。选佛妙高峰顶，饮罢醍醐似醉，独坐玩婵娟。水湛月明处，太极更无前。","dynasty":"宋代","title":"水调歌头·我有一竿竹"}
{"author":"夏元鼎","content":"面目本来是道，阴阳造化成丹。骑牛寻犊不知原。真是三家村汉。古圣立言设象，后人得象忘言。且如乾画必三川。舍此如何烹炼。","dynasty":"宋代","title":"西江月·面目本来是道"}
{"author":"夏元鼎","content":"达磨西来说道，十年面壁安丹。争知水火不交煎。因果谩成罗汉。仰箭射空力尽，依然坠地何言。虚空拶破强参禅。肯把金丹烧炼。","dynasty":"宋代","title":"西江月·达磨西来说道"}
{"author":"夏元鼎","content":"甘露醴泉天降，琼浆玉液仙方。一壶馥郁喷天香。麹蘖人间怎酿。要使周天火候，不应错认风光。浮沈清浊自斟量。日醉蓬莱方丈。","dynasty":"宋代","title":"西江月·甘露醴泉天降"}
{"author":"夏元鼎","content":"万汇阳春吐秀，争如雀舌含英。先天一气社前升。啖出昆仑峰顶。要得丁公煅炼，飞成宝屑窗尘。蜜脾神用脱金形。送与仙翁体认。","dynasty":"宋代","title":"西江月·万汇阳春吐秀"}
{"author":"夏元鼎","content":"人世何为，江湖上、渔蓑堪老。鸣榔处，汪汪万顷，清波无垢。欸乃一声虚谷应，夷犹短棹关心否。向晚来、垂钓傍寒汀，牵星斗。砂碛畔，蒹葭茂。烟波际，盟鸥友。喜清风明月，多情相守。紫绶金章朝路险，青蓑箬笠沧溟浩。舍浮云、富贵乐天真，酾江酒。","dynasty":"宋代","title":"满江红·人世何为"}
{"author":"夏元鼎","content":"崆峒访道至湘湖，万卷诗书看转愚。踏破铁鞋无觅处，得来全不费工夫。","dynasty":"宋代","title":"绝句"}
{"author":"夏元鼎","content":"未登龙虎榜，且登龙虎山。一见三清易，三年一第难。剑埋光射斗，鸡鸣晓席关。乾坤谁整顿，拟伴赤松閒。","dynasty":"宋代","title":"祷正一真君"}
{"author":"夏元鼎","content":"世学金丹乱似麻，谩将心肾向人夸。眼前有药无人识，火里栽莲长道芽。","dynasty":"宋代","title":"题壁二首"}
{"author":"夏元鼎","content":"耳目身之宝，固塞勿飞扬。存无守有，中间无念以为常。把定玄关一窍，视听尽收归里，坎兑互堤防。寤寐神依抱，形气两相忘。圆陀陀，光烁烁，貌堂堂。分明真我，罔象里全彰。此即非空非色，自是本来面目，阴鼎炼元阳。出世真如佛，馀二莫思量。","dynasty":"宋代","title":"水调歌头其三"}
{"author":"夏元鼎","content":"真一北方气，玄武产先天。自然感合，蛇儿却把黑龟缠。便是蟾乌遇朔，亲见虎龙吞啖，顷刻过昆崙。赤黑达表里，炼就水银铅。有中无，无中有，两玄玄。生身来处，逆顺圣凡分。下士闻之大笑，不笑不足为道，难为俗人论。土塞命门了，去住管由君。","dynasty":"宋代","title":"水调歌头其四"}
{"author":"夏元鼎","content":"要蹑天仙步，金丹是法身。不知谓气，须还识后自然真。大道从花孕子，点出个中阴魄，乌兔合阳魂。北斗随罡转，天地正氤氲。采依时，炼依法，莫辞勤。立跻圣域，从此脱沈沦。夜气正当过半，龙虎自然蛰动，势欲撼乾坤。片饷工夫耳，庄算八千春。","dynasty":"宋代","title":"水调歌头其七"}
{"author":"夏元鼎","content":"闻道不嫌晚，悟了莫悠悠。遇时不炼，今生乌兔恐难留。些子乾坤简易，不问在朝居市，达者尽堪修。火候无斤两，大药本非遥。守旁门，囚冷屋，望升超。迷迷相授，生死不相饶。未识先天一气，孰辨五行生克，不向眼前求。试道工夫易，福薄又难消。","dynasty":"宋代","title":"水调歌头其九"}
{"author":"夏元鼎","content":"我有一竿竹，偏会取根源。从来汲水桔槔，直挈上西天。不许常人著手，管定竿头先折，提桶落寒泉。拨得机关转，北斗向南看。仗回风，乘偃月，勿波澜。麻姑此日，西北见张骞。选佛妙高峰顶，饮罢醍醐似醉，独坐玩婵娟。水湛月明处，太极更无前。","dynasty":"宋代","title":"水调歌头其一"}
{"author":"夏元鼎","content":"面目本来是道，阴阳造化成丹。骑牛寻犊不知原。真是三家村汉。古圣立言设象，后人得象忘言。且如乾画必三川。舍此如何烹炼。","dynasty":"宋代","title":"西江月其二"}
{"author":"夏元鼎","content":"达磨西来说道，十年面壁安丹。争知水火不交煎。因果谩成罗汉。仰箭射空力尽，依然坠地何言。虚空拶破强参禅。肯把金丹烧炼。","dynasty":"宋代","title":"西江月其八"}
{"author":"夏元鼎","content":"甘露醴泉天降，琼浆玉液仙方。一壶馥郁喷天香。曲糵人间怎酿。要使周天火候，不应错认风光。浮沈清浊自斟量。日醉蓬莱方丈。","dynasty":"宋代","title":"贺新郎其一答王和父送□错认水酒"}
{"author":"夏元鼎","content":"万汇阳春吐秀，争如雀舌含英。先天一气社前升。啖出昆崙峰顶。要得丁公煅炼，飞成宝屑窗尘。蜜脾神用脱金形。送与仙翁体认。","dynasty":"宋代","title":"满江红其二送腊茶答王和父"}
{"author":"夏元鼎","content":"其胎息注想之迷，因与酬唱水调歌头于后。采取铅须密，诚意辨妍媸。休教错认，夺来鼎内及其时。二物分明真伪，一得还君永得，此事契天机。记取元阳动，妙用在虚危。法寅申，行子午，总皆非。自然时节，梦里也教不属精津气血，不是肺肝心肾，真土亦非脾。言下泄多矣，凡辈奈无知。","dynasty":"宋代","title":"水调歌头"}
{"author":"夏元鼎","content":"要识刀圭诀，一味水银铅。驴名马字，九三四八万千般。愚底转生分别，刬地唤爷作父，荆棘满心田。去道日以远，至老昧蹄筌。譬如人，归故国，上轻帆。顺风得路，夜里也行船。岂问经州过县，管取投明须到，舟子自能牵。悟道亦如此，半句不相干。","dynasty":"宋代","title":"水调歌头（十之二）"}
{"author":"夏元鼎","content":"耳目身之宝，固塞勿飞扬。存无守有，中间无念以为常。把定玄关一窍，视听尽收归里，坎兑互堤防。寤寐神依抱，形气两相忘。圆陀陀，光烁烁，貌堂堂。分明真我，罔象里全彰。此即非空非色，自是本来面目，阴鼎炼元阳。出世真如佛，余二莫思量。","dynasty":"宋代","title":"水调歌头（十之三）"}
{"author":"夏元鼎","content":"真一北方气，玄武产先天。自然感合，蛇儿却把黑龟缠。便是蟾乌遇朔，亲见虎龙吞啖，顷刻过昆仑。赤黑达表里，炼就水银铅。有中无，无中有，雨玄玄。生身来处，逆顺圣凡分。下士闻之大笑，不笑不足为道，难为俗人论。土塞命门了，去住管由君。","dynasty":"宋代","title":"水调歌头（十之四）"}
{"author":"夏元鼎","content":"律应黄钟候，天地尚胚浑。腾腾一气，家园平地一枝春。下手依时急采，莫放中宫芽溢，害里却生恩。火候精勤处，加减武和文。定浮沈，明主客，别疏亲。真铅留汞，造化合乾坤。此是身中灵宝，谁信龙从火出，二八共成斤。些子希夷法，只在弄精魂。","dynasty":"宋代","title":"水调歌头（十之五）"}
{"author":"夏元鼎","content":"擒得铅归舍，进火莫教迟。抽添沐浴，临炉一意且防危。只为婴儿未壮，全藉黄婆养育，丁老共扶持。火力频加减，外药亦如之。汞生芽，铅作祖，土刀圭。火生于木，炎盛汞还飞。要得水银真死，须待阴浮阳伏，杂类降灰池。用铅终不用，古语岂吾欺。","dynasty":"宋代","title":"水调歌头（十之六）"}
{"author":"夏元鼎","content":"要蹑天仙步，金丹是法身。不知谓气，须还识后自然真。大道从花孕子，点出个中阴魄，乌兔合阳魂。北斗随罡转，天地正氤氲。采依时，炼依法，莫辞勤。立跻圣域，从此脱沈沦。夜气正当过半，龙虎自然蛰动，势欲撼乾坤。片饷工夫耳，庄算八千春。","dynasty":"宋代","title":"水调歌头（十之七）"}
{"author":"夏元鼎","content":"闻道不嫌晚，悟了莫悠悠。过时不炼，今生乌兔恐难留。些子乾坤简易，不问在朝居市，达者尽堪修。火候无斤两，大药本非遥。守旁门，囚冷屋，望升超。迷迷相授，生死不相饶。未识先天一气，孰辨五行生克，不向眼前求。试道工夫易，福薄又难消。","dynasty":"宋代","title":"水调歌头（十之九）"}
{"author":"夏元鼎","content":"我有一竿竹，偏会取根源。从来汲水桔槔，直挈上西天。不许常人著手，管定竿头先折，提桶落寒泉。拨得机关转，北斗向南看。仗回风，乘偃月，勿波澜。麻姑此日，西北见张骞。选佛妙高峰顶，饮罢醍醐似醉，独坐玩婵娟。水湛月明处，太极更无前。","dynasty":"宋代","title":"水调歌头（十之十）"}
{"author":"释智圆","content":"不问人间事，连年鸟外居。白云吟次见，青壁醉来书。扫石秋苔駮，开窗夜月虚。于时已无念，生计有樵渔。","dynasty":"宋代","title":"书友人壁"}
{"author":"释智圆","content":"华发如春卉，森森易满头。栽培全仗老，浇灌半凭愁。世态谁能避，仙方莫漫求。回观短折者，欲见更无由。","dynasty":"宋代","title":"白发"}
{"author":"释智圆","content":"栽种空池岁已赊，暑天开处异群花。澄波照影疑秋鹭，静夜擎香混月华。雪态自堪怜翡翠，玉苞终耻近蒹葭。闲来倚槛看无厌，为似禅心本绝瑕。","dynasty":"宋代","title":"白莲"}
{"author":"释智圆","content":"威声飞将岂能过，号令雄师剑始磨。雪搅长空马殭立，偷营今夜度胶河。","dynasty":"宋代","title":"边将二首"}
{"author":"释智圆","content":"百战依前勇气成，穷边深入耀精兵。穹庐烧尽龙庭破，却上燕然更勒铭。","dynasty":"宋代","title":"边将二首"}
{"author":"释智圆","content":"秋尽积雨歇，幽忧病渐安。眼疼嫌字小，身瘦觉衣宽。倚杖防苔滑，开炉怯夜寒。浮生能几日，长作水沤观。","dynasty":"宋代","title":"病起"}
{"author":"释智圆","content":"衡门牢落雨苔斑，病起深秋气象闲。照水未能嗟白发，倚栏重得见青山。风高砌木蝉犹噪，社近茆堂燕已还。孤坐孤吟又终日，有谁来此问衰颜。","dynasty":"宋代","title":"病起二首"}
{"author":"释智圆","content":"湖天淡荡雁参差，行乐搘筇绕所居。古壁苔荒鸣蟋蟀，水轩风冷谢芙蕖。看云默诵空王偈，拂榻闲开孔圣书。闭户无人慰寥索，草堂深夜照蟾蜍。","dynasty":"宋代","title":"病起二首"}
{"author":"释智圆","content":"林下羸羸一病躯，四旬欹枕减肌肤。闲来试照秋泉看，金镀形容雪染鬚。","dynasty":"宋代","title":"病起自嘲"}
{"author":"释智圆","content":"盗跖死牖下，伯牛遭恶疾。报应似无徵，苍苍意难悉。及考竺干教，其旨明逾日。业以三世论，事匪一生讫。伊余本好道，执善长虑失。无端六腑病，每苦我形质。百骸失调畅，四时少安逸。今岁夏云满，秋热如火室。碑疾因兹生，顿觉减寝食。无何误服药，到泻苦非一。过客为忧惶，儿童亦战慄。吾心暗且喜，浮生從此毕。发言嘱后学，此事汝无恤。吾年四十五，去矣非短屈。至理无去来，妄想分凶吉。我先凿山窟，汝宜即藏密。不用报亲朋，无学世哭泣。四时为送葬，庶物甚充给。遗文三百卷，空言或可心。见恶如探汤，见善如不及。湛湛无生源，深浅当自挹。嘱之语方终，忽觉病小醒。扶几起暂坐，渐渐四体轻。又过三五日，倚仗登危亭。俯首视群物，仰面观太清。秋山叠叠翠，夜月圆圆明。岂意今之日，犹存危脆形。凭栏不忍归，聊适我心情。虚纪三界中，旅泊非久停。","dynasty":"宋代","title":"病起自叙"}
{"author":"释智圆","content":"南山雨初霁，东岸夕阳明。搘筇立回塘，顿觉耳目清。臯鹤知秋意，唳风三四声。红蓼弄秋色，纷纷满前汀。柳径孤烟白，渔村野水平。兴尽独自归，寥寥掩柴扃。新月为吾上，庭蝉为吾鸣。吾生本无事，对此堪怡情。","dynasty":"宋代","title":"湖上秋日"}
{"author":"释智圆","content":"不得天涯信，相思对景浓。惊飙吹落叶，残日在遥峰。照水鱼村火，沈烟野寺钟。幽怀向谁说，静立自搘筇。","dynasty":"宋代","title":"湖上晚望寄友人"}
{"author":"释智圆","content":"秋水澄澄树绝风，冰轮苒苒上遥空。闲思今夜供吟景，冷色清光几处同。","dynasty":"宋代","title":"湖上望月二首"}
{"author":"释智圆","content":"寒光皎皎映平湖，水色天形两不殊。学道未能同冈象，也于深处见圆珠。","dynasty":"宋代","title":"湖上望月二首"}
{"author":"释智圆","content":"终日湖亭坐，悠悠万虑闲。眼前何所有，寒水与秋山。","dynasty":"宋代","title":"湖上闲坐"}
{"author":"释智圆","content":"凤为时瑞世传名，及现郊村众尽惊。唤作怪禽宜弹杀，始知流俗重虚声。","dynasty":"宋代","title":"湖西杂感诗"}
{"author":"释智圆","content":"阴阳家说惑常民，孝道從兹尽失伦。庐墓三年谁肯也，竞谈冈势益生人。","dynasty":"宋代","title":"湖西杂感诗"}
{"author":"释智圆","content":"留心俭让唐虞道，恣意贪求桀跖徒。闲坐思量茆屋下，夜深秋月照平湖。","dynasty":"宋代","title":"湖西杂感诗"}
{"author":"释智圆","content":"白犬宵行似有情，为防暴客到天明。近来守禦无功绩，不吠人形祇吠声。","dynasty":"宋代","title":"湖西杂感诗"}
{"author":"释智圆","content":"伯阳道德释迦心，夫子文章尽可寻。饱食暖衣都不顾，可怜容易过光阴。","dynasty":"宋代","title":"湖西杂感诗"}
{"author":"释智圆","content":"不省浮生大患身，谄求终日走红尘。一朝死至名随没，满屋黄金属别人。","dynasty":"宋代","title":"湖西杂感诗"}
{"author":"释智圆","content":"福善祸淫言可信，吉凶由己语堪陈。乖仁背义都无耻，只记临行拣日辰。","dynasty":"宋代","title":"湖西杂感诗"}
{"author":"释智圆","content":"兰在深林亦自馨，岂因风雨阻鸡鸣。由来君子须谋道，不为时人有重轻。","dynasty":"宋代","title":"湖西杂感诗"}
{"author":"释智圆","content":"湖波冷淡绝纤尘，满目云山是四邻。一径草深人不到，竹床蒲扇养天真。","dynasty":"宋代","title":"湖西杂感诗"}
{"author":"释智圆","content":"月照闲轩亏复盈，吉凶消长势相倾。须知人事同天道，宠辱由来尽可惊。","dynasty":"宋代","title":"湖西杂感诗"}
{"author":"释智圆","content":"看云静放支公鹤，临水闲观惠子鱼。窗下寂寥何所有，竺干经卷仲尼书。","dynasty":"宋代","title":"湖西杂感诗"}
{"author":"释智圆","content":"静思尘世事茫茫，策杖闲吟出草堂。欲喻浮生那远觅，芭蕉昨夜已经霜。","dynasty":"宋代","title":"湖西杂感诗"}
{"author":"释智圆","content":"凿得新泉古砌头，煮茶滋味异常流。夜来闲看澄明性，天上无云月正秋。","dynasty":"宋代","title":"湖西杂感诗"}
{"author":"释智圆","content":"猛虎磨牙踞荫林，幽幽一路晚烟深。行行君子休疑懼，此物由来食兽心。","dynasty":"宋代","title":"湖西杂感诗"}
{"author":"释智圆","content":"直木风摧秋败兰，闲观庭际可长欢。屈原溺水伍员死，孤洁由来独立难。","dynasty":"宋代","title":"湖西杂感诗"}
{"author":"释智圆","content":"草堂闲坐念编民，多尚浮虚少尚真。礼让不修难致福，唯知烧纸祭淫神。","dynasty":"宋代","title":"湖西杂感诗"}
{"author":"释智圆","content":"尼父立言敦礼乐，能仁垂训励慈悲。堪嗟世路营营者，狡佞贪残都不知。","dynasty":"宋代","title":"湖西杂感诗"}
{"author":"释智圆","content":"雪晴山院景堪跻，玉树琼楼照碧溪。日暮忽惊销烁尽，百年豪富事还齐。","dynasty":"宋代","title":"湖西杂感诗"}
{"author":"释智圆","content":"闲庭庭畔植梧桐，上有新蝉噪晚风。咽咽清音正堪听，无端惊断彼儿童。","dynasty":"宋代","title":"湖西杂感诗"}
{"author":"释智圆","content":"移得烟溪竹数竿，闲庭栽处绿阴寒。虚心高节真堪爱，不放常人暂入看。","dynasty":"宋代","title":"湖西杂感诗"}
{"author":"释智圆","content":"高迹知何处，相怀早晚休。苦吟空对月，闭户更禁秋。砌隙寒虫切，林稍下叶稠。音书杳难寄，天阔水悠悠。","dynasty":"宋代","title":"怀保暹师"}
{"author":"释智圆","content":"曾闻飞锡入南闽，鹤态云踪不可亲。静夜独吟空对月，昔年聚话更无人。波涛路阻书难到，泉石房闲梦自频。未省相逢在何日，西风萧索浙河滨。","dynasty":"宋代","title":"怀南游道友"}
{"author":"释智圆","content":"壁立岩峦照冽泉，几思幽景欢流年。归栖自合同仙迹，深隐谁云有洞天。修竹寒声风乍动，古潭秋影月初圆。伊余亦拟依支遁，枕石眠云碧嶂前。","dynasty":"宋代","title":"怀石壁旧居兼简绍上人"}
{"author":"释智圆","content":"梵宫藏积翠，往岁屡游遨。月上寒溪静，云收峭壁高。幽阶封药草，古树宿猿猱。终待携瓶锡，闲栖解郁陶。","dynasty":"宋代","title":"怀石壁山寺"}
{"author":"释智圆","content":"孤吟成白首，十载别同声。海国书难到，空堂梦易成。淳风心共乐，直道世多轻。未卜重相见，波涛万里程。","dynasty":"宋代","title":"怀同志"}
{"author":"释智圆","content":"忆向荒原别，残阳雪霁初。几宵成去梦，经闰绝来书。处世慵难减，眠云癖未除。幽怀向谁说，昨夜对蟾蜍。","dynasty":"宋代","title":"怀友人"}
{"author":"释智圆","content":"一從林下别，倏忽又经年。旧约山空在，相怀月屡圆。郡钟宵断梦，江树晚沈烟。书札凭谁寄，波涛况渺然。","dynasty":"宋代","title":"怀中侄"}
{"author":"释智圆","content":"寥寥尘迹远，禅外动闲思。水国人归后，秋轩月白时。鸣蛩藏坏壁，幽鸟立寒枝。独坐谁相问，微吟镊病髭。","dynasty":"宋代","title":"怀子仁师"}
{"author":"释智圆","content":"簷前栖息傍蒿丛，风雨司晨尔有功。鹦鹉无能凭佞舌，侯门翻得养金笼。","dynasty":"宋代","title":"鸡"}
{"author":"释智圆","content":"昔年江上别，高迹杳难寻。浮世人稀见，青山隐更深，琢诗穷有象，体道极无心。惭负眠云约，西峰夕照阴。","dynasty":"宋代","title":"寄楚南师"}
{"author":"释智圆","content":"长闻披鹤氅，城市往来频。得道人难测，和光迹易亲。堂闲秋擣药，坛冷夜朝真。几忆蓬壶顶，蟠桃烂漫春。","dynasty":"宋代","title":"寄道士"}
{"author":"释智圆","content":"古院稽山下，幽栖厌客寻。机心禅外尽，诗思病来深。缾水寒澌结，杉风晚磬沉。他时若招隐，香火继东林。","dynasty":"宋代","title":"寄德聪师"}
{"author":"释智圆","content":"见说梅仙邑，波涛接杳冥。讼庭秋藓合，吟阁海云醒。爱月宵留客，寻僧画掩扃。公馀幽兴在，时梦故山青。","dynasty":"宋代","title":"寄定海许少府"}
{"author":"释智圆","content":"一讲更无事，悠然自不群。闲情江上月，孤迹槛前云。径冷秋苔合，杉寒宿鸟分。涛声旦暮近，应向出禅闻。","dynasty":"宋代","title":"寄梵天上方政侄"}
{"author":"释智圆","content":"削尽浮华念，闲居道已成。梦幽关水石，门冷掩杉柽。百衲禅中弊，苍髭病后生。何人问真理，笑指葛溪声。","dynasty":"宋代","title":"寄葛溪爽上人"}
{"author":"释智圆","content":"云门卜深隐，谁复继高踪。旧寺抛双阙，新题咏十峰。禅开杉径月，讲候雪楼钟。莫怪相寻晚，嵇康性本慵。","dynasty":"宋代","title":"寄海慧大师"}
{"author":"释智圆","content":"门掩翠层层，闲眠枕曲肱。破篱冲晚浪，古屋漏秋灯。月上招邻叟，诗成寄岳僧。满朝簪组客，谁识醉腾腾。","dynasty":"宋代","title":"寄湖西逸人"}
{"author":"释智圆","content":"懒答公卿信，高眠野同浓。虚堂开夜月，孤枕度秋钟。临水成新作，看云忆旧峰。林间仍抱疾，早晚遂相逢。","dynasty":"宋代","title":"寄华亭虚己师"}
{"author":"释智圆","content":"繁华辞帝辇，岑寂峦山林。志向浮名淡，房扃古寺深。诗窗来皓月，齐磬下幽禽。终约逢新雪，闲过话静心。","dynasty":"宋代","title":"寄慧云大师"}
{"author":"释智圆","content":"江寺期终老，清香讲次焚。月怜秋后见，潮爱夜深闻。古木青阴合，残云静片分。相怀未能去，来雁又成群。","dynasty":"宋代","title":"寄江上僧"}
{"author":"释智圆","content":"忆得凉宵宿上方，静吟闲话趣何长。别来音信无由寄，目断遥天雁一行。","dynasty":"宋代","title":"寄净慈寺悟真师"}
{"author":"释智圆","content":"湖山淡相映，世尘那得侵。杳杳烟波色，苍苍云木阴。苔荒石径险，犬吠桃源深。中有上皇人，高眠适闲心。花开还独酌，花落还独吟。空庭长瑶草，幽树鸣仙禽。不见已三载，鄙吝盈虚襟。终期秋月明，乘兴闲相寻。","dynasty":"宋代","title":"寄林逋处士"}
{"author":"释智圆","content":"水国无归梦，年来帝泽深。梵书翻宋语，道论变吴音。静室清香凝，闲庭古树阴。玉华前事在，高迹许谁寻。","dynasty":"宋代","title":"寄辇下译经正觉大师"}
{"author":"释智圆","content":"深隐空林下，清幽绝外缘。雨窗封岳信，苔井濾秋泉。门静来沙鸟，庭闲噪晚蝉。凭栏独相忆，残日下遥天。","dynasty":"宋代","title":"寄栖白师"}
{"author":"释智圆","content":"庭木西风动，闲轩落叶稠。梦回霜月晓，信断海山秋。道性归无念，孤吟已绝愁。况疏林下约，烟水路悠悠。","dynasty":"宋代","title":"寄仁侄"}
{"author":"释智圆","content":"庭木凝秋色，依依废苦吟。来书江上绝，幽梦雨中深。水鸟闲窥砚，窗灯冷照琴。谁知此时兴，华发暗相侵。","dynasty":"宋代","title":"寄润侄法师"}
{"author":"释智圆","content":"江滨方话别，倏忽十年馀。感旧空阙梦，闲眠懒寄书。砌凉鸣蟋蟀，潭冷照蟾蜍。北望苍波阔，无由访所居。","dynasty":"宋代","title":"寄若讷上人"}
{"author":"释智圆","content":"平湖波渺渺，踪迹杳难寻。城里无时到，云边闭户深。寒灯明古像，晚磬出疏林。寂寞怀高趣，西轩日易沈。","dynasty":"宋代","title":"寄省悟师"}
{"author":"释智圆","content":"幽栖尘想绝，岩阁倚杉松。吟思禅中尽，霜髭病后浓。溪闲澄夜月，山静答秋钟。寂寞怀高趣，残阳独倚筇。","dynasty":"宋代","title":"寄石城行光长老"}
{"author":"释智圆","content":"鹤驾几迟留，岷峨水石幽。御风同列子，梦蝶拟庄周。醉卧空林月，狂歌古观秋。何时归阆苑，闲共老仙游。","dynasty":"宋代","title":"寄蜀川王道士"}
{"author":"释智圆","content":"宠辱不斗念，扬名日更新。但怜吾道在，宁顾谪官频。故国抛天外，全家寄水滨。堂空巢少燕，门冷谒无人。直气终干斗，刚肠肯泣麟。逍遥轻嗣立，干没笑安仁。爱主长思阙，寻幽且养神。伴闲初种竹，出使旧埋轮。佞舌终期断，民冤必为伸。他年修史传，谁可继清尘。","dynasty":"宋代","title":"寄所知"}
{"author":"释智圆","content":"结根依静砌，萧酒映禅房。高节欺群木，青阴过短墙。夜声喧梦枕，秋露滴琴床。遥想添吟思，闲观到夕阳。","dynasty":"宋代","title":"寄题聪上人房庭竹"}
{"author":"释智圆","content":"江色杳无极，渺渺接遥天。归帆带夕阳，去鸟沈寒烟。幽景不同观，遐想成斯篇。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"静躁各所好，是非安能辨。声利如我仇，云泉若相勉。寂寂深林中，芳兰自堪搴。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"性静百虑忘，轩闲万象归。空江答夜钟，高峤留残晖。幽砌绝尘踪，孤云自依依。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"崔嵬高山侧，触石生片云。自将风雨期，不与尘土群。杳杳游太虚，对此几思君。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"高迹将谁亲，幽栖白云中。闲阶吐苍苔，古木生清风。时将西竺书，讲义训来蒙。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"楼阁耸岧峣，参差极云际。高窗晓色先，晚景馀霞丽。寥寥群动息，冥心远尘世。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"顾恶如探汤，触物类虚舟。他人莫已知，此道本吾求。独坐时相怀，斜阳照危楼。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"海日照吟轩，江风动庭树。此景乐闲情，何人识高趣。登楼独南望，杳杳空烟雾。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"冷淡杳难群，幽趣唯吾识。高情薄云汉。清谈润金石。不学浮世人，奔名竞雕节。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"群峰耸危碧，倒影沈空江。清景生晚晴，冷色涵虚窗。消摇纵吟赏，能使吾心降。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"崛起孤峰号虎丘，奇踪宁与众山俦。月涵秦始剑池冷，藓駮生公讲石幽。招隐未能居绝顶，卧云空欲学前修。披图尽日身难到，杳杳烟波茂苑秋。","dynasty":"宋代","title":"寄题虎丘山"}
{"author":"释智圆","content":"祖师坟塔在天台，雨坏风摧事可哀。香火无人空有迹，夜深明月照苍苔。","dynasty":"宋代","title":"寄题章安禅师塔"}
{"author":"释智圆","content":"冷碧终南插太虚，紵麻兰若旧闲居。波离灭后无人继，萧索西风叶满渠。","dynasty":"宋代","title":"寄题终南道宣律师塔"}
{"author":"释智圆","content":"天台深隐许谁同，扰扰浮世万事空。终约携瓶访师去，水边松下啸清风。","dynasty":"宋代","title":"寄天台能上人"}
{"author":"释智圆","content":"台岭林泉胜十洲，忘机长往更无愁。考槃高趣何人识，招隐新题几处留。深夜定回华顶月，经年书断海门秋。谁知抱疾西湖上，南望云山想胜游。","dynasty":"宋代","title":"寄天台守能上人"}
{"author":"释智圆","content":"静院无来客，相怀日又曛。数峰寒有雪，一榻静眠云。几欢淳风丧，宁容俗态群。终期一相访，对坐议新文。","dynasty":"宋代","title":"寄同志"}
{"author":"释智圆","content":"两制音书数往来，城中栖隐远尘埃。吟斋夜静开明月，讲石秋深扫绿苔。出俗旧题留雪苑，卧云幽兴梦天台。林间抱疾怀高趣，翻笑汤休谩有才。","dynasty":"宋代","title":"寄文照大师"}
{"author":"释智圆","content":"鸟外自长往，人间过几年。狂吟轻岁月，高趣狎神仙。醉卧云蒸榻，渔归雪满船。相思未相识，终夜梦林泉。","dynasty":"宋代","title":"寄吴黔山人"}
{"author":"释智圆","content":"净业修持久，攀缘念已摧。冰潭残月在，古岸夜禅回。像烛微留焰，炉香冷变灰。时逢旧参侣，闲坐话黄梅。","dynasty":"宋代","title":"寄西山智道人"}
{"author":"释智圆","content":"尘外禅房掩渺瀰，高情终与俗流违。苦吟几度成华发，默坐连宵忆翠微。风带荷香飘静榻，雨滋苔色汙闲扉。炎天几阻相寻兴，空倚危楼对落晖。","dynasty":"宋代","title":"寄曦照上人"}
{"author":"释智圆","content":"流俗不知处，深栖趣转幽。闲房扃翠岳，远信隔沧洲。定起花残砌，诗成雪满楼。相怀未能去，南北路悠悠。","dynasty":"宋代","title":"寄咸润上人"}
{"author":"释智圆","content":"绝顶久潜隐，心闲道更真。山深林下雪，堂静画无人。云抱看经石，禽接入定身。敢言他世约，安养愿相亲。","dynasty":"宋代","title":"寄雪窦长老"}
{"author":"释智圆","content":"散发空林下，人间事不知。风高蕙帐冷，天远鹤书迟。瓶尽花朝酒，扃残寒夜棋。无由访幽趣，踪迹阻江湄。","dynasty":"宋代","title":"寄隐者"}
{"author":"释智圆","content":"去秋曾访我，一别又经年。落日无来信，西风满耳蝉。头应添素发，诗合有新编。未可轻丹桂，蹉跎老海边。","dynasty":"宋代","title":"寄余秀才"}
{"author":"释智圆","content":"澹虑栖幽境，闲将水石邻。信衣传往祖。禅语示来人。晚屋茶烟细，晴轩岳翠匀。相怀独南望，林木又经春。","dynasty":"宋代","title":"寄圆长老"}
{"author":"释智圆","content":"车声日日碾红埃，何事良人独未回。苔锁洞房书久绝，月明深夜雁空来。寒侵竹叶难成醉，尘暗菱花更懒开。杳杳云山不知处，夕阳频上最高台。","dynasty":"宋代","title":"寄远"}
{"author":"释智圆","content":"洞房秋晚更思君，实瑟慵弹日又曛。雁过和空书不到，满庭黄叶落纷纷。","dynasty":"宋代","title":"寄远"}
{"author":"释智圆","content":"威仪闲淡许谁同，苔径依然绝履踪。霜井濾泉侵晓色，雪房欹枕梦诸峰。寒生静榻吟中月，冷答平湖讲次钟。尽日冥心忆高趣，三生行止道生松。","dynasty":"宋代","title":"寄赠子正律师"}
{"author":"释智圆","content":"几年辞辇寺，拥衲住云林。上国归心绝，千峰去梦深。残经看雪卷，好句听秋吟。曾有寻高迹，禅房古木阴。","dynasty":"宋代","title":"寄湛上人"}
{"author":"释智圆","content":"故乡勾践国，解印挂帆归。吟苦容虽瘦，官情道自肥。堂幽山屐在，厨冷甑尘飞。莫向云门下，高歌便采薇。","dynasty":"宋代","title":"寄赵璞"}
{"author":"释智圆","content":"佳人磨拭频，常恐尘埃侵。皎皎夜月明，澄澄秋泉深。徒分妍丑容，不鉴是非心。","dynasty":"宋代","title":"鉴"}
{"author":"释智圆","content":"异菓供飡金锁缠，侯门虽贵性非便。夜啼祇忆巴江畔，霜木千株冷倚天。","dynasty":"宋代","title":"槛猿"}
{"author":"释智圆","content":"夜久闻横笛，寥寥景更赊。天容垂极岸，月色冷平沙。静引乡心远，闲惊旅鬓华。哀音殊未已，可处落梅花。","dynasty":"宋代","title":"江上闻笛"}
{"author":"释智圆","content":"往事那堪问，长江空渺然。孤城闭残日，荒陇积寒烟。沙涨中洲阔，潮冲古路偏。莫疑陵谷事，即目是桑田。","dynasty":"宋代","title":"江上作"}
{"author":"释智圆","content":"江亭闲寫望，秋景正无穷。鸟没寒云外，帆归暮色中。淡烟生极浦，败叶坠凉风。回道闻渔唱，人家隔苇丛。","dynasty":"宋代","title":"江亭晚望"}
{"author":"释智圆","content":"慧远风流庐岳隐，支公高尚沃洲栖。闲思石壁堪长往，拟蹑浮云上石梯。","dynasty":"宋代","title":"将入石壁山作"}
{"author":"释智圆","content":"白云深处草堂闲，曾伴支公薄暮还。独上孤舟欲西去，倚樯回望祇青山。","dynasty":"宋代","title":"将之霅溪寄别择梧师"}
{"author":"释智圆","content":"早玩台衡宗，佛理既研精。晚读周孔书，人伦由著明。达本与节躬，志在求同声。击蒙虽云劳，来学苦无成。杨雄玄尚白，仲尼道不行。青山梦中归，华发年来生。唯当照真空，万事從营营。","dynasty":"宋代","title":"讲堂书事"}
{"author":"释智圆","content":"对食须思稼穑劳，为僧安用事雄豪，剃头本意求成佛，不为齐筵坐位高。","dynasty":"宋代","title":"诫后学"}
{"author":"释智圆","content":"甫里旧深隐，夫君道不行。清名身后在，明月夜来生。寒水曾垂钓，春田久废耕。空遗散人传，千古见高情。","dynasty":"宋代","title":"经松江陆龟蒙旧居"}
{"author":"释智圆","content":"寂尔归真界，人间化已成。两朝钦至业，四海仰高名。旧迹存花社，遗编满帝京。徘徊想前事，庭树跪鸦鸣。","dynasty":"宋代","title":"经诵慧僧录影堂"}
{"author":"释智圆","content":"至道不可状，至理杳无名。万彙丧其源，出没何营营。忽焉生法瑶，研虑还淳精。立言宗能仁，百也驰休声。我来访旧居，景物如有情。闲庭惨树色，空山咽猿鸣。斯人今也亡，孤棹寻归程。","dynasty":"宋代","title":"经武康小山法瑶师旧居"}
{"author":"释智圆","content":"磻溪垂钓者，终得展其才。何事先生隐，不逢明主来。泉声秋雨歇，月色夜云开。对此空惆怅，吟魂早晚回。","dynasty":"宋代","title":"经照湖方干旧居"}
{"author":"释智圆","content":"犬吠衡门宿雾消，草堂风冷竹萧萧。若非故友怜衰病，谁肯凌晨访寂寥。","dynasty":"宋代","title":"病中感体元上人见访"}
{"author":"释智圆","content":"石壁春归去，孤山秋未来。夜深扶病坐，明月照苍苔。","dynasty":"宋代","title":"病中怀石壁行绍上人"}
{"author":"释智圆","content":"岁岁中秋夜，玩月泛平湖。今为病所侵，伏枕此约辜。辗转席蓐间，四体如松枯。辛酸滋味加，闲况适兴徂。入夜月渐高，晃晃照廊庑。冷色射轩窗，爽气袭庭芜。泽畔唳孤鹤，声声若相呼。是时披衣起，顿觉病魂稣。倚杖来前轩，竹榻教人铺。与月相对坐，欢玩如同徒。流睇及群物，光彩一何殊。遥山列银屏，空潭开玉壶。楼台饰琼瑶，阶除若冰敷。寄语求仙辈，何必去玄都。逡巡月西落，竚立更踟蹰。一别又一年，明年知在无。","dynasty":"宋代","title":"病中玩月"}
{"author":"释智圆","content":"杉竹竞霪霪，天时正积阴。背窗秋烛暗，欹枕夜堂深。月被重云蔽，萤依湿气沉。无憀不成寐，况复想知音。","dynasty":"宋代","title":"病中雨夜怀同志"}
{"author":"释智圆","content":"浅碧与深绿，萋萋古岸傍。旅愁生暮色，吟思发清光。过雨侵闲径，披烟上坏墙。更堪思往事，金谷旧年荒。","dynasty":"宋代","title":"草"}
{"author":"释智圆","content":"经岁人不到，腾腾养疏拙。心期物外闲，缘向沤中绝。入室容清风，升堂许明月。空庭何所有，冷落唯松雪。","dynasty":"宋代","title":"草堂即事"}
{"author":"释智圆","content":"雨杀炎光变秋色，清凉顿在草堂中。幽人一夜坐不睡，月照闲阶露洒空。","dynasty":"宋代","title":"草堂秋夜"}
{"author":"释智圆","content":"浮华念久绝，闲卧爱茆堂。门外沧洲阔，闲中白日长。庭寒频坠果，炉暖忽飘香。寂寂无他事，谁知世路忙。","dynasty":"宋代","title":"草堂书怀"}
{"author":"释智圆","content":"泡纪吾身元是妄，丹青汝影岂为真。吾身汝影俱无实，相伴茆堂作两人。","dynasty":"宋代","title":"嘲写真"}
{"author":"释智圆","content":"罗刹江心起，百昏信不差。寒声喧极浦，秋势卷平沙。望立人心险，惊飞鸟影斜。来源争可问，沧海况无涯。","dynasty":"宋代","title":"潮"}
{"author":"释智圆","content":"病负中秋约，残秋月自新。寒波沈皓魄，碧落辗冰轮。风静丰声绝，烟收岳影均。何妨此夕玩，况是不羁人。","dynasty":"宋代","title":"九月望夜招处士林君泛湖玩月"}
{"author":"释智圆","content":"五月茆堂卧，穷秋疾未除。乔林叶尽落，旧识分皆疏。讲室萦蛛网，书床长蠹鱼。医王有妙药，饮了万缘虚。","dynasty":"宋代","title":"久病"}
{"author":"释智圆","content":"羸病身未死，轻安人屡亡。穹旻不可问，浮世转加伤。三十共嗟短，百年同好长。未能齐一梦，何以事空王。","dynasty":"宋代","title":"久病有感因示后学"}
{"author":"释智圆","content":"前年送君空江上，张帆正值西风起。今日西风君未归，茫茫祇见空江水。","dynasty":"宋代","title":"君不来"}
{"author":"释智圆","content":"凉风吹众木，羸病转加前。伏枕谁相问，中秋月又圆。清光浮远峤，冷色混平川。不得同支许，乘舟乐浩然。","dynasty":"宋代","title":"君复处士栖大师夙有玩月泛湖之约予以卧病致"}
{"author":"释智圆","content":"平昔于诗苦，精搜省未闲。坏房空鸟外，清句满人间。瘦影悬邻壁，孤坟接旧山。吊回高树下，寒水自潺潺。","dynasty":"宋代","title":"哭辩端上人"}
{"author":"释智圆","content":"今春闻落第，为君心栖然。束书独南还，愤气胸间阗。迹寄浙河旁，家延南海边。遘疾既弥留，一命成弃捐。囊中无馀金，零落空文编。龟鹤本微类，享寿皆千年。如何君子儒，三十归重泉。天高不可问，为君强问天。","dynasty":"宋代","title":"哭叶授"}
{"author":"释智圆","content":"平湖日炙沸如煮，庭树色干鸟渴死。何人万里驱征车，红尘涨天方入市。","dynasty":"宋代","title":"苦热"}
{"author":"释智圆","content":"酷热如小人，到处苦相侵。清风如君子，时来宽我心。酷热驱不去，清风留不住。此情无以诉，吟傍阴阴树。","dynasty":"宋代","title":"酷热"}
{"author":"释智圆","content":"画堂升降子孙扶，白发毵毵胆尚粗。不省时清身已老，逢人犹说斩单于。","dynasty":"宋代","title":"老将"}
{"author":"释智圆","content":"平昔于诗苦，精搜省未闲。坏房空鸟外，清句满人间。瘦影悬邻壁，孤坟接旧山。吊回高树下，寒水自潺潺。","dynasty":"宋代","title":"哭辩端上人"}
{"author":"释智圆","content":"儿奴屡背约，辱我汉天子。瞋目而语难，五陵年少子。举手提三尺，报国在一死。匹马立奇勋，壮哉传介子。","dynasty":"宋代","title":"少年行"}
{"author":"释智圆","content":"白云高卧者，滞疾阻相寻。信断沧洲阔，房扃翠岳深。寒虫藏坏壁，庭树滴残霖。早晚同闲话，孤灯照苦吟。","dynasty":"宋代","title":"秋夕寄友僧"}
{"author":"释智圆","content":"杉竹匝吟径，轩窗更绝尘。清风生后夜，幽景遍诸邻。磬断栖禽梦，香凝出定身。城中有高趣，宁羡赖留人。","dynasty":"宋代","title":"书久上人城中幽斋"}
{"author":"释智圆","content":"虚堂入夏讲残经，不击钟声击鼓声。林下唯君问幽趣，纪阳仪式近方成。","dynasty":"宋代","title":"予近卜居孤山之下友人元敏以四绝见嘲遂依韵"}
{"author":"释智圆","content":"平湖波渺渺，踪迹杳难寻。城里无时到，云边闭户深。寒灯明古像，晚磬出疏林。寂寞怀高趣，西轩日易沈。","dynasty":"宋代","title":"寄省悟师"}
{"author":"释智圆","content":"不得天涯信，相思对景浓。惊飙吹落叶，残日在遥峰。照水鱼村火，沈烟野寺钟。幽怀向谁说，静立自搘筇。","dynasty":"宋代","title":"湖上晚望寄友人"}
{"author":"释智圆","content":"结根依静砌，萧酒映禅房。高节欺群木，青阴过短墙。夜声喧梦枕，秋露滴琴床。遥想添吟思，闲观到夕阳。","dynasty":"宋代","title":"寄题聪上人房庭竹"}
{"author":"释智圆","content":"城市居无分，山林住有缘。语惭甘似荠，道贵直如弦。兀兀吟终日，羸羸病过年。静招湖畔鹤，闲泛雪中船。散闷虽无酒，怡情喜有禅。鬓根霜任点，心迹火休然。冷淡将谁合，消摇且自怜。闲来窗下坐，试笔偶成篇。","dynasty":"宋代","title":"试笔"}
{"author":"释智圆","content":"经明行修徒尔为，一名屡点春官闱。时之不利非战罪，归山且著老莱衣。清时贪贱诚堪耻，侏儒太饱朔方饥。男儿会有及亲禄，安能泉石久低眉。束书依旧西入阙，壮心潜与青云期。秋风袅袅孤魂断，古道迢迢去马迟。骥称其德不称力，神骏唯应伯乐知。","dynasty":"宋代","title":"送进士万知古"}
{"author":"释智圆","content":"频年战胜恃雄强，历数分明在彼苍。堪笑范增无异识，不能令主事高皇。","dynasty":"宋代","title":"读项羽传二首"}
{"author":"释智圆","content":"仙去遗踪在，泠泠翠岳边。泠光涵碧甃，暗脉洩寒泉。月映冰壶浅，秋澄古鉴圆。羽人居止近，闲汲灌芝田。","dynasty":"宋代","title":"链丹井"}
{"author":"释智圆","content":"莫言春日长，一坐又西暮。众芳荣复落，万事新成故。临川久兴嗟，藏舟孰云固。萧然荡斯虑，空门归路。","dynasty":"宋代","title":"莫言春日长"}
{"author":"释智圆","content":"经妙荡烦惑，药灵医病身。道明无去住，方验有君臣。静玩知心寂，时飡觉气均。徘徊感知己，于我分弥亲。","dynasty":"宋代","title":"谢可孜上人惠楞严般若二经并治脾药"}
{"author":"释智圆","content":"隐几不成寝，何人慰寂寥。空阶鸣蟋蟀，寒雨滴芭蕉。静语窗灯暗，归心海寺遥。唯应释慧远，莲社为相招。","dynasty":"宋代","title":"秋晚客舍寄故山友僧"}
{"author":"释智圆","content":"唐祚将亡王泽枯，四明归隐泣穷涂。而今若撰才名志，更有闲僧得入无。","dynasty":"宋代","title":"读孙郃集"}
{"author":"释智圆","content":"策马将登路，星河曙色分。残灯照离席，来雁咽寒云。乡远书难到，吟狂酒易醺。堪嗟经济术，未得致明君。","dynasty":"宋代","title":"旅中别赵璞"}
{"author":"释智圆","content":"松下消摇自扣扉，相留终日话真机。烟藏花岛青牛卧，客散仙房独鹤归。丹井泉澄天影小，玉坛风冷磬声微。乘闲拟学冲霄术，九土茫茫得者稀。","dynasty":"宋代","title":"书山中道士壁"}
{"author":"释智圆","content":"萧洒绝尘迹，虚廊画列仙。洞灵潜彻海，山峭欲奔天。松古巢高鹤，庭闲涌异泉。长生如有术，谁复叹流年。","dynasty":"宋代","title":"洞霄宫"}
{"author":"释智圆","content":"土德衰微后，忠诚道不群。誓功陈带砺，霸业拟桓文。妙略奸雄慑，英声四海闻。山旁遗庙在，牢落闭深云。","dynasty":"宋代","title":"武肃庙"}
{"author":"释智圆","content":"下瞰诸峰顶，云泉绝四邻。暂游非俗客，深隐属闲人。石磴秋苔滑，萝龛夜月新。终期结幽侣，来此谢红尘。","dynasty":"宋代","title":"题静虑院"}
{"author":"释智圆","content":"异果供餐金锁缠，侯门虽贵性非便。夜啼只忆巴江畔，霜木千株冷倚天。","dynasty":"宋代","title":"槛猿"}
{"author":"释智圆","content":"静躁各所好，是非安能辨。声利如我仇，云泉若相勉。寂寂深林中，芳兰自堪搴。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"莫嫌人不买，人亦爱苍翠。却是岁寒根，难种尘埃地。且归栽润底，映水成嘉致。他年苟合拱，采取不我弃。天子建明堂，此为栋梁备。","dynasty":"宋代","title":"喻卖松者"}
{"author":"释智圆","content":"不得天涯信，相思对景浓。惊飙吹落叶，残日在遥峰。照水鱼村火，沈烟野寺钟。幽怀向谁说，静立自搘筇。","dynasty":"宋代","title":"湖上晚望寄友人"}
{"author":"释智圆","content":"前年送君空江上，张帆正值西风起。今日西风君未归，茫茫祇见空江水。","dynasty":"宋代","title":"君不来"}
{"author":"释智圆","content":"闭门业文翰，谁谓溪山陋。闲卧贵道肥，谁谓形容瘦。斯言谷无玷，内省庶不疚。深识浅江海，宽量窄宇宙。邻女少学嚬，海夫多逐臭。时来松下坐，清风满怀袖。","dynasty":"宋代","title":"山中自叙"}
{"author":"释智圆","content":"嗷嗷旅雁满寒塘，闲坐归舟带夕阳。一一似能遵礼教，等闲惊起便成行。","dynasty":"宋代","title":"舟归咏雁"}
{"author":"释智圆","content":"龙盘龙踞景堪寻，王气消亡信祸淫。结绮临春何处是，数声啼鸟暮烟深。","dynasty":"宋代","title":"陈宫"}
{"author":"释智圆","content":"闲景杳无极，凭栏思若何。鸟行沈远岳，秋色满沧波。来信经年绝，新愁向晚多。依依自吟望，旧约负烟萝。","dynasty":"宋代","title":"登楼怀遵易"}
{"author":"释智圆","content":"松石为琴荐，鳞皴状颇奇。补天虽变质，映涧尚含滋。静砌和烟立，虚堂带藓移。最宜弹别鹤，况有旧栖枝。","dynasty":"宋代","title":"拟洛下分题松石琴荐"}
{"author":"释智圆","content":"孟轲荀况与杨雄，代异言殊道一同。夫子文章天未丧，又于隋世产王通。","dynasty":"宋代","title":"读王通中说"}
{"author":"释智圆","content":"魏阙林泉趣本同，随缘来往兴何穷。闲宵访我茆堂宿，湖水无波月照空。","dynasty":"宋代","title":"赠广上人"}
{"author":"释智圆","content":"平湖日炙沸如煮，庭树色干鸟渴死。何人万里驱征车，红尘涨天方入市。","dynasty":"宋代","title":"苦热"}
{"author":"释智圆","content":"曾闻叩马犯君颜，万古清风满世间。若便干戈为揖让，夷齐终不死空山。","dynasty":"宋代","title":"夷齐庙"}
{"author":"释智圆","content":"炉冶只应凭陋巷，富饶应不是豪家。晚来雨歇茆堂外，散在闲庭买落花。","dynasty":"宋代","title":"苔钱三首其三"}
{"author":"释智圆","content":"楼阁耸岧峣，参差极云际。高窗晓色先，晚景馀霞丽。寥寥群动息，冥心远尘世。","dynasty":"宋代","title":"寄题梵天圣果二寺兼简昭梧二上人其二"}
{"author":"释智圆","content":"高迹远城市，湖山影色奇。水声喧睡榻，岚气逼书帷。鸟语垂轩竹，鱼惊浸月池。蒲轮来有日，终负白云期。","dynasty":"宋代","title":"书林处士壁"}
{"author":"释智圆","content":"平生宗释复宗儒，竭虑研精四体枯。莫待归全寂无语，始知诸法本来无。","dynasty":"宋代","title":"挽歌词三首"}
{"author":"释智圆","content":"李杜之为诗，句亦模山水。钱郎之为诗，旨类图神鬼。讽刺义不明，风雅犹不委。于铄白乐天，屈起冠唐贤。下视十九章，上踵三百篇。句句归劝诫，首首成规箴。謇谔贺雨诗，激切秦中吟。乐府五十章，谲谏何幽深。美哉诗人作，展矣君子心。岂顾铄金口，志遏乱雅音。龊龊无识徒，鄙之元白体。良玉为碔砆，人参呼荠苨。须知百世下，自有知音者。所以长庆集，于今满朝野。","dynasty":"宋代","title":"读白乐天集"}
{"author":"释智圆","content":"潺潺涧中水，不入贪夫耳。茫茫陌上尘，不沾静者身。静者贵寡欲，贪夫常患贫。躁进陷邪佞，洁已废大伦。况当文明时，草泽罗贤人。行道尚中庸，蠖屈宜求伸。","dynasty":"宋代","title":"勉隐者"}
{"author":"释智圆","content":"灵骨未藏三十载，我来收得葬孤山。此中起塔不在大，已有高名垂世间。","dynasty":"宋代","title":"书慈光塔"}
{"author":"释智圆","content":"亭幽无俗状，清景涤烦襟。砌压寒流浅，檐分积翠深。晚花闲照影，古木冷垂阴。凭槛不能去，澄澄发静吟。","dynasty":"宋代","title":"冷泉亭"}
{"author":"释智圆","content":"搆厦当高巘，登临称遁仙。澄波寒浸郭，叠翠冷搘天。野艇浮残照，僧楼儭淡烟。此中无俗物，自可会清贤。","dynasty":"宋代","title":"山堂落成招林处士"}
{"author":"释智圆","content":"南山雨初霁，东岸夕阳明。搘筇立回塘，顿觉耳目清。臯鹤知秋意，唳风三四声。红蓼弄秋色，纷纷满前汀。柳径孤烟白，渔村野水平。兴尽独自归，寥寥掩柴扃。新月为吾上，庭蝉为吾鸣。吾生本无事，对此堪怡情。","dynasty":"宋代","title":"湖上秋日"}
{"author":"释智圆","content":"偶从支遁约，深夜宿闲房。窗静灯遗烬，庭寒树有霜。禅心论的的，尘事省茫茫。又说天台去，林间扫石床。","dynasty":"宋代","title":"宿仲系上人房"}
{"author":"释智圆","content":"平生宗释复宗儒，竭虑研精四体枯。莫待归全寂无语，始知诸法本来无。","dynasty":"宋代","title":"挽歌词三首"}
{"author":"释智圆","content":"界江千万山，石壁惟清幽。中有忘机人，超然乐岩丘。创亭号观风，嘉景自成收。群峰呈晚碧，长溪泻寒流。视听足怡情，万事安能求。尝言徂暑天，登时疑清秋。云容既冷淡，松韵还飕飗。扰扰九衢尘，谁知高静游。","dynasty":"宋代","title":"题石壁山绍上人观风亭"}
{"author":"释智圆","content":"玛瑙坡前水，泠泠夏亦寒。夜深明月上，珠颗落冰盘。","dynasty":"宋代","title":"玛瑙坡四咏"}
{"author":"释智圆","content":"精刚经百鍊，可折不可柔。三尺青蛇活，一匣止水秋。解截蛟龙躯，能断佞臣头。下去苍生害，上除天子雠。在昔埋酆城，精光射斗牛。雷焕张华辈，得之亦悠悠。二贤既云亡，潭底化双虬。剑利人或爱，剑道人不求。剑道如之何，达者惟庄周。","dynasty":"宋代","title":"古剑"}
{"author":"释智圆","content":"夷甫不言非尔类，鲁褒为论偶同名。秋来自满虚闲地，不用良工鼓铸成。","dynasty":"宋代","title":"苔钱三首"}
{"author":"释智圆","content":"仙岛湖西见，湖西景有馀。春融迎晓日，秋碧碍空虚。竹荫高僧塔，云迷处士居。史迁今若在，此处合藏书。","dynasty":"宋代","title":"孤山诗三首其三"}
{"author":"释智圆","content":"世上喧哗耳不闻，烟萝深处绝人群。岁寒弗改怜高柏，舒卷无机爱白云。闲采药苗医故疾，旋编红叶写新文。有人来问居山意，寂寂茆堂日又曛。","dynasty":"宋代","title":"山居偶成"}
{"author":"释智圆","content":"湖光淡淡涵幽户，苔色依依满破廊。寂寞便同夫子庙，更无流俗入焚香。","dynasty":"宋代","title":"玛瑙院居戏题三首"}
{"author":"释智圆","content":"威仪闲淡许谁同，苔径依然绝履踪。霜井濾泉侵晓色，雪房欹枕梦诸峰。寒生静榻吟中月，冷答平湖讲次钟。尽日冥心忆高趣，三生行止道生松。","dynasty":"宋代","title":"寄赠子正律师"}
{"author":"释智圆","content":"一岁期今夕，高空雨忽零。虚窗沈素影，疏竹动秋声。已被云阴闭，徒怀永夜明，徘徊倚山阁，谁见此时情。","dynasty":"宋代","title":"中秋待月值雨"}
{"author":"释智圆","content":"雪晴山院景堪跻，玉树琼楼照碧溪。日暮忽惊销烁尽，百年豪富事还齐。","dynasty":"宋代","title":"湖西杂感诗"}
{"author":"释智圆","content":"路上中峰势屈盘，尘埃踪迹到终难。秋杉影射经窗冷，夜浪声摇睡榻寒。云过闲轩香篆润，日移幽砌藓痕干。吟馀静立凭栏久，极目长江水渺漫。","dynasty":"宋代","title":"梵天寺二首"}
{"author":"释智圆","content":"福善祸淫言可信，吉凶由己语堪陈。乖仁背义都无耻，只记临行拣日辰。","dynasty":"宋代","title":"湖西杂感诗"}
{"author":"释智圆","content":"寂尔归真界，人间化已成。两朝钦至业，四海仰高名。旧迹存花社，遗编满帝京。徘徊想前事，庭树跪鸦鸣。","dynasty":"宋代","title":"经诵慧僧录影堂"}
{"author":"释智圆","content":"寂尔归真界，人间化已成。两朝钦至业，四海仰高名。旧迹存花社，遗编满帝京。徘徊想前事，庭树跪鸦鸣。","dynasty":"宋代","title":"经诵慧僧录影堂"}
{"author":"释智圆","content":"李杜之为诗，句亦模山水。钱郎之为诗，旨类图神鬼。讽刺义不明，风雅犹不委。于铄白乐天，屈起冠唐贤。下视十九章，上踵三百篇。句句归劝诫，首首成规箴。謇谔贺雨诗，激切秦中吟。乐府五十章，谲谏何幽深。美哉诗人作，展矣君子心。岂顾铄金口，志遏乱雅音。龊龊无识徒，鄙之元白体。良玉为碔砆，人参呼荠苨。须知百世下，自有知音者。所以长庆集，于今满朝野。","dynasty":"宋代","title":"读白乐天集"}
{"author":"释智圆","content":"栽培宁暇问耕桑，红白相鲜映画堂。泪湿浓妆含晓露，火燔寒玉照斜阳。黄金剩买心无厌，绮席闲观兴更狂。谁向风前悟零落，百年荣盛事非长。","dynasty":"宋代","title":"牡丹"}
{"author":"释智圆","content":"瑞应阴符尽索看，封题欲寄意盘桓。自惭才识非通敏，不得同归得异端。","dynasty":"宋代","title":"寄瑞应经疏及注阴符经与体元上人"}
{"author":"释智圆","content":"三箇因何各自强，竞夸已德掩他长。冥冥风雨茆堂闭，至竟谁先报晓光。","dynasty":"宋代","title":"戏题四绝句其四·鸡怨言"}
{"author":"释智圆","content":"水边闲卧万缘休，言欲无瑕行欲修。草屋冲门任穷困。屠龙终自胜屠牛。","dynasty":"宋代","title":"玛瑙院居戏题三首"}
{"author":"释智圆","content":"峭壁侵霄极，灵踪不厌寻。闲思曾有梦，归隐岂无心。绝壁烟霞丽，幽岩洞穴深。那堪思慧理，残日白猿吟。","dynasty":"宋代","title":"游灵隐山"}
{"author":"释智圆","content":"泡纪吾身元是妄，丹青汝影岂为真。吾身汝影俱无实，相伴茆堂作两人。","dynasty":"宋代","title":"嘲写真"}
{"author":"释智圆","content":"经妙荡烦惑，药灵医病身。道明无去住，方验有君臣。静玩知心寂，时飡觉气均。徘徊感知己，于我分弥亲。","dynasty":"宋代","title":"谢可孜上人惠楞严般若二经并治脾药"}
{"author":"释智圆","content":"忆向荒原别，残阳雪霁初。几宵成去梦，经闰绝来书。处世慵难减，眠云癖未除。幽怀向谁说，昨夜对蟾蜍。","dynasty":"宋代","title":"怀友人"}
{"author":"释智圆","content":"路歧南北与东西，竚立迟迟惜解携。忍向离亭折杨柳，晚花零落杜鹃啼。","dynasty":"宋代","title":"春日别同志"}
{"author":"释智圆","content":"穷居已蹑黔娄迹，孤岛徒称玛瑙坡。糗饭蔾羹且闲乐，更无车马暂经过。","dynasty":"宋代","title":"予近卜居孤山之下友人元敏以四绝见嘲遂依韵"}
{"author":"释智圆","content":"旅迹飘然与俗分，动时高价逐新文。寄眠僧舍扃秋雨，牵梦家山隔海云。学慕丘轲方共语，道归杨墨任离群。名场好应同人举，垂拱明堂有圣君。","dynasty":"宋代","title":"赠进士叶授"}
{"author":"释智圆","content":"水国无归梦，年来帝泽深。梵书翻宋语，道论变吴音。静室清香凝，闲庭古树阴。玉华前事在，高迹许谁寻。","dynasty":"宋代","title":"寄辇下译经正觉大师"}
{"author":"释智圆","content":"伯阳道德释迦心，夫子文章尽可寻。饱食暖衣都不顾，可怜容易过光阴。","dynasty":"宋代","title":"湖西杂感诗"}
{"author":"释智圆","content":"移去群花种此君，满庭寒翠更无尘。暑天闲绕烦襟尽，犹有清风借四邻。","dynasty":"宋代","title":"庭竹"}
{"author":"释智圆","content":"北僧传示灭，高迹更难寻。故国房空在，新坟草已深。云泉违旧约，风月罢论心。默坐看遗偈，西窗月又沈。","dynasty":"宋代","title":"悼广钧师"}
{"author":"释智圆","content":"犬吠衡门宿雾消，草堂风冷竹萧萧。若非故友怜衰病，谁肯凌晨访寂寥。","dynasty":"宋代","title":"病中感体元上人见访"}
{"author":"释智圆","content":"松下消摇自扣扉，相留终日话真机。烟藏花岛青牛卧，客散仙房独鹤归。丹井泉澄天影小，玉坛风冷磬声微。乘闲拟学冲霄术，九土茫茫得者稀。","dynasty":"宋代","title":"书山中道士壁"}
{"author":"释智圆","content":"明开暗合似知时，用舍行藏诫在兹。绿叶红葩古墙畔，风光羞杀石楠枝。","dynasty":"宋代","title":"戏题夜合树"}
{"author":"释智圆","content":"闲居作赋拟安仁，壮志潜消白发新。烟浪静牵来往梦，莺花深慰寂寥身。野塘草绿湖村暮，石鼎茶香岳寺春。终学支公买山住，白云深处待为邻。","dynasty":"宋代","title":"春日湖居书事寄子璿师"}
{"author":"释智圆","content":"酷矣秦皇灭，荒哉汉武还。将军封五利，神药访三山。重色为金屋，穷兵过玉关。岂知尧舜道，千古在人间。","dynasty":"宋代","title":"汉武帝"}
{"author":"释智圆","content":"祖意曾明万事闲，谁云方外与人间。卷衣江上秋来别，处处禅心朵朵山。","dynasty":"宋代","title":"送禅者"}
{"author":"释智圆","content":"结宇平湖滨，放意且闲逸。陵峰时采药，服饵蠲故疾。藜藿可供餐，茆茨可容膝。浮生贵适性，何须羡奢佚。清景况在目，万事安能恤。水天争冷落，林峦共盘郁。有时泛舟归，闲门晒残日。径荒人迹绝，庭静精怪出。春羹漾紫莼，冬盘列横橘。坎井亦已乐，尺蠖谁云屈。外境莫我惑，贞心长抱一。涅槃终极典，虚堂第谈述。不顾知者希，庶欲已无失。齐物鄙庄周，见性师妙吉。悠然混生佛，湛尔无虚实。知音来不来，时时扫幽室。","dynasty":"宋代","title":"山居招友人诗"}
{"author":"释智圆","content":"罗刹江心起，百昏信不差。寒声喧极浦，秋势卷平沙。望立人心险，惊飞鸟影斜。来源争可问，沧海况无涯。","dynasty":"宋代","title":"潮"}
{"author":"释智圆","content":"景色融融万卉新，潜知青帝又东巡。阴崖竹树犹欹雪，暖砌莺花已觉春。吟苦渐惊华发乱，身闲终忌俗流亲。寥寥此意将谁说，回首禅门有故人。","dynasty":"宋代","title":"次韵酬闻聪上人春日书怀见寄"}
{"author":"释智圆","content":"采莲越溪上，皆谓寻常女。正位吴中宫，众品方传美。视听猒歌舞，衣裳贱罗绮。贤哉邻家人，昔年知学嚬。","dynasty":"宋代","title":"西施篇"}
{"author":"释智圆","content":"景象依依满目前，倚筇闲望思凄然。隔云清磬山傍寺，照水孤灯渡口船。荡漭落潮平古岸，参差归雁没遥天。钱王霞业今何在，牢落荒城积野烟。","dynasty":"宋代","title":"浙江晚望"}
{"author":"释智圆","content":"岁岁随阳整羽翰，翱翔还见过云端。哀音断续霜风紧，群影参差夜月残。雕鹗已逃榆塞险，烟波初下洞庭宽。行人万里思归切，送目遥空寄信难。","dynasty":"宋代","title":"雁"}
{"author":"释智圆","content":"傍砌疏篁手自栽，数竿苍翠胜花开。今宵窗下更深睡，应送寒声枕上来。","dynasty":"宋代","title":"新栽竹"}
{"author":"释智圆","content":"龙盘龙踞景堪寻，王气消亡信祸淫。结绮临春何处是，数声啼鸟暮烟深。","dynasty":"宋代","title":"陈宫"}
{"author":"释智圆","content":"沤生复沤灭，水湿元无异。尽日倚栏看，无人知此意。","dynasty":"宋代","title":"池上"}
{"author":"释智圆","content":"林间病卧懒逢迎，相识何人最惬情。唯有简公闲且僻，寂寥翻被俗流轻。","dynasty":"宋代","title":"酬简上人见寄"}
{"author":"释智圆","content":"平波映危碧，清景异尘中。雪霁寒侵郭，秋澄冷照空。眠云徒自乐，浮棹约谁同。幽趣何人识，搜吟愧远公。","dynasty":"宋代","title":"酬仁上人望湖山见寄次韵"}
{"author":"释智圆","content":"旅雁声孤过旧林，相怀无处共论心。眠云未负他年约，看雪难忘尽日吟。江上信稀寒浪阔，竹边房掩夕阳深。寂寥闲坐西窗下，空把馀情寄玉琴。","dynasty":"宋代","title":"酬正言上人"}
{"author":"释智圆","content":"独下层峦景物秋。依依云木似相留。孤舟晓泛平波去，更为青山一转头。","dynasty":"宋代","title":"出道场山途中作"}
{"author":"释智圆","content":"杳杳遥空雨乍晴，闲拖山屐上山亭。平湖风静开菱鉴，叠嶂云收列画屏。已觉万缘真是梦，岂因闲事妄劳形。可怜竞利贪名者，扰扰人间醉未醒。","dynasty":"宋代","title":"初晴登叠翠亭偶成"}
{"author":"释智圆","content":"路歧南北与东西，竚立迟迟惜解携。忍向离亭折杨柳，晚花零落杜鹃啼。","dynasty":"宋代","title":"春日别同志"}
{"author":"释智圆","content":"闲居作赋拟安仁，壮志潜消白发新。烟浪静牵来往梦，莺花深慰寂寥身。野塘草绿湖村暮，石鼎茶香岳寺春。终学支公买山住，白云深处待为邻。","dynasty":"宋代","title":"春日湖居书事寄子璿师"}
{"author":"释智圆","content":"门掩平湖避俗嚣，静观风景识春朝。庭梅向日花全拆，岳树连云雪未消。少壮可惊年暗减，幽栖翻觉睡偏饶。相知赖有曹溪子，禅外时来慰寂寥。","dynasty":"宋代","title":"春日闲居即事寄上元敏上人"}
{"author":"释智圆","content":"挑灯杖裁製削青筠，纤纤状可珍。助灯虽有力，举用实由人。破暗如无怠，资明敢顾身。窗间傥勤学，终夕愿相亲。","dynasty":"宋代","title":"友人元敏示以三题乃赓而和之"}
{"author":"释智圆","content":"移花来种草堂前，红紫纷纭间淡烟。莫欢朝开还暮落，人生荣辱事皆然。","dynasty":"宋代","title":"栽花"}
{"author":"释智圆","content":"宠辱不关念，扬名日更新。但怜君道在，宁顾谪官频。故国抛天外，全家寄水滨。堂空巢少燕，门冷谒无人。直气终干斗，刚肠肯泣麟。逍遥轻嗣立，乾没笑安仁。爱主长思阙，寻幽且养神。伴闲初种竹，出使旧埋轮。佞舌终期断，民冤必为伸。他年修史传，谁可继清尘。","dynasty":"宋代","title":"寄所知"}
{"author":"释智圆","content":"旅雁声孤过旧林，相怀无处共论心。眠云未负他年约，看雪难忘尽日吟。江上信稀寒浪阔，竹边房掩夕阳深。寂寥闲坐西窗下，空把馀情寄玉琴。","dynasty":"宋代","title":"酬正言上人"}
{"author":"释智圆","content":"留心俭让唐虞道，恣意贪求桀跖徒。闲坐思量茆屋下，夜深秋月照平湖。","dynasty":"宋代","title":"湖西杂感诗"}
{"author":"释智圆","content":"峭拔湖心起，湖心四望通。盘根入巨浸，叠翠点寒空。势迥侔蓬岛，层危敌阆风。僧楼笼淡雾，雁塔礙飞鸿。晓井金沙粲，晴坡玛瑙红。喷云春雨外，照影夕波中。野蔓垂枯柏，疏钟匝梵宫。闲泉澄极顶，幽径入深丛。古迹谈皆异，秋屏寫未同。乐游非俗客，静望属渔翁。买去知无价，栖来思岂穷。翻嗟市朝里，尘土日濛濛。","dynasty":"宋代","title":"孤山诗二首"}
{"author":"释智圆","content":"石壁春归去，孤山秋未来。夜深扶病坐，明月照苍苔。","dynasty":"宋代","title":"病中怀石壁行绍上人"}
{"author":"释智圆","content":"有虫名烛蛾，翱翔近灯光。举手再三遮，彼意终不可。驱去复飞来，防护更劳我。汝无纵所见，自取燋肌祸。","dynasty":"宋代","title":"烛蛾诫"}
{"author":"释智圆","content":"范蠡无西施，胡以破吴国。吴王轻社稷，为惑倾城色。夫差强变弱，勾践雌成雄。岂惟陶朱策，实赖西施容。西施语复贤，褒贬何昏蒙。但说倾吴罪，都忘霸越功。","dynasty":"宋代","title":"雪西施"}
{"author":"释智圆","content":"门径任苔荒，长年寝一床。病中消白日，诗里发清狂。窗暗云遮月，林明叶坠霜。百年能几日，两鬓已苍苍。","dynasty":"宋代","title":"自嘲"}
{"author":"释智圆","content":"执手离亭暮，言归思不禁。故乡千里外，为客十年心。帆影寒江静，猿啼雪峤深。饶阳泉石在，讲退自堪吟。","dynasty":"宋代","title":"送僧归饶阳"}
{"author":"释智圆","content":"闲庭树树菓垂霜，听法犹怜入草堂。异类岂能知礼节，每来相对坐禅床。","dynasty":"宋代","title":"咏亡有禅师山齐养猕猴"}
{"author":"释智圆","content":"孟轲荀况与杨雄，代异言殊道一同。夫子文章天未丧，又于隋世产王通。","dynasty":"宋代","title":"读王通中说"}
{"author":"释智圆","content":"深居饶野兴，门冷入杉松。鸟外闲频往，人间事罕逢。水轩吟片月，秋榻梦千峰。忆得看新雪，相招静话重。","dynasty":"宋代","title":"赠邦上人"}
{"author":"释智圆","content":"鑪冶祇应凭陋巷，富饶应不是豪家。晚来雨歇茆堂外，散在闲庭买落花。","dynasty":"宋代","title":"苔钱三首"}
{"author":"释智圆","content":"平湖波渺渺，踪迹杳难寻。城里无时到，云边闭户深。寒灯明古像，晚磬出疏林。寂寞怀高趣，西轩日易沈。","dynasty":"宋代","title":"寄省悟师"}
{"author":"释智圆","content":"尘外禅房掩渺瀰，高情终与俗流违。苦吟几度成华发，默坐连宵忆翠微。风带荷香飘静榻，雨滋苔色汙闲扉。炎天几阻相寻兴，空倚危楼对落晖。","dynasty":"宋代","title":"寄曦照上人"}
{"author":"释智圆","content":"海日照吟轩，江风动庭树。此景乐闲情，何人识高趣。登楼独南望，杳杳空烟雾。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"土蚀菱花有微窍，悬向秋堂光照耀。写出人人妍丑姿，西施始免嫫母笑。","dynasty":"宋代","title":"古鉴"}
{"author":"释智圆","content":"洪水不为害，黎元受赐多。道尊由揖让，功大匪干戈。任上诸侯贡，贻谋五子歌。稽山千古在，宫阙倚鹾峨。","dynasty":"宋代","title":"禹庙"}
{"author":"释智圆","content":"一從林下别，倏忽又经年。旧约山空在，相怀月屡圆。郡钟宵断梦，江树晚沈烟。书札凭谁寄，波涛况渺然。","dynasty":"宋代","title":"怀中侄"}
{"author":"释智圆","content":"淡然尘虑绝，禅外苦风骚。性觉眠云僻，名因背俗高。水烟蒸纸帐，寒发澀铜刀。几宿秋江寺，闲吟听夜涛。","dynasty":"宋代","title":"赠闻聪师"}
{"author":"释智圆","content":"沤生复沤灭，水湿元无异。尽日倚栏看，无人知此意。","dynasty":"宋代","title":"池上"}
{"author":"释智圆","content":"看云静放支公鹤，临水闲观惠子鱼。窗下寂寥何所有，竺干经卷仲尼书。","dynasty":"宋代","title":"湖西杂感诗"}
{"author":"释智圆","content":"清风遗句满人间，灭后天台迹更闲。碑折塔摧人不顾，不堪冥目想空山。","dynasty":"宋代","title":"书荆溪禅师傅后二首"}
{"author":"释智圆","content":"净业修持久，攀缘念已摧。冰潭残月在，古岸夜禅回。像烛微留焰，炉香冷变灰。时逢旧参侣，闲坐话黄梅。","dynasty":"宋代","title":"寄西山智道人"}
{"author":"释智圆","content":"畴昔学为文，拟尽周孔道。心劳道未至，壮岁成衰花，畴昔学为诗，模范风雅词。立言多疯喻，反为时人嗤。为诗复为文，嗟嗟不复古，训世无织益，何为自劳苦。权门既不游，青山宁合负。一来林下居，四载不出户。退省为佛徒，讲经自裨补。憧憧来学辈，往往入深坞。智者乃吾宗，龙猛乃吾祖。寒窗夜摛毫，虚堂画挥尘。翼此二圣心，欲令万物睹。羸羸长抱疾，行年四十五。草堂三四间，牢落连云洞。经时无客人。冲门绝迎送。榻有无弦琴，向风时一弄。窗列楞严典，要言长讽诵。真妄一无得，超然谁与共。凡圣病眼花，死生春夜梦。病差梦已醒，万彙徒营营。","dynasty":"宋代","title":"言志"}
{"author":"释智圆","content":"李杜之为诗，句亦模山水。钱郎之为诗，旨类图神鬼。讽刺义不明，风雅犹不委。于铄白乐天，屈起冠唐贤。下视十九章，上踵三百篇。句句归劝诫，首首成规箴。謇谔贺雨诗，激切秦中吟。乐府五十章，谲谏何幽深。美哉诗人作，展矣君子心。岂顾铄金口，志遏乱雅音。龊龊无识徒，鄙之元白体。良玉为碔砆，人参呼荠苨。须知百世下，自有知音者。所以长庆集，于今满朝野。","dynasty":"宋代","title":"读白乐天集"}
{"author":"释智圆","content":"禅心喧挠被时魔，月冷风清奈尔何。一夜欲降降不得，纷纷徒属更来多。","dynasty":"宋代","title":"诗魔"}
{"author":"释智圆","content":"去年相访宿吾庐，露滴苍苔夜话迟。湖水晚来清不极，今秋又是月圆时。","dynasty":"宋代","title":"招元羽律师"}
{"author":"释智圆","content":"欹枕不成梦，寒虫叫壁阴。高梧深夜雨，远客故乡心。分与浮名背，年将白发侵。终须约宗炳，结社向东林。","dynasty":"宋代","title":"旅中即事寄友生"}
{"author":"释智圆","content":"唐祚将亡王泽枯，四明归隐泣穷涂。而今若撰才名志，更有闲僧得入无。","dynasty":"宋代","title":"读孙郃集"}
{"author":"释智圆","content":"频年战胜恃雄强，历数分明在彼苍。堪笑范增无异识，不能令主事高皇。","dynasty":"宋代","title":"读项羽传二首"}
{"author":"释智圆","content":"买药囊无金，伏枕头有霜。夜深不得睡，隙月射秋床。","dynasty":"宋代","title":"秋病"}
{"author":"释智圆","content":"润物有深功，霏霏下半空。寒声清入竹，斜势急因风。苔片添秋碧，花枝损晚红。山人独欹枕，静听草堂中。","dynasty":"宋代","title":"雨"}
{"author":"释智圆","content":"世态如轮转，劳生岂定期。否终还受仄，乐极又生悲。商代尊伊尹，秦庭戮李斯。未能知纪化，安得证无为。","dynasty":"宋代","title":"偶成"}
{"author":"释智圆","content":"绝顶久潜隐，心闲道更真。山深林下雪，堂静画无人。云抱看经石，禽接入定身。敢言他世约，安养愿相亲。","dynasty":"宋代","title":"寄雪窦长老"}
{"author":"释智圆","content":"明开暗合似知时，用舍行藏诫在兹。绿叶红葩古墙畔，风光羞杀石楠枝。","dynasty":"宋代","title":"戏题夜合树"}
{"author":"释智圆","content":"递诗筒元白旧裁製，规模传至今。凌霜重高节，容物贵虚心。岂倦关河远，宁辩雨雪深。雅言如见托，终为报知音。","dynasty":"宋代","title":"拟洛下分题"}
{"author":"释智圆","content":"玛瑙坡前树，春来亦著华。雨晴烟乍敛，浓艳斗朝霞。","dynasty":"宋代","title":"玛瑙坡四咏"}
{"author":"释智圆","content":"禅扉开绝顶，海色映层峦。刹影浸寥泬，钟声度渺漫，荒苔幽径滑，冬雪暮窗寒。吟罢慵回首，迟迟独凭栏。","dynasty":"宋代","title":"上方院"}
{"author":"释智圆","content":"寥寥尘迹远，禅外动闲思。水国人归后，秋轩月白时。鸣蛩藏坏壁，幽鸟立寒枝。独坐谁相问，微吟镊病髭。","dynasty":"宋代","title":"怀子仁师"}
{"author":"释智圆","content":"本自松根得，名因象物彰。为医君可信，除疾我偏良。济众应藏用，捐躯必自强。无劳问踪迹，名字在仙方。","dynasty":"宋代","title":"拟洛下分题茯苓人"}
{"author":"释智圆","content":"高迹知何处，相怀早晚休。苦吟空对月，闭户更禁秋。砌隙寒虫切，林稍下叶稠。音书杳难寄，天阔水悠悠。","dynasty":"宋代","title":"怀保暹师"}
{"author":"释智圆","content":"高迹将谁亲，幽栖白云中。闲阶吐苍苔，古木生清风。时将西竺书，讲义训来蒙。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"苒苒岩上云，潺潺涧中水。山鸟如唤人，喃喃深林里。","dynasty":"宋代","title":"山中行"}
{"author":"释智圆","content":"共依清境宿，话道复论文。潭月秋深见，山钟夜后闻。虫声深古砌，萤影没残云。会约长栖此，炉香树下梵。","dynasty":"宋代","title":"同友人宿山院"}
{"author":"释智圆","content":"剪自幽岩侧，高僧忽见遗。看云欹尽日，书雪握多时。节冷虫微蠹，根闲藓暗滋。旧山泉石在，归去赖扶持。","dynasty":"宋代","title":"谢择梧律师惠竹杖"}
{"author":"释智圆","content":"夜久闻横笛，寥寥景更赊。天容垂极岸，月色冷平沙。静引乡心远，闲惊旅鬓华。哀音殊未已，可处落梅花。","dynasty":"宋代","title":"江上闻笛"}
{"author":"释智圆","content":"仙去遗踪在，泠泠翠岳边。泠光涵碧甃，暗脉洩寒泉。月映冰壶浅，秋澄古鉴圆。羽人居止近，闲汲灌芝田。","dynasty":"宋代","title":"链丹井"}
{"author":"释智圆","content":"伯阳道德释迦心，夫子文章尽可寻。饱食暖衣都不顾，可怜容易过光阴。","dynasty":"宋代","title":"湖西杂感诗"}
{"author":"释智圆","content":"湖天淡荡雁参差，行乐搘筇绕所居。古壁苔荒鸣蟋蟀，水轩风冷谢芙蕖。看云默诵空王偈，拂榻闲开孔圣书。闭户无人慰寥索，草堂深夜照蟾蜍。","dynasty":"宋代","title":"病起二首"}
{"author":"释智圆","content":"千寻堆冷碧，极顶绝尘踪。雨霁闻清籁，云开见别峰。落泉喷怪石，惊鸟入深松。吟罢凭栏久，遥天起暮钟。","dynasty":"宋代","title":"登武林高峰"}
{"author":"释智圆","content":"湖光淡淡涵幽户，苔色依依满破廊。寂寞便同夫子庙，更无流俗入焚香。","dynasty":"宋代","title":"玛瑙院居戏题三首"}
{"author":"释智圆","content":"闲景杳无极，凭栏思若何。鸟行沈远岳，秋色满沧波。来信经年绝，新愁向晚多。依依自吟望，旧约负烟萝。","dynasty":"宋代","title":"登楼怀遵易"}
{"author":"释智圆","content":"簷前状奇险，咫尺见清幽。鸟下疑灵鹫，僧过认沃洲。危遮虚槛月，冷夺远峰秋。始信红尘里，豪家有胜游。","dynasty":"宋代","title":"留题闻氏林亭小山"}
{"author":"释智圆","content":"故乡勾践国，解印挂帆归。吟苦容虽瘦，官情道自肥。堂幽山屐在，厨冷甑尘飞。莫向云门下，高歌便采薇。","dynasty":"宋代","title":"寄赵璞"}
{"author":"释智圆","content":"平湖日炙沸如煮，庭树色干鸟渴死。何人万里驱征车，红尘涨天方入市。","dynasty":"宋代","title":"苦热"}
{"author":"释智圆","content":"世路驱驱又白头，争如闲卧绝他求。门前荒陇依依在，碑折松枯尽列侯。","dynasty":"宋代","title":"武康溪居即事寄实印大师四首"}
{"author":"释智圆","content":"江亭闲寫望，秋景正无穷。鸟没寒云外，帆归暮色中。淡烟生极浦，败叶坠凉风。回道闻渔唱，人家隔苇丛。","dynasty":"宋代","title":"江亭晚望"}
{"author":"释智圆","content":"莫言春日长，一坐又西暮。众芳荣复落，万事新成故。临川久兴嗟，藏舟孰云固。萧然荡斯虑，空门归路。","dynasty":"宋代","title":"莫言春日长"}
{"author":"释智圆","content":"簷前状奇险，咫尺见清幽。鸟下疑灵鹫，僧过认沃洲。危遮虚槛月，冷夺远峰秋。始信红尘里，豪家有胜游。","dynasty":"宋代","title":"留题闻氏林亭小山"}
{"author":"释智圆","content":"旅迹飘然与俗分，动时高价逐新文。寄眠僧舍扃秋雨，牵梦家山隔海云。学慕丘轲方共语，道归杨墨任离群。名场好应同人举，垂拱明堂有圣君。","dynasty":"宋代","title":"赠进士叶授"}
{"author":"释智圆","content":"曾闻飞锡入南闽，鹤态云踪不可亲。静夜独吟空对月，昔年聚话更无人。波涛路阻书难到，泉石房闲梦自频。未省相逢在何日，西风萧索浙河滨。","dynasty":"宋代","title":"怀南游道友"}
{"author":"释智圆","content":"海日照吟轩，江风动庭树。此景乐闲情，何人识高趣。登楼独南望，杳杳空烟雾。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"不见二十载，重寻事更违。门临寒水闭，鸟向夕阳归。吟恐成华发，闲疑入翠微。登舟独南去，乘兴一何飞。","dynasty":"宋代","title":"和辩才访仲微上人不遇"}
{"author":"释智圆","content":"灵骨未藏三十载，我来收得葬孤山。此中起塔不在大，已有高名垂世间。","dynasty":"宋代","title":"书慈光塔"}
{"author":"释智圆","content":"发欢虞姬抛已穷，乌江此夕丧英雄。当时若也知天命，佐汉应居第一功。","dynasty":"宋代","title":"读项羽传二首"}
{"author":"释智圆","content":"年过不惑便衰残，消息浮生万事闲。惭愧眼前无俗物，举头终日见云山。","dynasty":"宋代","title":"书事"}
{"author":"释智圆","content":"经妙荡烦惑，药灵医病身。道明无去住，方验有君臣。静玩知心寂，时飡觉气均。徘徊感知己，于我分弥亲。","dynasty":"宋代","title":"谢可孜上人惠楞严般若二经并治脾药"}
{"author":"释智圆","content":"绝顶久潜隐，心闲道更真。山深林下雪，堂静画无人。云抱看经石，禽接入定身。敢言他世约，安养愿相亲。","dynasty":"宋代","title":"寄雪窦长老"}
{"author":"释智圆","content":"共依清境宿，话道复论文。潭月秋深见，山钟夜后闻。虫声深古砌，萤影没残云。会约长栖此，炉香树下梵。","dynasty":"宋代","title":"同友人宿山院"}
{"author":"释智圆","content":"一锡任西东，孤怀孰与同。吟髭潜变白，人事旋成空。秋阁闲看月，寒窗卧听鸿。时将寂寥意，深夜寄丝桐。","dynasty":"宋代","title":"书怀"}
{"author":"释智圆","content":"江色杳无极，渺渺接遥天。归帆带夕阳，去鸟沈寒烟。幽景不同观，遐想成斯篇。","dynasty":"宋代","title":"寄题梵天圣果二寺兼简昭梧二上人"}
{"author":"释智圆","content":"造化不可测，分明有所依。冷和秋叶动，送客暮帆归。扫雾离遥岳，飘香出静扉。西齐独吟坐，萧飒满禅衣。","dynasty":"宋代","title":"风"}
{"author":"释智圆","content":"伯阳道德释迦心，夫子文章尽可寻。饱食暖衣都不顾，可怜容易过光阴。","dynasty":"宋代","title":"湖西杂感诗"}
{"author":"释智圆","content":"淡然忘外事，林下自怡情。室冷秋苔色，轩闲夜月明。眠云惭道薄，铒药觉身轻。拟学鸱夷子，时时变姓名。","dynasty":"宋代","title":"闲居书事"}
{"author":"释智圆","content":"早玩台衡宗，佛理既研精。晚读周孔书，人伦由著明。达本与节躬，志在求同声。击蒙虽云劳，来学苦无成。杨雄玄尚白，仲尼道不行。青山梦中归，华发年来生。唯当照真空，万事從营营。","dynasty":"宋代","title":"讲堂书事"}
{"author":"释智圆","content":"策马将登路，星河曙色分。残灯照离席，来雁咽寒云。乡远书难到，吟狂酒易醺。堪嗟经济术，未得致明君。","dynasty":"宋代","title":"旅中别赵璞"}
{"author":"释智圆","content":"江天凉雨霁，嘒嘒出疏林。清极残阳里，愁生远客心。离亭秋草碧，荒堑暮烟深。不忍多时听，吟髭雪暗侵。","dynasty":"宋代","title":"闻蝉"}
{"author":"释智圆","content":"有客有客，来扣我门。相见无言，自晝达昏。搘肘凭栏，俯仰干坤。百年瞬息，得丧谁论。远山青青，巨浸浑浑。忽然归去，目击道存。","dynasty":"宋代","title":"有客"}
{"author":"释智圆","content":"犬吠衡门宿雾消，草堂风冷竹萧萧。若非故友怜衰病，谁肯凌晨访寂寥。","dynasty":"宋代","title":"病中感体元上人见访"}
{"author":"释智圆","content":"寂淡无馀念，泠泠诵佛言。清香飘静夜，明月冷闲轩。幽壑来精怪，霜林息断猿。堪嗟浮世里，尘事竞暄暄。","dynasty":"宋代","title":"赠诵经僧"}
{"author":"释智圆","content":"门径任苔荒，长年寝一床。病中消白日，诗里发清狂。窗暗云遮月，林明叶坠霜。百年能几日，两鬓已苍苍。","dynasty":"宋代","title":"自嘲"}
{"author":"释智圆","content":"新种孤松一尺馀，淡烟疏竹便相宜。闲来且玩凌霜貌，身后谁观合抱时。冷碧岂容尘染污，贞心宁共草凋衰。夜深庭际清风起，细韵难教俗耳知。","dynasty":"宋代","title":"新栽小松"}
{"author":"释智圆","content":"壁立岩峦照冽泉，几思幽景欢流年。归栖自合同仙迹，深隐谁云有洞天。修竹寒声风乍动，古潭秋影月初圆。伊余亦拟依支遁，枕石眠云碧嶂前。","dynasty":"宋代","title":"怀石壁旧居兼简绍上人"}
{"author":"释智圆","content":"净业修持久，攀缘念已摧。冰潭残月在，古岸夜禅回。像烛微留焰，炉香冷变灰。时逢旧参侣，闲坐话黄梅。","dynasty":"宋代","title":"寄西山智道人"}
{"author":"释智圆","content":"寥寥尘迹远，禅外动闲思。水国人归后，秋轩月白时。鸣蛩藏坏壁，幽鸟立寒枝。独坐谁相问，微吟镊病髭。","dynasty":"宋代","title":"怀子仁师"}
{"author":"释智圆","content":"懒答公卿信，高眠野同浓。虚堂开夜月，孤枕度秋钟。临水成新作，看云忆旧峰。林间仍抱疾，早晚遂相逢。","dynasty":"宋代","title":"寄华亭虚己师"}
{"author":"释智圆","content":"牢落谁知趣，深居野兴饶。固穷期道在，寡合鄙时浇。径静苔长绿，山寒雪未消。残阳荷轻策，闲望傍村桥。","dynasty":"宋代","title":"深居"}
{"author":"释智圆","content":"晚树归禽乱，翛然古院空。清谈远君子，幽兴寄丝桐。短发全成雪，残花半逐风。终期结真侣，归老乱云中。","dynasty":"宋代","title":"春晚言怀寄聪上人"}
{"author":"释智圆","content":"数峰残雪对闲门，世态悠悠莫可论。静室禅馀忽相忆，划灰孤坐到黄昏。","dynasty":"宋代","title":"次韵酬梵天阇梨"}
{"author":"释智圆","content":"居止闲相近，临流野色分。深秋山共见，清夜磬交闻。静榻移明月，疏簾卷暮云。相于别有趣，冷淡况同群。","dynasty":"宋代","title":"次韵酬邻僧昼上人"}
{"author":"释智圆","content":"养病孤山下，消摇任野情。闲门浸寒水，高槛露荒城。砌月移杉影，岩泉隐磬声。唯君许来此，相伴老馀生。","dynasty":"宋代","title":"次韵酬明上人"}
{"author":"释智圆","content":"景色融融万卉新，潜知青帝又东巡。阴崖竹树犹欹雪，暖砌莺花已觉春。吟苦渐惊华发乱，身闲终忌俗流亲。寥寥此意将谁说，回首禅门有故人。","dynasty":"宋代","title":"次韵酬闻聪上人春日书怀见寄"}
{"author":"释智圆","content":"门静孤云去复还，讲馀他虑绝相关。遗名懒住城中寺，招隐曾居海畔山。卧疾雪房苔色老，行禅秋径树阴闲。玄机共了心无事，相见宁愁鬓渐斑。","dynasty":"宋代","title":"次韵酬子文师"}
{"author":"释智圆","content":"偶依溪上居，三见改时候。来书问踪迹，行坐置怀袖。学道不加前，多慵还似旧。苦吟彻宵夜，闲眠消白昼。古屋荒莓苔，幽庭下猿狖。巧伪非吾好，直方自大授。侯门绝请谒，雅诰勤研究。悠悠皆面朋，谁能论去就。","dynasty":"宋代","title":"答行简上人书"}
{"author":"释智圆","content":"君居武康山，昔年我曾游。崎岖松径寒，冷落竹房秋。握手既欢笑，拂榻且相留。一驻十旬馀，旦夕乐清幽。因话净名事，涤砚勉操修。蛮香爇古篆，山茶分越瓯。看雪同拥炉。乘月共浮舟。喻心指太虚，视世类浮沤。明春我归去，湖上隐林丘。杜门过五载，脾疾日少瘳。闲宵坐月下，往事来心头。书之将寄君，路远水悠悠。","dynasty":"宋代","title":"代书寄奉蟾上人"}
{"author":"释智圆","content":"北僧传示灭，高迹更难寻。故国房空在，新坟草已深。云泉违旧约，风月罢论心。默坐看遗偈，西窗月又沈。","dynasty":"宋代","title":"悼广钧师"}
{"author":"释智圆","content":"闲倚危栏思黯然，浮生谁共欢流年。愁催华发生无极，心许青山去有缘。冷谈空江澄暮色，参差归雁没寒烟。吟馀更羡林间客，高卧深云听瀑泉。","dynasty":"宋代","title":"登楼感事寄天台友人"}
{"author":"释智圆","content":"闲景杳无极，凭栏思若何。鸟行沈远岳，秋色满沧波。来信经年绝，新愁向晚多。依依自吟望，旧约负烟萝。","dynasty":"宋代","title":"登楼怀遵易"}
{"author":"释智圆","content":"千寻堆冷碧，极顶绝尘踪。雨霁闻清籁，云开见别峰。落泉喷怪石，惊鸟入深松。吟罢凭栏久，遥天起暮钟。","dynasty":"宋代","title":"登武林高峰"}
{"author":"释智圆","content":"冻撮闲庭土皆裂，风号门外人来绝。可怜万事不干身，凭栏且看千峰雪。","dynasty":"宋代","title":"冬日作"}
{"author":"释智圆","content":"萧酒绝尘迹，虚廊画列仙。洞灵潜彻海，山峭欲奔天。松古巢高鹤，庭闲湧异泉。长生如有术，谁复欢流年。","dynasty":"宋代","title":"洞霄宫"}
{"author":"释智圆","content":"李杜之为诗，句亦模山水。钱郎之为诗，旨类图神鬼。讽刺义不明，风雅犹不委。于铄白乐天，屈起冠唐贤。下视十九章，上踵三百篇。句句归劝诫，首首成规箴。謇谔贺雨诗，激切秦中吟。乐府五十章，谲谏何幽深。美哉诗人作，展矣君子心。岂顾铄金口，志遏乱雅音。龊龊无识徒，鄙之元白体。良玉为碔砆，人参呼荠苨。须知百世下，自有知音者。所以长庆集，于今满朝野。","dynasty":"宋代","title":"读白乐天集"}
{"author":"释智圆","content":"属兴难忘水与山，救时箴戒出其间。读终翻恨吾生晚，不得斯人一往还。","dynasty":"宋代","title":"读禅月集"}
{"author":"释智圆","content":"谗佞当面唾，轻生不得殳。去邪空有志，嫉恶奈无徒。后世名垂远，当时道亦孤。荒齐独怀感，残日照庭芜。","dynasty":"宋代","title":"读杜牧集"}
{"author":"释智圆","content":"女娲链五石，能补青天缺。共工触不周，能令地维绝。杨孟既云没，儒风几残灭。妖辞惑常听，淫文蠹石说。南朝尚徐庾，唐兴重卢骆。雕篆斗呈巧，仁义咸遗落。王霸道不明，烟花心所托。文不可终否，天山韩吏部。叱伪俾归真，鞭今使复古。异端维既绝，儒宗缺皆补。高文七百篇，炳若日月悬。力扶姬孔道，手持文章权。来者知尊儒，孰不由兹焉。我生好古风，服读长洒蒙。何必唐一经，文道方可崇。","dynasty":"宋代","title":"读韩文诗"}
{"author":"释智圆","content":"案上楞严典，时看浣病愁。阶闲移短影，窗冷值高秋。眼病花无果，心狂照失头。指空期识月，认指更悠悠。","dynasty":"宋代","title":"读楞严经"}
{"author":"释智圆","content":"非非是是正人伦，月夜花朝几损神。薄俗不知懲劝旨，翻嫌罗隐一生嗔。","dynasty":"宋代","title":"读罗隐诗集"}
{"author":"释智圆","content":"夫子删来三百章，箴规明白佐时王。近来吟咏唯风月，谤木诗官事久亡。","dynasty":"宋代","title":"读毛诗"}
{"author":"释智圆","content":"纵欲劳民殊未已，阿房望夷相次想。后来风俗昧其由，妄说秦皇能役鬼。","dynasty":"宋代","title":"读秦始本纪"}
{"author":"释智圆","content":"立意造平淡，冥搜出众情。何人知所得，后世谩传名。云树饥猨断，冰潭片月倾。如无子期听，绿绮为谁鸣。","dynasty":"宋代","title":"读清塞集"}
{"author":"释智圆","content":"我爱包胥哭，一哭救楚国。事君尽其忠，垂名千世则。我爱鲁连笑，一笑却秦军。折冲罇俎间，流芳至今闻。我爱伯夷仁，揖让持其身。饿死首阳下，恥事干戈君。后世闚窃辈，故非姬发伦。内藏篡弑谋，外蹑武王尘。伯夷若不去，名教胡以伸。后人非三贤，细碎何足云。哭欢禄位卑，笑喜膏粱珍。山林亦寒饿，行怪非求仁。留心寡兼济，所谋惟一身。抚书想三贤，清风千古振。","dynasty":"宋代","title":"读史"}
{"author":"释智圆","content":"唐祚将亡王泽枯，四明归隐泣穷涂。而今若撰才名志，更有闲僧得入无。","dynasty":"宋代","title":"读孙郃集"}
{"author":"释智圆","content":"孟轲荀况与杨雄，代异言殊道一同。夫子文章天未丧，又于隋世产王通。","dynasty":"宋代","title":"读王通中说"}
{"author":"释智圆","content":"频年战胜恃雄强，历数分明在彼苍。堪笑范增无异识，不能令主事高皇。","dynasty":"宋代","title":"读项羽传二首"}
{"author":"释智圆","content":"发欢虞姬抛已穷，乌江此夕丧英雄。当时若也知天命，佐汉应居第一功。","dynasty":"宋代","title":"读项羽传二首"}
{"author":"释智圆","content":"秦焚汉杂道何孤，荡荡皇风岂易图。空有法言为世范，不知来者肯行无。","dynasty":"宋代","title":"读杨子法言"}
{"author":"释智圆","content":"复古还淳元结文，可怜杨浚独知君。当时自号为聱叟，立事垂言信不群。","dynasty":"宋代","title":"读元结文"}
{"author":"释智圆","content":"城市非无亲，不见岁已深。江湖非无友，经年无来音。因知疏拙性，不合时人心。清景将谁观，荷策祇自寻。乃登鹾峨峰，乃纵酸寒吟。狎我惟野麋，和我惟幽禽。但见云起灭，不知谁升沈。盘醒红树下，秋露湿衣襟。","dynasty":"宋代","title":"独游"}
{"author":"释智圆","content":"冷结平湖绝棹过，纷纷盈目趣如何。侯门歌舞看难足，编户饥寒心厌多。旋满闲庭夸玉砌，重欹幽树斗琼柯。夜来孤坐书窗下，犹赖虚明自琢磨。","dynasty":"宋代","title":"对雪"}
{"author":"释智圆","content":"路上中峰势屈盘，尘埃踪迹到终难。秋杉影射经窗冷，夜浪声摇睡榻寒。云过闲轩香篆润，日移幽砌藓痕干。吟馀静立凭栏久，极目长江水渺漫。","dynasty":"宋代","title":"梵天寺二首"}
{"author":"释智圆","content":"梵宇清虚远俗喧，登临时得爽吟魂。卷簾高雪明稽岭，上阁秋涛出海门。群木冷阴连古塔，疏钟寒韵彻江村。城中泉石诗中景，闲对文公尽日论。","dynasty":"宋代","title":"梵天寺二首"}
{"author":"释智圆","content":"松杉围静室，踪迹远人群。抱疾添华发，看山羡白云。苔痕经雨长。蝉韵带风闻。独坐无来客，西轩日又曛。","dynasty":"宋代","title":"梵天寺闲居书事"}
{"author":"释智圆","content":"放汝孤猿任自由，万山云树正含秋。不知今夜啼明月，又使何人泪暗流。","dynasty":"宋代","title":"放猿"}
{"author":"释智圆","content":"造化不可测，分明有所依。冷和秋叶动，送客暮帆归。扫雾离遥岳，飘香出静扉。西齐独吟坐，萧飒满禅衣。","dynasty":"宋代","title":"风"}
{"author":"释智圆","content":"莼羹鲈脍美，张翰忽思归。烟水东南阔，风帆旦夕飞。静吟新月正，闲望旧山微。独羡长江上，遗名掩竹扉。","dynasty":"宋代","title":"赋得送人自阙下还吴"}
{"author":"释智圆","content":"峭拔湖心起，湖心四望通。盘根入巨浸，叠翠点寒空。势迥侔蓬岛，层危敌阆风。僧楼笼淡雾，雁塔礙飞鸿。晓井金沙粲，晴坡玛瑙红。喷云春雨外，照影夕波中。野蔓垂枯柏，疏钟匝梵宫。闲泉澄极顶，幽径入深丛。古迹谈皆异，秋屏寫未同。乐游非俗客，静望属渔翁。买去知无价，栖来思岂穷。翻嗟市朝里，尘土日濛濛。","dynasty":"宋代","title":"孤山诗二首"}
{"author":"释智圆","content":"势与群峰绝，崔嵬几倦登。波澄涵倒影，云尽露危稜。景象全胜画，林泉斗属僧。何人凭郡阁，西望翠层层。","dynasty":"宋代","title":"孤山诗二首"}
{"author":"释智圆","content":"楼阁压危碧，山根疑有鳌。隔湖千嶂断，出水一峰高。岩冷秋空月，林清雪夜猱。伊余绝羁束，长得恣游遨。","dynasty":"宋代","title":"孤山诗三首"}
{"author":"释智圆","content":"四绝尘埃路，孤山景实孤。危巅侵迥汉，汉色浸平湖。古塔名支佛，新泉号仆夫。王维在何处，奇迹更堪图。","dynasty":"宋代","title":"孤山诗三首"}
{"author":"释智圆","content":"仙贪湖西见，湖西景有馀。春融迎晓日，秋碧礙空虚。竹荫高僧塔，云迷处士居。史迁今若在，此处合藏书。","dynasty":"宋代","title":"孤山诗三首"}
{"author":"释智圆","content":"地僻人稀到，病来无话端。远山游未得，终日卧中看。药箧经梅润，松窗过雨寒。唯师知我趣，尘事绝相干。","dynasty":"宋代","title":"孤山闲居次韵酬辩才大师"}
{"author":"释智圆","content":"山耸湖心住任缘，考槃茆舍闭深烟。月澄秋水牵吟思，花满春岩照困眠。触石微云闲致雨，鸣臯孤鹤静闻天。会抛此景相寻去，渺渺沧江片席悬。","dynasty":"宋代","title":"孤山闲居次韵酬会稽仁侄见寄"}
{"author":"释智圆","content":"年过不惑鬓成丝，偶到林间便卜居。学道未忘山水癖，爱闲终与利名疏。夜凉危阁来明月，风静平湖瀁碧虚。回首权豪绝相识，野云孤鹤自相于。","dynasty":"宋代","title":"孤山闲居即事寄已师"}
{"author":"释智圆","content":"领童闲荷锄，埋核间群木。他人顾我笑，岂察我心曲。我欲千树桃，夭夭遍山峪。山椒如锦烂，山墟若霞簇。下照平湖水，上绕幽人屋。清香满邻里，浓艳蔽林麓。夺取武陵春，来悦游人目。花开复花落，知荣必有辱。荣辱苟能齐，人人心自足。须知我种桃，可以化风俗。","dynasty":"宋代","title":"孤山种桃"}
{"author":"释智圆","content":"精刚经百链，可折不可柔。三尺青蛇活，一匣止水秋。解截蛟龙躯，能断佞臣头。下去苍生害，上除天子雠。在昔埋酆城，精光射斗牛。雷焕张华辈，得之亦悠悠，二贤既云亡。潭底化双虬。剑利人或爱，剑道人不求。剑道如之何。达者惟庄周。","dynasty":"宋代","title":"古剑"}
{"author":"释智圆","content":"土蚀菱花有微窍，悬向秋堂光照耀。写出人人妍丑姿，西施始免嫫母笑。","dynasty":"宋代","title":"古鉴"}
{"author":"释智圆","content":"良工采峄桐，斗为绿绮琴。一奏还淳风，再奏和人心。君子不暂去，所贵禁奢淫。后世惑郑声，此道遂陆沈。朱丝鼠潜齧，金徽尘暗侵。冷落横闲窗，弃置岁已深。安得师襄弹，重闻大古音。","dynasty":"宋代","title":"古琴诗"}
{"author":"释智圆","content":"古人与今人，录仁一何异。古人贵行道，今人贵有位。古人贵及亲，今人贵悦意。古人同白日，光明溢天地。今人如履险，动足易颠坠。古道如可行，斯言不遐弃。","dynasty":"宋代","title":"古人与今人"}
{"author":"释智圆","content":"登山伐樵柯忽折，临井汲泉绠仍绝。音信不来无处说，朔风飘飘满天雪。","dynasty":"宋代","title":"古意"}
{"author":"释智圆","content":"飞剑纵横乍可惊，翻疑风俗妄传声。如今至穷在何处，不出为人平不平。","dynasty":"宋代","title":"观剑客图"}
{"author":"释智圆","content":"五山峨峨耸海心，海波上下随升沉。群仙同往诉天帝，巨鳌十五受天製。一一巨鳌戴一山，一交三万六千岁。无何龙伯钓六鳌，两山從此溺波涛。群仙播迁作游客，上帝凭怒诛龙伯。因知快乐非长久，三界元空何所有。莫于蜗角斗雄豪，海上仙山尚摧朽。","dynasty":"宋代","title":"海上五山歌"}
{"author":"释智圆","content":"酷矣秦皇灭，荒哉汉武还。将军封五利，神药访三山。重色为金屋，穷兵过玉关。岂知尧舜道，千古在人间。","dynasty":"宋代","title":"汉武帝"}
{"author":"释智圆","content":"不见二十载，重寻事更违。门临寒水闭，鸟向夕阳归。吟恐成华发，闲疑入翠微。登舟独南去，乘兴一何飞。","dynasty":"宋代","title":"和辩才访仲微上人不遇"}
{"author":"释智圆","content":"讲院悲风动素帷，摇松难更见吾师。尘生旧榻休开卷，月上秋轩罢赋诗。真法自将传后学，清名谁为勤丰碑。横经弟子怀高迹，共指龙华作后期。","dynasty":"宋代","title":"和聪上人悼梵天阇棃"}
{"author":"释智圆","content":"迷真渺无始，飘业产钱唐。外族宗南郡，门风祖偃王。微缘先劫种，宿习妙龄彰。父母怜多病，亲实怪异常。布花模讲道，画石学题章。戒印乱年佩，心猿志学狂。荣名虚准拟，簪组妄思量。礼乐师周孔，虚无学老庄。躁嫌成器晚，心竞寸阴忙。翼翼修天爵，孜孜耻面墙。内藏儒志气，外假佛衣裳。每恶销金口，时劳疾恶肠。手中期得桂，箭下待穿杨。騃鹿方随焰，坚冰忽遇阳。系珠知在体，甘露忝亲尝。要道传三观，真机得妙常。不然心迹火，任结鬓根霜。觉路双轮驾，真空两翅翔。饥来还遇膳，渴去已逢浆。静处如来室，高眠解脱床。理高山峭拔，道大海汪洋。力战魔军散，功扶佛化昌。空山怜寂寂，尘路笑茫茫。触境知无著，闲居贵坐忘。消摇希自了，言说亦何妨。撰疏松窗冷，挥松古殿凉。来蒙随力化，真诰应机扬。达理虽云短，寻文或有长。圆伊令了悟，法爱教消亡。性任融凡圣，修宜示否臧。冥心潜应梦，取验敢垂祥。事佛身多累，为师道实荒。冲门连竹石，草屋带林塘。冬服和絺綌，中飡管稻梁。水边云作伴，岩下柏为香。景物看无厌，幽栖兴未央。晚篱啼翡翠，春沼浴鸳鸯，菡萏花如画，嵚崟岫若妆。飘窗松韵淡，翻砌菊花黄。放鹤时登岭，观鱼或在梁。岂愁身病害，长喜世平康。无处求烦恼，随时任寂光。昏行悬慧日，苦海泛慈航。誓坐菩提树，高跻寂灭场。冥真周法界，垂应遍诸方。顿渐门皆邃，偏圆药尽良。惊迷辩雷震，摧惑法轮彊。鹫岭先开会，金河后秘藏。留形归后德，遗法益无疆。四等心弥广，三慈化甚详。道齐诸妙觉，事类释迦皇。生灭非吾土，圆澄是故乡。一空长寂寂，万类本惶惶。庶了无生旨，无生更可伤。","dynasty":"宋代","title":"湖居感伤"}
{"author":"释智圆","content":"讲退临流独倚筇，尘埃无处寄闲踪。青山归去心长在，白发生来事转慵。门径草深梅雨歇，像龛灯暗水烟浓。相知唯有摇松客，时辱音书慰病容。","dynasty":"宋代","title":"湖居即事寄仁侄"}
{"author":"释智圆","content":"旧识稀相访，寥寥掩坏房。鼎深残药在，颔瘦白髭长。尘点沾书箧，苔痕汙石床。簷幽虫织网，砌冷菊含香。静思怜深夜，清羸怯晚惊。云峰归未得，闲坐咏沧浪。","dynasty":"宋代","title":"湖居秋日病起"}
{"author":"陈乐光","content":"软沙堤路树迷离，一线斜阳欲暝时。红蓼花明青箬暗，乌鸦影疾白鸥迟。炊烟透瓦寒杉屋，山色窥人苦竹离。谁写秋容助吟兴，碧天无语暮云知。","dynasty":"清代","title":"江乡晚步"}
{"author":"施肩吾","content":"幼女才六岁，未知巧与拙。向夜在堂前，学人拜新月。","dynasty":"唐代","tags":"儿童","title":"幼女词"}
{"author":"施肩吾","content":"豁开青冥颠，泻出万丈泉。如裁一条素，白日悬秋天。","dynasty":"唐代","tags":"写景，山水","title":"瀑布"}
{"author":"施肩吾","content":"幽居正想餐霞客，夜久月寒珠露滴。千年独鹤两三声，飞下岩前一枝柏。去雁声遥人语绝，谁家素机织新雪。秋山野客醉醒时，百尺老松衔半月。","dynasty":"唐代","tags":"写景","title":"秋夜山居二首"}
{"author":"施肩吾","content":"半夜寻幽上四明，手攀松桂触云行。相呼已到无人境，何处玉箫吹一声。","dynasty":"唐代","title":"同诸隐者夜登四明山"}
{"author":"施肩吾","content":"僧舍清凉竹树新，初经一雨洗诸尘。微风忽起吹莲叶，青玉盘中泻水银。","dynasty":"唐代","title":"夏雨后题青荷兰若"}
{"author":"施肩吾","content":"伤见路边杨柳春，一重折尽一重新。今年还折去年处，不送去年离别人。","dynasty":"唐代","title":"折柳枝"}
{"author":"施肩吾","content":"老人今年八十几，口中零落残牙齿。天阴伛偻带嗽行，犹向岩前种松子。","dynasty":"唐代","title":"诮山中叟"}
{"author":"施肩吾","content":"乞巧望星河，双双并绮罗。不嫌针眼小，只道月明多。","dynasty":"唐代","title":"乞巧词"}
{"author":"施肩吾","content":"万古湘江竹，无穷奈怨何。年年长春笋，只是泪痕多。","dynasty":"唐代","title":"湘竹词"}
{"author":"施肩吾","content":"皎洁西楼月未斜，笛声寥亮入东家。却令灯下裁衣妇，误剪同心一半花。","dynasty":"唐代","title":"夜笛词"}
{"author":"施肩吾","content":"煎茶水里花千片，候客亭中酒一樽。独对春光还寂寞，罗浮道士忽敲门。","dynasty":"唐代","title":"春霁"}
{"author":"施肩吾","content":"青溪道士紫霞巾，洞里仙家旧是邻。每见桃花逐流水，无回不忆武陵人。","dynasty":"唐代","title":"同张炼师溪行"}
{"author":"施肩吾","content":"夭夭花里千家住，总为当时隐暴秦。归去不论无旧识，子孙今亦是他人。秦世老翁归汉世，还同白鹤返辽城。纵令记得山川路，莫问当时州县名。","dynasty":"唐代","title":"桃源词二首"}
{"author":"施肩吾","content":"欲驻如今未老形，万重山上九芝清。君今若问采芝路，踏水踏云攀杳冥。","dynasty":"唐代","title":"送道友游山"}
{"author":"施肩吾","content":"小有洞中长住客，大罗天下后来仙。出门即是寻常处，未可还它跨鹤鞭。","dynasty":"唐代","title":"赠王屋刘道士"}
{"author":"施肩吾","content":"分明得道谢自然，古来漫说尸解仙。如花年少一女子，身骑白鹤游青天。","dynasty":"唐代","title":"谢自然升仙"}
{"author":"施肩吾","content":"斜月胧胧照半床，茕茕孤妾懒收妆。灯前再览青铜镜，枉插金钗十二行。","dynasty":"唐代","title":"收妆词"}
{"author":"施肩吾","content":"仙女群中名最高，曾看王母种仙桃。手题金简非凡笔，道是天边玉兔毛。","dynasty":"唐代","title":"仙女词"}
{"author":"施肩吾","content":"世间无远可为游，六合朝行夕已周。坛上夜深风雨静，小仙乘月击苍虬。","dynasty":"唐代","title":"仙翁词"}
{"author":"施肩吾","content":"碧洞青萝不畏深，免将饥渴累禅心。若期野客来相访，一室无烟何处寻。","dynasty":"唐代","title":"送绝粒僧"}
{"author":"施肩吾","content":"芳处亦将枯槁同，应缘造化未施功。羲和若拟动炉鞴，先铸曲江千树红。","dynasty":"唐代","title":"早春游曲江"}
{"author":"施肩吾","content":"每坐台前见玉容，今朝不与昨朝同。良人一夜出门宿，减却桃花一半红。","dynasty":"唐代","title":"佳人览镜"}
{"author":"施肩吾","content":"每欲寻君千万峰，岂知人世也相逢。一瓢遗却在何处，应挂天台最老松。","dynasty":"唐代","title":"遇王山人"}
{"author":"施肩吾","content":"霞帔寻常带酒眠，路傍疑是酒中仙。醉来不住人家宿，多向远山松月边。","dynasty":"唐代","title":"遇醉道士"}
{"author":"施肩吾","content":"莫驱归骑且徘徊，更遣离情四五杯。醉后不忧迷客路，遥看瀑布识天台。","dynasty":"唐代","title":"送人归台州"}
{"author":"施肩吾","content":"绝壁深溪无四邻，每逢猿鹤即相亲。小奴惊出垂藤下，山犬今朝吠一人。","dynasty":"唐代","title":"山中喜静和子见访"}
{"author":"施肩吾","content":"乱叠千峰掩翠微，高人爱此自忘机。春风若扫阶前地，便是山花带锦飞。","dynasty":"唐代","title":"春日题罗处士山舍"}
{"author":"施肩吾","content":"千仞峰头一谪仙，何时种玉已成田。开经犹在松阴里，读到南华第几篇。","dynasty":"唐代","title":"访松岭徐炼师"}
{"author":"施肩吾","content":"卿卿买得越人丝，贪弄金梭懒画眉。女伴能来看新bE，鸳鸯正欲上花枝。","dynasty":"唐代","title":"江南织绫词"}
{"author":"施肩吾","content":"听钟投宿入孤烟，岩下病僧犹坐禅。独夜客心何处是，秋云影里一灯然。","dynasty":"唐代","title":"宿兰若"}
{"author":"施肩吾","content":"初来唯见空树枝，今朝满院花如雪。门前为报诸少年，明日来迟不堪折。","dynasty":"唐代","title":"山院观花"}
{"author":"施肩吾","content":"谁能枉驾入荒榛，随例形相土木身。不及连山种桃树，花开犹得识夫人。","dynasty":"唐代","title":"经桃花夫人庙"}
{"author":"施肩吾","content":"且将一笑悦丰年，渐老那能日日眠。引客特来山地上，坐看秋水落红莲。","dynasty":"唐代","title":"代农叟吟"}
{"author":"施肩吾","content":"羁情含蘖复含辛，泪眼看花只似尘。天遣春风领春色，不教分付与愁人。","dynasty":"唐代","title":"下第春游"}
{"author":"施肩吾","content":"麻衣年少雪为颜，却笑孤云未是闲。此去若逢花柳月，栖禅莫向苎罗山。","dynasty":"唐代","title":"送僧游越"}
{"author":"施肩吾","content":"君在镜湖西畔住，四明山下莫经春。门前几个采莲女，欲泊莲舟无主人。","dynasty":"唐代","title":"遇越州贺仲宣"}
{"author":"施肩吾","content":"人厌为霖水毁溪，床边生菌路成泥。雨师一日三回到，栋里闲云岂得栖。","dynasty":"唐代","title":"江南积雨叹"}
{"author":"施肩吾","content":"丹砂画顽石，黄金横一尺。人世较短长，仙家爱平直。","dynasty":"唐代","title":"金尺石"}
{"author":"施肩吾","content":"夜深秋洞里，风雨报龙归。何事触人睡，不教胡蝶飞。","dynasty":"唐代","title":"秋洞宿"}
{"author":"施肩吾","content":"古仙炼丹处，不测何岁年。至今空宅基，时有五色烟。","dynasty":"唐代","title":"经吴真君旧宅"}
{"author":"施肩吾","content":"乌鹊语千回，黄昏不见来。漫教脂粉匣，闭了又重开。","dynasty":"唐代","title":"不见来词"}
{"author":"施肩吾","content":"一种貌如仙，人情要自偏。罗敷有底好，最得使君怜。","dynasty":"唐代","title":"感遇词"}
{"author":"施肩吾","content":"自喜寻幽夜，新当及第年。还将天上桂，来访月中仙。","dynasty":"唐代","title":"及第后夜访月仙子"}
{"author":"施肩吾","content":"窗牖月色多，坐卧禅心静。青鬼来试人，夜深弄灯影。","dynasty":"唐代","title":"宿南一上人山房"}
{"author":"施肩吾","content":"世事知难了，应须问苦空。羞将看花眼，来入梵王宫。","dynasty":"唐代","title":"观花后游慈恩寺"}
{"author":"施肩吾","content":"大堤女儿郎莫寻，三三五五结同心。清晨对镜冶容色，意欲取郎千万金。","dynasty":"唐代","title":"相和歌辞。襄阳曲"}
{"author":"施肩吾","content":"醉骑白马走空衢，恶少皆称电不如。五凤街头闲勒辔，半垂衫袖揖金吾。","dynasty":"唐代","title":"杂曲歌辞。少年行"}
{"author":"施肩吾","content":"一斗之胆撑脏腑，如磥之筋碍臂骨。有时误入千人丛，自觉一身横突兀。当今四海无烟尘，胸襟被压不得伸。冻枭残虿我不取，污我匣里青蛇鳞。","dynasty":"唐代","title":"杂曲歌辞。壮士行"}
{"author":"施肩吾","content":"师今欲向天台去，来说天台意最真。溪过石桥为险处，路逢毛褐是真人。云边望字钟声远，雪里寻僧脚迹新。只可且论经夏别，莫教琪树两回春。","dynasty":"唐代","title":"送端上人游天台"}
{"author":"施肩吾","content":"落尽万株红，无人解系风。今朝芳径里，惆怅锦机空。","dynasty":"唐代","title":"惜花"}
{"author":"施肩吾","content":"夜行无月时，古路多荒榛。山鬼遥把火，自照不照人。","dynasty":"唐代","title":"冲夜行"}
{"author":"施肩吾","content":"歌者歌未绝，愁人愁转增。空把琅玕枝，强挑无心灯。","dynasty":"唐代","title":"夜愁曲"}
{"author":"施肩吾","content":"买地不惜钱，为多芳桂丛。所期在清凉，坐起闻香风。","dynasty":"唐代","title":"买地词"}
{"author":"施肩吾","content":"行逢葛溪水，不见葛仙人。空抛青竹杖，咒作葛陂神。","dynasty":"唐代","title":"弋阳访古"}
{"author":"施肩吾","content":"万籁不在耳，寂寥心境清。无妨数茎竹，时有萧萧声。","dynasty":"唐代","title":"幽居乐"}
{"author":"施肩吾","content":"湘水终日流，湘妃昔时哭。美色已成尘，泪痕犹在竹。","dynasty":"唐代","title":"湘川怀古"}
{"author":"施肩吾","content":"夜吟秋山上，袅袅秋风归。月色清且冷，桂香落人衣。","dynasty":"唐代","title":"秋山吟"}
{"author":"施肩吾","content":"香销连理带，尘覆合欢杯。懒卧相思枕，愁吟起夜来。","dynasty":"唐代","title":"杂曲歌辞。起夜来"}
{"author":"施肩吾","content":"敢嗟君不怜，自是命不谐。著破三条裾，却还双股钗。","dynasty":"唐代","title":"杂曲歌辞。定情乐"}
{"author":"施肩吾","content":"一年三百六十日，赏心那似春中物。草迷曲坞花满园，东家少年西家出。","dynasty":"唐代","title":"杂曲歌辞。春游乐"}
{"author":"施肩吾","content":"可怜江北女，惯唱江南曲。摇荡木兰舟，双凫不成浴。郎为匕上香，妾为笼上灰。归时虽暖热，去罢生尘埃。夜裁鸳鸯绮，朝织蒲桃绫。欲试一寸心，待缝三尺冰。怜时鱼得水，怨罢商与参。不如山支子，却解结同心。红颜感暮花，白日同流水。思君如孤灯，一夜一心死。","dynasty":"唐代","title":"杂曲歌辞。古曲五首"}
{"author":"施肩吾","content":"伤见路傍杨柳春，一枝折尽一重新。今年还折去年处，不送去年离别人。","dynasty":"唐代","title":"杂曲歌辞。杨柳枝"}
{"author":"施肩吾","content":"忆昔将贡年，抱愁此江边。鱼龙互闪烁，黑浪高于天。今日步春草，复来经此道。江神也世情，为我风色好。","dynasty":"唐代","title":"及第后过扬子江"}
{"author":"施肩吾","content":"兰缸如昼晓不眠，玉堂夜起沈香烟。青娥一行十二仙，欲笑不笑桃花然。碧窗弄娇梳洗晚，户外不知银汉转。被郎嗔罚琉璃盏，酒入四肢红玉软。","dynasty":"唐代","title":"夜宴曲"}
{"author":"施肩吾","content":"金雀无旧钗，缃绮无旧裾。唯有一寸心，长贮万里夫。南轩夜虫织已促，北牖飞蛾绕残烛。只言众口铄千金，谁信独愁销片玉。不知岁晚归不归，又将啼眼缝征衣。","dynasty":"唐代","title":"效古兴"}
{"author":"施肩吾","content":"寒窗羞见影相随，嫁得五陵轻薄儿。长短艳歌君自解，浅深更漏妾偏知。画裙多泪鸳鸯湿，云鬓慵梳玳瑁垂。何事不看霜雪里，坚贞惟有古松枝。","dynasty":"唐代","title":"代征妇怨"}
{"author":"施肩吾","content":"见说南行偏不易，中途莫忘寄书频。凌空瘴气堕飞鸟，解语山魈恼病人。闽县绿娥能引客，泉州乌药好防身。异花奇竹分明看，待汝归来画取真。","dynasty":"唐代","title":"送人南游"}
{"author":"施肩吾","content":"轻生奉国不为难，战苦身多旧箭瘢。玉匣锁龙鳞甲冷，金铃衬鹘羽毛寒。皂貂拥出花当背，白马骑来月在鞍。犹恐犬戎临虏塞，柳营时把阵图看。","dynasty":"唐代","title":"赠边将"}
{"author":"施肩吾","content":"九重城里无亲识，八百人中独姓施。弱羽飞时攒箭险，蹇驴行处薄冰危。晴天欲照盆难反，贫女如花镜不知。却向从来受恩地，再求青律变寒枝。","dynasty":"唐代","title":"上礼部侍郎陈情"}
{"author":"施肩吾","content":"日轮浮动羲和推，东方一轧天门开。风神为我扫烟雾，四海荡荡无尘埃。","dynasty":"唐代","title":"晓光词"}
{"author":"施肩吾","content":"揽衣起兮望秋河，濛濛远雾飞轻罗。蟠桃树上日欲出，白榆枝畔星无多。","dynasty":"唐代","title":"望晓词"}
{"author":"施肩吾","content":"扶桑枝边红皎皎，天鸡一声四溟晓。偶看仙女上青天，鸾鹤无多采云少。","dynasty":"唐代","title":"海边远望"}
{"author":"施肩吾","content":"师子座中香已发，西方佛偈南僧说。惠风吹尽六条尘，清净水中初见月。","dynasty":"唐代","title":"听南僧说偈词"}
{"author":"施肩吾","content":"前日萌芽小于粟，今朝草树色已足。天公不语能运为，驱遣羲和染新绿。","dynasty":"唐代","title":"春日美新绿词"}
{"author":"施肩吾","content":"团团月光照西壁，嵩阳故人千里隔。不知三十六峰前，定为何处峰前客。","dynasty":"唐代","title":"对月忆嵩阳故人"}
{"author":"施肩吾","content":"莎地阴森古莲叶，游龟暗老青苔甲。池边道士夸眼明，夜取蟭螟摘蚊睫。","dynasty":"唐代","title":"赠莎地道士"}
{"author":"施肩吾","content":"莫愁新得年十六，如蛾双眉长带绿。初学箜篌四五人，莫愁独自声前足。","dynasty":"唐代","title":"效古词"}
{"author":"施肩吾","content":"爱彼山中石泉水，幽深夜夜落空里。至今忆得卧云时，犹自涓涓在人耳。","dynasty":"唐代","title":"忆四明山泉"}
{"author":"施肩吾","content":"重重道气结成神，玉阙金堂逐日新。若数西山得道者，连予便是十三人。","dynasty":"唐代","title":"西山静中吟"}
{"author":"施肩吾","content":"古称天柱连九天，峨嵋道士栖其巅。近闻教得玄鹤舞，试凭驱出青芝田。","dynasty":"唐代","title":"天柱山赠峨嵋田道士"}
{"author":"施肩吾","content":"夜上幽岩踏灵草，松枝已疏桂枝老。新诗几度惜不吟，此处一声风月好。","dynasty":"唐代","title":"夜岩谣"}
{"author":"施肩吾","content":"腥臊海边多鬼市，岛夷居处无乡里。黑皮年少学采珠，手把生犀照咸水。","dynasty":"唐代","title":"岛夷行"}
{"author":"施肩吾","content":"自得君王宠爱时，敢言春色上寒枝。十年宫里无人问，一日承恩天下知。","dynasty":"唐代","title":"帝宫词"}
{"author":"施肩吾","content":"前日满林红锦遍，今日绕林看不见。空馀古岸泥土中，零落胭脂两三片。","dynasty":"唐代","title":"叹花词"}
{"author":"施肩吾","content":"君有绝艺终身宝，方寸巧心通万造。忽然写出涧底松，笔下看看一枝老。","dynasty":"唐代","title":"观吴偃画松"}
{"author":"施肩吾","content":"山房水阁连空翠，沈沈下有蛟龙睡。老僧趺坐入定时，不知花落黄金地。","dynasty":"唐代","title":"题山僧水阁"}
{"author":"施肩吾","content":"岘山自高水自绿，后辈词人心眼俗。鹿门才子不再生，怪景幽奇无管属。","dynasty":"唐代","title":"登岘亭怀孟生"}
{"author":"施肩吾","content":"身狎吴儿家在蜀，春深屡唱思乡曲。峨眉风景无主人，锦江悠悠为谁绿。","dynasty":"唐代","title":"吴中代蜀客吟"}
{"author":"施肩吾","content":"风吹榆钱落如雨，绕林绕屋来不住。知尔不堪还酒家，漫教夷甫无行处。","dynasty":"唐代","title":"戏咏榆荚"}
{"author":"施肩吾","content":"苍生应怪君起迟，蒲轮重辗嵩阳道。功成名遂来不及，三十六峰仙鹤老。","dynasty":"唐代","title":"寄李补阙"}
{"author":"施肩吾","content":"l6毯敝衣无处结，寸心耿耿如刀切。今朝欲泣泉客珠，及到盘中却成血。","dynasty":"唐代","title":"贫客吟"}
{"author":"施肩吾","content":"曾去玄洲看种玉，那似君家满庭竹。客来不用呼清风，此处挂冠凉自足。","dynasty":"唐代","title":"玩友人庭竹"}
{"author":"施肩吾","content":"独鹤孤云两难说，明朝又作东西别。知君少壮无几年，莫爱闲吟老松月。","dynasty":"唐代","title":"秋夜山中别友人"}
{"author":"施肩吾","content":"自笑家贫客到疏，满庭烟草不能锄。今朝谁料三千里，忽得刘京一纸书。","dynasty":"唐代","title":"山中得刘秀才京书"}
{"author":"施肩吾","content":"何人步虚南峰顶，鹤唳九天霜月冷。仙词偶逐东风来，误飘数声落尘境。","dynasty":"唐代","title":"闻山中步虚声"}
{"author":"施肩吾","content":"主人家在龙池侧，水中有鱼不敢食。终朝采药供仙厨，却笑桃花少颜色。","dynasty":"唐代","title":"题龙池山人"}
{"author":"施肩吾","content":"马上徒劳别恨深，总缘如玉不输金。已知贱妾无归日，空荷君王有悔心。","dynasty":"唐代","title":"昭君怨"}
{"author":"施肩吾","content":"欲令雪貌带红芳，更取金瓶泻玉浆。凤管鹤声来未足，懒眠秋月忆萧郎。","dynasty":"唐代","title":"赠仙子"}
{"author":"施肩吾","content":"忆昔西施人未求，浣纱曾向此溪头。一朝得侍君王侧，不见玉颜空水流。","dynasty":"唐代","title":"越溪怀古"}
{"author":"施肩吾","content":"何处邀君话别情，寒山木落月华清。莫愁今夜无诗思，已听秋猿第一声。","dynasty":"唐代","title":"秋夜山中赠别友人"}
{"author":"施肩吾","content":"行路少年知不知，襄阳全欠旧来时。宜城贾客载钱出，始觉大堤无女儿。","dynasty":"唐代","title":"大堤新咏"}
{"author":"施肩吾","content":"黎洲老人命余宿，杳然高顶浮云平。下视不知几千仞，欲晓不晓天鸡声。","dynasty":"唐代","title":"宿四明山"}
{"author":"施肩吾","content":"万条金钱带春烟，深染青丝不直钱。又免生当离别地，宫鸦啼处禁门前。","dynasty":"唐代","title":"禁中新柳"}
{"author":"施肩吾","content":"潘令新诗忽寄来，分明绣段对花开。此时欲醉红楼里，正被歌人劝一杯。","dynasty":"唐代","title":"酬张明府"}
{"author":"施肩吾","content":"玉磬敲时清夜分，老龙吟断碧天云。邻房逢见广州客，曾向罗浮山里闻。","dynasty":"唐代","title":"安吉天宁寺闻磬"}
{"author":"施肩吾","content":"年来如抛梭，不老应不得。（以下见《纪事》）。花眼绽红斟酒看，药心抽绿带烟锄。（赠友人下第闲居）颠狂楚客歌成雪，媚赖吴娘笑是盐。荷翻紫盖摇波面，蒲莹青刀插水湄。烟黏薜荔龙须软，雨压芭蕉凤翅垂。（二联并百韵，山居诗所存，不见其全）茶为涤烦子，酒为忘忧君。（见《说郛》）。锄药顾老叟，焚香呼小青。（见陈继儒《珍珠船》）遗却白鸡呼喌喌。（见《野客丛谈》）。五通本是佛家奴，身著青衣一足无。（寺宿为五通所挠作。以下见《海录碎事》）天边有仙药，为我补三关。世人谁不爱年长，所欲皆非保命方。但看日及花，惟是朝可怜。（《槿花》）。池塘已长鸡头叶，篱落初开狗脊花。（赠临平湖主人）出路船为脚，供官本是奴。（《赠盐官主人》）一言感著热铁心，为人剑下偷青娥。（《老侠词》）青鬓丈人不识愁。","dynasty":"唐代","title":"句"}
{"author":"施肩吾","content":"二十九人及第，五十七眼看花。","dynasty":"唐代","title":"嘲崔嘏"}
{"author":"施肩吾","content":"手爇[1]寒灯向影频，回文机上暗生尘。自家夫婿无消息，却恨桥头卖卜人。","dynasty":"唐代","title":"望夫词"}
{"author":"施肩吾","content":"大堤女儿郎莫寻，三三五五结同心。清晨对镜冶容色，意欲取郎千万金。","dynasty":"唐代","title":"相和歌辞·襄阳曲"}
{"author":"施肩吾","content":"可怜江北女，惯唱江南曲。摇荡木兰舟，双凫不成浴。郎为匕上香，妾为笼上灰。归时虽暖热，去罢生尘埃。夜裁鸳鸯绮，朝织蒲桃绫。欲试一寸心，待缝三尺冰。怜时鱼得水，怨罢商与参。不如山支子，却解结同心。红颜感暮花，白日同流水。思君如孤灯，一夜一心死。","dynasty":"唐代","title":"杂曲歌辞·古曲五首"}
{"author":"施肩吾","content":"闲云生叶不生根，常被重重蔽石门。赖有风帘能扫荡，满山晴日照乾坤。","dynasty":"唐代","title":"讽山云"}
{"author":"施肩吾","content":"漆点双眸鬓绕蝉，长留白雪占胸前。爱将红袖遮娇笑，往往偷开水上莲。","dynasty":"唐代","title":"观美人"}
{"author":"施肩吾","content":"缥缈吾家一女仙，冰容虽小不知年。有时频夜看明月，心在嫦娥几案边。","dynasty":"唐代","title":"赠施仙姑"}
{"author":"施肩吾","content":"古人谩歌西飞燕，十年不见狂夫面。三更风作切梦刀，万转愁成系肠线。所嗟不及牛女星，一年一度得相见。老母别爱子，少妻送征郎。血流既四面，乃亦断二肠。不愁寒无衣，不怕饥无粮。惟恐征战不还乡，母化为鬼妻为孀。","dynasty":"唐代","title":"杂曲歌辞。古别离二首"}
{"author":"施肩吾","content":"姊妹无多兄弟少，举家钟爱年最小。有时绕树山鹊飞，贪看不待画眉了。","dynasty":"唐代","title":"效古词"}
{"author":"施肩吾","content":"几叹红桃开未得，忽惊造化新装饰。一种同沾荣盛时，偏荷清光借颜色。","dynasty":"唐代","title":"玩新桃花"}
{"author":"施肩吾","content":"深色胭脂碎剪红，巧能攒合是天公。莫言无物堪相比，妖艳西施春驿中。","dynasty":"唐代","title":"山石榴花"}
{"author":"施肩吾","content":"紫烟捧日炉香动，万马千车踏新冻。绣衣年少朝欲归，美人犹在青楼梦。","dynasty":"唐代","title":"冬日观早朝"}
{"author":"施肩吾","content":"手爇寒灯向影频，回文机上暗生尘。自家夫婿无消息，却恨桥头卖卜人。","dynasty":"唐代","title":"望夫词"}
{"author":"施肩吾","content":"琵琶洲上人行绝，干越亭中客思多。月满秋江山冷落，不知谁问夜如何。","dynasty":"唐代","title":"宿干越亭"}
{"author":"施肩吾","content":"监毛毯敝衣无处结，寸心耿耿如刀切。今朝欲泣泉客珠，及到盘中却成血。","dynasty":"唐代","title":"贫客吟"}
{"author":"施肩吾","content":"自得居王宠爱时，敢言春色上寒枝。十年宫里无人问，一日承恩天下知。","dynasty":"唐代","title":"帝宫词"}
{"author":"施肩吾","content":"𣰦毯敝衣无处结，寸心耿耿如刀切。今朝欲泣泉客珠，及到盘中却成血。","dynasty":"唐代","title":"贫客吟"}
{"author":"施肩吾","content":"去雁声遥人语绝，谁家素机织新雪。秋山野客醉醒时，百尺老松衔半月。","dynasty":"唐代","title":"秋夜山居二首其二"}
{"author":"施肩吾","content":"洞中日月洞中仙，不算离家是几年。出郭始知人代变，又须抛却古时钱。","dynasty":"唐代","title":"仙客归乡词二首其二"}
{"author":"施肩吾","content":"班藤为杖草为衣，万壑千峰独自归。纵令相忆谁相报，桂树岩边人信稀。","dynasty":"唐代","title":"送绝尘子归旧隐二首其二"}
{"author":"施肩吾","content":"明镜湖中休采莲，却师阿母学神仙。朱丝误落青囊里，犹是箜篌第几弦。","dynasty":"唐代","title":"赠女道士郑玉华二首其二"}
{"author":"施肩吾","content":"看看北雁又南飞，薄倖征夫久不归。蟢子到头无信处，凡经几度上人衣。","dynasty":"唐代","title":"望夫词二首其一"}
{"author":"施肩吾","content":"何事经年断书信，愁闻远客说风波。西家还有望夫伴，一种泪痕儿最多。","dynasty":"唐代","title":"望夫词二首其二"}
{"author":"施肩吾","content":"西邻年少问东邻，柳岸花堤几处新。昨夜雨多春水阔，隔江桃叶唤何人。","dynasty":"唐代","title":"春日钱塘杂兴二首其二"}
{"author":"施肩吾","content":"天堑茫茫连沃焦，秦皇何事不安桥。钱塘渡口无钱纳，已失西兴两信潮。","dynasty":"唐代","title":"钱塘渡口"}
{"author":"施肩吾","content":"碧蹄新压步初成，玉色郎君弄影行。赚杀唱歌楼上女，伊州误作石州声。","dynasty":"唐代","title":"望骑马郎"}
{"author":"施肩吾","content":"金雀无旧钗，缃绮无旧裾。唯有一寸心，长贮万里夫。南轩夜虫织已促，北牖飞蛾绕残烛。只言众口铄千金，谁信独愁销片玉。不知岁晚归不归，又将啼眼缝征衣。","dynasty":"唐代","title":"效古兴"}
{"author":"施肩吾","content":"漆点双眸鬓绕蝉，长留白雪占胸前。爱将红袖遮娇笑，往往偷开水上莲。","dynasty":"唐代","title":"观美人"}
{"author":"施肩吾","content":"听钟投宿入孤烟，岩下病僧犹坐禅。独夜客心何处是，秋云影里一灯然。","dynasty":"唐代","title":"宿兰若"}
{"author":"施肩吾","content":"苍生应怪君起迟，蒲轮重辗嵩阳道。功成名遂来不及，三十六峰仙鹤老。","dynasty":"唐代","title":"寄李补阙"}
{"author":"施肩吾","content":"窗牖月色多，坐卧禅心静。青鬼来试人，夜深弄灯影。","dynasty":"唐代","title":"宿南一上人山房"}
{"author":"施肩吾","content":"每坐台前见玉容，今朝不与昨朝同。良人一夜出门宿，减却桃花一半红。","dynasty":"唐代","title":"佳人览镜"}
{"author":"施肩吾","content":"风吹榆钱落如雨，绕林绕屋来不住。知尔不堪还酒家，漫教夷甫无行处。","dynasty":"唐代","title":"戏咏榆荚"}
{"author":"施肩吾","content":"郎为匕上香，妾为笼上灰。归时虽暖热，去罢生尘埃。","dynasty":"唐代","title":"杂曲歌辞古曲五首其一"}
{"author":"施肩吾","content":"万条金钱带春烟，深染青丝不直钱。又免生当离别地，宫鸦啼处禁门前。","dynasty":"唐代","title":"禁中新柳"}
{"author":"施肩吾","content":"却思毫末栽松处，青翠才将众草分。今日散材遮不得，看看气色欲凌云。","dynasty":"唐代","title":"玩手植松"}
{"author":"施肩吾","content":"忆昔将贡年，抱愁此江边。鱼龙互闪烁，黑浪高于天。今日步春草，复来经此道。江神也世情，为我风色好。","dynasty":"唐代","title":"及第后过扬子江"}
{"author":"施肩吾","content":"卿卿买得越人丝，贪弄金梭懒画眉。女伴能来看新bE，鸳鸯正欲上花枝。","dynasty":"唐代","title":"江南织绫词"}
{"author":"施肩吾","content":"扰扰凡情逐水流，世间多喜复多忧。一回行到冯公院，便欲令人百事休。","dynasty":"唐代","title":"冯上人院"}
{"author":"施肩吾","content":"马上徒劳别恨深，总缘如玉不输金。已知贱妾无归日，空荷君王有悔心。","dynasty":"唐代","title":"昭君怨"}
{"author":"施肩吾","content":"自得居王宠爱时，敢言春色上寒枝。十年宫里无人问，一日承恩天下知。","dynasty":"唐代","title":"帝宫词"}
{"author":"施肩吾","content":"清辞再发郢人家，字字新移锦上花。能使龙宫买绡女，低回不敢织轻霞。","dynasty":"唐代","title":"再酬李先辈"}
{"author":"施肩吾","content":"看看北雁又南飞，薄幸征夫久不归。蟢子到头无信处，凡经几度上人衣。何事经年断书信，愁闻远客说风波。西家还有望夫伴，一种泪痕儿最多。","dynasty":"唐代","title":"望夫词二首"}
{"author":"施肩吾","content":"翠娥初罢绕梁词，又见双鬟对舞时。一抱红罗分不足，参差裂破凤凰儿。","dynasty":"唐代","title":"抛缠头词"}
{"author":"施肩吾","content":"大堤女儿郎莫寻，三三五五结同心。清晨对镜冶容色，意欲取郎千万金。","dynasty":"唐代","title":"相和歌辞襄阳曲"}
{"author":"施肩吾","content":"羊马群中觅人道，雁门关外绝人家。昔时闻有云中郡，今日无云空见沙。","dynasty":"唐代","title":"云中道上作"}
{"author":"施肩吾","content":"锦绣堆中卧初起，芙蓉面上粉犹残。台前也欲梳云髻，只怕盘龙手捻难。","dynasty":"唐代","title":"冬词"}
{"author":"施肩吾","content":"杜鹃花时夭艳然，所恨帝城人不识。丁宁莫遣春风吹，留与佳人比颜色。","dynasty":"唐代","title":"杜鹃花词"}
{"author":"施肩吾","content":"春景照林峦，玲珑雪影残。井泉添碧甃，药圃洗朱栏。云路迷初醒，书堂映渐难。花分梅岭色，尘减玉阶寒。远称栖松鹤，高宜点露盘。伫逢春律后，阴谷始堪看。","dynasty":"唐代","title":"早春残雪"}
{"author":"施肩吾","content":"笑向卿卿道，耽书夜夜多。出来看玉兔，又欲过银河。","dynasty":"唐代","title":"笑卿卿词"}
{"author":"施肩吾","content":"家在洞水西，身作兰渚客。天昼无纤云，独坐空江碧。","dynasty":"唐代","title":"兰渚泊"}
{"author":"施肩吾","content":"三复招隐吟，不知寒夜深。看看西来月，移到青天心。","dynasty":"唐代","title":"寒夜"}
{"author":"施肩吾","content":"十访九不见，甚于菖蒲花。可怜云中月，今夜堕我家。","dynasty":"唐代","title":"古相思"}
{"author":"施肩吾","content":"肠结愁根酒不消，新惊白发长愁苗。主司傥许题名姓，笔下看成度海桥。","dynasty":"唐代","title":"秋吟献李舍人"}
{"author":"施肩吾","content":"栖禅枝畔数花新，飞作琉璃池上尘。谷鸟自啼猿自叫，不能愁得定中人。","dynasty":"唐代","title":"题禅僧院"}
{"author":"施肩吾","content":"游山游水几千重，二十年中一度逢。别易会难君且住，莫交青竹化为龙。","dynasty":"唐代","title":"遇李山人"}
{"author":"施肩吾","content":"虎迹新逢雨后泥，无人家处洞边溪。独行归客晚山里，赖有鹧鸪临路岐。","dynasty":"唐代","title":"日晚归山词"}
{"author":"施肩吾","content":"天堑茫茫连沃焦，秦皇何事不安桥。钱塘渡口无钱纳，已失西兴两信潮。","dynasty":"唐代","title":"钱塘渡口"}
{"author":"施肩吾","content":"道俗骈阗留不住，罗浮山上有心期。却愁仙处人难到，别后音书寄与谁。","dynasty":"唐代","title":"赠别王炼师往罗浮"}
{"author":"施肩吾","content":"洒水初晴物候新，餐霞阁上最宜春。山花四面风吹入，为我铺床作锦茵。","dynasty":"唐代","title":"春日餐霞阁"}
{"author":"施肩吾","content":"三十年前与君别，可怜容色夺花红。谁知日月相催促，此度见君成老翁。","dynasty":"唐代","title":"喜友再相逢"}
{"author":"施肩吾","content":"西归公子何时降，南岳先生早晚来。巡历世间犹未遍，乞求鸾鹤且裴回。","dynasty":"唐代","title":"候仙词"}
{"author":"施肩吾","content":"丹田自种留年药，玄谷长生续命芝。世上漫忙兼漫走，不知求己更求谁。","dynasty":"唐代","title":"修仙词"}
{"author":"施肩吾","content":"火天无处买清风，闷发时来入梵宫。只向方师小廊下，回看门外是樊笼。","dynasty":"唐代","title":"夏日题方师院"}
{"author":"施肩吾","content":"六合八荒游未半，子孙零落暂归来。井边不认捎云树，多是门人在后栽。洞中日月洞中仙，不算离家是几年。出郭始知人代变，又须抛却古时钱。","dynasty":"唐代","title":"仙客归乡词二首"}
{"author":"施肩吾","content":"酒肠虽满少欢情，身在云州望帝城。巡次合当谁改令，先须为我打还京。","dynasty":"唐代","title":"云州饮席"}
{"author":"施肩吾","content":"官罢江南客恨遥，二年空被酒中消。不知暗数春游处，偏忆扬州第几桥。","dynasty":"唐代","title":"戏赠李主簿"}
{"author":"施肩吾","content":"黄鸟啼多春日高，红芳开尽井边桃。美人手暖裁衣易，片片轻云落剪刀。","dynasty":"唐代","title":"春词（一作沈亚之诗）"}
{"author":"施肩吾","content":"水有青莲沙有金，老僧于此独观心。愁人欲寄中峰宿，只恐白猿啼夜深。","dynasty":"唐代","title":"题景上人山门"}
{"author":"施肩吾","content":"云髻已收金凤凰，巧匀轻黛约残妆。不知昨夜新歌响，犹在谁家绕画梁。","dynasty":"唐代","title":"妓人残妆词"}
{"author":"施肩吾","content":"只怪素亭黏黛色，溪烟为我染莓苔。欲知源上春风起，看取桃花逐水来。","dynasty":"唐代","title":"临水亭"}
{"author":"施肩吾","content":"声声扣出碧琅玕，能使秋猿欲叫难。诗兴未穷心更远，手垂青拂向云看。","dynasty":"唐代","title":"听范玄长吟"}
{"author":"施肩吾","content":"心窍玲珑貌亦奇，荣枯只在手中移。今朝故向霜天里，点破繁花四五枝。","dynasty":"唐代","title":"观叶生画花"}
{"author":"施肩吾","content":"千淘万洗紫光攒，夜火荧荧照玉盘。恐是麻姑残米粒，不曾将与世人看。","dynasty":"唐代","title":"洗丹沙词"}
{"author":"施肩吾","content":"露盘滴时河汉微，美人灯下裁春衣。蟾蜍东去鹊南飞，芸香省中郎不归。","dynasty":"唐代","title":"长安春夜吟"}
{"author":"施肩吾","content":"箧贮灵砂日日看，欲成仙法脱身难。不知谁向交州去，为谢罗浮葛长官。","dynasty":"唐代","title":"自述"}
{"author":"施肩吾","content":"去岁清明霅溪口，今朝寒食镜湖西。信知天地心不易，还有子规依旧啼。","dynasty":"唐代","title":"越中遇寒食"}
{"author":"施肩吾","content":"老去唯将药裹行，无家无累一身轻。却教年少取书卷，小字灯前斗眼明。","dynasty":"唐代","title":"赠采药叟"}
{"author":"施肩吾","content":"夜静门深紫洞烟，孤行独坐忆神仙。三清宫里月如昼，十二宫楼何处眠。","dynasty":"唐代","title":"清夜忆仙宫子"}
{"author":"施肩吾","content":"愁见桥边荇叶新，兰舟枕水楫生尘。从来不是无莲采，十顷莲塘卖与人。","dynasty":"唐代","title":"江南怨"}
{"author":"施肩吾","content":"云水千重绕洞门，独归何处是桃源。仙方不用随身去，留与人间老子孙。班藤为杖草为衣，万壑千峰独自归。纵令相忆谁相报，桂树岩边人信稀。","dynasty":"唐代","title":"送绝尘子归旧隐二首"}
{"author":"施肩吾","content":"怪来频起咏刀头，枫叶枝边一夕秋。又向江南别才子，却将风景过扬州。","dynasty":"唐代","title":"送裴秀才归淮南"}
{"author":"施肩吾","content":"暂凭春酒换愁颜，今日应须醉始还。池上有门君莫掩，从教野客见青山。","dynasty":"唐代","title":"春日宴徐君池亭"}
{"author":"施肩吾","content":"欲折杨枝别恨生，一重枝上一啼莺。乱山重叠云相掩，君向乱山何处行。","dynasty":"唐代","title":"山中送友人"}
{"author":"施肩吾","content":"采松仙子徒销日，吃菜山僧枉过生。多谢蓝田王少府，人间诗酒最关情。","dynasty":"唐代","title":"寄王少府"}
{"author":"施肩吾","content":"玄发新簪碧藕花，欲添肌雪饵红砂。世间风景那堪恋，长笑刘郎漫忆家。明镜湖中休采莲，却师阿母学神仙。朱丝误落青囊里，犹是箜篌第几弦。","dynasty":"唐代","title":"赠女道士郑玉华二首"}
{"author":"施肩吾","content":"二千馀里采琼瑰，到处伤心瓦砾堆。唯有绣衣周柱史，独将珠玉挂西台。","dynasty":"唐代","title":"寄西台李侍御"}
{"author":"施肩吾","content":"阿母从天降几时，前朝惟有汉皇知。仙桃不啻三回熟，饱见东方一小儿。","dynasty":"唐代","title":"赠凌仙姥"}
{"author":"施肩吾","content":"越山花去剡藤新，才子风光不厌春。第一莫寻溪上路，可怜仙女爱迷人。","dynasty":"唐代","title":"晚春送王秀才游剡川"}
{"author":"施肩吾","content":"扰扰凡情逐水流，世间多喜复多忧。一回行到冯公院，便欲令人百事休。","dynasty":"唐代","title":"冯上人院"}
{"author":"施肩吾","content":"行拥朱轮锦幨儿，望仙门外叱金羁。染须偷嫩无人觉，唯有平康小妇知。","dynasty":"唐代","title":"金吾词"}
{"author":"施肩吾","content":"缠红结紫畏风吹，袅娜初回弱柳枝。买笑未知谁是主，万人心逐一人移。","dynasty":"唐代","title":"观舞女"}
{"author":"施肩吾","content":"欲住村西日日慵，上山无水引高踪。谁能求得秦皇术，为我先驱紫阁峰。","dynasty":"唐代","title":"鄠县村居"}
{"author":"施肩吾","content":"三展蜀笺皆郢曲，我心珍重甚琼瑶。应缘水府龙神睡，偷得蛟人五色绡。","dynasty":"唐代","title":"酬周秀才"}
{"author":"施肩吾","content":"为君三日废行程，一县官人是酒朋。共忆襄阳同醉处，尚书坐上纳银觥。","dynasty":"唐代","title":"旅次文水县喜遇李少府"}
{"author":"施肩吾","content":"百战放归成老翁，馀生得出死人中。今朝授敕三回舞，两赐青娥又拜公。","dynasty":"唐代","title":"归将吟"}
{"author":"施肩吾","content":"千树繁红绕碧泉，正宜尊酒对芳年。明朝欲饮还来此，只怕春风却在前。","dynasty":"唐代","title":"惜花词"}
{"author":"施肩吾","content":"翠娥初罢绕梁词，又见双鬟对舞时。一抱红罗分不足，参差裂破凤凰儿。","dynasty":"唐代","title":"抛缠头词"}
{"author":"施肩吾","content":"碧蹄新压步初成，玉色郎君弄影行。赚杀唱歌楼上女，伊州误作石州声。","dynasty":"唐代","title":"望骑马郎"}
{"author":"施肩吾","content":"酒姥溪头桑袅袅，钱塘郭外柳毵毵。路逢邻妇遥相问，小小如今学养蚕。西邻年少问东邻，柳岸花堤几处新。昨夜雨多春水阔，隔江桃叶唤何人。","dynasty":"唐代","title":"春日钱塘杂兴二首"}
{"author":"施肩吾","content":"却思毫末栽松处，青翠才将众草分。今日散材遮不得，看看气色欲凌云。","dynasty":"唐代","title":"玩手植松"}
{"author":"施肩吾","content":"身倚西门笑向东，牡丹初折一枝红。市头日卖千般镜，知落谁家新匣中。","dynasty":"唐代","title":"途中逢少女"}
{"author":"施肩吾","content":"绕洞寻花日易销，人间无路得相招。呦呦白鹿毛如雪，踏我桃花过石桥。","dynasty":"唐代","title":"山中玩白鹿"}
{"author":"施肩吾","content":"鸾鹤每于松下见，笙歌常向坐中闻。手持十节龙头杖，不指虚空即指云。","dynasty":"唐代","title":"山居乐"}
{"author":"施肩吾","content":"大堤女儿郎莫寻，三三五五结同心。清晨对镜理容色，意欲取郎千万金。","dynasty":"唐代","title":"襄阳曲"}
{"author":"施肩吾","content":"看看北雁又南飞，薄幸征夫久不归。蟢子到头无信处，凡经几度上人衣。何事经年断书信，愁闻远客说风波。西家还有望夫伴，一种泪痕儿最多。","dynasty":"唐代","title":"望夫词二首"}
{"author":"施肩吾","content":"簇锦攒花斗胜游，万人行处最风流。无端自向春园里，笑摘青梅叫阿侯。","dynasty":"唐代","title":"少妇游春词"}
{"author":"施肩吾","content":"今朝造化使春风，开折西施面上红。竟日眼前犹不足，数株舁入寸心中。","dynasty":"唐代","title":"玩花词"}
{"author":"施肩吾","content":"报花消息是春风，未见先教何处红。想得芳园十馀日，万家身在画屏中。","dynasty":"唐代","title":"长安早春"}
{"author":"施肩吾","content":"清辞再发郢人家，字字新移锦上花。能使龙宫买绡女，低回不敢织轻霞。","dynasty":"唐代","title":"再酬李先辈"}
{"author":"施肩吾","content":"路绝空林无处问，幽奇山水不知名。松门拾得一片屐，知是高人向此行。","dynasty":"唐代","title":"寄隐者"}
{"author":"施肩吾","content":"高栖只在千峰里，尘世望君那得知。长忆去年风雨夜，向君窗下听猿时。","dynasty":"唐代","title":"寄四明山子"}
{"author":"施肩吾","content":"喃喃解语凤凰儿，曾听梨园竹里吹。谁谓五陵年少子，还将此曲暗相随。","dynasty":"唐代","title":"赠郑伦吹凤管"}
{"author":"施肩吾","content":"越碗初盛蜀茗新，薄烟轻处搅来匀。山僧问我将何比，欲道琼浆却畏嗔。","dynasty":"唐代","title":"蜀茗词"}
{"author":"令狐绹","content":"夷门一镇五经秋，未得朝天不免愁。因上此楼望京国，便名楼作望京楼。","dynasty":"唐代","title":"登望京楼赋"}
{"author":"邓有功","content":"卷上珠帘，晚来一阵东风恶。客怀萧索。看尽残花落。自把银瓶，买酒成孤酌。伤漂泊。知音难托。闷倚阑干角。","dynasty":"宋代","title":"点绛唇"}
{"author":"邓有功","content":"燕蹴飞红，莺迁新绿，几阵晚来风急。谢家池馆，金谷园林，还又把春虚掷。年时恨雨愁云，物换星移，有谁曾忆。把一尊试酹，落花芳草，总成尘迹。频自笑、流浪孤萍，沾泥弱絮，有底困春无力。银屏香暖，宝箪波寒，又负月明今夕。往事梦里，沈思惟有罗襟，泪痕犹湿。奈垂杨万缕，不紧西风白日。","dynasty":"宋代","title":"过秦楼"}
{"author":"邓有功","content":"卷上珠帘，晚来一阵东风恶。客怀萧索。看尽残花落。自把银瓶，买酒成孤酌。伤漂泊。知音难托。闷倚阑干角。","dynasty":"宋代","title":"点绛唇·卷上珠帘"}
{"author":"邓有功","content":"秋堂风露声唔咿，青灯一点昏两眵。蟫鱼蠹纸老白日，未识心宇包黄羲。麟胶饮尽霜兔泣，俪花斗叶纷奇姿。少年轻裘舌秦衍，睥睨六印京尘缁。平生眼底厌糠秕，自对春风乐沂水。搜奇抉怪问子云，载酒归来成独醉。金刀喜有南邻翁，曾吹藜焰丹霞峰。白云满榻呼不起，倒闭日倚伏酣秋空。紫皇一夕下纶旨，细祓丹铅勘文字。会将一语赞阳秋，高入九天卑九地。圣明勋为琬琰储，不独焜燿冰衔书。两朝蒐辑摩日月，往往呼喝羞庭衢。庐陵健笔人莫赎，南丰瓣得竟谁续。西江浩浩流古今，莫遣白头愧青竹。","dynasty":"宋代","title":"贺刘掞赴召史馆校勘"}
{"author":"邓有功","content":"怪得寒灯昨夜花，五更归梦倏还家。多情儿女伤离别，争挽征衫问鬓华。","dynasty":"宋代","title":"客信丰寄刘起潜"}
{"author":"邓有功","content":"鱼苗客子去成群，野笑狂歌慢慢行。三十里头齐顿住，闻官早过吉州城。","dynasty":"宋代","title":"客信丰寄刘起潜"}
{"author":"邓有功","content":"锦衣戍卒竖霜矛，弹压盐丁过岭头。三月闻韶堪叹息，南中还是一年忧。","dynasty":"宋代","title":"客信丰寄刘起潜"}
{"author":"邓有功","content":"岭南咫尺莫如虔，和暖严寒别有天。一夜诗魂清到骨，晓霜封却钓鱼船。","dynasty":"宋代","title":"客信丰寄刘起潜"}
{"author":"邓有功","content":"丈夫达有遇，出令走千里。焚香玩太空，宴坐尘不起。云胡子曾子，不自乐沂不。风烟挟两袖，足跟尚芒履。持被直承明，三省良未忆。观君气如虹，接淅亦可美。昔年子长游，落笔妙信史。三苏出岷峨，文章仰欧子。此行崆峒岭，万事宁足侈。郁孤有奇观，佳句公摩洗。予生事斗室，出若畏澜蠡。长安歌狭邪，神鼎铸螭鬽。穷通匪同途，动静实一理。时止复时行，愿与参此义。","dynasty":"宋代","title":"送曾子华游赣"}
{"author":"邓有功","content":"玉豀豀上雨声乾，日暮东风客衲寒。数树梅花吹作雪，行人犹自倚阑干。","dynasty":"宋代","title":"玉山道士"}
{"author":"邓有功","content":"玉溪溪上雨声乾，日暮东风客衲寒。数树梅花吹作雪，行人犹自倚阑干。","dynasty":"宋代","title":"玉山道上"}
{"author":"白云端","content":"彩嶂曾来丹凤鸣，万年由此得芳名。轻烟黯淡凝朝露，斜日苍茫弄晚晴。佳瑞祇应翔玉阙，德辉犹自下山城。地钟灵异文风秀，杳霭时闻子夜笙。","dynasty":"明代","title":"凤嶂旸晖"}
{"author":"徐玑","content":"水满田畴稻叶齐，日光穿树晓烟低。黄莺也爱新凉好，飞过青山影里啼。","dynasty":"宋代","tags":"古诗三百首，田园，写鸟","title":"新凉"}
{"author":"徐玑","content":"戛戛秋蝉响似筝，听蝉闲傍柳边行。小溪清水平如镜，一叶飞来浪细生。","dynasty":"宋代","tags":"秋天，写景","title":"秋行"}
{"author":"徐玑","content":"流水阶除静，孤眠得自由。月生林欲晓，雨过夜如秋。远忆荷花浦，谁吟杜若洲？良宵恐无梦，有梦即俱游。","dynasty":"宋代","title":"夏日怀友"}
{"author":"徐玑","content":"古道难为友，相期一见中。但令心事合，不在语言同。秋早湘烟白，舟移岸蓼红。别怀如回野，长与水云通。","dynasty":"宋代","title":"别赵汝鬯黄中"}
{"author":"徐玑","content":"维舟拂晓步平沙，晚泊云根第一家。新取菜蔬沾野露，旋编篱落带山花。门前相对青峰小，屋后流来白水斜。可爱山翁无一事，藤墙西畔看蜂衙。","dynasty":"宋代","title":"泊马公岭"}
{"author":"徐玑","content":"泊舟风又起，击缆野桐林。月在楚天碧，春来湘水深。官贫思近阕，地远动愁心。所喜同舟者，清赢亦好吟。","dynasty":"宋代","title":"泊舟呈灵晖"}
{"author":"徐玑","content":"惟诵天童咒，饮泉能不饥。史缘多自誉，翻以致人疑。赋质全如鹤，谋生却似龟。绿华通籍后，会报女仙知。","dynasty":"宋代","title":"不食姑"}
{"author":"徐玑","content":"晨起风吹面，朝晴野雾收。高峰多远见，浅水少平流。世事非难了，尘劳独未休。今年看鬓发，已变一茎秋。","dynasty":"宋代","title":"晨起"}
{"author":"徐玑","content":"一雨临初夏，惊雷昨夜新。地晴烟冉冉，堤涨渌鳞鳞。兰麝销衣润，珊瑚净几尘。墙阴旧无竹，笋过谢东邻。","dynasty":"宋代","title":"初夏"}
{"author":"徐玑","content":"又取纱衣换，天晴起细风。清阴花落后，长日鸟啼中。水国乘舟乐，岩扉有路通。州民多到此，独自忆髯公。","dynasty":"宋代","title":"初夏游谢公岩"}
{"author":"徐玑","content":"熙洽壬辰际，刚明十载初。祥风开宇宙，粹质产琼琚。年齿终童右，文章两汉馀。体将时格变，名向榜头书。多病侵丝鬓，清颜侍玉除。温恭扶国是，端直屏奸渠。良月春先暖，丰年日自舒。潜藩来骑鼎，故里去程徐。北虏盟方缔，蛮陬蘖已锄。顾言归补衮，敷泽偏坤舆。","dynasty":"宋代","title":"送蔡侍郎镇建宁"}
{"author":"徐玑","content":"江天经雨后，秋意转新高。远棹送行客，凉颸生细涛。高人初禄仕，判语亦风骚。若到海西岸，佛光盘翠袍。","dynasty":"宋代","title":"送戴文子赴定海主簿"}
{"author":"徐玑","content":"傅得临池诀，勤劳敢遽忘。锥沙惟是正，舞剑本非狂。旧隐寻芳芷，离怀对碧湘。寸心长记面，不似隔他乡。","dynasty":"宋代","title":"送单丙文先生归沅州"}
{"author":"徐玑","content":"三任来得禄，兹行亦是缘。地宜惟有鹤，清职但看船。浙水通清海，吴门隔远烟。别离春欲半，草色正芊芊。","dynasty":"宋代","title":"送华亭薜运斡"}
{"author":"徐玑","content":"杨旌摇指历阳城，霜淡晴天鼓角明。步骑打围秋草绿，舳橹傅唱晓江平。岸分南北人烟近，地控东南羽檄清。牧守只今蜚刎予，九重渊默待盈成。","dynasty":"宋代","title":"送刘和州"}
{"author":"徐玑","content":"边郡三年守，知陪后乘安。远游登览易，老大别离难。红日千峰晓，清霜几树丹。江皋一回首，念尔去凌寒。","dynasty":"宋代","title":"送刘明远客和州"}
{"author":"徐玑","content":"十载知心友，文才尔独兼。病谙孤寐乐，贫识茹蔬甜。冬暖梅花早，年丰酒价廉。不愁无远信，佳句日应添。","dynasty":"宋代","title":"送刘明远客和州"}
{"author":"徐玑","content":"王国重熙洽，邦基百世安。深源混清浊，进道阐平宽。学术知同贵，师儒颇异观。修名褎兰省，旧格别蝉冠。十载田庐隐，三年客授官。括溪方水涨，江左尚春寒。论议何时一，行藏此日难。宿醒江柳绿，风物强加餐。","dynasty":"宋代","title":"送钱省元赴太平州教授"}
{"author":"徐玑","content":"岁暮不惜别，君行是宦游。江西多野水，湖上正高秋。旧友曾过处，新题必共留。官閒可寻访，竹径最深幽。","dynasty":"宋代","title":"送瑞州张知录"}
{"author":"徐玑","content":"州名因水得，此地昔曾游。自有欧公宅，常多儒者流。野花开别岸，春色在行舟。勉就诗书教，名高不用求。","dynasty":"宋代","title":"送宋省元教授吉州"}
{"author":"徐玑","content":"帝业江淮长，丕承七十年。太平南北共，内禅子孙傅。弓矢深橐橐，桑麻郁垅阡。江河春混混，雨露夜涓涓。治久情多从，才卑气或偏。穹苍宜予弼，渊默正思贤。四世忠动积，三朝节概全。威仪新禹服，光彩旧星躔。本以文为治，尤知政有權。粟红初穰穰，榆散亦翩翩。国似傅东鲁，名能躐颍川。殊恩方锡马，盛美又临轩。易镇旌旗远，趋朝剑履便。想知环去旆，咸似渴思泉。典诰黄麻出，衣冠紫禁聊。安危看去就，扶掖赖精专。江岸梅花小，山城桂影圆。歌思惟两地，动化及无边。相复中兴旧，书重说命篇。元动列表史，焜燿祖宗前。","dynasty":"宋代","title":"送太守傅尚书易镇当涂二十韵"}
{"author":"徐玑","content":"好去巴陵县，神仙屡此过。但知存惠爱，自足感弦歌。官况湘流碧，诗情楚岫多。梅花送征棹，万里接阳和。","dynasty":"宋代","title":"送翁巴陵之官"}
{"author":"徐玑","content":"子向江淮去，应怀计策新。但须先审已，然后可图人。战野寒独力，边城草不春。曹刘若无竞，闲却卧龙身。","dynasty":"宋代","title":"送翁灵舒游边"}
{"author":"徐玑","content":"已见皇家日月安，更教远去不辞艰。若人岂谓元城在，有客先知御史还。风急满江皆白浪，雨收何处不青山。天心正欲扶宗社，为报慈闱得解颜。","dynasty":"宋代","title":"送徐侍郎南迁"}
{"author":"徐玑","content":"城闉多汨没，宜尔向村居。蔬茹餐僧饭，香茶读古书。秋潮侵岸满，晓月带星疏。相送未相忆，相期同荷锄。","dynasty":"宋代","title":"送徐照还旧山"}
{"author":"徐玑","content":"役役劳形器，乾坤一转蓬。暗因凡虑汩，明为此心空。小舍依沙渚，扁舟击荻业。且能渔钓乐，亦似古人风。","dynasty":"宋代","title":"送徐照还旧山"}
{"author":"徐玑","content":"骨体先如鹤，离家岁已周。欲知诗思远，曾共楚乡游。穷过身将老，分携菊正秋。江西看旧友，归计少迟留。","dynasty":"宋代","title":"送徐照先回江西"}
{"author":"徐玑","content":"湘水知几派，到湖相合流。烟深云梦晓，风静岳阳秋。送子方行役，令予忆旧游。文书时正省，赋咏可登楼。","dynasty":"宋代","title":"送岳州蒋节推"}
{"author":"徐玑","content":"焚罢南坡藁，星华按履声。艰时曾倚重，钩党赖持平。仲甫思全衮，元戎正本兵。丰仪麟阁贵，威重犬戎惊。圣主尤遐远，朝端择老成。迩臣宣惠化，七岭动欢情。风俗移刀剑，田闾遂凿耕。试茶龙井碧，开砚凤潭清。秋日江沙渺，晴天鼓角鸣。稻香随使驿，桂影伴仙程。美玉非藏韫，黄金笑满籯。宽和无白发，卑逊有高名。登用唐三世，枢机汉九卿。鼎司虚正席，丹会待忠诚。","dynasty":"宋代","title":"送张尚书出镇建宁"}
{"author":"徐玑","content":"郡以竹为名，因如此地清。溪来城下绿，山到市边平。入幕非无客，能文必有声。江湖共游宦，相望若为情。","dynasty":"宋代","title":"送赵灵秀赴筠州幕予亦将之湖外"}
{"author":"徐玑","content":"胡虏无仁义，兴衰匪百年。如何凭气力，久欲靖中边。异类依天角，黄头住海輭。愚堪呼鹿豕，健母学鹰鹯。猰狄时方惫，燕云耗颇传。奸臣贫拓境，黠计落空拳。氈毳分伊水，旌旗湿汴川。莺花春自老，风雨夜相连。文物东南盛，舟车蜀广聊。规模垂翼翼，鼎石赖乾乾。五福祥光近，千龄厚泽绵。雨晴均化日，丰穰庆秋田。食兽闻相{左口右巫}，干戈斗欲缠。瓜分争块壤，鼎沸逐埃涓。亡北惟堪伺，良图盍自坚。藩篱兼谨守，阃外勿轻捐。晋赵非殊异，山河本浑全。人心方激切，天道有回旋。王佐存诸葛，中兴仰孝宣。何当渭桥下，拱揖看骈阗。","dynasty":"宋代","title":"传胡报二十韵"}
{"author":"徐玑","content":"楼上看春晚，烟分远近村。晓晴千树绿，新雨半池浑。柳密莺无影，泥新燕有痕。轻寒衫袖薄，杯酌更须温。","dynasty":"宋代","title":"春日晚望"}
{"author":"徐玑","content":"午风庭院绿成衣，春色方浓又欲归。蝌蚪散边荷叶出，酴醾香裹柳绵飞。","dynasty":"宋代","title":"春晚"}
{"author":"徐玑","content":"断桥横落浅沙边，沙岸疏梅卧晓烟。新雨涨溪三尺水，渔翁来觅渡船钱。","dynasty":"宋代","title":"春雨"}
{"author":"徐玑","content":"柳着轻黄欲染衣，汀沙漠漠草菲菲。晓风吹断寒烟碧，无数鸳鸯溪上飞。","dynasty":"宋代","title":"春雨"}
{"author":"徐玑","content":"隐居须是僻，君向数家村。自以闲为乐，何嫌贫尚存。碧波连草舍，白日掩柴门。挂得一瓢在，风来应恶喧。","dynasty":"宋代","title":"次韵刘明远移家"}
{"author":"徐玑","content":"恬淡安身易，新家似旧居。径凉行落叶，池净数游鱼。诗得唐人句，碑临晋代书。半生惟此乐，同辈必无如。","dynasty":"宋代","title":"次韵刘明远移家"}
{"author":"徐玑","content":"躬耕儒者事，甘苦自能便。叩角吟山际，休锄坐竹边。长年多涉沥，丰岁少尤煎。一一旧所好，知君能弃捐。","dynasty":"宋代","title":"次韵刘明远移家"}
{"author":"徐玑","content":"瀑水数千尺，何曾贴石流。还疑众山坼，故使半空游。雾雨初相乱，波涛忽自由。道场从建后，龙去任人游。","dynasty":"宋代","title":"大龙湫"}
{"author":"徐玑","content":"翠霭空霏忽有无，笔端谁著此工夫。溪山本被人图画，却道溪山是画图。","dynasty":"宋代","title":"丹青阁"}
{"author":"徐玑","content":"步陟高高寺，徐行不用扶。青天晴又雨，山色有还无。句向闲中觅，茶因醉后呼。所怀论未足，何乃又征途。","dynasty":"宋代","title":"登横碧轩继赵昌甫作"}
{"author":"徐玑","content":"南州冬日佳，风和霜气收。出门访良友，散策寻清游。负郭有野趣，荒草带寒流。信步任所止，款扉得深幽。初若隐者居，忽上云中楼。搅以三层颠，恍与万象浮。绿野宽作围，青山远相蟉。凌然欲轻举，久乃思冥搜。团团荔枝林，往往业叶稿。时于阴木间，略见碧瓦沟。苍然晚烟集，红者枫树头。原立思转赊，顾盼目不周。何意城中身，而对海上州。要须千幅尽，未可一语酬。时已梅萼春，景迈浙水秋。远地得心赏，良会非宿筹。黄柑况可餐，绿酒方出篘。十年真契阔，再见方绸缪。矧兹天一方，无异水上沤。把笺不知暮，论文殊未休。俄惊庭叶落，始觉昏鸦投。独怜下弦月，未挂初旬钩。绝景尚可揖，归途谅匪修。何当雁荡间，相与老一丘。","dynasty":"宋代","title":"登三层楼与王仲言联句"}
{"author":"徐玑","content":"重重楼阁倚江干，岸草汀烟远近间。春水生时都是水，西山青外别无山。云归长若真人在，风过独疑帝子还。自古舟船城下泊，几人来此望乡关。","dynasty":"宋代","title":"登滕王阁"}
{"author":"徐玑","content":"清游吾有分，浑似昔曾来。野屋凭高住，青山到水回。欲看数岫远，须待晓云开。渐渐生愁思，乡心上古台。","dynasty":"宋代","title":"登信州灵山阁跨鹤台"}
{"author":"徐玑","content":"矮檐风雨送蜗牛，有客来夸百尺楼。阖郡池台皆下瞰，背城湖海亦全收。清时未放徒高卧，半世明为故倦游。解尽橐金君计决，月明长笛起渔舟。","dynasty":"宋代","title":"登薛象先新楼"}
{"author":"徐玑","content":"闲庭黄叶满，园树尽玲珑。寒水终朝碧，霜天向晚红。蔬餐如野寺，茅舍近溪翁。非是分嚣寂，由来趣不同。","dynasty":"宋代","title":"冬日书怀"}
{"author":"徐玑","content":"悟得玄虚理，能令句律精。生前惟瘦苦，身后得名清。朋友裒钱葬，先生有笔评。林头旧题名，苔藓带云生。","dynasty":"宋代","title":"读徐道晖集"}
{"author":"徐玑","content":"城中日日望南湖，乞得閒来访隐居。渐有秋霖篱菊长，才无暑气渚莲疏。壁间古画多贤像，案上尘编半佛书。未见主人逢稚子，不通姓字独踟躇。","dynasty":"宋代","title":"访湖友"}
{"author":"徐玑","content":"访梅行近郊，寒气初淅沥。欲开未开得，三点两点白。清枝何萧疏，幽香况岑寂。颇知天姿殊，绝似人有德。逢君天一访，欢然旧相识。","dynasty":"宋代","title":"访梅"}
{"author":"徐玑","content":"客路归时西似烟，归来还近菊花天。寸心不到青云上，一事难成白发前。风外松声如昨夕，竹间梅蕊接新年。閒来得句频相送，自有高人住屋边。","dynasty":"宋代","title":"奉酬翁松庐见寄"}
{"author":"徐玑","content":"翁侯两兄弟，志尚等高独。闲心没江鸥，逸兴狎山鹿。难兄早登第，高风动乔木。湘南花满汀，百里正膏沐。归作山水游，词源倾百斛。令弟小谢徒，深沉郁林麓。优游千卷书，平生几竿竹。能琴弦不理，少饮巾未漉。史倡复弟酬，音调谐击筑。昼卧小窗南，烦暑在荷屋。凉风从何来，池花动轻蔌。顾□傅新章，爽气滫炎伏。如临古润旁，泓澄碧环复。如倚青林下，松风对心读。善诗如善韵，警响间圆熟。但令契人心，勿令骇人目。我爱二君子，芳馨袭兰菊。迎秋月色新，佳香满晴宿。安得扁舟去，□□荫溪谷。论诗暮继明，吟思俱毣毣。","dynasty":"宋代","title":"奉和翁千四知千十四隐居山中作"}
{"author":"徐玑","content":"晨起独孤坐，瓶泉待煮茶。寒烟添竹色，疏雪乱梅花。独喜忘时事，谁知改岁华。多君能过此，人里似山家。","dynasty":"宋代","title":"孤坐"}
{"author":"徐玑","content":"古郡依蛮楚，身来作冷宫。老怜兄弟远，贫喜妇儿女。分菊乘春雨，移梅待岁寒。又傅家信至，入夜着灯看。","dynasty":"宋代","title":"古郡"}
{"author":"徐玑","content":"西桥西岸柳成丝，春去春来岁岁同。偶被东风吹落絮，又随流水过桥东。","dynasty":"宋代","title":"古陵桥"}
{"author":"徐玑","content":"断岸横路水潺潺，行到山根又上山。眼看别峰云雾起，不知身也在云间。","dynasty":"宋代","title":"过九岭"}
{"author":"徐玑","content":"亥月霜澄霁，幽窗晚更明。文书随意阅，兰菊与心清。洗砚须池暖，燃香得火轻。妻拿浑笑我，作计亦平平。","dynasty":"宋代","title":"亥月"}
{"author":"徐玑","content":"拾得柔条弄浅波，清风吹断采莲歌。又移小艇前汀去，莲叶稠时柳叶多。","dynasty":"宋代","title":"湖"}
{"author":"徐玑","content":"不识张颠面，画成钗股艰。长年昔年宅，独塑醉时颜。笔与身同葬，池荒墨似斑。才清人必重，潇岸野云间。","dynasty":"宋代","title":"怀素台"}
{"author":"徐玑","content":"黄碧平沙岸，陂塘柳色春。水清知酒美，山瘦识民贫。鸡犬田家静，桑麻岁事新。相逢行路客，半是永嘉人。","dynasty":"宋代","title":"黄碧"}
{"author":"徐玑","content":"日月交辉际，乾坤欲整时。谋谟无远近，顾盼有安危。国倚宗臣重，人惟正统推。将军兼问古，中尉不言私。美德开初禩，清风起四维。山河春蔼蔼，雨露夜垂垂。川浩灶嚣穴，田丰鼠兔窥。阴辞萋莫已，深网障无遗。流谤看金策，纯诚表竹枝。丹心元示改，只影去奚疑。能胜归天道，云亡忽事宜。蜀关几犬豕，淮岸迩旌旗。将相通新好，朝廷说旧规。渠奸甘授首，盛代巩丕基。褒叙还宗祏，光昭在鼎彝。凄凉馀谥法，慷慨付诸儿。汨水芬芳地，三闾绝好词。子兰真已矣，靳尚亦奚为。乐事云悲事，新知匪故知。续骚何日了，千古泪如丝。","dynasty":"宋代","title":"记述二十韵为赵沂公作"}
{"author":"徐玑","content":"长日无吟伴，闲庭儜物华。竹枝斜带雨，草色净侵沙。风度平生友，邻居几十家。前曾乘小醉，访尔一瓯茶。","dynasty":"宋代","title":"寄陈西老"}
{"author":"徐玑","content":"性懒修书苦，题诗寄海滨。闽中今乐地，迁客旧名臣。乍嚼槟榔涩，初餐荔颗珍。园林春易老，乡岸雨难匀。世虑千峰静，时贤一聘新。闲居寻钓石，朝晚待归人。","dynasty":"宋代","title":"寄上泉州许参政福州薜端明谪居"}
{"author":"徐玑","content":"寄问安仁弟，弦歌又一年。流来溪水远，清到县门前。故里人情乐，新居物色鲜。宦归言话款，正及早梅边。","dynasty":"宋代","title":"寄舍弟"}
{"author":"徐玑","content":"森森壑源山，注注壑源溪。修修桐树林，下荫茶树低。桐风日夜吟，桐雨洒霏霏。千业高一青，一业千万枝。龙在水底吟，凤在山上飞。异物呈嘉祥，上奉玉食资。腊馀春未新，素质蕴芳菲。千夫{左口右上丰下石}登垅，叫啸风雷随。雪芽细若针，一夕吐清奇。天地发宝秘，鬼神不敢知。旧制遵御膳，授职各有司。分网制品目，薄尉监视之。虽有领督官，焉得专所为。初网七七夸，次网数弗差。一以荐郊庙，二以沦宝夷。天子且谦受，他人奚可希。奈何贫渎者，凭陵肆奸欺。品赏珍妙馀，倍称求其私。初非狐鼠媚，忽变狼虎威。巧计百不行，叱怒面欲绯。再拜长官前，兹事非所宜。性命若蝼蚁，蠢动识尊卑。朝廷设百官，责任无细微。所守傥在是，恪谨焉可过。君一臣取，千古明戒垂。以此得重劾，刀裾弗敢辞。移官责南浦，奉命去若驰。加首凤凰翼，雨露生光辉。","dynasty":"宋代","title":"监造御茶有所争执"}
{"author":"徐玑","content":"名高身又贵，自住小村深。清得门如水，贫惟带有金。养生非药饵，常语尽规箴。四海为儒者，相逢问信者。","dynasty":"宋代","title":"见杨诚斋"}
{"author":"徐玑","content":"云麓烟峦知几层，一湾溪转一湾清。行人只在清湾裹，尽日松声杂水声。","dynasty":"宋代","title":"建剑道中"}
{"author":"徐玑","content":"问得梅花信，寒林动晚声。雨来山渐远，潮去水还清。寥落寻新句，欢娱解宿酲。相携归路滑，灯火近孤城。","dynasty":"宋代","title":"江亭临眺"}
{"author":"徐玑","content":"山是朝廷赐，名从古昔傅。为堂居此地，汲水记前贤。雨露馀根在，荆榛细蔓缘。困来求一盏，打坐亦安禅。","dynasty":"宋代","title":"净光山四首·茶山堂"}
{"author":"徐玑","content":"屋自与山背，西原景最清。凉风从下起，新月向前明。林静闻僧语，四虚见鹭行。此方多积翠，略似镇南城。","dynasty":"宋代","title":"净光山四首·会景轩"}
{"author":"徐玑","content":"行向最高处，惟将物色参。郡城依薮泽，地势转东南。对景身垂老，题诗兴欲酣。可能清晓出，四面有晴岚。","dynasty":"宋代","title":"净光山四首·绝境亭"}
{"author":"徐玑","content":"欲间庵中事，无论后与先。还因一宿觉，不用再参禅。门远青山曲，檐依古木边。谁当秋夜静，来看月孤圆。","dynasty":"宋代","title":"净光山四首·宿觉庵"}
{"author":"徐玑","content":"万法先除病，谁能识病多。因来净名寺，认得老维摩。海水峰前听，秋山雨后过。提刑旧题句，韵调复如何。","dynasty":"宋代","title":"净名寺"}
{"author":"徐玑","content":"去载羁旅身，千里望群贤。今夕良燕会，况乃佳节前。凉风日已多，岁序日已迁。春时种藂菊，秋花满篱边。采之不盈把，泛彼清清泉。行乐不易得，贫贱焉可捐。惟当从尔游，吟哦思陶然。","dynasty":"宋代","title":"九日初四日分韵得然字"}
{"author":"徐玑","content":"山前事迹古来多，风雨尘埃竟若何。惟有白衣秦处士，数篇佳句不曾磨。","dynasty":"宋代","title":"九日上怀古堂"}
{"author":"徐玑","content":"才倾一盏碧澄澄，自是山妻手法成。不遣水多防味薄，要令麹少得香清。凉从荷叶风边起，暖向梅花月裹生。世味总无如此味，深知此味即渊明。","dynasty":"宋代","title":"酒"}
{"author":"徐玑","content":"薤叶秀且聋，兰香细而幽。","dynasty":"宋代","title":"句"}
{"author":"徐玑","content":"修麓长髯客，风仪野老边。夕阳鸟袖薄，细雨葛巾偏。握手相从日，寒云未雪天。酽醅篘不尽，鲊醖罄无捐。共舸浮江北，聊吟就几篇。梅花知老矣，流水尚依然。倚杖临皋别，东风白发前。官途三载远，世事古人先。匹布心曾许，交情后莫傅。萧萧瓜井暮，瑟瑟故庐烟。衰病身如木，怀思泪欲泉。磨诗终未隐，空向月婵娟。","dynasty":"宋代","title":"哭朱严伯"}
{"author":"徐玑","content":"天寒多木叶，愁思满溪滨。惆怅往来渡，经行多少人。时情独重腊，岁事每占春。与尔他乡旅，谁当怀抱新。","dynasty":"宋代","title":"腊日骊山渡逢故人"}
{"author":"徐玑","content":"缓行循翠麓，凝睇俯清湾。舟楫荐花外，江山夕照间。天寒虽日短，岁晚亦身闲。高树梅初发，与君相共攀。","dynasty":"宋代","title":"腊日同朱学谕登翠麓亭"}
{"author":"徐玑","content":"众山围绕渌团圆，官木参差古道边。行飞浓阴全不了，一湖飞雨带轻烟。","dynasty":"宋代","title":"连江官湖"}
{"author":"徐玑","content":"洞在寺之右，昔存罗汉从。石峰排似笋，山势裂因龙。自有泉甘美，无愁路叠重。圣灯云照夜，宿客间曾逢。","dynasty":"宋代","title":"灵峰寺洞"}
{"author":"徐玑","content":"星明残照数峰晴，夜静惟闻水有声。六月行人须早起，一天凉露湿衣轻。宦情每向途中薄，诗句多于马上成。故里诸公应念我，稻花香裹计归程。","dynasty":"宋代","title":"六月归途"}
{"author":"徐玑","content":"娄家屋西梅，梅老枝更清。众树吐齐白，密萼含微清。下有碧池波，照比鸥鹭翎。寒云拂缟衣，遥空淡明星。薄言种树时，两世且百龄。树亦匪难老，一岁一彫零。我嗟人事迁，且爱树伶俜。回桓不能去，月来孤影生。倚树一长吟，写我寥旷情。","dynasty":"宋代","title":"娄家梅篇"}
{"author":"徐玑","content":"尘埃几泯寸心清，晨起孤吟在水亭。晴景淡红烟景白，近山浓绿远山青。初因薄宦成羁旅，忽伴轻鸥落渚汀。安得数年居此地，待须长日补骚经。","dynasty":"宋代","title":"渌波亭寄泊晨起有感"}
{"author":"徐玑","content":"疏芳点点是春冰，应笑浮华去不停。石畔长来枝易老，竹间瘦得萼全青。孤高自爱香无色，寂寞浑教影问形。莫遣丰□种宫苑，野桥流水最清冷。","dynasty":"宋代","title":"梅"}
{"author":"徐玑","content":"是谁曾种白玻璃，京绝寒流一点奇。不压垅头千百树，最怜窗下两三枝。幽深真似离骚句，枯健独如卖岛诗。吟到月斜浑未色，萧萧鬓影有风吹。","dynasty":"宋代","title":"梅"}
{"author":"徐玑","content":"执馈供汤药，辛勤四十年。谁知飞蝶梦，翻落鼓盆先。丹旐秋城外，寒云野寺边。送车来阖境，陶侃信能贤。","dynasty":"宋代","title":"梅夫人挽词"}
{"author":"徐玑","content":"浅水低坡几树苔，冷光摇动玉尘埃。横斜直似安排得，古怪多应的损来。洁白要须侵夜看，飘零却是被春催。閒来立断清风影，一片飞香落酒杯。","dynasty":"宋代","title":"梅坡"}
{"author":"徐玑","content":"向晚菱歌起，风平水不流。鸳鸯两相逐，飞过采莲舟。","dynasty":"宋代","title":"梦成"}
{"author":"徐玑","content":"上世喜同登，论交建水清。故人逢客裹，明日又离情。佳阕东南少，卑官远近行。秋风分手地，霜叶满江城。","dynasty":"宋代","title":"年家生张主薄经过相寻率尔赠别"}
{"author":"徐玑","content":"祗为吟成癖，官闲乐有馀。病惟亲笔墨，贫亦卖琴忆。别奠临西野，春风入故庐。悠悠想精魄，如赋约台初。","dynasty":"宋代","title":"潘德久挽词"}
{"author":"徐玑","content":"凭高散幽策，绿草满春坡。楚野无林木，湘山似水波。客怀随地改，诗思出门多。尚有溪西寺，斜阳未得过。","dynasty":"宋代","title":"凭高"}
{"author":"徐玑","content":"玉琢孤峰厌富沙，人行峰顶步云霞。溪流缓去几回曲，树色幽分无数家。翠拂寒烟平似水，红飘霜叶远如花。明朝重向城中望，对此孤峰应不差。","dynasty":"宋代","title":"秋日登玉峰"}
{"author":"徐玑","content":"冷落生愁思，衰怀得句稀。如何秋夜雨，不念故人归。蛩响砌尤静，云疏月尚微。惟怜篱下菊，渐渐可相依。","dynasty":"宋代","title":"秋夕怀赵师秀"}
{"author":"徐玑","content":"红叶枯梨一两株，修然秋思满山居。诗怀自欢多尘土，不似秋来木叶疏。","dynasty":"宋代","title":"秋行二首"}
{"author":"徐玑","content":"山城二月景如何，行处时时听踏歌。淡色似黄杨叶小，浓香如蜜菜花多。春容每到晴时改，天气偏从雨后和。好向溪头寻钓侣，小溪边夕涨清波。","dynasty":"宋代","title":"壬戌二月"}
{"author":"徐玑","content":"柳竹藏花坞，茅茨接草池。开门惊燕子，汲水得鱼儿。地僻春独静，人闲日自迟。山禽啼忽住，飞起又相随。","dynasty":"宋代","title":"山居"}
{"author":"徐玑","content":"侍从西湖宅，安闲近水心。门开春郭静，桥度野池深。山翠连龙起，云楼学虎临。芙蓉通远者，槐柳步回阴。盛业时宗匠，斯文并古今。典谟存大雅，金石振馀音。畴昔留藩管，江淮拥带襟。雍容平宇宙，潇洒在园林。玉富难渊测，仙癯鹤可召。步趋垂杂组，言笑响鸣琴。补衮心无替，弹冠迹未觉。于今幽兴极，正可辩清吟。","dynasty":"宋代","title":"上叶侍郎十二韵"}
{"author":"徐玑","content":"十日清溪路，新春细雨天。绿波随棹起，白鸟望舟眠。麦秀初如草，云浓半是烟。明朝可遵陆，还忆此江边。","dynasty":"宋代","title":"十日"}
{"author":"徐玑","content":"风晴霜气合，沙渚夜鸣榔。独喜鳞兼细，时看寸有长。月斜寒动影，水碧静傅香。可爱渔翁乐，溪梅秋第芳。","dynasty":"宋代","title":"时鱼"}
{"author":"徐玑","content":"青阳初动小春华，尽道葱茏晓气佳。卿月早随良月诞，绣衣元屡衮衣家。仙方养就双瞳碧，和气分成两脸霞。看取调羹消息好，年年长带早梅花。","dynasty":"宋代","title":"寿權漕大卿"}
{"author":"徐玑","content":"接物温温笑满眉，步趋登降亦委蛇。非关饰貌邀人誉，祗是存心不自欺。王导果能恢德业，谢公端可镇浇漓。圣明天子崇恭俭，合向中朝正羽仪。","dynasty":"宋代","title":"寿權漕大卿"}
{"author":"徐玑","content":"东括神仙储，三岩福地通。异人多接迹，相种况同风。质有璠玙粹，姿全鼎鼐隆。文章亲视草，丰度早乘骢。紫橐潜藩贵，金题秘殿崇。宽卑时自理，诚恪岁乃丰。身在凝香处，人居和气中。莺声春蔼蔼，花影日融融。剑佩沙堤近，讴歌建水同。愿瞻崧岭表，长与转洪蒙。","dynasty":"宋代","title":"寿汤侍郎"}
{"author":"徐玑","content":"洪波混浩深无底，分作江河合成海。由来分合必有源，一点清澄元不改。皇家德泽在人深，人心已洽天眷临。爱产真贤佐隆治，南丰昆季玉与金。南丰先生饱文学，笔端璀璨相参错。帝制独如盘诰风，良史不令迁固作。文昭内翰学于兄，文章馀事德业成。温温气见春日暖，凛凛议论秋霜明。鲁公拜相谁当笔，弟草兄制光如日。一家盛事今古稀，千载独瞻门第屹。常时此瑞分为三，朝论鼎立可巉岩。乾坤清气有时合，合作星郎青似蓝。中秋五日玉宇澄，非烟非雾朝盈庭。天上麒麟千载出，人间蟾桂一年轻。规模局度尤精粹，望见咸知宰相器。全闽飞最一年馀，丹凤衔书九天至。知公文字如南丰，爱公德器文昭同。愿公复取鲁公位，斡补造化通洪蒙。寿公满满称霞觥，动业长看双鬓青。乞与芝兰分玉砌，高歌此颂清风生。","dynasty":"宋代","title":"寿曾漕"}
{"author":"徐玑","content":"榕阴绿满驿程边，驻马难寻旧圣贤。只有好山横回野，不论朝暮带轻烟。","dynasty":"宋代","title":"书同安旧酒家壁"}
{"author":"徐玑","content":"五字极难精，知君合有名。磨砻双鬓改，收拾一编成。泉落秋岩洁，花开野径清。渐多来学者，体法似元英。","dynasty":"宋代","title":"书翁卷诗集后"}
{"author":"徐玑","content":"江水何滔滔，渡江相别离。揖子客舍前，对子衣披披。问子何所为，旅客未得归。执手一悲唤，惊觉妻与儿。起坐不得省，清风在帘帷。平明出南门，将以语所知。过子旧家处，寒花出疏篱。萧萧黄叶多，袅袅归步迟。子去不早还，何以慰我思。","dynasty":"宋代","title":"述梦寄赵紫芝"}
{"author":"徐玑","content":"诗鬓晓星星，霜天似水清。风当窗眼入，冰向砚池生。已瘦梅枝影，独乾竹叶声。夜来天地洁，惟是月华明。","dynasty":"宋代","title":"霜"}
{"author":"徐玑","content":"成阵风作车，宓妃波为茵。良夕忽会过，明月寒铺银。环佩凌秋空，笙箫亦具陈。何以慰寥廓，乐此相知新。采珠拾翠羽，言笑生华春。赠以金琅玕，捧以白玉人。酌醴动芳气，妙与兰茝纫。欢娱有聚散，美宝无贱珍。至今寒花种，清彻莹心神。霜皑众卉藁，孤媚良舒伸。杜鹃望帝魂，啼血何嚣嚣。妃子眠海棠，荒湎焉足邻。i姮女手栽桂，光彩相依因。故知蓬瀛姿，不染纤点尘。","dynasty":"宋代","title":"水仙花篇"}
{"author":"徐玑","content":"松声欲动风声催，细非笙簧大非雷。松间便使无风起，亦有爽气如风来。傍松作楼古为务，小着轩楹省斤锯。楼低要与绿阴平，勿令高过松梢去。","dynasty":"宋代","title":"松风楼篇"}
{"author":"陈文藻","content":"雨霁疏林暮色昏，草堂幽兴托清尊。夜凉小径风生竹，人静孤村月到门。冷砌蛩声和远漏，虚窗镫影淡秋痕。贫交却喜无他事，不限吟情对榻论。","dynasty":"清代","title":"秋夜同林雪岩小饮"}
{"author":"陈文藻","content":"昨夜寒香破冻魂，一枝墙角倚黄昏。梦回孤馆尘无迹，春到空山月有痕。烟外板桥残雪岸，水边茅屋夕阳村。可怜冷落西泠路，犹是亭亭立墓门。","dynasty":"清代","title":"梅花"}
{"author":"陈文藻","content":"古寺荒凉对夕曛，寥寥禅境绝埃氛。断岩石气侵衣冷，曲涧泉流过竹分。林静鹤栖双树月，山高僧卧一楼云。到来便觉尘机息，风磬泠泠入夜闻。","dynasty":"清代","title":"宿山寺"}
{"author":"顾陈垿","content":"地险雄关旧，秋临独客惊。马头悬汉月，山背络秦城。草带烽烟色，蝉为朔吹声。舆图正无外，大漠亦神京。","dynasty":"清代","title":"古北口"}
{"author":"顾陈垿","content":"问渡携棋局，忘言到夕曛。星辰两手握，吴越一江分。小劫壶中隐，馀音橹外闻。机心浑不用，仍可狎鸥群。","dynasty":"清代","title":"偕王树先观察渡钱塘舟中对弈"}
{"author":"顾陈垿","content":"征鞍才卸客身轻，指点金焦双眼明。宿雨渐收遥岸出，海云初落怒潮平。人归春晚犹馀兴，风入江南亦有情。正值百花新酿足，一杯先为破愁城。","dynasty":"清代","title":"瓜州晓渡"}
{"author":"顾陈垿","content":"珠明玉艳簇芳庭，细腻风光锁曲屏。歌板欲残馀《白雪》，月轮初上淡春星。坐忘宾主宵嫌短，思入乡关酒易亭。不奈峭寒归客枕，半垂纸帐一灯荧。","dynasty":"清代","title":"寅鉴堂后灯筵即事"}
{"author":"顾陈垿","content":"端溪谁割紫云腴，万古文心向此摅。小心墨池成巨浪，就中飞出北溟鱼。","dynasty":"清代","title":"砚"}
{"author":"顾陈垿","content":"一尺万丈势，郁此升仙姿。托根几案间，抉石出怒猊。黛枝云盖结，铁干霜痕披。圣植既劫火，犹睹具体微。风霆起春蛰，应有飞龙知。愿为祖生楫，送君中流时。","dynasty":"清代","title":"饯敬亭上江西观察分题得盆桧"}
{"author":"顾陈垿","content":"持妾怀中月，照君弦上心。琴声逐流水，月向波心寻。体双珍合璧，心一利断金。如何乖宿昔，貌昵情辰参。破璧成带玦，挫金置毡针。昔为比目鱼，今作分飞离。分飞日以远，反目望转深。言念结好初，忍垢共泥沉。钱刀焉足贵，信义乃可任。不见黔娄妻，相看雪盈簪。","dynasty":"清代","title":"分拟鲍参军白头吟"}
{"author":"顾陈垿","content":"豹留皮，人留名，死无所留，不如无生。大丈夫，得死所，光奕奕，照千古。王铁枪，不识字，但好武。郓州失，铁枪出，破强敌，斯三日。妻子羁唐勿复言，男儿誓不私家室。辕门置酒出舟师，座客未散连锁摧。亚子胆落守殷窜，威名播耳如春雷。青蝇营，贝锦成。保銮溃，中都倾。吾枪可折，吾膝胜铁，谁能向斗鸡小儿屈。惜哉豹，为鼠死，豹皮文独存，鼠腐臭未已。","dynasty":"清代","title":"豹留皮"}
{"author":"顾陈垿","content":"为天子父，孰如其尊。阿父过多，难为儿孙。杀人于市，如屠犬豕。皋陶袖手，虞舜充耳。一父披猖，九父诪张。愿言筑宫，奉以上皇。脂车秣马，归之汴京。","dynasty":"清代","title":"十阿父"}
{"author":"寇埴","content":"舍筏求香偈，因泉演妙音。是明捐俗网，何独在山林。缭绕藤轩密，逶迤竹径深。为传同学志，兹宇可清心。","dynasty":"唐代","title":"题莹上人院"}
{"author":"程启充","content":"黑龙江上水云腥，女真连兵下大宁。五国城头秋月白，至今哀怨海东青。","dynasty":"明代","title":"塞下曲"}
{"author":"陈越","content":"拥路东方骑，悬腰左顾龟。","dynasty":"宋代","title":"句"}
{"author":"陈越","content":"谁哀城下酌，不废洛中吟。","dynasty":"宋代","title":"句"}
{"author":"陈越","content":"十钟人既醉，九奏凤来仪。","dynasty":"宋代","title":"句"}
{"author":"陈越","content":"紫籍仙阶贵，丹丘隐路深。五图传秘诀，三祝契尧心。瓢饮和琼蕊，楼居接桂阴。宸歌旌有道，垂象贲中林。","dynasty":"宋代","title":"送张无梦归天台"}
{"author":"陈越","content":"文见本书魏野一○。夏夜与臧奎魏野会宿河亭联句三十韵。","dynasty":"宋代","title":"夏夜与臧奎魏野会宿河亭联句三十韵"}
{"author":"陈越","content":"玉甃银床荫碧桐，北窗珍簟水纹融。衣裁练布如王导，扇执蒲葵学谢公。琼屑半和仙掌露，兰苕轻泛楚台风。若非冰雪神仙骨，相乐谁同一笑中。","dynasty":"宋代","title":"休沐端居有怀希圣少卿学士"}
{"author":"陈越","content":"爆竹雷轰落客航，忽惊除夕在淮阳。满前景物都春意，到处笙歌沸画堂。把酒不知谁是伴，思家惟有梦还乡。年光忍见须臾尽，只恐明朝鬓欲霜。","dynasty":"明代","title":"除夕泊淮安"}
{"author":"陈越","content":"梅关是我来时路，我别梅关亦有年。此日笋舆经望处，昔时山水总茫然。云团古树西郊外，蝉叫西风夕照前。张相名祠谁不到，几人能拜瓣香烟。","dynasty":"明代","title":"归经梅关"}
{"author":"陈越","content":"红锦为云翠作山，球林珠树异人间。名区天与誇金谷，尤物谁将媚玉环。沆瀣分香凝雪椀，烟霞有草驻朱颜。交梨火枣君休问，此是灵台一点丹。","dynasty":"明代","title":"题荔庄别号"}
{"author":"郑之珍","content":"磨针溪，在眉州象耳山下。世传李太白读书山中，未成，弃去。过小溪，逢老媪方磨铁杵，问之，曰：“欲作针。”太白感其意，还卒业。媪自言姓武。今溪旁有武氏岩。","dynasty":"明代","tags":"小学文言文，寓言，故事，励志，哲理","title":"铁杵磨针"}
{"author":"陈百川","content":"照雨摇风独下帷，碧纱长护碧琉璃。禁烟不到鸡窗火，分与邻家晓乞时。","dynasty":"清代","title":"读书灯"}
{"author":"陈百川","content":"小庭翻作老巢栖，肥饱关心细品题。一样清高林处士，权当弱息付梅妻。","dynasty":"清代","title":"养鹤"}
{"author":"王翰","content":"葡萄美酒夜光杯，欲饮琵琶马上催。醉卧沙场君莫笑，古来征战几人回？","dynasty":"唐代","tags":"唐诗三百首，豪放，边塞，战争，宴饮，早教古诗100首","title":"凉州词二首·其一"}
{"author":"王翰","content":"葡萄美酒夜光杯，欲饮琵琶马上催。醉卧沙场君莫笑，古来征战几人回?秦中花鸟已应阑，塞外风沙犹自寒。夜听胡笳折杨柳，教人意气忆长安。","dynasty":"唐代","tags":"边塞，饮酒，思乡","title":"凉州词二首"}
{"author":"王翰","content":"杨柳青青杏发花，年光误客转思家。不知湖上菱歌女，几个春舟在若耶。","dynasty":"唐代","title":"春日归思"}
{"author":"王翰","content":"春气满林香，春游不可忘。落花吹欲尽，垂柳折还长。桑女淮南曲，金鞍塞北装。行行小垂手，日暮渭川阳。","dynasty":"唐代","title":"相和歌辞。子夜春歌"}
{"author":"王翰","content":"鸿飞遵枉渚，鹿鸣思故群。物情尚劳爱，况乃予别君。别时花始发，别后兰再薰。瑶觞滋白露，宝瑟凝凉氛。裴徊北林月，怅望南山云。云月渺千里，音徽不可闻。","dynasty":"唐代","title":"赠唐祖二子"}
{"author":"王翰","content":"紫台穹跨连绿波，红轩铪匝垂纤罗。中有一人金作面，隔幌玲珑遥可见。忽闻黄鸟鸣且悲，镜边含笑著春衣。罗袖婵娟似无力，行拾落花比容色。落花一度无再春，人生作乐须及辰。君不见楚王台上红颜子，今日皆成狐兔尘。","dynasty":"唐代","title":"春女行"}
{"author":"王翰","content":"未极人心畅，如何帝道明。仍嫌酺宴促，复宠乐游行。陆海披珍藏，天河直斗城。四关青霭合，数处白云生。饪餗调元气，歌钟溢雅声。空惭尧舜日，至德杳难名。","dynasty":"唐代","title":"奉和圣制同二相已下群官乐游园宴"}
{"author":"王翰","content":"孝成皇帝本娇奢，行幸平阳公主家。可怜女儿三五许，丰茸惜是一园花。歌舞向来人不贵，一旦逢君感君意。君心见赏不见忘，姊妹双飞入紫房。紫房彩女不得见，专荣固宠昭阳殿。红妆宝镜珊瑚台，青琐银簧云母扇。日夕风传歌舞声，只扰长信忧人情。长信忧人气欲绝，君王歌吹终不歇。朝弄琼箫下彩云，夜踏金梯上明月。明月薄蚀阳精昏，娇妒倾城惑至尊。已见白虹横紫极，复闻飞燕啄皇孙。皇孙不死燕啄折，女弟一朝如火绝。明明天子咸戒之，赫赫宗周褒姒灭。古来贤圣叹狐裘，一国荒淫万国羞。安得上方断马剑，斩取朱门公子头。","dynasty":"唐代","title":"飞燕篇"}
{"author":"王翰","content":"长裙锦带还留客，广额青娥亦效颦。共惜不成金谷妓，虚令看杀玉车人。","dynasty":"唐代","title":"观蛮童为伎之作"}
{"author":"王翰","content":"泰山岩岩兮凌紫氛，中有群仙兮乘白云，陈金荐璧兮□□□。","dynasty":"唐代","title":"龙兴观金箓建醮（景龙二年）"}
{"author":"王翰","content":"年年此日不常晴，今日晴光品物生。地底昆虫将启蛰，世间草木尽回荣。璿玑运转天时正，玉烛调和气候平。且喜新正风景好，题诗不似剑南情。","dynasty":"元代","title":"人日喜晴和体方伴读韵"}
{"author":"王翰","content":"谷旦占年喜得晴，春来无物不回生。日升旸谷冰初泮，星转苍龙木向荣。斗米三钱书岁稔，遗蝗千尺见时平。风流只有梁园客，特寄新诗为写情。","dynasty":"元代","title":"谷日喜晴和体方韵"}
{"author":"王翰","content":"大梁门外分襟处，南望白云是蔡州。且喜承恩延讲席，又蒙荣赐上归舟。幽轩月上吴城闭，洄曲春生汝水流。及到家庭元夕近，满街灯火照欢游。","dynasty":"元代","title":"送金伴读归汝宁省家"}
{"author":"王翰","content":"羡公本是汾阳后，致用还优经济才。千里黄尘承命去，万仓红粟被恩开。柳添新绿遮文旆，梅送残香入酒杯。莫待梁园春事已，公馀策马早归来。","dynasty":"元代","title":"送郭工副焕章之汝宁放粮"}
{"author":"王翰","content":"夷山宝刹自唐家，石塔横空半欲斜。神鹿听经翻贝叶，毒龙喷水出昙华。咒师碧眼浑如鹄，老衲弓身曲似虾。知我登堂来问法，呼童先点赵州茶。","dynasty":"元代","title":"和体方游相国寺"}
{"author":"王翰","content":"阳翟山前洛水滨，驺虞瑞世自惊人。珠玑落纸矜能赋，金碧争辉看写真。猛气折冲风淅沥，素毛抖擞雪精神。适来拜赐端门下，他日披观胜凤麟。","dynasty":"元代","title":"题驺虞图"}
{"author":"王翰","content":"幽人独坐敞华亭，霁宇无尘河汉横。窗纸渐明知月上，琴丝微冷觉秋生。霜凝碧树乌三绕，露下苍苔鹤一鸣。更得梅花相慰藉，闻香三弄不胜清。","dynasty":"元代","title":"琴月轩诗卷"}
{"author":"王翰","content":"伶伦截得碧琅玕，袅袅新梢露未乾。便与钧天裁凤管，不将江浦制鱼竿。苍梧帝子蛾眉老，空谷佳人翠袖寒。只有幽轩隐君子，时时写入画图看。","dynasty":"元代","title":"题画竹为胡子澄作"}
{"author":"王翰","content":"文江江上草堂宽，游宦归来鬓已皤。酒饮贤人秋社散，星亡处士夜台寒。诗成自挽应难和，琴在无弦不用弹。自是承家有新录，埋名千古便须刊。","dynasty":"元代","title":"挽草堂李先生为李居恭"}
{"author":"王翰","content":"宗藩百世镇夷门，列郡分封合礼文。仙李盘根随地盛，银潢泻𣲖自天分。山川西去连秦晋，风教南来及汝坟。此去贤王思圣泽，千年职贡效殷勤。","dynasty":"元代","title":"奉教送汝阳王之国汝宁"}
{"author":"王翰","content":"梁园三月遇清明，旅况萧条百感生。故苑雨馀春草绿，高城日上晓烟轻。花间歌管欢娱动，月下鞦韆笑语声。老去更无儿女念，秪馀拜扫最关情。","dynasty":"元代","title":"客中清明"}
{"author":"王翰","content":"一曲清流上四围，世家种德有馀辉。亲藩开卷题金薤，令子趋庭着绣衣。风引晴岚来几席，鸟拖秋色入檐扉。江山孕秀门庭贵，夹路青槐四牡騑。","dynasty":"元代","title":"环翠堂二首为王审理其一"}
{"author":"王翰","content":"华堂夙构玉为屏，故相当年识地灵。诸子凤毛成令器，双亲鹤发见遐龄。门前秋水千寻碧，窗外寒山四面青。珍重贤王挥彩笔，流传百代播芳馨。","dynasty":"元代","title":"环翠堂二首为王审理其二"}
{"author":"王翰","content":"日向华堂奉起居，夜归芸阁坐观书。养亲愿祝千龄寿，稽古须通万卷馀。汗简青青裁楚竹，厨羹白白馔江鱼。它时会作龙头客，忠孝传家定不虚。","dynasty":"元代","title":"题瞿德皋奉亲读书处"}
{"author":"王翰","content":"秋入梁园木叶稀，可怜归计尚栖迟。形骸不为裁诗瘦，鬓发还因览镜悲。官路未通身已老，文章虽好数先奇。囊中清俸馀多少，又被穷人五鬼知。","dynasty":"元代","title":"梁园言怀"}
{"author":"王翰","content":"浪迹江湖作散人，碧潭霜冷见潜鳞。芦华织被长眠雪，荷叶裁衣不涴尘。载酒几回寻贺老，画图何处访玄真。自今已是成嘉遁，莫向桃源别问津。","dynasty":"元代","title":"寒潭渔隐"}
{"author":"王翰","content":"危坐穷经得趣深，敬存直欲禁邪淫。道求实用惟王业，学到真知见圣心。方寸不欹天地位，气机才动鬼神临。先生犹恐多岐盛，用扁高斋要自箴。","dynasty":"元代","title":"慎独斋"}
{"author":"王翰","content":"白云庵对白云岑，殿宇峥嵘云气深。袅袅青猿啼竹里，双双赤鲤见潭心。灵风䬃爽神君至，秋月空明木客吟。羡子早年归福地，愧予何日遂投簪。","dynasty":"元代","title":"送赵炼师归白云庵"}
{"author":"王翰","content":"一夕青霜木叶残，地炉无火客衣单。敢思潋滟葡萄酿，孰厌阑干苜蓿盘。交到忘形贫亦好，拙知学步老尤难。涓埃未报君恩重，不欲归田学挂冠。","dynasty":"元代","title":"暮秋梁园言怀呈体方伯振二诗伯其一"}
{"author":"王翰","content":"梁园自古文辞盛，解后怜公有俊才。大器不为三语掾，雄文夺得一经魁。凤凰台上诗情好，龙虎榜头春意回。想到京华方二月，须凭归雁寄音来。","dynasty":"元代","title":"暮秋梁园言怀呈体方伯振二诗伯其二送时志秀才赴礼闱"}
{"author":"王翰","content":"周旋庭陛已多年，名器新颁秩九迁。价重一双和氏璧，赐同十万水衡钱。摛辞每搢金坡下，对命高擎玉殿前。旧物青毡何足贵，好俱簪绶盛家传。","dynasty":"元代","title":"和赐瞿长史象牙笏韵"}
{"author":"王翰","content":"黄昏相对自清神，移上阑干似写真。窗外横斜因得月，水边凌乱正愁人。瘦宜苔径偏留迹，雅比花阴不染尘。何必临风香万斛，一枝摇弄自生春。","dynasty":"元代","title":"奉教和王达善学士梅花四咏其一梅影"}
{"author":"王翰","content":"雪为丰采月为神，檀蕊风传始辨真。高似广寒攀桂客，幽如湘水佩兰人。冰蕤吹破黄金粟，玉骨薰秾紫麝尘。世上群芳孰可比，可怜茉莉属残春。","dynasty":"元代","title":"奉教和王达善学士梅花四咏其二梅香"}
{"author":"王翰","content":"秪疑姑射是花神，傲兀风霜可见真。庾岭有情能驻马，罗浮无梦更迷人。冰花借月方成魄，雪态生香自出尘。一段素灵招不得，谁家纸帐又添春。","dynasty":"元代","title":"奉教和王达善学士梅花四咏其三梅魂"}
{"author":"王翰","content":"皓彩名香总入神，世间俗眼久迷真。靓妆可比惟西子，艳态相看是北人。篱菊也贪彭泽酒，海棠终污马嵬尘。古来知己林和靖，别作孤山一样春。","dynasty":"元代","title":"奉教和王达善学士梅花四咏其四梅格"}
{"author":"王翰","content":"门山岁岁献时新，飞舸凌波不动尘。露颗摘来方盛夏，风花开处正芳春。浓含异味真堪贡，远带馀香足可珍。金殿翠盘方进罢，分尝何幸到愚臣。","dynasty":"元代","title":"世府赐新荔枝"}
{"author":"王翰","content":"沧溟东望色浮金，转上寒空秋已深。我欲登楼乘逸兴，谁能对影有新吟。悬知此夕三更月，曾照前人万古心。唤醒谪仙波底醉，一壶芳酒与同斟。","dynasty":"元代","title":"对月和卞长史韵"}
{"author":"王翰","content":"黄昏帘幕雨纤纤，一段凄凉到枕边。冉冉光阴留不住，悽悽情思苦难传。潘安有兴因他遣，宋玉多愁为此牵。争似无心随化尽，数杯閒卧钓鱼船。","dynasty":"元代","title":"奉教和秋日四题其一秋意"}
{"author":"王翰","content":"寒来消息是谁传，金井梧桐一叶先。残暑已消团扇底，新凉才到短檠前。问详多在蛩声里，寄远常从雁影边。流浪浮生都不觉，知机林外有鸣蝉。","dynasty":"元代","title":"奉教和秋日四题其二秋信"}
{"author":"王翰","content":"岚光淡淡复浓浓，多在园林夕照中。绿减一川烟际草，红添千树水边枫。落霞孤鹜吟难尽，折苇残荷画不工。只有谪仙情思苦，灞陵伤别意无穷。","dynasty":"元代","title":"奉教和秋日四题其三秋色"}
{"author":"王翰","content":"客窗欹枕梦难成，风入空檐爽籁生。穿过竹间金奏响，飘来松顶翠涛惊。一声长笛吹霜急，万户清砧捣月明。不识砌蛩缘底事，向人也作不平鸣。","dynasty":"元代","title":"奉教和秋日四题其四秋声"}
{"author":"王翰","content":"饮罢高斋借榻眠，卧听更漏意萧然。空床梦断雨方急，短烛吟残花倒悬。旧馆偶来还是客，明公相见即如仙。奔腾老骥浑无力，拟向亨途借一鞭。","dynasty":"元代","title":"陈如心家饮罢言怀"}
{"author":"王翰","content":"每向家山驼醉归，长鸣曾入浣花溪。寻诗不畏途冲雪，沽酒那忧路有泥。贫里市来浑似马，客中亡去弃如鸡。吴山不是多贤旧，便欲徒归尘土迷。","dynasty":"元代","title":"驴死口号简孙知县"}
{"author":"王翰","content":"九月清霜杀草莱，谁人出猎傍山隈。一声高向林边起，大翮翻从云外来。秪为恋恩飞不去，岂因求食唤将回。当年亦有荆州牧，曾筑秋风百尺台。","dynasty":"元代","title":"闻呼鹰"}
{"author":"王翰","content":"汉季英雄总不如，开屯迁许造邦初。水生江口愁难渡，火烈矶头怨未除。月照禅台文甓断，风穿献庙玉床虚。寒烟衰草繁昌道，欲读残碑几字馀。","dynasty":"元代","title":"和成纪善许州怀古"}
{"author":"王翰","content":"一片灵台玉琢成，时时点检要惺惺。通开旧壁方窥月，澄净污池始见星。几树好梅连屋白，满庭芳草入帘青。功夫到此规模大，不为区区老一经。","dynasty":"元代","title":"三省轩"}
{"author":"王翰","content":"两首新诗墨色浓，飘然逸气有仙风。藜床清梦飞为蝶，竹杖通灵化作龙。商皓芝田云更白，葛公丹井水犹红。他年勾曲寻真去，会向松边问小童。","dynasty":"元代","title":"和王道录韵其人尝住茅山其一"}
{"author":"王翰","content":"勾曲仙山紫翠浓，茅君出入跨天风。高林卖杏曾教虎，大鼎烧丹乞与龙。瑶草种成连涧碧，蟠桃看得满林红。何时来问长生诀，还入群羊觅牧童。","dynasty":"元代","title":"和王道录韵其人尝住茅山其二"}
{"author":"王翰","content":"彤云垂地四茫茫，微霰初零集下堂。重压竹梢还欲折，密封梅蕊不能香。气凌杯酒浑无力，冻涩琴弦已不张。拟学欧公吟白战，挑灯痴坐恼诗肠。","dynasty":"元代","title":"雪禁体"}
{"author":"王翰","content":"北风吹雪正微茫，无间茅茨与画堂。留得映书遍莹洁，扫来煮茗更清香。冻坚玉漏应难滴，力劲雕弓不易张。只有灞桥驴背客，敲诗搜遍九回肠。","dynasty":"元代","title":"再用前韵"}
{"author":"王翰","content":"凛凛阴风捲暮霞，朝看庭树总开花。渔舟一叶迷烟渚，猎骑千群踏晚沙。淡抹墙腰疑月色，旋添池面结冰华。乾坤万象俱清绝，何问陶家与党家。","dynasty":"元代","title":"和黄体方伴读雪中即事"}
{"author":"王翰","content":"南望停云思有馀，两经霜叶落庭除。故人一去长悬榻，驿使重来不寄书。终日倚栏吟伐木，何时对酒赋嘉鱼。转头又近重阳节，孰与登高共把萸。","dynasty":"元代","title":"奉教和怀友诗韵"}
{"author":"王翰","content":"邂逅梁园始识君，喜瞻眉宇胜空闻。胸中泉石元无价，笔底珠玑迥不群。一曲离歌迷汴水，满襟归兴隔江云。何时共贳金陵酒，对景新题兴更分。","dynasty":"元代","title":"和韵送陆员外"}
{"author":"王翰","content":"万里西来渡跋提，贤王亲迓筑沙堤。昙花水冷苍龙蛰，贝叶芸香白马嘶。郁郁彩云高捧日，纷纷花雨净无泥。归依大觉资王化，更演洪恩及庶黎。","dynasty":"元代","title":"扈从郑门迎驾"}
{"author":"王翰","content":"中条西畔筑高亭，夜读林皋灯散星。雨足小园催种药，雪埋孤砚为穷经。疏梅得月连窗白，芳草和烟满径青。拟和小山招隐句，他时把酒与君听。","dynasty":"元代","title":"和刘菊庄先生韵其一"}
{"author":"王翰","content":"家近王官旧有亭，十年为客鬓星星。心同陶令惟疏酒，宗继文中不续经。俗子每看双眼白，故人相对一灯青。挂冠欲买扁舟去，说与沙鸥亦不听。","dynasty":"元代","title":"和刘菊庄先生韵其二"}
{"author":"王翰","content":"彤云水墨写难工，四野苍茫一望中。三麦正欣沾臈雪，千林先与战东风。昏昏淡月惊枝鹊，漠漠飞沙失塞鸿。乘兴有时佳客过，莫教相对酒樽空。","dynasty":"元代","title":"和黄伴读雪意"}
{"author":"王翰","content":"三年为客住梁园，两眼昏眵雪满颠。诗好每教高士许，家贫多得故人怜。驱寒但恨樽无酒，借煖今欣灶有烟。惭愧题书问馀用，欲求刍豆苦无钱。","dynasty":"元代","title":"谢士烈送柴"}
{"author":"王翰","content":"春透帘栊已解寒，春盘相送拟追欢。轻冰向暖难成冻，残雪经销不作团。阶下草芽方展绿，枝头梅子已生酸。袁安今有伸眉意，莫作冬前故态看。","dynasty":"元代","title":"和体方立春日暄晴"}
{"author":"王翰","content":"佳政曾闻儗岘山，名邦佐治笑谈间。官衔旧侍金銮殿，人物今联玉笋班。汴水放船冰已泮，隋堤送别柳初攀。百寮祖帐东门盛，冠盖朝天望早还。","dynasty":"元代","title":"送陈参政任满赴京"}
{"author":"王翰","content":"一冬天气喜温温，留作春寒故恼人。密洒纸窗疑是雨，旋铺芳径不生尘。舞同柳絮能争巧，飞入梅花竟乱真。赋罢兔园看霁景，梁台草色一番新。","dynasty":"元代","title":"春雪"}
{"author":"王翰","content":"买得青山似画屏，石田茅屋称幽情。晓分竹色连窗碧，夜送泉声到枕清。松下湿衣闻露滴，溪边倚杖看云生。他年报答君恩重，归去重寻鸥鹭盟。","dynasty":"元代","title":"题王审理山居幽趣图"}
{"author":"王翰","content":"仪封教官亭子好，春雨题名意更深。云起远山凝望眼，雨鸣孤枕又惊心。纷纷草木生还足，忽忽光阴老易侵。不为东皋农事喜，一犁端直万黄金。","dynasty":"元代","title":"春雨亭"}
{"author":"王翰","content":"繁台草绿水流澌，正是郎官考绩期。昔向斗牛占剑气，今骑斋马劝农时。雨馀梁苑花如锦，风煖隋堤柳拂丝。比到神京春正好，蓬莱宫殿碧参差。","dynasty":"元代","title":"送通许张知县考满"}
{"author":"王翰","content":"小溪春涨没沙汀，竹树连云荫草亭。轻染麦光临碧落，细研鹅绿写黄庭。芸香散帙秋熏蠹，松火明窗夜读经。好似瑶山西崦下，诸峰相对玉为屏。","dynasty":"元代","title":"题临清书台图"}
{"author":"王翰","content":"三年佐治住东周，又及南辕报政秋。千里暮云迷汴水，一帘疏雨别嵩丘。凤台晓上留新句，虎监春行访旧游。料得归期在初夏，杖藜携酒待仙舟。","dynasty":"元代","title":"送河南王府判考绩"}
{"author":"王翰","content":"驯象安南产雪毛，浮洋北贡压神鳌。行襄御辇随仙仗，入卫皇宫听舜韶。皓彩想从银渚浴，穹形端似玉山高。适来王会图中见，势比驺虞意更豪。","dynasty":"元代","title":"奉教咏白象"}
{"author":"王翰","content":"终军怀抱贾生才，深闭衡门久不开。鹗荐两从天外下，鹿车今许陇头回。陆浑山好明如画，伊水波澄绿似苔。西望白云亲舍近，满襟归兴不须哀。","dynasty":"元代","title":"送黄先生裳归嵩县"}
{"author":"王翰","content":"三载王门老曳裾，文章鄙俚世情疏。病多傍肆常求药，视短停灯久废书。报主壮心空磊落，向人别意谩踌躇。他年相忆知何处，泪洒黄河溯汴渠。","dynasty":"元代","title":"别汴城诸友"}
{"author":"王翰","content":"夷山孝子思亲处，正是江南亲望时。碧岫万重连海徼，白云千里落天涯。慈闱久别宁无梦，客舍纾情只有诗。远道绝音心更苦，年来触目总成悲。","dynasty":"元代","title":"思亲处为孟叙仓代作"}
{"author":"王翰","content":"孝子愉亲供色养，承颜新写墨浮光。座间共喜双椿寿，庭下重瞻五桂芳。綵服舞嬉春正好，白华乐颂日偏长。武林千载清槐路，会见贤孙构肯堂。","dynasty":"元代","title":"承颜堂为瞿述作"}
{"author":"王翰","content":"三载王门老教官，授经日日近金銮。麝飘金墨诗情好，蚁泛宫壶酒兴宽。老去每生乡土念，归来端为故人欢。何时策杖瑶峰下，闲共云山赋考槃。","dynasty":"元代","title":"简临颍大尹马文隆"}
{"author":"王翰","content":"五月南行道路长，黄埃满面汗流浆。入淮四望山如米，过颍三程水似汤。老去不堪鞍马倦，客行端为简书忙。回头却忆金门乐，白纻乌纱坐晚凉。","dynasty":"元代","title":"南行留别"}
{"author":"王翰","content":"开国名臣忠孝家，灵泉涌出漱云牙。香浮翠甃清涵玉，冷浸银床碧露沙。恩重王庭分德泽，祥开戚里永年华。自今百世同沾溉，福庆源源岂有涯。","dynasty":"元代","title":"甘泉亭为徐仪宾作"}
{"author":"王翰","content":"云霁天街生晚寒，贤王鹤驾从千官。珠玑争璨文章丽，花萼相辉兄弟欢。玉勒马回风日好，锦帆船放水云宽。化成一代天伦厚，传共周诗永不刊。","dynasty":"元代","title":"龙江送别图"}
{"author":"王翰","content":"白云天际闲舒卷，却似摇摇行子心。云气有时还变灭，子心无日不登临。高林度过含疏雨，远岫飞回落晚阴。不羡梁公为令子，但存忠孝古犹今。","dynasty":"元代","title":"望云思亲图"}
{"author":"王翰","content":"梁园岁晚仍奔赴，清血沾襟诵蓼莪。乡讣数行心已折，家庭千里梦先过。冶亭山暝苍烟合，采石江空落木多。此去蒙恩借才俊，促归南陌待鸣珂。","dynasty":"元代","title":"送夏典仪丁艰回金陵"}
{"author":"王翰","content":"三子清标骨已仙，要将大雅继唐贤。诗吟柳絮春风外，人在梅花夜月边。光夺兰膏微有晕，气凌茶灶湿无烟。想应一榻团栾处，绝胜山阴访戴船。","dynasty":"元代","title":"雪夜联诗图"}
{"author":"王翰","content":"梁王台下分携处，疋马行吟日暮时。囊橐半藏青李帖，简编重补白华诗。金壶赐酒浮香蚁，彩笔生花点玉螭。想到京华未残臈，好音莫遣寄来迟。","dynasty":"元代","title":"送孙克让赴京"}
{"author":"王翰","content":"逸客林居更辟轩，开轩时复看云眠。偶来碧涧携明月，闲弄枯桐作响泉。松火夜窗摇绛影，木香晨榻散青烟。客来相对无尘抱，共说南华第二篇。","dynasty":"元代","title":"静熙轩为伯振教授赋"}
{"author":"王翰","content":"陵阳山下林亭好，更有高人为卜邻。几个修篁鸣翠雨，一溪流水隔红尘。灵尨过涧能迎客，幽鸟到窗如唤人。一住梁园惊岁月，春来顿觉梦归频。","dynasty":"元代","title":"陵阳春晓图为审理赋"}
{"author":"王翰","content":"别馆伤心双泪连，畏途南去几扶颠。杳如萍水家何在，纵有鳞鸿信不传。七十归来如隔世，八千行到已经年。城南记取分襟处，他日相逢是偶然。","dynasty":"元代","title":"赴任廉州教授别临颖教谕张朝宗司训丁宗岱"}
{"author":"王翰","content":"南来六月别京畿，邑宰贤明更可依。仕路白头如我少，世途青眼似公稀。蛮江波浪何时到，岭海风烟甚日归。来岁中秋明月底，与谁把酒共清晖。","dynasty":"元代","title":"南行赴合浦别临颍知县朱士容"}
{"author":"王翰","content":"少年鞍马事弓刀，关塞风尘变二毛。午夜谩弹豪士铗，一寒谁借故人袍。新丰遣兴惟沽酒，泽畔行吟秖命骚。此去周南莫留滞，金台重筑待英髦。","dynasty":"元代","title":"送故人韩士林北上"}
{"author":"王翰","content":"宫亭风静镜光平，回望匡庐翠霭凝。宝剑插天青玉立，香炉照日紫烟升。侵云鸟道还通谷，隔水僧房秖见灯。拟向中峰看瀑布，生憎高岫白云兴。","dynasty":"元代","title":"舟中望庐山"}
{"author":"王翰","content":"迁客登临暂舣船，吴山绝顶出风烟。豫章南去帆冲雨，彭蠡西来浪接天。高士置刍思孺子，华亭留句忆坡仙。当时石砮今何在，空向神祠一惘然。","dynasty":"元代","title":"登吴城山望湖亭"}
{"author":"王翰","content":"藉甚才名英妙年，江湖何幸得同船。清时未许公藏器，晚岁翻令我着鞭。人物一双真白璧，文章百选中青钱。他时邂逅逢知己，一荐云衢上九天。","dynasty":"元代","title":"赠陈仲宽刘嘉善二贤者"}
{"author":"王翰","content":"几年携杖看山心，回首离情满素襟。画蠲冲开江水绿，玄猿啼断越山深。长干沽酒临风酌，采石题诗对月吟。复职归来春欲半，梅关花尽已成阴。","dynasty":"元代","title":"送监税李公考绩"}
{"author":"王翰","content":"一生梦不到廉州，七十方知事远游。山接苍梧从北去，水通合浦向南流。鬼门关外人行少，海角亭边客过愁。只有鸧鹅似乡旧，数声叫断瘴云秋。","dynasty":"元代","title":"郁林州道中"}
{"author":"王翰","content":"后土祠前春未归，扬州城下塞鸿稀。仙人种玉云迷洞，使客挥毫露湿衣。共道肝肠如铁石，谁知咳唾有珠玑。茂陵属国诗虽好，空向羊群看雪飞。","dynasty":"元代","title":"题郝陵川琼花赋后"}
{"author":"王翰","content":"金鸡山顶邓家园，乘兴来游坐水边。柿叶染霜围锦帐，菊花承露散金钱。溪头怪石如人立，洞口苍苔待我眠。何日再同三二友，一壶浊酒送残年。","dynasty":"元代","title":"忆平陆旧游"}
{"author":"王翰","content":"水边台榭竹间亭，日日幽闲共客寻。妙曲唱阑欢再和，芳樽引满却重斟。筝弹夜月金莺语，笛弄春风綵凤吟。往事已同风雨去，衰残无复有初心。","dynasty":"元代","title":"怀东城旧游"}
{"author":"王翰","content":"爱尔仙姿久出胎，如何困滞在尘埃。他山松顶足明月，何处水边无绿苔。引颈有时思远汉，恋恩终日立空街。自今便好仙山去，莫为群鸡生怒猜。","dynasty":"元代","title":"双鹤"}
{"author":"王翰","content":"先生笔底有风雷，训练强兵自握机。埋狱龙泉须敛锷，蕴山荆璞不藏辉。经丘觅壑滁山乐，问舍求田颍水归。本论实宗原道说，眉山何事不传衣。","dynasty":"元代","title":"读欧文"}
{"author":"王翰","content":"木绵如雪胜香罗，一借斯文不再过。近照翠奁知恰好，更加乌带问如何。涴馀但觉薰香减，书罢常愁醉墨多。友义自今诚可重，同袍诗句正堪哦。","dynasty":"元代","title":"借木绵衫"}
{"author":"王翰","content":"并州三月逢寒食，旅况萧条百感中。草吐嫩芽犹滞雪，柳含轻絮未随风。高原拜扫家家哭，小院鞦韆处处同。犹记去年张谷里，落红扑马画桥东。","dynasty":"元代","title":"晋阳寒食"}
{"author":"王翰","content":"白发刁骚六十翁，一生何事坐诗穷。雕天运海非为贵，流水行云始见工。市玉不容夸腐鼠，探珠直欲犯骊龙。当年束槁牛腰大，今日樽前一笑空。","dynasty":"元代","title":"韩教授取抄诗稿以是答之"}
{"author":"王翰","content":"北风吹雪散琼英，疑是云孙巧剪成。平地铺来偏洁白，漫天飞处总轻明。银河倾泻呈祥瑞，玉烛调和兆太平。来岁改元新治化，万邦无事乐春耕。","dynasty":"元代","title":"大雪偶成"}
{"author":"王翰","content":"一丘独立势崔嵬，形迹还疑是古台。龙井效灵沾县邑，神祠肖像儗公台。谷云度水风牵过，野雾埋山雨洗开。如此风光良不恶，思乡何用赋归哉。","dynasty":"元代","title":"斗鸡亭二首其一"}
{"author":"王翰","content":"亭上题诗记我来，我来望眼与君开。荒陂断垄依林麓，旷野孤村入草莱。胜概已为先辈赏，登临常使后人哀。行藏有命非吾必，何问云台与钓台。","dynasty":"元代","title":"斗鸡亭二首其二"}
{"author":"王翰","content":"蓼莪诵罢泪沾巾，吉服初成值早春。昔入枌榆曾宰社，适来芹泮久为宾。雪消江上风涛壮，雨过淮西草树新。此去青云高蹑足，伫看雕鹗离风尘。","dynasty":"元代","title":"送孙太雅赴京"}
{"author":"王翰","content":"扶筇独上斗鸡亭，俯瞰平郊望眼明。路入洧川寒晓断，山连新郑暮云横。烟生茅屋人家少，风起沙岗雁阵惊。况是老年多抱疾，岂堪登眺重伤情。","dynasty":"元代","title":"斗鸡亭秋望"}
{"author":"王翰","content":"秖疑姑射是花神，素影横窗月写真。斜出短篱犹皓鹤，独居空谷似佳人。风前落去多沾石，水畔开时不染尘。总把百篇珠玉盛，端能换得十分春。","dynasty":"元代","title":"梅花次韵"}
{"author":"王翰","content":"昔人亭子有遗堆，日日登临车马来。二老高风留故事，诸郎雅望尽奇材。衣冠会集星辰动，宾主相逢怀抱开。千古清芬人共仰，何须联步到公台。","dynasty":"元代","title":"德星图"}
{"author":"王翰","content":"昔人久已为尘土，犹记仪形入画图。共挽小车兄弟乐，笑挥谈柄主宾娱。礼行樽俎贤人聚，光动云霄太史书。谁写富春严处士，满江明月钓台孤。","dynasty":"元代","title":"再咏"}
{"author":"王翰","content":"几年踪迹困名场，一第栖迟又可伤。旅眼惯看秦树碧，征衣尚染洛尘黄。燕城北望云山断，京国南归道路长。我欲留君同是客，骊驹初唱劝离觞。","dynasty":"元代","title":"送陈词训回京"}
{"author":"王翰","content":"大行高岫晚崔嵬，千里平郊霁景开。每为望云生远思，那堪爱日起深哀。老亲徙倚肠应断，游子登临首重回。岁久慈帏疏定省，小轩终日独徘徊。","dynasty":"元代","title":"望云轩为白先生赋"}
{"author":"王翰","content":"三年我作鄢陵客，半载尔为临颍官。岁月无情空冉冉，风尘不定浩漫漫。愁来白发三千丈，醉倚画楼十二阑。老去功名已无意，任抛青镜不须看。","dynasty":"元代","title":"简临颍令马文隆"}
{"author":"王翰","content":"广寒深处有仙家，跨出秋空白玉蟆。颢气挟寒成露颗，轻风拂曙结霜华。冰盘出海无纤翳，宝鉴当空绝点瑕。拟向清虚瞻兔魄，不堪老眼欲生花。","dynasty":"元代","title":"中秋和赵孟弘二首其一"}
{"author":"王翰","content":"银汉昭回势欲流，瑶台露下冷光浮。轻风捲雨作佳夕，皓彩射空生素秋。老子据床多逸兴，孀娥依桂不生愁。此宵常被阴霾误，来岁高堂得赏不。","dynasty":"元代","title":"中秋和赵孟弘二首其二"}
{"author":"王翰","content":"君不见宜春苑中九华殿，飞阁连连直如发。白日全含朱鸟窗，流云半入苍龙阙。宫中彩女夜无事，学凤吹箫弄清越。珠帘北卷待凉风，绣户南开向明月。忽闻天子忆蛾眉，宝凤衔花揲两螭。传声走马开金屋，夹路鸣环上玉墀。长乐彤庭宴华寝，三千美人曳光锦。灯前含笑更罗衣，帐里承恩荐瑶枕。不意君心半路回，求仙别作望仙台。仓琅禁闼遥相忆，紫翠岩房昼不开。欲向人间种桃实，先从海底觅蓬莱。蓬莱可求不可上，孤舟缥缈知何往。黄金作盘铜作茎，晴天白露掌中擎。王母嫣然感君意，云车雨旆欲相迎。飞廉观前空怨慕，少君何事须相误。一朝埋没茂陵田，贱妾蛾眉不重顾。宫车晚出向南山，仙卫逶迤去不还。朝晡泣对麒麟树，树下苍苔日渐斑。人生百年夜将半，对酒长歌莫长叹。剩知白日不可思，一死一生何足算。","dynasty":"唐代","title":"相和歌辞。蛾眉怨"}
{"author":"王翰","content":"长安少年无远图，一生惟羡执金吾。骐驎前殿拜天子，走马为君西击胡。胡沙猎猎吹人面，汉虏相逢不相见。遥闻鼙鼓动地来，传道单于夜犹战。此时顾恩宁顾身，为君一行摧万人。壮士挥戈回白日，单于溅血染朱轮。回来饮马长城窟，长安道傍多白骨。问之耆老何代人，云是秦王筑城卒。黄昏塞北无人烟，鬼哭啾啾声沸天。无罪见诛功不赏，孤魂流落此城边。当昔秦王按剑起，诸侯膝行不敢视。富国强兵二十年，筑怨兴徭九千里。秦王筑城何太愚，天实亡秦非北胡。一朝祸起萧墙内，渭水咸阳不复都。","dynasty":"唐代","title":"相和歌辞。饮马长城窟行"}
{"author":"王翰","content":"洪河之南曰秦镇，发地削成五千仞。三峰离地皆倚天，唯独中峰特修峻。上有明星玉女祠，祠坛高眇路逶迤。三十六梯入河汉，樵人往往见蛾眉。蛾眉婵娟又宜笑，一见樵人下灵庙。仙车欲驾五云飞，香扇斜开九华照。含情迟伫惜韶年，愿侍君边复中旋。江妃玉佩留为念，嬴女银箫空自怜。仙俗途殊两情遽，感君无尽辞君去。遥见明星是妾家，风飘雪散不知处。故人家在西长安，卖药往来投此山。彩云荡漾不可见，绿萝蒙茸鸟绵蛮。欲求玉女长生法，日夜烧香应自还。","dynasty":"唐代","title":"赋得明星玉女坛，送廉察尉华阴"}
{"author":"王翰","content":"东堂起集贤，贵得从神仙。首命台阶老，将崇御府员。送人锵玉佩，中使拂琼筵。和乐薰风解，湛恩时雨连。长材成磊落，短翮强翩翾.徒仰蓬莱地，何阶不让缘。","dynasty":"唐代","title":"奉和圣制送张说上集贤学士赐宴，得筵字"}
{"author":"王翰","content":"紫绶尚书印，朱輧丞相车。登朝身许国，出阃将辞家。不惮炎蒸苦，亲尝走集赊。选徒军有政，誓卒尔无哗。帝乐风初起，王城日半斜。宠行流圣作，寅饯照台华。骑历河南树，旌摇塞北沙。荣怀应尽服，严杀已先加。业峻灵祇保，功成道路嗟。宁如凿空使，远致石榴花。","dynasty":"唐代","title":"奉和圣制送张尚书巡边"}
{"author":"王翰","content":"秋窗昨夜秋风起，百感心成一寸灰。千里雁来书未至，五更虫语梦初回。地连洛汭浮云断，山接荥阳夕照开。何日黄河航一苇，中条山顶望青台。","dynasty":"唐代","title":"秋怀"}
{"author":"王翰","content":"梧桐月转欲栖鸦，闲弄参差隔紫霞。彩凤暗巢长乐树，金莺偷语上阳花。斗妆凉露沾钗玉，簇仗香云绕扇纱。吹到《凉州》移别调，君王亲为按红牙。","dynasty":"唐代","title":"夜月吹箫图"}
{"author":"王翰","content":"龙跃汤泉云渐回，龙飞香殿气还来。龙潜龙见云皆应，天道常然何问哉！","dynasty":"唐代","title":"答客问"}
{"author":"王翰","content":"东堂起集贤，贵得从神仙。首命台阶老，将崇御府员。送人锵玉佩，中使拂琼筵。和乐薰风解，湛恩时雨连。长材成磊落，短翮强翩翾。徒仰蓬莱地，何阶不让缘。","dynasty":"唐代","title":"奉和圣制送张说上集贤院学士赐宴得筵字"}
{"author":"王翰","content":"马首出城东，将军胆气雄。旌旗明苦日，笳吹动悲风。早雪三边恨，宁誇百战功。相期春草色，处处凯歌同。","dynasty":"元代","title":"送陈同佥"}
{"author":"王翰","content":"山中四序多佳趣，况住白云绿树间。绕舍流泉声㶁㶁，隔帘幽鸟语关关。晴窗阁笔抄书罢，春沼留香洗砚残。羡子妙年方膴仕，岂容归隐佩秋兰。","dynasty":"元代","title":"云林书舍为黄金华题"}
{"author":"王翰","content":"杨柳初青莺语娇，祝君五福若春涛。亭前众子皆兰玉，席下诸生列俊髦。九万鹏程天地阔，八千椿算海山高。花开满眼春无际，尽放诗豪与酒豪。","dynasty":"元代","title":"寿王教谕"}
{"author":"王翰","content":"隔断红尘竟不飞，客行石磴不粘泥。高连晓岸堆晴雪，斜跨青波卧彩霓。山势远连沧海阔，地维平见太行低。故园回首几千里，怅望碧山山更西。","dynasty":"元代","title":"过赵州石桥和杜缑山韵"}
{"author":"王翰","content":"两岸青山几万里，中间一水走如龙。数家市肆无居货，百户厢民尽务农。兵燹罕经祠庙古，蝗灾不值岁时丰。前朝令尹多佳政，道侧苍碑记范公。","dynasty":"元代","title":"过涉县"}
{"author":"王翰","content":"涉城城下渡衡漳，一道青林百里长。云表连峰驰健马，途中乱石卧群羊。溪头雨过莓苔滑，谷口风来药草香。鞍马倦人聊少憩，山蝉无数噪斜阳。","dynasty":"元代","title":"自涉至黎城山行即事"}
{"author":"王翰","content":"神头岭下卫公祠，楼观穹窿覆古碑。堪笑韩彭真竖子，指挥褒鄂似婴儿。金戈铁马兴王日，羽扇纶巾灭寇时。战策本期经国用，初心不与乱臣知。","dynasty":"元代","title":"过李靖祠"}
{"author":"王翰","content":"西风吹雨晚潇潇，山馆无人夜寂寥。病后岂堪鞍马倦，老来偏怯路岐遥。孤灯耿耿梦初断，双棹悠悠魂欲消。自是奇穷多坎壈，非干王事独贤劳。","dynasty":"元代","title":"王寨遇雨"}
{"author":"王翰","content":"东峰西峰相对起，南人北人来经过。潭光清心漾天影，松声聒耳鸣云和。马蹄凌兢陟石磴，猿臂联引垂岩阿。举头西望见姑射，烟林远绕青嵯峨。","dynasty":"元代","title":"过东吴岭"}
{"author":"王翰","content":"君到吴山我夏城，山斋寂寞砚生冰。每逢夜雨成新恨，伫望停云寄远情。去馆旧书今暂束，閒门无客昼长扃。年来病废知何用，拟结江湖鸥鹭盟。","dynasty":"元代","title":"和丁志善韵"}
{"author":"王翰","content":"玉堂得意少知几，岭海归来两鬓丝。此处青山好埋滑，何年赤壁重衔悲。应知双冢秋风日，正是连床夜雨时。千古英灵犹不死，烛天文焰照峨眉。","dynasty":"元代","title":"过眉山二苏先生墓"}
{"author":"王翰","content":"三载王门老教官，授经日日近金銮。麝飘金墨诗情好，蚁泛宫壶酒兴宽。老去每生乡土念，归来端为故人欢。何时策杖瑶峰下，闲共云山赋考槃。","dynasty":"元代","title":"简临颍大尹马文隆"}
{"author":"王翰","content":"勾吴树业向荆南，至德曾闻固让三。永立武王元有道，受封虞仲更何惭。碑残野火文全灭，树响山风战欲酣。禽鸟亦知亡国恨，向人啼断入烟岚。","dynasty":"元代","title":"吴庙秋风"}
{"author":"王翰","content":"一掷难如不顾人，豫章一屈匪躬臣。葛巾野服非君物，合着当年夷皓身。","dynasty":"元代","title":"咏史五首其五华歆"}
{"author":"王翰","content":"秋来万木着新黄，只有枫林醉晓霜。炬火乘风焚赤壁，锦帆迎日下维扬。乱飘村岛迷樵径，远泛宫沟出苑墙。最爱家园近重九，数枝篱外伴秋香。","dynasty":"元代","title":"红叶"}
{"author":"王翰","content":"天地清空一点尘，此身聚散梦难真。闭门咸谷花争发，策杖王官草自春。荣辱尽抛身世了，行藏都入笑谈新。堂堂正道行将去，更莫回头别问津。","dynasty":"元代","title":"寄董仲伦四首其一"}
{"author":"王翰","content":"寒云漠漠树苍苍，瘦马频驱古坂长。版籍初归周德化，山川终属晋封疆。地连虢国风烟合，路入閒田草木荒。送客重嗟兴废事，清笳吹恨满离肠。","dynasty":"元代","title":"虞城送别"}
{"author":"王翰","content":"团团茅盖一巢轻，雪满千山虚白生。象外乾坤还太古，望中楼观尽通明。云藏宿鹤浑无迹，水落长松暗有声。人在空寒最高处，羽衣瑶佩不胜清。","dynasty":"元代","title":"雪巢为张子玄道士赋"}
{"author":"王翰","content":"大梁城内宋门前，借得卢仝屋数椽。一片危墙将倒地，四周破瓦好窥天。风穿每恨尘凝座，雨漏长忧湿满毡。欲向浣花新卜筑，无人为送草堂钱。","dynasty":"元代","title":"破屋"}
{"author":"王翰","content":"别后升沈事几多，故人心事竟如何。落花啼鸟春无赖，莫遣风光笑薜萝。","dynasty":"元代","title":"寄蔡司令其二"}
{"author":"王翰","content":"伶伦截得碧琅玕，袅袅新梢露未乾。便与钧天裁凤管，不将江浦制鱼竿。苍梧帝子蛾眉老，空谷佳人翠袖寒。只有幽轩隐君子，时时写入画图看。","dynasty":"元代","title":"题画竹为胡子澄作"}
{"author":"王翰","content":"杂遝欢声遍九垓，金鸡衔赦下天街。鼎湖已堕乘云去，宝座初登禁网开。万姓共朝龙虎地，五云常绕凤凰台。小臣何幸沾恩泽，作颂应惭是菲才。","dynasty":"元代","title":"戊寅大赦"}
{"author":"王翰","content":"曾将簿领上仙台，今日清明偶独来。接步翠藤摇露下，题名青壁拂云开。自收柏子归香鼎，旋拾松花入酒醅。如此山川良不恶，无端乡思更难裁。","dynasty":"元代","title":"和陈克斋清明登瑶台有感其一"}
{"author":"王翰","content":"京华同作客，执手未能分。白雁天浮水，青山树入云。写愁诗似尽，惜别酒生纹。薄暮空回首，高城日正曛。","dynasty":"元代","title":"龙江别意二首其一"}
{"author":"王翰","content":"金鸡山顶邓家园，乘兴来游坐水边。柿叶染霜围锦帐，菊花承露散金钱。溪头怪石如人立，洞口苍苔待我眠。何日再同三二友，一壶浊酒送残年。","dynasty":"元代","title":"忆平陆旧游"}
{"author":"王翰","content":"四明边道士，狂似贺知章。结客游千里，看花醉百场。越谈多慷慨，楚舞独徜徉。翰墨南宫趣，襟期北海乡。看云时并屐，贳酒每探囊。蕙佩青山影，芹羹碧涧香。交情期管鲍，人事等参商。入望迷云树，相思见月梁。三生空指日，两鬓各成霜。百粤清游地，怀君一断肠。","dynasty":"元代","title":"挽边懒懒道人"}
{"author":"王翰","content":"六合尘埃眼孔黄，百年愁思鬓毛苍。轻雷欲送千山雨，灏气先供一枕凉。须觉风光成乐土，忽疑身世上羲皇。须臾云破遥山出，的的林稍挂夕阳。","dynasty":"元代","title":"喜雨二首其一"}
{"author":"王翰","content":"大行高岫晚崔嵬，千里平郊霁景开。每为望云生远思，那堪爱日起深哀。老亲徙倚肠应断，游子登临首重回。岁久慈帏疏定省，小轩终日独徘徊。","dynasty":"元代","title":"望云轩为白先生赋"}
{"author":"王翰","content":"一夕青霜木叶残，地炉无火客衣单。敢思潋滟葡萄酿，孰厌阑干苜蓿盘。交到忘形贫亦好，拙知学步老尤难。涓埃未报君恩重，不欲归田学挂冠。","dynasty":"元代","title":"暮秋梁园言怀呈体方伯振二诗伯其一"}
{"author":"王翰","content":"梁园三月遇清明，旅况萧条百感生。故苑雨馀春草绿，高城日上晓烟轻。花间歌管欢娱动，月下鞦韆笑语声。老去更无儿女念，秪馀拜扫最关情。","dynasty":"元代","title":"客中清明"}
{"author":"王翰","content":"行院忠心匪石贞，乘舆北幸志难伸。谁知汝水深如海，能杀田横五百人。","dynasty":"元代","title":"读汝南遗事三首其二"}
{"author":"王翰","content":"悬门扶桑弧，丈夫四方绩。奈何中险艰，零落苦相失。凉风天际来，庭草凄以碧。嗷嗷双飞鸿，宵征度寥阒。物性既如此，予兹念何适。寒声在衣巾，心烦百忧集。美人隔天涯，佳期阻良夕。鼎湖讵可招，巫咸已难即。孤愤不自聊，长歌振岩石。","dynasty":"元代","title":"秋怀"}
{"author":"王翰","content":"九月清霜杀草莱，谁人出猎傍山隈。一声高向林边起，大翮翻从云外来。秪为恋恩飞不去，岂因求食唤将回。当年亦有荆州牧，曾筑秋风百尺台。","dynasty":"元代","title":"闻呼鹰"}
{"author":"王翰","content":"萤度星依草，鸥来雪满汀。故人不可见，天际乱山青。","dynasty":"元代","title":"晚宿杨隑舟中怀鲁客"}
{"author":"王翰","content":"开基圣主振宏纲，继统皇王正典常。万道红光增日彩，千行彩篆粲龙章。史官秉笔书鸿业，髦士横经集鳣堂。深感熙朝遵祖训，复令吾道蔼辉光。","dynasty":"元代","title":"和徐知县重兴学校"}
{"author":"王翰","content":"洪河之南曰秦镇，发地削成五千仞。三峰离地皆倚天，唯独中峰特修峻。上有明星玉女祠，祠坛高眇路逶迤。三十六梯入河汉，樵人往往见蛾眉。蛾眉婵娟又宜笑，一见樵人下灵庙。仙车欲驾五云飞，香扇斜开九华照。含情迟伫惜韶年，愿侍君边复中旋。江妃玉佩留为念，嬴女银箫空自怜。仙俗途殊两情遽，感君无尽辞君去。遥见明星是妾家，风飘雪散不知处。故人家在西长安，卖药往来投此山。彩云荡漾不可见，绿萝蒙茸鸟绵蛮。欲求玉女长生法，日夜烧香应自还。","dynasty":"唐代","title":"赋得明星玉女坛，送廉察尉华阴"}
{"author":"王翰","content":"共待优人是贵人，满村箫鼓沸秋云。夜来乡校追呼急，总道儿童不好文。","dynasty":"元代","title":"村居感事三首其一"}
{"author":"王翰","content":"十年海上赋离歌，今日临岐奈别何。归去故人如有问，春山从此蕨薇多。","dynasty":"元代","title":"送陈仲实还潮阳"}
{"author":"王翰","content":"一径荒芜负几秋，异乡书剑尚淹留。陶潜解印投閒去，阮籍耽杯尽醉休。岁月东来空冉冉，江山北望自悠悠。短歌无那相思处，满目风尘倦倚楼。","dynasty":"元代","title":"寄陈仲实"}
{"author":"王翰","content":"一片灵台玉琢成，时时点检要惺惺。通开旧壁方窥月，澄净污池始见星。几树好梅连屋白，满庭芳草入帘青。功夫到此规模大，不为区区老一经。","dynasty":"元代","title":"三省轩"}
{"author":"王翰","content":"鸿飞遵枉渚，鹿鸣思故群。物情尚劳爱，况乃予别君。别时花始发，别后兰再薰。瑶觞滋白露，宝瑟凝凉氛。裴徊北林月，怅望南山云。云月渺千里，音徽不可闻。","dynasty":"唐代","title":"赠唐祖二子"}
{"author":"王翰","content":"吟断西风首重搔，一肩行李不胜劳。云移天影霁光淡，雨洗山容秋气高。末路艰危心易感，少年凌轹意偏豪。月明孤馆不成梦，起坐挑灯读楚骚。","dynasty":"元代","title":"宿介休"}
{"author":"王翰","content":"十里芳桃蒸晚霞，一川红雨点溪沙。莎汀浪煖渔舟出，茅屋风轻酒旆斜。陌上筦弦多醉客，林间鸡犬有仙家。此中疑是秦人种，策杖寻源逐落花。","dynasty":"元代","title":"沙间桃林"}
{"author":"王翰","content":"秋气谁相问，荒居懒闭门。剑歌双鬓换，国步寸心存。漫写当年事，偏惊此日魂。风流非旧日，有虱对谁扪。","dynasty":"元代","title":"故人遂初过山居"}
{"author":"王翰","content":"几年踪迹漫栖迟，今日登临逸兴飞。绿酒喜随藜杖到，白头须插菊花归。苍山日暮林烟合，潦水霜清雁影稀。愿祝加餐强健在，年来此会莫相违。","dynasty":"元代","title":"九日登瑶台山"}
{"author":"王翰","content":"今日天气佳，曳杖出衡门。凉露湿芒屦，清风感帨巾。幽鸟避人飞，游鱼畏钓沉。蛛丝映空张，饥隼号北林。恶彼机事深，安能降我心。归来遣世虑，浊酒聊自斟。","dynasty":"元代","title":"古诗五首其五"}
{"author":"王翰","content":"一掷难如不顾人，豫章一屈匪躬臣。葛巾野服非君物，合着当年夷皓身。","dynasty":"元代","title":"咏史五首其五华歆"}
{"author":"王翰","content":"夷齐千载后，西山淡无姿。贤人千载生，空林老蕨薇。青青庙前柏，高高堂下碑。空山阅今古，同与天地摧。倜傥鲁连子，抱义不逢时。片言为解纷，尺素杀军师。耻秦誓蹈海，辞赵非金为。颓波无回流，砥柱高崔嵬。芳名在简策，壮士饮风仪。","dynasty":"元代","title":"古诗五首其四"}
{"author":"王翰","content":"林外鸠鸣客梦残，起来随意岸青纶。春深池面生新水，晚霁云头露远山。野寺秾花飞蛱蝶，高岑乔木啭绵蛮。杖挑二百青钱在，拟买村醪一醉还。","dynasty":"元代","title":"春日郊行"}
{"author":"王翰","content":"晓日曈昽帐殿开，五云光彩上蓬莱。鸾笺续卷题金薤，鹤驾临江送玉杯。上国旌旗分将相，从官词赋总邹枚。兰舟棹举歈歌发，回首青山绕凤台。","dynasty":"元代","title":"奉教题龙江送别图"}
{"author":"王翰","content":"牛羊相唤下高原，鸡犬柴桑半掩门。野水满陂摇渌静，疏钟一扣破黄昏。离鸿的的沉沙碛，瘦马时时衔草根。景物令人自悽切，不须为客亦消䰟。","dynasty":"元代","title":"杨村至张郭店道中"}
{"author":"王翰","content":"鹗章一荐入青云，送别都门酒半樽。江口山晴横紫翠，石头树暝欲黄昏。郎官本应星辰贵，民物均沾雨露恩。伫看功庸书上考，纶音重下紫薇宸。","dynasty":"元代","title":"题都门送别"}
{"author":"王翰","content":"明河清浅护溪沙，白鹤归来处士家。雪与寒梅有成约，夜来才放两三花。","dynasty":"元代","title":"雪夜杂诗其四"}
{"author":"王翰","content":"东堂起集贤，贵得从神仙。首命台阶老，将崇御府员。送人锵玉佩，中使拂琼筵。和乐薰风解，湛恩时雨连。长材成磊落，短翮强翩翾。徒仰蓬莱地，何阶不让缘。","dynasty":"唐代","title":"奉和圣制送张说上集贤院学士赐宴得筵字"}
{"author":"王翰","content":"传来消息未全真，生死应知子母分。蚤解胡笳悲蔡琰，不嫌荆布嫁陈云。长号夜雨垂青血，薄祭秋风乱白纷。南望云南在何处，雁行凄断不堪闻。","dynasty":"元代","title":"得南信四首其三"}
{"author":"王翰","content":"露洗空山白玉台，当年金母御风来。涧边瑶草香难歇，洞里碧桃花自开。雨后苔痕侵旧字，座间山影蘸新醅。去家游子愁千种，白纻轻衫谁与裁。","dynasty":"元代","title":"和陈克斋清明登瑶台有感其三"}
{"author":"王翰","content":"秋气谁相问，荒居懒闭门。剑歌双鬓换，国步寸心存。漫写当年事，偏惊此日魂。风流非旧日，有虱对谁扪。","dynasty":"元代","title":"故人遂初过山居"}
{"author":"王翰","content":"勾曲仙山紫翠浓，茅君出入跨天风。高林卖杏曾教虎，大鼎烧丹乞与龙。瑶草种成连涧碧，蟠桃看得满林红。何时来问长生诀，还入群羊觅牧童。","dynasty":"元代","title":"和王道录韵其人尝住茅山其二"}
{"author":"王翰","content":"雨洗烟岚千万岑，卜居真得古人心。黄金挥尽诗书富，白发从生道义深。出处须因时显晦，声名不逐世浮沉。几时听雨蓬窗底，樽酒论文细细斟。","dynasty":"元代","title":"望中条山怀道卿王先生"}
{"author":"王翰","content":"大地山河罄一湔，腊间三白见丰年。天人巧剪银河水，山岳新开玉井莲。我欲忍寒还罢钓，人谁乘兴未归船。闭门不作袁安卧，赖有夷山令尹贤。","dynasty":"元代","title":"雪后简伯纯县令"}
{"author":"王翰","content":"棠梨花白春似雪，棠梨叶赤秋如血。春来秋去棠梨枝，长夜漫漫几时彻。明月照青镜，香雾{髟官}翠鬟。草寒虫啧啧，花落莺关关。青灯耿玄掞，黄土埋红颜。杨柳楼头红粉歌，舞罢春风敛翠娥。莫厌樽前金叵罗，君看冈头窣堵坡。","dynasty":"唐代","title":"棠梨墓歌"}
{"author":"王翰","content":"三年为客住梁园，两眼昏眵雪满颠。诗好每教高士许，家贫多得故人怜。驱寒但恨樽无酒，借煖今欣灶有烟。惭愧题书问馀用，欲求刍豆苦无钱。","dynasty":"元代","title":"谢士烈送柴"}
{"author":"王翰","content":"闻道乌蒙万里州，天南地北两悠悠。饥来口吃谁家饭，死去尸填何处沟。衣弊不堪逢岁暮，囊空兼恐值年忧。白头未白馀多少，消得秋风一夜愁。","dynasty":"元代","title":"得南信四首其二"}
{"author":"王翰","content":"亲丧未葬不成哀，笙笛悠悠笑语开。月落灯昏梵呗歇，就中扶出醉人来。","dynasty":"元代","title":"村居感事三首其三"}
{"author":"王翰","content":"一别吴山又四年，客途流落几扶颠。诸生专业无多子，同宦居官有几员。感旧听残秋夜雨，思乡吟断夕阳天。有时一付掀髯笑，得失原来是偶然。","dynasty":"元代","title":"洪武戊寅予去官平陆有律诗二章曾录示宋广文至洪武辛巳告放归田里复赓前韵二首仍简宋广文其一"}
{"author":"王翰","content":"士清世上清狂士，狂写墨竹竟得名。狂发拈笔写一个，铁网出海珊瑚青。持缣候谒四方客，醉卧木榻呼不醒。如山白璧不敢换，时拂素壁千竿成。士清士清狂且真，死为狂鬼应有神。南山松下昔有坟，坟作平地松为薪。壁间墨竹墨如新，我诗便作筼筜记，千载更有如斯人。","dynasty":"元代","title":"徐士清墨竹"}
{"author":"王翰","content":"待月空庭得月迟，月临山顶发清辉。初离沧海寒光湿，才转瑶台列宿稀。清助婆娑看处兴，影随零乱舞时衣。相逢尽是他乡客，休唱惊乌绕树飞。","dynasty":"元代","title":"中秋小酌录呈诸贤友二首其二"}
{"author":"王翰","content":"檐前归鸟去纷纷，十二栏干带夕曛。风飏绣旌红窈窕，光流绮席碧氤氲。珠帘捲雨抬秋水，玉笛吟霜遏綵云。君到神京多壮观，建章鳷鹊隐祥氛。","dynasty":"元代","title":"秦楼夕照其一"}
{"author":"王翰","content":"同学连床听两眠，此情回首几经年。愁心多碎虫声里，归梦常悬雁影边。儿女渐多生计薄，文章虽拙道根全。兴来抱膝吟梁甫，惫卧西窗日满川。","dynasty":"元代","title":"寄董仲伦四首其三"}
{"author":"王翰","content":"上将临戎拥碧油，营屯万灶驻貔貅。身轻百战勇无敌，威重三边功最优。刁斗月明严警夜，兜鍪霜冷正防秋。归来拟挂封侯印，图画凌烟阁上头。","dynasty":"元代","title":"上军官"}
{"author":"王翰","content":"春透帘栊已解寒，春盘相送拟追欢。轻冰向暖难成冻，残雪经销不作团。阶下草芽方展绿，枝头梅子已生酸。袁安今有伸眉意，莫作冬前故态看。","dynasty":"元代","title":"和体方立春日暄晴"}
{"author":"王翰","content":"曾向西湖载酒归，香风十里弄晴晖。芳菲今日凋零尽，却送秋声到客衣。","dynasty":"唐代","title":"题败荷"}
{"author":"王翰","content":"澄江东去急，南桨入湖深。林密藏秋雨，山高倒夕阴。丽谯临小县，佛阁出遥岑。当趁风涛便，无由得赏心。","dynasty":"唐代","title":"过湖口县"}
{"author":"王翰","content":"閒扶藜杖立沙头，水落空江露远洲。红日转山将市散，几多渔艇漾寒流。","dynasty":"元代","title":"和王清源秋日漫兴五首其二"}
{"author":"王翰","content":"海子桥头踏月明，金鱼馆里听箫声。九重灯火连三夜，万井笙歌彻五更。绮陌人归珠翠落，綵云仙下佩环轻。转头已作升平梦，谁信桑田碧海生。","dynasty":"元代","title":"灯夕在平陆感旧三首其二"}
{"author":"王翰","content":"我为劳形损性灵，时来野寺伴山僧。拂开素壁留新句，剔落苍苔读旧铭。花雨远从天外至，磬声多向月中听。幽窗一夜浑无寐，洗尽尘根两耳清。","dynasty":"元代","title":"侯村寺遣怀二首其二"}
{"author":"王翰","content":"周旋庭陛已多年，名器新颁秩九迁。价重一双和氏璧，赐同十万水衡钱。摛辞每搢金坡下，对命高擎玉殿前。旧物青毡何足贵，好俱簪绶盛家传。","dynasty":"元代","title":"和赐瞿长史象牙笏韵"}
{"author":"王翰","content":"西山堡下埋殇处，䰟魄啾啾哭可怜。月黑平郊冤燐走，雨昏深草鬼狐眠。荒坟久掩衣冠化，枯骨犹伤箭镞穿。安得销兵长不用，直令黔首尽天年。","dynasty":"元代","title":"古胔冢"}
{"author":"王翰","content":"雁去湖空野水深，秋风吹客上遥岑。丹枫尽逐孤臣泪，黄菊空怜处士心。雨后诸峰浮夕霭，霜前一叶送寒阴。停车欲问当年事，尺素何由到上林。","dynasty":"唐代","title":"雁湖（在观猎山之巅，群雁所栖集也）"}
{"author":"王翰","content":"雪为丰采月为神，檀蕊风传始辨真。高似广寒攀桂客，幽如湘水佩兰人。冰蕤吹破黄金粟，玉骨薰秾紫麝尘。世上群芳孰可比，可怜茉莉属残春。","dynasty":"元代","title":"奉教和王达善学士梅花四咏其二梅香"}
{"author":"王翰","content":"十年海上赋离歌，今日临岐奈别何。归去故人如有问，春山从此蕨薇多。","dynasty":"元代","title":"送陈仲实还潮阳"}
{"author":"王翰","content":"楼下九衢千丈尘，楼头爽气豁烦襟。秋高姑射林烟薄，霜落长汾雁影沉。万物生成君相力，二仪清静圣贤心。掀髯大笑无人识，徙倚阑干独自吟。","dynasty":"元代","title":"柏塔寺其十谯楼秋望"}
{"author":"王翰","content":"火烈幽兰国祚终，绛山风节更高崇。九泉若见诸藩镇，羞杀恒山武相公。","dynasty":"元代","title":"读汝南遗事三首其三"}
{"author":"王翰","content":"苒苒沙汀展翠毡，行行苔径踏青钱。适来倚杖看云处，閒与白鸥相对眠。","dynasty":"元代","title":"和王清源秋日漫兴五首其一"}
{"author":"王翰","content":"万叠青山百尺楼，倚栏空翠泼双眸。波澄碧簟铺沙际，霜重红绡剪树头。玉洞月明丹火冷，宝坛风细剑光流。平生作客多秋兴，便拟登临赋远游。","dynasty":"元代","title":"题苏庄洞神观楼"}
{"author":"王翰","content":"一径荒芜负几秋，异乡书剑尚淹留。陶潜解印投閒去，阮籍耽杯尽醉休。岁月东来空冉冉，江山北望自悠悠。短歌无那相思处，满目风尘倦倚楼。","dynasty":"元代","title":"寄陈仲实"}
{"author":"王翰","content":"停午阴风生，向夜星彩没。入杯汤已冰，挟纩肌欲粟。始见微霰零，俄惊素花数。皓色射窗楮，轻声碎轩竹。雅琴无秦筝，佳茗胜𨤍醁。爱此清夜吟，共剪西窗烛。","dynasty":"元代","title":"雪晴斋居"}
{"author":"王翰","content":"慢骂狂生捋虎须，比言雀鼠意何如。只缘要假刘郎手，兼道才名亦是虚。","dynasty":"元代","title":"咏史五首其四祢衡"}
{"author":"王翰","content":"江海风波浩不收，却来此地驻清游。上方楼阁通三岛，别墅烟霞卜一丘。书断雁归沙塞远，丹成龙去鼎湖秋。悠悠此意凭谁问，陈迹空馀万古愁。","dynasty":"元代","title":"游雁湖其二"}
{"author":"王翰","content":"开国名臣忠孝家，灵泉涌出漱云牙。香浮翠甃清涵玉，冷浸银床碧露沙。恩重王庭分德泽，祥开戚里永年华。自今百世同沾溉，福庆源源岂有涯。","dynasty":"元代","title":"甘泉亭为徐仪宾作"}
{"author":"王翰","content":"郊园秋气薄，征骖方载路。送客上中条，执手话离素。摇摇千里心，竟以亲爱故。高亭多秋风，假道繁晓露。念子远行迈，空山日将暮。搔首望江南，高林起烟雾。","dynasty":"元代","title":"送胡仲雅南归三首其二"}
{"author":"王翰","content":"北风吹雪散琼英，疑是云孙巧剪成。平地铺来偏洁白，漫天飞处总轻明。银河倾泻呈祥瑞，玉烛调和兆太平。来岁改元新治化，万邦无事乐春耕。","dynasty":"元代","title":"大雪偶成"}
{"author":"王翰","content":"文江江上草堂宽，游宦归来鬓已皤。酒饮贤人秋社散，星亡处士夜台寒。诗成自挽应难和，琴在无弦不用弹。自是承家有新录，埋名千古便须刊。","dynasty":"元代","title":"挽草堂李先生为李居恭"}
{"author":"王翰","content":"饮尽杯中物，西游竟不归。孤坟谁挂剑，老泪独沾衣。夜月疑禅幻，春云想锡飞。东林诗社在，寂寞似君稀。","dynasty":"元代","title":"挽古心淳上人"}
{"author":"王翰","content":"一柱亭亭似削成，峡深云冷古苔青。洄波浮沫双轮转，巨浪漂山万鼓鸣。鬼凿尚留神禹迹，龙图高拱帝虞灵。知今圣代当呈瑞，直待何年始见清。","dynasty":"元代","title":"底柱鸣澜"}
{"author":"王翰","content":"百丈仙台与客游，和风吹面正轻柔。谁家修竹偏临水，何处垂杨不映楼。缓步偶逢佳处歇，放怀莫厌醉时讴。君看巫谷桥中水，断送年光日夜流。","dynasty":"元代","title":"清明登瑶台"}
{"author":"王翰","content":"逸客林居更辟轩，开轩时复看云眠。偶来碧涧携明月，闲弄枯桐作响泉。松火夜窗摇绛影，木香晨榻散青烟。客来相对无尘抱，共说南华第二篇。","dynasty":"元代","title":"静熙轩为伯振教授赋"}
{"author":"王翰","content":"宣和崇画古来稀，名笔谁知向此挥。贝叶写成清梵语，空花飞满古天衣。咒师持钵䧏龙下，禅子谈经跨虎归。他日重来持粉墨，近窗临榻得依稀。","dynasty":"元代","title":"福善寺宣和画壁"}
{"author":"王翰","content":"东风作雪意，竹窗寒策策。老鸱向晨鸣，饥鼠当昼嚇。不爨米瓶空，止饮酒樽侧。妻子色悽凉，吾心自安适。前途有风雪，行路黑如漆。貂裘重不煖，素颜惨无质。吾生抱大拙，默坐永朝日。鹤长与凫短，天性为至佚。化工谅均平，守玄保真白。诵诗晤童子，或当发蒙密。","dynasty":"元代","title":"初冬述怀"}
{"author":"王翰","content":"旭日照高岑，天风振远林。不因沧海色，那识白云心。宝树空香满，珠林积翠深。坐来明月上，何处起潮音。","dynasty":"元代","title":"游鼓山灵源洞时澄明景霁入望千里徘徊自旦至夕值月上闻梵声泠然有出尘之想"}
{"author":"王翰","content":"秋入梁园木叶稀，可怜归计尚栖迟。形骸不为裁诗瘦，鬓发还因览镜悲。官路未通身已老，文章虽好数先奇。囊中清俸馀多少，又被穷人五鬼知。","dynasty":"元代","title":"梁园言怀"}
{"author":"王翰","content":"自脱京华服，知君叹索居。海隅清宦在，天上故人疏。挂壁空长剑，探囊得素书。更陪骢马去，西望复何如。","dynasty":"元代","title":"送张子方之江西掾史"}
{"author":"王翰","content":"乱离伤别久，愁病入新年。行旆惊戎幕，残经罢讲筵。山河空有恨，桃李漫争妍。马首春风里，期君早著鞭。","dynasty":"元代","title":"和德安允恭韵"}
{"author":"王翰","content":"旧日经行处，重来倍寂寥。诸天灯冉冉，一径雨萧萧。壁藓经春合，台花逐夜飘。不知飞锡处，惆怅采兰苕。","dynasty":"元代","title":"重到龙泉寺有怀秋谷上人"}
{"author":"王翰","content":"白社交游少，唯公即旧知。机閒同嗜酒，趣合共耽诗。沦落三生话，苍茫百岁期。空持匣中剑，日暮竟何之。","dynasty":"元代","title":"留别古心淳上人"}
{"author":"王翰","content":"水气掩苍扉，萝香织翠微。洞回云到少，地僻客来稀。野鸟伤春去，杨花作雪飞。秪因飘泊久，对此也沾衣。","dynasty":"元代","title":"山居春暮偶成"}
{"author":"王翰","content":"石磴招提古，松萝暝不分。排云双树转，隔水一钟闻。林影疑残雨，山光倚夕曛。醉来归路远，秋思正纷纷。","dynasty":"元代","title":"游枕烟寺"}
{"author":"王翰","content":"秋气谁相问，荒居懒闭门。剑歌双鬓换，国步寸心存。漫写当年事，偏惊此日魂。风流非旧日，有虱对谁扪。","dynasty":"元代","title":"故人遂初过山居"}
{"author":"王翰","content":"秋声无远近，隐处入双松。落景明寒渚，虚烟暝远峰。孤舟清夜笛，何处暮天钟。不识山阴路，苍茫翠几重。","dynasty":"元代","title":"题画寄会稽胡温"}
{"author":"王翰","content":"胜地标孤塔，遥津集百船。岸回孤屿火，风度隔村烟。树色迷芳渚，渔歌起暮天。客愁无处写，相对未成眠。","dynasty":"元代","title":"夜宿洪塘舟中次刘子中韵"}
{"author":"王翰","content":"寂寞山居悄，相思望转迷。江空寒雁落，树尽暮云低。生事悲秋草，交情忆剡溪。西斋愁不寐，风雨共凄凄。","dynasty":"元代","title":"山房秋夜寄鲁客"}
{"author":"王翰","content":"买得青山似画屏，石田茅屋称幽情。晓分竹色连窗碧，夜送泉声到枕清。松下湿衣闻露滴，溪边倚杖看云生。他年报答君恩重，归去重寻鸥鹭盟。","dynasty":"元代","title":"题王审理山居幽趣图"}
{"author":"王翰","content":"荆棘丛深隐坏垣，半庭残甓草芊芊。馀生本拟成孤愤，直谏虽伸已五年。岭徼风烟惊鵩鸟，条山花木怨啼鹃。当初只合终佳遁，谩费昌黎论一篇。","dynasty":"元代","title":"过阳城祠"}
{"author":"王翰","content":"庸庸袜线愧才疏，多口曾招祸有馀。去就已如巢幕燕，功名浑类上竿鱼。昨非今是无多远，覆雨翻云一任渠。万事从今都拨置，荷锄归去理残书。","dynasty":"元代","title":"偶书二首其二"}
{"author":"王翰","content":"我忆故园时，绕篱种佳菊。交叶长青葱，馀英吐芳馥。别来二十载，粲粲抱幽独。岂无桃李颜，岁晚同草木。及兹睹馀芳，使我泪盈掬。离披已欲摧，潇洒犹在目。雨露岂所偏，岁月不可复。归去来南山，餐英坐空谷。","dynasty":"元代","title":"题菊"}
{"author":"王翰","content":"行幐青竹杖，溪上独来时。风定游丝堕，天长去鸟迟。闲云流水意，随柳傍花诗。无限幽人思，寻常少得知。","dynasty":"元代","title":"洛水春风写竹作"}
{"author":"王翰","content":"慢骂狂生捋虎须，比言雀鼠意何如。只缘要假刘郎手，兼道才名亦是虚。","dynasty":"元代","title":"咏史五首其四祢衡"}
{"author":"王翰","content":"带起儒冠五十年，误身方觉为儒冠。家贫那得连朝醉，岁歉难逢一日欢。藜杖缚床宜足矮，木绵裁被称身宽。功名百念如灰冷，只有诗狂不可镌。","dynasty":"元代","title":"初冬述怀"}
{"author":"王翰","content":"昔人经制有规箴，名扁公堂作正心。方寸不欹天地位，气机才动鬼神临。无私自觉琴书乐，有止何劳簿领寻。分手属君崇此志，他年阶下有棠阴。","dynasty":"元代","title":"柏塔寺其二正心堂"}
{"author":"王翰","content":"庭际瞻嘉树，萧萧日有声。霜风仍见惨，岁月若为情。有幸荣三釜，无时捧一罂。空阶摇落处，相对泪纵横。","dynasty":"元代","title":"风木轩为吴审理赋"}
{"author":"王翰","content":"并州三月逢寒食，旅况萧条百感中。草吐嫩芽犹滞雪，柳含轻絮未随风。高原拜扫家家哭，小院鞦韆处处同。犹记去年张谷里，落红扑马画桥东。","dynasty":"元代","title":"晋阳寒食"}
{"author":"王翰","content":"九泉玉骨已埋冰，哭尽东风竟失声。万古香䰟心不死，一春娇眼泪难晴。珠沉沧海终无梦，剑合延津自有情。几欲写真何处拟，梨花和月上银屏。","dynasty":"元代","title":"和悼亡二首其二"}
{"author":"王翰","content":"挥涕临岐作别难，岂期今日偶生还。早知刺舌惩多口，何事低眉致厚颜。诗寄碧云生晚戍，书来黄叶满秋山。一杯浊酒清灯夜，犹恐相逢是梦间。","dynasty":"元代","title":"言怀简丁志善三首其一"}
{"author":"王翰","content":"适来文物百馀年，总萃才华共一编。瀚海风高鲲独运，朝阳日暖凤孤骞。九州宝鼎千钧重，一串骊珠百颗圆。珍重囊箱莫遗放，他年须待注家传。","dynasty":"元代","title":"读元人诗选选中虞诗居多"}
{"author":"王翰","content":"碧落无云河汉流，野亭孤坐思悠悠。广寒殿启银蟾跃，古桂香飘玉斧收。诗客久回千里驾，仙台高接五城楼。遥知樽酒陪清赏，箫罢临风恣唱酬。","dynasty":"元代","title":"中秋对月望瑶台感旧兼简城中诸朋友二首其一"}
{"author":"王翰","content":"虞坂山深树石苍，偶来吊古独彷徨。草生夜雨闲田绿，蓬断秋风假道荒。霸业千年惭诡谲，忠臣一谏系存亡。行人莫向空城宿，拍枕河声东去长。","dynasty":"元代","title":"虞城怀古"}
{"author":"王翰","content":"传来消息未全真，生死应知子母分。蚤解胡笳悲蔡琰，不嫌荆布嫁陈云。长号夜雨垂青血，薄祭秋风乱白纷。南望云南在何处，雁行凄断不堪闻。","dynasty":"元代","title":"得南信四首其三"}
{"author":"王翰","content":"空中万鹤舞翩翩，林下幽人喜欲颠。香灺半消琴罢操，烛华未剪句成联。兴随藜杖孤山下，梦绕扁舟剡水边。更拟江皋新卜筑，短蓑披玉钓寒烟。","dynasty":"元代","title":"雪兴"}
{"author":"王翰","content":"一自南华梦里惊，守玄心悟更通灵。铁丝细剪双眉曲，墨纸新裁两翅轻。燕子帘前浑髣髴，梨花枝上最分明。天然不用施朱粉，容易滕王为写生。","dynasty":"元代","title":"黑蝴蝶"}
{"author":"王翰","content":"岁月多因酒破除，自惭弹铗为歌鱼。万夫胆气双蓬鬓，四海声名一草庐。霍岳雨晴神惠溥，尧祠风煖圣心虚。年来顿有江湖梦，且莫频修光范书。","dynasty":"元代","title":"上张思广助教"}
{"author":"王翰","content":"雾作衣裳云作屏，玻璃万顷着娉婷。望夫石上偏多雨，织女河边欲陨星。螮蝀夏凉收浅绛，蟾蜍秋冷抹长青。可怜天际微颦处，六国兴亡一梦醒。","dynasty":"唐代","title":"次韵峨眉山"}
{"author":"王翰","content":"万叠青山万叠愁，茅津饮饯暂维舟。避名不必言鸡凤，混迹何妨唤马牛。雨霁烟岚分岛屿，水生凫雁下汀洲。殊乡风物须珍重，堂上慈亲已白头。","dynasty":"元代","title":"送解克铭周仲玉吴所宗赴京"}
{"author":"王翰","content":"黑云压城天柱折，长烽夜照孤臣节。剑血飞丹气夺虹，银章触手纷如雪。丈夫顾义不顾死，泰华可摧川可竭。蕉黄荔丹酒满壶，千载漳人酹呜咽。","dynasty":"元代","title":"挽迭漳州"}
{"author":"王翰","content":"小溪春涨没沙汀，竹树连云荫草亭。轻染麦光临碧落，细研鹅绿写黄庭。芸香散帙秋熏蠹，松火明窗夜读经。好似瑶山西崦下，诸峰相对玉为屏。","dynasty":"元代","title":"题临清书台图"}
{"author":"王翰","content":"水边台榭竹间亭，日日幽闲共客寻。妙曲唱阑欢再和，芳樽引满却重斟。筝弹夜月金莺语，笛弄春风綵凤吟。往事已同风雨去，衰残无复有初心。","dynasty":"元代","title":"怀东城旧游"}
{"author":"王翰","content":"碧落无云河汉流，野亭孤坐思悠悠。广寒殿启银蟾跃，古桂香飘玉斧收。诗客久回千里驾，仙台高接五城楼。遥知樽酒陪清赏，箫罢临风恣唱酬。","dynasty":"元代","title":"中秋对月望瑶台感旧兼简城中诸朋友二首其一"}
{"author":"王翰","content":"雨洗烟岚千万岑，卜居真得古人心。黄金挥尽诗书富，白发从生道义深。出处须因时显晦，声名不逐世浮沉。几时听雨蓬窗底，樽酒论文细细斟。","dynasty":"元代","title":"望中条山怀道卿王先生"}
{"author":"王翰","content":"一片灵台玉琢成，时时点检要惺惺。通开旧壁方窥月，澄净污池始见星。几树好梅连屋白，满庭芳草入帘青。功夫到此规模大，不为区区老一经。","dynasty":"元代","title":"三省轩"}
{"author":"王翰","content":"南山有松树，托根白云岑。枝叶冒霜雪，不易太古心。我昔来结茅，相对岁月深。轻花酿春酒，寒声杂清琴。野马被羁鞅，沐猴强冠簪。华靡非其心，动践所不任。我罪非所得，脱身事幽寻。归来治田畴，损物犹蟊蟫。矫首望故山，白雨翳青林。首丘匪可忘，治任须及今。往从荷蓧徒，永与世幽沉。","dynasty":"元代","title":"思山吟"}
{"author":"王翰","content":"睡足西窗日尚留，起来推枕强梳头。一川麦浪荒村远，满院松阴野寺幽。徒见衣冠惊俗辈，空教文字迈时流。朱门欲谒谁青眼，拟向溪边买钓舟。","dynasty":"元代","title":"侯村夏日即事"}
{"author":"王翰","content":"彤云垂地四茫茫，微霰初零集下堂。重压竹梢还欲折，密封梅蕊不能香。气凌杯酒浑无力，冻涩琴弦已不张。拟学欧公吟白战，挑灯痴坐恼诗肠。","dynasty":"元代","title":"雪禁体"}
{"author":"王翰","content":"昔日武乡侯，教子著明训。嘉言载简策，千古挹芳润。我心身上衣，皦皦化为缁。我身庭中树，时时风挠之。内外受纷扰，声利何由辞。陈均古好学，逸情知缮性。不惟诵书史，迹不迈门径。理超性亦澄，物遣道自胜。跧居有馀乐，誓不叹贫病。朋侪从讲问，冠屦来相依。一朝施乐育，贤哲端可希。为国储贤才，文馆多光辉。青云终自致，白日看翻飞。","dynasty":"元代","title":"题静学斋为陈司训"}
{"author":"王翰","content":"乱离伤别久，愁病入新年。行旆惊戎幕，残经罢讲筵。山河空有恨，桃李漫争妍。马首春风里，期君早著鞭。","dynasty":"元代","title":"和德安允恭韵"}
{"author":"王翰","content":"紫壑秋声满，沧洲野水深。孤篷何处客，相对共沈沈。","dynasty":"元代","title":"题溪山风雨图"}
{"author":"王翰","content":"行吟散郁积，日暮黄河曲。黄河昆崙来，万里经平陆。西北限秦晋，东南走梁宋。龙门夜雨深，砥柱秋涛横。鼋鼍时出没，鲸鲵相簸弄。艰险自天设，万骑安所用。人事多乖迕，山河有变更。孝武宣房歌，千载有馀清。朱梁白马祸，草木动悲鸣。圣人总四溟，天地还清宁。河当一澄彻，因之作颂声。","dynasty":"元代","title":"黄河曲"}
{"author":"王翰","content":"买得青山好，林居事事清。晚窗分竹色，夜枕落泉声。露滴琴书润，云随杖几生。未能脱簪笏，猿鸟漫忘情。","dynasty":"唐代","title":"山居幽趣断前诗句成"}
{"author":"王翰","content":"早起去山店，鸡鸣月在天。瘦马恋残刍，仆夫烦力牵。山外有畏途，石粗履几穿。行行二十里，彷佛闻炊烟。林间宿鸟散，摇荡露漙漙。迟明据鞍睡，梦里到长安。","dynasty":"元代","title":"关山蚤行图"}
{"author":"王翰","content":"棠梨花白春似雪，棠梨叶赤秋如血。春来秋去棠梨枝，长夜漫漫几时彻。明月照青镜，香雾{髟官}翠鬟。草寒虫啧啧，花落莺关关。青灯耿玄掞，黄土埋红颜。杨柳楼头红粉歌，舞罢春风敛翠娥。莫厌樽前金叵罗，君看冈头窣堵坡。","dynasty":"唐代","title":"棠梨墓歌"}
{"author":"王翰","content":"小圃寻幽揽辔过，地偏花木得春多。燕回芳草轻轻舞，莺入垂杨缓缓歌。薝卜引条舒翠幄，牡丹开萼捲香罗。浮生好向花前醉，岁月无情柰老何。","dynasty":"元代","title":"游西城冯叟花园二首其一"}
{"author":"王翰","content":"寒云漠漠树苍苍，瘦马频驱古坂长。版籍初归周德化，山川终属晋封疆。地连虢国风烟合，路入閒田草木荒。送客重嗟兴废事，清笳吹恨满离肠。","dynasty":"元代","title":"虞城送别"}
{"author":"王翰","content":"信我行藏自有天，任他岁月似奔川。狂歌痛饮閒消遣，不过人间一百年。","dynasty":"元代","title":"和王清源秋日漫兴五首其三"}
{"author":"王翰","content":"武陵溪畔春风面，研绿调朱染得真。尤爱倪生能画意，只将淡墨写精神。","dynasty":"元代","title":"墨桃华"}
{"author":"王翰","content":"苒苒沙汀展翠毡，行行苔径踏青钱。适来倚杖看云处，閒与白鸥相对眠。","dynasty":"元代","title":"和王清源秋日漫兴五首其一"}
{"author":"王翰","content":"昔人久已为尘土，犹记仪形入画图。共挽小车兄弟乐，笑挥谈柄主宾娱。礼行樽俎贤人聚，光动云霄太史书。谁写富春严处士，满江明月钓台孤。","dynasty":"元代","title":"再咏"}
{"author":"王翰","content":"行幐青竹杖，溪上独来时。风定游丝堕，天长去鸟迟。闲云流水意，随柳傍花诗。无限幽人思，寻常少得知。","dynasty":"元代","title":"洛水春风写竹作"}
{"author":"王翰","content":"诗爱襄阳老布衣，玉堂字字总珠玑。秋风归兴输张翰，不道槎头鳊正肥。","dynasty":"元代","title":"孟浩然"}
{"author":"王翰","content":"镜里灵台本湛然，不知何处得云烟。河源既浊流难洁，竿表先倾影亦偏。若向静时无隔蔽，不容动处指媸妍。羡君有志窥贤圣，霁月光风共此天。","dynasty":"元代","title":"题高以正正心斋诗卷"}
{"author":"王翰","content":"秋气谁相问，荒居懒闭门。剑歌双鬓换，国步寸心存。漫写当年事，偏惊此日魂。风流非旧日，有虱对谁扪。","dynasty":"元代","title":"故人遂初过山居"}
{"author":"王翰","content":"悬门扶桑弧，丈夫四方绩。奈何中险艰，零落苦相失。凉风天际来，庭草凄以碧。嗷嗷双飞鸿，宵征度寥阒。物性既如此，予兹念何适。寒声在衣巾，心烦百忧集。美人隔天涯，佳期阻良夕。鼎湖讵可招，巫咸已难即。孤愤不自聊，长歌振岩石。","dynasty":"元代","title":"秋怀"}
{"author":"王翰","content":"竹径柴扉客过稀，落红满地绿依依。怀人独立沧江上，几度扁舟兴尽归。","dynasty":"元代","title":"寄方中上人"}
{"author":"王翰","content":"三年佐治住东周，又及南辕报政秋。千里暮云迷汴水，一帘疏雨别嵩丘。凤台晓上留新句，虎监春行访旧游。料得归期在初夏，杖藜携酒待仙舟。","dynasty":"元代","title":"送河南王府判考绩"}
{"author":"王翰","content":"云过西山宿雨收，霏霏空翠泼双眸。清流抱涧鸣沙碛，白鹭依林下蓼洲。野庙丹青从古写，空山版筑至今留。年年民庶思霖雨，犹向高岩祠下求。","dynasty":"元代","title":"傅岩晓霁"}
{"author":"王翰","content":"每向家山驼醉归，长鸣曾入浣花溪。寻诗不畏途冲雪，沽酒那忧路有泥。贫里市来浑似马，客中亡去弃如鸡。吴山不是多贤旧，便欲徒归尘土迷。","dynasty":"元代","title":"驴死口号简孙知县"}
{"author":"王翰","content":"江边日日醉，应被野鸥猜。潦倒依芳草，猖狂藉绿苔。杜陵非嗜酒，彭泽岂耽杯。近是飘零客，愁怀强自开。","dynasty":"元代","title":"江上醉归"}
{"author":"王翰","content":"羡公本是汾阳后，致用还优经济才。千里黄尘承命去，万仓红粟被恩开。柳添新绿遮文旆，梅送残香入酒杯。莫待梁园春事已，公馀策马早归来。","dynasty":"元代","title":"送郭工副焕章之汝宁放粮"}
{"author":"王翰","content":"驷马高车亦可誇，箪瓢陋巷足生涯。自从任运无心后，楚越方知是一家。","dynasty":"元代","title":"和邮亭壁间赵氏韵"}
{"author":"王翰","content":"物外仙山十二台，松间骑马记曾来。思乡怀古肠堪断，感物伤时眼倦开。窈窕一声青玉案，葡萄千斛紫霞醅。无边花柳皆愁思，何事东君费剪裁。","dynasty":"元代","title":"和陈克斋清明登瑶台有感其二"}
{"author":"王翰","content":"游宦天涯二十年，归来双鬓已皤然。逢人写帖常求米，送客裁诗不当钱。画虎不成惭我拙，登龙有幸喜君贤。金龟不惜知音费，也向长安学醉眠。","dynasty":"元代","title":"简茅津渡梁巡检二首其一"}
{"author":"王翰","content":"双亲久谢世，岁月倏已徂。音容宛犹在，曷以侍槃盂。昼思俨在堂，暮思恒倚闾。思之不能置，泪下沾衣裾。陵中有蓼莪，堂下有风木。草木尚有因，独无父母属。哀哀慈母劳，戚戚严父鞠。此心何时已，终身讵为足。","dynasty":"元代","title":"孝思堂"}
{"author":"王翰","content":"竹径柴扉客过稀，落红满地绿依依。怀人独立沧江上，几度扁舟兴尽归。","dynasty":"元代","title":"寄方中上人"}
{"author":"王翰","content":"凛凛阴风捲暮霞，朝看庭树总开花。渔舟一叶迷烟渚，猎骑千群踏晚沙。淡抹墙腰疑月色，旋添池面结冰华。乾坤万象俱清绝，何问陶家与党家。","dynasty":"元代","title":"和黄体方伴读雪中即事"}
{"author":"王翰","content":"心绪浑无定，春空百尺丝。梦随蜀帝魄，啼血向花枝。","dynasty":"元代","title":"无题五首其二"}
{"author":"王翰","content":"鸣鸠拖雨过中条，清意令人酒半消。香霭画帘凝不动，烟沉绿树聚还飘。大田多稼望中变，八月沧江枕上潮。耕凿虽勤皆帝力，升平今见到渔樵。","dynasty":"元代","title":"喜雨二首其二"}
{"author":"王翰","content":"清风汎栏楯，明月耿房帷。夜永草虫吊，天长鸿雁悲。容华渐销铄，阳景空中驰。宝剑光陆离，白马黄金鞿。丈夫贵循名，讵以别离为。含情掩瑶琴，涕泗空涟洏。","dynasty":"元代","title":"古诗五首其二"}
{"author":"王翰","content":"待月空庭得月迟，月临山顶发清辉。初离沧海寒光湿，才转瑶台列宿稀。清助婆娑看处兴，影随零乱舞时衣。相逢尽是他乡客，休唱惊乌绕树飞。","dynasty":"元代","title":"中秋小酌录呈诸贤友二首其二"}
{"author":"王翰","content":"杂遝欢声遍九垓，金鸡衔赦下天街。鼎湖已堕乘云去，宝座初登禁网开。万姓共朝龙虎地，五云常绕凤凰台。小臣何幸沾恩泽，作颂应惭是菲才。","dynasty":"元代","title":"戊寅大赦"}
{"author":"王翰","content":"棠梨花白春似雪，棠梨叶赤秋如血。春来秋去棠梨枝，长夜漫漫几时彻。明月照青镜，香雾{髟官}翠鬟。草寒虫啧啧，花落莺关关。青灯耿玄掞，黄土埋红颜。杨柳楼头红粉歌，舞罢春风敛翠娥。莫厌樽前金叵罗，君看冈头窣堵坡。","dynasty":"唐代","title":"棠梨墓歌"}
{"author":"王翰","content":"秋窗昨夜秋风起，百感心成一寸灰。千里雁来书未至，五更虫语梦初回。地连洛汭浮云断，山接荥阳夕照开。何日黄河航一苇，中条山顶望青台。","dynasty":"唐代","title":"秋怀"}
{"author":"王翰","content":"上苑馀春辇路荒，芳菲落尽更堪伤。怜渠自是无情物，犹解倾心向太阳。","dynasty":"元代","title":"题画葵花"}
{"author":"王翰","content":"一气无停机，四时仍代用。万物生两间，潜植与蠢动。时至靡不荣，运往讵所恸。蝉生粪壤间，潜化自能羾。登木喜得时，鸣响甚恣纵。既免螳螂搏，幸脱痀瘘中。或学秦筝鸣，或作雅琴弄。或缓美人歌，或繁小子诵。或静而独鸣，或聚而相哄。不料瓮内鸡，遽儗竹上凤。凉飔一朝发，繁霜藉草重。强鸣声噎塞，处危心愡恫。所付既靡盬，脱落难持控。高蜚翅剪铩，不饮腹空洞。局促尘埃中，蚁困况集众。我行庭树间，见之心为痛。呼儿置深稳，聊尽尔馀哢。作诗予时哉，含悽不成讽。","dynasty":"元代","title":"秋蝉抱叶而吟叶脱而堕困于群蚁亟遣仆置高树且怜而作诗吊之"}
{"author":"王翰","content":"陵阳山下林亭好，更有高人为卜邻。几个修篁鸣翠雨，一溪流水隔红尘。灵尨过涧能迎客，幽鸟到窗如唤人。一住梁园惊岁月，春来顿觉梦归频。","dynasty":"元代","title":"陵阳春晓图为审理赋"}
{"author":"王翰","content":"雨洗烟岚千万岑，卜居真得古人心。黄金挥尽诗书富，白发从生道义深。出处须因时显晦，声名不逐世浮沉。几时听雨蓬窗底，樽酒论文细细斟。","dynasty":"元代","title":"望中条山怀道卿王先生"}
{"author":"王翰","content":"银汉昭回势欲流，瑶台露下冷光浮。轻风捲雨作佳夕，皓彩射空生素秋。老子据床多逸兴，孀娥依桂不生愁。此宵常被阴霾误，来岁高堂得赏不。","dynasty":"元代","title":"中秋和赵孟弘二首其二"}
{"author":"王翰","content":"连日霪霖此夜乾，满天星月照虚坛。灵风微动飘钟磬，清露斜飞湿佩冠。祈报有常群物阜，幽明无间寸心丹。山林野客知何幸，亦入鸳行列后班。","dynasty":"元代","title":"洪武甲子中秋夜祀风雷山川前此积雨是夜晴霁喜而赋诗以志云"}
{"author":"王翰","content":"早发浔阳岸，秋风鸿雁高。谷容通窈窕，江色变蒲萄。坚壁雄千雉，危樯舣万艘。琵琶亭下水，犹似响檀槽。","dynasty":"唐代","title":"过九江府"}
{"author":"王翰","content":"城南惊见宋人旗，寄重承麟事已迟。愧似二陵从北狩，非干鞍马倦驱驰。","dynasty":"元代","title":"读汝南遗事三首其一"}
{"author":"王翰","content":"老到形骸病日侵，追思往事倍伤心。故人别我如云散，浊酒同谁对月斟。佳节每从愁里过，旧游多向梦中寻。当年半醉题诗处，犹在瑶台第一岑。","dynasty":"元代","title":"中秋感旧"}
{"author":"王翰","content":"诗爱襄阳老布衣，玉堂字字总珠玑。秋风归兴输张翰，不道槎头鳊正肥。","dynasty":"元代","title":"孟浩然"}
{"author":"王翰","content":"尘虑今朝一笑开，嵩阳贤令寄书来。但惊风雨生华翰，顿觉阳春被草莱。携酒入云寻好石，谈诗和月坐苍苔。如今情致都无此，欲报琼瑶愧不才。","dynasty":"元代","title":"平陆县丞何德举吾文字友也官满报政京师近书来升嵩县知县余作近体诗答之"}
{"author":"王翰","content":"陆浑之疆，伊阙之旁。气盘势阻，水汇山苍。神兽见之当八月，西律行天金气泄。向嵎不怒亦不啸，貌闲言和心且狎。但见黑章眹眹映林薄，白雪被身毛质洁。更有两虎作舆卫，供奉饮包不敢阙。贤王致之献上京，词臣制为影颂声。圣皇褒崇赐金敕，王言致此由皇灵。驺虞之身上天去，至今形质留丹青。承运殿上亲赐与，白璧不换千金轻。驺虞千年为上瑞，拜表又贺黄河清。","dynasty":"元代","title":"为祥符县滕硕先生题驺虞卷"}
{"author":"王翰","content":"寂寞山居悄，相思望转迷。江空寒雁落，树尽暮云低。生事悲秋草，交情忆剡溪。西斋愁不寐，风雨共凄凄。","dynasty":"元代","title":"山房秋夜寄鲁客"}
{"author":"王翰","content":"玉宇风生秋满天，露华凉冷浸芝田。适来云表皋禽下，独立苍苔警不眠。","dynasty":"元代","title":"题画竹三首为黄伴读作其二金风玉露"}
{"author":"王翰","content":"浪迹江湖作散人，碧潭霜冷见潜鳞。芦华织被长眠雪，荷叶裁衣不涴尘。载酒几回寻贺老，画图何处访玄真。自今已是成嘉遁，莫向桃源别问津。","dynasty":"元代","title":"寒潭渔隐"}
{"author":"王翰","content":"洪河之南曰秦镇，发地削成五千仞。三峰离地皆倚天，唯独中峰特修峻。上有明星玉女祠，祠坛高眇路逶迤。三十六梯入河汉，樵人往往见蛾眉。蛾眉婵娟又宜笑，一见樵人下灵庙。仙车欲驾五云飞，香扇斜开九华照。含情迟伫惜韶年，愿侍君边复中旋。江妃玉佩留为念，嬴女银箫空自怜。仙俗途殊两情遽，感君无尽辞君去。遥见明星是妾家，风飘雪散不知处。故人家在西长安，卖药往来投此山。彩云荡漾不可见，绿萝蒙茸鸟绵蛮。欲求玉女长生法，日夜烧香应自还。","dynasty":"唐代","title":"赋得明星玉女坛，送廉察尉华阴"}
{"author":"王翰","content":"满地残花过雨天，槐阴庭院响新蝉。轻敲金奏当窗外，闲拨银筝向枕边。晓露吸残青草岸，晚风吹出绿杨烟。家山深处林亭好，曾被繁声聒醉眠。","dynasty":"唐代","title":"和黄体方伴读新蝉韵"}
{"author":"王翰","content":"春水初生芹吐芽，柳绵飞雪满澄沙。竹鸡乱语桑蹊暗，野雉低飞麦陇斜。风散纸钱人上冢，雨昏乔木客还家。太平有象真堪咏，一幅青帘傍杏花。","dynasty":"元代","title":"清明有感"}
{"author":"王翰","content":"我忆酒中仙，吟诗动百篇。杯多天不惜，名在世空传。已阙招陶社，空回访戴船。疏狂谁得似，索莫竟堪怜。踪迹江湖满，交游岁序迁。辞家频万里，作客向经年。病卧沧江上，魂飞瘴海边。悲歌临旧业，衰影隔重泉。有母存乡曲，无儿埽墓田。平生与我厚，远没赖谁全。旧事惊残梦，新阡已断烟。逝川何日返，那得不潸然。","dynasty":"元代","title":"挽胡尊道温"}
{"author":"王翰","content":"中条山下古祠荒，祠下疏槐叶半黄。五载醉乡心兀兀，一封谏疏语琅琅。朝廷独立寸心赤，岭徼思归两鬓霜。此去却当书上考，五云飞出紫泥香。","dynasty":"元代","title":"柏塔寺其五杨公祠"}
{"author":"王翰","content":"宣和崇画古来稀，名笔谁知向此挥。贝叶写成清梵语，空花飞满古天衣。咒师持钵䧏龙下，禅子谈经跨虎归。他日重来持粉墨，近窗临榻得依稀。","dynasty":"元代","title":"福善寺宣和画壁"}
{"author":"王翰","content":"黄花锦树碧江濆，笑把萸杯独忆君。日暮西风还落帽，风流那似孟参军。","dynasty":"元代","title":"九日寄鲁客"}
{"author":"王翰","content":"神头岭下卫公祠，楼观穹窿覆古碑。堪笑韩彭真竖子，指挥褒鄂似婴儿。金戈铁马兴王日，羽扇纶巾灭寇时。战策本期经国用，初心不与乱臣知。","dynasty":"元代","title":"过李靖祠"}
{"author":"王翰","content":"流落风尘会合难，相逢老泪湿征衫。兵馀亲旧凭谁问，道远音书久不缄。函内仪容须默记，墓头断碣欲重劖。他年榜首青云客，拟向南宫问阿咸。","dynasty":"元代","title":"送外孙苏敬"}
{"author":"王翰","content":"长河水落露汀沙，隔水依稀似见花。旷野蒿莱千万亩，荒村篱落两三家。柳塘滟滟新堤固，麦陇青青小径斜。自是游人耽野趣，哦诗驴背不知赊。","dynasty":"元代","title":"和黄体方郊行"}
{"author":"王翰","content":"庸庸袜线愧才疏，多口曾招祸有馀。去就已如巢幕燕，功名浑类上竿鱼。昨非今是无多远，覆雨翻云一任渠。万事从今都拨置，荷锄归去理残书。","dynasty":"元代","title":"偶书二首其二"}
{"author":"王翰","content":"万籁秋声近，双峰宿霭收。江涵林影碎，野接曙光浮。萝薜通书幌，莺花避钓舟。由来扬子宅，寂寞闭丹丘。","dynasty":"元代","title":"题画小景"}
{"author":"王翰","content":"空堂霜气肃，落木集已多。墙阴数丛菊，岁晏承阳和。寘卷下堂行，自爱颜色佳。掇英汎浊醪，为我驻年华。渊明已黄土，幽姿徒尔嘉。惆怅南山上，千载空烟霞。","dynasty":"元代","title":"古诗五首其一"}
{"author":"王翰","content":"揉碎含霜黑水晶，春波滟滟煖霞生。甘浆细挹红泉溜，浅沫轻浮绛雪明。金剪玉钩新制法，紫驼银瓮旧豪名。客愁万斛可消遣，一斗凉州换未平。","dynasty":"元代","title":"葡萄酒"}
{"author":"王翰","content":"清风汎栏楯，明月耿房帷。夜永草虫吊，天长鸿雁悲。容华渐销铄，阳景空中驰。宝剑光陆离，白马黄金鞿。丈夫贵循名，讵以别离为。含情掩瑶琴，涕泗空涟洏。","dynasty":"元代","title":"古诗五首其二"}
{"author":"王翰","content":"端坐槐阴日欲斜，昼长多睡更思茶。山头雨过堆青翠，天际风轻散暮霞。割尽黄云人刈麦，削开苍玉客分瓜。赓酬共拟陶情思，谁得佳章笔有华。","dynasty":"元代","title":"再用夏日即事韵答丁志善"}
{"author":"王翰","content":"东堂起集贤，贵得从神仙。首命台阶老，将崇御府员。送人锵玉佩，中使拂琼筵。和乐薰风解，湛恩时雨连。长材成磊落，短翮强翩翾。徒仰蓬莱地，何阶不让缘。","dynasty":"唐代","title":"奉和圣制送张说上集贤院学士赐宴得筵字"}
{"author":"王翰","content":"从来瑾玉不藏瑕，芹泮叨餐几岁华。佳句已承来甲第，好书还拟与东家。素丝种种浑如雪，银海昏昏眩有花。百事无成空潦倒，蓬门载酒敢停车。","dynasty":"元代","title":"和邓舍韵二首其一"}
{"author":"王翰","content":"江边日日醉，应被野鸥猜。潦倒依芳草，猖狂藉绿苔。杜陵非嗜酒，彭泽岂耽杯。近是飘零客，愁怀强自开。","dynasty":"元代","title":"江上醉归"}
{"author":"王翰","content":"问讯维摩室，秋深病稍除。翻经仍傍暖，补衲乍临虚。寂寞思闻楚，暌离叹索居。西来同逝水，不肯寄双鱼。","dynasty":"元代","title":"闻性空居士病愈"}
{"author":"王翰","content":"万籁秋声近，双峰宿霭收。江涵林影碎，野接曙光浮。萝薜通书幌，莺花避钓舟。由来扬子宅，寂寞闭丹丘。","dynasty":"元代","title":"题画小景"}
{"author":"王翰","content":"冒雨离家去，今朝江上回。妻儿怜我醉，怀抱为谁开。山谷多豺虎，田园半草莱。生涯无可问，不惜坐苍苔。","dynasty":"元代","title":"到家"}
{"author":"王翰","content":"小舟眠不得，起坐待潮生。露浅壶觞尽，江澄巾屦清。沿沙馀鸟迹，隔水递钟声。悄似金山夜，相看月正明。","dynasty":"元代","title":"龙湖夜泊"}
{"author":"王翰","content":"日暮沧江上，收纶坐石矶。为怜霄汉客，暂解薜萝衣。雨过苔初合，云深蕨正肥。相看俱白首，谁道故人稀。","dynasty":"元代","title":"春日客至"}
{"author":"王翰","content":"桂树淮南隐，缄书喜见招。几年悲落魄，今日任逍遥。擢秀名空在，搴芳趣转饶。也知簪组累，不似学渔樵。","dynasty":"元代","title":"春暮约鲁客游雁湖"}
{"author":"王翰","content":"饮尽杯中物，西游竟不归。孤坟谁挂剑，老泪独沾衣。夜月疑禅幻，春云想锡飞。东林诗社在，寂寞似君稀。","dynasty":"元代","title":"挽古心淳上人"}
{"author":"王翰","content":"旭日照高岑，天风振远林。不因沧海色，那识白云心。宝树空香满，珠林积翠深。坐来明月上，何处起潮音。","dynasty":"元代","title":"游鼓山灵源洞时澄明景霁入望千里徘徊自旦至夕值月上闻梵声泠然有出尘之想"}
{"author":"王翰","content":"偶信东山屐，寻幽到翠微。白云空野树，红叶恋斜晖。岸落潮初满，天寒雁未归。风尘江海遍，不上野人衣。","dynasty":"元代","title":"晚眺次林公伟韵"}
{"author":"王翰","content":"玉堂得意少知几，岭海归来两鬓丝。此处青山好埋滑，何年赤壁重衔悲。应知双冢秋风日，正是连床夜雨时。千古英灵犹不死，烛天文焰照峨眉。","dynasty":"元代","title":"过眉山二苏先生墓"}
{"author":"王翰","content":"南陌东边草染裙，嫩青深翠一时新。王孙去后无消息，春雨春烟恼杀人。","dynasty":"元代","title":"南陌词其三"}
{"author":"王翰","content":"宗藩百世镇夷门，列郡分封合礼文。仙李盘根随地盛，银潢泻𣲖自天分。山川西去连秦晋，风教南来及汝坟。此去贤王思圣泽，千年职贡效殷勤。","dynasty":"元代","title":"奉教送汝阳王之国汝宁"}
{"author":"王翰","content":"柳氏河东秀，何年去远遐。祗应寻玉斧，得以住金华。拱璧来垂棘，名驹产渥洼。居乡曾领荐，治县久栽花。浪毁金为矿，虚言玉有瑕。看山吟好句，见字识名家。重睹中天日，还乘贯月槎。承恩辞紫禁，沾命赐黄麻。未署移山判，先驱露冕车。儿童骑竹马，父老候闉阇。明日丽谯鼓，鼕鼕报早衙。","dynasty":"元代","title":"送柳思之武陟令"}
{"author":"王翰","content":"一别吴山又四年，客途流落几扶颠。诸生专业无多子，同宦居官有几员。感旧听残秋夜雨，思乡吟断夕阳天。有时一付掀髯笑，得失原来是偶然。","dynasty":"元代","title":"洪武戊寅予去官平陆有律诗二章曾录示宋广文至洪武辛巳告放归田里复赓前韵二首仍简宋广文其一"}
{"author":"王翰","content":"树色昏昏惨不开，静林何处是楼台。峦光隔户乍无有，云影过帘常往来。虞坂泥深愁困骥，傅岩碑湿自生苔。翠屏何日重相对，欲倩南风扫宿霾。","dynasty":"元代","title":"雨中望条山"}
{"author":"王翰","content":"碧松阴底大江边，两岸猿声更悄然。落日乱云迷远近，无心重理钓鱼船。","dynasty":"元代","title":"题边道士小景二首其一"}
{"author":"王翰","content":"挥涕临岐作别难，岂期今日偶生还。早知刺舌惩多口，何事低眉致厚颜。诗寄碧云生晚戍，书来黄叶满秋山。一杯浊酒清灯夜，犹恐相逢是梦间。","dynasty":"元代","title":"言怀简丁志善三首其一"}
{"author":"王翰","content":"三载王门老教官，授经日日近金銮。麝飘金墨诗情好，蚁泛宫壶酒兴宽。老去每生乡土念，归来端为故人欢。何时策杖瑶峰下，闲共云山赋考槃。","dynasty":"元代","title":"简临颍大尹马文隆"}
{"author":"王翰","content":"勾吴树业向荆南，至德曾闻固让三。永立武王元有道，受封虞仲更何惭。碑残野火文全灭，树响山风战欲酣。禽鸟亦知亡国恨，向人啼断入烟岚。","dynasty":"元代","title":"吴庙秋风"}
{"author":"王翰","content":"薄暮清兴嘉，凉风集高树。须臾明月生，清光在樽俎。池空河影凉，石冷苔色古。列坐当前墀，杯行不烦举。野庖具山蔬，稚子荐鸡黍。晴峰馀霭收，密竹残露湑。惊鹊翻夜巢，流萤堕前户。良时念暌离，触物感所寓。坐待河影流，疏钟绕林曙。","dynasty":"元代","title":"龙山月夜饮酒分韵得树字"}
{"author":"王翰","content":"黑云压城天柱折，长烽夜照孤臣节。剑血飞丹气夺虹，银章触手纷如雪。丈夫顾义不顾死，泰华可摧川可竭。蕉黄荔丹酒满壶，千载漳人酹呜咽。","dynasty":"元代","title":"挽迭漳州"}
{"author":"王翰","content":"饮罢高斋借榻眠，卧听更漏意萧然。空床梦断雨方急，短烛吟残花倒悬。旧馆偶来还是客，明公相见即如仙。奔腾老骥浑无力，拟向亨途借一鞭。","dynasty":"元代","title":"陈如心家饮罢言怀"}
{"author":"王翰","content":"袖拂烟霞卧石矶，平田漠漠树依依。碧天云静鹤心远，白露江寒雁影稀。微命未沾生不偶，老怀虽壮事多违。中条尽有诛茅处，一任王孙归不归。","dynasty":"元代","title":"言怀柬解州典教黎先生"}
{"author":"王翰","content":"大梁城中百万家，谁家沽酒为生涯。青帘白昼垂到地，书言美酒非为誇。座中多是江南客，卖茶贩盐为本业。自从伴着如花人，囊楮番番卷秋叶。日长不厌秦筝繁，夜阑不放清歌歇。箧里黄金索已无，朝来暮去情渐疏。秋风吹断高唐梦，但见阳台明月孤。昨日书来寄亲语，老病空床泪如雨。寄与佳儿促早归，何用离乡作商贾。市中卖得旧衣钱，独向黄河买去船。","dynasty":"元代","title":"酒家谣"}
{"author":"王翰","content":"中条与太华，天际浮脩眉。巨灵擘之翠壁断，日月彷佛缠东西。瑶台之峰去天才咫尺，下视齐州九点烟雾迷。中有至人骨法奇，芙蓉作裳荷制衣。玄云石上紫芝秀，碧沙洞中瑶草肥。我时来寻步屧迟，杖藜直入白云栖。林藏鼎灶自与人间隔，云间或闻犬与鸡。吾知子兮讵学商山采芝之黄绮，首阳食蕨之夷齐。亦不学遗世节分三休宜，避地为远豺狼欺。有商硕辅此版筑，至今草木含精辉。千年斯人踵芳躅，抱养元气蟠涂泥。一日幡然作霖雨，坐使四海枯槁春淋漓。归来濯足清涟漪，浩歌明月当嵓扉，山灵有文慎勿移。","dynasty":"元代","title":"瑶台篇"}
{"author":"王翰","content":"两岸青山几万里，中间一水走如龙。数家市肆无居货，百户厢民尽务农。兵燹罕经祠庙古，蝗灾不值岁时丰。前朝令尹多佳政，道侧苍碑记范公。","dynasty":"元代","title":"过涉县"}
{"author":"王翰","content":"锄菜忘金志亦雄，眼高四海却如空。当时不识公孙度，必托中山大耳公。","dynasty":"元代","title":"咏史五首其二管宁"}
{"author":"王翰","content":"两首新诗墨色浓，飘然逸气有仙风。藜床清梦飞为蝶，竹杖通灵化作龙。商皓芝田云更白，葛公丹井水犹红。他年勾曲寻真去，会向松边问小童。","dynasty":"元代","title":"和王道录韵其人尝住茅山其一"}
{"author":"王翰","content":"双亲久谢世，岁月倏已徂。音容宛犹在，曷以侍槃盂。昼思俨在堂，暮思恒倚闾。思之不能置，泪下沾衣裾。陵中有蓼莪，堂下有风木。草木尚有因，独无父母属。哀哀慈母劳，戚戚严父鞠。此心何时已，终身讵为足。","dynasty":"元代","title":"孝思堂"}
{"author":"王翰","content":"连日霪霖此夜乾，满天星月照虚坛。灵风微动飘钟磬，清露斜飞湿佩冠。祈报有常群物阜，幽明无间寸心丹。山林野客知何幸，亦入鸳行列后班。","dynasty":"元代","title":"洪武甲子中秋夜祀风雷山川前此积雨是夜晴霁喜而赋诗以志云"}
{"author":"王翰","content":"流落风尘会合难，相逢老泪湿征衫。兵馀亲旧凭谁问，道远音书久不缄。函内仪容须默记，墓头断碣欲重劖。他年榜首青云客，拟向南宫问阿咸。","dynasty":"元代","title":"送外孙苏敬"}
{"author":"王翰","content":"曾上陈家聚德亭，云孙典教继家声。许由祠下花连坞，彭祖岗边水绕城。纂史王门存藻鉴，横经庠序乐群英。广文特写寒梢碧，为表平生一节贞。","dynasty":"元代","title":"送陈惟一司训还鄢陵伯振教授写墨竹以送予就题于上"}
{"author":"王翰","content":"每向家山驼醉归，长鸣曾入浣花溪。寻诗不畏途冲雪，沽酒那忧路有泥。贫里市来浑似马，客中亡去弃如鸡。吴山不是多贤旧，便欲徒归尘土迷。","dynasty":"元代","title":"驴死口号简孙知县"}
{"author":"王翰","content":"回首匆匆岁又残，新裁诗句问平安。竹窗夜读薰炉煖，芸阁冬眠布被寒。客久莫辞杯潋滟，官贫休厌菜阑干。冯君若问予生意，赢得丰年菽水欢。","dynasty":"元代","title":"寄李延龄"}
{"author":"王翰","content":"昔住吴山岁月深，归来聊复别儒林。喜逢佳节陪高宴，未向明时叹陆沉。官俸请教供色养，芳樽沽得称閒吟。太平无事双亲健，为表当年忠孝心。","dynasty":"元代","title":"和冯大尹九日见寄二首其一"}
{"author":"王翰","content":"天地清空一点尘，此身聚散梦难真。闭门咸谷花争发，策杖王官草自春。荣辱尽抛身世了，行藏都入笑谈新。堂堂正道行将去，更莫回头别问津。","dynasty":"元代","title":"寄董仲伦四首其一"}
{"author":"王翰","content":"未极人心畅，如何帝道明。仍嫌酺宴促，复宠乐游行。陆海披珍藏，天河直斗城。四关青霭合，数处白云生。饪餗调元气，歌钟溢雅声。空惭尧舜日，至德杳难名。","dynasty":"唐代","title":"奉和圣制同二相已下群官乐游园宴"}
{"author":"王翰","content":"我忆酒中仙，吟诗动百篇。杯多天不惜，名在世空传。已阙招陶社，空回访戴船。疏狂谁得似，索莫竟堪怜。踪迹江湖满，交游岁序迁。辞家频万里，作客向经年。病卧沧江上，魂飞瘴海边。悲歌临旧业，衰影隔重泉。有母存乡曲，无儿埽墓田。平生与我厚，远没赖谁全。旧事惊残梦，新阡已断烟。逝川何日返，那得不潸然。","dynasty":"元代","title":"挽胡尊道温"}
{"author":"王翰","content":"诗爱襄阳老布衣，玉堂字字总珠玑。秋风归兴输张翰，不道槎头鳊正肥。","dynasty":"元代","title":"孟浩然"}
{"author":"王翰","content":"谷旦占年喜得晴，春来无物不回生。日升旸谷冰初泮，星转苍龙木向荣。斗米三钱书岁稔，遗蝗千尺见时平。风流只有梁园客，特寄新诗为写情。","dynasty":"元代","title":"谷日喜晴和体方韵"}
{"author":"王翰","content":"月色不可埽，秋声何处闻。不应仙佩集，翠影乱纷纷。","dynasty":"元代","title":"题风竹"}
{"author":"王翰","content":"万里西来渡跋提，贤王亲迓筑沙堤。昙花水冷苍龙蛰，贝叶芸香白马嘶。郁郁彩云高捧日，纷纷花雨净无泥。归依大觉资王化，更演洪恩及庶黎。","dynasty":"元代","title":"扈从郑门迎驾"}
{"author":"王翰","content":"长河水落露汀沙，隔水依稀似见花。旷野蒿莱千万亩，荒村篱落两三家。柳塘滟滟新堤固，麦陇青青小径斜。自是游人耽野趣，哦诗驴背不知赊。","dynasty":"元代","title":"和黄体方郊行"}
{"author":"王翰","content":"行幐青竹杖，溪上独来时。风定游丝堕，天长去鸟迟。闲云流水意，随柳傍花诗。无限幽人思，寻常少得知。","dynasty":"元代","title":"洛水春风写竹作"}
{"author":"王翰","content":"露洗空山白玉台，当年金母御风来。涧边瑶草香难歇，洞里碧桃花自开。雨后苔痕侵旧字，座间山影蘸新醅。去家游子愁千种，白纻轻衫谁与裁。","dynasty":"元代","title":"和陈克斋清明登瑶台有感其三"}
{"author":"王翰","content":"自脱京华服，知君叹索居。海隅清宦在，天上故人疏。挂壁空长剑，探囊得素书。更陪骢马去，西望复何如。","dynasty":"元代","title":"送张子方之江西掾史"}
{"author":"王翰","content":"邂逅梁园始识君，喜瞻眉宇胜空闻。胸中泉石元无价，笔底珠玑迥不群。一曲离歌迷汴水，满襟归兴隔江云。何时共贳金陵酒，对景新题兴更分。","dynasty":"元代","title":"和韵送陆员外"}
{"author":"王翰","content":"昔住吴山岁月深，归来聊复别儒林。喜逢佳节陪高宴，未向明时叹陆沉。官俸请教供色养，芳樽沽得称閒吟。太平无事双亲健，为表当年忠孝心。","dynasty":"元代","title":"和冯大尹九日见寄二首其一"}
{"author":"王翰","content":"白云庵对白云岑，殿宇峥嵘云气深。袅袅青猿啼竹里，双双赤鲤见潭心。灵风䬃爽神君至，秋月空明木客吟。羡子早年归福地，愧予何日遂投簪。","dynasty":"元代","title":"送赵炼师归白云庵"}
{"author":"王翰","content":"岚光淡淡复浓浓，多在园林夕照中。绿减一川烟际草，红添千树水边枫。落霞孤鹜吟难尽，折苇残荷画不工。只有谪仙情思苦，灞陵伤别意无穷。","dynasty":"元代","title":"奉教和秋日四题其三秋色"}
{"author":"王翰","content":"垂柳含风绿线长，舂锄飞下玉双双。一溪春水无人渡，低掠蒹葭过石淙。","dynasty":"元代","title":"题白鹭图"}
{"author":"王翰","content":"三年佐治住东周，又及南辕报政秋。千里暮云迷汴水，一帘疏雨别嵩丘。凤台晓上留新句，虎监春行访旧游。料得归期在初夏，杖藜携酒待仙舟。","dynasty":"元代","title":"送河南王府判考绩"}
{"author":"王翰","content":"故人相约碧溪行，风雨何期别恨生。远树白波孤棹没，空林黄叶宿寒轻。谢公独得东山趣，郑子应惭谷口耕。安得手杯同潦倒，远寻瑶草到蓬瀛。","dynasty":"元代","title":"和鲁客见寄韵"}
{"author":"王翰","content":"宗亮风神本潇洒，胸中自有万竹竿。苍龙雨过影在壁，彩凤月冷鸣空山。新诗数句细字写，银钩挂在青琅玕。毫素醉挥乌帽脱，鹅绿浅蘸端溪寒。当时直欲乘兴写，岂料今日垂涕看。","dynasty":"元代","title":"樊宗亮墨竹"}
{"author":"王翰","content":"秀出千林特异材，失来一月不登台。扬州祠下催琼蕊，赤壁矶头送酒杯。对月几伤闲袖手，临风可忍谩支颏。繁弦急管徒尘耳，卧听空山万窍哀。","dynasty":"元代","title":"班管清响异常予甚爱之昨失于道以其相从最久为吾乐多矣不能忘情作诗纪之"}
{"author":"王翰","content":"百丈仙台与客游，和风吹面正轻柔。谁家修竹偏临水，何处垂杨不映楼。缓步偶逢佳处歇，放怀莫厌醉时讴。君看巫谷桥中水，断送年光日夜流。","dynasty":"元代","title":"清明登瑶台"}
{"author":"王翰","content":"大地山河罄一湔，腊间三白见丰年。天人巧剪银河水，山岳新开玉井莲。我欲忍寒还罢钓，人谁乘兴未归船。闭门不作袁安卧，赖有夷山令尹贤。","dynasty":"元代","title":"雪后简伯纯县令"}
{"author":"王翰","content":"一掷难如不顾人，豫章一屈匪躬臣。葛巾野服非君物，合着当年夷皓身。","dynasty":"元代","title":"咏史五首其五华歆"}
{"author":"王翰","content":"十二仙鬟接紫青，玉田日暖晓烟轻。风回鹤驾鸾声远，月湿鲸波兔影清。古殿秋阴雷雨黑，苍崖返照瀑泉明。恨无画手王摩诘，写作新图送客行。","dynasty":"元代","title":"瑶台顶其一"}
{"author":"王翰","content":"曾向斜街寄醉眠，燕城回首几经年。风柔广陌灯初挂，云散仙台月正悬。吟笔欲挥诗唾玉，舞裙才动步生莲。而今寂寞扬雄宅，独对长檠雪满毡。","dynasty":"元代","title":"灯夕在平陆感旧三首其一"}
{"author":"王翰","content":"一曲清流上四围，世家种德有馀辉。亲藩开卷题金薤，令子趋庭着绣衣。风引晴岚来几席，鸟拖秋色入檐扉。江山孕秀门庭贵，夹路青槐四牡騑。","dynasty":"元代","title":"环翠堂二首为王审理其一"}
{"author":"王翰","content":"藉甚才名英妙年，江湖何幸得同船。清时未许公藏器，晚岁翻令我着鞭。人物一双真白璧，文章百选中青钱。他时邂逅逢知己，一荐云衢上九天。","dynasty":"元代","title":"赠陈仲宽刘嘉善二贤者"}
{"author":"王翰","content":"一掷难如不顾人，豫章一屈匪躬臣。葛巾野服非君物，合着当年夷皓身。","dynasty":"元代","title":"咏史五首其五华歆"}
{"author":"王翰","content":"夷山宝刹自唐家，石塔横空半欲斜。神鹿听经翻贝叶，毒龙喷水出昙华。咒师碧眼浑如鹄，老衲弓身曲似虾。知我登堂来问法，呼童先点赵州茶。","dynasty":"元代","title":"和体方游相国寺"}
{"author":"王翰","content":"车前楚楚初抽穗，桂髓绵绵引嫩条。叶底翠罂真可摘，孰云不可报琼瑶。","dynasty":"元代","title":"瞿长史黄瓜图"}
{"author":"王翰","content":"涿鹿城头曙色分，素池如练迥无尘。翠屏倒浸山光静，银汉平铺月色新。五月南风凝雪甸，四时飞鸟避云津。想应须待调羹手，拟共江梅入八珍。","dynasty":"元代","title":"盐池晓望"}
{"author":"王翰","content":"日暮沧江上，收纶坐石矶。为怜霄汉客，暂解薜萝衣。雨过苔初合，云深蕨正肥。相看俱白首，谁道故人稀。","dynasty":"元代","title":"春日客至"}
{"author":"王翰","content":"饮罢高斋借榻眠，卧听更漏意萧然。空床梦断雨方急，短烛吟残花倒悬。旧馆偶来还是客，明公相见即如仙。奔腾老骥浑无力，拟向亨途借一鞭。","dynasty":"元代","title":"陈如心家饮罢言怀"}
{"author":"王翰","content":"长安少年无远图，一生惟羡执金吾。骐驎前殿拜天子，走马为君西击胡。胡沙猎猎吹人面，汉虏相逢不相见。遥闻鼙鼓动地来，传道单于夜犹战。此时顾恩宁顾身，为君一行摧万人。壮士挥戈回白日，单于溅血染朱轮。回来饮马长城窟，长安道傍多白骨。问之耆老何代人，云是秦王筑城卒。黄昏塞北无人烟，鬼哭啾啾声沸天。无罪见诛功不赏，孤魂流落此城边。当昔秦王按剑起，诸侯膝行不敢视。富国强兵二十年，筑怨兴徭九千里。秦王筑城何太愚，天实亡秦非北胡。一朝祸起萧墙内，渭水咸阳不复都。","dynasty":"唐代","title":"相和歌辞。饮马长城窟行"}
{"author":"王翰","content":"九月清霜杀草莱，谁人出猎傍山隈。一声高向林边起，大翮翻从云外来。秪为恋恩飞不去，岂因求食唤将回。当年亦有荆州牧，曾筑秋风百尺台。","dynasty":"元代","title":"闻呼鹰"}
{"author":"王翰","content":"晓过黎城县，川原似画成。鸡栖连树着，牛铎上山鸣。小酌茅柴酒，新尝荞麦羹。周文犹用武，圣代不烦兵。","dynasty":"元代","title":"过黎城县"}
{"author":"王翰","content":"上苑馀春辇路荒，芳菲落尽更堪伤。怜渠自是无情物，犹解倾心向太阳。","dynasty":"元代","title":"题画葵花"}
{"author":"王翰","content":"广文标致不可及，皎皎浑如出水莲。才器直为金马客，文章真是玉堂仙。年年士子登甲第，日日衣冠肃讲筵。官俸虽清能爱客，客来未便坐无毡。","dynasty":"元代","title":"与张文秀教谕"}
{"author":"王翰","content":"梁园自古文辞盛，解后怜公有俊才。大器不为三语掾，雄文夺得一经魁。凤凰台上诗情好，龙虎榜头春意回。想到京华方二月，须凭归雁寄音来。","dynasty":"元代","title":"暮秋梁园言怀呈体方伯振二诗伯其二送时志秀才赴礼闱"}
{"author":"王翰","content":"嵓隈寺古极幽寻，石径人稀苔藓深。宝铎有声生晚籁，柏林无雨结秋阴。山猿抱子眠青竹，野鹿生麑下碧岑。君正妙年方树立，未甘习静便投簪。","dynasty":"元代","title":"柏塔寺其一"}
{"author":"王翰","content":"山中四序多佳趣，况住白云绿树间。绕舍流泉声㶁㶁，隔帘幽鸟语关关。晴窗阁笔抄书罢，春沼留香洗砚残。羡子妙年方膴仕，岂容归隐佩秋兰。","dynasty":"元代","title":"云林书舍为黄金华题"}
{"author":"王翰","content":"士清世上清狂士，狂写墨竹竟得名。狂发拈笔写一个，铁网出海珊瑚青。持缣候谒四方客，醉卧木榻呼不醒。如山白璧不敢换，时拂素壁千竿成。士清士清狂且真，死为狂鬼应有神。南山松下昔有坟，坟作平地松为薪。壁间墨竹墨如新，我诗便作筼筜记，千载更有如斯人。","dynasty":"元代","title":"徐士清墨竹"}
{"author":"王翰","content":"刘君自是南州彦，嗜酒吟诗兴独狂。不以长鲸浮采石，却缘孤雁没蛮乡。经纶事业谁堪拟，金石交情我最伤。料尔贤郎多少恨，独收遗骨返衡湘。","dynasty":"元代","title":"挽子中刘别驾"}
{"author":"王翰","content":"雪为丰采月为神，檀蕊风传始辨真。高似广寒攀桂客，幽如湘水佩兰人。冰蕤吹破黄金粟，玉骨薰秾紫麝尘。世上群芳孰可比，可怜茉莉属残春。","dynasty":"元代","title":"奉教和王达善学士梅花四咏其二梅香"}
{"author":"王翰","content":"阳翟之山几千里，山头千丈神光起。驺虞瑞世生其间，百兽争趋似群蚁。漆光玄章耀朝日，雪色白毛濯秋水。驺虞含仁性不残，两虎常从供饮食。野人奔走告王庭，整驾取之劳玉趾。鸾旗不动仙仗闲，逡巡俛首伏雕阑。鼓吹导引入城市，填衢塞巷居民看。咸言圣人尧舜德，基业永固安如山。玉烛调元风雨时，草木芜芜禽兽繁。储祥兆和四灵至，驺虞稀见从古难。朅来赐宴承运殿，群臣拜贺欢心颜。鹤驾东行献金阙，天门晓启红光发。雕笼舁入龙颜喜，千官聚看称奇绝。圣主谦冲不敢当，贤王逊美情尤切。宠章飞动赐金敕，虎士腾挐分玉节。归命丹青写作图，记此奇形前代无。深林妥尾走妖狐，枯槎砺吻鸣老乌。落木纷纷下空谷，阴风䬃䬃吹黄芦。一朝金门拜赐归，华堂展玩皆欢呼。什袭珍藏为至宝，金璧虽多孰敢估。","dynasty":"元代","title":"驺虞图"}
{"author":"王翰","content":"浮云四敛见膧胧，蟾泣秋霄海雾空。万里素虹生碧落，九天丹桂堕金风。玉光浮动舞衣上，银汉横斜醉眼中。入手酒杯须强饮，不知来岁与谁同。","dynasty":"元代","title":"中秋小酌录呈诸贤友二首其一"}
{"author":"王翰","content":"负汝逃生出四围，饥寒奔走入山隈。父从旧友干衣去，母向邻家借米回。早是幼时长处困，谁知嫁后又逢灾。佳人命薄诚如此，毁璧长歌心更哀。","dynasty":"元代","title":"得南信四首其四"}
{"author":"王翰","content":"送客都门道，旗亭酒一樽。雨馀芳草合，风定落花繁。晓树连云暗，春江带雨浑。明朝定相忆，遥望一销魂。","dynasty":"元代","title":"龙江别意二首其二"}
{"author":"王翰","content":"曾属櫜鞬侍玉墀，分藩又从汝南驰。幽兰亭古连青琐，悬瓠城高驻綵旗。射艺远过猿臂巧，画名不减虎头痴。从容退食知多暇，好为裁诗寄所思。","dynasty":"元代","title":"送吴指挥扈从汝宁"}
{"author":"王翰","content":"诗翁老去不禁寒，日在柴门已返关。清晓家僮呼我起，墙头惊失夜来山。","dynasty":"元代","title":"雪夜杂诗其五"}
{"author":"王翰","content":"玉宇风生秋满天，露华凉冷浸芝田。适来云表皋禽下，独立苍苔警不眠。","dynasty":"元代","title":"题画竹三首为黄伴读作其二金风玉露"}
{"author":"王翰","content":"回首匆匆岁又残，新裁诗句问平安。竹窗夜读薰炉煖，芸阁冬眠布被寒。客久莫辞杯潋滟，官贫休厌菜阑干。冯君若问予生意，赢得丰年菽水欢。","dynasty":"元代","title":"寄李延龄"}
{"author":"王翰","content":"闭门吟咏学饥鸢，孤兴高情自一天。清景惟诗收拾得，党家粗俗亦徒然。","dynasty":"元代","title":"雪夜杂诗其一"}
{"author":"王翰","content":"羡公本是汾阳后，致用还优经济才。千里黄尘承命去，万仓红粟被恩开。柳添新绿遮文旆，梅送残香入酒杯。莫待梁园春事已，公馀策马早归来。","dynasty":"元代","title":"送郭工副焕章之汝宁放粮"}
{"author":"王翰","content":"藉甚才名英妙年，江湖何幸得同船。清时未许公藏器，晚岁翻令我着鞭。人物一双真白璧，文章百选中青钱。他时邂逅逢知己，一荐云衢上九天。","dynasty":"元代","title":"赠陈仲宽刘嘉善二贤者"}
{"author":"王翰","content":"三子清标骨已仙，要将大雅继唐贤。诗吟柳絮春风外，人在梅花夜月边。光夺兰膏微有晕，气凌茶灶湿无烟。想应一榻团栾处，绝胜山阴访戴船。","dynasty":"元代","title":"雪夜联诗图"}
{"author":"王翰","content":"朝朝鹤驾驻山头，极目天南是越州。洱海川原何日到，蜀江风浪几回留。鹡鸰每诵常联榻，花萼相辉共倚楼。友爱天伦情最切，别来几许鬓成秋。","dynasty":"元代","title":"奉教题夷山晚望图"}
{"author":"王翰","content":"大地山河罄一湔，腊间三白见丰年。天人巧剪银河水，山岳新开玉井莲。我欲忍寒还罢钓，人谁乘兴未归船。闭门不作袁安卧，赖有夷山令尹贤。","dynasty":"元代","title":"雪后简伯纯县令"}
{"author":"王翰","content":"翠壑风生万竹啼，清秋摇落怨凄凄。疏丛頫仰浑无定，鸣凤来时不得栖。","dynasty":"元代","title":"题画竹三首为黄伴读作其一云望天风"}
{"author":"王翰","content":"猎猎南风暂舣舟，一杯聊为浣离愁。洛阳醉里花经眼，隋岸行时柳拂头。一卷离骚吟泽国，半肩袯襫舞沧洲。几时结屋鄮山下，钓月耕云共白鸥。","dynasty":"元代","title":"送陈主簿归四明"}
{"author":"王翰","content":"几年携杖看山心，回首离情满素襟。画蠲冲开江水绿，玄猿啼断越山深。长干沽酒临风酌，采石题诗对月吟。复职归来春欲半，梅关花尽已成阴。","dynasty":"元代","title":"送监税李公考绩"}
{"author":"王翰","content":"大梁城内宋门前，借得卢仝屋数椽。一片危墙将倒地，四周破瓦好窥天。风穿每恨尘凝座，雨漏长忧湿满毡。欲向浣花新卜筑，无人为送草堂钱。","dynasty":"元代","title":"破屋"}
{"author":"王翰","content":"涿鹿城头曙色分，素池如练迥无尘。翠屏倒浸山光静，银汉平铺月色新。五月南风凝雪甸，四时飞鸟避云津。想应须待调羹手，拟共江梅入八珍。","dynasty":"元代","title":"盐池晓望"}
{"author":"王翰","content":"雁去湖空野水深，秋风吹客上遥岑。丹枫尽逐孤臣泪，黄菊空怜处士心。雨后诸峰浮夕霭，霜前一叶送寒阴。停车欲问当年事，尺素何由到上林。","dynasty":"唐代","title":"雁湖（在观猎山之巅，群雁所栖集也）"}
{"author":"王翰","content":"长河水落露汀沙，隔水依稀似见花。旷野蒿莱千万亩，荒村篱落两三家。柳塘滟滟新堤固，麦陇青青小径斜。自是游人耽野趣，哦诗驴背不知赊。","dynasty":"元代","title":"和黄体方郊行"}
{"author":"王翰","content":"清朝微雨歇，云气行丹崖。几家挑菜女，笑下青峰来。","dynasty":"元代","title":"山居即事五首其三"}
{"author":"王翰","content":"苒苒沙汀展翠毡，行行苔径踏青钱。适来倚杖看云处，閒与白鸥相对眠。","dynasty":"元代","title":"和王清源秋日漫兴五首其一"}
{"author":"王翰","content":"执手寒江滨，慷慨难为别。岂无杨柳枝，零乱不堪折。鸿雁西北来，嗷嗷唳晴雪。阳和忽已暮，旅况转凄切。谁怜苏子卿，天涯持汉节。","dynasty":"元代","title":"送别刘子中二首其二"}
{"author":"王翰","content":"三年我作鄢陵客，半载尔为临颍官。岁月无情空冉冉，风尘不定浩漫漫。愁来白发三千丈，醉倚画楼十二阑。老去功名已无意，任抛青镜不须看。","dynasty":"元代","title":"简临颍令马文隆"}
{"author":"王翰","content":"秋风烂漫熟禾黍，夹路垂垂枣尽红。长镰在腰来妇女，小篮负背走儿童。野菊开花清露湿，楼桑坠叶白烟笼。夕阳山下少人去，杖藜随意数飞鸿。","dynasty":"元代","title":"中留道中"}
{"author":"王翰","content":"偃蹇长鲸横北海，怒喷风雷九州垓。九州壮士贲育徒，雄剑长弓几千队。长鲸掉尾鳞鬣张，壮士辟易弓剑伤。九州尘土山岳动，蔽亏日月无晶光。长鲸长鲸尔当弭，上帝威灵不可比。一朝怒遣似飞来，尽赤溟波千文水。山岳重安日月明，长鲸长鲸尔独死。","dynasty":"元代","title":"北海鲸时北征纳克楚"}
{"author":"王翰","content":"柏君挺挺英雄姿，出佐薇省丁时危。愁闻两浙已瓦解，江南民命犹悬丝。楼船一旦下江水，杀气兵氛压城垒。大臣夙驾思弃城，战士魂销将心死。臣虽力困肝胆存，臣当杀身思报恩。誓将一木支颓厦，肯竖降帜登辕门。人生恩爱岂不顾，讵忍贪生负天子。半空烟涨楼宇红，尽室魂飞剑光紫。呜呼气分光岳臣道衰，卖降授节纷陆离。巍巍廊庙已如此，扶持世教非公谁，扶持世教非公谁。","dynasty":"元代","title":"挽柏佥院"}
{"author":"王翰","content":"岁月多因酒破除，自惭弹铗为歌鱼。万夫胆气双蓬鬓，四海声名一草庐。霍岳雨晴神惠溥，尧祠风煖圣心虚。年来顿有江湖梦，且莫频修光范书。","dynasty":"元代","title":"上张思广助教"}
{"author":"王翰","content":"北风吹雪散琼英，疑是云孙巧剪成。平地铺来偏洁白，漫天飞处总轻明。银河倾泻呈祥瑞，玉烛调和兆太平。来岁改元新治化，万邦无事乐春耕。","dynasty":"元代","title":"大雪偶成"}
{"author":"王翰","content":"不住孤云迹，茫茫万里程。澄心窥妙道，栖幻抱幽情。锡度秋应尽，经馀月正明。诸天参礼遍，石上问三生。","dynasty":"元代","title":"送心泉疑上人游方"}
{"author":"王翰","content":"解印归来晚，茅斋病未除。穷愁邻桂树，归兴托鲈鱼。久历羊肠险，难通雁足书。秋风正萧索，不似故园居。","dynasty":"元代","title":"秋怀次韵"}
{"author":"王翰","content":"灵山一片石，苍莽起秋声。愿以中流险，能同砥柱平。色怜苍藓合，根带白云生。终日头空点，谁能辨尔情。","dynasty":"元代","title":"题怪石图赠异上人"}
{"author":"王翰","content":"江上一为别，令人长忆君。碧虚灯影送，清籁梵声闻。月落林扉静，潮回岛屿分。何时高阁上，对卧碧山云。","dynasty":"元代","title":"怀云卧轩上人"}
{"author":"王翰","content":"杨隑逢九日，寂寞倍思家。俗士不解饮，浊醪何处赊。空山悲落帽，短鬓懒簪花。不见南来雁，新愁未有涯。","dynasty":"元代","title":"九日客杨隑"}
{"author":"王翰","content":"京华同作客，执手未能分。白雁天浮水，青山树入云。写愁诗似尽，惜别酒生纹。薄暮空回首，高城日正曛。","dynasty":"元代","title":"龙江别意二首其一"}
{"author":"王翰","content":"送客都门道，旗亭酒一樽。雨馀芳草合，风定落花繁。晓树连云暗，春江带雨浑。明朝定相忆，遥望一销魂。","dynasty":"元代","title":"龙江别意二首其二"}
{"author":"王翰","content":"筋力年来减，穷愁客里增。夜风摇棨戟，霜气压觚棱。砌冻花粘甓，窗虚纸照冰。哦诗清不寐，明发寄良朋。","dynasty":"元代","title":"和王清源教谕寒夜杂咏"}
{"author":"王翰","content":"晓过黎城县，川原似画成。鸡栖连树着，牛铎上山鸣。小酌茅柴酒，新尝荞麦羹。周文犹用武，圣代不烦兵。","dynasty":"元代","title":"过黎城县"}
{"author":"王翰","content":"邑小居民众，途冲过客多。田荒多间石，路险半登坡。市米如炊玉，村醪似饮河。广文青眼顾，相慰问如何。","dynasty":"元代","title":"过沁水县"}
{"author":"王翰","content":"昔日武乡侯，教子著明训。嘉言载简策，千古挹芳润。我心身上衣，皦皦化为缁。我身庭中树，时时风挠之。内外受纷扰，声利何由辞。陈均古好学，逸情知缮性。不惟诵书史，迹不迈门径。理超性亦澄，物遣道自胜。跧居有馀乐，誓不叹贫病。朋侪从讲问，冠屦来相依。一朝施乐育，贤哲端可希。为国储贤才，文馆多光辉。青云终自致，白日看翻飞。","dynasty":"元代","title":"题静学斋为陈司训"}
{"author":"王翰","content":"碧松阴底大江边，两岸猿声更悄然。落日乱云迷远近，无心重理钓鱼船。","dynasty":"元代","title":"题边道士小景二首其一"}
{"author":"王翰","content":"沧溟东望色浮金，转上寒空秋已深。我欲登楼乘逸兴，谁能对影有新吟。悬知此夕三更月，曾照前人万古心。唤醒谪仙波底醉，一壶芳酒与同斟。","dynasty":"元代","title":"对月和卞长史韵"}
{"author":"王翰","content":"白发刁骚六十翁，一生何事坐诗穷。雕天运海非为贵，流水行云始见工。市玉不容夸腐鼠，探珠直欲犯骊龙。当年束槁牛腰大，今日樽前一笑空。","dynasty":"元代","title":"韩教授取抄诗稿以是答之"}
{"author":"王翰","content":"忧患因身苦不知，折来未是学良医。垂堂自忽千金戒，大厦元非一木支。凿齿自甘才半足，曾参深为不全悲。访君莫怪来常晚，遐轨从今不可追。","dynasty":"元代","title":"折股后呈诸友人"}
{"author":"王翰","content":"少年鞍马事弓刀，关塞风尘变二毛。午夜谩弹豪士铗，一寒谁借故人袍。新丰遣兴惟沽酒，泽畔行吟秖命骚。此去周南莫留滞，金台重筑待英髦。","dynasty":"元代","title":"送故人韩士林北上"}
{"author":"王翰","content":"心绪浑无定，春空百尺丝。梦随蜀帝魄，啼血向花枝。","dynasty":"元代","title":"无题五首其二"}
{"author":"王翰","content":"尘虑今朝一笑开，嵩阳贤令寄书来。但惊风雨生华翰，顿觉阳春被草莱。携酒入云寻好石，谈诗和月坐苍苔。如今情致都无此，欲报琼瑶愧不才。","dynasty":"元代","title":"平陆县丞何德举吾文字友也官满报政京师近书来升嵩县知县余作近体诗答之"}
{"author":"王翰","content":"圣代开文运，西江盛伟人。雅怀多蕴藉，大器负经纶。家世联簪笏，声光动缙绅。文雄才似水，诗俊笔如神。白雪难同调，青云好致身。应时鸣鸑鷟，当世得麒麟。入作王门客，来为上国宾。清操居侍从，博学待咨询。文府多裁制，经筵费讨论。晚山别馆盛，春水片帆新。祖席多才彦，囊诗尽袭珍。吹台追逸客，梁苑作词臣。契合应无间，交游会有因。夷山登览快，汴水往游频。行乐追攀屡，论文怀抱伸。相知惟管鲍，交契得雷陈。拟向高阳里，相依为卜邻。","dynasty":"元代","title":"金陵送别图为体方黄先生作"}
{"author":"王翰","content":"胜地标孤塔，遥津集百船。岸回孤屿火，风度隔村烟。树色迷芳渚，渔歌起暮天。客愁无处写，相对未成眠。","dynasty":"元代","title":"夜宿洪塘舟中次刘子中韵"}
{"author":"王翰","content":"杨白花，春冥冥。飘飖无定止，化作青浮萍。悠悠亦是无根蒂，可是无情动有情。","dynasty":"元代","title":"杨白花辞二首其二"}
{"author":"王翰","content":"每向家山驼醉归，长鸣曾入浣花溪。寻诗不畏途冲雪，沽酒那忧路有泥。贫里市来浑似马，客中亡去弃如鸡。吴山不是多贤旧，便欲徒归尘土迷。","dynasty":"元代","title":"驴死口号简孙知县"}
{"author":"王翰","content":"明河清浅护溪沙，白鹤归来处士家。雪与寒梅有成约，夜来才放两三花。","dynasty":"元代","title":"雪夜杂诗其四"}
{"author":"王翰","content":"垂柳含风绿线长，舂锄飞下玉双双。一溪春水无人渡，低掠蒹葭过石淙。","dynasty":"元代","title":"题白鹭图"}
{"author":"王翰","content":"问君西去与谁亲，吴楚山川满目新。贾傅有才终大用，杜陵无计岂长贫。凤凰台古思明月，采石江空梦白蘋。几欲西风斟别酒，不堪零露满衣巾。","dynasty":"元代","title":"寄别刘子中"}
{"author":"王翰","content":"阳翟山前洛水滨，驺虞瑞世自惊人。珠玑落纸矜能赋，金碧争辉看写真。猛气折冲风淅沥，素毛抖擞雪精神。适来拜赐端门下，他日披观胜凤麟。","dynasty":"元代","title":"题驺虞图"}
{"author":"王翰","content":"昔人亭子有遗堆，日日登临车马来。二老高风留故事，诸郎雅望尽奇材。衣冠会集星辰动，宾主相逢怀抱开。千古清芬人共仰，何须联步到公台。","dynasty":"元代","title":"德星图"}
{"author":"王翰","content":"流落风尘会合难，相逢老泪湿征衫。兵馀亲旧凭谁问，道远音书久不缄。函内仪容须默记，墓头断碣欲重劖。他年榜首青云客，拟向南宫问阿咸。","dynasty":"元代","title":"送外孙苏敬"}
{"author":"王翰","content":"买得青山好，林居事事清。晚窗分竹色，夜枕落泉声。露滴琴书润，云随杖几生。未能脱簪笏，猿鸟漫忘情。","dynasty":"唐代","title":"山居幽趣断前诗句成"}
{"author":"王翰","content":"赤日当天凝不移，黄尘吹风双眼迷。刘生触此入关西，百趼不倦轻路蹊。我问刘生胡为尔，载酒问道严登跻。自言我生如醯鸡，欲挟扶摇运天池。又言我生如枥马，拟弃栈豆追駃騠。关中形胜天下少，壮观奇闻恣探讨。浊泾清渭光动摇，太华终南翠如扫。橐泉西去吊三良，商颜南来寻四皓。渭河桥边杨夫子，直节千年照青史。常平坂下马太史，万丈文光犹不死。金童仙去谩荒凉，石马陵空自埼礒。刘生兹游冠平生，胸次磊落气峥嵘。豪迈不尽远游兴，抠衣载质仍传经。归来多载晋唐帖，璞玉精金等奇绝。知生好古不好馀，青李来禽满筐箧。我将得此课群儿，日向明窗临一叶。我亦平生湖海心，会稽禹穴穷幽深。孰知病废坐空室，门屏咫尺如遥岑。送君斯游伤我心，不觉泪下沾衣襟。","dynasty":"元代","title":"送刘允中游关中"}
{"author":"王翰","content":"妾念嫁时新铸镜，铸成团团秋月色。从夫从军藏入匣，镜面已昏妾面隔。红颜落为霜叶枯，绿发已随秋草白。妾颜虽改心不转，手携团镜情脉脉。昨日书来在桑乾，新衣未寄旧衣单。秋风入户吹罗幌，妾身未衣念郎寒。何时降王来款塞，罢负长戈卸征铠。归来对镜试春衫，团镜重磨妾扫黛。","dynasty":"元代","title":"铸镜行"}
{"author":"王翰","content":"终军怀抱贾生才，深闭衡门久不开。鹗荐两从天外下，鹿车今许陇头回。陆浑山好明如画，伊水波澄绿似苔。西望白云亲舍近，满襟归兴不须哀。","dynasty":"元代","title":"送黄先生裳归嵩县"}
{"author":"王翰","content":"犹记城南别，歌残折柳枝。春深归未得，肠断落花时。","dynasty":"元代","title":"无题五首其四"}
{"author":"王翰","content":"五月南行道路长，黄埃满面汗流浆。入淮四望山如米，过颍三程水似汤。老去不堪鞍马倦，客行端为简书忙。回头却忆金门乐，白纻乌纱坐晚凉。","dynasty":"元代","title":"南行留别"}
{"author":"王翰","content":"赤日当天凝不移，黄尘吹风双眼迷。刘生触此入关西，百趼不倦轻路蹊。我问刘生胡为尔，载酒问道严登跻。自言我生如醯鸡，欲挟扶摇运天池。又言我生如枥马，拟弃栈豆追駃騠。关中形胜天下少，壮观奇闻恣探讨。浊泾清渭光动摇，太华终南翠如扫。橐泉西去吊三良，商颜南来寻四皓。渭河桥边杨夫子，直节千年照青史。常平坂下马太史，万丈文光犹不死。金童仙去谩荒凉，石马陵空自埼礒。刘生兹游冠平生，胸次磊落气峥嵘。豪迈不尽远游兴，抠衣载质仍传经。归来多载晋唐帖，璞玉精金等奇绝。知生好古不好馀，青李来禽满筐箧。我将得此课群儿，日向明窗临一叶。我亦平生湖海心，会稽禹穴穷幽深。孰知病废坐空室，门屏咫尺如遥岑。送君斯游伤我心，不觉泪下沾衣襟。","dynasty":"元代","title":"送刘允中游关中"}
{"author":"王翰","content":"立年古有室，生子未为迟。汤饼皆佳客，弄璋多好诗。蓝田生拱璧，清水出摩尼。从此乔家宅，烟楼不可卑。","dynasty":"元代","title":"贺三十生子"}
{"author":"王翰","content":"三日高眠闭小斋，西山一望失楼台。傍岩松竹璚林列，当户峰峦画帐开。青旆晓誇新酒出，玉蓑寒驾小舟来。披衣闲拓岩窗看，原上鸣弓猎骑排。","dynasty":"元代","title":"条山积雪"}
{"author":"王翰","content":"雪后梅花几树开，故人忘却剡溪来。东风独倚孤舟兴，芳草青青送酒杯。","dynasty":"元代","title":"新春寄鲁客"}
{"author":"王翰","content":"饷田分野饭，社酒倒山樽。茅舍无人守，春风自闭门。","dynasty":"元代","title":"山居即事五首其五"}
{"author":"王翰","content":"上将临戎拥碧油，营屯万灶驻貔貅。身轻百战勇无敌，威重三边功最优。刁斗月明严警夜，兜鍪霜冷正防秋。归来拟挂封侯印，图画凌烟阁上头。","dynasty":"元代","title":"上军官"}
{"author":"王翰","content":"京华同作客，执手未能分。白雁天浮水，青山树入云。写愁诗似尽，惜别酒生纹。薄暮空回首，高城日正曛。","dynasty":"元代","title":"龙江别意二首其一"}
{"author":"王翰","content":"门山岁岁献时新，飞舸凌波不动尘。露颗摘来方盛夏，风花开处正芳春。浓含异味真堪贡，远带馀香足可珍。金殿翠盘方进罢，分尝何幸到愚臣。","dynasty":"元代","title":"世府赐新荔枝"}
{"author":"王翰","content":"挟策南游已十年，梦魂几度拜幽燕。王师近报清淮甸，羽檄今当到海壖。妖气苍茫空独恨，生民憔悴竟谁怜。庙堂早定匡时策，我亦归耕栗里田。","dynasty":"元代","title":"闻大军渡淮"}
{"author":"王翰","content":"死别吞声事已难，何如生别彻心酸。青丝尚系残箴线，绛缕犹存旧带鞶。瘴海不收泉下骨，荒山谁葬木皮棺。只缘老病身犹在，哭得无声泪始乾。","dynasty":"元代","title":"得南信四首其一"}
{"author":"王翰","content":"不熏被煖知风定，未晓窗明觉雪深。一夜小斋清不寐，诗成旋教小童唫。","dynasty":"元代","title":"雪夜杂诗其二"}
{"author":"王翰","content":"连日南风扫宿霾，高楼独上遣羁怀。山围晋国千峰合，河壮秦关万里来。雁带断云归极浦，鸦鸣残日下高厓。茅津涧口人争渡，一片轻帆向晚开。","dynasty":"元代","title":"平陆城楼晚望"}
{"author":"王翰","content":"黄昏相对自清神，移上阑干似写真。窗外横斜因得月，水边凌乱正愁人。瘦宜苔径偏留迹，雅比花阴不染尘。何必临风香万斛，一枝摇弄自生春。","dynasty":"元代","title":"奉教和王达善学士梅花四咏其一梅影"}
{"author":"王翰","content":"开国名臣忠孝家，灵泉涌出漱云牙。香浮翠甃清涵玉，冷浸银床碧露沙。恩重王庭分德泽，祥开戚里永年华。自今百世同沾溉，福庆源源岂有涯。","dynasty":"元代","title":"甘泉亭为徐仪宾作"}
{"author":"王翰","content":"终军怀抱贾生才，深闭衡门久不开。鹗荐两从天外下，鹿车今许陇头回。陆浑山好明如画，伊水波澄绿似苔。西望白云亲舍近，满襟归兴不须哀。","dynasty":"元代","title":"送黄先生裳归嵩县"}
{"author":"王翰","content":"秋声无远近，隐处入双松。落景明寒渚，虚烟暝远峰。孤舟清夜笛，何处暮天钟。不识山阴路，苍茫翠几重。","dynasty":"元代","title":"题画寄会稽胡温"}
{"author":"王翰","content":"值此初冬候，顽云冻不消。风威连夜动，雪意挟寒骄。官冷装寒薄，川回得信遥。山中多故旧，何用作书招。","dynasty":"元代","title":"初冬"}
{"author":"王翰","content":"行幐青竹杖，溪上独来时。风定游丝堕，天长去鸟迟。闲云流水意，随柳傍花诗。无限幽人思，寻常少得知。","dynasty":"元代","title":"洛水春风写竹作"}
{"author":"王翰","content":"祖帐近郊坰，花明烂漫春。十年三度岭，万里一吟身。东海老垂钓，西亭醉问津。谋身温饱外，诗酒见天真。","dynasty":"元代","title":"送陈主簿归四明"}
{"author":"王翰","content":"立年古有室，生子未为迟。汤饼皆佳客，弄璋多好诗。蓝田生拱璧，清水出摩尼。从此乔家宅，烟楼不可卑。","dynasty":"元代","title":"贺三十生子"}
{"author":"王翰","content":"琬琰何时写，磨崖纪圣功。石红经火烈，字绿见苔封。疏决功能就，怀襄害亦穷。鱼虾民免化，至德与天同。","dynasty":"元代","title":"禹功岩"}
{"author":"王翰","content":"奇峰名挂鼓，今古竟相传。树密清阴合，烟消翠影圆。斑斓惊踞虎，骞举类飞鸢。月夜闻鼍吼，犹疑馀韵喧。","dynasty":"元代","title":"挂鼓石"}
{"author":"王翰","content":"驺虞神后出，佳气蔼山隅。瑞世千年出，从风百兽趋。质同金獬豸，性异白于菟。想见唐尧治，窗前展画图。","dynasty":"元代","title":"驺虞诗"}
{"author":"王翰","content":"庭际瞻嘉树，萧萧日有声。霜风仍见惨，岁月若为情。有幸荣三釜，无时捧一罂。空阶摇落处，相对泪纵横。","dynasty":"元代","title":"风木轩为吴审理赋"}
{"author":"王翰","content":"挟策南游已十年，梦魂几度拜幽燕。王师近报清淮甸，羽檄今当到海壖。妖气苍茫空独恨，生民憔悴竟谁怜。庙堂早定匡时策，我亦归耕栗里田。","dynasty":"元代","title":"闻大军渡淮"}
{"author":"王翰","content":"官舍人稀夜雨初，疏灯相对竟何如。乾坤迢递干戈满，烟火萧条里社虚。报国每惭孙武策，匡时空草贾生书。手持汉节归何日，北望神京万里馀。","dynasty":"元代","title":"夜雨"}
{"author":"王翰","content":"我把一麾江海去，上人只履竟西归。三生寂寞烟霞淡，双树飘零故旧稀。季札有怀空挂剑，大颠无处更留衣。累累荒冢悲风里，泪洒空山送夕晖。","dynasty":"元代","title":"怀秋谷肃上人"}
{"author":"王翰","content":"宝剑沈沙世已倾，千年波浪未能平。空馀故垒邻沧岛，那复雄兵出郡城。淮上何人祠许远，海中无客葬田横。夜深有气干牛斗，洒泪空含万古情。","dynasty":"元代","title":"过化剑津有感"}
{"author":"王翰","content":"几年江海厌风波，千里云林竟若何。为喜故人深赴约，不辞此日远相过。鸟啼芳径春应尽，花落名园草渐多。世事纷纷那可问，与君对酒且高歌。","dynasty":"元代","title":"山居喜刘子中见过"}
{"author":"王翰","content":"遥忆韩山登览处，故人离别动经年。南游似入三湘道，北上空瞻万里天。花径春风联袂出，郡城夜雨促灯眠。夜来独上高楼望，剑气苍苍北斗边。","dynasty":"元代","title":"次子中韵"}
{"author":"王翰","content":"忆昔交游多感慨，别来世事几浮沈。王弘不识渊明趣，鲍叔能知管仲心。江海有怀悲故国，风尘无处问归音。相看日暮东流水，白发羞为梁父吟。","dynasty":"元代","title":"会故人程民同"}
{"author":"王翰","content":"问君西去与谁亲，吴楚山川满目新。贾傅有才终大用，杜陵无计岂长贫。凤凰台古思明月，采石江空梦白蘋。几欲西风斟别酒，不堪零露满衣巾。","dynasty":"元代","title":"寄别刘子中"}
{"author":"王翰","content":"一径荒芜负几秋，异乡书剑尚淹留。陶潜解印投閒去，阮籍耽杯尽醉休。岁月东来空冉冉，江山北望自悠悠。短歌无那相思处，满目风尘倦倚楼。","dynasty":"元代","title":"寄陈仲实"}
{"author":"王翰","content":"十年流落向炎州，判与刘伶作醉游。望国孤忠徒自愤，持身直道更何求。浮云往事惊春梦，落日穷途起暮愁。赖有故人相忆在，遍题尺牍海西头。","dynasty":"元代","title":"和马子英见寄韵"}
{"author":"王翰","content":"江海风波浩不收，却来此地驻清游。上方楼阁通三岛，别墅烟霞卜一丘。书断雁归沙塞远，丹成龙去鼎湖秋。悠悠此意凭谁问，陈迹空馀万古愁。","dynasty":"元代","title":"游雁湖其二"}
{"author":"王翰","content":"故人相约碧溪行，风雨何期别恨生。远树白波孤棹没，空林黄叶宿寒轻。谢公独得东山趣，郑子应惭谷口耕。安得手杯同潦倒，远寻瑶草到蓬瀛。","dynasty":"元代","title":"和鲁客见寄韵"}
{"author":"王翰","content":"京洛繁华事已违，怀人竟日掩空扉。望迷楚岫闻啼鴂，思入秦川怨落晖。野馆萧条芳草合，寒江寂寞暮云飞。落花片片随流水，惆怅关河泪满衣。","dynasty":"元代","title":"春日雨中即事"}
{"author":"王翰","content":"故国栖迟去路难，园林此日又冬残。天涯往事书难寄，客里新愁泪未乾。腊雪渐随芳草变，东风犹笑布袍单。堤边杨柳开青眼，肯傍梅花共岁寒。","dynasty":"元代","title":"立春日有感"}
{"author":"王翰","content":"东风吹雪正纷纷，江上离居欲断魂。白发故人缘草径，锦袍公子款蓬门。凄凉久负东山屐，牢落须倾北海樽。相对不堪悲往事，渡头灯火送黄昏。","dynasty":"元代","title":"春日遂初居贞见访"}
{"author":"王翰","content":"远公与我云间别，几度西风海上秋。白发时来还自笑，青山归去与谁游。薜萝久负孤灯梦，猿鹤应同两地愁。相对空林今夜月，清光迟尔少淹留。","dynasty":"元代","title":"秋暮会古心上人"}
{"author":"王翰","content":"刘君自是南州彦，嗜酒吟诗兴独狂。不以长鲸浮采石，却缘孤雁没蛮乡。经纶事业谁堪拟，金石交情我最伤。料尔贤郎多少恨，独收遗骨返衡湘。","dynasty":"元代","title":"挽子中刘别驾"}
{"author":"王翰","content":"晓日曈昽帐殿开，五云光彩上蓬莱。鸾笺续卷题金薤，鹤驾临江送玉杯。上国旌旗分将相，从官词赋总邹枚。兰舟棹举歈歌发，回首青山绕凤台。","dynasty":"元代","title":"奉教题龙江送别图"}
{"author":"王翰","content":"梦里寻春觉后迟，分明曾到武陵西。川光浴日骊珠动，石气蒸云翠盖齐。一曲柳塘初下雁，数家茅屋不闻鸡。世间万事庄周蝶，且共随花信马蹄。","dynasty":"元代","title":"和卞长史郊行"}
{"author":"王翰","content":"大地山河罄一湔，腊间三白见丰年。天人巧剪银河水，山岳新开玉井莲。我欲忍寒还罢钓，人谁乘兴未归船。闭门不作袁安卧，赖有夷山令尹贤。","dynasty":"元代","title":"雪后简伯纯县令"}
{"author":"王翰","content":"长河水落露汀沙，隔水依稀似见花。旷野蒿莱千万亩，荒村篱落两三家。柳塘滟滟新堤固，麦陇青青小径斜。自是游人耽野趣，哦诗驴背不知赊。","dynasty":"元代","title":"和黄体方郊行"}
{"author":"王翰","content":"草铺平野树苍苍，游子登临倍感伤。鸿雁去边生客思，白云飞处望亲乡。山遮故国身难越，水接遥天恨共长。何日得归盱水上，一樽春酒寿高堂。","dynasty":"元代","title":"题望云思亲图"}
{"author":"王翰","content":"曾属櫜鞬侍玉墀，分藩又从汝南驰。幽兰亭古连青琐，悬瓠城高驻綵旗。射艺远过猿臂巧，画名不减虎头痴。从容退食知多暇，好为裁诗寄所思。","dynasty":"元代","title":"送吴指挥扈从汝宁"}
{"author":"王翰","content":"大梁城内宋门前，借得卢仝屋数椽。一片危墙将倒地，四周破瓦好窥天。风穿每恨尘凝座，雨漏长忧湿满毡。欲向浣花新卜筑，无人为送草堂钱。","dynasty":"元代","title":"破屋"}
{"author":"王翰","content":"醉把离杯汴水头，大梁风物又新秋。金门赐宴连朝醉，华馆题诗数日留。斛麦每承贤宰送，绨袍不待故人求。乞书傥许归桑梓，投老瑶台续旧游。","dynasty":"元代","title":"送马文隆县令归临颍"}
{"author":"王翰","content":"洞天深入结茅茨，陶令归来鬓未丝。筱簜拂檐巢翡翠，蒹葭近钓隐鸬鹚。细炊白石能成饭，净扫苍苔好看棋。纵有徵书何处觅，桃源去路少人知。","dynasty":"元代","title":"丹山归隐"}
{"author":"王翰","content":"何物风摽可悦神，数竿脩竹杂兰荪。开轩翠色连书幌，隐几清阴落酒樽。未睹朝阳鸣鸑鷟，方欣春雨长儿孙。羡君得此堪娱老，况复高堂更树萱。","dynasty":"元代","title":"慈竹轩"}
{"author":"王翰","content":"朝朝鹤驾驻山头，极目天南是越州。洱海川原何日到，蜀江风浪几回留。鹡鸰每诵常联榻，花萼相辉共倚楼。友爱天伦情最切，别来几许鬓成秋。","dynasty":"元代","title":"奉教题夷山晚望图"}
{"author":"王翰","content":"青山峨峨自太古，中有物外真仙人。一朝不随舜花昼，千载要见蟠桃春。初平入山羊作队，丁令还家鹤语神。自今好觅麻姑去，看到沧海飞黄尘。","dynasty":"元代","title":"古山道人诗卷"}
{"author":"王翰","content":"夷山山下有行窝，池水经春绿似萝。佳客到门常载酒，道人求字不笼鹅。树连别院莺声滑，苔长閒庭鸟迹多。自是心传有家法，莫忘三折始成波。","dynasty":"元代","title":"临池清兴为张敬惟作二首其一"}
{"author":"王翰","content":"梁园杂沓市尘红，中有幽人趣不同。门掩绿苔行白鹤，窗开苍雪落青松。晴泥汨汨蟠蚯蚓，春水深深见活东。好似高情陶靖节，求工元不在丝桐。","dynasty":"元代","title":"临池清兴为张敬惟作二首其二"}
{"author":"王翰","content":"曾上陈家聚德亭，云孙典教继家声。许由祠下花连坞，彭祖岗边水绕城。纂史王门存藻鉴，横经庠序乐群英。广文特写寒梢碧，为表平生一节贞。","dynasty":"元代","title":"送陈惟一司训还鄢陵伯振教授写墨竹以送予就题于上"}
{"author":"陈锐","content":"堤畔初黄柳，垂垂识客愁。轩亭销丽日，风露共清秋。世外閒双桨，天涯讯一鸥。君看十刹海，何似百花洲。","dynasty":"清代","title":"东湖"}
{"author":"陈锐","content":"昨宿空泠岸，滩声枕上听。今看樟木寺，岳色眼前青。云物犹潇洒，天人一杳冥。何因羡翀举，叩齿诵黄庭。","dynasty":"清代","title":"自长沙至桂阳途中杂诗其一"}
{"author":"陈锐","content":"篙溜沙初落，亭荒雾未收。片峰捎雨过，孤艇坐滩流。馀浪汹岩壁，遥墟散马牛。居人閒倚立，檐际笑行讴。","dynasty":"清代","title":"自长沙至桂阳途中杂诗其二"}
{"author":"陈锐","content":"春不见，孤负可怜春。淡柳锁愁烟漠漠，小阑扶恨水粼粼。往事已成尘。人不见，孤负可怜人。花下又逢三月雨，梦中犹隔一条云。风露夜纷纷。","dynasty":"清代","title":"望江南"}
{"author":"陈锐","content":"尺碧晴丝系玉骢。画楼西畔记相逢。眉愁暗阁啼时雨，脸晕微生酒后虹。临水怯，对花慵。奈何郎也奈何侬。郎行只在斜阳外，閒却阑干一角红。","dynasty":"清代","title":"鹧鸪天"}
{"author":"陈锐","content":"怨尘凝碧。自黯然不扫，眉边春色。有美一人，晓起临妆耿相忆。偏是团圞镜里，早换却、从前标格。算别后、点臂宫砂，红润见欢迹。消息。又寂寂。空卜断玉钗，写遍飞帛。枕函梦滑，衣带无情有宽窄。谁解人生恨事，总付与、孤灯寒滴。便再世相聚也，那能记得。","dynasty":"清代","title":"暗香"}
{"author":"陈锐","content":"锦屏隈。有孤檠浅照，风急雪还催。摇影膏轻，垂头穗重，寒透今夜兰台。乍相值、亭亭不语，盼雁足、悽立几曾回。绘彩流光，鱼龙生戏，何处蓬莱。闻道九华歌散，怕相思一豆，剔尽成灰。微火多情，余花自笑，空叹春谜难猜。暗枨触、儿时况味，教谁见、墙角替人哀。弟一丁宁，闹蛾莫又飞来。","dynasty":"清代","title":"一萼红寒灯"}
{"author":"陈锐","content":"花外敲门唤酒迟。春愁先到绿杨枝。客怀更不自矜持。往日风流疑作梦，而今漂泊懒填词。黄昏微雨上灯时。","dynasty":"清代","title":"浣溪纱其一"}
{"author":"陈锐","content":"一掷年芳等急梭。欢愉时少别时多。相思如水不堪搓。倚去未妨松两鬓，啼来兀自紧双蛾。今宵愁极奈明何。","dynasty":"清代","title":"浣溪纱其二"}
{"author":"陈锐","content":"帘卷东风又一声。峭寒吹瘦玉楼笙。心心眼眼许多情。芳草闭门黏梦影，梨花满地带春酲。为谁惆怅■清明。","dynasty":"清代","title":"浣溪纱其三"}
{"author":"陈锐","content":"微命相看百可怜。喁喁私语小扶肩。一双愁色压阑干。试腕暗惊珠串重，围腰还觉宝钩宽。新来消瘦莫相瞒。","dynasty":"清代","title":"浣溪纱其四"}
{"author":"陈锐","content":"绝代容华小谪人。淡妆斜佩送青春。自浇杯酒酹花神。冷雨欺他鹃血热，故巢寻遍燕泥新。回头欢怨总成尘。","dynasty":"清代","title":"浣溪纱其五"}
{"author":"陈锐","content":"鸳馆单栖，被池一榻怜春浅。凄凉听雨总无眠，咽水更虬转。两字相思画惯。意绵绵、挨宵望旦。去时风月，似铁多年，冰蚕曾见。四角平铺，贴胸拥背今嫌短。重重锦烂是天涯，梦隔床头远。怀里余香未散。剩啁啾、罗浮浸眼。向空斜抱，细数归期，绮罗庭院。","dynasty":"清代","title":"烛影摇红寒衾"}
{"author":"陈锐","content":"酒波一剪。蛾绿借晕，涡笑深浅。鲛帕痕满。背灯斜揾，娇凝怕人见。醉眠爱晚。还说别后，偏怎宵短。佳约幽缱。画屏素月，香销水沈篆。晓阁漏壶滴，铁马珠筝敲碎片。何限艳尘，飘零心与眼。问隔枕秋声，孤凭谁惯。断魂今断。怕翠羽林啾，芳梦吹散。拂愁丝、镜霜新染。","dynasty":"清代","title":"绕佛阁其一"}
{"author":"陈锐","content":"午晴未准。霜叶匝地，秋色凄紧。巾帻慵整。碧天纵目，汀洲雁无信。堞楼独凭。烟瘴灭没，琼海千顷。蛮唱悽迥。莫帆落处，潮回蜑家艇。鸟宿四山黑，倦旅蓬飘迷故径。长痛墓门，陈根连露井。问树绕慈乌，哀怨谁听。客归须定。愿笠子长镵，黄独同命。浣征衫、泪痕如绠。","dynasty":"清代","title":"绕佛阁其二风雨不时，景物悽异，羁人登览，有断肠之音"}
{"author":"陈锐","content":"刮地初霜，临关半月，乱鸦飞尽。逢逢响彻，危烛戍楼烟烬。碎乡心、三更四更，一更一点归期近。想提灯窄巷，老兵传语，月光如凝。宵迥悲同省。但急节和砧，严声催枕。晨钟未动，谁报晓天鸿信。自无人、深院漏沈，小尨觑竹遥吠影。总输他、断木中空，赚得残年恨。","dynasty":"清代","title":"琐窗寒寒柝"}
{"author":"陈锐","content":"大千春色飘残，世尊寂听浑如睡。摇摇断杵，碧云欲莫，寒山转媚。烟际悬音，霜前送梵，荡空无地。忽奔涛万壑，一时都到，阎浮界，松风起。落月乌啼鸱尾。隔重城、梦遥南寄。晓天百八，高楼何限，景阳清泪。上界灯幡，故宫龙象，铿訇愁思。又西头打鼓，朝朝莫莫，入离人耳。","dynasty":"清代","title":"水龙吟寒钟"}
{"author":"陈锐","content":"荒雾悬旌，冷风卧鼓，蚩尤宵堕平野。一叠严霜，连天晓奏，吹散胡群牧马。多少清商怨，借兜勒、乌乌共写。轮台昨夜军声，老兵惊起愁话。长是悠扬壮峭。催卷甲疾驱，弓折难把。幕府琵琶，龟兹觱栗，不共别情閒冶。余响归铙外，听斛律、牛羊来下。自恁单衣，南山留扣修夜。","dynasty":"清代","title":"探春慢寒角"}
{"author":"陈锐","content":"渔村夜觉。郑柳堤细涨，鲤鱼风小。楚竹安排，乱流低罩潜蛟悄。鸣榔生长潇湘道。识无际、浪花深窈。甚茸蓑、冷坐滩头，叹近来鱼少。圆网平铺了了。觑霜蟹出沙，罥丝青袅。拽起还抛，一灯沈照鸥天晓。浮萍四角吹如扫。荡沫雨、中央缥缈。祇年时插脚泥涂，吾亦老。","dynasty":"清代","title":"垂杨寒罾"}
{"author":"陈锐","content":"鸲眼凹深，记淡墨题诗，花气熏昼。几日霜毫，吟案冷铺毡绣。呵手坐费摩挲，祝片石、暖云生酒。甚泪蟾、铸就相思，空盼泮冰时候。十年磨铁波纹皱。照方池、寸心灰勾。冬烘苦被儿童笑，短箧随人后。谁拭半面冻尘，曾貌写漳台春瘦。且莫教焚却，乘醉也，一濡首。","dynasty":"清代","title":"玲珑四犯寒砚"}
{"author":"陈锐","content":"送君路、潮奔极浦，雾压荒堞。归兴无端自发。清歌即席乍阕。看鬓角眉尖愁共结。柳条碧、素手亲折。料此后风萍逐流水，人天事悽绝。清切。古今望眼空阔。对浩荡神州沈陆恨，付与霜雁咽。休更说江湖，朋旧轻别。艳才易竭。销几回、来去春花秋月。平地羌笳悲风叠。楼台好、胜游渐歇。拂明镜、婵娟圆又缺。问梦觉、十万莺花，甚玉色、伤心一夜青丝雪。","dynasty":"清代","title":"浪淘沙慢沪上送易由甫，用清真韵"}
{"author":"陈锐","content":"修鹤梅崦，零鸥荷荡，画船几听吴雪。催老清歌，惊春狂泪，市箫何限悽咽。梦游如絮，莽万里、烟尘顿合。京华北望，鼓角南来，壮肝都裂。昔时倚醉承平，怒马鲜裘，侠情双绝。朱颜照水，而今鹪{左卒右鸟}，怕见海潮生月。旧题团扇，肯怜我、欢场携别。山中芳杜，远道相思，不堪亲折。","dynasty":"清代","title":"庆宫春寄怀文叔问舍人苏州，用草窗韵"}
{"author":"陈锐","content":"袖海龙吟，巢阿凤羽，文章当日雄绝。壮游几换桑田，愤怀暗悲错铁。人间何世，恰值我、江关时节。算分手、蓟北湘南，早办十年离别。行倦也、玉骢愁咽，春半也、杜鹃啼血。眼前去路谁赊，客中醉颜易热。飞绵万点，莫吹逐、天涯头白。祇送君、一片相思，梦绕旧京明月。","dynasty":"清代","title":"东风第一枝武昌客舍送宋芸子赴长安"}
{"author":"陈锐","content":"吴天远秀，荡绿波一镜，杳朗无尘。望里画楼，此时愁绝送春人。秾桃淡柳纷相引，燕归容易黄昏。好花空发，垂丝自结，负了芳辰。几岁江关赋本，但奔驴共命，唳鹤招魂。故馆夕阳，沧桑留影照金尊。临流急泪休轻揾，眼前谁辨清浑。便催乌榜，东风醉拾钓纶。","dynasty":"清代","title":"绛都春春泛黄浦"}
{"author":"陈锐","content":"春江送愁更阔，甚抽刀断水。浪花似、片片柔情，急流还蹴连蕊。酒衫重、尘痕未浣，筝船晓月陈欢坠。想桃根、双楫临风，几触离思。乌鹊南飞，画鼓夜紞，感从军荡子。枕函梦、曾说飘零，玉骢消息难至。悔殷勤、封侯误觅，换年鬓、沧桑弹指。剩狂歌，谯隐楼头，问天何意。邯郸过客，襆被僧房，听疏钟不寐。还暗省、维舟邗上，抑掩幽哽，隔座琵琶，烛龙催泪。分明在眼，家残国破，窜身来向江干哭。看新蒲、野老都憔悴。何堪捉臂，当场促管传杯，恼人鹧鸪天里。知音自惜，邂逅填词，总惹红怨翠。君不见、孙刘栖憩。若个英雄，很石苔荒，乱鸦惊起。潇湘波淼，归欤何日，风流摇落悲宋玉，写兰荃、休更微声倚。苍茫第一江山，第一相思，缩来寸纸。","dynasty":"清代","title":"莺啼序"}
{"author":"陈锐","content":"絮云蘸水，放郭外、嫩情如凝。唤翠笛吹烟，银匏携酒，同上南湖钓艇。轧哑菱歌清香里，暗橹歇、鸥眠才定。看过雨荇荷，通波亭榭，渐忘尘境。佳兴。吴侬浣罢，淡妆窥镜。自鹿去苏台，蠡施偷嫁，谁向鸳鸯顾影。恨眼伤高，绮才消别，愁接越来潮冷。呵素壁、醉墨分题，付与塔铃摇暝。","dynasty":"清代","title":"十二郎烟雨楼在滮湖中，其左背郭，西连鸳鸯湖，为禾中第一胜境。用梦窗垂虹亭韵题意"}
{"author":"陈锐","content":"怅然愁结。荡轻云不散，莫天无极。乍佩解、花下逢君，费重赠断肠，寸笺春色。絮点飘烟，画船去、六桥南北。祇孤山片石，鹤语夜寒，惹侬长忆。狂名盛年一掷。指湖堤素月，曾照苏白。悔浪游、我辈来迟，对剩叶零枝，怨红吟碧。望眼伤高，看飞动、龛门秋汐。问襟尘、唾痕凝酒，几回赚得。","dynasty":"清代","title":"解连环余去杭州，巴陵方湘宾用梦窗赠石帚韵见诒。词意深美，行已六日，始克和此奉寄"}
{"author":"陈锐","content":"西风清切。又疏帘底，菊蕊都歇。关河万里如雾，堪回首处，东门临发。夹道衣冠，送酒但、携手悽咽。念故陌、铜狄青芜，热泪经天洒空阔。江南带水留人别。自掩关、酌客销佳节。三千奏牍何用，金马梦、汉宫残月。此意冥冥，为语云中，矰缴休设。算最有、烟柳无情，莫与寒蝉说。","dynasty":"清代","title":"雨霖铃题张次珊通参词饯图，用屯田韵"}
{"author":"陈锐","content":"一卷生绡拂酒尘。歌吟曾见太平春。贞元朝士更无伦。梦里河山莺寂寂，望中楼阁雪纷纷。北风残笛送车轮。","dynasty":"清代","title":"浣溪纱其一题王幼遐给谏春明感旧图，时同客沪上，将别矣"}
{"author":"陈锐","content":"一去燕台暗恨生。词人几辈似晨星。也知乔木厌谭兵。拨瓮浮蛆新世界，看花啼鸟旧心情。铜仙清泪为谁倾。","dynasty":"清代","title":"浣溪纱其二"}
{"author":"陈锐","content":"隔雨飘灯更不归。画阑惆怅几多时。问君行李又何之。佳会也如钱易散，闲情惟与伎相宜。中年禁得鬓成丝。","dynasty":"清代","title":"浣溪纱其三"}
{"author":"陈锐","content":"衰影经秋侧。看露华如澡，菊寒无色。笳散幕乌，灯催边马，尘合天窄。听长乐钟声，送人幽梦共叹抑。黯去魂、冤化碧。料故国三千，玉颜清泪，共指夕阳深处，数番追忆。今夕。青灯白滴。对艳词、彩笔重饰。旧时猿鹤，分明犹在，定谁发白。叹一缚轻绦，培风无计摧劲翼。问过客。应不识。但夜雪江南，梅边吹怨，寄得。望隔。吟笺砚北。","dynasty":"清代","title":"秋思耗题庚子秋词，和次珊。依梦窗韵，遥寄朱古微阁学"}
{"author":"陈锐","content":"江雁人归后。乍梦绕南枝，草堂诗就。嫩晴缀玉，胜簪处、一缕香魂还漏。楼台似旧。但绛雪、凭阑消候。残角里、又是黄昏，无言暗笼烟袖。芳苔泪锁冬春，渐老去难攀，故乡知否。素娥漫斗。临水照、那似天然清瘦。何郎句秀。想月夜、林边搔首。听鹤语、招手仙云，高寒细奏。","dynasty":"清代","title":"玉烛新咏梅，用美成韵"}
{"author":"陈锐","content":"惊眼楼台，笳角四鸣，似我经年游处。新绿渐垂，别后长条，才有旧眠莺侣。不解伤心，尽攀折、寻常来去。延伫。但废陌斜阳，送人无语。还念衰笛榆关，拂金辇迟归，暗尘迷路。行宫月到，一种思量，佳期被他耽误。有限柔情，恨不似、遥空飞絮。啼宇。肠断也一声声苦。","dynasty":"清代","title":"燕山亭北上感道旁垂柳"}
{"author":"陈锐","content":"剩西山、露皴烟妩，搴帘犹认残照。斜街一个诗人屋，堆赚乱愁如草。春又老。正往日寻常，莺燕迷昏晓。尘龛自扫。对浅壁荒灯，高城皛月，支枕忆年少。东华梦，前辈风流未杳。藤花曾共吟笑。玉珂金马扶归夜，还补沧桑词稿。君莫恼。君试问、晚晴定甫谁同调。神州坐啸。让老子婆娑，朝衫脱却，将去换清醥。","dynasty":"清代","title":"买陂塘题朱古微侍郎斜街补屋图，为查查浦故居，马平王定甫亦曾寓此"}
{"author":"陈锐","content":"蒋山阴。洗新秋片雨，朝绿似抽簪。官柳扶鞍，京尘换袂，行役几判升沉。谩回忆、庚桑旧壤，话畏垒、余粒有栖禽。去后楼台，来时父老，携酒凭临。闻道五湖佳约，恁高云澹洒，出岫何心。孤梦攀天，残呻匝野，畿甸荒迹堪寻。待争睹、芃芃膏雨，祝苗黍、随地种黄金。试听衢讴，吴波咫尺烟深。","dynasty":"清代","title":"一萼红送吴仲怿布政量移畿辅"}
{"author":"陈锐","content":"话沧波路断，又燕市，看花回。指苑树栖鸦，城蒿卧马，春敛余悽。宫池。去人未远，祇惊尘、黄日隔天涯。闲泪临风自落，宦情如雾都迷。参差。相见更何期。谭笑忆当时。有直阁吟笺，斜街画本，曾和荒词。轲离。旧游漫问，但过江、名士鬓成丝。惭愧归无三径，折腰还道相宜。","dynasty":"清代","title":"木兰花慢奉和朱侍郎见赠之作"}
{"author":"陈锐","content":"未抛却、一年春计。对酒当歌，旧狂重理。槛外东风，流莺唤我、定何意。灯初茗后，才领略、江南味。醉眼问花枝，已晕入、蔫红窗纸。身寄。叹江关老去，怕说故山烽起。红桥廿四，且分付、杜郎憔悴。甚倦旅、一别西湖，却来傍、要离眠地。祇无恙黄垆，凭吊先生归只。","dynasty":"清代","title":"长亭怨慢"}
{"author":"陈锐","content":"碧湖泛。怪扶头、可可春初酽。东风又皱微波，吹成嫩凉如簟。搴芳人艳，临水照、欲放眉还敛。叹今年、彩笔红销，赋愁凄入江菡。宵来惜取流光，残灯外酒魔，暗答诗魇。梦雨飘檐，灵潮卷瑟，危旆窄魂同闪。凭谁见、扶桑东瞰。祇觉后孤蓬莺声黯。引邗沟、一道垂杨，睡色平黏沙菼。","dynasty":"清代","title":"尉迟杯早春返棹白门，信宿邗上，言愁无据，用夏剑丞涩韵写之"}
{"author":"陈锐","content":"片云低渡淮水，莫景澄碧。正有个人望远，凭柳外高楼，楼上斜日。湖山罨画来去，娇魂迷向值。春困久、半晌还醒，乱莺啼梦度林隙。思往事，飞花更急。叹冷落、谢娘瑶席。谁记清歌一阕，送紫陌黄骢，尘暗天北。酒旗历乱眼底，登临怀故国。总江淹，未销减，莫赋伤心色。","dynasty":"清代","title":"看花回秦邮晚眺，春意荒寒，用夏剑丞太守韵"}
{"author":"陈锐","content":"秣陵岸。遥想冻树髡烟，磊沙铺练。推篷一带平潮，暮鸦四起，荒城半掩。步帷溅。因念上街泥雨，怒蹄冲汗。谁知瑟缩毡裘，短辕坐我，清吟自遣。来去江淮何事，鬓丝催老，年光飘转。为说昔时梁园，歌舞都换。英辞妙墨，眼底邹枚贱。还孤忆、弓衣绣句，羊醪清宴。抵死风吹面，万山动影，空花历乱。笛里天涯远。愁絮里、江南何时吹散。挂檐素月，窥人游倦。","dynasty":"清代","title":"瑞龙吟扁舟冲雪至下关，入城岁晏，江南寒寂可想，效梦窗体，赋成此解"}
{"author":"陈锐","content":"亭皋一雨成秋树。目送芳年随水去。相思一夜梦南云，绕遍天涯多少路。缣机尘黯鸳鸯杼。妾意匏瓜悲独处。向来祇恨不曾闲，今日方知闲更苦。","dynasty":"清代","title":"玉楼春"}
{"author":"陈锐","content":"槛曲通云，溪流鉴月，相思不隔重城。匡床散发，坐久人意忪惺。一觉绿阴雨过，夜光如水簟如冰。招凉处，圃亭似旧，换了虫声。因羡赋归最早，解绣衣林下，野趣旋清。莳花种术，老去何限关情。莫是倦谭世事，眼前螳雀几堪惊。文游近、甚时折柬，重斗吟觥。","dynasty":"清代","title":"庆清朝其一园夜坐凉，奉怀杨骈卿给谏"}
{"author":"陈锐","content":"十万买邻，三分种竹，拥书便抵专城。吟边鬓雪，{臨/手}镜还惜惺惺。为想茂陵卧久，正宜消渴与调冰。槐风里，短枪角扇，试听泉声。淮海俊游易歇，赋大山招隐，意夐神清。追携恨晚，忙际空说闲情。幸不到门触热，𠴲唅流汗令人惊。抽簪去，愿陪玉局，同泛金觥。","dynasty":"清代","title":"庆清朝其二骈卿和词，年衰而吟甚健，可喜也。次韵奉教"}
{"author":"陈锐","content":"愁中见了笑溶溶。花衬碧螺峰。妆罢这般熨帖，梦回恁地惺忪。千篇词赋，半生歌哭，拟付阿侬。何日沧波一舸，眼前已是西风。","dynasty":"清代","title":"朝中措"}
{"author":"陈锐","content":"三月春寒乍雨晴。客愁新燕一身轻。花前顾曲音犹涩，帘角偷香梦不成。咫尺阑干路，负你斜阳半晌情。","dynasty":"清代","title":"抛球乐二首其一"}
{"author":"陈锐","content":"自到江南春事乖。少晴多雨半尘霾。后湖张网逢鱼泣，南曲看花被燕猜。柳絮骄人甚，偏逐东风舞一回。","dynasty":"清代","title":"抛球乐二首其二"}
{"author":"陈锐","content":"树杪台城，雾中幕府，弥望路插青郊。清角还来，暮潮初上，愁声尽卷前朝。叹霸国山川似旧，宫井燕支未湫，春灯燕子，看来一例沈销。争说东山丝竹，残局里、卧起也无聊。令威重到，兰成易老，一发江南，魂断谁招。空伫想、蘅州露夕，萝洞花时，便有渔翁载酒，野客携琴，官里何将捉尔曹。归去未归，泥涂久滞，松菊徒荒，对此躇跱，物换人非，东风泪湿湘皋。","dynasty":"清代","title":"西平乐登鸡鸣寺，眺古伤今之作"}
{"author":"陈锐","content":"寒水笼烟，荒埼系艇，女墙遮却红尘。未到花时，湖边已有游人。青杨浅覆东西岸，步画阑、都是回文。恨沈沈阑外高楼，楼外黄昏。江南自昔无愁地，甚年来吟眺，但有伤春。绝艳惊才，输他若个名存。鱼天一片前朝影，唤翠娃、收拾垂纶。恁淹留、误了归期，自倒空尊。","dynasty":"清代","title":"高阳台春初步至莫愁湖，憩胜棋楼，慨然吟望"}
{"author":"陈锐","content":"宫井废，殿基颓。辽海夜飞回。冢中名士几人灰。余恨涅青苔。凿诗龛，眠画帧。到眼片云秋莹。此时江左说漂零。残唳写谁听。","dynasty":"清代","title":"鹤冲天晋太康九年画鹤塼砚拓本，为郑文焯题"}
{"author":"陈锐","content":"渐蘋花偎水，苇叶飘烟，风浸送归眼。执手丁帘下，辞巢语，叮咛人似秋燕。翠襟共款。诉近来、游迹多感。镇相望、日出扶桑表，定侬意先暖。身世歌筵将散。几汉濒荀爽，吴下张翰。沈陆龙蛇起，移舟住、神州谁寄孤缆。鬓霜又点。禁片时、人远天远。算孤负深杯，残醉里几回见。","dynasty":"清代","title":"眉妩师曾世兄新婚将别，词以慰之，即送其赴日本。用白石韵"}
{"author":"陈锐","content":"冷枫笑客，照悴影吴波，素霜新染。寺门半掩。拂危墙藓襞，旧题诗黯。醉眼登高，怕有山魈昼瞰。憩游暂。听林叶乱鸦，飘送归帆。回望秋荏苒。蓦古事今情，尽来荒槛。莫愁系缆。数齐梁残照，画帘斜飐。看惯江南，剩祇狂吟未减。翠微暗。独踟蹰、负他长镵。","dynasty":"清代","title":"扫花游"}
{"author":"陈锐","content":"秋色已潇洒，客心方郁陶。宿莽带城郭，长风送江皋。我欲凭虚矫领，上览紫极金霄。邈然孤鹤与翱。群仙答笙璈。汗漫徒快意，冷落且登高。英雄出手，当筵祇合持螯。任红桑成海，苍云变狗，洞庭歌阕浮大瓢。","dynasty":"清代","title":"红林檎近"}
{"author":"陈锐","content":"行人头白柳条青。始恨春风不世情。若有当时豪赌兴，长楸还试马蹄轻。","dynasty":"清代","title":"杨柳枝十首其一"}
{"author":"陈锐","content":"二月隋堤水皱池。流莺已在最高枝。一般飞絮无才思，却任东风刬地吹。","dynasty":"清代","title":"杨柳枝十首其二"}
{"author":"陈锐","content":"掷尽榆钱送好春。弓弯舞袖斗时新。妆成未免多轻薄，牵惹香街十里尘。","dynasty":"清代","title":"杨柳枝十首其三"}
{"author":"陈锐","content":"残局湖山绝可怜。十年林燕故依然。酒旗画角斜阳里，犹自殷勤缆别船。","dynasty":"清代","title":"杨柳枝十首其四"}
{"author":"陈锐","content":"西望长安道路遐。朱楼碧瓦切清笳。劝君莫忘关山苦，啼过枝头有莫鸦。","dynasty":"清代","title":"杨柳枝十首其五"}
{"author":"陈锐","content":"玉虎丝沈不可牵。楼阴摇曳带秋千。长宵那有羊车过，脉脉啼乌上井阑。","dynasty":"清代","title":"杨柳枝十首其六"}
{"author":"陈锐","content":"尽有风流似昔年。几回恨雨复嚬烟。生来不入灵和殿，恐被君王一晌怜。","dynasty":"清代","title":"杨柳枝十首其七"}
{"author":"陈锐","content":"短棹天涯酒易醒。晓风残月有词名。自从错到江南路，冷眼看人几送迎。","dynasty":"清代","title":"杨柳枝十首其八"}
{"author":"陈锐","content":"已分漂零更不归。心中眼底事多违。英雄若个桓宣武，空对江潭泣十围。","dynasty":"清代","title":"杨柳枝十首其九"}
{"author":"陈锐","content":"露皎烟黄夜欲深。白门灯火恨沈沈。墙头去尽闲车马，老我安排锻灶吟。","dynasty":"清代","title":"杨柳枝十首其十"}
{"author":"陈锐","content":"沧波望归路，君意何之。林叶下雁声迟。尊前狂念已消尽，单衣依旧尘缁。相将赁虚庑，但文园多病，宋玉长悲。寻常巷陌，趁秋高、过我填词。堪羡挂冠能早，随意泛江湖，一舸鸱夷。谁料西风吹汝，哀蝉不断，玉箧都迷。凤帏暗月，隔泉台、怎照相思。叹谁人无死，何天可问，莫更歔欷。","dynasty":"清代","title":"夜飞鹊李晓暾罢职闲居，重有鼓盆之戚，词以慰之"}
{"author":"陈锐","content":"万蝉收响，官柳惊凉燠。台城几行秋影，渐萎前朝绿。词客哀时未了，自惜登临促。群山如簇。斜阳一瞬，凄绝兴亡旧游目。因念陶公归去，斗酒怀松菊。佳节且暂淹留，那得公田熟。天外浮云笑我，百事多拘束。安排筇竹。红萸相识，取次明年醉醽醁。","dynasty":"清代","title":"六幺令九日登高，用清真仙吕调写意"}
{"author":"陈锐","content":"对雨当风残夜，早凉吹上衣。暗舞榭、数点狂香，征尘里、怕见花飞。当年旗亭画壁，黄河唱、丽日春送悽。念醉中、玉笛羌条，关山远、怨曲当寄谁。怅望去天一涯。昆明旧事，何堪再梦铜犀。露泫云凄。有蝉泪、洒高枝。沧江故人都老，且漫谱、冷红词。悲君自悲。相思待尽处、蚕又丝。","dynasty":"清代","title":"绮寮怨题鹤道人沽上词卷"}
{"author":"陈锐","content":"素秋迥，见说棕鞋布袜休更理。叹故人江表，廿年客路，登临空费。记雁边鸥际，高吟白日哀湍委。送倦眼何处，可洒看花晶泪。向黄尘底。自嗟卑、惭老狂朋，漫问平居，知甚兴味。无端怨阔恩疏，恁分明、旧时牛李。似而今、都燕雀依林，艅艎去水。倘协东篱，约簪霜来共憔悴。","dynasty":"清代","title":"还京乐寄易实甫武昌，用清真韵"}
{"author":"陈锐","content":"看残霭、纵横长芦散乱，冷鸥依渚。叹神京去远，斜川别久，催人寒暑。最忆城北胡衕，分题对酒，上林莺序。驱马送君行，问尘埋张绪，风流何处。自此成幽阻。朝华倏谢，夜萤空聚。江南岁岁延伫。谁抚韩陵私语。剩得庾信哀时，一篇枯树，临水伤迟暮。重帘画烛，待话秋魂去。","dynasty":"清代","title":"竹马子"}
{"author":"陈锐","content":"散发寻秋水，还照野客龙钟。画阑外，绮霞胧。闲暮霭青红。情人最好秦淮在，清露夜浣芙蓉。泛锦瑟，换秋风，诉弦柱西东。悤悤。前欢逝，针楼梦窄，新会渺、蓬山路重。有怀里、江郎恨赋，又堪对、小别销魂，短烛孤篷。垂杨系稳，冷酒荒波，沈醉霜枫。","dynasty":"清代","title":"塞翁吟"}
{"author":"陈锐","content":"冷讯通芦，清愁饯菊，雁边风力。细写鳞笺，江天印遥碧。登临倦眼，空伫望、来游佳客。秋寂。琴调酒歌，说残年栖息。长安古陌。飙骇陈飞，冠裳半凌藉。浮云断送，故国指西北。万一阮狂嵇啸，重认五陵登历。料梦华无恙，悽绝夕阳鸦色。","dynasty":"清代","title":"惜红衣"}
{"author":"陈锐","content":"梅娇乍逗簪，苔密初胜屧。下廊裙带重、微风揭。无言有意，不许人撩拨。断红生半靥。蓦地回头，此时教恁抛撇。歌纨啼素，泪染相思箧。残灰书细字、看看灭。争知恨网，不为春蚕设。今后从休说。着甚缠绵，尽伊无个销歇。","dynasty":"清代","title":"满路花和吷盦词韵"}
{"author":"陈锐","content":"馆梧霜叶秋飞尽，高城雁回初响。半潦通桥，层烟冠石，吟屐萧萧孤上。寒钟又放。送天末潮音，替人悲壮。倚遍危阑，旧游谁共诉心赏。文章流寓自古，水亭风咏地，空肃遗像。土木移形，衣冠换目，时事几翻新样。沈吟片晌。指吴会浮云，晚生千嶂。待语西施，越丝愁细网。","dynasty":"清代","title":"齐天乐重游沧浪亭"}
{"author":"陈锐","content":"短巷冲霜，高楼碍日。暮寒犹力。系马阊门，垣苔破荒碧。杯盘送老，都看贱、年光如客。心寂。歌散酒阑，学禅龛居息。狂花绮陌。多半残春，随风堕茵藉。零香断梦，众国蚁柯北。难得美人无恙，重共水沿山历。莫但悲游事，冷落一江枫色。","dynasty":"清代","title":"惜红衣白石此词日字非韵也，叔问独以为当叶。姑徇其说，重和一首，不足以云勇"}
