{"author":"俞德邻","content":"金粟松摧故国荒，春秋未作叹诗亡。十年漂泊家千里，百代兴衰梦一场。蠙浦风清波鸭绿，渔梁春暖酒鹅黄。相逢且尽尊前醉，莫遣愁多白发长。","dynasty":"宋代","title":"次韵夏楚材登山阳故城有感"}
{"author":"俞德邻","content":"茫茫南国遍旌旗，九日明朝有所思。元亮暮年书甲子，灵均初度忆庚寅。鱼龙寂寞秋江阔，豺虎从衡客路危。归去白云堪共卧，万山深处结茅茨。","dynasty":"宋代","title":"初度留山阳"}
{"author":"俞德邻","content":"风雨凄凄战客衣，长淮东去雁南飞。碧山学士老复老，芳草王孙归不归。尊酒细论悲昨梦，囊书空负笑前非。木奴千辈侯千户，早晚应须赋式微。","dynasty":"宋代","title":"答淮上翁二首其一"}
{"author":"俞德邻","content":"京江语别十三春，宇宙茫茫几战尘。客路秋风欺白发，阴房夜雨湿青燐。杖藜叹世悲谁子，悬印朝天少故人。回首鹿门思旧隐，荒坟宿草更沾巾。","dynasty":"宋代","title":"答淮上翁二首其二"}
{"author":"俞德邻","content":"紫气浮关怅客情，琳宫羸卧绝逢迎。长廊夜静蛩吟苦，古殿秋深鹤唳清。勾漏丹砂何处问，蓝桥云液为谁倾。捲帘残月斜窥牖，街鼓鼕鼕又五更。","dynasty":"宋代","title":"寓山阳天庆馆作"}
{"author":"俞德邻","content":"倦客思归整旆鞍，班荆祖道驻江干。浮云流水别离易，明月清风会晤难。携妓东山须载酒，上书北阙莫求官。诸公衮衮君休羡，得马还将失马看。","dynasty":"宋代","title":"送程道大归新安兼简宪使卢处道学士四首其一"}
{"author":"俞德邻","content":"十年故国黍离离，一日翩然赋式微。儒服政怜山鸟怪，机心何独海鸥飞。山中朝露閒观槿，岭曲春风自采薇。苍狗白衣从变化，是今非昔昔谁非。","dynasty":"宋代","title":"送程道大归新安兼简宪使卢处道学士四首其二"}
{"author":"俞德邻","content":"我生惭愧贾胡留，暮鼓晨钟复报秋。万里桥南存旧宅，十年客舍尚并州。青山是处堪埋骨，白发新来渐满头。此日送君何限意，长江万折有东流。","dynasty":"宋代","title":"送程道大归新安兼简宪使卢处道学士四首其三"}
{"author":"俞德邻","content":"戋戋束帛贲丘阿，有几英雄入网罗。少室山人徵不起，贞元朝士已无多。声光赫奕埋轮使，音调凄清扣角歌。倾盖相驩应恨晚，乔松千尺有丝萝。","dynasty":"宋代","title":"送程道大归新安兼简宪使卢处道学士四首其四"}
{"author":"俞德邻","content":"此生惭愧马牛襟，返锁柴门岁月深。避地管宁甘白帽，登台郭隗自黄金。风霜渐老骚人鬓，天地元知国士心。却喜程侯晚相遇，长鱼碧酒共清吟。","dynasty":"宋代","title":"次韵程道益见赠二首其一"}
{"author":"俞德邻","content":"十载时艰泪染襟，馀生几拟托幽深。匹夫无罪空怀璧，校尉有官从摸金。老去风尘犹眯眼，春来药裹更关心。草玄作赋吾何敢，梁父吟成祇自吟。","dynasty":"宋代","title":"次韵程道益见赠二首其二"}
{"author":"俞德邻","content":"病来十日闭茅庐，孤负吟诗与著书。床下不知牛是蚁，濠间谁识子非鱼。羸形分绝麒麟画，老境堪同鹿豕居。坎止流行随所寓，分明天地一籧篨。","dynasty":"宋代","title":"病中三首其一"}
{"author":"俞德邻","content":"腐儒粗粝愧无功，一月兼旬卧病中。赋就但应增肺渴，檄成元不愈头风。移心有法难忘药，折臂无缘定作公。世事渐艰吾已老，翛然梦不到槐宫。","dynasty":"宋代","title":"病中三首其二"}
{"author":"俞德邻","content":"婢寻本草犬迎医，二竖驱除去复随。衰老维摩常示病，瘦生杜甫不关诗。门堪罗雀那容驷，釜不烹鱼但作糜。见说九重徵武士，却须攘臂学支离。","dynasty":"宋代","title":"病中三首其三"}
{"author":"俞德邻","content":"衮绣三朝乐盛时，湖山廊庙两栖迟。一声鼙鼓乾坤沸，万里烟尘草木悲。隔叶黄鹂空睍睆，定巢紫燕尚差池。春风不管人间事，犹绕雕阑飏绿漪。","dynasty":"宋代","title":"秋壑堂"}
{"author":"俞德邻","content":"形影参商已六春，春风吹梦益沾巾。江头杨柳送行客，窗外梅花疑故人。世事茫茫山岳隔，年光冉冉燕鸿新。一尊何日重携手，鹤外乾坤迥不尘。","dynasty":"宋代","title":"怀聂道录二首其一"}
{"author":"俞德邻","content":"夜鹤朝猿伴苦吟，碧窗静锁绿云阴。青精可饭药资乏，黄独无苗山雪深。岂有故人分禄米，但闻隐士寄焦琴。相思一夜生春草，明月满街天籁沈。","dynasty":"宋代","title":"怀聂道录二首其二"}
{"author":"俞德邻","content":"桐帽棕鞋破晓烟，落花飞絮暮春天。风檐转日噪乾鹊，云树隔溪啼杜鹃。客引茅亭沽旧酒，僧邀竹院话枯禅。病馀一事还堪笑，脚力轻松倍去年。","dynasty":"宋代","title":"病愈出游"}
{"author":"俞德邻","content":"涧饮岩栖愿已违，小舟拂晓泛涟漪。蒲丛露冷泣姑恶，木末云深叫子规。山近三茅便杖屐，酒沽五里带糟醨。乘风俓拟寻幽躅，莫负当年汗漫期。","dynasty":"宋代","title":"舟行欲访三茅践许宗师鹤会之约"}
{"author":"俞德邻","content":"梦入三茅叩玉扉，楼台金碧净朝晖。岩花涧草高低见，田鹤沙禽下上飞。道士倚墙方熟睡，至人杜德不言机。人间天上元非远，非想非非更觉非。","dynasty":"宋代","title":"夜卧旅邸梦入三茅山一道士病一道士鼾睡因作诗纪其概云"}
{"author":"俞德邻","content":"人日吟窗涤砚尘，探官擘茧笑乡邻。山人雅爱终南径，诗客空怀渭北春。誉毁盖棺犹未了，勋名看镜不须频。从今好是支离卧，有客问余方负薪。","dynasty":"宋代","title":"人日"}
{"author":"俞德邻","content":"藕花汀畔柳丝垂，杯酒殷勤话别离。风雨对床空有约，池塘梦草竟无诗。荒坟日落谁人吊，古屋苔深独我悲。毕竟功名大槐国，排云书在即丰碑。","dynasty":"宋代","title":"悼俞仁则"}
{"author":"俞德邻","content":"泽国江山冷战云，扁舟春晚忽逢君。荒城鼓角含商气，旧曲楼台暗楚氛。海燕认巢迷故主，苔蜗篆壁变新文。更怜庾信江南赋，音调凄清不忍闻。","dynasty":"宋代","title":"吴门逢友人"}
{"author":"俞德邻","content":"七闽幕府藉词臣，一笑平反草木春。制下九重新涣汗，胸蟠千古旧经纶。生平耻不为伊傅，夜半何烦问鬼神。无限焦枯待霖雨，好将斯道觉斯民。","dynasty":"宋代","title":"送张师道"}
{"author":"俞德邻","content":"雾豹文章野鹤姿，黄冠晦迹浙江涯。携家拟就鹿门隐，奏赋何期狗监知。触热问涂行有日，排云论事岂无时。太平上策须倾倒，更忆崆峒麦熟诗。","dynasty":"宋代","title":"送道士孙雪房"}
{"author":"俞德邻","content":"帝眷东南用正人，角巾归第请何频。相公久矣倦台鼎，故国依然倚世臣。霖雨合归天上作，忠言须造榻前陈。丈夫出处非徒尔，四海安危寄一身。","dynasty":"宋代","title":"送董左丞二首其一"}
{"author":"俞德邻","content":"煌煌勋业绘凌烟，共说韦平有世贤。黄閤紫枢名将相，凉台燠馆半神仙。百年富贵真槐国，一日清閒胜葛天。祇恐九重方侧席，东山未许遽高眠。","dynasty":"宋代","title":"送董左丞二首其二"}
{"author":"俞德邻","content":"密树幽花似远村，循除流水自浑浑。无僧肯送卢仝米，有客时过陆抗门。月晕河天鱼散子，泥融雨径竹生孙。十年四海干戈满，似此遗民几户存。","dynasty":"宋代","title":"閒居遣怀"}
{"author":"俞德邻","content":"绣衣持斧旧诗翁，天与奇葩衬绮栊。翠㔩叶攒珠的皪，碧搔头映玉珑璁。氤氲香雾迷丛蝶，淡沲晴飔飏转蓬。安得素娥斟绿醑，缓歌一阕月明中。","dynasty":"宋代","title":"为汤提刑赋南园玉绣毬花二首其一"}
{"author":"俞德邻","content":"愁烟泫露泣明妃，万蝶魂迷倦不飞。帐簇流苏裀翡翠，阶翻蹴鞠落珠玑。琼葩分韵香疑减，柳絮成团似却非。风雨朝昏他日约，忍令容易失芳菲。","dynasty":"宋代","title":"为汤提刑赋南园玉绣毬花二首其二"}
{"author":"俞德邻","content":"玉骨冰肌不受尘，纷纷红紫谩争春。最宜岩壑风霜夜，相对心肠铁石人。寂寞上林迷雾苑，嵯峨巫岫隔烟津。翛然自得閒中趣，肯与姚黄作素臣。","dynasty":"宋代","title":"次韵陈静佳咏梅"}
{"author":"俞德邻","content":"鸡鸣群动已憧憧，习静工夫自笑慵。风月一襟霜两鬓，图书万卷酒千钟。维摩示病元非病，李广难封不愿封。世道隆污随所适，我知老子本犹龙。","dynasty":"宋代","title":"次韵答郦学正见赠三首其一"}
{"author":"俞德邻","content":"萧森竹柏小蒲庵，身世嵇康七不堪。眼底故人俱寂寞，镜中衰发自䰐鬖。过车慷慨陈清酹，旧馆殷勤脱左骖。老我与君同此意，纷纷轻薄不须谈。","dynasty":"宋代","title":"次韵答郦学正见赠三首其二"}
{"author":"俞德邻","content":"粥饭随缘类出家，小瓶汲月自煎茶。浮荣等是蕉中鹿，薄俗堪怜井底蛙。南亩半栽元亮秫，东陵多种邵平瓜。青鞋布袜相随去，九陌红尘任没车。","dynasty":"宋代","title":"次韵答郦学正见赠三首其三"}
{"author":"俞德邻","content":"拟效时人耻效尤，时人嫉我亦如雠。携金懒市燕台骏，卖剑聊寻渤海牛。白发盈簪羞我老，黄花满径为谁秋。尊前有酒休辞醉，痴绝由来爱虎头。","dynasty":"宋代","title":"次韵陈教授见寄二首其一"}
{"author":"俞德邻","content":"朝暮何人肯拔尤，周民何友亦何雠。还家久类苏耽鹤，溷世聊歌宁戚牛。笔在不妨书甲子，诗亡谁为作春秋。百年修短终归尽，倚杖看山任白头。","dynasty":"宋代","title":"次韵陈教授见寄二首其二"}
{"author":"俞德邻","content":"野鹤乘轩愧不才，柴门键密昼慵开。荒亭锁雾红葵老，古木号风白雨来。酒免官沽时一醉，诗非私贷日相催。人间万事皆儿戏，千载昆明几劫灰。","dynasty":"宋代","title":"夏五园亭对雨漫成六首其一"}
{"author":"俞德邻","content":"从来工瑟莫吹竽，赤米黄齑尽自娱。种柳藏鸦怜哺母，葺巢护燕待将雏。荆榛少剪但除道，瓜芋多栽莫问区。金马玉堂元有分，青铜惭愧白髭须。","dynasty":"宋代","title":"夏五园亭对雨漫成六首其二"}
{"author":"俞德邻","content":"镜中勋业不须论，拭发何由得马肝。日暮论文思李白，年衰忘事类师丹。几多归燕愁无主，是处鸣蛙总为官。多谢天公相劳苦，梅风吹雨长琅玕。","dynasty":"宋代","title":"夏五园亭对雨漫成六首其三"}
{"author":"俞德邻","content":"五噫休作不平鸣，世事悠悠弈一枰。歌有红儿休用比，酒无白堕亦须倾。青山倘是埋骨好，素发何嫌照眼明。鼎鼎百年三万日，晓烟收尽暮云横。","dynasty":"宋代","title":"夏五园亭对雨漫成六首其四"}
{"author":"俞德邻","content":"雨霁云收正午天，槐阴翳翳北窗眠。百年未了暂为客，一日得閒真是仙。美酒但寻知己饮，好诗休用俗人传。山林钟鼎知谁是，输与鸱夷理钓船。","dynasty":"宋代","title":"夏五园亭对雨漫成六首其五"}
{"author":"俞德邻","content":"有酒能浇磊磈胸，人生何处不从容。横飞辽海成孤鹤，老死南阳亦卧龙。习静一丘聊自足，逢时万户莫先封。梧楸门巷将迎少，涧曲分畦学老农。","dynasty":"宋代","title":"夏五园亭对雨漫成六首其六"}
{"author":"俞德邻","content":"尊酒旗亭说旧游，重来茂苑又深秋。烟霞静锁诗人屋，风雨常欺倦客楼。独雁叫群天漠漠，蹇驴畏滑路悠悠。相思清夜黄花老，一盏寒灯万斛愁。","dynasty":"宋代","title":"秋泊吴门寄友"}
{"author":"俞德邻","content":"鲲鹏意气鹤精神，髣髴风流贺季真。三顾岂无天下计，百年空老梦中身。兵尘满眼谁知己，儒术谋生每误人。长啸归来寻旧隐，石田茅屋未全贫。","dynasty":"宋代","title":"次韵薛晓翁教授"}
{"author":"俞德邻","content":"门外红尘竞往还，小轩容膝自怡颜。三杯对影夜邀月，一笏拄颐朝看山。芳草落花春不老，鸣鸠乳燕乐相关。人间寻遍无閒境，閒境由来祇此间。","dynasty":"宋代","title":"閒境"}
{"author":"俞德邻","content":"小园雨过草离离，寂寞葵榴又一时。载酒客来閒问字，催租人去更吟诗。一杯淡粥学僧供，三尺高床避鬼吹。百岁光阴行六十，世间何许凤凰池。","dynasty":"宋代","title":"小园漫兴四首其一"}
{"author":"俞德邻","content":"杖藜竹外独徘徊，叹息人间几劫灰。燕颔素无难食肉，蟹螯才有便持杯。世人枉是皆欲杀，明主何尝肯弃才。多谢诸公共推挽，公车时亦到蒿莱。","dynasty":"宋代","title":"小园漫兴四首其二"}
{"author":"俞德邻","content":"公车纵肯诏遗民，宣发萧萧已满巾。美景昔时多乐事，丰年今日有饥人。翻云覆雨怜轻薄，洗眼开怀任屈伸。野鹤瘦躯驯鹿性，此时宁复绘麒麟。","dynasty":"宋代","title":"小园漫兴四首其三"}
{"author":"俞德邻","content":"华发思乡去苦迟，人民城郭总成非。九原可作吾谁与，三径就荒胡不归。诗思寂寥无腹稿，病躯憔悴减腰围。有时梦与钟期遇，閒拂枯桐按玉徽。","dynasty":"宋代","title":"小园漫兴四首其四"}
{"author":"俞德邻","content":"北辙南辕一昔分，何时尊酒细论文。谈经举世用燕说，横笔何人静楚氛。朋辈风流推李杜，弟兄词藻愧机云。麟洲有客长回首，归诵琅章饫所闻。","dynasty":"宋代","title":"怀萧道夫"}
{"author":"俞德邻","content":"青镜霜刀杳莫寻，陈留巷陌故阴阴。鸿飞犹记东西迹，燕去难留下上音。多病乐天悲老近，三生杜牧恨春深。浮云柳絮元无准，惭愧人间儿女心。","dynasty":"宋代","title":"泊阎桥有怀"}
{"author":"俞德邻","content":"百年何处筑菟裘，又向周南叹滞留。砧韵但能凄客枕，雁声浑不到歌楼。江湖展转鱼千里，今古驱驰貉一丘。回首金焦渺何许，潇潇风雨使人愁。","dynasty":"宋代","title":"戏简友人二首其一"}
{"author":"俞德邻","content":"茅斋蓬鬓静编蒲，谁使担簦问客途。万里晴云离塞雁，一天明月绕枝乌。羁愁浩渺夜将半，诗思凄凉岁欲徂。却羡故人沉醉处，红楼红粉拥红炉。","dynasty":"宋代","title":"戏简友人二首其二"}
{"author":"俞德邻","content":"地僻村深过客稀，数家生聚突烟微。鱼虾入网忙呼酒，鹅鸭栖池静掩扉。唤妇索绹苫屋角，课儿斫竹补篱围。沟东积水通前浦，也有蒲帆带雨归。","dynasty":"宋代","title":"村居即事二首其一"}
{"author":"俞德邻","content":"漠漠平畴接远沙，一浜寒水浸梅花。儿挑苦芺供鹅食，妻撷葫荽荐客茶。榾柮火残寒尚力，茅柴酒熟夜能赊。岁时伏腊歌呼处，三世儿孙共一家。","dynasty":"宋代","title":"村居即事二首其二"}
{"author":"俞德邻","content":"青岁迂疏厌市廛，诛茅结屋北山巅。泉冷阴洞猿分饮，草软阳坡鹿伴眠。三径烟云浑是画，四时风月不论钱。忽逢野老谈庚甲，笑指乔松不记年。","dynasty":"宋代","title":"赠良常山人"}
{"author":"俞德邻","content":"风饕雪虐驾扁舟，又作田家数日留。雁逐稻粱飞远浦，犬惊杖屐吠荒丘。三杯薄酒延僧话，一盏寒灯伴客愁。白水漫漫妨麦事，催钱县吏亦宜休。","dynasty":"宋代","title":"富安田舍二首其一"}
{"author":"俞德邻","content":"漠漠寒云接断芜，平畴积水入长湖。犊眠篱下霜埋草，雁宿汀边月满芦。戟吻苦茶连叶煮，胶牙酸酒带糟餔。数朝已觉人情熟，识字耕田著我无。","dynasty":"宋代","title":"富安田舍二首其二"}
{"author":"俞德邻","content":"漫空飞雪岁云徂，独坐閒吟粟满肤。廓落江山千态迥，浑沦天地一尘无。寒声夜吼松筠裂，和气朝回荠麦苏。说与田家判一醉，明年宁复虑官租。","dynasty":"宋代","title":"田家喜雪"}
{"author":"俞德邻","content":"十旬为客思凄然，返樛言归又覈田。榾柮煨炉销永夜，屠苏浸井迫新年。人生半是忙中过，农事偏于隐者便。将老菟裘何处卜，九龙泉畔锡山边。","dynasty":"宋代","title":"除夕二首其一"}
{"author":"俞德邻","content":"买田阳羡笑东坡，三黜穷荒两鬓皤。瘴雾蛮烟添老色，寒灯夜雨强悲歌。百年富贵欢悰少，一日清閒乐事多。说与故人休大噱，省曹阍者面如何。","dynasty":"宋代","title":"除夕二首其二"}
{"author":"俞德邻","content":"十载干戈四海同，几人徐庶几陈宫。阿奴侍母但膝下，潘令弃官归洛中。生死总归蝴蝶梦，哀荣何啻马牛风。送车千乘谁能致，我亦潸然泪洒空。","dynasty":"宋代","title":"后平叔母夫人挽辞二首其一"}
{"author":"俞德邻","content":"昔年烽火隔江津，指痛呻吟夜彻晨。旁置万家空有冢，禄营三釜已无亲。鸾回紫诰承恩旧，牛卧青冈卜兆新。送死养生无一憾，老怀缘此重沾巾。","dynasty":"宋代","title":"后平叔母夫人挽辞二首其二"}
{"author":"俞德邻","content":"白发苍颜自在仙，流行坎止任天然。江山得意俓携酒，家世为官不爱钱。天与清閒娱晚景，人看富贵出长年。传闻尺一来阊阖，匹马春风快着鞭。","dynasty":"宋代","title":"饯杨少监"}
{"author":"俞德邻","content":"冲霄志气合雄飞，谁遣谈经坐绛帏。夜雨檐花聊痛饮，秋风莼菜竟思归。一官岂为吾曹冗，五斗政嫌儿辈讥。去去草玄从尚白，丈夫元不羡轻肥。","dynasty":"宋代","title":"杨刚中分教京口有司以冗员罢去作诗为别就次韵以饯其行二首其一"}
{"author":"俞德邻","content":"公车指日召严徐，友道从渠自耳馀。浮世功名蕉覆鹿，冷官滋味釜生鱼。百年荏苒醒还醉，一气循环惨复舒。归去湖山多乐事，故人休枉绝交书。","dynasty":"宋代","title":"杨刚中分教京口有司以冗员罢去作诗为别就次韵以饯其行二首其二"}
{"author":"俞德邻","content":"莎径莓墙枳棘篱，藜床六尺卧书帷。门前剥啄谁惊梦，马上推敲客有诗。北牖清风聊共语，夜梁落月重相思。宾鸿此去过京岘，应遣新吟慰旧知。","dynasty":"宋代","title":"赠程秀才"}
{"author":"俞德邻","content":"水国微茫境物閒，洪涛九派护禅关。帆樯下上淮连浙，楼殿高低寺裹山。潮驾金鳌来海上，天留玉府在人间。凭阑落日芦风起，时有鱼龙听法还。","dynasty":"宋代","title":"游金山寺次壁间韵"}
{"author":"俞德邻","content":"落花流水两无依，梦入桃源觉已非。尊酒阑珊山月落，片帆摇曳浦风微。云横北固朱楼远，烟暝西湖画舸归。别易会难今古恨，鳞鸿来往莫相违。","dynasty":"宋代","title":"醉中偶书"}
{"author":"俞德邻","content":"西风散屧步崔嵬，霁色浮空望眼开。江势乱奔沧海去，天形低约众山回。一卷狠石埋焦土，百尺危楼付劫灰。惟有沙鸥知我意，相亲相近不惊猜。","dynasty":"宋代","title":"甘露寺火后登多景楼故基有作"}
{"author":"俞德邻","content":"楼头凝望处，落日帝王州。下有朝宗水，滔滔日夜流。","dynasty":"宋代","title":"金陵道"}
{"author":"俞德邻","content":"宿雨浥轻尘，沙平草树春。远山千万叠，空翠欲沾人。","dynasty":"宋代","title":"晓行沙上"}
{"author":"俞德邻","content":"风雨正潇潇，孤灯伴寂寥。关心多少事，一一付芭蕉。","dynasty":"宋代","title":"客中雨"}
{"author":"俞德邻","content":"蒙蒙树隐山，渺渺波横海。其中一叶舟，岂有陶朱在。","dynasty":"宋代","title":"题米友仁远景"}
{"author":"俞德邻","content":"烟林雨气昏，行客苦迢递。谁知渡溪桥，风尘满天地。","dynasty":"宋代","title":"为石民瞻题风雨溪桥手卷"}
{"author":"俞德邻","content":"峭壁倚层霄，长松荫幽壑。荒径一樵归，平沙群雁落。","dynasty":"宋代","title":"为徐彦昌题画扇"}
{"author":"俞德邻","content":"古涧横小桥，竟日无人渡。红尘隘九衢，来往不知数。","dynasty":"宋代","title":"为陈登父题画扇"}
{"author":"俞德邻","content":"松声度暖风，花气薰迟日。乘兴问三三，何劳邀七七。","dynasty":"宋代","title":"游鹤林即席分韵代率上人赋日字"}
{"author":"俞德邻","content":"觱沸一溪泉，巃嵷千古木。中有避世人，阴厓结茅屋。","dynasty":"宋代","title":"题古木寒泉手卷"}
{"author":"俞德邻","content":"荒城秋雨后，寒谷晓晴初。沙路萦纡处，柴扉荡析馀。","dynasty":"宋代","title":"桐庐县作"}
{"author":"俞德邻","content":"语别莫匆匆，情怀彼此同。山川秋色里，风雨客愁中。故国俱离黍，劳生共转蓬。鼓鼙声一概，何处是辽东。","dynasty":"宋代","title":"客中别友"}
{"author":"俞德邻","content":"北固登山屐，西园载酒船。论心今一世，握手后千年。湖海风波恶，乾坤雨露偏。无因见宿草，流泪涨黄泉。","dynasty":"宋代","title":"哭涂移愚教授"}
{"author":"俞德邻","content":"閒居散人事，一舸泛长湖。夜雨半篙荇，春风十幅蒲。功名槐国梦，身世辋川图。舣岸逢林叟，清谈日又晡。","dynasty":"宋代","title":"泛湖"}
{"author":"俞德邻","content":"散屧过平堤，前村雨一犁。草荒翁仲立，树密鹧鸪啼。野色连天远，溪光隔岸迷。干戈犹未息，何处足幽栖。","dynasty":"宋代","title":"金坛郊外"}
{"author":"俞德邻","content":"步屧叩禅扉，春山碧四围。天高黄鹤远，仙去杜鹃非。拂石云生袖，扪松雾湿衣。几生通佛性，一昔遂忘归。","dynasty":"宋代","title":"游鹤林寺"}
{"author":"俞德邻","content":"客怀元自恶，归思浩无垠。愁织窗前草，情凄岸曲蘋。十年纷战伐，四海暗风尘。故旧无消息，西风泪满巾。","dynasty":"宋代","title":"客怀"}
{"author":"俞德邻","content":"来往燕鸿异，逍遥鹏鴳同。古交千载上，馀论六经中。瓜渚茅檐月，芜城柳岸风。寸心谈未了，棹士莫匆匆。","dynasty":"宋代","title":"送刘伯宣尹松江府五首其一"}
{"author":"俞德邻","content":"宦途昏抹漆，达士久悲丝。汲直世多忌，父清人不知。隆污俱合道，行止要随时。富贵真槐蚁，千年看鼎彝。","dynasty":"宋代","title":"送刘伯宣尹松江府五首其二"}
{"author":"俞德邻","content":"兵燹三年久，疮痍百姓同。政须随日化，心要与天通。刻木期难对，屯膏施易穷。松江三万顷，盂水爱任公。","dynasty":"宋代","title":"送刘伯宣尹松江府五首其三"}
{"author":"俞德邻","content":"事丛缘网密，意广忌才疏。浩浩皇风远，迟迟化日舒。俗移三纪后，德洽百年馀。擿伏非仁政，生民本一初。","dynasty":"宋代","title":"送刘伯宣尹松江府五首其四"}
{"author":"俞德邻","content":"野径晴霏敛，江郊夏日凉。梦中知是蝶，还复是蒙庄。","dynasty":"宋代","title":"郊居"}
{"author":"俞德邻","content":"潦翻川蓊匌，烟霭树模糊。小艇时呼客，龙游酒试沽。","dynasty":"宋代","title":"泊湖头"}
{"author":"俞德邻","content":"垂杨带雨烟沈沈，绮窗翠幕清昼阴。琵琶拨尽谁知音，一声望帝春事深。","dynasty":"宋代","title":"春怨"}
{"author":"俞德邻","content":"日日寻春到水涯，今朝篱落见梅花。折梅欲问春消息，春在桥南卖酒家。","dynasty":"宋代","title":"寻春"}
{"author":"俞德邻","content":"山北山南日几回，半山山舍更传杯。一声羌笛山云裂，二月山花有落梅。","dynasty":"宋代","title":"春日山行"}
{"author":"俞德邻","content":"兀兀馀酣漱晚汀，古牺香雾入疏棂。捲帘归坐月弦上，隔岸远山青更青。","dynasty":"宋代","title":"晚醉"}
{"author":"俞德邻","content":"离离远树接山低，白水田头杜宇啼。昨夜前村新雨过，桔槔閒在石桥西。","dynasty":"宋代","title":"何山白水田"}
{"author":"俞德邻","content":"上山下山山历历，松篁不改路非昔。杖藜聊欲问山翁，山空叶落无行迹。","dynasty":"宋代","title":"访徐叔咏教授山庵迷道而作"}
{"author":"俞德邻","content":"攀藤蹑石访幽客，茆屋参差松树隔。山童闻语不应门，古木千章鸣格磔。","dynasty":"宋代","title":"到徐叔咏居"}
{"author":"俞德邻","content":"天地黯黪云气繁，淤泥没胫蜗书门。长安米升钱五百，忍饥茹芝谁绮园。","dynasty":"宋代","title":"次韵周遗直京城苦雨五首"}
{"author":"俞德邻","content":"八尺龙驹蹄削玉，霜毛雪鬣超凡俗。骄嘶顾影食场苗，朝暮逍遥在空谷。诏书歘下徵骐驎，香街紫陌惊行人。金环压辔出天厩，不数駓骆骊骝骃。三品豆刍饱终日，终日不鸣鸣辄黜。何如不絷亦不维，腾雾籋云全玉质。","dynasty":"宋代","title":"题白廷玉所藏白马图"}
{"author":"俞德邻","content":"卯金我石友，胸次如阮嵇。灌园西郊外，竹径风烟迷。我宅今易主，政拟寻幽栖。卜邻傥有分，当在西枝西。","dynasty":"宋代","title":"遣兴十首呈孟兵部使君其八"}
{"author":"俞德邻","content":"冷雨凄风万木飞，年来世事不胜悲。青山白水新安道，云梦绿林夔府诗。耆旧飘零今有几，乾坤翻覆政缘谁。鬓丝一夜三千丈，甚矣吾衰如此衰。","dynasty":"宋代","title":"次韵朱子厚九月十一日见寄三首其三"}
{"author":"俞德邻","content":"峭壁出蒙茏，澄溪深漭潒。碧瓦映朱扉，雕甍灿金榜。巫觋纷后先，苾芬盛肸蚃。云此丽阳祠，桂籍夙所掌。当时逢掖士，祈禬何穰穰。歘然梦寐通，其应捷影响。我学非时须，青紫绝妄想。及兹值艰虞，乾坤倦摇荡。山行愁虎狼，川游畏夔罔。故乡隔三秋，烟尘极坱莽。神兮罔时怨，诃护迄来往。中夜若有闻，缥渺隘云仗。及明泛逆溪，祥飙送双桨。","dynasty":"宋代","title":"丽阳祠"}
{"author":"俞德邻","content":"午发淮子口，晚泊露筋北。舟人指灵祠，欲语辄叹息。伊昔避乱初，女郎实英特。行行侍丘嫂，日暮云气黑。嫂兮宿邻庄，我宁止路侧。我生虽不辰，秉身贵弗㥾。草深聚蚊虻，中夜纷鼓翼。吮血噆人肤，其毒甚沙蜮。女郎不肯顾，筋露身亦踣。至今是邦人，庙貌严血食。惜哉岁月深，姓氏不可识。维士有百行，维女独四德。贞洁一以亏，姬姜徒国色。所以古妇人，送迎不踰阈。嗟嗟露筋事，可为百世则。胡然世俗人，所重在倾国。","dynasty":"宋代","title":"宿高邮露筋"}
{"author":"俞德邻","content":"三径岚烟护碧苔，地无高下总栽梅。花随流水绕除去，云共好山排闼来。月冷蛙声諠鼓吹，风清蜃气耸楼台。过逢况有侯芭在，白首玄经未足咍。","dynasty":"宋代","title":"山房遣兴"}
{"author":"俞德邻","content":"百年何处筑菟裘，又向周南叹滞留。砧韵但能凄客枕，雁声浑不到歌楼。江湖展转鱼千里，今古驱驰貉一丘。回首金焦渺何许，潇潇风雨使人愁。","dynasty":"宋代","title":"戏简友人二首其一"}
{"author":"俞德邻","content":"山林何所乐，忽忽遂忘归。江阔天低水，山深雾湿衣。青虫当户织，白鸟背人飞。野性因留滞，非干与世违。","dynasty":"宋代","title":"山林乐四首其一"}
{"author":"俞德邻","content":"烈帝祠中独孤桧，郁郁亭亭一车盖。根盘九地蛰蛟螭，干耸层霄浮霮䨴。朔风赑屃尘昼昏，炎炎讹火连空燔。一蛇腾骧赤帝子，将军舌腭空惊反。天愁地泣鬼神怒，元绪老桑哀莫诉。斤斧侵寻岁月枯，寂寞半心承雨露。","dynasty":"宋代","title":"独孤桧"}
{"author":"俞德邻","content":"门掩青苔砚掩尘，曲肱隐几自观身。已怜白发无公道，独喜清风似故人。跃马卧龙俱寂寞，盟鸥狎鹭莫逡巡。东屯涧水通畦稻，植杖看耘意更真。","dynasty":"宋代","title":"曲肱"}
{"author":"俞德邻","content":"倦客思归整旆鞍，班荆祖道驻江干。浮云流水别离易，明月清风会晤难。携妓东山须载酒，上书北阙莫求官。诸公衮衮君休羡，得马还将失马看。","dynasty":"宋代","title":"送程道大归新安兼简宪使卢处道学士四首其一"}
{"author":"俞德邻","content":"燕台筑黄金，致士合隗始。子留既期月，及归乃白士。岂伊赋万言，不直一杯水。提携古锦囊，尚诧骊珠比。得非坐诗穷，憔悴至于此。丈夫贵出世，卿相偶然尔。昼绣岂必荣，韦布何足耻。伪游淮阴缚，绐载晁错死。所以贤达人，咄咄从黄绮。丹山有源泉，清可以洗耳。丹山有奇石，坚可以砺齿。去去勿咨嗟，时止固应止。","dynasty":"宋代","title":"送丹山林秀才"}
{"author":"俞德邻","content":"三平二满过即休，十事九律谁与谋。归来政自有佳趣，楼对青山山对楼。","dynasty":"宋代","title":"题叶劝农对山楼次韵二首其一"}
{"author":"俞德邻","content":"买田阳羡笑东坡，三黜穷荒两鬓皤。瘴雾蛮烟添老色，寒灯夜雨强悲歌。百年富贵欢悰少，一日清閒乐事多。说与故人休大噱，省曹阍者面如何。","dynasty":"宋代","title":"除夕二首其二"}
{"author":"俞德邻","content":"悠悠广陌尘，冉冉征途客。征途渺无际，人寿不满百。百年复几何，鬓发早已白。发白无由玄，扰扰终奚益。富贵势熏天，忽作冷灰寂。突兀树丰碑，犹有金石厄。所以贤达人，万古等朝夕。俯仰宇宙间，但恨酒杯窄。持杯辄酣歌，那暇寸阴惜。","dynasty":"宋代","title":"次韵陈彦实醉中杂言"}
{"author":"俞德邻","content":"来日悲苦短，颓龄恨将侵。西山产灵药，暇日聊与寻。䔿荟蔚𡾰嵼，兔狐走高岑。洪厓去不返，羡门杳无音。伫立长太息，谁哉知我心。","dynasty":"宋代","title":"遣兴十首呈孟兵部使君其一"}
{"author":"俞德邻","content":"妖氛塞乾坤，乘罅毒黔首。膏肓不可针，灵文泄枢斗。雷师烂柯仙，造化默授受。捕蛟笞鬼神，宛似弥明叟。雷霆指顾间，云雨翻覆手。携诗走江湖，万里屈伸肘。平生刘伯龙，贻笑今已久。谁能烦律令，三揖费蕉柳。嗟嗟世涂艰，魑魅白昼吼。蓝色杂曼肤，睒眒眩妍丑。我欲扫除之，荒郊乏荆帚。何当袭师术，轰霆震枯朽。坐使四海清，物物跻仁寿。","dynasty":"宋代","title":"赠成雷师"}
{"author":"俞德邻","content":"婢寻本草犬迎医，二竖驱除去复随。衰老维摩常示病，瘦生杜甫不关诗。门堪罗雀那容驷，釜不烹鱼但作糜。见说九重徵武士，却须攘臂学支离。","dynasty":"宋代","title":"病中三首其三"}
{"author":"俞德邻","content":"密树幽花似远村，循除流水自浑浑。无僧肯送卢仝米，有客时过陆抗门。月晕河天鱼散子，泥融雨径竹生孙。十年四海干戈满，似此遗民几户存。","dynasty":"宋代","title":"閒居遣怀"}
{"author":"俞德邻","content":"一十五条瘦肋，八千万里脩程。春草明年又绿，朝趋夜秣幽并。","dynasty":"宋代","title":"题瘦马图"}
{"author":"俞德邻","content":"群雄纷爱死，一士独捐生。历数绝谁续，纲常晦复明。人皆念王蠋，天岂祸程婴。泪眼休枯尽，他年看史评。","dynasty":"宋代","title":"故枢密使陆公挽词三首其三"}
{"author":"俞德邻","content":"裤下包羞气未伸，寄身亭长更遭嗔。不图他日千金报，漂母应非世俗人。","dynasty":"宋代","title":"漂母墓二首其二"}
{"author":"俞德邻","content":"宋人得燕石，宝为希世珍。周客掩口笑，乃复遭怒嗔。阘茸竟尊显，贤圣多隐沦。人物顾所遇，何事徒悲辛。","dynasty":"宋代","title":"古意八首其五"}
{"author":"俞德邻","content":"攀藤蹑石访幽客，茆屋参差松树隔。山童闻语不应门，古木千章鸣格磔。","dynasty":"宋代","title":"到徐叔咏居"}
{"author":"俞德邻","content":"金粟松摧故国荒，春秋未作叹诗亡。十年漂泊家千里，百代兴衰梦一场。蠙浦风清波鸭绿，渔梁春暖酒鹅黄。相逢且尽尊前醉，莫遣愁多白发长。","dynasty":"宋代","title":"次韵夏楚材登山阳故城有感"}
{"author":"俞德邻","content":"宿雨浥轻尘，沙平草树春。远山千万叠，空翠欲沾人。","dynasty":"宋代","title":"晓行沙上"}
{"author":"俞德邻","content":"觱沸一溪泉，巃嵷千古木。中有避世人，阴厓结茅屋。","dynasty":"宋代","title":"题古木寒泉手卷"}
{"author":"俞德邻","content":"甚矣吾衰矣，怀哉予归哉。雀蜃不能化，何用充海淮。王郎东鲁秀，玉质离氛埃。青丝络白马，啸吟浮玉隈。馀子录录耳，谁敢相朋侪。一朝款柴户，严若问子来。又疑蒙谷士，汗漫期九垓。嗟我晚闻道，可人常永怀。乱后苦契阔，襟抱无由开。常深越鸟志，自腼庄栎材。感子慰离索，驾言且勿催。人生驹过隙，发白不再孩。鸡鸣舜为善，犬放轲所哀。文字乃其闰，末俗供驩咍。勖哉圣贤事，充此天降才。赠言愧斐率，过此谁能裁。","dynasty":"宋代","title":"次韵答王国华"}
{"author":"俞德邻","content":"彊弩驱潮水为东，昔年此地识英雄。素车白马空明上，青盖红旗灭没中。十万军声西塞月，三千鲲浪北溟风。乘槎有约终须去，见说银潢与海通。","dynasty":"宋代","title":"观潮"}
{"author":"俞德邻","content":"沮洳栈道湿，惨澹旌竿暮。经行兹山中，髣髴龙门句。借问山何名，亦以龙门故。祝融鞭火虬，正昼纷驰骛。乾坤一洪炉，何适非窘步。况兹履嵌岑，豺狼隘前路。及暮云气阴，霈然洒甘霔。乃知天地仁，不待苍生诉。","dynasty":"宋代","title":"龙门岭"}
{"author":"俞德邻","content":"汀葭江菼两依依，鸥鹭相亲寂不飞。僧入翠微云伴去，牛耕白水犊随归。古今贤圣多萧索，王伯干戈有是非。老病忧时心力弱，可能此地得渔矶。","dynasty":"宋代","title":"通津田舍"}
{"author":"俞德邻","content":"乐天老矣放樊蛮，鸥羡忘机鹤羡閒。缓步当车休下泽，浇愁得酒即中山。些骚岂敢奴仆命，伊吕元非伯仲间。兀兀支颐秋又晚，乱云斜日澹烟鬟。","dynasty":"宋代","title":"秋残"}
{"author":"俞德邻","content":"慷慨辞双节，逍遥寄一筇。扬雄虽若凤，老子自犹龙。霁月窗前草，悲风陇上松。遗民应巷哭，何但辍秦舂。","dynasty":"宋代","title":"故舶使知泉州赵公挽词五首其二"}
{"author":"俞德邻","content":"慈云岭下拜郊台，表里湖山绣画开。十载西风动禾黍，行人休忆翠华来。","dynasty":"宋代","title":"癸未游杭作口号十首因事怀旧杂以俚语不复诠择其九"}
{"author":"俞德邻","content":"荒城秋雨后，寒谷晓晴初。沙路萦纡处，柴扉荡析馀。","dynasty":"宋代","title":"桐庐县作"}
{"author":"俞德邻","content":"昔为饥所驱，束书涉远道。俯仰四九年，少壮忽已老。引杯沃衰颜，杯尽颜复槁。人生如电露，安得长美好。所以彼至人，达生以为宝。形全精不亏，高蹈八极表。","dynasty":"宋代","title":"暇日饮酒辄用靖节先生韵积二十首其十一"}
{"author":"俞德邻","content":"雷填填，雨冥冥，千岩万壑白昼暝。真人宴坐神不惊，一瞬百怪无留形。风休电止天宇净，顶笠挑包谈性命。龙铅虎汞世莫知，更说荣枯动人听。壶子久不作，季咸亦已矣。杜德衡气无二机，弟靡波流宁底止。矧伊浮世上，旋转如飞蓬。死生梦蝶成蝶梦，祸福得马失马翁。羊裘垂钓或谏议，不龟手药忽取封。相形相不尽，相心心莫穷。雷岩雷岩，不如归卧岩之下，吾亦柴桑税吾驾。明月投人戒暗投，美玉椟藏须待贾。","dynasty":"宋代","title":"赠雷岩赵相士"}
{"author":"俞德邻","content":"密树幽花似远村，循除流水自浑浑。无僧肯送卢仝米，有客时过陆抗门。月晕河天鱼散子，泥融雨径竹生孙。十年四海干戈满，似此遗民几户存。","dynasty":"宋代","title":"閒居遣怀"}
{"author":"俞德邻","content":"凄凉三径中，中有一亩宅。庭多鸟雀喧，巷绝车马迹。卧病与世疏，俯仰踰半百。何以销我忧，美酒浮大白。独欠高阳徒，临风增惋惜。","dynasty":"宋代","title":"暇日饮酒辄用靖节先生韵积二十首其十五"}
{"author":"俞德邻","content":"种菊东篱下，菊密荒疏篱。掇英浥坠露，想像渊明诗。猗嗟子龙子，磊落山林姿。钦翘二三客，异郡同襟期。而我何为者，俛首供丁推。宁复饮我酒，欢饫均嬿私。乃知意气合，岂计新相知。蹇予久衰曳，素发飒已垂。何能借九翮，一朝奋天池。但当对菊饮，与君赓醉时。","dynasty":"宋代","title":"次韵龙仁夫种菊二首其二"}
{"author":"俞德邻","content":"古寺接荒城，浮图倚太清。松环岚翠蔚，泉激涧虹明。僧定花开落，人行鸟送迎。西枝如可卜，吾欲證无生。","dynasty":"宋代","title":"古寺"}
{"author":"俞德邻","content":"台隶群芳散绮葩，繁枝密干蔚交加。武陵溪畔秦人洞，濯锦江头杜老家。风搅乱红春过雨，露滋微艳晓笼霞。长安重到应惆怅，寂寞玄都燕麦斜。","dynasty":"宋代","title":"次韵陈登父桃花"}
{"author":"俞德邻","content":"荒城秋雨后，寒谷晓晴初。沙路萦纡处，柴扉荡析馀。","dynasty":"宋代","title":"桐庐县作"}
{"author":"俞德邻","content":"云壑布衣贤亦愚，玉阶紫衣妾亦夫。书三十乘须饱读，鹏九万里从南图。","dynasty":"宋代","title":"次韵周遗直京城苦雨五首其五"}
{"author":"俞德邻","content":"马周淹逆旅，梦寐忆常何。琴古知音少，囊空得句多。凄凉怜我老，慷慨为谁歌。三尺匣中剑，时时自濯磨。","dynasty":"宋代","title":"次郭元德二首其一"}
{"author":"俞德邻","content":"两翁今古妙经纶，续续家声属后昆。黑发珥貂依日月，金羁络马半乾坤。千年带砺河山在，一脉诗书礼乐存。我本信庵门下士，祇今弹铗向谁门。","dynasty":"宋代","title":"赠静斋赵使君淮"}
{"author":"俞德邻","content":"客久倦嵚崟，寻幽洗客襟。青烟杨柳岸，白酒鹭鸶林。当户孤峰秀，环溪万玉阴。留连不忍别，月澹砌蛩吟。","dynasty":"宋代","title":"鹭鸶林"}
{"author":"俞德邻","content":"宇宙冥冥四月时，小斋吟眺苦低垂。江城地僻莓苔老，山径云深草木滋。密雾蒙蒙笼翠幄，轻烟冉冉散青丝。楚宫幽佩劳魂梦，西望巫阳祇自悲。","dynasty":"宋代","title":"梅雨"}
{"author":"俞德邻","content":"乐天老矣放樊蛮，鸥羡忘机鹤羡閒。缓步当车休下泽，浇愁得酒即中山。些骚岂敢奴仆命，伊吕元非伯仲间。兀兀支颐秋又晚，乱云斜日澹烟鬟。","dynasty":"宋代","title":"秋残"}
{"author":"俞德邻","content":"卯金我石友，胸次如阮嵇。灌园西郊外，竹径风烟迷。我宅今易主，政拟寻幽栖。卜邻傥有分，当在西枝西。","dynasty":"宋代","title":"遣兴十首呈孟兵部使君其八"}
{"author":"俞德邻","content":"昔年北兵浒黄渡，官军一万丫岩驻。岩前十里无人烟，焉知今日重生聚。老翁殷勤指长孙，生时开庆方改元。今年裹头明年娶，感荷太平天子恩。传闻鼎湖龙又逝，空馀弓剑留人世。天上唯多三数公，社稷苍生谁早计。老翁忧时色枯槁，羸卧岩前分犊草。京师来往千万人，欲问明时知者少。嗣皇继圣生神灵，西陲何事犹徵兵。襄樊未复郢又急，正阳新筑淮未平。吾侪红额今有几，青袍白马纷纷是。岩前鬼燐阴雨青，老翁说著心胆惊。愿君努力扶休明，翁也菁羹橡饭安馀生。","dynasty":"宋代","title":"甲戌秋过丫头岩有感"}
{"author":"俞德邻","content":"县古浮梁外，沙平草树秋。远山明去鹭，骤雨咽鸣鸠。岸狭水痕涨，云归暝色愁。谁怜苏季子，尘土涴貂裘。","dynasty":"宋代","title":"常山道中"}
{"author":"俞德邻","content":"萧森竹柏小蒲庵，身世嵇康七不堪。眼底故人俱寂寞，镜中衰发自䰐鬖。过车慷慨陈清酹，旧馆殷勤脱左骖。老我与君同此意，纷纷轻薄不须谈。","dynasty":"宋代","title":"次韵答郦学正见赠三首其二"}
{"author":"俞德邻","content":"冷雨凄风万木飞，年来世事不胜悲。青山白水新安道，云梦绿林夔府诗。耆旧飘零今有几，乾坤翻覆政缘谁。鬓丝一夜三千丈，甚矣吾衰如此衰。","dynasty":"宋代","title":"次韵朱子厚九月十一日见寄三首其三"}
{"author":"俞德邻","content":"八尺龙驹蹄削玉，霜毛雪鬣超凡俗。骄嘶顾影食场苗，朝暮逍遥在空谷。诏书歘下徵骐驎，香街紫陌惊行人。金环压辔出天厩，不数駓骆骊骝骃。三品豆刍饱终日，终日不鸣鸣辄黜。何如不絷亦不维，腾雾籋云全玉质。","dynasty":"宋代","title":"题白廷玉所藏白马图"}
{"author":"俞德邻","content":"小园雨过草离离，寂寞葵榴又一时。载酒客来閒问字，催租人去更吟诗。一杯淡粥学僧供，三尺高床避鬼吹。百岁光阴行六十，世间何许凤凰池。","dynasty":"宋代","title":"小园漫兴四首其一"}
{"author":"俞德邻","content":"风雨正潇潇，孤灯伴寂寥。关心多少事，一一付芭蕉。","dynasty":"宋代","title":"客中雨"}
{"author":"俞德邻","content":"有酒能浇磊磈胸，人生何处不从容。横飞辽海成孤鹤，老死南阳亦卧龙。习静一丘聊自足，逢时万户莫先封。梧楸门巷将迎少，涧曲分畦学老农。","dynasty":"宋代","title":"夏五园亭对雨漫成六首其六"}
{"author":"俞德邻","content":"生平性嗜客，病不废应酬。终然瘦骨立，欲语气不收。客多语嘈杂，两耳鸣啾啾。登床就偃息，客语或未休。客意岂不佳，而我自作忧。奈何坐客去，床下多斗牛。","dynasty":"宋代","title":"病中谢亲友四首其二"}
{"author":"俞德邻","content":"威弧惨无光，城乌啄大屋。淮云苍莽间，十载几荼毒。忧心甫殷殷，又复正阳筑。正阳亦何许，地接英与六。传闻夜点兵，文书下机速。挥汗起负戈，部伍竞驰逐。平明驱出城，令严秋气肃。岂不实苦辛，主忧固臣辱。前年戍襄樊，去年戍郢复。白骨秋野横，青燐阴房煜。生还偶然尔，忍怨征行促。所悲世路艰，无罪罹杀戮。潢池弄盗兵，绿林仇饷肉。茫茫畿甸间，风尘涴人目。圣明抚遐荒，先事清辇毂。干戈动邦内，岂计颛臾蹙。扶颠要得人，拨乱如转烛。秋山翡翠青，秋水蒲桃绿。去去取封侯，勿羡牧羊仆。","dynasty":"宋代","title":"甲戌游旴江六月二十二日发武林"}
{"author":"俞德邻","content":"露冷芦洲楚水平，荒坟三尺近甘城。当年不进王孙饭，千古谁知漂母名。","dynasty":"宋代","title":"漂母墓二首其一"}
{"author":"俞德邻","content":"一病连三月，肥甘宁得知。医复戒食盐，盐食非所宜。素餐幸无刺，餐素将何疑。因思丧乱际，黎民多阻饥。朝餐乃木叶，暮食乃树皮。我今食无盐，早晚白玉炊。稽首谢苍天，揆分忱过之。","dynasty":"宋代","title":"病中谢亲友四首其四"}
{"author":"俞德邻","content":"散屧过平堤，前村雨一犁。草荒翁仲立，树密鹧鸪啼。野色连天远，溪光隔岸迷。干戈犹未息，何处足幽栖。","dynasty":"宋代","title":"金坛郊外"}
{"author":"俞德邻","content":"洗尽铅华见玉肌，可人风味半开时。胆瓶谁汲寒溪水，带月和烟簪一枝。","dynasty":"宋代","title":"梅花三首其二"}
{"author":"俞德邻","content":"山林朝市两相忘，寂寂幽居兴味长。雨过竹侵书帙净，风轻花落砚池香。三杯卯酒醉未醉，一枕午窗凉更凉。人境结庐元不俗，渊明何必定柴桑。","dynasty":"宋代","title":"范仲山以涧谷居自号为赋二首其一"}
{"author":"俞德邻","content":"茫茫南国遍旌旗，九日明朝有所思。元亮暮年书甲子，灵均初度忆庚寅。鱼龙寂寞秋江阔，豺虎从衡客路危。归去白云堪共卧，万山深处结茅茨。","dynasty":"宋代","title":"初度留山阳"}
{"author":"俞德邻","content":"宋人得燕石，宝为希世珍。周客掩口笑，乃复遭怒嗔。阘茸竟尊显，贤圣多隐沦。人物顾所遇，何事徒悲辛。","dynasty":"宋代","title":"古意八首其五"}
{"author":"俞德邻","content":"峭壁出蒙茏，澄溪深漭潒。碧瓦映朱扉，雕甍灿金榜。巫觋纷后先，苾芬盛肸蚃。云此丽阳祠，桂籍夙所掌。当时逢掖士，祈禬何穰穰。歘然梦寐通，其应捷影响。我学非时须，青紫绝妄想。及兹值艰虞，乾坤倦摇荡。山行愁虎狼，川游畏夔罔。故乡隔三秋，烟尘极坱莽。神兮罔时怨，诃护迄来往。中夜若有闻，缥渺隘云仗。及明泛逆溪，祥飙送双桨。","dynasty":"宋代","title":"丽阳祠"}
{"author":"俞德邻","content":"紫气浮关怅客情，琳宫羸卧绝逢迎。长廊夜静蛩吟苦，古殿秋深鹤唳清。勾漏丹砂何处问，蓝桥云液为谁倾。捲帘残月斜窥牖，街鼓鼕鼕又五更。","dynasty":"宋代","title":"寓山阳天庆馆作"}
{"author":"俞德邻","content":"霜松无悴色，春花有馀姿。勿以春花妍，弃彼霜松枝。悠悠风尘中，始见达士奇。公田可种秫，弦歌聊尔为。意倦即归去，五斗何能羁。","dynasty":"宋代","title":"暇日饮酒辄用靖节先生韵积二十首其八"}
{"author":"俞德邻","content":"妖氛塞乾坤，乘罅毒黔首。膏肓不可针，灵文泄枢斗。雷师烂柯仙，造化默授受。捕蛟笞鬼神，宛似弥明叟。雷霆指顾间，云雨翻覆手。携诗走江湖，万里屈伸肘。平生刘伯龙，贻笑今已久。谁能烦律令，三揖费蕉柳。嗟嗟世涂艰，魑魅白昼吼。蓝色杂曼肤，睒眒眩妍丑。我欲扫除之，荒郊乏荆帚。何当袭师术，轰霆震枯朽。坐使四海清，物物跻仁寿。","dynasty":"宋代","title":"赠成雷师"}
{"author":"俞德邻","content":"蹑石扪萝一径通，凭阑极目思无穷。川明竹树萧疏外，人语烟云杳霭中。风月五湖西子舸，楼台千古梵王宫。艰难隐遁寻幽憩，晤语无人忆赞公。","dynasty":"宋代","title":"游灵岩"}
{"author":"俞德邻","content":"烹鲜知政理，履豨识民心。土壤分南北，诗书亘古今。遐方犹战伐，癃老正呻吟。三尺焦桐在，烦公发至音。","dynasty":"宋代","title":"送刘伯宣尹松江府五首其五"}
{"author":"俞德邻","content":"扁舟夹港下，漕渠溢春水。水边两翁仲，阅人亦多矣。其中郁佳城，寂寞向千祀。冈峦失故态，草木罹新燬。缅想窀穸初，鸣笳汎清汜。送车数千两，夹道陈簠簋。岁月迅不留，嗟嗟遽如此。因知人间世，变化倏忽耳。金箱贮茂陵，籧篨槃石子。贵贱虽不侔，腐坏略相似。踟蹰复踟蹰，蒙庄信达士。","dynasty":"宋代","title":"舟行"}
{"author":"俞德邻","content":"我昔爱君直，蚤慧机云比。一别复几时，使我费怀企。梦中往相寻，宛在水中沚。水中多凫鹥，水边鸣鸠飞。天雨逐妇去，天晴呼妇归。凫鹥政自乐，鸠妇吁可悲。","dynasty":"宋代","title":"遣兴十首呈孟兵部使君其九"}
{"author":"俞德邻","content":"夕阳隔溪明薜萝，数峰溪畔青嵯峨。层霄彷佛相荡摩，溪流汹涌通银河。金支翠旗飐山阿，风传雾乐锵銮鉌。云封岩窦生灵禾，仙灵蜕久留仙艖。弈枰丹灶斲月柯，洼尊土缶石臼磨。苔剜藓刻千岁过，护以鬼物烦撝诃。溪南溪北夔罔多，鲩鲂鳣鲔蛟鼋鼍。雷声吭磕涷雨𩃱，仙筇九节扶下坡。红妆半醉谁娇娥，容颜二八细马驮。下马避雨吴歈歌，兰麝馥郁飘绮罗。灵箫学道蠲烦痾，湘浦解佩声瑳瑳。双成饮罢鸣云和，蓝桥一醉朱颜酡。扶桑旸谷同碧涡，玄书宝文传岂讹。浮生百岁如飞梭，当欢不欢奈老何。","dynasty":"宋代","title":"仙人岩即事"}
{"author":"俞德邻","content":"台隶群芳散绮葩，繁枝密干蔚交加。武陵溪畔秦人洞，濯锦江头杜老家。风搅乱红春过雨，露滋微艳晓笼霞。长安重到应惆怅，寂寞玄都燕麦斜。","dynasty":"宋代","title":"次韵陈登父桃花"}
{"author":"俞德邻","content":"宦路风波渺望洋，几人赤马旦蒙霜。便便懒是誇经笥，嗑嗑从渠笑酒囊。花柳春风朝步屧，菰蒲春水夜鸣榔。人间别有桃源路，肯为浮荣替戾冈。","dynasty":"宋代","title":"次韵简林绍先诸友三首其一"}
{"author":"俞德邻","content":"雾豹文章野鹤姿，黄冠晦迹浙江涯。携家拟就鹿门隐，奏赋何期狗监知。触热问涂行有日，排云论事岂无时。太平上策须倾倒，更忆崆峒麦熟诗。","dynasty":"宋代","title":"送道士孙雪房"}
{"author":"俞德邻","content":"寂历谋生后计然，已将穷达付苍天。狙公枉自计朝暮，徐邈但知中圣贤。岁月催人如过隙，功名随世任先鞭。纷纷燕雀惊鹰隼，谁识图真在左绵。","dynasty":"宋代","title":"次韵赵提举二首其二"}
{"author":"俞德邻","content":"鹫岭旧寻诗，重来十载期。蛩吟僧定榻，猿挂鹤栖枝。山月穿窗入，溪云傍竹移。一声清磬发，应悔出家迟。","dynasty":"宋代","title":"天竺山"}
{"author":"俞德邻","content":"客久倦嵚崟，寻幽洗客襟。青烟杨柳岸，白酒鹭鸶林。当户孤峰秀，环溪万玉阴。留连不忍别，月澹砌蛩吟。","dynasty":"宋代","title":"鹭鸶林"}
{"author":"俞德邻","content":"夜鹤朝猿伴苦吟，碧窗静锁绿云阴。青精可饭药资乏，黄独无苗山雪深。岂有故人分禄米，但闻隐士寄焦琴。相思一夜生春草，明月满街天籁沈。","dynasty":"宋代","title":"怀聂道录二首其二"}
{"author":"俞德邻","content":"皎皎天上月，辉光烛蓬门。蓬门亦何有，古镜堂上悬。妾心如古镜，磨尽明不昏。君心镜上尘，磨去不复存。猗嗟贱妾心，与君难具论。","dynasty":"宋代","title":"古意五首其四"}
{"author":"俞德邻","content":"老病幽栖觉懒吟，眼观时态独关心。古今不泯春秋笔，天地难欺暮夜金。幸有别肠堪贮酒，未愁短发不胜簪。柴门一闭从春尽，桃李飞花叶又阴。","dynasty":"宋代","title":"老病"}
{"author":"俞德邻","content":"流年暗数手中蓍，短发鬖髿每自悲。金甲牙旗非昨梦，黄齑白米慰朝饥。山河万里归新主，湖海三年隔故知。惟有浣花堂上燕，春来依旧不相遗。","dynasty":"宋代","title":"次韵简黄监簿淳宗三首其一"}
{"author":"俞德邻","content":"尘外江村野老家，穷年兀兀笑盘蜗。素琴横膝一尊酒，纱帽笼头七椀茶。编竹作桥看蚁渡，种花成坞听蜂衙。閒中自有经纶事，寄语时人莫笑哗。","dynasty":"宋代","title":"閒居即事"}
{"author":"俞德邻","content":"亹亹天上云，滔滔海中波。时哉不我与，况复未息戈。浮氛冒曾岭，君去将如何。君吟行路难，妾思扊扅歌。积忧傥心痗，采蕨南山阿。","dynasty":"宋代","title":"古意五首其二"}
{"author":"俞德邻","content":"江郊忆旧庐，送尔复踌躇。别惯不形梦，情多懒寄书。江湖归棹远，风雨夜床疏。杯酒慈颜悦，离愁赖扫除。","dynasty":"宋代","title":"金陵板桥别弟"}
{"author":"俞德邻","content":"卧听窗外扑春虫，逗晓緌緌搅太空。万径千山孤鸟绝，八荒四海一云同。寒声静起瀌浮外，生意深藏肃杀中。乘兴俓思游剡曲，狼烽明灭又天东。","dynasty":"宋代","title":"雪"}
{"author":"俞德邻","content":"烹鲜知政理，履豨识民心。土壤分南北，诗书亘古今。遐方犹战伐，癃老正呻吟。三尺焦桐在，烦公发至音。","dynasty":"宋代","title":"送刘伯宣尹松江府五首其五"}
{"author":"俞德邻","content":"山林何所乐，忽忽遂忘归。江阔天低水，山深雾湿衣。青虫当户织，白鸟背人飞。野性因留滞，非干与世违。","dynasty":"宋代","title":"山林乐四首其一"}
{"author":"俞德邻","content":"山林何所乐，佳兴四时同。琴罢庭留月，酒残松度风。鹤归苍汉外，猿叫碧萝中。却笑磻溪叟，区区理钓筒。","dynasty":"宋代","title":"山林乐四首其二"}
{"author":"俞德邻","content":"山林何所乐，所乐在琴书。醉买中山酒，游乘下泽车。结交忘鹿豕，分席混樵渔。何必桃源路，方为隐者居。","dynasty":"宋代","title":"山林乐四首其三"}
{"author":"俞德邻","content":"山林何所乐，幽处两三家。曲径新移竹，疏篱旧著花。岚烟千嶂合，野水一桥斜。谁道无音乐，渔阳有掺挝。","dynasty":"宋代","title":"山林乐四首其四"}
{"author":"俞德邻","content":"长淮滚浊澜，春半尚严寒。久客愁无寐，怀人醉不欢。读书狂李白，忘事老师丹。何日归林下，悠然饭一箪。","dynasty":"宋代","title":"怀林绍先三首其一"}
{"author":"俞德邻","content":"岁岁苦担簦，飘然云水僧。星霜变玄鸟，天地有青蝇。留滞慵僮仆，怀归畏友朋。求田端有暇，谁复问陈登。","dynasty":"宋代","title":"怀林绍先三首其二"}
{"author":"俞德邻","content":"羁怀不自憀，明日又花朝。我畏杖藜远，君难折简招。愁长怜发短，室迩叹人遥。剪尽西窗烛，凭谁慰寂寥。","dynasty":"宋代","title":"怀林绍先三首其三"}
{"author":"俞德邻","content":"藜床听雨卧，雨霁抱琴行。古径荒苔合，秋渠坠叶平。流年悲雁影，往事咽蛩声。谁识玄都观，刘郎旧有名。","dynasty":"宋代","title":"次韵陈教授见寄二首其一"}
{"author":"俞德邻","content":"江城吾旧隐，今岁喜秋穰。一顷南山豆，千畦负郭姜。看云扃户晚，对月引杯长。他日凭鱼雁，犹堪话楚狂。","dynasty":"宋代","title":"次韵陈教授见寄二首其二"}
{"author":"俞德邻","content":"父母斯民寄，斯心斯民心。仁哉彼君子，天地融一襟。得情贵勿喜，顾畏如弗任。神明次公政，所至留棠阴。宁使民觌德，兹言良足钦。","dynasty":"宋代","title":"寿沿江黄制置七首其五"}
{"author":"俞德邻","content":"鳌山倚晴昊，龙灯照澄川。良宵重三五，辇路凝非烟。一从桑溟改，春花谢芳妍。铜驼暗荆杞，触目兴悲怜。芸芸百千态，悠悠二八年。金吾纵弛柝，相府谁歌莲。九衢灯火市，愁云瞀穷天。管宁东入海，乐毅北去燕。伊谁载美酒，醉我东风前。晨策散广隰，晚屧周嚣廛。所嗟世路迫，人事多变迁。归来卧蓬荜，聊复草我玄。","dynasty":"宋代","title":"次韵萧静安元夕书感"}
{"author":"俞德邻","content":"洗尽铅华见玉肌，可人风味半开时。胆瓶谁汲寒溪水，带月和烟簪一枝。","dynasty":"宋代","title":"梅花三首其二"}
{"author":"俞德邻","content":"语别莫匆匆，情怀彼此同。山川秋色里，风雨客愁中。故国俱离黍，劳生共转蓬。鼓鼙声一概，何处是辽东。","dynasty":"宋代","title":"客中别友"}
{"author":"俞德邻","content":"黄鹤山前蜕骨仙，饱餐玉蕊漱珠泉。酒酣拓戟老工部，官冷无毡贫郑虔。四海风埃方坱莽，一生岐路几迍邅。公今得向扬州死，况复悬车过八年。","dynasty":"宋代","title":"息寮王教授挽词二首其一"}
{"author":"俞德邻","content":"茫茫南国遍旌旗，九日明朝有所思。元亮暮年书甲子，灵均初度忆庚寅。鱼龙寂寞秋江阔，豺虎从衡客路危。归去白云堪共卧，万山深处结茅茨。","dynasty":"宋代","title":"初度留山阳"}
{"author":"俞德邻","content":"事丛缘网密，意广忌才疏。浩浩皇风远，迟迟化日舒。俗移三纪后，德洽百年馀。擿伏非仁政，生民本一初。","dynasty":"宋代","title":"送刘伯宣尹松江府五首其四"}
{"author":"俞德邻","content":"岁岁苦担簦，飘然云水僧。星霜变玄鸟，天地有青蝇。留滞慵僮仆，怀归畏友朋。求田端有暇，谁复问陈登。","dynasty":"宋代","title":"怀林绍先三首其二"}
{"author":"俞德邻","content":"蝶隐蜂藏寂众芳，一枝寥落小溪傍。林逋仙去无知己，明月清风自主张。","dynasty":"宋代","title":"梅花三首其一"}
{"author":"俞德邻","content":"凉风起秋夜，露冷梧叶飞。棘林照熠耀，促织无停机。窗前有孤鵩，鸣啸声譩譩。援琴鼓清商，哀怨凝金徽。伯牙久不作，至音知者稀。徒令世俗耳，增此儿女悲。弃置复弃置，明月斜侵帷。","dynasty":"宋代","title":"秋夜杂兴三首其二"}
{"author":"俞德邻","content":"㶁㶁流泉漱石寒，蒙蒙草树接江干。云归远岫月初上，雨打落花春又残。","dynasty":"宋代","title":"村舍"}
{"author":"俞德邻","content":"戋戋束帛贲丘阿，有几英雄入网罗。少室山人徵不起，贞元朝士已无多。声光赫奕埋轮使，音调凄清扣角歌。倾盖相驩应恨晚，乔松千尺有丝萝。","dynasty":"宋代","title":"送程道大归新安兼简宪使卢处道学士四首其四"}
{"author":"俞德邻","content":"寂历谋生后计然，已将穷达付苍天。狙公枉自计朝暮，徐邈但知中圣贤。岁月催人如过隙，功名随世任先鞭。纷纷燕雀惊鹰隼，谁识图真在左绵。","dynasty":"宋代","title":"次韵赵提举二首其二"}
{"author":"俞德邻","content":"两翁今古妙经纶，续续家声属后昆。黑发珥貂依日月，金羁络马半乾坤。千年带砺河山在，一脉诗书礼乐存。我本信庵门下士，祇今弹铗向谁门。","dynasty":"宋代","title":"赠静斋赵使君淮"}
{"author":"俞德邻","content":"宋人得燕石，宝为希世珍。周客掩口笑，乃复遭怒嗔。阘茸竟尊显，贤圣多隐沦。人物顾所遇，何事徒悲辛。","dynasty":"宋代","title":"古意八首其五"}
{"author":"俞德邻","content":"衰年逢世变，人事如虮虱。忧端常澒洞，头垢不暇栉。樯乌终岁飞，况复无宁日。方春暂返棹，浃辰卧蓬荜。天风倏吹衣，轻易复一出。旅巢乏安枝，如意十不一。七秩能几何，日月过箭疾。夜深不成眠，吟虫助唧唧。","dynasty":"宋代","title":"山阳客中杂言四首其三"}
{"author":"俞德邻","content":"昔年居穷巷，门多长者辙。一病逾十旬，意可雀罗设。往来问死生，多谢迹不绝。贩夫逢仆隶，慰问犹切切。嗟我何人斯，才薄德又劣。何以报诸公，寸心常激烈。","dynasty":"宋代","title":"病中谢亲友四首其一"}
{"author":"俞德邻","content":"坐中有佳客，尊中有美酒。酒美客更佳，一醉亡何有。醉馀送客去，新月挂疏柳。明日欲重来，已戒应门走。","dynasty":"宋代","title":"閒居遣怀三首其二"}
{"author":"俞德邻","content":"角声呜咽梅花老，远客夜长风草草。起倾冻酒浇愁胸，愁思转多杯恨小。人生石火斯须期，月转楼西角又吹。咍台一枕华胥梦，明日看山笏拄颐。","dynasty":"宋代","title":"闻角"}
{"author":"俞德邻","content":"日转梧桐影密，月明杨柳阴疏。经阁磬声𥖵𥖵，闯然风马云车。","dynasty":"宋代","title":"扬州天庆观作"}
{"author":"俞德邻","content":"翛翛琼田鹤，高步何颀颀。霜毛映寒月，丹顶含晴晖。胡不乘轩车，俛啄前溪为。溪水清且沦，白石亦粼粼。虽无鱼虾味，且免鸡鹜嗔。","dynasty":"宋代","title":"遣兴十首呈孟兵部使君其五"}
{"author":"俞德邻","content":"嗜酒有何好，酒酣见真情。忍断杯中物，而留身后名。名誉外物尔，醉乃得此生。神完气不慑，坠车终莫惊。何必事轻举，崆峒师广成。","dynasty":"宋代","title":"暇日饮酒辄用靖节先生韵积二十首其三"}
{"author":"俞德邻","content":"蝶隐蜂藏寂众芳，一枝寥落小溪傍。林逋仙去无知己，明月清风自主张。","dynasty":"宋代","title":"梅花三首其一"}
{"author":"俞德邻","content":"彊弩驱潮水为东，昔年此地识英雄。素车白马空明上，青盖红旗灭没中。十万军声西塞月，三千鲲浪北溟风。乘槎有约终须去，见说银潢与海通。","dynasty":"宋代","title":"观潮"}
{"author":"俞德邻","content":"越流饮醇酎，街亭正军律。劝惩妙微机，今古轨辙一。韩昭戒梦言，荀攸贵深密。此事难语人，端居幸时绎。","dynasty":"宋代","title":"寿沿江黄制置七首其四"}
{"author":"俞德邻","content":"荒城秋雨后，寒谷晓晴初。沙路萦纡处，柴扉荡析馀。","dynasty":"宋代","title":"桐庐县作"}
{"author":"俞德邻","content":"三年常作客，几度溯前川。山合疑无路，溪回别有天。虹分遥电雨，风袅近虚烟。归路知多少，啼鹃云树边。","dynasty":"宋代","title":"舟过桐庐作"}
{"author":"俞德邻","content":"古寺倚峥嵘，春风信马行。猿吟千树暗，僧定一灯明。野水循除出，庭莎夹径生。云何多俗韵，一宿又江城。","dynasty":"宋代","title":"古寺"}
{"author":"俞德邻","content":"晨梳白发照青铜，叹息光阴过眼空。一市少年羞裤下，三朝新妇闭车中。酒逢知己犹堪醉，文不惊人莫送穷。天下士忧天下事，肯将飞伏较雌雄。","dynasty":"宋代","title":"正月十日理发三首其三"}
{"author":"俞德邻","content":"客怀元自恶，归思浩无垠。愁织窗前草，情凄岸曲蘋。十年纷战伐，四海暗风尘。故旧无消息，西风泪满巾。","dynasty":"宋代","title":"客怀"}
{"author":"俞德邻","content":"道丧圣复远，奸伪纷乱真。山林有逸士，但饮曹参醇。宁著潜夫论，有死不美新。岂不羡爵位，比肩羞董秦。生为朝中英，死为泉下尘。奄忽随物化，营营徒尔勤。不如寓之酒，日与糟丘亲。秋渠溜宿雨，园蔬含土津。西郊澄霁景，柴车行可巾。有客乃竟醉，不问何许人。","dynasty":"宋代","title":"暇日饮酒辄用靖节先生韵积二十首其二十"}
{"author":"俞德邻","content":"公孙大娘舞剑器，张颠早悟回翔意。学书学剑虽不侔，用志凝神固无二。瓘也得筋靖得肉，圣趣谁能一蹴至。我生忧患缘知书，教儿仅使通名氏。春蚓秋蛇自结蟠，莫向兵曹甘委贽。烟薰屋漏玉轴妆，何许天风划飞坠。读一遗二口若钳，大草閒临真自愧。虽然非古空壮雄，要是逢场聊作戏。鲁公怀素俱已仙，世指周奴笑羊婢。讵誇弃笔如丘山，夭阏剡藤烦叹喟。捲还鲸锦心和平，尘席藜羹固吾事。","dynasty":"宋代","title":"跋韩仲文所藏史共山草书"}
{"author":"俞德邻","content":"逄蒙学羿射，杀羿射始神。羿兮信有罪，蒙哉真忍人。世涂昏若漆，对面越与秦。眼中今历历，欲语愁余嗔。","dynasty":"宋代","title":"遣兴十首呈孟兵部使君其十"}
{"author":"俞德邻","content":"凄凉风雨暗山薇，梦里归与迄未归。礼乐不存三代远，江山如故六朝非。读书老去翻成癖，煮字从来不救饥。短褐长镵真活计，载芟何日咏春祈。","dynasty":"宋代","title":"次韵朱子厚九月十一日见寄三首其二"}
{"author":"俞德邻","content":"英英人中豪，岁月阅江浪。胡然构小楼，不卧百尺上。跂予一登临，规制差可尚。座中容六客，窗外罗万象。云烟互吐吞，冈阜相背向。谁云眼界窄，颇觉形神王。乃知人间世，小大俱幻妄。壶公家一壶，维摩室方丈。拟兹十二楼，钟鼎视杯盎。鹏鴳同一适，椿菌偶殊状。何必事翚飞，肆目逞雄壮。深红屋角花，浅碧盆池涨。且当共倚阑，烂漫倒春酿。","dynasty":"宋代","title":"小楼诗为汤计议作"}
{"author":"俞德邻","content":"潦翻川蓊匌，烟霭树模糊。小艇时呼客，龙游酒试沽。","dynasty":"宋代","title":"泊湖头"}
{"author":"俞德邻","content":"雨霁云收正午天，槐阴翳翳北窗眠。百年未了暂为客，一日得閒真是仙。美酒但寻知己饮，好诗休用俗人传。山林钟鼎知谁是，输与鸱夷理钓船。","dynasty":"宋代","title":"夏五园亭对雨漫成六首其五"}
{"author":"俞德邻","content":"载酒湖山忆盛年，可怜风物竟凄然。杜陵野老哭春日，空谷佳人倚暮天。禾黍离离迷故国，旌旗杳杳遍南偏。虎皮何日包弓矢，老为羲皇受一廛。","dynasty":"宋代","title":"次韵简林绍先诸友三首其三"}
{"author":"俞德邻","content":"长淮滚浊澜，春半尚严寒。久客愁无寐，怀人醉不欢。读书狂李白，忘事老师丹。何日归林下，悠然饭一箪。","dynasty":"宋代","title":"怀林绍先三首其一"}
{"author":"俞德邻","content":"宦途昏抹漆，达士久悲丝。汲直世多忌，父清人不知。隆污俱合道，行止要随时。富贵真槐蚁，千年看鼎彝。","dynasty":"宋代","title":"送刘伯宣尹松江府五首其二"}
{"author":"俞德邻","content":"去年斗酒贯三百，路逢曲车常啧啧。朝来啜齑暮食盐，汲井煎茶待佳客。尔时石秫十二千，仍更五千籴石麦。米曲柴薪价倍增，酒价虽增欲谁责。昨秋一稔天所怜，瓯窭刈穫过良田。大麦小麦今又熟，麟经髣髴书有年。年登米麦塞市廛，官酒定价那增钱。一朝酒家悉闭户，斗酒更欲沽二千。道逢醉者惊相顾，老夫仓忙问其故。答云近日添课程，去城十里皆官库。岂惟酒价今日增，明日十千卖石醋。乞浆得酒良已难，或者乞醯邻亦怒。君不见昔时三百青铜沽一斗，坊外酒徒犹忍口。","dynasty":"宋代","title":"沽酒行"}
{"author":"俞德邻","content":"门外红尘竞往还，小轩容膝自怡颜。三杯对影夜邀月，一笏拄颐朝看山。芳草落花春不老，鸣鸠乳燕乐相关。人间寻遍无閒境，閒境由来祇此间。","dynasty":"宋代","title":"閒境"}
{"author":"俞德邻","content":"十旬为客思凄然，返樛言归又覈田。榾柮煨炉销永夜，屠苏浸井迫新年。人生半是忙中过，农事偏于隐者便。将老菟裘何处卜，九龙泉畔锡山边。","dynasty":"宋代","title":"除夕二首其一"}
{"author":"俞德邻","content":"凉飙涤残暑，霁宇蔼清气。悠然采黄华，谁望白衣至。江州老使君，怀人寤不寐。清尊远送将，惊呼候门稚。一醉得我生，五斗宁复计。衰荣本无期，出处各有意。醒者彼自醒，醉者彼自醉。醒醉更相嗤，死生同一寄。嗟嗟戏马台，千古誇胜地。谁知柴桑翁，醉中有真味。","dynasty":"宋代","title":"次韵陈静佳治中九日见寄"}
{"author":"俞德邻","content":"山邑少桑麻，清溪卷素沙。岸崩桥半断，村僻路三叉。废渡留芳草，深沟卧古槎。老翁苔石坐，犹自问京华。","dynasty":"宋代","title":"行寿昌道中"}
{"author":"俞德邻","content":"燕飞画梁猫越屋，飞走性殊岂相毒。饥猫攫燕欲何为，燕比他禽况无肉。可怜乳燕未出巢，探头伺乳声嘲嘲。母去不归子饥饿，柔而害物嘻汝猫。汝猫不仁燕何罪，我思里人为心痗。父逃官逋母系官，悍吏催钱夜打门。一朝母作沟中瘠，三女一子家四壁。官司株逮尚不休，诸孤骈首为累囚。传闻诏书复逃户，日夜茕茕望其父。父存父殁竟不知，此冤此苦苏何时。皇天覆帱均四海，人灵万物为物宰。民之无禄天荐瘥，况此微物知奈何。呼童屑米哺乳燕，一夜哀伤泪如线。","dynasty":"宋代","title":"猫燕行"}
{"author":"俞德邻","content":"昔闻月岩岩上月，无今无古无圆缺。天无二日月有二，此岂鬼剔神剜出。我从前月客帝京，月明忽苦虾蟆精。尔时见天会事发，誓取妖蟆膏寸铁。不知岩月当此时，上睹月食悲不悲。我行过此三叹息，此月不食彼月食。再拜山灵问川后，妖蟆到底受磔否。","dynasty":"宋代","title":"甲戌六月十四日月食过半七月十四日抵广信月岩有感而作"}
{"author":"俞德邻","content":"北固登山屐，西园载酒船。论心今一世，握手后千年。湖海风波恶，乾坤雨露偏。无因见宿草，流泪涨黄泉。","dynasty":"宋代","title":"哭涂移愚教授"}
{"author":"俞德邻","content":"寂历谋生后计然，已将穷达付苍天。狙公枉自计朝暮，徐邈但知中圣贤。岁月催人如过隙，功名随世任先鞭。纷纷燕雀惊鹰隼，谁识图真在左绵。","dynasty":"宋代","title":"次韵赵提举二首其二"}
{"author":"俞德邻","content":"地僻村深过客稀，数家生聚突烟微。鱼虾入网忙呼酒，鹅鸭栖池静掩扉。唤妇索绹苫屋角，课儿斫竹补篱围。沟东积水通前浦，也有蒲帆带雨归。","dynasty":"宋代","title":"村居即事二首其一"}
{"author":"俞德邻","content":"藕花汀畔柳丝垂，杯酒殷勤话别离。风雨对床空有约，池塘梦草竟无诗。荒坟日落谁人吊，古屋苔深独我悲。毕竟功名大槐国，排云书在即丰碑。","dynasty":"宋代","title":"悼俞仁则"}
{"author":"俞德邻","content":"三平二满过即休，十事九律谁与谋。归来政自有佳趣，楼对青山山对楼。","dynasty":"宋代","title":"题叶劝农对山楼次韵二首其一"}
{"author":"俞德邻","content":"夕阳亭中语未已，一合乾坤匝疮痏。疮生望公公不起，携妓东山玩山水。神州陆沈宁不耻，正赖丝竹陶写耳。淮淝风鹤繇密指，固应孩视桓元子。吁嗟公乎真杰士。","dynasty":"宋代","title":"题王谢燕游图为杨少监作谢安石"}
{"author":"俞德邻","content":"三闾一朝蜕，九畹千载荒。茫茫天壤内，春在桃李场。幽兰有贞质，转泛欺众芳。宁受缁尘染，尚馀风露香。乃知德胜色，不采庸何伤。","dynasty":"宋代","title":"水墨兰"}
{"author":"俞德邻","content":"客怀元自恶，归思浩无垠。愁织窗前草，情凄岸曲蘋。十年纷战伐，四海暗风尘。故旧无消息，西风泪满巾。","dynasty":"宋代","title":"客怀"}
{"author":"俞德邻","content":"十年南国足风埃，锦绣湖山得再来。醉里不知人世改，更从云气望蓬莱。","dynasty":"宋代","title":"癸未游杭作口号十首因事怀旧杂以俚语不复诠择"}
{"author":"俞德邻","content":"坏云覆紫微，疾风捲黄屋。生灵半涂炭，社稷竟倾覆。借问谁厉阶，往事具可复。穆陵握乾符，丁揆覆鼎餗。北兵渡浒黄，沔鄂盛諠讟。涟海荡为墟，交广骇斡腹。兀然天柱摇，凛甚国脉蹙。明诏起臣潜，扶颠秉钧轴。将帅一奋呼，江汉奏清肃。维时望公闾，高誉儗方叔。遄归持相印，景定实初卜。百寮逆近郊，至尊略边幅。策勋告庙庭，陈乐备敔柷。煌煌福华编，传者笔为秃。焉知事夸毗，欲掩天下目。得政曾几何，故老尽斥逐。哀哀杞天崩，度皇继历服。定策比周召，卜世过郏鄏。万微委岩廊，十年卧林麓。金屋贮娉婷，羽觞醉醽醁。伍符日空虚，郿邬富储蓄。纷纷轻薄徒，睒眒希自鬻。荃蕙化为茅，龟玉毁于椟。怡然谈笑间，祸机已潜伏。延洪幼冲人，天步深踖踧。一朝襄樊破，杀气薄川谷。折冲亦何为，筹边置机速。拊御既失宜，奔溃更相属。含垢护逆俦，况望诛马谡。沙武倏飞渡，长江俨平陆。连樯万艨艟，悠悠自回舳。老夏亦遁逃，竟学龟藏六。败證剧膏肓，搏手但颦蹙。仓黄出视师，氛埃眯前纛。总统付虎臣，窃倚晋郤縠。丁洲帅前锋，未战兵已衄。溃卒争倒戈，降将群袒肉。单骑窜维扬，走险甚奔鹿。触热赴清漳，就死何觳觫。蹇予客朱方，沈忧发曲局。欢传用宜中，厦仆支一木。奈何张苏刘，猜忌不相睦。所过皆夺攘，兹事岂颇牧。借箸资腐庸，授钺逮厮仆。焦门集战舰，乾坤一掷足。水陆迷畏途，师丧国逾辱。区区拒毗陵，曾不事版筑。驱民入罟擭，骈首遭屠戮。至今用钺地，天阴闻鬼哭。苏秀暨湖杭，死生犹转烛。行成漫旁午，公等真碌碌。独松守张濡，儿戏斗蛮触。信使诡成禽，贾祸几覆族。三宫泣草莱，万姓呼藭曲。疑丞诣高亭，献玺愿臣属。黼扆释冕旒，羽卫撤弓韣。广益亟南奔，穷荒寻帝倏。茕然太母身，垂老歌黄鹄。彼哉宁馨儿，乘罅叨爵禄。屈膝同所归，伊谁念王蠋。江湖数十郡，李赵差可录。元恶迷是似，万世有馀恧。庭芝困广陵，储亡二年粟。力战尚可支，而乃事蜗缩。乙亥仲夏交，北向发一镞。死伤近七千，从此辍推毂。浮海未及桴，委身饲蛇蝮。姜才就菹醢，淮城危破竹。故国莽丘墟，彼黍何稢稢。翠华渺焉之，扶桑睇日浴。魂断曲江春，新蒲为谁绿。骑鲸事已非，葬鱼势转促。南纪讫朱厓，一战绝遗躅。旋闻俘文相，系颈絷燕狱。又闻陆元枢，抗节死弥笃。二公风尘中，耿介受命独。板荡见忠臣，百身竟难赎。恭惟五季间，永昌应符箓。一举平泽潞，最后收庸蜀。文子继文孙，三才归位育。中更靖康祸，流血洒川渎。光尧躬再造，艰苦芜蒌粥。淳熙受内禅，德盛仁亦熟。宁理度丕承，膏泽多渗漉。内无褒妲患，外绝安史黩。戚畹及阉寺，屏气但蜷局。向非彼权臣，玉食擅威福。如何磐石固，转移仅一蹴。凄凉数载间，王侯乏半菽。九庙翳蒿藜，五陵游豕豰。向来阛阓地，雨露滋苜蓿。老我亦何为，穷途困羁束。愁伤觉衰曳，垢腻忘颒沐。蛰迹笑桓鲵，窃食愧饥鹜。安得董狐辈，直笔濡简牍。诛奸录忠荩，上与麟经续。海宇今一家，贡赋均四隩。化日满穷阎，淳风变颓俗。馀生幸未化，刀剑易牛犊。聊种邵平瓜，且植渊明菊。","dynasty":"宋代","title":"京口遣怀呈张彦明刘伯宣郎中并诸友一百韵"}
{"author":"俞德邻","content":"峭壁倚层霄，长松荫幽壑。荒径一樵归，平沙群雁落。","dynasty":"宋代","title":"为徐彦昌题画扇"}
{"author":"俞德邻","content":"妾家浙水东，一门十朱轮。男多止一女，钟爱归妾身。七岁诵经史，十岁学补纫。十五事机杼，二十供藻蘋。不忍嫁张掖，爱我归宁频。去年边事起，处处惊为燐。尽室遁空谷，雷雨弥半旬。狐兔伴我食，虎狼为我邻。群盗政猖獗，白昼昏埃尘。惊忧转成疾，抱痛不敢呻。传闻官军至，草木生欢欣。岂料反纵暴，舞戈猎生人。仓皇不得避，驱斥行海滨。避寇寇幸免，依人人不仁。哀哉有如此，妾生何不辰。","dynasty":"宋代","title":"前哀哉行"}
{"author":"俞德邻","content":"杞国天将压，苍梧云正愁。龙胡垂可挽，鱼腹葬何忧。万死丹心在，千龄王气收。县知精卫忿，今古不能休。","dynasty":"宋代","title":"故枢密使陆公挽词三首"}
{"author":"俞德邻","content":"突决华栋焚，燕雀自娱乐。风横乔木巅，藤萝尚栖托。凤鸟固识时，朝菌不知朔。佌佌何人斯，胸次尔龌龊。","dynasty":"宋代","title":"古意八首其六"}
{"author":"俞德邻","content":"载酒湖山忆盛年，可怜风物竟凄然。杜陵野老哭春日，空谷佳人倚暮天。禾黍离离迷故国，旌旗杳杳遍南偏。虎皮何日包弓矢，老为羲皇受一廛。","dynasty":"宋代","title":"次韵简林绍先诸友三首其三"}
{"author":"俞德邻","content":"杞国天将压，苍梧云正愁。龙胡垂可挽，鱼腹葬何忧。万死丹心在，千龄王气收。县知精卫忿，今古不能休。","dynasty":"宋代","title":"故枢密使陆公挽词三首"}
{"author":"俞德邻","content":"腐儒粗粝愧无功，一月兼旬卧病中。赋就但应增肺渴，檄成元不愈头风。移心有法难忘药，折臂无缘定作公。世事渐艰吾已老，翛然梦不到槐宫。","dynasty":"宋代","title":"病中三首其二"}
{"author":"俞德邻","content":"青岁迂疏厌市廛，诛茅结屋北山巅。泉冷阴洞猿分饮，草软阳坡鹿伴眠。三径烟云浑是画，四时风月不论钱。忽逢野老谈庚甲，笑指乔松不记年。","dynasty":"宋代","title":"赠良常山人"}
{"author":"俞德邻","content":"山邑少桑麻，清溪卷素沙。岸崩桥半断，村僻路三叉。废渡留芳草，深沟卧古槎。老翁苔石坐，犹自问京华。","dynasty":"宋代","title":"行寿昌道中"}
{"author":"俞德邻","content":"绣衣汉使者，斧钺尝再操。六条詟吏胆，一饭思民劳。翩然拂衣去，访此华阳陶。苍烟郁松桧，白云露菅茅。重冈暖霭合，平畴远风交。我爱龙池水，愿君酌霜匏。商岩沛霖雨，越流化醇醪。","dynasty":"宋代","title":"陪赵明叔侍御游茅山次韵二首其二"}
{"author":"俞德邻","content":"从来工瑟莫吹竽，赤米黄齑尽自娱。种柳藏鸦怜哺母，葺巢护燕待将雏。荆榛少剪但除道，瓜芋多栽莫问区。金马玉堂元有分，青铜惭愧白髭须。","dynasty":"宋代","title":"夏五园亭对雨漫成六首其二"}
{"author":"俞德邻","content":"㶁㶁流泉漱石寒，蒙蒙草树接江干。云归远岫月初上，雨打落花春又残。","dynasty":"宋代","title":"村舍"}
{"author":"俞德邻","content":"朝行良常南，暮息良常北。山水互萦纡，松篁相依绿。尚拟效古人，夜游迭秉烛。嗟我独何为，红尘走车轴。有如嗜饮者，性命寄芳醁。时于茅檐下，支颐望浮玉。或梦泊西岩，汲湘然楚竹。终然缠世故，欲往竟未卜。安得乘天风，翩翩出嚣俗。士生一世间，衣食贵裁足。谁为翔蒿鴳，谁为冲霄鹄。誓将与子游，保此受命独。","dynasty":"宋代","title":"次韵麟洲龙仁夫游三茅山"}
{"author":"俞德邻","content":"漠漠平畴接远沙，一浜寒水浸梅花。儿挑苦芺供鹅食，妻撷葫荽荐客茶。榾柮火残寒尚力，茅柴酒熟夜能赊。岁时伏腊歌呼处，三世儿孙共一家。","dynasty":"宋代","title":"村居即事二首其二"}
{"author":"俞德邻","content":"吾闻神骏之肋十有五，雄姿矫矫腾龙虎。四蹄踣铁尾捎风，藐视昆崙薄玄圃。何时历块误一蹶，弃置荒林翳榛莽。思昔先朝十二闲，駓骃骐骆充其间。此马当时最倜傥，流沙万里来函关。祇今沦落归人世，何人保养思终惠。髯龚前身李伯时，殷勤染翰怜权奇。崚嶒瘦骨见者叹，度越驽骀犹万万。天上房星久已空，此图此马俱难逢。主人爱图如爱马，收拾瑰文为模写。我知髯龚欲画时，天地黯黪风烟悲。离离禾黍今如此，谁识羸骖真騄駬。明年野外春草平，瑶池八骏还争鸣。此时更倩髯龚笔，一扫籋云龙八尺。","dynasty":"宋代","title":"题郭元德所藏龚圣予瘦马图"}
{"author":"俞德邻","content":"逄蒙学羿射，杀羿射始神。羿兮信有罪，蒙哉真忍人。世涂昏若漆，对面越与秦。眼中今历历，欲语愁余嗔。","dynasty":"宋代","title":"遣兴十首呈孟兵部使君其十"}
{"author":"俞德邻","content":"甚矣吾衰矣，怀哉予归哉。雀蜃不能化，何用充海淮。王郎东鲁秀，玉质离氛埃。青丝络白马，啸吟浮玉隈。馀子录录耳，谁敢相朋侪。一朝款柴户，严若问子来。又疑蒙谷士，汗漫期九垓。嗟我晚闻道，可人常永怀。乱后苦契阔，襟抱无由开。常深越鸟志，自腼庄栎材。感子慰离索，驾言且勿催。人生驹过隙，发白不再孩。鸡鸣舜为善，犬放轲所哀。文字乃其闰，末俗供驩咍。勖哉圣贤事，充此天降才。赠言愧斐率，过此谁能裁。","dynasty":"宋代","title":"次韵答王国华"}
{"author":"俞德邻","content":"宦路风波渺望洋，几人赤马旦蒙霜。便便懒是誇经笥，嗑嗑从渠笑酒囊。花柳春风朝步屧，菰蒲春水夜鸣榔。人间别有桃源路，肯为浮荣替戾冈。","dynasty":"宋代","title":"次韵简林绍先诸友三首其一"}
{"author":"俞德邻","content":"麾戈指白日，驾鸿淩紫烟。终然竟无补，空羡龟鹤年。古来有介士，采薇首阳巅。虽非鍊五石，名与日月悬。","dynasty":"宋代","title":"古意八首其三"}
{"author":"俞德邻","content":"古寺倚峥嵘，春风信马行。猿吟千树暗，僧定一灯明。野水循除出，庭莎夹径生。云何多俗韵，一宿又江城。","dynasty":"宋代","title":"古寺"}
{"author":"俞德邻","content":"来日悲苦短，颓龄恨将侵。西山产灵药，暇日聊与寻。䔿荟蔚𡾰嵼，兔狐走高岑。洪厓去不返，羡门杳无音。伫立长太息，谁哉知我心。","dynasty":"宋代","title":"遣兴十首呈孟兵部使君其一"}
{"author":"俞德邻","content":"西北干戈猝未阑，苍生谁与破愁颜。甫闻高议云台上，又见投身瘴海间。天地十年氛雾暗，江湖万里鬓毛斑。欲寻酩酊判豪饮，郊外旗亭半掩关。","dynasty":"宋代","title":"庚午读邸报"}
{"author":"俞德邻","content":"岁岁苦担簦，飘然云水僧。星霜变玄鸟，天地有青蝇。留滞慵僮仆，怀归畏友朋。求田端有暇，谁复问陈登。","dynasty":"宋代","title":"怀林绍先三首其二"}
{"author":"俞德邻","content":"扁舟渺何之，汹汹吴江水。走马见新堤，垂虹失旧址。战艘列旌旗，随风纷旖旎。须臾暝色至，悲笳数声起。椎髻黄须儿，臂枪挟弧矢。篙夫趣登舟，掩篷不敢视。但闻深夜中，刁斗鸣不已。及明问前途，山长川瀰瀰。我生苦漂零，十载行万里。焉知及兹晨，忧伤泪如洗。","dynasty":"宋代","title":"吴江夜泊"}
{"author":"俞德邻","content":"吾闻神骏之肋十有五，雄姿矫矫腾龙虎。四蹄踣铁尾捎风，藐视昆崙薄玄圃。何时历块误一蹶，弃置荒林翳榛莽。思昔先朝十二闲，駓骃骐骆充其间。此马当时最倜傥，流沙万里来函关。祇今沦落归人世，何人保养思终惠。髯龚前身李伯时，殷勤染翰怜权奇。崚嶒瘦骨见者叹，度越驽骀犹万万。天上房星久已空，此图此马俱难逢。主人爱图如爱马，收拾瑰文为模写。我知髯龚欲画时，天地黯黪风烟悲。离离禾黍今如此，谁识羸骖真騄駬。明年野外春草平，瑶池八骏还争鸣。此时更倩髯龚笔，一扫籋云龙八尺。","dynasty":"宋代","title":"题郭元德所藏龚圣予瘦马图"}
{"author":"俞德邻","content":"鼓刀战牧野，采薇饿西山。出处各有意，喋喋俱空言。不如得美酒，一醉终馀年。贤愚死则已，死去知谁传。","dynasty":"宋代","title":"暇日饮酒辄用靖节先生韵积二十首其二"}
{"author":"俞德邻","content":"粥饭随缘类出家，小瓶汲月自煎茶。浮荣等是蕉中鹿，薄俗堪怜井底蛙。南亩半栽元亮秫，东陵多种邵平瓜。青鞋布袜相随去，九陌红尘任没车。","dynasty":"宋代","title":"次韵答郦学正见赠三首其三"}
{"author":"俞德邻","content":"兀兀馀酣漱晚汀，古牺香雾入疏棂。捲帘归坐月弦上，隔岸远山青更青。","dynasty":"宋代","title":"晚醉"}
{"author":"俞德邻","content":"漠漠平畴接远沙，一浜寒水浸梅花。儿挑苦芺供鹅食，妻撷葫荽荐客茶。榾柮火残寒尚力，茅柴酒熟夜能赊。岁时伏腊歌呼处，三世儿孙共一家。","dynasty":"宋代","title":"村居即事二首其二"}
{"author":"俞德邻","content":"泽国江山冷战云，扁舟春晚忽逢君。荒城鼓角含商气，旧曲楼台暗楚氛。海燕认巢迷故主，苔蜗篆壁变新文。更怜庾信江南赋，音调凄清不忍闻。","dynasty":"宋代","title":"吴门逢友人"}
{"author":"俞德邻","content":"干戈又绕鹿门西，清梦犹应忆鼓鼙。可叹遭逢誇二鸟，却令经济属三犀。腐儒闇事惟蒿目，圣哲知几莫噬脐。坱莽氛埃何日净，春江飞雨涨芹泥。","dynasty":"宋代","title":"闻筑鹿门"}
{"author":"俞德邻","content":"走也晚闻道，曳裾登师门。师门岌数仞，冠佩何訚訚。拂拭长光贾，吹嘘怜苦辛。永言一饭报，眷然清渭滨。燕飞认巢稳，马瘦思草春。何当入钧播，坱圠知无垠。","dynasty":"宋代","title":"寿沿江黄制置七首其七"}
{"author":"俞德邻","content":"金粟松摧故国荒，春秋未作叹诗亡。十年漂泊家千里，百代兴衰梦一场。蠙浦风清波鸭绿，渔梁春暖酒鹅黄。相逢且尽尊前醉，莫遣愁多白发长。","dynasty":"宋代","title":"次韵夏楚材登山阳故城有感"}
{"author":"俞德邻","content":"乐天老矣放樊蛮，鸥羡忘机鹤羡閒。缓步当车休下泽，浇愁得酒即中山。些骚岂敢奴仆命，伊吕元非伯仲间。兀兀支颐秋又晚，乱云斜日澹烟鬟。","dynasty":"宋代","title":"秋残"}
{"author":"俞德邻","content":"黄门飞鞚赐厨珍，翠舞珠歌度十春。今日败垣荒草合，近前那复相君嗔。","dynasty":"宋代","title":"癸未游杭作口号十首因事怀旧杂以俚语不复诠择其七"}
{"author":"俞德邻","content":"军中用范老，幕下罗欧阳。玉人不受絷，白驹犹在场。乃知古君子，致泰由包荒。山深草木萃，海阔珍怪藏。周公昔吐哺，鸣凤纷高冈。","dynasty":"宋代","title":"寿沿江黄制置七首其三"}
{"author":"俞德邻","content":"种菊东篱下，菊密荒疏篱。掇英浥坠露，想像渊明诗。猗嗟子龙子，磊落山林姿。钦翘二三客，异郡同襟期。而我何为者，俛首供丁推。宁复饮我酒，欢饫均嬿私。乃知意气合，岂计新相知。蹇予久衰曳，素发飒已垂。何能借九翮，一朝奋天池。但当对菊饮，与君赓醉时。","dynasty":"宋代","title":"次韵龙仁夫种菊二首其二"}
{"author":"俞德邻","content":"客至固自佳，客去亦不恶。起舞弄清影，明月劝孤酌。一杯复一杯，轻飔动修薄。扰扰百年间，谁能得此乐。酒醒日射窗，推窗见梅落。","dynasty":"宋代","title":"閒居遣怀三首其三"}
{"author":"俞德邻","content":"西马塍边红杏雨，金牛寺外白杨风。杭人忧乐多如此，傥有圣贤吾欲中。","dynasty":"宋代","title":"癸未游杭作口号十首因事怀旧杂以俚语不复诠择其十"}
{"author":"俞德邻","content":"忆妾初嫁时，感君涂蔇茨。嫁君未三载，君行河北陲。长庚耿天际，饭粟羹伏雌。君云去不远，五月当来归。闻君往从军，裘马事轻肥。蓬蒿没深巷，风露凄妾衣。夫君岂不念，将由道路逶。道路或孔迩，妾忧宁不知。","dynasty":"宋代","title":"古意五首其五"}
{"author":"俞德邻","content":"昔年北兵浒黄渡，官军一万丫岩驻。岩前十里无人烟，焉知今日重生聚。老翁殷勤指长孙，生时开庆方改元。今年裹头明年娶，感荷太平天子恩。传闻鼎湖龙又逝，空馀弓剑留人世。天上唯多三数公，社稷苍生谁早计。老翁忧时色枯槁，羸卧岩前分犊草。京师来往千万人，欲问明时知者少。嗣皇继圣生神灵，西陲何事犹徵兵。襄樊未复郢又急，正阳新筑淮未平。吾侪红额今有几，青袍白马纷纷是。岩前鬼燐阴雨青，老翁说著心胆惊。愿君努力扶休明，翁也菁羹橡饭安馀生。","dynasty":"宋代","title":"甲戌秋过丫头岩有感"}
{"author":"俞德邻","content":"垂杨带雨烟沈沈，绮窗翠幕清昼阴。琵琶拨尽谁知音，一声望帝春事深。","dynasty":"宋代","title":"春怨"}
{"author":"俞德邻","content":"淫雨弥半月，河流涨通衢。旧畿十万家，太半忧为鱼。旅楼起复卧，神气郁不舒。床床苦漏湿，岂暇论侏儒。缅怀十载间，洚水频三吴。三吴莽一壑，平陆纷施罛。老羸委沟溪，少壮泣路隅。鬻卖及男女，庶几活须臾。民穷已到骨，乃复剥其肤。自天发明断，元恶随就诛。畴咨用稷契，跻世当黄虞。政拟疮痍瘳，讵意疾痛呼。阴阳系调燮，此理信不诬。寄言秉钧者，治安宜早图。","dynasty":"宋代","title":"连雨独坐旅楼有作"}
{"author":"俞德邻","content":"闽粤驱驰后，乾坤震荡中。名虽高斗北，身竟老辽东。仕止因时异，悲欢与世同。洛滨多侍从，立懦独清风。","dynasty":"宋代","title":"故舶使知泉州赵公挽词五首其一"}
{"author":"俞德邻","content":"慷慨辞双节，逍遥寄一筇。扬雄虽若凤，老子自犹龙。霁月窗前草，悲风陇上松。遗民应巷哭，何但辍秦舂。","dynasty":"宋代","title":"故舶使知泉州赵公挽词五首其二"}
{"author":"俞德邻","content":"壮岁风云会，衰龄岸谷迁。芾棠南国里，细柳曲江边。天地纷戈甲，园林寂管弦。康成共丁卯，肯避巳辰年。","dynasty":"宋代","title":"故舶使知泉州赵公挽词五首其三"}
{"author":"俞德邻","content":"杜陵侔稷契，诸葛陋袁曹。道在七分易，文过九辩骚。丘原终古闭，嵩岳极天高。况复阶庭树，于今有凤毛。","dynasty":"宋代","title":"故舶使知泉州赵公挽词五首其四"}
{"author":"俞德邻","content":"世梗投林密，人稀寄驿迟。一朝传易箦，千古竟骑箕。斲鼻空悲郢，援琴谩忆期。薤歌嗟已晚，生死负恩私。","dynasty":"宋代","title":"故舶使知泉州赵公挽词五首其五"}
{"author":"俞德邻","content":"性俭家常足，心閒体自胖。令名缘有子，良贵不须官。遗像衣冠古，高堂几席寒。他年说耆旧，回首重辛酸。","dynasty":"宋代","title":"郭朝奉挽词二首其一"}
{"author":"俞德邻","content":"世态十年别，交情奕代论。及门先倒屣，引酌定空尊。杖屦春风语，松楸夜月魂。些成嗟已晚，江阔听啼猿。","dynasty":"宋代","title":"郭朝奉挽词二首其二"}
{"author":"俞德邻","content":"古寺倚峥嵘，春风信马行。猿吟千树暗，僧定一灯明。野水循除出，庭莎夹径生。云何多俗韵，一宿又江城。","dynasty":"宋代","title":"古寺"}
{"author":"俞德邻","content":"杞国天将压，苍梧云正愁。龙胡垂可挽，鱼腹葬何忧。万死丹心在，千龄王气收。县知精卫忿，今古不能休。","dynasty":"宋代","title":"故枢密使陆公挽词三首"}
{"author":"俞德邻","content":"七朝迷瘴雾，一昔倒狂澜。天意竟难料，皇图不再安。宁甘蹈东海，不忍絷南冠。自古谁无死，从容就义难。","dynasty":"宋代","title":"故枢密使陆公挽词三首其二"}
{"author":"俞德邻","content":"群雄纷爱死，一士独捐生。历数绝谁续，纲常晦复明。人皆念王蠋，天岂祸程婴。泪眼休枯尽，他年看史评。","dynasty":"宋代","title":"故枢密使陆公挽词三首其三"}
{"author":"俞德邻","content":"马周淹逆旅，梦寐忆常何。琴古知音少，囊空得句多。凄凉怜我老，慷慨为谁歌。三尺匣中剑，时时自濯磨。","dynasty":"宋代","title":"次郭元德二首其一"}
{"author":"俞德邻","content":"昔贤多不偶，今我欲如何。浮世欢娱少，衰年感慨多。吾伊翻蠹简，欸乃听渔歌。自笑平生志，低回竟不磨。","dynasty":"宋代","title":"次郭元德二首其二"}
{"author":"俞德邻","content":"挟册知何用，援琴且自宽。世途今更险，客枕夜偏寒。俯仰随时易，隆污合道难。功名大槐梦，青镜莫频看。","dynasty":"宋代","title":"次韵郭元德旅怀"}
{"author":"俞德邻","content":"身世厌漂零，衣冠愧典刑。乾坤开阖户，日月短长亭。水阔连天白，山高拥岸青。扬雄中有宅，垂老太玄经。","dynasty":"宋代","title":"偶题"}
{"author":"俞德邻","content":"万事梦中梦，百年身后身。黄尘空没马，白发不饶人。鲈美莼波净，螯肥菊露新。相思须命驾，莫厌子舆贫。","dynasty":"宋代","title":"次韵郭元德閒居二首其一"}
{"author":"俞德邻","content":"弋篡冥鸿远，城荒去鹤还。万缘俱是幻，百计不如閒。人在羲黄上，时当晋宋间。委心乘物化，何地不蓬山。","dynasty":"宋代","title":"次韵郭元德閒居二首其二"}
{"author":"俞德邻","content":"鹫岭旧寻诗，重来十载期。蛩吟僧定榻，猿挂鹤栖枝。山月穿窗入，溪云傍竹移。一声清磬发，应悔出家迟。","dynasty":"宋代","title":"天竺山"}
{"author":"俞德邻","content":"门掩青苔砚掩尘，曲肱隐几自观身。已怜白发无公道，独喜清风似故人。跃马卧龙俱寂寞，盟鸥狎鹭莫逡巡。东屯涧水通畦稻，植杖看耘意更真。","dynasty":"宋代","title":"曲肱"}
{"author":"俞德邻","content":"西北干戈猝未阑，苍生谁与破愁颜。甫闻高议云台上，又见投身瘴海间。天地十年氛雾暗，江湖万里鬓毛斑。欲寻酩酊判豪饮，郊外旗亭半掩关。","dynasty":"宋代","title":"庚午读邸报"}
{"author":"俞德邻","content":"干戈又绕鹿门西，清梦犹应忆鼓鼙。可叹遭逢誇二鸟，却令经济属三犀。腐儒闇事惟蒿目，圣哲知几莫噬脐。坱莽氛埃何日净，春江飞雨涨芹泥。","dynasty":"宋代","title":"闻筑鹿门"}
{"author":"俞德邻","content":"枫落秋江塞雁宾，客怀依旧忆鲈莼。百年三万六千日，半世东西南北人。满目空村争虎豹，何时高阁绘麒麟。由来管葛皆天意，霄汉泥涂任此身。","dynasty":"宋代","title":"秋日客中"}
{"author":"俞德邻","content":"寂寂书斋万虑空，恍然赤甲古城东。鸟呼幽梦日方午，花恼醉吟春正中。军将送茶惊谏议，门生载酒过扬雄。能诗识字皆为累，閒杀江头独钓翁。","dynasty":"宋代","title":"书斋"}
{"author":"俞德邻","content":"两翁今古妙经纶，续续家声属后昆。黑发珥貂依日月，金羁络马半乾坤。千年带砺河山在，一脉诗书礼乐存。我本信庵门下士，祇今弹铗向谁门。","dynasty":"宋代","title":"赠静斋赵使君淮"}
{"author":"俞德邻","content":"清江田舍已悠悠，谩结茅茨傍小丘。月冷雪窗迷扑握，山连烟草叫軥辀。了知世事同槐蚁，何有机心到海鸥。却笑东坡老居士，一生随处贾胡留。","dynasty":"宋代","title":"白兔山庵"}
{"author":"俞德邻","content":"三载干戈隔胜游，江山依旧郁相缪。蛩吟砌壁莓苔古，雁落汀沙草木秋。画角飘江犹北固，白云飞岫认东瓯。凭高望远心如醉，风岸乌巾雪满头。","dynasty":"宋代","title":"次韵朱子厚九月十一日见寄三首其一"}
{"author":"俞德邻","content":"凄凉风雨暗山薇，梦里归与迄未归。礼乐不存三代远，江山如故六朝非。读书老去翻成癖，煮字从来不救饥。短褐长镵真活计，载芟何日咏春祈。","dynasty":"宋代","title":"次韵朱子厚九月十一日见寄三首其二"}
{"author":"俞德邻","content":"冷雨凄风万木飞，年来世事不胜悲。青山白水新安道，云梦绿林夔府诗。耆旧飘零今有几，乾坤翻覆政缘谁。鬓丝一夜三千丈，甚矣吾衰如此衰。","dynasty":"宋代","title":"次韵朱子厚九月十一日见寄三首其三"}
{"author":"俞德邻","content":"流年暗数手中蓍，短发鬖髿每自悲。金甲牙旗非昨梦，黄齑白米慰朝饥。山河万里归新主，湖海三年隔故知。惟有浣花堂上燕，春来依旧不相遗。","dynasty":"宋代","title":"次韵简黄监簿淳宗三首其一"}
{"author":"俞德邻","content":"桂树团团满故山，一尊风月羡君閒。交游副墨洛诵里，诗句生民清庙间。我辈无才难用世，故人厚禄竟何颜。西楼十二阑干月，清梦应须共往还。","dynasty":"宋代","title":"次韵简黄监簿淳宗三首其二"}
{"author":"俞德邻","content":"化鹤辽东老令威，旧家华表未能归。三千里客贡禹恨，四十九年蘧瑗非。事与心违多感慨，人随世易重歔欷。黄华老尽秋容淡，何日西山薄采薇。","dynasty":"宋代","title":"次韵简黄监簿淳宗三首其三"}
{"author":"俞德邻","content":"胸蟠今古袖披披，老作黄冠恐未宜。辽鹤不归人已换，濠鱼自乐子焉知。瓠留西域青精饭，杖削东川紫玉皮。我似渊明君陆静，相看一笑俨前时。","dynasty":"宋代","title":"次韵碧窗聂道录"}
{"author":"俞德邻","content":"卧听窗外扑春虫，逗晓緌緌搅太空。万径千山孤鸟绝，八荒四海一云同。寒声静起瀌浮外，生意深藏肃杀中。乘兴俓思游剡曲，狼烽明灭又天东。","dynasty":"宋代","title":"雪"}
{"author":"俞德邻","content":"炮车云起走丰隆，河伯重驱十二童。山窍号风雷破柱，海门翻浪雨飞空。一春狂犬吠日出，三月老农愁岁终。斗米换衾宁计直，却疑家近漏天东。","dynasty":"宋代","title":"春日苦雨二首其一"}
{"author":"俞德邻","content":"日日盲风怪雨间，百花憔悴委蓁菅。鲛人停杼疑翻海，河伯移宫欲近山。裹饭有谁来问病，挑灯老我独愁颜。九畴何日重浮洛，川锁支祁鼎铸奸。","dynasty":"宋代","title":"春日苦雨二首其二"}
{"author":"俞德邻","content":"菰蒲风起雨濛𩆓，万室参差浸碧澜。一鹤归来城郭改，二龙飞去洛波寒。松迷旧径犹存寺，蛙聒新畬总为官。却喜故家文献在，半从鞍马半儒冠。","dynasty":"宋代","title":"金坛邑中作"}
{"author":"俞德邻","content":"台隶群芳散绮葩，繁枝密干蔚交加。武陵溪畔秦人洞，濯锦江头杜老家。风搅乱红春过雨，露滋微艳晓笼霞。长安重到应惆怅，寂寞玄都燕麦斜。","dynasty":"宋代","title":"次韵陈登父桃花"}
{"author":"俞德邻","content":"车声马迹任营营，芦溆襄羊境最清。万卷图书双鬓老，五湖烟浪一舟轻。忘机已信驯鸥狎，洗耳那愁斗蚁惊。更喜瓯窭秧水足，倚风扶杖看春耕。","dynasty":"宋代","title":"赠蒋文学三首"}
{"author":"俞德邻","content":"庞眉鹤发一诗翁，肯伴渔夫理钓筒。芦溆柳塘新涨外，竹篱茅舍晚烟中。乡书再捧衣犹白，村酒频沽颊借红。万事无言归一笑，仲车元不是真聋。","dynasty":"宋代","title":"赠蒋文学三首其二"}
{"author":"俞德邻","content":"忆昔携书衮绣堂，扁舟曾此濯沧浪。苍龙飞去未成雨，老鹤重来知几霜。人物半凋嗟世事，典刑犹在得诗章。何当去卜西枝隐，同汎渔舟夜击榔。","dynasty":"宋代","title":"赠蒋文学三首其三"}
{"author":"俞德邻","content":"云封槐里黯平芜，无复鱼灯照玉凫。乐奏马惊犹奋鬣，鼎成龙去莫攀胡。老归燕国常悲陇，梦断荥河偶得图。淳景布衣今白发，西风搔首独踟蹰。","dynasty":"宋代","title":"记梦"}
{"author":"俞德邻","content":"赤米黄齑雪白盐，图书满架绝韬钤。百年无补孔融愧，三叶不遭颜赐潜。去住任如巢幕燕，间关谁学上竿鲇。幽居暇日知何事，一半清谈半黑甜。","dynasty":"宋代","title":"午睡"}
{"author":"俞德邻","content":"捲尽顽云玉漏中，月华如水浸层空。一轮圆缺常时见，万里阴晴此夜同。突兀楼台犹昔日，高低禾黍自秋风。转蓬地远归心折，尚想霓裳舞旧宫。","dynasty":"宋代","title":"八月十五夜"}
{"author":"俞德邻","content":"彊弩驱潮水为东，昔年此地识英雄。素车白马空明上，青盖红旗灭没中。十万军声西塞月，三千鲲浪北溟风。乘槎有约终须去，见说银潢与海通。","dynasty":"宋代","title":"观潮"}
{"author":"俞德邻","content":"枯桐三尺蹙龙纹，爨下薪焦偶未焚。七窍已开犹浑沌，一丝不挂绝声闻。至音澹薄何如默，大道希夷岂在文。持赠要知弦外趣，美哉斯意忆河汾。","dynasty":"宋代","title":"古琴一张徽弦不具持赠刘汉卿经历因赋"}
{"author":"俞德邻","content":"尘外江村野老家，穷年兀兀笑盘蜗。素琴横膝一尊酒，纱帽笼头七椀茶。编竹作桥看蚁渡，种花成坞听蜂衙。閒中自有经纶事，寄语时人莫笑哗。","dynasty":"宋代","title":"閒居即事"}
{"author":"俞德邻","content":"慷慨悲歌续五噫，等閒观物倚筇枝。士龙瓦屋西头住，吏部霜螯左手持。湖海悠悠空拓落，风埃冉冉竟衰迟。登楼作赋羞王粲，寂寞归与理钓丝。","dynasty":"宋代","title":"次韵陈登父小楼述怀"}
{"author":"俞德邻","content":"汀葭江菼两依依，鸥鹭相亲寂不飞。僧入翠微云伴去，牛耕白水犊随归。古今贤圣多萧索，王伯干戈有是非。老病忧时心力弱，可能此地得渔矶。","dynasty":"宋代","title":"通津田舍"}
{"author":"俞德邻","content":"蒲团叠膝诵南华，莲勺灯明细吐花。客有可人期不至，邻无美酒夜难赊。湿星酿雨愁飞雁，枯木号风怨宿鸦。自笑不眠还不倦，城头呜咽又鸣笳。","dynasty":"宋代","title":"夜坐"}
{"author":"俞德邻","content":"同谷歌残返旧蹊，园庐寂寞半蒿藜。忧时顿觉愁如海，对客何能醉似泥。春去春来人渐老，城南城北望犹迷。鼓鼙一概旌旗满，何日车书混僰鞮。","dynasty":"宋代","title":"次韵陈登父送春有感"}
{"author":"俞德邻","content":"臂疾浸淫骨半枯，蒲团毯被学跏趺。宋清药券偿未了，司业酒钱来便无。湖海飘零销壮志，风霜荏苒上吟须。征辽挟矢知无分，老向新丰倩汝扶。","dynasty":"宋代","title":"臂疾示儿"}
{"author":"俞德邻","content":"数间破屋玉川家，纱帽笼头自煮茶。万卷图书三尺剑，半窗风雨一池蛙。诗情寂寞腹无稿，老态浸寻眼有花。鼎鼎百年成底事，醉乡端的是生涯。","dynasty":"宋代","title":"閒居遣兴"}
{"author":"俞德邻","content":"閒过竹院听华严，结愿清香发旧奁。灏气半空浮桂魄，凉风三径拂松髯。酒阑野兴归长笛，吟罢秋声落短檐。终日昏昏真醉梦，几时游屐更苔黏。","dynasty":"宋代","title":"次陈登父中秋游古竹院韵"}
{"author":"俞德邻","content":"乐天老矣放樊蛮，鸥羡忘机鹤羡閒。缓步当车休下泽，浇愁得酒即中山。些骚岂敢奴仆命，伊吕元非伯仲间。兀兀支颐秋又晚，乱云斜日澹烟鬟。","dynasty":"宋代","title":"秋残"}
{"author":"俞德邻","content":"养拙柴扉百虑疏，天光云影乱秋渠。一身摇动未妨酒，两眼眵昏犹嗜书。陶令但知归有菊，冯谖忍叹食无鱼。閒中滋味君休厌，门外纷纷几覆车。","dynasty":"宋代","title":"养拙"}
{"author":"俞德邻","content":"杯酒河桥饯去篷，谁知此别竟西东。隙驹冉冉岁华改，楼燕飞飞春事空。佩冷江皋凄落月，笳吹朔漠动悲风。芳魂寂寞扬州路，后土琼姬恨略同。","dynasty":"宋代","title":"无题二首其一"}
{"author":"俞德邻","content":"花柳亭台半劫灰，故人沦落共徘徊。湖光山色西施舸，水影月香和靖梅。鸿蹋雪泥犹记迹，鹤归华表总成哀。一尊浊酒和愁酌，泪洒东风醉玉颓。","dynasty":"宋代","title":"无题二首其二"}
{"author":"俞德邻","content":"多病多愁鬓已星，更怜诗骨瘦崚嶒。百钱挑杖但求醉，五斗折腰良不能。徒步幸无官长骂，浩歌聊袭散人称。世情阅尽忘今古，一合乾坤几废兴。","dynasty":"宋代","title":"正月十日理发三首其一"}
{"author":"俞德邻","content":"寂历劳生叹转蓬，百年强半走西东。从师谩学屠龙技，报国元无汗马功。二顷有秋生计足，三杯近卯客愁空。儿童相见从相笑，两鬓丝丝一老翁。","dynasty":"宋代","title":"正月十日理发三首其二"}
{"author":"俞德邻","content":"晨梳白发照青铜，叹息光阴过眼空。一市少年羞裤下，三朝新妇闭车中。酒逢知己犹堪醉，文不惊人莫送穷。天下士忧天下事，肯将飞伏较雌雄。","dynasty":"宋代","title":"正月十日理发三首其三"}
{"author":"方逢振","content":"惠山天下第一泉，阳羡百草不敢先。二绝独与端石便，不受翠铁黄金煎。古来风韵擅玉川，日高丈五犹打眠。山中旧事今不然，石铫不在坡炉砖。柏机卓荦美少年，好官不做自取廉。床头月俸无一钱，手续陆羽经二篇。我有片石出古端，斤师斩成无脚铛。为君置之书几边，自汲活水烹新烟。不待七碗肌骨仙，飞去玉皇香案。天人以高高望眼穿，百姓堕落深深渊，无人敢说江南天。","dynasty":"宋代","title":"茶具一贽鲜于伯机"}
{"author":"方逢振","content":"辙雪营巢近岁除，樵奴溪友落成初。卜邻喜有玉川子，作计拚为陶隐居。架上多储韩杜卷，案头不著老庄书。乾坤自有关心事，非是幽人偏爱庐。","dynasty":"宋代","title":"次庐月山贺建造韵"}
{"author":"方逢振","content":"翠华东南来，奎聚属吴域。分王百馀年，灵光赫天德。龙文发南源，图书粲东壁。谁折天罅开，猝忽正气泄。剖藏发金枢，抉蕴破石室。签怕逐汗牛，至珍去遐绝。我欲然藜人，四库亦赤立。细人慕所爱，但嗟珠玉翼。君子为道谋，惟忧孔孟北。风气日已趋，南强变金革。周礼吾能言，欲徵恐无籍。落落星向晨，后生当努力。","dynasty":"宋代","title":"悼亡秘书"}
{"author":"方逢振","content":"茅屋三间一坞云，此窝真是足养吾神。不知逐鹿断蛇手，但见落花啼鸟春。石几梅瓶添水活，地炉茶鼎煮泉新。古今天地何穷尽，愧我其间作散人。","dynasty":"宋代","title":"风潭精舍月夜偶成"}
{"author":"方逢振","content":"茅屋三间一雹云，此窝真足养吾神。不知逐鹿断蛇手，但见落花啼鸟春。石几梅瓶添水活，地炉茶鼎煮泉新。古今天地何穷尽，愧我其间作散人。","dynasty":"宋代","title":"凤潭精舍偶成"}
{"author":"方逢振","content":"龙马交战相长雄，一胜一负互始终。二气协击威力穷，凝冰迸出焦火中。跳丸飞砲怒打空，一夜白尽千头峰。","dynasty":"宋代","title":"庚寅人日雨夕大雷电激而成雹阳专而阴不胜寒"}
{"author":"方逢振","content":"顷田十万银裹封，东皇未肯开冶鎔。山眩水晃人灭踪，痴猿冻鹤惊折松。邻鸡失旦僧懒钟，昏晓不辨天地聋。盐虎坐险终陷凶，狞狮见日空眼红。书生径卧身龙钟，讽谏不到齐王宫。灞陵无驴句不工，万象丑怪难形容。我闻古语盈尺丰，今深一丈愁杀农。欲将此意问天公，天公高高高几重。","dynasty":"宋代","title":"庚寅人日雨夕大雷电激而成雹阳专而阴不胜寒"}
{"author":"方逢振","content":"空山雪片大如盘，有客远在孤馆眠。翰林喝马不到地，白帝叱驭亲行鞭。疾驱滕六笞飞廉，六花急舞狂且颠。玉皇香案口读宣，深衣大带依然仙。东里先生履欲穿，湿透布袜枵囊缠。高谈雄辩炉亭边，不有义意谁肯前。阳羡山中春信传，两骖已发垂虹鞭。诸君急棹山阴船，子猷逸兴今翻然。","dynasty":"宋代","title":"翰林将指下学峡宾声叟为诸友先雨雪载途民亦"}
{"author":"方逢振","content":"翁年六十九，大郎才得孙。五行不孤亢，停当乾与坤。于焉观于穆，孝悌天已根。贤愚一任汝，鞠育推予恩。我观人祖心，恨不见曾元。曾元日以远，多至昧厥源。惟有眉山家，颍弟坡为昆。庆图挂高堂，幼幼而尊尊。代昌贤才出，根硕枝叶烦。愿是我家儿，庶几大吾门。","dynasty":"宋代","title":"贺蛟峰先生得孙"}
{"author":"方逢振","content":"此舟无物本来虚，万斛清香只有诗。昨夜潮头高几丈，老僧睡著不曾知。","dynasty":"宋代","title":"江湖稳处"}
{"author":"方逢振","content":"柏玉不我过，过我必六月。老天雨不梅，五行一乃绝。亢离单用事，赤乌赤如血。人寰何辠辜，几欲炮烙杀。左手解衣襟，右手不停箑。脱帽无奈何，而况可腰折。西望禽鬼焦，东望金鱼涸。前山牛眠洿，亦复如火发。相携将安之，只合坐论说。伯玉老先辈，家传洞林诀。谈辩管郭雄，五鬼皆避易。借君铁拄杖，蹴踏六月雪。为我买雪山，斩冰作天穴。","dynasty":"宋代","title":"毛伯玉以六月廿七日来访是年天不雨梅亢热异"}
{"author":"方逢振","content":"千里渴骥奔横川，万松滴翠蜿蜒盘。我来庐墓分一龛，纸窗摇动卓锡泉。铸钟{左革右兑}鼓买祭田，云冠雪衲聊结缘。崑崙石壁蛟龙渊，呵禁守护灵物专。六根五蕴洗不蠲，山鬼不肯降太颠。内热正坐饥火煎，睡蛇灭尽方安眠。君不见沩山禅，刚把铁牛鼻孔穿。犯人禾稼痛挞鞭，常见迥迥在我前。又不见高公嵬，天遣妖魔下玉軿。试我楞壁坚，不知死灰无复燃。我游诸方三十年，出入无界参人天。不羡翚飞绀碧捐金钱，不羡高堂会食罗大千，只羡当年开山祖师贤。","dynasty":"宋代","title":"示湖田庵僧"}
{"author":"方逢振","content":"旧时州置文学掾，南宫集英大学选。英雄壮志必此争。饭囊郡庠奴隶县。今时学籍难登天，青山□□老天厌。蚁旋驴磨犹自痴，不释不玄良觉窘。南州谕缺数百员，得即忻忻不得愠。他年正录繇此迁，视博士员居四紧。博士以上梯级危，仕至泮宫鑽天令。小阮胆大志复狂，拔起泥中尤自奋。不顾在列嘲好为，滥取皋此得家便。天上知心爱屋乌，尚觉知心相勉劝。弘文弟子需补员，径合翰林集贤院。我欲劝子入翰林，却恐远嫁难为情。","dynasty":"宋代","title":"送侄隆吉作遂安教谕"}
{"author":"方逢振","content":"谏议村中一布衾，幽潜两事最堪称。瘗骸鬼结来生草，削发僧然后夜灯。螭篆凄凉嗟老钝，薤章呜咽动亲朋。羡公有子能如此，多少英雄叫不应。","dynasty":"宋代","title":"挽谏坡居士"}
{"author":"方逢振","content":"滔滔逝者若斯夫，不有耆儒孰共扶。昭揭五条皆达道，由来一本不殊途。圣贤奥义难穷尽，老笔名言妙写模。我欲研硃同点易，先生肯位此中无。","dynasty":"宋代","title":"峡塾讲中庸第二章诗"}
{"author":"方逢振","content":"尹躬乐不在耕莘，乐在明明以及民。贪看回头多应错，偶闻变色始知真。圣贤气象心为大，天地根萌人是仁。认著濂溪窗草意，自家胸次一般春。","dynasty":"宋代","title":"峡中和卜彦才韵"}
{"author":"方逢振","content":"圆颅方趾具仁端，性体曲来只一般。若见里头腔子黑，相书已作死人看。","dynasty":"宋代","title":"赠山屋相士"}
{"author":"方逢振","content":"麻衣道眼明如月，学士神仙带不来。天上贵人若相同，只消三字画炉灰","dynasty":"宋代","title":"赠相士叶秋月"}
{"author":"方逢振","content":"雪棹殷勤泛剡溪，吟香为拂案头埃。老躯久已乞骸去，瘦骨应难入画来。但愿东皇怜病瘦，早从西华觅云台。当年自是渠无分，明主何曾弃不才。","dynasty":"宋代","title":"至元廿四年十一月二十日得宣命诣朝可庵有诗"}
{"author":"方逢振","content":"抱琴来会锦沙溪，音响能清一世埃。不学晋人反招隐，颇知陶令欲归来。羡君雪里骑驴兴，哀我年前戏马台。留取老翁看云月，乾坤撑拓赖奇才。","dynasty":"宋代","title":"至元廿四年十一月二十日得宣命诣朝可庵有诗"}
{"author":"方逢振","content":"伯玉不我过，过我必六月。老天雨不梅，五行一乃绝。亢离单用事，赤乌赤如血。人寰何罪辜，几欲炮烙杀。左手解衣襟，右手不停箑。脱帽无奈何，而况可腰折。西望禽鬼焦，东望金鱼涸。前山牛眠洿，亦复如火发。相携将安之，只合坐论说。伯玉老先辈，家传洞林诀。谈辩管郭雄，五鬼皆避易。借君铁拄杖，蹴踏六月雪。为我买雪山，斲冰作天穴。","dynasty":"宋代","title":"毛伯玉以六月廿七日来访是年天不雨梅亢热异常书数韵述怀且以赠之"}
{"author":"陈轩","content":"昔爱清溪景，人烟百里闲。湖居皆钓客，郭外尽禅关。酒市遥青旆，公街枕碧山。枉教成久别，无计约追还。","dynasty":"宋代","title":"忆清溪县"}
{"author":"陈轩","content":"松阴江曲旧斋堂，别业归来各一方。吟想晚潮烟柳湿，梦游春槛露花凉。杨朱路远空南北，青帝亭闲自短长。何门扬鞭访前景，竹窗重整读书床。","dynasty":"宋代","title":"忆雉山书斋"}
{"author":"陈轩","content":"浪催鸣舻去呕哑，古岸萧萧感岁华。雨脚苍茫惊断雁，烟痕蒙密湿栖鸦。芦花正落汀飞雪，枫叶初丹岸有霞。渐觉望中山色暝，数星镫火认渔家。","dynasty":"宋代","title":"桐江夕下"}
{"author":"陈轩","content":"土狭山高更夹溪，登临缭绕与云齐。时时仰视天如练，往往穷川径似梯。石凿龛岩茅作屋，泉喷硗埆稻分畦。居人不信王畿地，千里平盘载马蹄。","dynasty":"宋代","title":"建昌军"}
{"author":"陈轩","content":"蓬莱观下瑞烟飘，刘氏曾经此地超。桃圃昔谐王母约，烟霄自赴玉皇朝。白鹅乘去人何在，青鸟飞来信已遥。若使何郎有仙骨，也须吹引凤凰箫。","dynasty":"宋代","title":"题蓬莱观"}
{"author":"陈轩","content":"吁然碧玉洞，屹立分双户。天生护佳景，常恐尘土污。","dynasty":"宋代","title":"南山"}
{"author":"陈轩","content":"瓦流双涧合，帘压乱山青。佛刹蟠深崦，渔蓑散晚汀。","dynasty":"宋代","title":"云骧阁"}
{"author":"陈轩","content":"我爱汀州好，山川秀所钟。阁前横潏水，亭畔列奇松。","dynasty":"宋代","title":"苍玉亭"}
{"author":"陈轩","content":"晓烟如练曳平津，一棹东风两岸春。岛鹭沙鸥休恋我，北堂归有白头亲。","dynasty":"宋代","title":"泛清溪"}
{"author":"陈轩","content":"城里三山占越都，相望楼阁跨蓬壶。有时细雨轻烟罩，便是天然水墨图。","dynasty":"宋代","title":"福州"}
{"author":"陈轩","content":"居人不记瓯闽事，遗迹空传福抚山。地有铜盐家自给，岁无兵盗戍长闲。","dynasty":"宋代","title":"汀州其一"}
{"author":"陈轩","content":"一川远汇三溪水，千嶂深围四面城。花继腊梅长不歇，鸟啼春谷半无名。","dynasty":"宋代","title":"汀州其二"}
{"author":"陈轩","content":"截断苍山百尺崖，峥嵘相倚洞门开。天生只隔红尘路，不碍浮云自往来。","dynasty":"宋代","title":"苍玉洞"}
{"author":"陈轩","content":"径石无声下无穴，停之不盈酌不竭。银瓶送响落清甃，镜奁破碎冰壶裂。","dynasty":"宋代","title":"袈裟泉"}
{"author":"陈轩","content":"谁跨崇塘更起楼，捲帘平视四山头。田间草暖牛呼犊，叶底巢成鹊避鸠。","dynasty":"宋代","title":"南楼"}
{"author":"陈轩","content":"扪萝百尺上孤峰，红藓斑斑杖屦踪。惟有潮声生绝顶，晚风吹动半岩松。","dynasty":"宋代","title":"西峰院"}
{"author":"陈轩","content":"楼上斜阳遇似飞，楼前秋景透人衣。横碧烟岚浓可扫，半红霜木冷相依。","dynasty":"宋代","title":"熙春堂"}
{"author":"陈轩","content":"五百年前兴废事，至今人号旧州城。草铺昔日笙歌地，云满当年剑戟营。","dynasty":"宋代","title":"汀州旧州城"}
{"author":"陈轩","content":"车轮马足走尘烟，竞看成都万炬然。独我踏开亭下雪，伴师同坐一庵禅。","dynasty":"宋代","title":"题志添禅师"}
{"author":"陈轩","content":"山色碧与溪，扁舟泛落晖。水烟帆界破，水鹭桨惊飞。岛屿随流曲，渔监隔岸微。月明何处宿，待访子陵矶。","dynasty":"宋代","title":"清溪行"}
{"author":"陈轩","content":"不是十二面，虚堂空寂寂。不是一千年，丛林声呖呖。奇哉丹青者，具增减不得。珍重四方闻，一介善知识。","dynasty":"宋代","title":"赞僧宗佑真"}
{"author":"陈轩","content":"白衣仙人无住著，补陀落伽渺云海。为大导师安乐国，歙然遍应河沙刹。世界热恼或有闻，曾不旋踵垂覆护。众生心念非一种，皇皇不足尝有求。如饥须食渴须水，顾亦何从满其愿。我观圣心等大虚，其视万物犹一物，细视一物如一身。是身四大犹不有，万物何能作留碍。殊功妙用济十方，欲求功用不可得。群生梦幻可两忘，尔固无馀我无欠。尝观瑞像见宝光，如净明珠时白赤。琉璃琥珀杂苍玉，荧煌璀璨照眉宇。山顶或见初日升，匹素曳空烟缥缈。凡人颠倒作思惟，须臾变灭无复初。非空非色非有馀，菩萨应身亦如是。堂堂秘殿表东南，山君海王尽回向。观音智功不思议，佛子当作何等观。","dynasty":"宋代","title":"上竺寺记赞"}
{"author":"陈轩","content":"插尽黄花君上路。","dynasty":"宋代","title":"句其一"}
{"author":"陈轩","content":"门阚泉川南海浦，地雄都府左龙岗。","dynasty":"宋代","title":"句其二"}
{"author":"陈轩","content":"山连庾岭为南徼，水与潮阳作上流。","dynasty":"宋代","title":"句其三"}
{"author":"陈轩","content":"巨为三县镇，雄据众山尊。","dynasty":"宋代","title":"句其四"}
{"author":"陈轩","content":"寒树似添新喜色，野猿犹听旧吟声。","dynasty":"宋代","title":"句其五"}
{"author":"陈轩","content":"十万人家溪两岸，绿杨烟锁济川桥。","dynasty":"宋代","title":"句其六"}
{"author":"陈轩","content":"渡溪缘石磴，问寺转松岗。","dynasty":"宋代","title":"句其七"}
{"author":"陈轩","content":"奇哉江南郭夫子，一顾能令泉价美。","dynasty":"宋代","title":"句其八"}
{"author":"陈轩","content":"溪云影乱杉松暝，檐铎声流殿阎寒。","dynasty":"宋代","title":"句其九"}
{"author":"陈轩","content":"清风猿鸟自吟叹，白日轮蹄谁往还。","dynasty":"宋代","title":"句其十"}
{"author":"陈轩","content":"云边借榻开僧阎，松下听泉洗客心。","dynasty":"宋代","title":"句其十一"}
{"author":"陈轩","content":"涨水尽头飞雁骛，行云缺处见亭台。","dynasty":"宋代","title":"句其十二"}
{"author":"陈轩","content":"尘埃不到溪山好，风雨初晴燕雀多。","dynasty":"宋代","title":"句其十三"}
{"author":"陈轩","content":"南安岩近南斗傍，乾坤缔结雷电守。云寒木老洞穴古，巨鳖露脊鲸牙口。","dynasty":"宋代","title":"句其十四"}
{"author":"陈轩","content":"相看竺国两高士，对立剑潭双老龙。","dynasty":"宋代","title":"句其十五"}
{"author":"陈轩","content":"南极星边人望阙，北山楼上客思家。","dynasty":"宋代","title":"句其十六"}
{"author":"陈轩","content":"水暖池塘闲睡鸭，烟深村落自鸣鸠。","dynasty":"宋代","title":"句其十七"}
{"author":"陈轩","content":"对面心千里，藏机势万般。","dynasty":"宋代","title":"句其十八"}
{"author":"曹鋡","content":"何处携尊酒，东皋旧草堂。雨残沙路细，风软药苗香。巢燕非时出，山蜂底事忙。老亲怜弱稚，欢喜故相将。","dynasty":"清代","title":"伏日同伯兄眉庵松茨消暑"}
{"author":"曹鋡","content":"竹舆随径转，萝薜挂烟霄。石险偏横树，溪回屡渡桥。雾收方见日，云聚即成潮。潇洒红尘外，青山认寂寥。","dynasty":"清代","title":"入山晓行"}
{"author":"曹鋡","content":"人多穿洞出，路狭碍枯藤。怪石如迎客，山猿不避僧。疏林飞瀑落，绝壑乱云蒸。素有登临兴，梯霞上百层。","dynasty":"清代","title":"入紫翠林"}
{"author":"曹鋡","content":"山涌涛千尺，晴堆雪一溪。雨随云去住，烟接树高低。路尽疑天逼，峰尊与日齐。扫苔聊独憩，摩壁好留题。","dynasty":"清代","title":"坐响雪亭"}
{"author":"曹鋡","content":"嵯岈开线路，杖履莫辞难。岚气千岩雨，山风六月寒。石欹防客过，松古学龙蟠。纵目遐荒外，方知天地宽。","dynasty":"清代","title":"登文殊院"}
{"author":"曹鋡","content":"骤雨划然至，烟雾失长空。千峰荡微影，飞瀑垂玲珑。深潭忽怒沸，疑是蛟龙宫。响声振林樾，雪浪生寒风。蹑足心欲动，举首摇双瞳。下触石骨碎，上与银河通。谁为开凿力，吾将问洪濛。","dynasty":"清代","title":"雨中对瀑复观龙潭水涨"}
{"author":"车无咎","content":"一镫悬斗室，父子宿余明。古壁沈沈夜，高堂寂寂情。何来风雨急，兼送竹梧声。远愧温衾士，能无忝所生。","dynasty":"清代","title":"侍家大人宿灵乌道院"}
{"author":"储润书","content":"白傅杨枝，樊川绿叶，当时犹未成阴。东风晼晚，芳梦杳难寻。回首读书亭榭，徒惆怅、花落春深。闲情赋、十年抛却，缄恨到如今。画图还省识，娉婷左右，两两同心。算蓬山小劫，也历升沉。试问重逢何处，拈红豆，空盼青禽。须珍重，香温茶熟，莫漫理瑶琴。","dynasty":"清代","title":"满庭芳竹岩嵯尹重来江左，出《双鬟伴读图》嘱题，尚是十年前所作，展卷慨来，为赋是解"}
{"author":"高龄","content":"萧散楼船客，烟波送夕曛。江声喧静夜，旅况冷孤云。好句愁中得，疏钟梦后闻。龙山朝可望，吾独愧参军。","dynasty":"清代","title":"重九前一日江头夜泊"}
{"author":"高龄","content":"旅舍寒衾拥寂寥，无端一梦到渔樵。醒来仍是风尘客，残月清霜过野桥。","dynasty":"清代","title":"晓行"}
{"author":"高龄","content":"画图曾见雪中蕉，何事秋深尔便凋。应与愁人同一处，隔窗频度可怜宵。","dynasty":"清代","title":"败蕉"}
{"author":"杜叔元","content":"占胜新安境，佳名千古闻。奇峰半天出，秀色数州分。邃谷春犹雪，悬岩霁亦云。何时脱缰锁，猿鹤此为群。","dynasty":"宋代","title":"黄山作"}
{"author":"杜叔元","content":"朝闻剑外夙行辀，夕喜江西改命优。已有才名喧北省，又宣风化入南州。一城民吏迎前牧，满眼山川是旧游。君富机筹足馀暇，清吟不负物华楼。","dynasty":"宋代","title":"送程给事知越州"}
{"author":"莫宣卿","content":"书屋倚麒麟，不同牛马路。床头万卷书，溪上五龙渡。井汲冽寒泉，桂花香玉露。茅檐无外物，只见青云护。","dynasty":"唐代","title":"答问读书居"}
{"author":"莫宣卿","content":"建礼俨朝冠，重门耿夜阑。碧空蟾魄度，清禁漏声残。候晓车舆合，凌霜剑佩寒。星河犹皎皎，银箭尚珊珊。杳霭祥光起，霏微瑞气攒。忻逢圣明代，长愿接鹓鸾。","dynasty":"唐代","title":"百官乘月早朝听残漏"}
{"author":"莫宣卿","content":"长川含媚色，波底孕灵珠。素魄生蘋末，圆规照水隅。沦涟冰彩动，荡漾瑞光铺。迥夜星同贯，清秋岸不枯。江妃思在掌，海客亦忘躯。合浦当还日，恩威信已敷。","dynasty":"唐代","title":"赋得水怀珠"}
{"author":"莫宣卿","content":"我本南山凤，岂同凡鸟群。（见《封川志》）","dynasty":"唐代","title":"句"}
{"author":"傅伯寿","content":"门外红尘走利名，庵中白发任浮生。羡师法窟能深入，厌我诗坛已屡盟。渺渺水光帘万叠，离离梅影雪三更。何人荐取真消息，试鼓瑶琴一再行。","dynasty":"宋代","title":"一段奇轩"}
{"author":"傅伯寿","content":"草间荒冢没麒麟，古寺何人为写真。华表不归空怨鹤，长松半落欲生鳞。艰难曾藉扶危力，鲠介原非卖直人。安得贞元同贞观，怀思忠愤一沾巾。","dynasty":"宋代","title":"题姜相峰前祠其一"}
{"author":"傅伯寿","content":"名节士所重，当如护睛脑。立朝与行己，本末要可考。","dynasty":"宋代","title":"和泉守王龟龄"}
{"author":"傅伯寿","content":"早岁声名起日南，暮年病骨卧烟岚。死生有地皆天命，不用人间更疾谗。","dynasty":"宋代","title":"题姜相峰前祠其二"}
{"author":"傅伯寿","content":"一眺人间万事非，海鸥山鸟便忘机。林端髣髴见帆影，知有扁舟天际归。","dynasty":"宋代","title":"一眺石"}
{"author":"傅伯寿","content":"倚空绝壁势雄豪，招引山风接海涛。不假他人立名字，严台何似此台高。","dynasty":"宋代","title":"钓台"}
{"author":"宋应星","content":"闻道西方有美人，大圆清淑幻成身。容华婥约仙山质，德性温良葛氏民。著作功高天不夜，应酬气爽日长春。却怜俗骨烦陶冶，宁惜蒙淄混世尘。","dynasty":"明代","title":"思美诗十首其一"}
{"author":"宋应星","content":"叔世何曾气薄凉，仍生圣哲应储祥。但从孝悌开初址，自显忠良扩远疆。作止醒眠皆法象，笑嬉怒骂尽文章。《缁衣》好德难容口，千古遗编姓字香。","dynasty":"明代","title":"思美诗十首其二"}
{"author":"宋应星","content":"智过千人谓是英，超群岂入此中评。欲施雨露崇朝遍，但卷风云指顾清。万卷淹通才鬼服，千言立就羽流惊。执鞭愿者追随往，渠在峨眉绝顶行。","dynasty":"明代","title":"思美诗十首其三"}
{"author":"宋应星","content":"德全才足与时宜，一曲名流未是奇。奕到入神情若拙，书成泣鬼意如痴。微熏契合醇醪性，清咏赓飏击壤词。韫就太和充四体，谁能不系美人思。","dynasty":"明代","title":"思美诗十首其四"}
{"author":"宋应星","content":"砥柱狂澜劲节标，匪因闻誉动心要。个中信誓千金重，身外浮荣一叶飘。帝座光明呼吸透，尘埃笃挚鬼神招。成功不愿留名记，至德无称意自饶。","dynasty":"明代","title":"思美诗十首其五"}
{"author":"宋应星","content":"圣贤怀德觉顽愚，出处难将一局拘。坐榻穿时真乐在，辙轮环处苦心纡。功存克己坚持足，愿结成民取次符。举世簪缨为若事，荣名绝与至人殊。","dynasty":"明代","title":"思美诗十首其六"}
{"author":"宋应星","content":"充繁东壁尽书编，不解删存枉展诠。天产哲人今贯古，时宗盟主俗资贤。无情片语弁髦弃，有用群言琬琰传。从此缥缃怀至宝，祖龙不用虐灰燃。","dynasty":"明代","title":"思美诗十首其七"}
{"author":"宋应星","content":"四象两仪七尺安，推尊主教暂登坛。正容悟物形同玉，法语迎机气若兰。隐跃真诠高觉證，提撕直指众人看。关闽濂洛捐衣钵，遥接尼山海水观。","dynasty":"明代","title":"思美诗十首其八"}
{"author":"宋应星","content":"静里功夫去倦昏，动时酬应岂忘存。儒家主敬无迁位，释氏观心不二门。差遣万缘归色相，贯穿三教合乾坤。生知默喻刚柔信，无极源流独觉尊。","dynasty":"明代","title":"思美诗十首其九"}
{"author":"宋应星","content":"性量群分贮水推，圣涵万顷众涵卮。惊人事业优《尧典》，绝世文章玩《系词》。博物功深明范合，观天理契彻盈亏。官骸不负洪钧赋，过此难将意识窥。","dynasty":"明代","title":"思美诗十首其十"}
{"author":"宋应星","content":"一个浑身有几何，学书不就学兵戈。南思北想无安著，明镜催人白发多。","dynasty":"明代","title":"怜愚诗四十二首其一"}
{"author":"宋应星","content":"山中樵客食无酶，热芋寒饘八十来。参附若还能续命，王孙公子不须哀。","dynasty":"明代","title":"怜愚诗四十二首其二"}
{"author":"宋应星","content":"皇天大父亿人皆，四散均分不厚乖。富贵相承三世足，曾孙不第苦伤怀。","dynasty":"明代","title":"怜愚诗四十二首其三"}
{"author":"宋应星","content":"气散魂游骨已枯，荒坟速朽返虚无。活人不去寻生计，只望堪舆指穴图。","dynasty":"明代","title":"怜愚诗四十二首其四"}
{"author":"宋应星","content":"仕宦场头尚协恭，一心为国自相容。结成死党排殊调，报复循环汝国凶。","dynasty":"明代","title":"怜愚诗四十二首其五"}
{"author":"宋应星","content":"青苗子母会牙筹，吸骨吞肤未肯休。直待饥寒群盗起，先从尔室报冤雠。","dynasty":"明代","title":"怜愚诗四十二首其六"}
{"author":"宋应星","content":"构讼犹如两奕棋，输赢必有一人支。吾家惧损门楣望，不代他家比量思。","dynasty":"明代","title":"怜愚诗四十二首其七"}
{"author":"宋应星","content":"古今圣贤事头多，几句铭旌志不磨。若祖而翁微细善，连篇墓表太繁苛。","dynasty":"明代","title":"怜愚诗四十二首其八"}
{"author":"宋应星","content":"乘胜元兵已破襄，葛陂贾相半闲堂。且偷睫下红妆艳，为虏明年岂足伤。","dynasty":"明代","title":"怜愚诗四十二首其九"}
{"author":"宋应星","content":"流火商金静晓云，伏残馀暑未清熏。孀荆不记秋风冷，日浣轻纱制练裙。","dynasty":"明代","title":"怜愚诗四十二首其十"}
{"author":"宋应星","content":"天子荣亲濮议繁，宋朝多事我朝翻。状元修撰浑年少，谪戍云南未是冤。","dynasty":"明代","title":"怜愚诗四十二首其十一"}
{"author":"宋应星","content":"权奸垂死未心灰，领史秦埙后命推。只道世人聋哑尽，不将董笔刺渠魁。","dynasty":"明代","title":"怜愚诗四十二首其十二"}
{"author":"宋应星","content":"宦竖么么秽浊躬，投缳旅店疾如风。官高经略师徒丧，俛首求生贯索中。","dynasty":"明代","title":"怜愚诗四十二首其十三"}
{"author":"宋应星","content":"一人两子算盘推，积到千年百万胎。幼子无孙犹不暝，争教杀运不重来。","dynasty":"明代","title":"怜愚诗四十二首其十四"}
{"author":"宋应星","content":"篇章无奈出身何，释褐忘筌弃则那。结习他年难洗涤，刊成宦藁摘瑕多。","dynasty":"明代","title":"怜愚诗四十二首其十五"}
{"author":"宋应星","content":"昔年半菽费忧谋，今日千金橐送收。止足不生清夜想，蝇营直向死前休。","dynasty":"明代","title":"怜愚诗四十二首其十六"}
{"author":"宋应星","content":"华夷兵合汴城围，应举书生翰墨辉。斜虎已逃宫驾乱，腐儒犹整旧襕衣。","dynasty":"明代","title":"怜愚诗四十二首其十七"}
{"author":"宋应星","content":"适口滋甘是处生，酸咸得诀有馀清。何须越国求珍错，狗欲伤身长嗜萌。","dynasty":"明代","title":"怜愚诗四十二首其十八"}
{"author":"宋应星","content":"为构华居竭智钱，此身许住几多年。儿孙奉祝于斯否，从古雕梁不久延。","dynasty":"明代","title":"怜愚诗四十二首其十九"}
{"author":"宋应星","content":"桐乡近宦一何愚，欲积鎏金百万馀。数未盈时冤已集，一夫作难委沟渠。","dynasty":"明代","title":"怜愚诗四十二首其二十"}
{"author":"宋应星","content":"计度升迁俛要津，卑污启事避人陈。尊官掌记知多少，冷语闲谈泄漏频。","dynasty":"明代","title":"怜愚诗四十二首其二十一"}
{"author":"宋应星","content":"废阁生涯妄想荧，敲鱼击磬诵残经。随求随得欺人甚，失望荒凉梦不醒。","dynasty":"明代","title":"怜愚诗四十二首其二十二"}
{"author":"宋应星","content":"升量学问斗量才，欲作神仙结圣胎。蛐蚓若能腾雾雨，蛟龙遍地役风雷。","dynasty":"明代","title":"怜愚诗四十二首其二十三"}
{"author":"宋应星","content":"通书浅陋撰何人，选择先生道煞神。时日若能催富贵，伊家乔梓岂长贫。","dynasty":"明代","title":"怜愚诗四十二首其二十四"}
{"author":"宋应星","content":"神州赤县海环瀛，同日同时万口生。佣丐公卿齐出世，先生开卷细推评。","dynasty":"明代","title":"怜愚诗四十二首其二十五"}
{"author":"宋应星","content":"世代江山几裂完，随宜田宅且相安。经年计较团成片，两子分开局已残。","dynasty":"明代","title":"怜愚诗四十二首其二十六"}
{"author":"宋应星","content":"天垂列象圣遵模，为问还丹事有无。万斛明珠难换颗，痴人妄想点金须。","dynasty":"明代","title":"怜愚诗四十二首其二十七"}
{"author":"宋应星","content":"繁华寂寞转轮间，热闹场中莫久顽。闻道盛唐云锦队，回头兵火破潼关。","dynasty":"明代","title":"怜愚诗四十二首其二十八"}
{"author":"宋应星","content":"太平风景四郊安，邻里穷时我亦单。五亩宫墙何固有，负刍一至路行难。","dynasty":"明代","title":"怜愚诗四十二首其二十九"}
{"author":"宋应星","content":"世间左道孰为凶，最是龙阳泣楚宫。禽兽犹明真配合，生人反昧假雌雄。","dynasty":"明代","title":"怜愚诗四十二首其三十"}
{"author":"宋应星","content":"悦爱娇容种性生，视同苴土远人情。罗敷自有天分限，妄想繁时剧祸盈。","dynasty":"明代","title":"怜愚诗四十二首其三十一"}
{"author":"宋应星","content":"元宋推寻楚汉时，千秋名姓几盘棋。儿孙田宅思牢固，官印私钤策罔遗。","dynasty":"明代","title":"怜愚诗四十二首其三十二"}
{"author":"宋应星","content":"既晓森罗业镜光，侈焚冥镪寄虚堂。只言贿赂通阴界，先造繁词奏法王。","dynasty":"明代","title":"怜愚诗四十二首其三十三"}
{"author":"宋应星","content":"清寒原是好名声，误拟羞惭效侈盈。勉强风流神不王，困穷无计酿戈兵。","dynasty":"明代","title":"怜愚诗四十二首其三十四"}
{"author":"宋应星","content":"良犀美玉巧工雕，议款平酬贵客邀。封付儿孙传玩远，未寒四大已萍飘。","dynasty":"明代","title":"怜愚诗四十二首其三十五"}
{"author":"宋应星","content":"子孙贤否性相成，作法毋凉尽我生。遗嘱絮烦临疾病，何曾片语耳根迎。","dynasty":"明代","title":"怜愚诗四十二首其三十六"}
{"author":"宋应星","content":"人生愿欲自无穷，官贵金多百岁中。衰相已形功德薄，遗言墓志托名公。","dynasty":"明代","title":"怜愚诗四十二首其三十七"}
{"author":"宋应星","content":"说短谈非遍世间，终身隔耳罔相关。才闻传报无多语，烟起心胸火足颜。","dynasty":"明代","title":"怜愚诗四十二首其三十八"}
{"author":"宋应星","content":"人到无能始贷金，子钱生发向何寻？厉词追索弥年后，生计萧条起绿林。","dynasty":"明代","title":"怜愚诗四十二首其三十九"}
{"author":"宋应星","content":"著述诗书吐肺肝，目前身后几人看。装成圈点吾徒炫，假序名公识者弹。","dynasty":"明代","title":"怜愚诗四十二首其四十"}
{"author":"宋应星","content":"已信天工有命偕，死生富贵尽前排。祈禳谋策纷纭起，信命初心顷刻乖。","dynasty":"明代","title":"怜愚诗四十二首其四十一"}
{"author":"宋应星","content":"耳目相同男子官，聪明差异万千端。群生尽葬愚公谷，阅尽方知智者难。","dynasty":"明代","title":"怜愚诗四十二首其四十二"}
{"author":"福存","content":"翠微幽远处，樵径接云门。涧草自霜色，崖花余雪痕。山空人语寂，树密鸟声繁。欲访峨嵋老，无由倩野猿。","dynasty":"清代","title":"过盘山古刹"}
{"author":"福存","content":"孤峰高插碧云天，涧水无声入小川。两岸芦花摇白雪，满溪松子落寒烟。哀猿何事临风急，老衲无心倚石眠。嗟我尘缘犹未了，马蹄閒踏自年年。","dynasty":"清代","title":"秋日过石景山"}
{"author":"傅温","content":"霜坠中天衣觉冷，月临虚牗纸偏明。春风暗剪庭前树，夜雨偷穿石上苔。曲水两行排雁齿，斜桥一道蹈龙鳞。山深野客如禅客，夜久松声似雨声。花疑汉女啼妆泪，水似吴娃笑弄筝。","dynasty":"唐代","title":"句"}
{"author":"查为仁","content":"秋气先林薄，郊行得自娱。官河斜抱寺，野舍近通衢。粥鼓迎人出，畦蔬当砌敷。到来尘虑涤，留客有僧雏。","dynasty":"清代","title":"大悲院题壁其一"}
{"author":"查为仁","content":"眷此东林社，来寻惠远师。坐深凉意满，吟苦树阴移。白鸟冲残照，青芦响暮飔。一层楼上望，浩荡自伸眉。","dynasty":"清代","title":"大悲院题壁其二"}
{"author":"查为仁","content":"草桥南去是吾家，十里青青官柳斜。旧曲何人歌骤雨，荒亭无地问匏瓜。听来野树多啼鴂，望里居民半艺花。笑我淹留似胡贾，每逢佳处即停车。","dynasty":"清代","title":"草桥道中"}
{"author":"查为仁","content":"咚咚戍鼓促扬舲，篷底吟成独自听。一色好风刚百里，日斜吹到峭帆亭。","dynasty":"清代","title":"青县"}
{"author":"查为仁","content":"飘然楖栗横肩去，梦入邪溪旧来处。一笠应辞燕市尘，孤篷好听江南雨。怊怅庞眉问信稀，樵风泾口鹤重归。几时也泛山阴棹，乞敢天花糁衲衣。","dynasty":"清代","title":"和杜鹃老人寒食后重过花影庵韵"}
{"author":"查为仁","content":"昔我梦江南，如垢思栉沐。幽怀萦千缕，胜鉴觊一蹴。沿缘涉吴会，欢喜到童仆。天霁朗以澄，河转缭而曲。依依接林塘，历历惬心目。言寻鹤涧流，遂憩虎阜麓。远水畛平畴，长松荫低屋。丹枫欹岸明，黄菊绕篱簇。登寺日未斜，陟山风颇肃。遥堞蜿蜒盘，旁塔岋嶪矗。侧睇云唳鸿，俯瞰坂驱犊。林影散参差，盘石互磅礴。绀殿翳龛镫，香厨具茗粥。坐深钟梵沈，吟余木叶秃。积愿起夙疴，清游屏繁缛。送君感前尘，蜡屐定当续。","dynasty":"清代","title":"送宋廷俞还长洲"}
{"author":"查为仁","content":"一月不出愁东风，金卮翠杓无人同。鬓丝禅榻成独卧，水边孤负夭桃红。今晨一笑上蓝举，出郭前导双凫翁。清明寒食次第逼，春声吹入饧箫中。画船尾尾移堤外，中有吴儿歌小海。侬亦心如木石枯，不用倾城贻杂佩。锦瑟年华剧可怜，掉头吹落沈郎钱。花前且为留旬日，莫待花残忆花发。","dynasty":"清代","title":"病起郊游用东坡安国寺寻春韵"}
{"author":"邓渼","content":"楚楚山下茨，移种托庭隅。色泽纷跼蔓，绿阴互相逾。秋虫鸣其根，黄雀欣所居。势盛易侵轶，兰叶日夜枯。我行适见之，拔剑芟其芜。抽棘动伤手，流血忍至肤。强争造化权，傍人嗤我愚。东陵有佚盗，西山余饿夫。独秀靡不摧，百足自相扶。捷径先启行，贤者犹兢趋。《下里》多和音，焉为辨笙竽。空言误人国，黑白同一涂。萌蘖初甚微，终嗟蔓难图。¤","dynasty":"明代","title":"行部迤东轺中杂述二首"}
{"author":"邓渼","content":"客行倦徂暑，中道正病暍。傍睨清泠水，快意思一啜。路人急摇手，执勺未及咽。细辨哑泉字，隐隐见题碣。我意不无疑，强复忍其渴。此口在人身，宣纳固有节。末俗矜名论，胡为但噪聒。谇语恒似詈，直谏本为讦。不闻大庭内，市井争琐屑。根株浸广引，声势巧虚喝。锱铢较胜负，何异鼠斗穴。安得饮此泉，永结谗夫舌。宇宙复清谧，斯人免狂啮。赋诗拟采苓，从此亦囊括。","dynasty":"明代","title":"行部迤东轺中杂述二首"}
{"author":"邓渼","content":"汉域春阴尽，苍山旅病淹。梯航三面入，风壤百夷兼。五尺秦通道，单车即瘴炎。投荒虚绣斧，览胜引彤幨。市有红藤篾，家珍白井盐。涔蹄规海阔，岝峈露峰尖。霜蒨长含润，温泉侧注瀸。衣冠余僰爨，货贝古闾阎。茉莉簪花艳，稌粳酿酒甜。缅文披似篆，蛮语听犹谵。烽燧宵常警，萑蒲日戒严。由来称卉服，未可废戎钤。往者劳征发，王师快殄歼。伤心多战哭，无术救危。退食聊闲步，幽吟却卷帘。磔鸡初学卜，射隼竟空占。牵拙身何补，浮湛趣自恬。怪看颠种种，转益貌廉廉。药裹频须命，觚毫懒欲拈。神龟宁要灼，厩马剩须钳。自笑名为累，谁知意所欣。以予婴世网，念子独渊潜。客生闲垂钓，妻锄并拥镰。游鱼窥砚沼，微雨映书签。句琢文心巧，时推笔力銛。七襄劳组织，一字费针砭。善戏非为虐，雄文合愈痁。木兰舟泛泛，荷芰带襜襜。丽曲传筝柱，闲情永镜奁。吟当花纂纂，舞爱玉掺掺。多取天应忌，高名己亦嫌。余生甘劓刖，抵死乞髡钳。老态杯中失，穷愁病里添。泽麋安饮啄，涸鲋且喁皦。世外论欢赏，私衷早属餍。筌蹄自有契，胶漆乃非粘。别怨称殊未，归期叹不詹。春心伤碧草，秋望满苍蒹。饥渴思琼树，书题倚素缣。空庭无过雁，竟夕坐明蟾。今古论冤愤，乾坤几顾瞻。已而应诮凤，鹓彼一鸣鹣。种竹藩官舍，看云到步檐。池萍青靡靡，砌卉绿纤纤。恋阙心徒奋，伤时口合钳。风尘途渐迮，原野气犹熸。辇毂忧胡越，深宫叹釜鬵。迷津怜弱丧，回策庶西崦。瘴海愁空说，乡园泪暗沾。思君遥送目，烟雨晦巴黔。","dynasty":"明代","title":"春日述怀寄汤义仍四十韵"}
{"author":"邓渼","content":"欻炉依柳下，瓢杓挂林中。水为临池黑，泉因洗药红。诗留招隐士，笺就与天公。咄咄终何事，将寻植杖翁。¤","dynasty":"明代","title":"新第落成漫赋二首"}
{"author":"邓渼","content":"晨光发檐隙，雨气入渟澄。病似怀春女，闲疑结夏僧。玉壶听鸟劝，髤几隔花凭。晚节如将浼，须求太乐丞。","dynasty":"明代","title":"新第落成漫赋二首"}
{"author":"邓渼","content":"上路风烟抵狭斜，依然城郭旧人家。平临粉堞真如带，遥望丹楼却是霞。双瀑因风飘素练，清川写照入菱花。愁看西北浮云外，谩复搴开阅岁华。","dynasty":"明代","title":"芙蓉阁"}
{"author":"邓渼","content":"敬通归里日，彭泽去官辰。酒熟邀田父，花时对孺人。素琴横竹几，藜杖挂山巾。在世无明略，犹堪传隐沦。¤","dynasty":"明代","title":"闲居二首"}
{"author":"邓渼","content":"喜雨推窗早，僧寒困酒初。儿方学跳虎，客有馈生鱼。旁舍闻邻织，移床看妇梳。颓然解衣卧，栩栩复何如。","dynasty":"明代","title":"闲居二首"}
{"author":"邓渼","content":"夜色人初定，花香牖暗通。蒲团清课后，纨扇艳歌中。掩卷思寒素，挑灯看女红。痴儿不解事，头困触屏风。¤","dynasty":"明代","title":"漫兴二首"}
{"author":"邓渼","content":"花县常三仕，台乌偶一枝。不能执虎子，须效牧羊儿。兰摧终异艾，豆落仅存萁。共说长沙傅，生当盛汉时。","dynasty":"明代","title":"漫兴二首"}
{"author":"邓渼","content":"挟弹驱田鼠，持竿放野豚。但令仓有粟，宁使妇无裈。卖药曾过市，催租少到门。不知今去汉，历代几儿孙。","dynasty":"明代","title":"田家乐二首"}
{"author":"邓渼","content":"隐几虚堂樾荫移，家人喜愠不令窥。寻常甘脆支旬日，单复衣裳逐四时。比舍读书儿窃听，中园载酒妇常随。人生行乐空何待，五十头颅足可知。¤","dynasty":"明代","title":"山中乐二首"}
{"author":"邓渼","content":"生长明时值中兴，退耕三岁属三登。喜闻粟帛高年赐，不就公车有道征。独坐板床如向诩，长居土室似袁闳。幅巾男子关何物，闾里浮沈愧未能。","dynasty":"明代","title":"山中乐二首"}
{"author":"邓渼","content":"自向朱门启薜萝，白云丛桂倚婆娑。亲裁《同姓诸王表》，家习《中山孺子歌》。腹有三壬宁论贵，胸藏二酉不言多。生儿且喜称隆准，胜带皆鸣九子珂。","dynasty":"明代","title":"寄郁仪宗侯"}
{"author":"邓渼","content":"苇箔悬门覆绿萝，起看庭树笑婆娑。君房酒境愁中远，玄晏书淫病后多。有女蕙芳初画的，侍儿桃叶本能歌。近知荒岁人烟少，一饭比邻不妄过。","dynasty":"明代","title":"寄王曰常"}
{"author":"邓渼","content":"风涛潮汐未应虚，腹字那无径寸鱼。海上老兵韦蠙褶，山中隐士竹翘书。品泉石磴迎凉早，丸药春林坰露初。婚嫁不关儿女累，却烦羔雁到庭除。四壁图书自觉尊，不从人俗竞朝昏。荒庭尚隐玄微子，素业应传洛诵孙。农扈劝春同布谷，壸人争旦有清猿。似闻椎髻能偕隐，操作常穿犊鼻裈。","dynasty":"明代","title":"寄何无咎二首"}
{"author":"邓渼","content":"荷巾蕙带日倘佯，犹忆先朝尚食忙。万石家风承内史，一门叔父有中郎。歌徵桃叶双鬟艳，酒布兰生百味香。重恐干旄烦守相，扶筇多在果园坊。","dynasty":"明代","title":"寄王光禄"}
{"author":"邓渼","content":"山色连墙竹映檐，夤缘西渡复东崦。移家仅有三隅灶，贷客曾无一尺缣。衰向小儿方舐犊，病从中妇赋鸣鹣。知君恤纬多深念，感激时时奋老髯。¤","dynasty":"明代","title":"寄米君梦二首"}
{"author":"邓渼","content":"斋居清课不胜书，适性从教请托疏。未识余生几两屐，且乘中佃一辕车。披衣艾纳香销后，隐几莲花漏下初。自觉胸中无宿物，白云朝暮卷还舒。","dynasty":"明代","title":"寄米君梦二首"}
{"author":"邓渼","content":"别馆春云宛宛舒，华山国里似华胥。铜丸解擿《渔阳掺》，竹简时探宛委书。论定千秋知敬礼，时危百一感应璩。西园飞盖无虚日，文学谁堪载后车。","dynasty":"明代","title":"奉寄华山王"}
{"author":"邓渼","content":"突兀如临碣石傍，天青岛屿辨微茫。千年阴火疑潜爇，三足阳乌本内翔。魏阙遥瞻天北极，戈船争指日南王。臣心似水朝宗远，一任沮洳变作桑。¤","dynasty":"明代","title":"奉陪中丞苏公游招宝山同作次壁间韵二首"}
{"author":"邓渼","content":"危峰茎擢四无傍，日月东西际沆茫。树羽孤城当昼静，楼船三翼俨云翔。直教河水羞称伯，空笑山城僣号王。东望三韩犹咫尺，弯弓直拟挂扶桑。","dynasty":"明代","title":"奉陪中丞苏公游招宝山同作次壁间韵二首"}
{"author":"邓渼","content":"烟火高原合，鸡豚小市通。夜行防虎阱，寒至筑牛宫。捕雀遵桑翳，浇麻引竹筒。今年倍收秫，不怕瓮头空。","dynasty":"明代","title":"田家乐"}
{"author":"曹凤仪","content":"篱边芍药晚妆红，色映蔷薇醉靥同。一径绿阴凉燠半，数声啼鸟雨晴中。山居君得幽人趣，野眺予无隐士风。幸步后尘来胜地，名花共赏话墙东。","dynasty":"清代","title":"前夏游镇山至香山闻薛氏圃中芍药盛开因过之"}
{"author":"曹凤仪","content":"疑是飞来蝶作球，绿阴深处白云浮。枝头遍挂团圆月，掩映疏窗影自幽。","dynasty":"清代","title":"白绣球"}
{"author":"曹凤仪","content":"来秀桥连胜秀桥，烟波隐约隔迢遥。不知何处分吴越，独立苍茫问晚潮。","dynasty":"近代","title":"题亚子分湖旧隐图四首其一"}
{"author":"曹凤仪","content":"松陵界北魏塘南，中有湖光一镜嵌。帆影斜阳门外过，柳家旧宅尽人谙。","dynasty":"近代","title":"题亚子分湖旧隐图四首其二"}
{"author":"曹凤仪","content":"抛却幽居十七年，雪泥鸿爪记前缘。传神幸有机云笔，争似王维绘辋川。","dynasty":"近代","title":"题亚子分湖旧隐图四首其三"}
{"author":"曹凤仪","content":"芳雪疏香耸碧空，此间栖隐仰高风。披图笑我神先往，疑是抽身入画中。","dynasty":"近代","title":"题亚子分湖旧隐图四首其四"}
{"author":"陈增源","content":"岐黄垂训几多年，惟有先生得奥玄。诊脉神超三九候，调方义贯万千篇。活人妙诀时时用，济世真言代代传。更喜萱帏康健在，莱衣绚彩药陶然。","dynasty":"清代","title":"和张树筠先生咏怀二首其一"}
{"author":"陈增源","content":"轻财重义似疏狂，苦读医书目渐伤。伊圣汤醪原自作，炎皇药饵亦亲尝。人情在在期长寿，天德生生不尽藏。衣钵克承为哲嗣，从今德泽更无量。","dynasty":"清代","title":"和张树筠先生咏怀二首其二"}
{"author":"陈淳","content":"霜枝秃秃瘦，孤英自中鲜。出尘寒玉姿，熟视何清妍。端如仁者心，洒落万物先。浑无一点累，表里俱彻然。","dynasty":"宋代","title":"丙辰十月见梅同感其韵再赋"}
{"author":"陈淳","content":"吾姊今朝度诞辰，奈何贱弟亦同伦。汝逢寿考荣双老，我感劬劳悼昔人。赞祝欲陪千岁愿，追思难遏寸心真。一懽一戚应殊分，只任天情不必均。","dynasty":"宋代","title":"不赴十姊初度之席"}
{"author":"陈淳","content":"心藏隐奥最难知，出入无时不可羁。须向动时牢把住，莫教失却便支离。","dynasty":"宋代","title":"存心"}
{"author":"陈淳","content":"玉质虽精更用礲，切磋磨琢趣无穷。但於天理昭如视，何患私情众互攻。明善诚身为要诀，博文约礼是深功。从今日用培基处，敬道尤须彻始终。","dynasty":"宋代","title":"答留粹中承奉求教之韵"}
{"author":"陈淳","content":"大浆陟降几千层，积雪朝来错去程。溜石琼花新琢就，平田玉镜恰尘成。不嫌冻气侵肌栗，最爱清姿照胆明。聊把杖头敲击处，那忘疲苶旅中情。","dynasty":"宋代","title":"大浆岭"}
{"author":"陈淳","content":"清清一点玉，枯枝绝鲜鲜。历历霜林奇，未省有此妍。雅如哲君子，觉在群蒙先。揭之几案上，使我心洒然。","dynasty":"宋代","title":"丁未十月见梅一点"}
{"author":"陈淳","content":"开阖随阳自晓昏，轻如绡轂净瑶琨。淡黄相枕五重靓，浓紫深藏一窍浑。熟视绝无妆点态，细看不见剪裁痕。谁能会取个中意，与玩乾坤造化根。","dynasty":"宋代","title":"对葵"}
{"author":"陈淳","content":"宝贝山前去，琼瑶世界行。蜡鞋穿瑟瑟，竹杖独铿铿。冻色迫毛窍，寒光射眼睛。酒亭何处认，速欲一壶倾。","dynasty":"宋代","title":"分水岭"}
{"author":"陈淳","content":"为问中郎昔抗忠，力箴颇牧不能庸。如今疆场多尘扰，颇牧还能容不容。","dynasty":"宋代","title":"冯中郎庙"}
{"author":"陈淳","content":"上林一株木，其大千百围。栽培自上古，婆娑荫八维。云何岁月老，颓衰复颓衰。守者勿灌溉，伐者交剥椎。木根既不固，枝叶何所依。心骨又有蠹，皮肤何能为。安得善场师，转回阳春熙。变却久悴态，如彼正茂时。坐令万虫蚁，稍托庇命丝。嗟嗟难尔必，慨然动长悲。","dynasty":"宋代","title":"赴调归忧时题壁"}
{"author":"陈淳","content":"人为天地心，体焉天地同。病於有我私，不能相流通。","dynasty":"宋代","title":"隆兴书堂自警三十五首"}
{"author":"陈淳","content":"二程十四五，即为圣人徒。汝年已蹉跎，得无惊觉乎。","dynasty":"宋代","title":"隆兴书堂自警三十五首"}
{"author":"陈淳","content":"昔者抗厥志，欲效颜子复。今胡事悠悠，反作曹食粟。","dynasty":"宋代","title":"隆兴书堂自警三十五首"}
{"author":"陈淳","content":"古人用功处，步步最缜密。胡尔大阔疏，践履无其实。","dynasty":"宋代","title":"隆兴书堂自警三十五首"}
{"author":"陈淳","content":"细味古人书，惕焉重深惭。循首以至足，百无一二三。","dynasty":"宋代","title":"隆兴书堂自警三十五首"}
{"author":"陈淳","content":"器局事宏大，心期勿卑汙。俗士不必效，汝为君子儒。","dynasty":"宋代","title":"隆兴书堂自警三十五首"}
{"author":"陈淳","content":"百乐不足玩，万好俱无益。休休事追逐，荡志而害德。","dynasty":"宋代","title":"隆兴书堂自警三十五首"}
{"author":"陈淳","content":"辅仁贵有益，谨毋友善柔。良心放则死，胡为乐佚游。","dynasty":"宋代","title":"隆兴书堂自警三十五首"}
{"author":"陈淳","content":"克己贵乎严，存心大而正。改过勿惮吝，任道尤须劲。","dynasty":"宋代","title":"隆兴书堂自警三十五首"}
{"author":"陈淳","content":"知以达其行，行以精其知。二者互相发，不容偏废之。","dynasty":"宋代","title":"隆兴书堂自警三十五首"}
{"author":"陈淳","content":"诗蔽思无邪，礼主毋不敬。二言书诸绅，时时与涵泳。","dynasty":"宋代","title":"隆兴书堂自警三十五首"}
{"author":"陈淳","content":"大学示絜矩，中庸发尚絅。昔人深工处，愿言日三省。","dynasty":"宋代","title":"隆兴书堂自警三十五首"}
{"author":"陈淳","content":"周翁图太极，张子铭订顽。吾门礼义宗，毋离几席间。","dynasty":"宋代","title":"隆兴书堂自警三十五首"}
{"author":"陈淳","content":"言人必志圣，论学必志道。有如讲为邦，规模必王佐。","dynasty":"宋代","title":"隆兴书堂自警三十五首"}
{"author":"陈淳","content":"志一气以动，气一志以随。持养使清明，和平毋暴之。","dynasty":"宋代","title":"隆兴书堂自警三十五首"}
{"author":"陈淳","content":"血气有盛衰，理义无损益。理义要常胜，毋为血气役。","dynasty":"宋代","title":"隆兴书堂自警三十五首"}
{"author":"陈淳","content":"始学何所主，以心为严师。动作必内惧，隐微毋自欺。","dynasty":"宋代","title":"隆兴书堂自警三十五首"}
{"author":"陈淳","content":"心藏隐奥中，乘间亦易动。须於动之微，坚持勿使纵。","dynasty":"宋代","title":"隆兴书堂自警三十五首"}
{"author":"陈淳","content":"居独念无僻，境动情不肆。圣人然后能，学者须敬忌。","dynasty":"宋代","title":"隆兴书堂自警三十五首"}
{"author":"陈淳","content":"圣人於燕居，德容申天如。学者之自持，其可惰慢与。","dynasty":"宋代","title":"隆兴书堂自警三十五首"}
{"author":"陈淳","content":"吉士无妄语，德人不苟笑。容貌端以庄，话言谨而要。","dynasty":"宋代","title":"隆兴书堂自警三十五首"}
{"author":"陈淳","content":"勿谓善戏谑，於我固何尤。要知外不严，中为之所流。","dynasty":"宋代","title":"隆兴书堂自警三十五首"}
{"author":"陈淳","content":"开卷必起敬，肃容正冠襟。如侍圣贤侧，亲承謦欬音。","dynasty":"宋代","title":"隆兴书堂自警三十五首"}
{"author":"陈淳","content":"事事物物间，私皆在所涤。一裘憾虽微，子路必勇克。","dynasty":"宋代","title":"隆兴书堂自警三十五首"}
{"author":"陈淳","content":"质暴难入德，心粗宁配义。君看箪瓢人，磨礲极醇粹。","dynasty":"宋代","title":"隆兴书堂自警三十五首"}
{"author":"陈淳","content":"气禀微有偏，积习日蕃衍。矫厉工弗深，其末必犹反。","dynasty":"宋代","title":"隆兴书堂自警三十五首"}
{"author":"陈淳","content":"今日一念差，不即伐以柯。明日又重生，心熟将如何。","dynasty":"宋代","title":"隆兴书堂自警三十五首"}
{"author":"陈淳","content":"颜子不贰境，如判桐叶然。一绝不复续，何尝有遗根。","dynasty":"宋代","title":"隆兴书堂自警三十五首"}
{"author":"陈淳","content":"成汤之盘铭，新焉旦复旦。未闻作圣功，毫厘有间断。","dynasty":"宋代","title":"隆兴书堂自警三十五首"}
{"author":"陈淳","content":"名轩何以清，惟有梅与竹。梅清清且白，竹清清更绿。雪蕊破清洒，霜操挺清肃。至哉双友清，格韵真寒玉。伊谁与之友，相对淡无欲。清心仁智翁，妙趣於中足。","dynasty":"宋代","title":"名陈宪友清轩"}
{"author":"陈淳","content":"自从平坦望衢南，值雪霏霏日日添。既挟狂风和面扑，又偕猛雨向身沾。手拈纸伞凝犹痹，足踏皮鞋冻亦渐。那识坚刚金石操，於中凛凛独争严。","dynasty":"宋代","title":"平坦雪兼风雨"}
{"author":"陈淳","content":"冒风冒雪冒霜寒，手足胼胝百状艰。只为胸中春一点，未能忘世卧溪山。","dynasty":"宋代","title":"铅山遇霜"}
{"author":"陈淳","content":"膏霖溉注既优渥，璇穹顿扫顽云车。沉香久郁悉清豁，无复沴气东西斜。金盘拥出三足乌，赫赫耀目伸爪牙。融融熙熙遍林谷，鸣有喜莺无愁鸦。东阡土脉浸温畅，颇颇释我农人嗟。壮者举耜趾相摩，少者行馌肩相差。乃知乾元父万物，仁育两间同一家。太和生生终莫遏，不容痴寒固骄夸。残阴噎噎终必退，安能掩轧壮阳芽。日涉老仙忧民隐，诗词恳恻如黄麻。料对兹晨少慰怿，行歌豳颂笔生花。","dynasty":"宋代","title":"晴和再用丁韵"}
{"author":"陈淳","content":"月出已林杪，夜深光更佳。可爱满地阴，扶疎漏琼花。兴来不有寐，庭除步百回。微吟弄清辉，幽意谁会哉。","dynasty":"宋代","title":"秋夜玩月"}
{"author":"陈淳","content":"夜雨滂沱一若倾，朝来南亩足春耕。相呼荷耒奔趋急，便与担秧插莳盈。令尹精诚知到处，上天仁爱见真情。从今可释悬悬望，百里已无愁叹声。","dynasty":"宋代","title":"权长泰簿喜雨呈郑宰"}
{"author":"陈淳","content":"春光正浓二三月，气候不作春和柔。白昼炎炎若盛夏，半夜凄凄如老秋。","dynasty":"宋代","title":"三月十一夜纪候"}
{"author":"陈淳","content":"言者身枢机，兴戎亦出好。既正且中节，吉祥以类和。正苟发不中，忤物立召祸。不可言而言，夫子戒勿道。言轻则招忧，子云亦辨早。龙门有明箴，恳恳岂欺我。尔素重所出，胡茲失太果。策驷非难追，噬脐悔自蹈。从今臭不同，谨谨三缄默。","dynasty":"宋代","title":"失言戒"}
{"author":"陈淳","content":"童蒙发轫最初时，庸圣分歧谨近之。凡百小儿嬉戏事，汝皆鄙俚不须为。","dynasty":"宋代","title":"示儿定孙二绝"}
{"author":"陈淳","content":"丈夫尚志志高明，勿效卑卑世俗情。从上一条平坦路，千贤万圣所通行。","dynasty":"宋代","title":"示儿定孙二绝"}
{"author":"陈淳","content":"孔子四十而不惑，孟子四十不动心。尔年已及德未就，可不汲汲痛自箴。","dynasty":"宋代","title":"四十"}
{"author":"陈淳","content":"民间霓望正频倾，天泽如期为养耕。终夜连朝淋不住，上畦下亩浸皆盈。春来又见兹浓霈，秋穫何愁弗满情。感格一机无外事，气和靖自有和声。","dynasty":"宋代","title":"四月十八日喜雨再用前韵呈郑宰"}
{"author":"陈淳","content":"岩邑崎岖俗最狞，君来谈笑自风生。平戎大策方微露，执讯奇功便立成。百里秋光瓜代及，九重春色笋班荣。金闺此去应无阻，好把胸中次第行。","dynasty":"宋代","title":"送陈尉后之园赏归二首"}
{"author":"陈淳","content":"世论年来太不和，真真伪伪总偏颇。阳尊孔孟阴排斥，深怯周程浪诋诃。谁是横流坚立砥，类於入室反操戈。始终无负传心处，一片精刚要不磨。","dynasty":"宋代","title":"送陈尉后之园赏归二首"}
{"author":"陈淳","content":"紫阳门户耸参天，骈往纷来几计千。谁立脚跟老弥笃，立溪原上有深传。","dynasty":"宋代","title":"送瘳子晦倅湖还别四绝"}
{"author":"陈淳","content":"使车南骛过吾邦，幸挹端严毅直风。多谢两年勤尺素，谆谆频为发童蒙。","dynasty":"宋代","title":"送瘳子晦倅湖还别四绝"}
{"author":"陈淳","content":"松窗梅雪岁寒余，奉别城东古驿头。君去有行应可乐，我来独学重为忧。","dynasty":"宋代","title":"送瘳子晦倅湖还别四绝"}
{"author":"陈淳","content":"圣贤事业浩无疆，未易孤闻寡见穷。友善更资天下士，时推一二附南鸿。","dynasty":"宋代","title":"送瘳子晦倅湖还别四绝"}
{"author":"陈淳","content":"良夜禅房款一游，义心相与重山丘。少陪文字赓酬乐，顿释胸怀鄙隐忧。我愧反身无寸得，君方努力勇前求。悬知日有新新益，还肯双鱼远寄不。","dynasty":"宋代","title":"送廖婿林伯鲁东归南寺席中因举送王长乐诗伯"}
{"author":"陈淳","content":"本是山林一陋蒙，何心驰骛利名中。只因尺檄来蓬户，故策驽才入藻宫。既尔薰陶知厚德，又於历练熟颓风。区区未饫高山仰，何事征蹄今已东。","dynasty":"宋代","title":"送滕教妇二首"}
{"author":"陈淳","content":"驿道芬菲春气柔，征蹄去去不容留。俯辞南国抠衣佩，直向端门拜冕旒。璧沼从知新训导，石渠旋复细刊雠。泽民致主渊源学，那或浮沉逐悲流。","dynasty":"宋代","title":"送滕教妇二首"}
{"author":"陈淳","content":"飞腾仙驭自漳滨，去去西隅指灨津。夹道宾僚方一际，满城老稚便皆春。正心诚意平生学，爱物亲民此日仁。只恐贰藩车未暖，紫泥催促贰皇钧。","dynasty":"宋代","title":"送王子正赴灨倅"}
{"author":"陈淳","content":"昔日濂溪倅此州，施为洒落岂常俦。今承遗躅百余载，又得当朝一隽流。诏世典刑应未泯，在民德化岂无求。发挥旧事重增焕，好与邦人作胜谋。","dynasty":"宋代","title":"送王子正赴灨倅"}
{"author":"陈淳","content":"一阳天运复来亨，君子随时亦吉征。暂向三山濒海处，小驰百里爱人声。从知文物新长乐，便作弦歌旧武城。须信道行由此兆，牛刀指日宰寰瀛。","dynasty":"宋代","title":"送王子正宰长乐二首"}
{"author":"陈淳","content":"君当民社戴星游，我玩箪瓢守故丘。袂自此分何所憾，学无与讲是吾忧。圣心未可窥觇得，道体难从寡陋求。鳞翼元无南北间，时推绪论发蒙不。","dynasty":"宋代","title":"送王子正宰长乐二首"}
{"author":"陈淳","content":"前年邦人迎公来，人人喜公来何暮。今年邦人送公去，人人恨公去何遽。公在南漳甫三年，仁政率起百年慕。在民条目皆可书，及人惠爱何胜数。农歌田野士歌学，工歌市廛商歌路。攀辕无愿以公归，断鞅必欲留公住。天子爱民南北均，岂暇私漳一隅故。命公乘轺使荆湖，历访民瘼清民蠹。况曰古来用武地，直瞰中原正门户。英才分布岂偶然，筹画端为恢拓具。北视敌众纷蠢蠢，义概宁无激衷素。挽河洗兵特余功，不日入为圣明辅。沃心迪德文太平，上窥周召参伊传。鲰生忝出陶鎔下，日望清光日以阻。阖门惟知自好修，何敢越分求攀附。窃幸斯道有主盟，用舍行藏无所与。","dynasty":"宋代","title":"送赵守备解南漳赴湖北仓"}
{"author":"陈淳","content":"人心污物本来灵，动静那分晦与明。昼接事为思有主，夜思无主梦因成。","dynasty":"宋代","title":"题盖竹庙六绝"}
{"author":"陈淳","content":"梦生於想本来非，一自魂交百感随。漠漠茫茫无定准，若何据此卜前达。","dynasty":"宋代","title":"题盖竹庙六绝"}
{"author":"陈淳","content":"世人莫悟此端原，兆自心机闢阖间。却向妖祠求证应，妖祠於我固何关。","dynasty":"宋代","title":"题盖竹庙六绝"}
{"author":"陈淳","content":"至人神定气常清，夜息虚明一若醒。假使妖祠能献兆，如何窥得此门庭。","dynasty":"宋代","title":"题盖竹庙六绝"}
{"author":"陈淳","content":"大都流俗急荣名，切切於中梦自形。附会便为神所告，神明虚得号通灵。","dynasty":"宋代","title":"题盖竹庙六绝"}
{"author":"陈淳","content":"升沉大分係於天，决匪人谋所必然。告尔往来通达者，不须赘赘鬼神前。","dynasty":"宋代","title":"题盖竹庙六绝"}
{"author":"陈淳","content":"三石参天作柱擎，自从开闢便峥嵘。何为末俗为奇怪，尽道江郎魄化成。","dynasty":"宋代","title":"题江郎庙六绝"}
{"author":"陈淳","content":"缘尔江家兄弟三，平生爱此石岩岩。寓居石下多年代，陋俗因成附会谈。","dynasty":"宋代","title":"题江郎庙六绝"}
{"author":"陈淳","content":"好看三石绝奇踪，自是山灵气所钟。致雨兴云功利博，合编祀典以神封。","dynasty":"宋代","title":"题江郎庙六绝"}
{"author":"陈淳","content":"礼经岳渎视公侯，只谓祠仪一例修。不识鬼神情状者，错将经意以人求。","dynasty":"宋代","title":"题江郎庙六绝"}
{"author":"陈淳","content":"峙立嶆峨本石形，人其庙貌据何经。祗宜坛壝为民祷，时雨时暘便是灵。","dynasty":"宋代","title":"题江郎庙六绝"}
{"author":"陈淳","content":"礼学无人发世蒙，正神流弊与妖同。既非气类相求者，岂解精诚妙感通。","dynasty":"宋代","title":"题江郎庙六绝"}
{"author":"陈淳","content":"南人乍见此般奇，惊怪谁司妙化机。月里姮娥筛粉撒，云端仙子削琼飞。宝山瑶室随村峙，玉树银花夹道辉。造物襟怀真洒落，更无尘滓间纤微。","dynasty":"宋代","title":"玩雪"}
{"author":"陈淳","content":"壮岁声场屋，高年仅小行。鄫江夷暴迹，湟水雪冤情。节志冰壶洁，襟期玉井清。竟登皇石趣，勇去谢荣名。","dynasty":"宋代","title":"挽程推官二首"}
{"author":"陈淳","content":"生质钟来厚，风流近古人。奉官常翼翼，居里复恂恂。甥侄诲犹子，夫妻敬若宾。噫嘻公不死，嗣世有簪绅。","dynasty":"宋代","title":"挽程推官二首"}
{"author":"陈淳","content":"自抛襴苧列簪绅，便展施为志获伸。剖竹三衢无警盗，乘轺两浙蔑冤民。居官清节冰壶凛，到处仁恩雨露春。历历典刑如在日，慕思遗爱几多人。","dynasty":"宋代","title":"挽孙少卿四首"}
{"author":"陈淳","content":"圣主更新大化年，趋朝正预拔茅连。青华上厕郎星列，近密光陪卿月联。垂蹑从班提从橐，遽萌归兴乞归田。至今士论追怀处，第诵南山景行篇。","dynasty":"宋代","title":"挽孙少卿四首"}
{"author":"陈淳","content":"厚德天钟有异资，反身尤谨事操持。俭勤忠孝传家训，直谅忱恂获上知。正色嫉邪严莫犯，高标立懦屹难移。睪如香坂孤峰下，千载唯存笃行碑。","dynasty":"宋代","title":"挽孙少卿四首"}
{"author":"陈淳","content":"福庆於人鲜比方，一生坦若履康庄。好逑得偶天官胄，嗣子能传月窟芳。寿入九龄光宝籙，服膺三品灿金章。始终可谓无遗憾，信矣荣归死不亡。","dynasty":"宋代","title":"挽孙少卿四首"}
{"author":"陈淳","content":"早得名师友，渊源正不他。持身庄以重，接物简而和。游夏文章学，求由政事科。朝闻今可矣，为恨复云何。","dynasty":"宋代","title":"挽王郎中五首"}
{"author":"陈淳","content":"壮岁登科甲，淹迟暮始通。闽中驰德政，灨上振儒风。药石王宫训，权衡璧水功。俨然遗躅在，谁不悼思公。","dynasty":"宋代","title":"挽王郎中五首"}
{"author":"陈淳","content":"剖竹毗陵郡，乘轺古赵城。活民均惠泽，报主一忠诚。强御敛踪伏，奸欺束手清。至今诵遗爱，何日可忘情。","dynasty":"宋代","title":"挽王郎中五首"}
{"author":"陈淳","content":"暮景孤高节，岩岩挺岁寒。松姿标雪岭，玉质照冰盘。一介应无取，纤毫不可干。老成视前辈，宜作典刑看。","dynasty":"宋代","title":"挽王郎中五首"}
{"author":"陈淳","content":"近甸勋劳著，中朝宠眷隆。召从宗正贰，躐进户曹郎。从橐方虚佇，生经遽不融。睪如岩下息，万古俨公宫。","dynasty":"宋代","title":"挽王郎中五首"}
{"author":"陈淳","content":"资禀於人异，天钟自粹夷。怀才无表襮，制行绝瑕疵。孝比王祥笃，知机下惠遗。乡闾称厚德，已矣但长噫。","dynasty":"宋代","title":"挽萧知县二首"}
{"author":"陈淳","content":"早擢儒科秀，旋驱仕路荣。平反东广幕，抚字桂阳城。选调方优脱，朝阶自坦行。如何中道处，遽尔辍千旌。","dynasty":"宋代","title":"挽萧知县二首"}
{"author":"陈淳","content":"早识渊源正，从师事切磨。天姿纯不颣，世俗淡无波。庐墓诚於孝，刑家俭以和。自应仁者寿，命也奈之何。","dynasty":"宋代","title":"挽杨料院二首"}
{"author":"陈淳","content":"恩沐贤关渥，名登桂籍荣。古田驰义勇，永福播仁声。料院从优选，朝阶即坦行。胡为成契阔，第尔哭铭旌。","dynasty":"宋代","title":"挽杨料院二首"}
{"author":"陈淳","content":"休说西来几许年，此身动静莫非禅。须知天理流行妙，不待人言髣髴传。运水搬柴存实则，著衣喫饭即当然。若能默悟真消息，剖破诸空亿大千。","dynasty":"宋代","title":"无言上人求诗依黄簿韵"}
{"author":"陈淳","content":"气压关河力拔山，绝人武勇更无前。若於今代当戎寄，子弟何须用八千。","dynasty":"宋代","title":"西楚霸王庙二绝"}
{"author":"陈淳","content":"辙乱旗靡绕旧畿，烽烟起处羽书驰。思君一剑为平荡，盖世英魂知不知。","dynasty":"宋代","title":"西楚霸王庙二绝"}
{"author":"陈淳","content":"夜宿荒村曰范田，声声频滴屋檐前。朝来揭起柴扉看，满目青山白玉巅。","dynasty":"宋代","title":"西征范田遇雪三绝"}
{"author":"陈淳","content":"饱啗炊粱莱菔羹，皂台催促赶前程。手携竹杖足穿革，缓拨琼花徒步行。","dynasty":"宋代","title":"西征范田遇雪三绝"}
{"author":"陈淳","content":"历历山坳冻迫人，指头欲堕痹难伸。探囊速买三杯后，更觉阳和畅此身。","dynasty":"宋代","title":"西征范田遇雪三绝"}
{"author":"陈淳","content":"自入仙霞十里程，满山晴雪射虚明。路从宝贝洞中去，人在琼瑶世界行。枯木竞传千状巧，荒崖亦作十分清。回环四望真奇观，识破乾坤洒落情。","dynasty":"宋代","title":"西征过仙霞雪晴"}
{"author":"陈淳","content":"行入黄莲北，风严雪又加。满山罗玉树，遍地错琼花。清洒姿元颣，虚明质不华。瘴眸为一洗，惊觉若仙家。","dynasty":"宋代","title":"西征黄莲坑遇雪"}
{"author":"陈淳","content":"年来五十筋力衰，不耐风霜不耐雪。手为寒凋可鑢磋，足为冻冽如刀切。泥泞跋涉负涂豕，硗确陟降蟠山鳖。欹行横行又跳行，忍痛忍饥复忍渴。此劳此苦岂再堪，焚舟之战惟一决。","dynasty":"宋代","title":"西征铅山遇霜"}
{"author":"陈淳","content":"仙霞何事名仙霞，巅末得之神仙家。此山南来绝高峻，上插云表参天涯。群仙游宴绝顶上，不饮烟火汤与茶。朝餐赤霞吸其英，暮餐黄霞咀其华。日傲烟霞为洞府，不踏尘寰寸泥沙。后躅跻攀不可得，危梯峻级频咨嗟。高人欲解行者疲，掇作好语清而嘉。故取仙霞起人慕，非以仙霞为世夸。流传岁月浸久远，此意零落说又差。谓酌流霞固浅陋，谓著霞衣亦浮葩。我来登陟动幽趣，愧无洒落清襟怀。聊寓数言代岭记，未可例视为南华。","dynasty":"宋代","title":"仙霞岭歌"}
{"author":"陈淳","content":"育才为国寸心丹，修泮时闻锵八鸾。绿引沧溟循道入，青徘名第对门看。宸钩日焕龙蛇动，书阁云齐牛斗寒。未学幸陪芹藻豆，讵耽秋菊夕英餐。","dynasty":"宋代","title":"修学扁大成殿门依敖教韵上赵寺丞"}
{"author":"陈淳","content":"嘉定四年日在房，赵侯来守南清漳。下车百事所未遑，先务化原修泮宫。发帑市材鸠众工，改偏易陋规模洪。大门复旧正当阳，直挹名第真仙峰。泮渠下疏清波溶，时与潮汐相流通。两廊轩轩如翚飞，朱栏翼之森卫防。讲堂岩岩峙中央，高明洞豁无暧曚。东西两舍夹其旁，扉楹新广标祠堂。诸祠畴昔乱无章，从今一正峣相望。东祀无极濂溪翁，浑沦再闢如羲皇。二程从而大发扬，千载绝学始有光。文公继之撷精刚，发挥大学明中庸。善集诸儒粲朝纲，金声玉振真玲珑。此邦况又旧游乡，流风遗泽尤洋洋。合为四座俨颙颙，卓示师表开群矇。女令圣门知所从，无徒自弃甘面墙。西祀唐人相国常，首变蛮俗趋文风。配以周欧二俊良，破荒桂籍先传芳。端明蔡公著清忠，始自莲幕起腾骧。东溪高公拔上庠，劲节凛凛凌秋霜。力推秦桧锐锋铓，濒死奋不顾厥躬。列为五像竦昂昂，论世尚友激懦慵。要令片善有磨砻，无往不切进修功。越惟明年神祝融，群工告备襡器藏。侯曰轮奂美而彰，落成合与诸宾同。释菜之礼久已亡，在泮饮酒仪亦荒。今其举之始自邛，不宜草略宜周详。时惟月琯中林钟，旬有三日方曈曨。阖郡文武诸曹郎，下及生员隶学供。庙廷叙立严班行，银青错间绯紫裳。主人升自阼阶东，束茅灌献文宣王。韭芹蔬笋罗芬芗，配食兖邹二国封。跪伏拜起仪从容，精神昭格孚冥茫。恭惟道德万世隆，参天配地相始终。再诣东祠诸儒宗，荐以时器陈时饔。粢盛醴齐烹羔羊，尊师一意照无穷。三诣四祠诸贤踪，馈荐一视东祠丰。岂应故事诚有将，示人友善何日忘。祀事既毕登堂堭，峨冠列坐咸肃恭。广文巍榻歌鲁颂，讲扬经义发童蒙。卷经群趋跻而跄，旧堂序列环而重。老少团拜敬而雍，申明孝弟消强梁。更衣紫袖巾缩缝，旋复故坐举馂觞。羞桃华瓜仍蕉黄，左肴右胾羹及粱。五行大白益静庄，威仪秩秩无忀徉。三劝和乐恩意浓，酬酢指逊交更相。主人载笑色而康，方今太平无征攘。幸与诸宾相庆逢，愿均饮醉文字中。众宾欣谢且惭惶，此会旷典昔未尝。今幸亲与沾霈滂，报之愧无圭与璋。文班进请输肺肠，泮仪民则诗言颺。风教基本今既崇，礼逊兴行道义充。观听感德还降衷，自达闾巷无奸凶。异时刺史入三公，又推此道柔万邦。移风易俗归醇酿，均令天下跻虞唐。武班进请披心胸，侯饮於泮为道长。可屈群丑服淮羌，献囚献馘不告訩。坐格飞鸮食我桑，赂金贡齿皆来降。异时锡命侯弓彤，又相君德成安强。樽俎自折万里冲，会同四海来氐羌。诸生继进吐卑悰，惟申文武无异方。加之俾尔炽而昌，加之俾尔寿而臧。降尔遐福如陵冈，嗣续与国同无疆。北溪野人狷且狂，躬陪盛仪喜莫量。","dynasty":"宋代","title":"叙赵守备学释菜会馂"}
{"author":"陈淳","content":"洙泗三千众，何人得正传。省身有曾子，克己独颜渊。","dynasty":"宋代","title":"训儿童儿首·弟子"}
{"author":"陈淳","content":"进退须恭敬，时时勿敢轻。先生趋拱立，长者后徐行。","dynasty":"宋代","title":"训儿童儿首·进退"}
{"author":"陈淳","content":"孔子生东鲁，斯文实在兹。六经垂训法，万世共宗师。","dynasty":"宋代","title":"训儿童儿首·孔子"}
{"author":"陈淳","content":"人子勤於孝，无时志不存。夜来安寝息，早起问寒暄。","dynasty":"宋代","title":"训儿童儿首·人子"}
{"author":"陈淳","content":"奉水微微洒，恭提帚与箕。室堂须净扫，几案亦轻麾。","dynasty":"宋代","title":"训儿童儿首·洒扫"}
{"author":"陈淳","content":"江山方进半程前，正值群游剪水仙。满道盐花堆粲粲，飞空粉屑舞翩翩。樊墙庐舍皆银饰，沟渎潢汙尽玉填。却认青山埋不得，嶆峨气势直凌天。","dynasty":"宋代","title":"过江山遇雪"}
{"author":"陈淳","content":"雪过三衢越厚埋，却於农事不为灾。今朝方尔半融释，陇麦青青奋出来。","dynasty":"宋代","title":"过衢州第二程见麦雪中青"}
{"author":"陈淳","content":"武夷山下几回过，未暇於中赏一遭。狮鹤诸仙知我意，故将青霭淡遮罗。","dynasty":"宋代","title":"过武夷"}
{"author":"陈淳","content":"肯堂题扁自名公，表里须教实一同。门阅不夸车马大，家声端藉礼诗隆。熟仁便足膏粱味，殉义能传清白风。终始此生无忝处，精诚妙与古人通。","dynasty":"宋代","title":"和陈侍郎韵寄题林尉肯堂"}
{"author":"陈淳","content":"中庸尚絅示诸儒，为己何心世毁誉。只要美中存德本，无容饰外事文余。鱼潜理趣真如灼，屋漏工夫的不虚。珍重子思深属意，一言纲领此篇书。","dynasty":"宋代","title":"和陈侍郎韵寄题林尉尚絅堂"}
{"author":"陈淳","content":"碌碌平生学，惭无席上珍。仅余守师训，岂欲炫时人。误入侯门听，翻劳友义陈。愿从温故业，庶或稍知新。","dynasty":"宋代","title":"和陈叔余韵二首一以谢来意一以勉之"}
{"author":"陈淳","content":"此道何曾远，吾儒自有珍。反求皆在我，中画岂由人。利善分须白，知行语未陈。若能祛旧见，明德日惟新。","dynasty":"宋代","title":"和陈叔余韵二首一以谢来意一以勉之"}
{"author":"陈淳","content":"史君持志一恭谦，何间幽明与巨纤。渴雨方将为旱闵，卧龙便不复泥潜。连宵颇作霶沱注，阖郡均蒙优渥沾。窃喜阳春端有脚，闾阎和气日须添。","dynasty":"宋代","title":"和丁大咏史君祷雨之韵"}
{"author":"陈淳","content":"东皇涖事已告半，农村恰恰脂田车。胡为玄冥尚偃蹇，暗弄威权未退斜。陈{露各换今}最痴锁乌脚，阿香亦懒敲龙牙。竟日欲雨竟不雨，号寒往往悲啼鸦。原苗缩涩鲜生意，且悴且腐真可嗟。皇天本自爱下氓，阴阳舒惨元不差。不知当轴燮理人，此剂得之谁氏家。传霖遁迹莫与用，邹律束手难为夸。安得巨力挽天河，洗净妖气无蘖芽。放开和气充人寰，均敷菽麦荣禾麻。同作尧民含哺乐，毋但独醉盈畦花。","dynasty":"宋代","title":"和丁祖舜二月阴寒之作"}
{"author":"陈淳","content":"哦风径游卫山峬，溢耳谣言如春敷。猗猗青青发三叹，熟察其调未免粗。当年载歌淇水澳，区区但取枝叶绿。恶知中有至味存，爽人神思胜於玉。料想厥种未为良，校之吾邦君视仆。吾邦此君最佳处，惟在根萌毓坤腹。出尘妙质莹无疑，彻骨不容疵纤厘。地灵精白气所孕，圃师培壅工弗施。火行用事正炎郁，故遣特特清南垂。钻泥苯{上艹下尊}伸蛰龙，轧石胧肿亚卧狮。蓄节正直已不拔，藏心塞实如无私。新班黄甲固脆润，半露青簪犹珍奇。雨余荷锄试一访，颖颖竞脱毛囊锥。发封奏之金错刀，片片逐刃滋琼脂。未数冰谷素龙肝，岂逊金墉白云芝。天然真味本自足，不待滑瀡甘以饴。烹煎燔炙无不可，论材宜为百品师。疏肠涤胃扫烦秽，侑卮赞膳功谁知。九饤槃中若得此，方贡诸羞特余子。箪瓢陋巷时相逢，炳腹琅玕焰欲起。从知种种山海腴，那有似此清中癯。吴莼楚荇傥埒美，恰类{酉冥}{酉蠡}拟醍醐。猫舄班孙真徒胥，何复敢校荣与枯。信哉超越天地炉，君子之德他所无。","dynasty":"宋代","title":"和丁祖舜绿笋之韵"}
{"author":"陈淳","content":"贤哉颜氏子，陋巷独幽居。箪食与瓢饮，萧然乐有余。","dynasty":"宋代","title":"训儿童儿首·颜子"}
{"author":"陈淳","content":"应对须恭谨，言言罔不祗。父呼唯无诺，长问逊为辞。","dynasty":"宋代","title":"训儿童儿首·应对"}
{"author":"陈淳","content":"敬谨曾参氏，临深履薄如。平生传圣训，要具孝经书。","dynasty":"宋代","title":"训儿童儿首·曾子"}
{"author":"陈淳","content":"古来传说双剑灵，精气直上干云星。有如掘出为世用，一挥便可四海清。方今扰扰边尘起，中原分裂乱无纪。正好提携为扫平，何事双龙卧此水。试问张公知不知，英灵千载如生时。何时神物得神用，为报风云会合期。","dynasty":"宋代","title":"谒张公祠"}
{"author":"陈淳","content":"冰玉精神清且凝，不嫌霜霜惨於刑。传来春信严明地，吐出阳和节爱亭。孤艳迥凌仙子桂，余香暗及庶民星。寻盟璧水浑閒事，好整和羹入帝庭。","dynasty":"宋代","title":"依方宗丞和林签判赏梅进璧水之韵"}
{"author":"陈淳","content":"民沐仁风状小儿，陶陶远罪日何如。圜扉草色春长茂，公舍棠阴昼缓移。谁复鼠牙纷击剥，类将鸡黍乐追随。涂歌里咏喧传处，尽是吾侯德政碑。","dynasty":"宋代","title":"依越尉狱空韵上陈宰"}
{"author":"陈淳","content":"君居郭之东，我馆亦东郭。君已素我心，我未一君目。时初丙辰秋，一见洞轩腹。君即就我眠，我亦共君读。历代故史编，皇家新典牍。我猎未暇精，君记抑何博。寒灯窗竅红，明月庭阴绿。君举口不休，我听膝屡促。忆从半载余，丽泽情方熟。胡为一别后，终天诀遽作。","dynasty":"宋代","title":"忆李友叔皓三首"}
{"author":"陈淳","content":"君资盖清湛，君气亦温暇。厌渠市利嚣，向我访清洒。卑渠世学陋，就我咨纯雅。肺肠无胶轕，襟怀悉倾写。谈义信即笃，不以吾言野。箴过听益敬，不以吾为讶。授之关洛编，昼夜阅不舍。窃喜得良朋，可与结仁社。同驱入德车，共策适善马。胡此会乖违，使我闻陋寡。","dynasty":"宋代","title":"忆李友叔皓三首"}
{"author":"陈淳","content":"初见即我赠，东京博雅堂。再见复我和，北窗小梅章。此物今只存，而人乃云亡。有时牵龙尾，浓磨发精光。恍惚金漆交，相与游翰场。间或展骚轴，熟玩题芬芳。嶙峋骨鲠语，犹能动刚肠。触物即君感，感物复君伤。藏之不敢轻，於以无君忘。嗟嗟岂无朋，知心鲜其当。","dynasty":"宋代","title":"忆李友叔皓三首"}
{"author":"陈淳","content":"九仙来来到筠谷，谁向云端缔高阁。背倚金山作后屏，左右龙虎交蟠伏。前头诸峰列碧霄，献奇贡异相联络。文笔时时气蔚葱，香腾旦旦烟醲郁。瀑布西奔扈卫雄，席帽东出朝宗肃。王栏管住不断势，铜鼎蓄就无穷禄。石潭通贯洗马陂，一派寒流腰带束。雨暘舒惨变万状，青黄紫绿呈千簇。十里风光尽入怀，四时春色常在目。好是天开一图画，丹青巨擘难描摸。阁中仙翁有佳趣，襟抱磊磊还落落。饱餐苍秀炯诗囊，静挹青华洗愁斛。日暄昼永酒三樽，月明夜清琴一曲。兴来草木欣荣意，意到鸢鱼目飞跃。此外应无人境喧，於中觉有天真乐。试问仙翁为阿谁，世良其字陈其族。","dynasty":"宋代","title":"咏陈世良天开图画之阁"}
{"author":"陈淳","content":"荒圃淑气回，寒柯发光泽。下有白玉花，玲珑映深碧。","dynasty":"明代","title":"水仙其二"}
{"author":"陈淳","content":"宝贝山前去，琼瑶世界行。蜡鞋穿瑟瑟，竹杖独铿铿。冻色迫毛窍，寒光射眼睛。酒亭何处认，速欲一壶倾。","dynasty":"宋代","title":"分水岭"}
{"author":"陈淳","content":"口所以司言，所言必正说。非法谨勿道，道之为噬噎。","dynasty":"宋代","title":"閒居杂咏三十二首·口"}
{"author":"陈淳","content":"质暴难入德，心粗宁配义。君看箪瓢人，磨礲极醇粹。","dynasty":"宋代","title":"隆兴书堂自警三十五首"}
{"author":"陈淳","content":"黄堂盛事据今论，向日郎君忠肃孙。依旧诚心劳抚字，漳民世世沐深恩。","dynasty":"宋代","title":"和傅侍郎至临漳感旧十咏"}
{"author":"陈淳","content":"气压关河力拔山，绝人武勇更无前。若於今代当戎寄，子弟何须用八千。","dynasty":"宋代","title":"西楚霸王庙二绝"}
{"author":"陈淳","content":"摆脱人间名利韁，湖山深处事韬藏。要知晦里真消息，养取灵台一点光。","dynasty":"宋代","title":"游雷峰塔处晦上人求诗"}
{"author":"陈淳","content":"吾姊今朝度诞辰，奈何贱弟亦同伦。汝逢寿考荣双老，我感劬劳悼昔人。赞祝欲陪千岁愿，追思难遏寸心真。一懽一戚应殊分，只任天情不必均。","dynasty":"宋代","title":"不赴十姊初度之席"}
{"author":"陈淳","content":"嘉定四年日在房，赵侯来守南清漳。下车百事所未遑，先务化原修泮宫。发帑市材鸠众工，改偏易陋规模洪。大门复旧正当阳，直挹名第真仙峰。泮渠下疏清波溶，时与潮汐相流通。两廊轩轩如翚飞，朱栏翼之森卫防。讲堂岩岩峙中央，高明洞豁无暧曚。东西两舍夹其旁，扉楹新广标祠堂。诸祠畴昔乱无章，从今一正峣相望。东祀无极濂溪翁，浑沦再闢如羲皇。二程从而大发扬，千载绝学始有光。文公继之撷精刚，发挥大学明中庸。善集诸儒粲朝纲，金声玉振真玲珑。此邦况又旧游乡，流风遗泽尤洋洋。合为四座俨颙颙，卓示师表开群矇。女令圣门知所从，无徒自弃甘面墙。西祀唐人相国常，首变蛮俗趋文风。配以周欧二俊良，破荒桂籍先传芳。端明蔡公著清忠，始自莲幕起腾骧。东溪高公拔上庠，劲节凛凛凌秋霜。力推秦桧锐锋铓，濒死奋不顾厥躬。列为五像竦昂昂，论世尚友激懦慵。要令片善有磨砻，无往不切进修功。越惟明年神祝融，群工告备襡器藏。侯曰轮奂美而彰，落成合与诸宾同。释菜之礼久已亡，在泮饮酒仪亦荒。今其举之始自邛，不宜草略宜周详。时惟月琯中林钟，旬有三日方曈曨。阖郡文武诸曹郎，下及生员隶学供。庙廷叙立严班行，银青错间绯紫裳。主人升自阼阶东，束茅灌献文宣王。韭芹蔬笋罗芬芗，配食兖邹二国封。跪伏拜起仪从容，精神昭格孚冥茫。恭惟道德万世隆，参天配地相始终。再诣东祠诸儒宗，荐以时器陈时饔。粢盛醴齐烹羔羊，尊师一意照无穷。三诣四祠诸贤踪，馈荐一视东祠丰。岂应故事诚有将，示人友善何日忘。祀事既毕登堂堭，峨冠列坐咸肃恭。广文巍榻歌鲁颂，讲扬经义发童蒙。卷经群趋跻而跄，旧堂序列环而重。老少团拜敬而雍，申明孝弟消强梁。更衣紫袖巾缩缝，旋复故坐举馂觞。羞桃华瓜仍蕉黄，左肴右胾羹及粱。五行大白益静庄，威仪秩秩无忀徉。三劝和乐恩意浓，酬酢指逊交更相。主人载笑色而康，方今太平无征攘。幸与诸宾相庆逢，愿均饮醉文字中。众宾欣谢且惭惶，此会旷典昔未尝。今幸亲与沾霈滂，报之愧无圭与璋。文班进请输肺肠，泮仪民则诗言颺。风教基本今既崇，礼逊兴行道义充。观听感德还降衷，自达闾巷无奸凶。异时刺史入三公，又推此道柔万邦。移风易俗归醇酿，均令天下跻虞唐。武班进请披心胸，侯饮於泮为道长。可屈群丑服淮羌，献囚献馘不告訩。坐格飞鸮食我桑，赂金贡齿皆来降。异时锡命侯弓彤，又相君德成安强。樽俎自折万里冲，会同四海来氐羌。诸生继进吐卑悰，惟申文武无异方。加之俾尔炽而昌，加之俾尔寿而臧。降尔遐福如陵冈，嗣续与国同无疆。北溪野人狷且狂，躬陪盛仪喜莫量。","dynasty":"宋代","title":"叙赵守备学释菜会馂"}
{"author":"陈淳","content":"梦生于想本来非，一自魂交百感随。漠漠茫茫无定准，若何据此卜前逵。","dynasty":"宋代","title":"题盖竹庙六绝其二"}
{"author":"陈淳","content":"善者性所有，不可无诸躬。每见必勇迁，吾德乃可崇。","dynasty":"宋代","title":"閒居杂咏三十二首·迁善"}
{"author":"陈淳","content":"民沐仁风状小儿，陶陶远罪日何知。圜扉草色春长茂，公舍棠阴昼缓移。谁复鼠牙纷击剥，类将鸡黍乐追随。涂歌里咏喧传处，尽是吾侯德政碑。","dynasty":"宋代","title":"依赵尉狱空韵上陈宰"}
{"author":"陈淳","content":"孔子四十而不惑，孟子四十不动心。尔年已及德未就，可不汲汲痛自箴。","dynasty":"宋代","title":"四十"}
{"author":"陈淳","content":"上林一株木，其大千百围。栽培自上古，婆娑荫八维。云何岁月老，颓衰复颓衰。守者勿灌溉，伐者交剥椎。木根既不固，枝叶何所依。心骨又有蠹，皮肤何能为。安得善场师，转回阳春熙。变却久悴态，如彼正茂时。坐令万虫蚁，稍托庇命丝。嗟嗟难尔必，慨然动长悲。","dynasty":"宋代","title":"赴调归忧时题壁"}
{"author":"陈淳","content":"早识渊源正，从师事切磨。天姿纯不颣，世俗淡无波。庐墓诚於孝，刑家俭以和。自应仁者寿，命也奈之何。","dynasty":"宋代","title":"挽杨料院二首"}
{"author":"陈淳","content":"东风日夜发，桃李不禁吹。检点浓华事，辛夷落较迟。","dynasty":"明代","title":"题辛夷花"}
{"author":"陈淳","content":"民间霓望正频倾，天泽如期为养耕。终夜连朝淋不住，上畦下亩浸皆盈。春来又见兹浓霈，秋穫何愁弗满情。感格一机无外事，气和靖自有和声。","dynasty":"宋代","title":"四月十八日喜雨再用前韵呈郑宰"}
{"author":"陈淳","content":"礼以维其心，在心无不敬。非此勿言动，非此勿视听。","dynasty":"宋代","title":"閒居杂咏三十二首其二十九礼维"}
{"author":"陈淳","content":"应对须恭谨，言言罔不祗。父呼唯无诺，长问逊为辞。","dynasty":"宋代","title":"训儿童儿首·应对"}
{"author":"陈淳","content":"血气有盛衰，理义无损益。理义要常胜，毋为血气役。","dynasty":"宋代","title":"隆兴书堂自警三十五首其二十一"}
{"author":"陈淳","content":"友者人之辅，以善相切磨。不取直谅闻，其如损德何。","dynasty":"宋代","title":"閒居杂咏三十二首·亲友"}
{"author":"陈淳","content":"礼经岳渎视公侯，只谓祠仪一例修。不识鬼神情状者，错将经意以人求。","dynasty":"宋代","title":"题江郎庙六绝"}
{"author":"陈淳","content":"冒风冒雪冒霜寒，手足胼胝百状艰。只为胸中春一点，未能忘世卧溪山。","dynasty":"宋代","title":"铅山遇霜"}
{"author":"陈淳","content":"过者动之差，毋容实诸已。才觉必速改，乃不为吾累。","dynasty":"宋代","title":"閒居杂咏三十二首·改过"}
{"author":"陈淳","content":"心为形之君，所主一身政。持养常清明，百体皆顺令。","dynasty":"宋代","title":"閒居杂咏三十二首·心"}
{"author":"陈淳","content":"昔者抗厥志，欲效颜子复。今胡事悠悠，反作曹食粟。","dynasty":"宋代","title":"隆兴书堂自警三十五首"}
{"author":"陈淳","content":"前年邦人迎公来，人人喜公来何暮。今年邦人送公去，人人恨公去何遽。公在南漳甫三年，仁政率起百年慕。在民条目皆可书，及人惠爱何胜数。农歌田野士歌学，工歌市廛商歌路。攀辕无愿以公归，断鞅必欲留公住。天子爱民南北均，岂暇私漳一隅故。命公乘轺使荆湖，历访民瘼清民蠹。况曰古来用武地，直瞰中原正门户。英才分布岂偶然，筹画端为恢拓具。北视敌众纷蠢蠢，义概宁无激衷素。挽河洗兵特余功，不日入为圣明辅。沃心迪德文太平，上窥周召参伊传。鲰生忝出陶鎔下，日望清光日以阻。阖门惟知自好修，何敢越分求攀附。窃幸斯道有主盟，用舍行藏无所与。","dynasty":"宋代","title":"送赵守备解南漳赴湖北仓"}
{"author":"陈淳","content":"秉彝同是得天生，道在其中本自明。气为禀来微有蔽，欲因感处复多萌。磨砻须到十分粹，克治全教一味清。从此洞然无别体，真元辉露日光星。","dynasty":"宋代","title":"林户求明道堂诗二首"}
{"author":"陈淳","content":"自入仙霞十里程，满山晴雪射虚明。路从宝贝洞中去，人在琼瑶世界行。枯木竞传千状巧，荒崖亦作十分清。回环四望真奇观，识破乾坤洒落情。","dynasty":"宋代","title":"西征过仙霞雪晴"}
{"author":"陈淳","content":"休说西来几许年，此身动静莫非禅。须知天理流行妙，不待人言髣髴传。运水搬柴存实则，著衣喫饭即当然。若能默悟真消息，剖破诸空亿大千。","dynasty":"宋代","title":"无言上人求诗依黄簿韵"}
{"author":"陈淳","content":"松窗梅雪岁寒余，奉别城东古驿头。君去有行应可乐，我来独学重为忧。","dynasty":"宋代","title":"送瘳子晦倅湖还别四绝"}
{"author":"陈淳","content":"今日一念差，不即伐以柯。明日又重生，心熟将如何。","dynasty":"宋代","title":"隆兴书堂自警三十五首"}
{"author":"陈淳","content":"心藏隐奥最难知，出入无时不可羁。须向动时牢把住，莫教失却便支离。","dynasty":"宋代","title":"存心"}
{"author":"陈淳","content":"郡圃森森几阅春，一番太守一番新。何如今日同行乐，彩袖恭陪紫橐人。","dynasty":"宋代","title":"和傅侍郎至临漳感旧十咏"}
{"author":"陈淳","content":"历历山坳冻迫人，指头欲堕痹难伸。探囊速买三杯后，更觉阳和畅此身。","dynasty":"宋代","title":"西征范田遇雪三绝"}
{"author":"陈淳","content":"圣贤事业浩无疆，未易孤闻寡见穷。友善更资天下士，时推一二附南鸿。","dynasty":"宋代","title":"送瘳子晦倅湖还别四绝"}
{"author":"陈淳","content":"吉士无妄语，德人不苟笑。容貌端以庄，话言谨而要。","dynasty":"宋代","title":"隆兴书堂自警三十五首"}
{"author":"陈淳","content":"人子勤于孝，无时志不存。夜来安寝息，早起问寒暄。","dynasty":"宋代","title":"训儿童八首其五人子"}
{"author":"陈淳","content":"孔子生东鲁，斯文实在兹。六经垂训法，万世共宗师。","dynasty":"宋代","title":"训儿童儿首·孔子"}
{"author":"陈淳","content":"君居郭之东，我馆亦东郭。君已素我心，我未一君目。时初丙辰秋，一见洞轩腹。君即就我眠，我亦共君读。历代故史编，皇家新典牍。我猎未暇精，君记抑何博。寒灯窗竅红，明月庭阴绿。君举口不休，我听膝屡促。忆从半载余，丽泽情方熟。胡为一别后，终天诀遽作。","dynasty":"宋代","title":"忆李友叔皓三首"}
{"author":"陈淳","content":"足所以司履，所履必正道。邪径谨勿由，由之为躃跛。","dynasty":"宋代","title":"閒居杂咏三十二首·足"}
{"author":"陈淳","content":"为问中郎昔抗忠，力箴颇牧不能庸。如今疆场多尘扰，颇牧还能容不容。","dynasty":"宋代","title":"冯中郎庙"}
{"author":"陈淳","content":"嘉定四年日在房，赵侯来守南清漳。下车百事所未遑，先务化原修泮宫。发帑市材鸠众工，改偏易陋规模洪。大门复旧正当阳，直挹名第真仙峰。泮渠下疏清波溶，时与潮汐相流通。两廊轩轩如翚飞，朱栏翼之森卫防。讲堂岩岩峙中央，高明洞豁无暧曚。东西两舍夹其旁，扉楹新广标祠堂。诸祠畴昔乱无章，从今一正峣相望。东祀无极濂溪翁，浑沦再闢如羲皇。二程从而大发扬，千载绝学始有光。文公继之撷精刚，发挥大学明中庸。善集诸儒粲朝纲，金声玉振真玲珑。此邦况又旧游乡，流风遗泽尤洋洋。合为四座俨颙颙，卓示师表开群矇。女令圣门知所从，无徒自弃甘面墙。西祀唐人相国常，首变蛮俗趋文风。配以周欧二俊良，破荒桂籍先传芳。端明蔡公著清忠，始自莲幕起腾骧。东溪高公拔上庠，劲节凛凛凌秋霜。力推秦桧锐锋铓，濒死奋不顾厥躬。列为五像竦昂昂，论世尚友激懦慵。要令片善有磨砻，无往不切进修功。越惟明年神祝融，群工告备襡器藏。侯曰轮奂美而彰，落成合与诸宾同。释菜之礼久已亡，在泮饮酒仪亦荒。今其举之始自邛，不宜草略宜周详。时惟月琯中林钟，旬有三日方曈曨。阖郡文武诸曹郎，下及生员隶学供。庙廷叙立严班行，银青错间绯紫裳。主人升自阼阶东，束茅灌献文宣王。韭芹蔬笋罗芬芗，配食兖邹二国封。跪伏拜起仪从容，精神昭格孚冥茫。恭惟道德万世隆，参天配地相始终。再诣东祠诸儒宗，荐以时器陈时饔。粢盛醴齐烹羔羊，尊师一意照无穷。三诣四祠诸贤踪，馈荐一视东祠丰。岂应故事诚有将，示人友善何日忘。祀事既毕登堂堭，峨冠列坐咸肃恭。广文巍榻歌鲁颂，讲扬经义发童蒙。卷经群趋跻而跄，旧堂序列环而重。老少团拜敬而雍，申明孝弟消强梁。更衣紫袖巾缩缝，旋复故坐举馂觞。羞桃华瓜仍蕉黄，左肴右胾羹及粱。五行大白益静庄，威仪秩秩无忀徉。三劝和乐恩意浓，酬酢指逊交更相。主人载笑色而康，方今太平无征攘。幸与诸宾相庆逢，愿均饮醉文字中。众宾欣谢且惭惶，此会旷典昔未尝。今幸亲与沾霈滂，报之愧无圭与璋。文班进请输肺肠，泮仪民则诗言颺。风教基本今既崇，礼逊兴行道义充。观听感德还降衷，自达闾巷无奸凶。异时刺史入三公，又推此道柔万邦。移风易俗归醇酿，均令天下跻虞唐。武班进请披心胸，侯饮於泮为道长。可屈群丑服淮羌，献囚献馘不告訩。坐格飞鸮食我桑，赂金贡齿皆来降。异时锡命侯弓彤，又相君德成安强。樽俎自折万里冲，会同四海来氐羌。诸生继进吐卑悰，惟申文武无异方。加之俾尔炽而昌，加之俾尔寿而臧。降尔遐福如陵冈，嗣续与国同无疆。北溪野人狷且狂，躬陪盛仪喜莫量。","dynasty":"宋代","title":"叙赵守备学释菜会馂"}
{"author":"陈淳","content":"我赠王氏子，作此谨所之。之子何所喜，喜有近道资。妙龄正弱冠，立志已不卑。与之语则解，知弗流俗随。今闻欲有行，问之如何其。曰取天下友，曰求天下师。斯言美则美，乃大人之为。在子则太早，恐非其所宜。去圣嗟已远，名家好相持。师者每异户，友焉亦多岐。志稚未坚定，焉保无转移。识嫩未的确，那知真是非。同人遽于野，懔乎其亦危。既慕圣贤学，须循圣贤规。圣功有次序，躐进徒尔疲。非益欲速成，孔深阙童讥。登高必自下，子思端不欺。道尔求诸远，孟轲尤所嗤。小学极纤悉，无非固骸肌。洒扫进退间，三千其威仪。子曾与周旋，有亏已无亏。大学入德门，纲条备无遗。开端在格物，大当致吾知。子曾与讲贯，有疑已无疑。语孟两部书，坦坦无峣崎。尽是平实语，中蕴至宝辉。子曾得其趣，抑尔猎其皮。入道贵有主，何须事支离。进德贵著实，何容慕新奇。后生所可畏，不在华藻摛。亦非记览博，亦匪谈辨飞。勇往识其正，路头不参差。终始一敬入，绝无傲岸私。驱车万里道，最谨发轫时。豪釐稍有差，千里谬莫追。志学错所学，从心竟相违。知止失所止，能得之者希。康庄大通衢，无用径捷窥。章韶大雅音，不必转调吹。美璞要成器，切戒浪琢锤。良苗善保养，粢盛方可期。惜兹少壮力，正宜自鞭治。一一务下学，俛焉日孜孜。圣门缜密功，不容漏毫丝。真积中欠缺，虚劳外奔驰。杂乎其胸臆，决堕狂与痴。不为子行喜，抑为子行悲。子既扣我门，吾何吝子医。不觉写肝肺，有此谆谆词。此理无强聒，姑以诚吾思。于乎王氏子，念我谨所之。","dynasty":"宋代","title":"谨所之赠王氏子"}
{"author":"陈淳","content":"血气有盛衰，理义无损益。理义要常胜，毋为血气役。","dynasty":"宋代","title":"隆兴书堂自警三十五首"}
{"author":"陈淳","content":"至人神定气常清，夜息虚明一若醒。假使妖祠能献兆，如何窥得此门庭。","dynasty":"宋代","title":"题盖竹庙六绝"}
{"author":"陈淳","content":"民间霓望正频倾，天泽如期为养耕。终夜连朝淋不住，上畦下亩浸皆盈。春来又见兹浓霈，秋穫何愁弗满情。感格一机无外事，气和靖自有和声。","dynasty":"宋代","title":"四月十八日喜雨再用前韵呈郑宰"}
{"author":"陈淳","content":"仙霞何事名仙霞，巅末得之神仙家。此山南来绝高峻，上插云表参天涯。群仙游宴绝顶上，不饮烟火汤与茶。朝餐赤霞吸其英，暮餐黄霞咀其华。日傲烟霞为洞府，不踏尘寰寸泥沙。后躅跻攀不可得，危梯峻级频咨嗟。高人欲解行者疲，掇作好语清而嘉。故取仙霞起人慕，非以仙霞为世夸。流传岁月浸久远，此意零落说又差。谓酌流霞固浅陋，谓著霞衣亦浮葩。我来登陟动幽趣，愧无洒落清襟怀。聊寓数言代岭记，未可例视为南华。","dynasty":"宋代","title":"仙霞岭歌"}
{"author":"陈淳","content":"开阖随阳自晓昏，轻如绡轂净瑶琨。淡黄相枕五重靓，浓紫深藏一窍浑。熟视绝无妆点态，细看不见剪裁痕。谁能会取个中意，与玩乾坤造化根。","dynasty":"宋代","title":"对葵"}
{"author":"陈淳","content":"礼学无人发世蒙，正神流弊与妖同。既非气类相求者，岂解精诚妙感通。","dynasty":"宋代","title":"题江郎庙六绝"}
{"author":"陈淳","content":"自从河洛发真筌，节目纲条已粲然。志若坚刚方可适，心如扞格产民难诠。从头格物为当务，稳步求仁乃秘传。表里直须名副实，高标终不愧前贤。","dynasty":"宋代","title":"林户求明道堂诗二首"}
{"author":"陈淳","content":"名轩何以清，惟有梅与竹。梅清清且白，竹清清更绿。雪蕊破清洒，霜操挺清肃。至哉双友清，格韵真寒玉。伊谁与之友，相对淡无欲。清心仁智翁，妙趣於中足。","dynasty":"宋代","title":"名陈宪友清轩"}
{"author":"陈淳","content":"资禀於人异，天钟自粹夷。怀才无表襮，制行绝瑕疵。孝比王祥笃，知机下惠遗。乡闾称厚德，已矣但长噫。","dynasty":"宋代","title":"挽萧知县二首"}
{"author":"陈淳","content":"民沐仁风状小儿，陶陶远罪日何如。圜扉草色春长茂，公舍棠阴昼缓移。谁复鼠牙纷击剥，类将鸡黍乐追随。涂歌里咏喧传处，尽是吾侯德政碑。","dynasty":"宋代","title":"依越尉狱空韵上陈宰"}
{"author":"陈淳","content":"自抛襴苧列簪绅，便展施为志获伸。剖竹三衢无警盗，乘轺两浙蔑冤民。居官清节冰壶凛，到处仁恩雨露春。历历典刑如在日，慕思遗爱几多人。","dynasty":"宋代","title":"挽孙少卿四首"}
{"author":"陈淳","content":"恩沐贤关渥，名登桂籍荣。古田驰义勇，永福播仁声。料院从优选，朝阶即坦行。胡为成契阔，第尔哭铭旌。","dynasty":"宋代","title":"挽杨料院二首"}
{"author":"陈淳","content":"物理本不齐，杂然各异分。参伍宁无疑，要在审所问。","dynasty":"宋代","title":"閒居杂咏三十二首·审问"}
{"author":"陈淳","content":"吾姊今朝度诞辰，奈何贱弟亦同伦。汝逢寿考荣双老，我感劬劳悼昔人。赞祝欲陪千岁愿，追思难遏寸心真。一懽一戚应殊分，只任天情不必均。","dynasty":"宋代","title":"不赴十姊初度之席"}
{"author":"陈淳","content":"汤文事小岂为迷，物我从来绝町畦。胸次洞然天地阔，本无南北与东西。","dynasty":"宋代","title":"横逆自广三绝"}
{"author":"陈淳","content":"南州佳品胜罗浮，青女飞花任打头。寒涸更深香更烈，松朋梅友敢凌不。","dynasty":"宋代","title":"和傅侍郎至临漳感旧十咏"}
{"author":"陈淳","content":"珍祥充塞故旁流，底信先传庆有由。莫讶鸡胞宁吐凤，须知虎气已吞牛。古来孽士皆荣达，此日宗支自颖尤。蛰蛰绳绳从未艾，会看贵种出公侯。","dynasty":"宋代","title":"子方宗弟侧弄之璋"}
{"author":"陈淳","content":"自抛襴苧列簪绅，便展施为志获伸。剖竹三衢无警盗，乘轺两浙蔑冤民。居官清节冰壶凛，到处仁恩雨露春。历历典刑如在日，慕思遗爱几多人。","dynasty":"宋代","title":"挽孙少卿四首"}
{"author":"陈淳","content":"玉质虽精更用礲，切磋磨琢趣无穷。但於天理昭如视，何患私情众互攻。明善诚身为要诀，博文约礼是深功。从今日用培基处，敬道尤须彻始终。","dynasty":"宋代","title":"答留粹中承奉求教之韵"}
{"author":"陈淳","content":"良夜禅房款一游，义心相与重山丘。少陪文字赓酬乐，顿释胸怀鄙隐忧。我愧反身无寸得，君方努力勇前求。悬知日有新新益，还肯双鱼远寄不。","dynasty":"宋代","title":"送廖婿林伯鲁东归南寺席中因举送王长乐诗伯"}
{"author":"陈淳","content":"悌以其事兄，温恭尽乃情。出门惟敬长，内外一於诚。","dynasty":"宋代","title":"閒居杂咏三十二首·悌"}
{"author":"陈淳","content":"碌碌平生学，惭无席上珍。仅余守师训，岂欲炫时人。误入侯门听，翻劳友义陈。愿从温故业，庶或稍知新。","dynasty":"宋代","title":"和陈叔余韵二首一以谢来意一以勉之"}
{"author":"陈淳","content":"事事物物间，私皆在所涤。一裘憾虽微，子路必勇克。","dynasty":"宋代","title":"隆兴书堂自警三十五首"}
{"author":"陈淳","content":"人子勤於孝，无时志不存。夜来安寝息，早起问寒暄。","dynasty":"宋代","title":"训儿童儿首·人子"}
{"author":"陈淳","content":"梦生于想本来非，一自魂交百感随。漠漠茫茫无定准，若何据此卜前逵。","dynasty":"宋代","title":"题盖竹庙六绝其二"}
{"author":"陈淳","content":"哦风径游卫山峬，溢耳谣言如春敷。猗猗青青发三叹，熟察其调未免粗。当年载歌淇水澳，区区但取枝叶绿。恶知中有至味存，爽人神思胜於玉。料想厥种未为良，校之吾邦君视仆。吾邦此君最佳处，惟在根萌毓坤腹。出尘妙质莹无疑，彻骨不容疵纤厘。地灵精白气所孕，圃师培壅工弗施。火行用事正炎郁，故遣特特清南垂。钻泥苯{上艹下尊}伸蛰龙，轧石胧肿亚卧狮。蓄节正直已不拔，藏心塞实如无私。新班黄甲固脆润，半露青簪犹珍奇。雨余荷锄试一访，颖颖竞脱毛囊锥。发封奏之金错刀，片片逐刃滋琼脂。未数冰谷素龙肝，岂逊金墉白云芝。天然真味本自足，不待滑瀡甘以饴。烹煎燔炙无不可，论材宜为百品师。疏肠涤胃扫烦秽，侑卮赞膳功谁知。九饤槃中若得此，方贡诸羞特余子。箪瓢陋巷时相逢，炳腹琅玕焰欲起。从知种种山海腴，那有似此清中癯。吴莼楚荇傥埒美，恰类{酉冥}{酉蠡}拟醍醐。猫舄班孙真徒胥，何复敢校荣与枯。信哉超越天地炉，君子之德他所无。","dynasty":"宋代","title":"和丁祖舜绿笋之韵"}
{"author":"陈淳","content":"壮岁声场屋，高年仅小行。鄫江夷暴迹，湟水雪冤情。节志冰壶洁，襟期玉井清。竟登皇石趣，勇去谢荣名。","dynasty":"宋代","title":"挽程推官二首"}
{"author":"陈淳","content":"世论年来太不和，真真伪伪总偏颇。阳尊孔孟阴排斥，深怯周程浪诋诃。谁是横流坚立砥，类於入室反操戈。始终无负传心处，一片精刚要不磨。","dynasty":"宋代","title":"送陈尉后之园赏归二首"}
{"author":"陈淳","content":"清霜下篱落，佳色散花枝。载咏南山句，幽怀不自持。","dynasty":"明代","title":"菊花"}
{"author":"陈淳","content":"初见即我赠，东京博雅堂。再见复我和，北窗小梅章。此物今只存，而人乃云亡。有时牵龙尾，浓磨发精光。恍惚金漆交，相与游翰场。间或展骚轴，熟玩题芬芳。嶙峋骨鲠语，犹能动刚肠。触物即君感，感物复君伤。藏之不敢轻，於以无君忘。嗟嗟岂无朋，知心鲜其当。","dynasty":"宋代","title":"忆李友叔皓三首"}
{"author":"陈淳","content":"茉莉开时香满枝，钿花狼籍玉参差。茗杯初歇香烟烬，此味黄昏我独知。","dynasty":"明代","title":"茉莉花"}
{"author":"陈淳","content":"薝卜花开日，园林香雾浓。要从花里去，雨后自扶筇。","dynasty":"明代","title":"栀子其一"}
{"author":"陈淳","content":"茫茫八极内，何莫非斯人。苟非富道义，何异彼黔民。","dynasty":"宋代","title":"隆兴书堂自警三十五首"}
{"author":"陈淳","content":"日月双跳丸，一旦复一旦。於穆无疆命，后□□如趱。前头只逗遛，不勇攻与战。当然紧切功，一一事散漫。便是惰天职，天地一罪汉。","dynasty":"宋代","title":"警惰"}
{"author":"陈淳","content":"重重烟树锁招提，野客来寻路不迷。才过板桥尘土隔，落花无数鸟争啼。","dynasty":"宋代","title":"闻鸟"}
{"author":"陈淳","content":"忠以尽诸己，其中不容伪。一毫苟自欺，在我先有愧。","dynasty":"宋代","title":"閒居杂咏三十二首·忠"}
{"author":"陈淳","content":"重来日涉整前盟，欲与渊明细论朋。向市闹中浑觉胜，可人幽处不妨仍。岁寒依旧竹三迳，春意长新花数棚。对景舂容无一事，好将气马款调乘。","dynasty":"宋代","title":"和丁祖舜重修日涉园"}
{"author":"陈淳","content":"阳复东郊雨阁丝，欢迎父老拥车随。竞传碧眼朱颜在，宛若当年剖竹时。","dynasty":"宋代","title":"和傅侍郎至临漳感旧十咏"}
{"author":"陈淳","content":"黄堂盛事据今论，向日郎君忠肃孙。依旧诚心劳抚字，漳民世世沐深恩。","dynasty":"宋代","title":"和傅侍郎至临漳感旧十咏"}
{"author":"陈淳","content":"郡圃森森几阅春，一番太守一番新。何如今日同行乐，彩袖恭陪紫橐人。","dynasty":"宋代","title":"和傅侍郎至临漳感旧十咏"}
{"author":"陈淳","content":"燕游规画孔明庐，陈法区藏梅李株。慨想先儒遗意远，能将旧观一还无。","dynasty":"宋代","title":"和傅侍郎至临漳感旧十咏"}
{"author":"陈淳","content":"老榕盘郁植根深，意到扶藜赏绿阴。天理流行随寓足，何心故步与追寻。","dynasty":"宋代","title":"和傅侍郎至临漳感旧十咏"}
{"author":"陈淳","content":"依山种竹襯山佳，傍水栽花水妒霞。一意生生俱好玩，休分红翠有无遮。","dynasty":"宋代","title":"和傅侍郎至临漳感旧十咏"}
{"author":"陈淳","content":"云移月色爽人看，雨趁潮声迅拍栏。自是与民同乐地，何妨一整复前欢。","dynasty":"宋代","title":"和傅侍郎至临漳感旧十咏"}
{"author":"陈淳","content":"南州佳品胜罗浮，青女飞花任打头。寒涸更深香更烈，松朋梅友敢凌不。","dynasty":"宋代","title":"和傅侍郎至临漳感旧十咏"}
{"author":"陈淳","content":"三山昂首状魁嵬，虎踞龙蟠萃一台。若跨地灵规贡手，英才衮衮拔条枚。","dynasty":"宋代","title":"和傅侍郎至临漳感旧十咏"}
{"author":"陈淳","content":"台前一带绕漳溪，台下回环万象齐。就拓宏模须大手，非为谄谄病丁畦。","dynasty":"宋代","title":"和傅侍郎至临漳感旧十咏"}
{"author":"陈淳","content":"漳台最尊第一峰，分支福寿飞双虹。寿山左蟠气葱葱，福山右峙状窿窿。中有洞壶出尘踪，景物簇聚造化功。不减杜陵门城东，未数漆园旧崆峒。高人卓荦关西公，神仙识趣清瀛蓬。疏瀹寒泉众流潨，刮筑岩石群山嵩。涤洿剔秽辑和冲，飞甍敞栋势如穹。福寿林塘扁其中，银钩铁画灿黑松。以次亭榭随窠空，各各标揭题疎通。濯缨一点尘不丛，澄澄北绕冰壶融。新绿东开青藻芃，磨铜彻底莹渊衷。水竹环之翠垂弓，波光暗射惊鱼虫。西问荷花满地红，千枝万朵烂烧空。行行半山杖履逢，小憩平章景异同。绝巅奇观趋阴朦，四方八达辉明珑。俯瞰闤闠罔利翁，徒登垄断夸嵷嵷。主人绿鬓碧方瞳，寿山嵳峩福海洪。济川才具如飞{舟同}，须游凤池职乃充。能苏民瘼如香藭，须从禁苑驰华骢。况屡乘麾天眷隆，阳春脚布随处丰。自当九二任发蒙，均陶生民天降侗。未应山人邀渤仝，登高临清玩曨曈。西邻隐雾有约鼨，欲化龙虎九霄翀。卵翼之恩始而终，端赖余福锡厥躬，庶几攀附于飞雄。","dynasty":"宋代","title":"和林叔己咏福寿林塘韵谢杨守举状"}
{"author":"陈淳","content":"史君幽趣钟灵台，胸中台画如天开。居閒薄发林塘胜，根原福寿两山来。石骨旁峙虎蹲踞，泉脉下绕龙瀊洄。高低随巧结亭榭，收拾造化成锦堆。绯黄紫绿献态度，纤洪浓淡敷条枚。四时春色常在目，嘘咻无用邹律催。那么禁林凤池上，须君缓步锵鸣瑰。讵容袖手此山下，龟朋鹤侣相追陪。","dynasty":"宋代","title":"和林叔己咏扬守福寿林塘之韵"}
{"author":"陈淳","content":"不妨雪压与霜糊，友结松筠鄙橘奴。特放孤标先暖觉，肯随众卉望寒逋。疑将冰月为精爽，端借琼瑶琢体肤。闯出一元生物意，从兹引领万容姝。","dynasty":"宋代","title":"和梅韵"}
{"author":"陈淳","content":"一见襟怀便豁然，交情输写意忘年。倾囊经训璠玙富，与我从头细细传。","dynasty":"宋代","title":"和卓廷瑞赠诗之韵四绝"}
{"author":"陈淳","content":"日复陪游泮水湄，发挥史学到渊微。直从天理人心处，剖破存亡治乱机。","dynasty":"宋代","title":"和卓廷瑞赠诗之韵四绝"}
{"author":"陈淳","content":"长书一卷墨新题，志在斯民寿域跻。历历爱君忧国语，施行须自起锄犁。","dynasty":"宋代","title":"和卓廷瑞赠诗之韵四绝"}
{"author":"陈淳","content":"我愧年几六十秋，时华虚度事优柔。头云皓矣未闻道，深藉磨砻与勿休。","dynasty":"宋代","title":"和卓廷瑞赠诗之韵四绝"}
{"author":"陈淳","content":"去冬九旬已渴雨，那意今春渴尤苦。自开正元越三月，生意全蛰不闯吐。阳威烈烈炽盛夏，田野熬熬剧焦釜。新秧既长且乾萎，播种无由可入土。农民望雨若倒垂，类叹天命我无所。太守念膺民命寄，如伤体肤痛心膂。奔祷山川社稷前，下及百祠靡不举。坛告雷师雷莫闻，江叩龙神龙弗顾。间或沾酒随即收，翘想滂霈殊乌有。日切一日不遑宁，直欲代牲实笾俎。精虔充积四十朝，幽明贯彻忽无阻。季春望夜五鼓余。瓦鸣琢琢檐垂缕。起来四顾云黑暝，阿香驱车震鼍鼓。甘霔一番复一番，达昼倾贫莫之御。东阡西陌土膏溶，负耒荷锄翕旁午。父语其子兄语弟，或曰我侯感格故。滴滴皆是真珠饭，天救我民赐我哺。非我下民能动天，侯泽我民如父母。既优既渥尚未已，实颖实栗决可睹。人解戚容为懽忻，岁转凶兆为丰阜。从知天人本一机，气脉注通有如许。端犹影响应形声，证验昭昭真足数。亦侯作霖大手段，家学渊源传自古。岂徒蕞尔南漳滨，特私所惠偏一坞。抑将天下济苍生，行赴九重大用汝。","dynasty":"宋代","title":"贺傅寺丞喜雨二十六韵"}
{"author":"陈淳","content":"汤文事小岂为迷，物我从来绝町畦。胸次洞然天地阔，本无南北与东西。","dynasty":"宋代","title":"横逆自广三绝"}
{"author":"陈淳","content":"乐天一说见轲书，岂是高谈强解渠。牛马蚊虻无足校，不须芥蔕此襟裾。","dynasty":"宋代","title":"横逆自广三绝"}
{"author":"陈淳","content":"仁人方寸万机空，片逆何能介此中。视尔恰如风动竹，在予安有竹嫌风。","dynasty":"宋代","title":"横逆自广三绝"}
{"author":"陈淳","content":"平湖花叶乱相撑，恰对幽斋小榻清。万绿浅深非作意，千红浓淡总无情。好观物态群嘉萃，从识乾元一理生。佔毕暇余时与玩，会予心处有谁评。","dynasty":"宋代","title":"湖斋对莲"}
{"author":"陈淳","content":"泛观事物间，是理真卓卓。无一非吾事，要在博所学。","dynasty":"宋代","title":"閒居杂咏三十二首·博学"}
{"author":"陈淳","content":"耻以维其心，在心每知愧。不善临吾前，真如负芒刺。","dynasty":"宋代","title":"閒居杂咏三十二首·耻维"}
{"author":"陈淳","content":"学问思辨者，於中莹且精。欲实据而有，要在笃於行。","dynasty":"宋代","title":"閒居杂咏三十二首·笃行"}
{"author":"陈淳","content":"耳所以司听，听正乃为聪。匪彝谨勿闻，闻之则为聋。","dynasty":"宋代","title":"閒居杂咏三十二首·耳"}
{"author":"陈淳","content":"夫妇亦大端，乾男而坤女。一言在有别，不可欲败度。","dynasty":"宋代","title":"閒居杂咏三十二首·夫妇"}
{"author":"陈淳","content":"父子本天性，人伦此其大。一言在有亲，不可薄厥爱。","dynasty":"宋代","title":"閒居杂咏三十二首·父子"}
{"author":"陈淳","content":"过者动之差，毋容实诸已。才觉必速改，乃不为吾累。","dynasty":"宋代","title":"閒居杂咏三十二首·改过"}
{"author":"陈淳","content":"论学取诸友，举隅发之师。欲自得其传，要在谨厥思。","dynasty":"宋代","title":"閒居杂咏三十二首·谨思"}
{"author":"陈淳","content":"君臣本大分，天尊而地卑。一言在有义，不可以为利。","dynasty":"宋代","title":"閒居杂咏三十二首·君臣"}
{"author":"陈淳","content":"口所以司言，所言必正说。非法谨勿道，道之为噬噎。","dynasty":"宋代","title":"閒居杂咏三十二首·口"}
{"author":"陈淳","content":"礼者人之门，节文自中根。所主一以敬，出入无不存。","dynasty":"宋代","title":"閒居杂咏三十二首·礼"}
{"author":"陈淳","content":"礼以维其心，在心无不敬。非此勿言动，非此勿视听。","dynasty":"宋代","title":"閒居杂咏三十二首·礼维"}
{"author":"陈淳","content":"廉以维其心，在心常有辨。一介不妄取，真如视土粪。","dynasty":"宋代","title":"閒居杂咏三十二首·廉维"}
{"author":"陈淳","content":"师者人之范，辨惑正吾疑。苟不就有道，伥伥其何之。","dynasty":"宋代","title":"閒居杂咏三十二首·隆师"}
{"author":"陈淳","content":"利与善之间，微似未易断。欲无毫厘差，要在明厥辨。","dynasty":"宋代","title":"閒居杂咏三十二首·明辨"}
{"author":"陈淳","content":"目所以司视，视正乃为明。非礼谨勿睹，睹之则为盲。","dynasty":"宋代","title":"閒居杂咏三十二首·目"}
{"author":"陈淳","content":"朋友同门志，所以辅吾仁。一言在有信，不可私狎亲。","dynasty":"宋代","title":"閒居杂咏三十二首·朋友"}
{"author":"陈淳","content":"善者性所有，不可无诸躬。每见必勇迁，吾德乃可崇。","dynasty":"宋代","title":"閒居杂咏三十二首·迁善"}
{"author":"陈淳","content":"友者人之辅，以善相切磨。不取直谅闻，其如损德何。","dynasty":"宋代","title":"閒居杂咏三十二首·亲友"}
{"author":"陈淳","content":"仁人之安宅，在心本全德。要常处於中，不可违终食。","dynasty":"宋代","title":"閒居杂咏三十二首·仁"}
{"author":"陈淳","content":"物理本不齐，杂然各异分。参伍宁无疑，要在审所问。","dynasty":"宋代","title":"閒居杂咏三十二首·审问"}
{"author":"陈淳","content":"手所以司执，所执必正事。回德谨勿持，持必为痿痺。","dynasty":"宋代","title":"閒居杂咏三十二首·手"}
{"author":"陈淳","content":"悌以其事兄，温恭尽乃情。出门惟敬长，内外一於诚。","dynasty":"宋代","title":"閒居杂咏三十二首·悌"}
{"author":"陈淳","content":"孝以事其亲，斯须不离身。始终惟爱敬，二者在书绅。","dynasty":"宋代","title":"閒居杂咏三十二首·孝"}
{"author":"陈淳","content":"心为形之君，所主一身政。持养常清明，百体皆顺令。","dynasty":"宋代","title":"閒居杂咏三十二首·心"}
{"author":"陈淳","content":"信以实诸言，於外无妄宣。要须循尔物，何可背其然。","dynasty":"宋代","title":"閒居杂咏三十二首·信"}
{"author":"陈淳","content":"兄长而弟幼，天属之羽翼。一言在有序，不可事私阅。","dynasty":"宋代","title":"閒居杂咏三十二首·兄弟"}
{"author":"陈淳","content":"义人之正路，中实存羞恶。要常由而行，不可离跬步。","dynasty":"宋代","title":"閒居杂咏三十二首·义"}
{"author":"陈淳","content":"义以维其心，在心常有制。惟为理所宜，不徇情所利。","dynasty":"宋代","title":"閒居杂咏三十二首·义维"}
{"author":"陈淳","content":"智者人之烛，於我非外铄。清明本在躬，无容自昏濁。","dynasty":"宋代","title":"閒居杂咏三十二首·智"}
{"author":"陈淳","content":"忠以尽诸己，其中不容伪。一毫苟自欺，在我先有愧。","dynasty":"宋代","title":"閒居杂咏三十二首·忠"}
{"author":"陈淳","content":"足所以司履，所履必正道。邪径谨勿由，由之为躃跛。","dynasty":"宋代","title":"閒居杂咏三十二首·足"}
{"author":"陈淳","content":"偶然寓兴五山阴，可叹颓波日转深。鼓瑟齐门莫同调，舞韶郑侧鲜知音。归寻旧径扫新榻，从整遗编理素琴。惟有春秋知罪我，外余横直一何心。","dynasty":"宋代","title":"解职妇题主簿轩壁"}
{"author":"陈淳","content":"日月双跳丸，一旦复一旦。於穆无疆命，后□□如趱。前头只逗遛，不勇攻与战。当然紧切功，一一事散漫。便是惰天职，天地一罪汉。","dynasty":"宋代","title":"警惰"}
{"author":"陈淳","content":"颜子之克己，镆铘斫空桑。曾子毅於仁，重担硬脊梁。子路勇有行，劲兵赴敌场。孟呵刚不屈，砥柱立沧浪。嗟哉入圣门，迢迢万里长。傥非四才子，宁不中道僵，尔宜变尔质，变尔柔而刚。","dynasty":"宋代","title":"警懦"}
{"author":"陈淳","content":"宾主辨贵白，死生路宜分。当克即便克，当存即必存。直须要脱洒，如彼霁月轮。超然物累上，无复渣滓浑。不须事黏滞，如咬老树根。弥年齧不断，岂不妨吾仁。","dynasty":"宋代","title":"警滞"}
{"author":"陈淳","content":"草庐卧龙目未开。岩溪作霖手未抬。苍生望望亦劳尔，滂霈甘泽从何来。","dynasty":"宋代","title":"久不雨"}
{"author":"陈淳","content":"小子尔定孙，来前吾语汝。尔今既加冠，盍以成人遇。今尔名以榘，字尔以方叟。告尔名字义，尔其敬听受。榘所以为方，是为法度器。极天下之方，不能外乎是。在人事而言，不越乎此理。此理根所性，其本一而已。散诸事物间，各各有所止。当然不容易，万殊而一揆。截截有成法，方正无少陂。圣人安而行，所欲不逾此。贤者勉而复，折旋必中矣。学者思圣贤，於学亦必以。所择要精明，所执在固緻。法皆自中定，方非由外至。如或非礼视，是以不法视。於视为不方，随物而妄宣。如或非礼动，是以不法动。於动为不方，随物而妄往。惟视方而明，不为非礼倾。惟听方而聪，不为非礼从。惟言方而信，不为非礼徇。惟动方而直，不为非礼适。一一守吾法，私意无容杂。寻绝枉尺为，乘戒诡遇合。直道范驰驱，何行不检押。其可者则与，不可者必拒。交游自正方，不随不可去。有善者则从，不善者必克。处事自正方，不随不善溺。随物则为圆，非圆特其偏。同流而合汙，在方诚有愆。先方而后圆，於圆乃可全。既无一不方，斯无一不圆。动容皆中礼，从心得孔传。岂但方之熟，实惟圆之安。圣法万世在，榘尔其勉旃。称名惕自省，闻字肃反观。斯义无尔愧，服膺常拳拳。","dynasty":"宋代","title":"榘子名字义"}
{"author":"陈淳","content":"茫茫薄俗沸蚊蛆，礼义全无一点余。只得杜门对贤圣，专来教子读诗书。千般横直休干己，一切是非无问渠。若救乡邻为被发，风波转起挠吾庐。","dynasty":"宋代","title":"邻舍横逆"}
{"author":"陈淳","content":"秉彝同是得天生，道在其中本自明。气为禀来微有蔽，欲因感处复多萌。磨砻须到十分粹，克治全教一味清。从此洞然无别体，真元辉露日光星。","dynasty":"宋代","title":"林户求明道堂诗二首"}
{"author":"陈淳","content":"自从河洛发真筌，节目纲条已粲然。志若坚刚方可适，心如扞格产民难诠。从头格物为当务，稳步求仁乃秘传。表里直须名副实，高标终不愧前贤。","dynasty":"宋代","title":"林户求明道堂诗二首"}
{"author":"陈淳","content":"堂中鹤发老，臞臞未能宽。泮涣而尔游，於汝其独安。","dynasty":"宋代","title":"隆兴书堂自警三十五首"}
{"author":"陈淳","content":"负米惭子路，杀鸡愧茅容。汗颜戴履间，子职何以供。","dynasty":"宋代","title":"隆兴书堂自警三十五首"}
{"author":"陈淳","content":"富贵以荣亲，有命不可必。道义以荣亲，古人所无斁。","dynasty":"宋代","title":"隆兴书堂自警三十五首"}
{"author":"陈淳","content":"茫茫八极内，何莫非斯人。苟非富道义，何异彼黔民。","dynasty":"宋代","title":"隆兴书堂自警三十五首"}
{"author":"陈淳","content":"人心甚可畏，动炽如奔霆。虽以刀锯降，不能为之宁。","dynasty":"宋代","title":"隆兴书堂自警三十五首"}
{"author":"陈淳","content":"人禀五行秀，卓然与物异。由其达大经，秉彝不容己。","dynasty":"宋代","title":"隆兴书堂自警三十五首"}
{"author":"程康国","content":"偶逢豺虎寝天关，事有当言耻口缄。不建侯藩控西北，别求何策保东南。幸投草野言无弃，退就山林老亦甘。束起旧书归旧隐，远依福曜炯台颜。","dynasty":"宋代","title":"伏阙辞归"}
{"author":"高横槎","content":"宦情薄於水，吟鬓早为霜。","dynasty":"宋代","title":"句"}
{"author":"包韫珍","content":"玉露下泠泠。斜汉无声。风吹砌竹近三更。一带红墙临小院，飞过流萤。寂寞绕廊行。屈戌双扃。往来魂梦不分明。珠泪半干灯半灺，一晌忪惺。","dynasty":"清代","title":"浪淘沙"}
{"author":"包韫珍","content":"绿阴一地池塘静。翠生一地罗衫影。扶病倚栏杆。箫声起暮寒。日长云鬓亸。不耐熏香坐。斜日下楼西，梦回闻鸟啼。","dynasty":"清代","title":"菩萨蛮庭前绿叶渐浓，计饯春无半月矣，病起有怀，率成短阕"}
{"author":"栖一","content":"缅想咸阳事可嗟，楚歌哀怨思无涯。八千子弟归何处？万里鸿沟属汉家。弓断阵前争日月，血流垓下定龙蛇。拔山力尽乌江水，今古悠悠空浪花。","dynasty":"唐代","tags":"咏史怀古，地名","title":"垓下怀古"}
{"author":"栖一","content":"战国城池尽悄然，昔人遗迹遍山川。笙歌罢吹几多日，台榭荒凉七百年。蝉响夕阳风满树，雁横秋岛雨漫天。堪嗟世事如流水，空见芦花一钓船。","dynasty":"唐代","title":"武昌怀古"}
{"author":"栖一","content":"一代君臣尽悄然，空遗闲话遍山川。笙歌罢吹几何日，台榭荒凉七百年。蝉响夕阳风满树，雁横秋浦雨连天。长江日夜东流水，两岸芦花一钓船。","dynasty":"唐代","title":"武昌怀古"}
{"author":"杨恽","content":"　　恽材朽行秽，文质无所底，幸赖先人余业，得备宿卫。遭遇时变，以获爵位。终非其任，卒与祸会。足下哀其愚，蒙赐书教督以所不及，殷勤甚厚。然窃恨足下不深推其终始，而猥随俗之毁誉也。言鄙陋之愚心，若逆指而文过；默而息乎，恐违孔氏各言尔志之义。故敢略陈其愚，惟君子察焉。　　恽家方隆盛时，乘朱轮者十人，位在列卿，爵为通侯，总领从官，与闻政事。曾不能以此时有所建明，以宣德化，又不能与群僚同心并力，陪辅朝庭之遗忘，已负窃位素餐之责久矣。怀禄贪势，不能自退，遂遭变故，横被口语，身幽北阙，妻子满狱。当此之时，自以夷灭不足以塞责，岂意得全首领，复奉先人之丘墓乎？伏惟圣主之恩不可胜量。君子游道，乐以忘忧；小人全躯，说以忘罪。窃自念过已大矣，行已亏矣，长为农夫以末世矣。是故身率妻子，戮力耕桑，灌园治产，以给公上，不意当复用此为讥议也。　　夫人情所不能止者，圣人弗禁。故君父至尊亲，送其终也，有时而既。臣之得罪，已三年矣。田家作苦。岁时伏腊，烹羊炰羔，斗酒自劳。家本秦也，能为秦声。妇赵女也，雅善鼓瑟。奴婢歌者数人，酒后耳热，仰天抚缶而呼乌乌。其诗曰：“田彼南山，芜秽不治。种一顷豆，落而为萁。人生行乐耳，须富贵何时！”是日也，奋袖低昂，顿足起舞；诚滛荒无度，不知其不可也。恽幸有余禄，方籴贱贩贵，逐什一之利。此贾竖之事，污辱之处，恽亲行之。下流之人，众毁所归，不寒而栗。虽雅知恽者，犹随风而靡，尚何称誉之有？董生不云乎：“明明求仁义，常恐不能化民者，卿大夫之意也。明明求财利，常恐困乏者，庶人之事也。”故道不同，不相为谋，今子尚安得以卿大夫之制而责仆哉！　　夫西河魏土，文侯所兴，有段干木、田子方之遗风，漂然皆有节概，知去就之分。顷者足下离旧土，临安定，安定山谷之间，昆戎旧壤，子弟贪鄙，岂习俗之移人哉？于今乃睹子之志矣！方当盛汉之隆，愿勉旃，毋多谈。","dynasty":"两汉","tags":"古文观止，书信，讽刺","title":"报孙会宗书"}
{"author":"蔡见先","content":"墓门拱木尚生存，奇事奇人两足论。白发无情催老境，青山有约葬诗魂。题碑主客何妨赘，同穴夫妻更见恩。重九既过来独后，可怜辜负此吟樽。","dynasty":"清代","title":"林痴仙上舍柬招诸吟朋宴集于谢颂臣先生生圹时重九后二日也惜余途远不及与会作此寄赠"}
{"author":"蔡见先","content":"咫尺桃源又有津，桑麻鸡犬自成春。微名冷比残宵梦，故友来如隔世人。久累刘伶惟酒债，暂随元亮作閒身。耽吟于事虽无补，聊洗胸中几斛尘。","dynasty":"清代","title":"避居公馆庄感作"}
{"author":"蔡见先","content":"三迁避地避兵氛，雁阵双飞免失群。莫便无家嗤仲子，共将有妇羡参军。同居虎口宜防险，休向牛前浪说文。先吃黄连后啖蔗，此中甘苦与平分。","dynasty":"清代","title":"慰内"}
{"author":"蔡见先","content":"几番打扫仗园丁，静把莺声仔细听。十里芰荷香暗度，一楼风月酒初醒。不教花信三春漏，恰对山光半角青。入夜有人閒倚久，笑看团扇扑流萤。","dynasty":"清代","title":"栏杆"}
{"author":"蔡见先","content":"茅舍如鳞别有村，扶藜人立夕阳墩。鲸波渐荡舟能小，蜃市初开雾又屯。生计不妨耕钓托，画图谁辨海山昏。得鱼合唤邻翁饮，壶酒寒篝仔细论。","dynasty":"清代","title":"苑里八景诗"}
{"author":"蔡见先","content":"高寮极目好烟波，昔日登临壮若何。一粟苍茫天地小，万声飞射弩弓多。北来浪影双行雁，东拥山痕数点螺。观海馀閒时散步，无边风日晒渔蓑。","dynasty":"清代","title":"苑里八景诗"}
{"author":"蔡见先","content":"一角峰峦晓更青，凭江幻作虎头形。荒祠苔印何人到，极浦潮回有客听。骤雨挟同山鸟疾，狂风吹共海鱼腥。黄庭阅后难成梵，九十滩音沸不停。","dynasty":"清代","title":"苑里八景诗"}
{"author":"蔡见先","content":"艨艟如蚁泊平沙，怪石崚嶒夹港汊。日写一排帆作字，风吹五色浪生花。鸭头高涌新潮至，鹢尾相衔夕照斜。商女不知游客恨，隔江夜夜拨琵琶。","dynasty":"清代","title":"苑里八景诗"}
{"author":"蔡见先","content":"招招舟子咏邛须，更好溪山入画图。野渡人来天未黑，绿杨马系日将晡。一篙乱石流偏急，十里飞沙路已殊。有客欲归归不得，晚鸦空向隔村呼。","dynasty":"清代","title":"苑里八景诗"}
{"author":"蔡见先","content":"削壁危岩日已欹，岚光五采现离奇。即多邃境猿能到，剩有迂途马不知。人爱晚晴山外绮，天开妙景画中诗。何时拄杖登高处，眼底云烟一幅披。","dynasty":"清代","title":"苑里八景诗"}
{"author":"蔡见先","content":"在山不浊出山清，突有甘泉半壁生。珠喷千回如瀑布，帘悬一幅似磨晶。何人画谱溪头写，费我茶经雨后评。记得家居方夜静，嘈嘈时送枕边声。","dynasty":"清代","title":"苑里八景诗"}
{"author":"蔡见先","content":"稻鼓声中大有秋，农家争报早禾收。平田日暖看罗雀，隔陇烟迷听叱牛。多稼有如云一片，利镰敢比月双钩。祈年天子春前事，千万仓箱愿已酬。","dynasty":"清代","title":"苑里八景诗"}
{"author":"蔡见先","content":"一旅未能保海邦，敢云天堑有长江。军中才把量沙唱，路畔旋看系剑降。谁绘流民登北阙，漫寻清梦卧南窗。长城万里今安在，秃笔终思鼎可扛。","dynasty":"清代","title":"府陷"}
{"author":"蔡见先","content":"梅梢红已上朝暾，冷意无多几点存。泥印渐消鸿爪迹，花铺尚现马蹄痕。寻诗浅踏人双屐，访友迟归酒一樽。三尺立穿师未醒，儿时光景忆程门。","dynasty":"清代","title":"残雪"}
{"author":"蔡见先","content":"莫将时事日关怀，伏枕呻吟卧小斋。客里一身真类叶，病馀双脚已成柴。杜陵落拓诗心壮，阮籍猖狂酒兴佳。最是愁人听未得，残梧风扫点秋阶。","dynasty":"清代","title":"病疟"}
{"author":"蔡见先","content":"得閒缓步入芳丛，扑我吟怀是此中。深院春温天又午，小栏雨过日初烘。海棠睡味三分足，豆蔻含情一点通。别有名花芗泽好，枕函边散粉脂风。","dynasty":"清代","title":"花气"}
{"author":"蔡见先","content":"前村残月尚朦胧，路入茶田第几重。叶露香黏纤指腻，花风凉袭小鬟松。短歌相答莺喉软，嫩色才抽雀舌浓。采得盈筐好归去，莫教野蝶尾行踪。","dynasty":"清代","title":"采茶女"}
{"author":"蔡见先","content":"万叶阴成绿满梢，日长昼永线针抛。藕丝试雪看泥拔，环佩鸣风和竹敲。愠解焦琴歌曲熟，凉招团扇爱恩包。无端妒煞鸳鸯处，梦稳荷池颈刎交。","dynasty":"清代","title":"夏闺词"}
{"author":"蔡见先","content":"数遍铜壶漏半欹，嘐嘐底事报偏迟。闺人好梦三更勖，壮士雄心一剑知。秋草野桥霜印外，晓风茅店月斜时。老夫封事明朝急，听汝连番嘱侍儿。","dynasty":"清代","title":"鸡声"}
{"author":"蔡见先","content":"万籁声喧山色深，山居静坐费沉吟。战秋竹作回天势，爱暖葵存向日心。屠狗早羞为哙伍，缚鸡自笑是淮阴。此身七尺宁无谓，四十功名博一衿。","dynasty":"清代","title":"秋斋有感"}
{"author":"蔡见先","content":"记得花前与酒前，小凭每值晚凉天。低扶有影春如梦，独倚无人日似年。十二雕成看屈曲，三千围住尽婵娟。等閒且把诗童唤，待汝新茶雨后煎。","dynasty":"清代","title":"栏杆"}
{"author":"蔡见先","content":"不因夫婿议从轻，一疏森严上帝京。博得九重温语答，美人未免太沽名。","dynasty":"清代","title":"梁夫人抗疏劾韩世忠"}
{"author":"蔡见先","content":"转眼风霜三径深，白衣送酒是知音。陶公老去头如雪，淡里交情说到今。","dynasty":"清代","title":"白菊"}
{"author":"蔡见先","content":"自来苦海不生波，醋海汪洋可奈何。愿借慈航时一渡，免教风作打头多。","dynasty":"清代","title":"题观音画轴"}
{"author":"蔡见先","content":"才把春山两道舒，眼波又转映霞初。独怜近日枯于井，望断飞鸿一纸书。","dynasty":"清代","title":"秋波"}
{"author":"蔡见先","content":"歌舞场中最可人，昙花一刹坠红尘。香魂应绕新城柳，化作黄鹂唤早春。情丝缕缕渺难通，回首平康爪印鸿。夜半留髡思往事，阿谁消受米双弓。花中领袖女中雄，倾尽囊金送尽穷。巾帼从来多侠气，怜才红拂与卿同。落月犹疑颜色存，枫林彷佛度青魂。题诗祝汝来生事，连理交枝不断根。","dynasty":"清代","title":"追和纫石兄赠黄美人诗元韵"}
{"author":"蔡见先","content":"万叠山峦蘸碧空，身前身后感何穷。几条白骨成灰易，一领青衫洒泪同。昔日视师生亦壮，他时入地鬼之雄。蓬蒿半亩逍遥境，留待修文宅此中。是处佳城葬汝真，葬侬何处转伤神。一锄未了三春梦，七尺仍留百岁身。即有高碑休堕泪，断无疑冢去欺人。买山不作生时计，芳草斜阳结净因。鸡黍田庐惠屡叨，仙栖独惜未曾过。生前户牖绸缪早，劫后河山涕泪多。不待盖棺方定论，敢同临穴一高歌。此诗情比延陵重，空向孤坟剑自摩。","dynasty":"清代","title":"题谢君生圹"}
{"author":"蔡见先","content":"六品头衔保案开，白鹇补服称身裁。不教文字终埋没，天遣分司作秀才。戏翻白手数年间，累万家资博等閒。更掷许多开拓费，买田买宅买青山。惯向温柔乡里寻，闺中五凤伴清吟。囊金尽可供挥霍，尚有藏娇筑屋心。台疆南北耳诗名，中部吟坛久主盟。似亦家家团扇画，攀车争识老书生。当途待遇十分新，出入閒曹近几春。京兆官忙惟五日，骑驴还我旧吟身。四季衣裳备暑寒，好茶好酒好盘餐。转嫌鲈笋都乡味，日向厨娘检食单。沧桑浩劫几经过，半百韶华鬓未皤。再向寿筵数来客，少年同学已无多。比来兰桂茁交枝，三十年前早有儿。当轴老夫惟画诺，醇醪美妇日寻诗。","dynasty":"清代","title":"自叙"}
{"author":"蔡见先","content":"苑里妇，一何工，不事蚕桑废女红。十指纤纤日作苦，得资藉以奉姑翁。食不知味梦不酣，人重生女不生男。生男管向浮梁去，生女朝朝奉旨甘。今日不完明日织，明日不完继以夕。君不见，千条万缕起花纹，组成费尽美人力。","dynasty":"清代","title":"苑里席歌"}
{"author":"蔡见先","content":"鼕鼕声响报花知，上苑春和次第吹。第一承恩随鼓转，沉香亭北海棠枝。鼕鼕声鼓六宫知，绿瘦红肥尽弄姿。独有江梅催不理，楼东更鼓一灯支。羯鼓声中芳信驰，春风先上海棠枝。红尘一骑飞丹荔，又是君王鼓掌时。唐宫花信日嫌迟，击鼓恩同雨露施。转笑海棠开到未，沉香春梦正迷离。","dynasty":"清代","title":"击鼓催花"}
{"author":"蔡见先","content":"自别逋仙梦已孤，横斜栏外倩谁扶。春风无力低笼纸，一幅楼东晚睡图。扶持冷梦属林逋，春去孤山一醒乎。鹤自天涯人自老，可怜无夜不西湖。十二雕栏属曲扶，珊珊梦入小山孤。金铃声动霜禽下，春到罗浮醒到无。","dynasty":"清代","title":"梅梦"}
{"author":"蔡见先","content":"黎明爆竹换年光，共上大家欢喜场。一礼亲朋相问讯，春觞定作几天忙。","dynasty":"清代","title":"苑里年节竹枝词其一"}
{"author":"蔡见先","content":"大开灯市月争明，士女如云结队行。更有官民同乐意，管弦谱出太平声。","dynasty":"清代","title":"苑里年节竹枝词其二"}
{"author":"蔡见先","content":"纷纷牲醴闹头牙，膜拜香烧福德爷。农祝丰年商利市，醉人扶过比邻家。","dynasty":"清代","title":"苑里年节竹枝词其三"}
{"author":"蔡见先","content":"鞭丝钗影夕阳村，祭扫归来旧事论。不踏青青原上草，寿公祠里共招魂。","dynasty":"清代","title":"苑里年节竹枝词其四"}
{"author":"蔡见先","content":"米粽争缠续命丝，斗舟旧事忆潮儿。人家邀福心偏胜，蒲艾青苍插满篱。","dynasty":"清代","title":"苑里年节竹枝词其五"}
{"author":"蔡见先","content":"广设盂兰好道场，慈和宫里闹跄跄。阇黎化食浑閒事，大众皈依拜鬼王。","dynasty":"清代","title":"苑里年节竹枝词其六"}
{"author":"蔡见先","content":"香花酒果列多盘，高供巍巍七妈坛。有巧似知人尽乞，小儿身上乞平安。","dynasty":"清代","title":"苑里年节竹枝词其七"}
{"author":"蔡见先","content":"月到中秋分外殊，尝新有饼美于酴。良宵忙煞痴儿女，牧豕槽边问椅姑。","dynasty":"清代","title":"苑里年节竹枝词其八"}
{"author":"蔡见先","content":"虎头山畔听潮前，此日风高又一年。遍语插萸诸弟辈，题糕莫负菊花天。","dynasty":"清代","title":"苑里年节竹枝词其九"}
{"author":"蔡见先","content":"拌米为丸腻比脂，祀神祭祖两相宜。初来新妇宜男相，一粒投炉卜已知。","dynasty":"清代","title":"苑里年节竹枝词其十"}
{"author":"蔡见先","content":"食福年终是尾牙，盛筵今日请头家。可怜索债从兹急，安得台高好避他。","dynasty":"清代","title":"苑里年节竹枝词其十一"}
{"author":"蔡见先","content":"共云今夕是辞年，儿女围炉笑语传。我独偷閒修酒脯，擘开囊锦祭诗篇。","dynasty":"清代","title":"苑里年节竹枝词其十二"}
{"author":"赵彦肃","content":"循缘多熟境，溺法无要津。虑心屏百虑，犹是隔几尘。云边察飞翼，水底观跃鳞。闷杀鲁中叟，笑倒濠上人。","dynasty":"宋代","title":"舟行松江闻鸡鸣犬吠"}
{"author":"张顶","content":"抛却长竿卷却丝，手持蓑笠献新诗。临川太守清如镜，不是渔人下钓时。","dynasty":"唐代","title":"献蔡京"}
{"author":"白永修","content":"山脚夕烟横，披烟谒上清。云中樵客斧，天际羽人笙。入户群椒矗，升阶万竹平。虚堂绝尘想，岂复梦魂惊。","dynasty":"清代","title":"神清宫"}
{"author":"白永修","content":"猎猎长风吹日沈，老松千尺作龙吟。径携仙人绿玉杖，来听太古朱丝琴。岭头孤月一何净，浦口暗潮相与深。不识寥寥天壤内，几多倾慕托知音。","dynasty":"清代","title":"题少隅诗卷"}
{"author":"白永修","content":"男儿不得遍览天下奇，荒村埋头如茕嫠。几度赍粮甫欲出，行蜗复缩故壳栖。忽然两腋生羽翼，腾骞身疑跨蛟螭。五岳饱看日未晏，时闻耳畔猎猎寒风嘶。握中不知是何物，但觉滑润胜琉璃。谛视始惊一竹杖，乃葛仙翁之所贻。质坚色净高九节，太乙不敢夸青藜。嗟余微生逐蠓蠛，仰屋著书自笑痴。未与仙翁有夙分，何来投赠蒙提携。得非游痴结胸往，无力造物哀我穷黔黎。归来高挂那敢拄，晓色著壁横苍霓。杖兮杖兮勿化蜿蜒去，扶我更上青云梯。","dynasty":"清代","title":"青竹杖歌"}
{"author":"薛涛","content":"水国蒹葭夜有霜，月寒山色共苍苍。谁言千里自今夕，离梦杳如关塞长。","dynasty":"唐代","tags":"离别，写景","title":"送友人"}
{"author":"薛涛","content":"花开不同赏，花落不同悲。欲问相思处，花开花落时。揽草结同心，将以遗知音。春愁正断绝，春鸟复哀吟。风花日将老，佳期犹渺渺。不结同心人，空结同心草。那堪花满枝，翻作两相思。玉箸垂朝镜，春风知不知。","dynasty":"唐代","title":"春望词四首"}
{"author":"薛涛","content":"猎蕙微风远，飘弦唳一声。林梢鸣淅沥，松径夜凄清。","dynasty":"唐代","title":"风"}
{"author":"薛涛","content":"魄依钩样小，扇逐汉机团。细影将圆质，人间几处看。","dynasty":"唐代","tags":"月亮","title":"月"}
{"author":"薛涛","content":"前溪独立后溪行，鹭识朱衣自不惊。借问人间愁寂意，伯牙弦绝已无声。","dynasty":"唐代","tags":"寂寥，愁闷","title":"寄张元夫"}
{"author":"薛涛","content":"去春零落暮春时，泪湿红笺怨别离。常恐便同巫峡散，因何重有武陵期。传情每向馨香得，不语还应彼此知。只欲栏边安枕席，夜深闲共说相思。","dynasty":"唐代","tags":"牡丹","title":"牡丹"}
{"author":"薛涛","content":"露涤清音远，风吹数叶齐。声声似相接，各在一枝栖。","dynasty":"唐代","title":"蝉"}
{"author":"薛涛","content":"双栖绿池上，朝暮共飞还。更忆将雏日，同心莲叶间。","dynasty":"唐代","title":"池上双鸟"}
{"author":"薛涛","content":"花落梧桐凤别凰，想登秦岭更凄凉。安仁纵有诗将赋，一半音词杂悼亡。","dynasty":"唐代","title":"别李郎中"}
{"author":"薛涛","content":"二月杨花轻复微，春风摇荡惹人衣。他家本是无情物，一任南飞又北飞。","dynasty":"唐代","title":"柳絮"}
{"author":"薛涛","content":"揽草结同心，将以遗知音。春愁正断绝，春鸟复哀吟。","dynasty":"唐代","title":"春望其二"}
{"author":"薛涛","content":"风花日将老，佳期犹渺渺。不结同心人，空结同心草。","dynasty":"唐代","title":"春望其三"}
{"author":"薛涛","content":"那堪花满枝，翻作两相思。玉箸垂朝镜，春风知不知。","dynasty":"唐代","title":"春望其四"}
{"author":"薛涛","content":"秋风彷佛吴江冷，鸥鹭参差夕阳影。垂虹纳纳卧谯门，雉堞眈眈俯渔艇。阳安小儿拍手笑，使君幻出江南景。","dynasty":"唐代","title":"江月楼"}
{"author":"薛涛","content":"蜀门西更上青天，强为公歌蜀国弦。卓氏长卿称士女，锦江玉垒献山川。","dynasty":"唐代","title":"续嘉陵驿诗献武相国"}
{"author":"薛涛","content":"青鸟东飞正落梅，衔花满口下瑶台。一枝为授殷勤意，把向风前旋旋开。","dynasty":"唐代","title":"酬辛员外折花见遗"}
{"author":"薛涛","content":"绿沼红泥物象幽，范汪兼倅李并州。离亭急管四更后，不见公车心独愁。","dynasty":"唐代","title":"江亭饯别（一作宴饯，一作江亭宴）"}
{"author":"薛涛","content":"雪耳红毛浅碧蹄，追风曾到日东西。为惊玉貌郎君坠，不得华轩更一嘶。","dynasty":"唐代","title":"十离诗。马离厩"}
{"author":"薛涛","content":"爪利如锋眼似铃，平原捉兔称高情。无端窜向青云外，不得君王臂上擎。","dynasty":"唐代","title":"十离诗。鹰离鞲"}
{"author":"薛涛","content":"双鱼底事到侬家，扑手新诗片片霞。唱到白蘋洲畔曲，芙蓉空老蜀江花。","dynasty":"唐代","title":"酬杜舍人"}
{"author":"薛涛","content":"越管宣毫始称情，红笺纸上撒花琼。都缘用久锋头尽，不得羲之手里擎。","dynasty":"唐代","title":"十离诗。笔离手"}
{"author":"薛涛","content":"平临云鸟八窗秋，壮压西川四十州。诸将莫贪羌族马，最高层处见边头。","dynasty":"唐代","title":"筹边楼"}
{"author":"薛涛","content":"驯扰朱门四五年，毛香足净主人怜。无端咬著亲情客，不得红丝毯上眠。","dynasty":"唐代","title":"十离诗。犬离主"}
{"author":"薛涛","content":"峨嵋山下水如油，怜我心同不系舟。何日片帆离锦浦，棹声齐唱发中流。","dynasty":"唐代","title":"乡思（用前韵）"}
{"author":"薛涛","content":"南天春雨时，那鉴雪霜姿。众类亦云茂，虚心能自持。多留晋贤醉，早伴舜妃悲。晚岁君能赏，苍苍劲节奇。","dynasty":"唐代","title":"酬人雨后玩竹"}
{"author":"薛涛","content":"阑边不见蘘蘘叶，砌下惟翻艳艳丛。细视欲将何物比，晓霞初叠赤城宫。","dynasty":"唐代","title":"金灯花"}
{"author":"薛涛","content":"萤在荒芜月在天，萤飞岂到月轮边。重光万里应相照，目断云霄信不传。按辔岭头寒复寒，微风细雨彻心肝。但得放儿归舍去，山水屏风永不看。","dynasty":"唐代","title":"罚赴边上武相公二首"}
{"author":"薛涛","content":"枝迎南北鸟，叶送往来风。（涛八九岁知声律。一日，其父郧指井梧曰：“庭除一古桐，耸干入云中。”涛应声云云，父愀然久之。后果入乐籍。别本载田洙遇薛涛，有落花联句、夜月联句、四时回文折齿曲，皆后人附会，兹概不录）","dynasty":"唐代","title":"句"}
{"author":"薛涛","content":"陇西独自一孤身，飞去飞来上锦茵。都缘出语无方便，不得笼中再唤人。","dynasty":"唐代","title":"十离诗。鹦鹉离笼"}
{"author":"薛涛","content":"芙蓉新落蜀山秋，锦字开缄到是愁。闺阁不知戎马事，月高还上望夫楼。扰弱新蒲叶又齐，春深花落塞前溪。知君未转秦关骑，月照千门掩袖啼。","dynasty":"唐代","title":"赠远二首"}
{"author":"薛涛","content":"碧玉双幢白玉郎，初辞天帝下扶桑。手持云篆题新榜，十万人家春日长。","dynasty":"唐代","title":"上王尚书"}
{"author":"薛涛","content":"延英晓拜汉恩新，五马腾骧九陌尘。今日谢庭飞白雪，巴歌不复旧阳春。","dynasty":"唐代","title":"酬文使君"}
{"author":"薛涛","content":"才游象外身虽远，学茂区中事易闻。自顾漳滨多病后，空瞻逸翮舞青云。","dynasty":"唐代","title":"酬李校书"}
{"author":"薛涛","content":"菌阁芝楼杳霭中，霞开深见玉皇宫。紫阳天上神仙客，称在人间立世功。","dynasty":"唐代","title":"寄词"}
{"author":"薛涛","content":"色比丹霞朝日，形如合浦筼筜.开时九九如数，见处双双颉颃。","dynasty":"唐代","title":"咏八十一颗"}
{"author":"薛涛","content":"绿英满香砌，两两鸳鸯小。但娱春日长，不管秋风早。","dynasty":"唐代","title":"鸳鸯草"}
{"author":"薛涛","content":"传闻象郡隔南荒，绛实丰肌不可忘。近有青衣连楚水，素浆还得类琼浆。","dynasty":"唐代","title":"忆荔枝"}
{"author":"薛涛","content":"春教风景驻仙霞，水面鱼身总带花。人世不思灵卉异，竞将红缬染轻沙。","dynasty":"唐代","title":"海棠溪"}
{"author":"薛涛","content":"风前一叶压荷蕖，解报新秋又得鱼。兔走乌驰人语静，满溪红袂棹歌初。","dynasty":"唐代","title":"采莲舟"}
{"author":"薛涛","content":"水荇斜牵绿藻浮，柳丝和叶卧清流。何时得向溪头赏，旋摘菱花旋泛舟。","dynasty":"唐代","title":"菱荇沼"}
{"author":"薛涛","content":"玉垒山前风雪夜，锦官城外别离魂。信陵公子如相问，长向夷门感旧恩。","dynasty":"唐代","title":"送卢员外"}
{"author":"薛涛","content":"竹郎庙前多古木，夕阳沈沈山更绿。何处江村有笛声，声声尽是迎郎曲。","dynasty":"唐代","title":"题竹郎庙"}
{"author":"薛涛","content":"洛阳陌上埋轮气，欲逐秋空击隼飞。今日芝泥检征诏，别须台外振霜威。","dynasty":"唐代","title":"赠苏十三中丞"}
{"author":"薛涛","content":"万里桥头独越吟，知凭文字写愁心。细侯风韵兼前事，不止为舟也作霖。","dynasty":"唐代","title":"和郭员外题万里桥"}
{"author":"薛涛","content":"跳跃深池四五秋，常摇朱尾弄纶钩。无端摆断芙蓉朵，不得清波更一游。","dynasty":"唐代","title":"十离诗。鱼离池"}
{"author":"薛涛","content":"紫阳宫里赐红绡，仙雾朦胧隔海遥。霜兔毳寒冰茧净，嫦娥笑指织星桥。九气分为九色霞，五灵仙驭五云车。春风因过东君舍，偷样人间染百花。长裾本是上清仪，曾逐群仙把玉芝。每到宫中歌舞会，折腰齐唱步虚词。","dynasty":"唐代","title":"试新服裁制初成三首"}
{"author":"薛涛","content":"芸香误比荆山玉，那似登科甲乙年。澹地鲜风将绮思，飘花散蕊媚青天。","dynasty":"唐代","title":"赠韦校书"}
{"author":"薛涛","content":"秋风仿佛吴江冷，鸥路参差夕阳影。垂虹纳纳卧谯门，雉堞眈眈俯渔艇。阳安小儿拍手笑，使君幻出江南景。","dynasty":"唐代","title":"江月楼"}
{"author":"薛涛","content":"凭阑却忆骑鲸客，把酒临风手自招。细雨声中停去马，夕阳影里乱鸣蜩。","dynasty":"唐代","title":"西岩"}
{"author":"薛涛","content":"蓊郁新栽四五行，常将劲节负秋霜。为缘春笋钻墙破，不得垂阴覆玉堂。","dynasty":"唐代","title":"十离诗。竹离亭"}
{"author":"薛涛","content":"铸泻黄金镜始开，初生三五月裴回。为遭无限尘蒙蔽，不得华堂上玉台。","dynasty":"唐代","title":"十离诗。镜离台"}
{"author":"薛涛","content":"出入朱门未忍抛，主人常爱语交交。衔泥秽污珊瑚枕，不得梁间更垒巢。","dynasty":"唐代","title":"十离诗。燕离巢"}
{"author":"薛涛","content":"皎洁圆明内外通，清光似照水晶宫。只缘一点玷相秽，不得终宵在掌中。","dynasty":"唐代","title":"十离诗。珠离掌"}
{"author":"薛涛","content":"雨暗眉山江水流，离人掩袂立高楼。双旌千骑骈东陌，独有罗敷望上头。","dynasty":"唐代","title":"送郑眉州"}
{"author":"薛涛","content":"低头久立向蔷薇，爱似零陵香惹衣。何事碧溪孙处士，百劳东去燕西飞。今朝纵目玩芳菲，夹缬笼裙绣地衣。满袖满头兼手把，教人识是看花归。","dynasty":"唐代","title":"春郊游眺寄孙处士二首"}
{"author":"薛涛","content":"远水长流洁复清，雪窗高卧与云平。不嫌袁室无烟火，惟笑商山有姓名。","dynasty":"唐代","title":"酬杨供奉法师见招"}
{"author":"薛涛","content":"冷色初澄一带烟，幽声遥泻十丝弦。长来枕上牵情思，不使愁人半夜眠。","dynasty":"唐代","title":"秋泉"}
{"author":"薛涛","content":"消瘦翻堪见令公，落花无那恨东风。侬心犹道青春在，羞看飞蓬石镜中。","dynasty":"唐代","title":"段相国游武担寺，病不能从题寄"}
{"author":"薛涛","content":"公子翩翩说校书，玉弓金勒紫绡裾。玄成莫便骄名誉，文采风流定不如。","dynasty":"唐代","title":"赠段校书"}
{"author":"薛涛","content":"玉漏声长灯耿耿，东墙西墙时见影。月明窗外子规啼，忍使孤魂愁夜永。","dynasty":"唐代","title":"赠杨蕴中"}
{"author":"薛涛","content":"闻道边城苦，今来到始知。羞将门下曲，唱与陇头儿。黠虏犹违命，烽烟直北愁。却教严谴妾，不敢向松州。","dynasty":"唐代","title":"罚赴边有怀上韦令公二首（一作陈情上韦令公）"}
{"author":"薛涛","content":"王家山水画图中，意思都卢粉墨容。今日忽登虚境望，步摇冠翠一千峰。","dynasty":"唐代","title":"斛石山书事"}
{"author":"薛涛","content":"锦浦归舟巫峡云，绿波迢递雨纷纷。山阴妙术人传久，也说将鹅与右军。","dynasty":"唐代","title":"送扶炼师"}
{"author":"薛涛","content":"昔以多能佐碧油，今朝同泛旧仙舟。凄凉逝水颓波远，惟有碑泉咽不流。","dynasty":"唐代","title":"摩诃池赠萧中丞"}
{"author":"薛涛","content":"翩翩射策东堂秀，岂复相逢豁寸心。借问风光为谁丽，万条丝柳翠烟深。","dynasty":"唐代","title":"和李书记席上见赠"}
{"author":"薛涛","content":"吴均蕙圃移嘉木，正及东溪春雨时。日晚莺啼何所为，浅深红腻压繁枝。","dynasty":"唐代","title":"棠梨花和李太尉"}
{"author":"薛涛","content":"万条江柳早秋枝，袅地翻风色未衰。欲折尔来将赠别，莫教烟月两乡悲。","dynasty":"唐代","title":"送姚员外"}
{"author":"薛涛","content":"浩思蓝山玉彩寒，冰囊敲碎楚金盘。诗家利器驰声久，何用春闱榜下看。","dynasty":"唐代","title":"酬祝十三秀才"}
{"author":"薛涛","content":"闻说凌云寺里苔，风高日近绝纤埃。横云点染芙蓉壁，似待诗人宝月来。闻说凌云寺里花，飞空绕磴逐江斜。有时锁得嫦娥镜，镂出瑶台五色霞。","dynasty":"唐代","title":"赋凌云寺二首"}
{"author":"薛涛","content":"万里惊飙朔气深，江城萧索昼阴阴。谁怜不得登山去，可惜寒芳色似金。茱萸秋节佳期阻，金菊寒花满院香。神女欲来知有意，先令云雨暗池塘。","dynasty":"唐代","title":"九日遇雨二首"}
{"author":"薛涛","content":"千叠云峰万顷湖，白波分去绕荆吴。感君识我枕流意，重示瞿塘峡口图。","dynasty":"唐代","title":"酬雍秀才贻巴峡图"}
{"author":"薛涛","content":"支公别墅接花扃，买得前山总未经。入户剡溪云水满，高斋咫尺蹑青冥。","dynasty":"唐代","title":"酬吴随君"}
{"author":"薛涛","content":"琼枝的皪露珊珊，欲折如披玉彩寒。闲拂朱房何所似，缘山偏映月轮残。","dynasty":"唐代","title":"和刘宾客玉蕣"}
{"author":"薛涛","content":"西风忽报雁双双，人世心形两自降。不为鱼肠有真诀，谁能梦梦立清江。","dynasty":"唐代","title":"江边"}
{"author":"薛涛","content":"许厕高斋唱，涓泉定不如。可怜谯记室，流水满禅居。","dynasty":"唐代","title":"宣上人见示与诸公唱和"}
{"author":"薛涛","content":"曦轮初转照仙扃，旋擘烟岚上窅冥。不得玄晖同指点，天涯苍翠漫青青。","dynasty":"唐代","title":"斛石山晓望寄吕侍御"}
{"author":"薛涛","content":"惊看天地白荒荒，瞥见青山旧夕阳。始信大威能照映，由来日月借生光。","dynasty":"唐代","title":"贼平后上高相公"}
{"author":"薛涛","content":"晓蝉呜咽暮莺愁，言语殷勤十指头。罢阅梵书聊一弄，散随金磬泥清秋。","dynasty":"唐代","title":"听僧吹芦管"}
{"author":"薛涛","content":"霜规不让黄金色，圆质仍含御史香。何处同声情最异，临川太守谢家郎。","dynasty":"唐代","title":"酬郭简州寄柑子"}
{"author":"薛涛","content":"落日重城夕雾收，玳筵雕俎荐诸侯。因令朗月当庭燎，不使珠帘下玉钩。东阁移尊绮席陈，貂簪龙节更宜春。军城画角三声歇，云幕初垂红烛新。","dynasty":"唐代","title":"上川主武元衡相国二首"}
{"author":"薛涛","content":"双栖绿池上，朝去暮飞还。更忆将雏日，同心莲叶间。","dynasty":"唐代","title":"池上双凫"}
{"author":"薛涛","content":"西陆行终令，东篱始再阳。绿英初濯露，金蕊半含霜。自有兼材用，那同众草芳。献酬樽俎外，宁有惧豺狼。","dynasty":"唐代","title":"浣花亭陪川主王播相公暨僚同"}
{"author":"薛涛","content":"泠色初澄一带烟，幽声遥泻十丝弦。长来枕上牵情思，不使愁人半夜眠。","dynasty":"唐代","title":"秋泉"}
{"author":"薛涛","content":"磨润色先生之腹，濡藏锋都尉之头。引书媒而黯黯，入文亩以休休。","dynasty":"唐代","title":"四友赞"}
{"author":"薛涛","content":"晓蝉鸣咽暮莺愁，言语殷勤十指头。罢阅梵书劳一弄，散随金磬泥清秋。","dynasty":"唐代","title":"听僧吹芦管"}
{"author":"薛涛","content":"红开露脸误文君，司蒡芙蓉草绿云。造化大都排比巧，衣裳色泽总薰薰。","dynasty":"唐代","title":"朱槿花"}
{"author":"薛涛","content":"出入朱门四五年，为知人意得人怜。近缘咬着亲知客，不得红丝毯上眠。","dynasty":"唐代","title":"犬离主"}
{"author":"薛涛","content":"越管宣毫始称情，红笺纸上撒花琼。都缘用久锋头尽，不得羲之手里擎。","dynasty":"唐代","title":"笔离手"}
{"author":"薛涛","content":"吴钧蕙圃移嘉木，正及东溪春雨时。日晚莺啼何所为，浅深红腻压繁枝。","dynasty":"唐代","title":"棠梨花和李太尉"}
{"author":"薛涛","content":"琼枝玓瓅露珊珊，欲折如披云彩寒。闲拂朱房何所似，缘山偏映日轮残。","dynasty":"唐代","title":"和刘宾客玉蕣"}
{"author":"薛涛","content":"宅相多能好自持，爱山攒石倚庭陲。铜梁公阜□□□，□□□□□□□。","dynasty":"唐代","title":"题从生假山"}
{"author":"薛涛","content":"东阁移尊绮席陈，貂簪龙节更宜春。军城画角三声歇，云幕初垂红烛新。","dynasty":"唐代","title":"上川主武元衡相国二首其二"}
{"author":"薛涛","content":"闻说凌云寺里花，飞空绕磴逐江斜。有时锁得嫦娥镜，镂出瑶台五色霞。","dynasty":"唐代","title":"赋凌云寺二首其二"}
{"author":"薛涛","content":"茱萸秋节佳期阻，金菊寒花满院香。神女欲来知有意，先令云雨暗池塘。","dynasty":"唐代","title":"九日遇雨二首其二"}
{"author":"薛涛","content":"今朝纵目玩芳菲，夹缬笼裙绣地衣。满袖满头兼手把，教人识是看花归。","dynasty":"唐代","title":"春郊游眺寄孙处士二首其二"}
{"author":"薛涛","content":"九气分为九色霞，五灵仙驭五云车。春风因过东君舍，偷样人间染百花。","dynasty":"唐代","title":"试新服裁制初成三首其二"}
{"author":"薛涛","content":"长裾本是上清仪，曾逐群仙把玉芝。每到宫中歌舞会，折腰齐唱步虚词。","dynasty":"唐代","title":"试新服裁制初成三首其三"}
{"author":"薛涛","content":"扰弱新蒲叶又齐，春深花落塞前溪。知君未转秦关骑，月照千门掩袖啼。","dynasty":"唐代","title":"赠远二首其二"}
{"author":"薛涛","content":"越管宣毫始称情，红笺纸上撒花琼。都缘用久锋头尽，不得羲之手里擎。","dynasty":"唐代","title":"十离诗笔离手"}
{"author":"薛涛","content":"按辔岭头寒复寒，微风细雨彻心肝。但得放儿归舍去，山水屏风永不看。","dynasty":"唐代","title":"罚赴边上武相公二首其二"}
{"author":"黄公度","content":"眉尖早识愁滋味，娇羞未解论心事。试问忆人不？无言但点头。嗔人归不早，故把金杯恼。醉看舞时腰，还如旧日娇。","dynasty":"宋代","tags":"婉约，抒情，失意，少女","title":"菩萨蛮·眉尖早识愁滋味"}
{"author":"黄公度","content":"薄宦各东西，往事随风雨。先自离歌不忍闻，又何况，春将暮。愁共落花多，人逐征鸿去。君向潇湘我向秦，后会知何处。","dynasty":"宋代","tags":"分别，抒情，不舍","title":"卜算子·薄宦各东西"}
{"author":"黄公度","content":"邻鸡不管离怀苦，又还是、催人去。回首高城音信阻。霜桥月馆，水村烟市，总是思君处。裛残别袖燕支雨，谩留得、愁千缕。欲倩归鸿分付与。鸿飞不住，倚阑无语，独立长天暮。","dynasty":"宋代","tags":"离别，相思，抒情","title":"青玉案·邻鸡不管离怀苦"}
{"author":"黄公度","content":"幽香冷艳缀疏枝。横影卧霜溪。清楚浑如南郭，孤高胜似东篱。岁寒风味，黄花尽处，密雪飞时。不比三春桃李，芳菲急在人知。","dynasty":"宋代","title":"朝中措"}
{"author":"黄公度","content":"缓步春山春日长，流莺不语燕飞忙。桃花落处无人见，濯手惟闻涧水香。","dynasty":"宋代","title":"暮春山间"}
{"author":"黄公度","content":"夜寒江净山含斗。起来搔首。梅影横窗瘦。好个霜天，闲却传杯手。君知否。乱鸦啼后。归思浓如酒。”公时在泉南签幕，依韵作此送之。又有送汪内翰移镇宣城长篇，见集中。比有《能改斋漫录》载汪在翰苑，娄致言者，尝作“点绛唇”云云。最末句，“晚鸦啼后，归梦浓如酒。”或问曰：“归梦浓如酒，何以在晚鸦啼后？”汪曰：“无奈这一队畜生何。”不惟事失其实，而改窜二字，殊乖本义。嫩绿娇红，砌成别恨千千斗。短亭回首。不是缘春瘦。一曲阳关，杯送纤纤手。还知否。凤池归后。无路陪尊酒。","dynasty":"宋代","title":"点绛唇"}
{"author":"黄公度","content":"郁葱佳气。天降麒麟瑞。回首处，江城外。一麾遗爱在，万口欢声沸。人乍远，危楼目断天无际。五马徘徊地。春色随归旆。寿水绿，壶山翠。风轻香篆直，日暖歌喉脆。椒觞举，人人尽祝千秋岁。","dynasty":"宋代","title":"千秋岁（贺莆守汪待举怀忠生日，汪报政将归，因以送之）"}
{"author":"黄公度","content":"高楼目断南来翼。玉人依旧无消息。愁绪促眉端。不随衣带宽。萋萋天外草。何处春归早。无语凭栏杆。竹声生暮寒。","dynasty":"宋代","title":"菩萨蛮（公时在泉幕，有怀汪彦章而作。以当路多忌，故托玉人以见意。）"}
{"author":"黄公度","content":"寒透小窗纱，漏断人初醒。翡翠屏间拾落钗，背立残釭影。欲去更踟蹰，离恨终难整。陇首流泉不忍闻，月落双溪冷。","dynasty":"宋代","title":"卜算子（公赴召命道过延平，郡宴有歌妓，追诵旧事，即席赋此。）"}
{"author":"黄公度","content":"公尝贻书台官，欲著私史以谤时政。盖公之在泉幕也，尝有启贺李侍御文会云：“虽莫陪宾客后尘，为大厦之贺，固将续山林野史，记朝阳之鸣。”因是罢归。将离临安，作此词，所谓故园桃李，盖指二侍儿也。湖上送残春，已负别时归约。好在故园桃李，为谁开谁落。还家应是荔支天，浮蚁要人酌。莫把舞裙歌扇，便等闲抛却。","dynasty":"宋代","title":"好事近"}
{"author":"黄公度","content":"西风城郭尚炎威，竟日琴尊历翠微。红尽秋林枫正落，凉生晚寺雨初飞。相从岁月交情旧，此去尘埃会面稀。往事惟馀故侯冢，白杨衰草露沾衣。","dynasty":"宋代","title":"题云台寺"}
{"author":"黄公度","content":"离家一月断家书，家在闽山深处居。路入江南隔分水，山犹不见况吾庐。","dynasty":"宋代","title":"题紫溪驿"}
{"author":"黄公度","content":"可但儿曹学未成，鄙心蔓草要锄耕。劳君穷海坐宾馆，为我文坛作主盟。苜蓿阑干朝饭薄，图书跌荡夜谭清。便携琴剑东归得，信有人间桑梓情。","dynasty":"宋代","title":"体南先生戒途有日惠诗为别三复黯然和韵奉送"}
{"author":"黄公度","content":"抟抄聚散苦匆匆，岁晚山寒吾道东。万木飘萧催客老，一官去住任天公。情知今夕芳尊倒，魂断长亭返照红。却喜到家春正好，蛮烟洗尽见华风。","dynasty":"宋代","title":"体南先生戒途有日惠诗为别三复黯然和韵奉送"}
{"author":"黄公度","content":"膴政渐遐俗，清风律懦夫。人怜埋玉树，谁复奠生刍。赋寿无三甲，传家有二雏。经纶才不展，身世一长吁。","dynasty":"宋代","title":"挽蔡公南别驾二首"}
{"author":"黄公度","content":"往岁从新幕，逢君入瘴乡。但知期白首，谁意熟黄粱。星屏尘埃合，铭旌道路长。几经遗爱地，清泪湿甘棠。","dynasty":"宋代","title":"挽蔡公南别驾二首"}
{"author":"黄公度","content":"德齿周元老，风流汉二疏。千锺儿辈事，三径野人居。独行他年传，生涯几卷书。东山终不起，天意竟何如。","dynasty":"宋代","title":"挽蔡子应郎中二首"}
{"author":"黄公度","content":"袭庆名臣胄，栖身世隐堂。忧时多鲠论，疾恶见刚肠。仿佛商楹奠，凄凉汉署香。老成无复见，雨泣路人伤。","dynasty":"宋代","title":"挽蔡子应郎中二首"}
{"author":"黄公度","content":"贵不改旧习，老犹遵幼仪。安贫偕隐者，急义胜男儿。馀涧河九里，宁馨桂一枝。秋毫有遗恨，石窌剖封迟。","dynasty":"宋代","title":"挽陈夫人卓氏二首"}
{"author":"黄公度","content":"苹藻洁羞遗训在，芝兰奕叶庆源赊。何人诔德须千字，他日冢傍应万家。秋风摧谢忘忧草，古木悲啼反哺鸦。犹忆升堂初跪拜，依然象服俨笄珈。","dynasty":"宋代","title":"挽陈夫人卓氏二首"}
{"author":"黄公度","content":"少年挟策上皇都，晚岁论功向石渠。犹忆微才在天禄，铅丹曾为校遗书。","dynasty":"宋代","title":"挽方宋贤四绝"}
{"author":"黄公度","content":"千年忠孝归图画，百卷风骚动冕旒。一尉南州成底事，可怜夜壑遽移舟。","dynasty":"宋代","title":"挽方宋贤四绝"}
{"author":"黄公度","content":"管辂相无壬甲寿，郑玄梦告已辰年。收书恨未齐东观，作记虚传上九天。","dynasty":"宋代","title":"挽方宋贤四绝"}
{"author":"黄公度","content":"平生好尚流俗表，无数交游气概中。未觉门前车辙少，阿戎清赏有浑风。","dynasty":"宋代","title":"挽方宋贤四绝"}
{"author":"黄公度","content":"生平劲节朱丝直，老去清规玉斗寒。卜築空存新第宅，典刑不见旧衣冠。百年世事随风烛，二纪才名独冷官。谢砌馀芳知未泯，森森儿侄长芝兰。","dynasty":"宋代","title":"挽方有成教授"}
{"author":"黄公度","content":"才华早岁妙中州，惠爱长存瘴岭头。陈迹他年循吏传，遗文何日茂陵求。平生业履一经在，投老功名万事休。惟有岿然岘山石，往来涕泪不胜流。","dynasty":"宋代","title":"挽方仲及签判二首"}
{"author":"黄公度","content":"年来群盗满南区，百指间关返旧庐。杖屦不辞还往数，尊罍犹想笑谭馀。音容忽忽成千古，身世悠悠竟六如。修短穷通一无恨，可怜经济尽丘墟。","dynasty":"宋代","title":"挽方仲及签判二首"}
{"author":"黄公度","content":"襟怀渊海浩难量，仕路恩威见弛张。剧邑蒲鞭闲累月，潢池血剑萧如霜。朱门绝迹心常泰，银艾横腰鬓未苍。学不康时年半百，可怜天道竟茫茫。","dynasty":"宋代","title":"挽顾德将别驾"}
{"author":"黄公度","content":"吾道初彫丧，斯文竟老成。一经贻子训，万石擅家声。棠棣春阴重，芝兰晚节荣。馀芳知未泯，奕世有簪缨。","dynasty":"宋代","title":"挽乐全宋丈二首"}
{"author":"黄公度","content":"叹息高人逝，仪形绘事传。耆年馀八十，遗行满三千。朱绂沾新命，苍松郁故阡。春风笳吹咽，桃李亦凄然。","dynasty":"宋代","title":"挽乐全宋丈二首"}
{"author":"黄公度","content":"吾道初彫丧，名公竟典刑。牧民沾汉玺，诏子有韦经。阻奉金銮对，虚埋石槨铭。登门人已往，遗范俨丹青。","dynasty":"宋代","title":"挽林惠州深父二首"}
{"author":"黄公度","content":"昭代轻辞禄，高堂乐击鲜。庆馀黄雀报，梦契白鸡年。酹酒生刍外，归魂宿草边。伤生耆旧尽，执绋涕潸然。","dynasty":"宋代","title":"挽林惠州深父二首"}
{"author":"黄公度","content":"曾向文闱屈壮图，羞将华发傍戎车。平生自致千金产，投老相辜一卷书。有子克家追羯末，何人会葬尽严徐。青天白日佳城闭，宰木萧萧穗帐虚。","dynasty":"宋代","title":"挽林闻远"}
{"author":"黄公度","content":"断机贻子训，截发具宾盘。异数行开邑，他乡忽盖棺。薤歌春日晚，萱树北堂寒。萧瑟青门道，莱衣泪不乾。","dynasty":"宋代","title":"挽欧阳夫人许氏二首"}
{"author":"黄公度","content":"曹范梅峰下，安舆晋水傍。百年亏上寿，五鼎富前丧。鸾监尘初合，龙龛木已苍。平生足阴德，亲受伯仁觞。","dynasty":"宋代","title":"挽欧阳夫人许氏二首"}
{"author":"黄公度","content":"弓冶传家学，才名观国宾。谭经至白首，投老漫青纶。北去曾乘险，南归益自珍。要知超悟处，缥帙有离尘。","dynasty":"宋代","title":"挽十一伯奉议四首"}
{"author":"黄公度","content":"丘壑性所乐，诗书老自娱。谭惟听两部，贫不种千奴。岁月柯间蚁，功名水上凫。平生五车读，留得付诸孤。","dynasty":"宋代","title":"挽十一伯奉议四首"}
{"author":"黄公度","content":"有子皆麟凤，承家赖一夔。朝班通籍日，纶诰锡封时。堂上兰羞罢，人间风树悲。生荣死不朽，犹恨未期颐。","dynasty":"宋代","title":"挽十一伯奉议四首"}
{"author":"黄公度","content":"往者更声律，公兮独老成。馀波及犹子，作赋得虚名。瘴海三年别，灵岩一梦惊。归来访遗跡，心折涕纵横。","dynasty":"宋代","title":"挽十一伯奉议四首"}
{"author":"黄公度","content":"吴侯大雅姿，妙龄饱经术。场屋早蜚声，囊锥颖立出。携书走帝阍，一第颔髭摘。夷途骋骏步，霄汉刷健翮。胸中万馀卷，未试二三策。谁知廊庙具，反任州县责。官小不自卑，直道酬平昔。爱民如爱子，忧国如忧室。恺悌疲俗苏，廉介贪夫律。至今遗爱地，籍籍数嘉绩。松菊动归思，尘埃辞吏役。挂冠神武门，高卧扬雄宅。追念平生为，秋毫一无失。桎梏谢轩冕，膏肓嗜水石。十载州府间，不见庞公迹。万事同甑破，百年过箭疾。呜呼老成人，忽忽就窀穸。丰碑存众口，馀庆有佳息。於公虽无憾，岂不为时惜。作诗遣哀情，诗成转凄恻。","dynasty":"宋代","title":"挽吴君与大夫"}
{"author":"黄公度","content":"末学知归{寓禺换禹}，先生有典刑。家贫甘半菽，身后只群经。尊俎言犹在，琼瑰梦已灵。林宗负全节，无愧冢中铭。","dynasty":"宋代","title":"挽张直讲圣行二首"}
{"author":"黄公度","content":"故老复谁在，此邦嗟至今。文章千古事，忠孝一生心。客散门庭寂，尘留几杖深。莆人颂遗爱，南望泪横襟。","dynasty":"宋代","title":"挽张直讲圣行二首"}
{"author":"黄公度","content":"孟母邻兮陶母宾，祥麟威凤各才名。早持容德嫔天族，谁信艰勤老我生。双鹤蹁跹来吊客，一牛贔屭得佳城。人间毫发有遗恨，五桂才看一桂荣。","dynasty":"宋代","title":"挽赵若愚母"}
{"author":"黄公度","content":"安室全贞操，刑家蔼令仪。乘龙推快婿，干蛊有馨儿。未遂林乌报，俄缠风树悲。汗青他日传，不愧柏舟诗。","dynasty":"宋代","title":"挽朱师禹母二首"}
{"author":"黄公度","content":"孝养空怀橘，严规想断机。影留生日面，棺掩嫁时衣。萱室言犹在，兰陔事已非。九原行楚挽，桃李惨春晖。","dynasty":"宋代","title":"挽朱师禹母二首"}
{"author":"黄公度","content":"鞍马泊孤亭，人烟接古城。半村留晚照，万壑送秋声。风月思玄度，文章愧长卿。桃源何处在，山驿至今名。","dynasty":"宋代","title":"晚泊桃源驿奉怀幕府诸公"}
{"author":"黄公度","content":"疾风吹尘暗河县，去马来牛不复辨。黄昏始扣主人门，置酒张灯促华馔。夜如何其初促膝，人生会合难再得。簿书何急来相仍，且将欵曲终今夕。腐儒衰晚谬通籍，射策君门期第一。天门日射黄金榜，自怪一日声辉赫。三年奔走空皮骨，足茧荒山转愁疾。未有涓埃答圣朝，途穷反遭俗眼白。怀抱何时得好开，生前相遇且衔杯。儒术於我何有哉，黄帽青鞋归去来。","dynasty":"宋代","title":"晚泊同安林明府携酒相过戏集杜陵句为醉歌行"}
{"author":"黄公度","content":"怪底儿童无远图，埋盆注水插芙蕖。人心不作非真想，便觉东湖入座隅。","dynasty":"宋代","title":"晚自东湖携藉花归儿辈争插盆池香艳不歇亦供"}
{"author":"黄公度","content":"鸣呼祸变稔前朝，都城千雉摧天骄。翠华北征沙漠遥，六宫万里从翚褕。我皇龙飞守宗祧，周宣汉武见今朝。问安视膳阻夙宵，位极万乘心何聊。大哉圣孝回天眷，万类革心非革面。天边驿骑急星电，传报{左马右鬼}舆涉淮甸。小臣喜极手欲抃，朝坤一夜欢声遍。遥想千官会星弁，拜舞称觞长乐殿。","dynasty":"宋代","title":"闻太母还舆喜极成歌"}
{"author":"黄公度","content":"鸡虫底处觅得失，凫鹤无心较短长。医国未能三折臂，忧时空费九回肠。","dynasty":"宋代","title":"无题"}
{"author":"黄公度","content":"闲处工夫要破除，茅堂一枕黑甜馀。漆园栩栩看成蝶，边笥便便旧贮书。扫尽机心还罔象，了无行迹便华胥。故人千里能知我，远寄月团供燕居。","dynasty":"宋代","title":"午睡起得富沙信"}
{"author":"黄公度","content":"一鹯独立鸟群空，寂寞谁怜汉阁雄。雁塔他年曾接武，乌台今日自生风。平湖入座摇寒碧，返照催人堕晚红。目断禁城骢马客，何时谭笑一尊同。","dynasty":"宋代","title":"西湖会同年和巫子先韵"}
{"author":"黄公度","content":"无复西郊访绮罗，任教佳景去如梭。残杯冷炙何曾梦，乱絮飞花积渐多。举世尽从忙里过，几人能共醉时歌。不辞作意营春事，急雨狂风可奈何。","dynasty":"宋代","title":"西郊步武地春将老矣不能一往朝吉侄今日为遨"}
{"author":"黄公度","content":"稻粱未饱且纷纷，鸿鹄低徊鸡鹜群。万里归心闽峤月，十年旅梦瘴溪云。邻谙好事频赊酒，家不全贫肯卖文。未用天涯欢离索，一尊满意说桑枌。","dynasty":"宋代","title":"西园招陈彦招同饮"}
{"author":"黄公度","content":"刺桐城边桐叶飞，刺桐城外行人稀。客来别我有所适，问客此去何当归。林卿妙龄才秀发，胸中万卷涌溟渤。家声合沓盖九州，里第嶙峋表双阙。劫来试吏天南方，骥絷焉能骋所长。梅仙脱身东市卒，杜老落笔中书堂。传道淮壖减豺虎，政须礼乐事明主。之子轩轩霄汉姿，好向春风刷毛羽。","dynasty":"宋代","title":"惜别行送林梅卿赴阙"}
{"author":"黄公度","content":"皇天啬甘泽，为农生理休。哀哉桑麻瘁，得意蓬蒿稠。一夜溜檐雨，晓屋喧鸣鸠。惊涛注空壑，秀色溢平畴。田舍无宿储，及此宽百忧。陌上谁家郎，惟恐阻春游。","dynasty":"宋代","title":"喜雨"}
{"author":"黄公度","content":"背堂资僻远，要路亦高深。未负幽栖志，回看不住心。寒花隐乱草，飞鸟度层阴。独绕荒斋径，新诗近玉琴。","dynasty":"宋代","title":"戏集老杜句再和"}
{"author":"黄公度","content":"酷暑避修竹，繁阴侵短楹。形骸方枕簟，车马忽柴荆。对酒情无极，哦诗韵更清。昏鸦催别急，天末片云横。","dynasty":"宋代","title":"夏日陈应求见访"}
{"author":"黄公度","content":"村村翁妪贺年华，不道行人亦念家。可是浮名能挽我，杖藜元日度仙霞。","dynasty":"宋代","title":"仙霞道中"}
{"author":"黄公度","content":"薄墓雨霏霏，归心恨不飞。客程三日阻，家舍半年违。涧涩水争道，山空云触衣。凭谁洗光手，取出太阳辉。","dynasty":"宋代","title":"仙霞道中阻雨"}
{"author":"黄公度","content":"一水远能白，群山阴更青。静怜风细细，闲任雨冥冥。春色供多病，时情畏独醒。平生忧国意，客至问朝廷。","dynasty":"宋代","title":"闲居"}
{"author":"黄公度","content":"北陌争迎丞相车，南郡新分刺史符。弩矢纷纷夹道趋，旌旗猎猎照通衢。一时冠盖事奔走，车马不许停斯须。贤愚贵贱俱物役，始觉名利真区区。我亦年来忝簪绂，苛礼羁人日湮汨。往来叨沐主人恩，陶母不恪千金发。平明联辔逐西风，归路三更踏明月。解貂野店贳浊酒，醉罢高谭偃溟渤。风尘薄宦君勿悲，犹胜低回场屋时。乌帽白袍青竹榻，短檠终夜照红蜡。","dynasty":"宋代","title":"偕方次云饯孙守月下同归戏成"}
{"author":"黄公度","content":"一室函沧海，群公半列侯。放怀追许谢，洗耳笑巢由。花暖蜂相趁，泥香燕自求。杖藜穷胜境，染笔记春游。","dynasty":"宋代","title":"偕徐子由余子侯陈应求游虎丘岩偶题壁韵叶因"}
{"author":"黄公度","content":"北方九月霜，宾盘无生菜。岭南信地暖，穷冬竹萌卖。君念庾郎贫，茧栗供庖宰。中有岁寒姿，真时久不坏。前身渭川侯，千亩偿宿债。珍可配天花，贱不数石芥。早薤与晚菘，奴仆望宾介。文园酒渴馀，想不厌姑嘬。预恐吹作竹，明日东风噫。急须驱儿童，倾筐携采采。","dynasty":"宋代","title":"谢傅参议彦济惠笋用山谷韵"}
{"author":"黄公度","content":"鸡豚殆尽官车过，豺虎犹存野老愁。万一皇恩更宽大，会令戈甲变耡耰。","dynasty":"宋代","title":"行安溪道中"}
{"author":"黄公度","content":"山木转斜晖，秋风动客衣。露华侵坐冷，星宿傍檐稀。楼迥钟声隐，更长烛影微。年来倦奔走，早觉利名非。","dynasty":"宋代","title":"迓泉守晚宿囊山"}
{"author":"黄公度","content":"木落闽山暮，云深野寺秋。寒花空照眼，浊酒不禁愁。宦拙羞奔走，时危且滞留。迥廊供徙倚，万虑寄冥搜。","dynasty":"宋代","title":"迓杨守宿九峰"}
{"author":"黄公度","content":"羌吹宣重籥，胡床近小台。轻轻云片度，淡淡月华开。壁暗雨留藓，庭虚风落梅。纳凉公宇邃，清夜兴悠哉。","dynasty":"宋代","title":"夜坐梅树下率尔"}
{"author":"黄公度","content":"茅檐供倚薄，藜杖费扶携。天入平芜阔，山含宿霭低。树声风便旋，野色晚凄迷。容易营生事，秋田稻欲齐。","dynasty":"宋代","title":"倚薄"}
{"author":"黄公度","content":"南来厌见跕飞茑，之子相逢意凛然。未用天涯欢沦落，要知幕府盛才贤。清谭霏屑论交地，叠鼓喧江送别筵。帆腹渐肥人渐远，离愁长在夕阳边。","dynasty":"宋代","title":"与方稚川"}
{"author":"黄公度","content":"快笔三江倒，宏材太室须，平生阅人久，所识似君无。岭海非长策，乾坤赖壮图。殷勤将寿斝，邂逅即亨衢。老骥心犹在，饥鹰寒易呼。何时殿门外，握手话江湖。","dynasty":"宋代","title":"与洪景伯"}
{"author":"黄公度","content":"鸣鸠乳燕报新晴，更被提壶苦劝人。万点桃花落红雨，十分蕉叶负青春。醉乡归去疑无路，诗笔拈来似有神。莫惜千金买一笑，馀年乐事更关身。","dynasty":"宋代","title":"雨后春游"}
{"author":"黄公度","content":"红尽桃初实，青浓柳欲花。春归人迹少，山远市声哗。空有前朝树，难寻处士家。登临多感慨，况复客天涯。","dynasty":"宋代","title":"雨后陪省中诸公游竹阁"}
{"author":"黄公度","content":"习习春风软，迟心春日暄。生意遍宇宙，尽托青皇恩。屏翳刚作恶，一夜如翻盆。奔流万壑怒，比晓千山昏。鸣鸠唤我起，杖屦行中园。呼僮理僵仆，春事无半存。蓬蒿增意气，兰药遭排根。虽无桃李妍，却有桑麻繁。万化相除谢，此理谁明论。去去勿复辨，荣枯任乾坤。","dynasty":"宋代","title":"雨后行花圃"}
{"author":"黄公度","content":"杰阁侵霄汉，宸章焕壁奎。内庭颁宝宴，中使揭璇题。信誓山河固，庞恩雨露低。寒儒倚天禄，目断五云西。","dynasty":"宋代","title":"御赐阁额二首"}
{"author":"黄公度","content":"功掩萧何第，名超崔氏堂。孤忠扶社稷，一德契穹苍。金碧飞翚外，鸾虬结绮傍。落成纷贺燕，弱羽得高翔。","dynasty":"宋代","title":"御赐阁额二首"}
{"author":"黄公度","content":"老去低徊强北游，春来消息望南州。别离况复年华换，富贵难令少壮留。行李未知何处定，屠苏还解忆人不。可堪一夜寒江雨，滴作羁怀万斛愁。","dynasty":"宋代","title":"元日次良翰韵"}
{"author":"黄公度","content":"后乐先忧记饱观，兹楼今始得凭栏。吐吞五水波涛阔，出纳三光境界宽。黄帝乐声喧广宙，湘君山影浸晴澜。江山何独助张说，收拾清晖上笔端。","dynasty":"宋代","title":"岳阳楼"}
{"author":"黄公度","content":"雅制初仍旧，佳名留至今。城依刺桐古，亭入芰荷深。尊俎宾僚集，旌麾刺史临。自公多暇日，及此豁尘襟。","dynasty":"宋代","title":"越十日陪使君汪内翰复来"}
{"author":"黄公度","content":"鞍马侵三伏，萍蓬寄一身。及秋归计早，到日附书频。炎岭休长客，清漳有故人。过逢如问信，为道各埃尘。","dynasty":"宋代","title":"再别郑叔友兼寄方次云"}
{"author":"黄公度","content":"斗粟驱人堕世纷，卯申凫鹜动成群。桁杨闲卧吏休日，尊俎清谭士集云。久矣蛮荒真下策，信哉邹鲁号多文。酒酣预约鸡豚社，会见婆娑故国枌。","dynasty":"宋代","title":"再用韵"}
{"author":"黄公度","content":"行行渐入瘴乡深，官事从人笑我侵。越俎代庖真有愧，逢场作戏本无心。宾僚暇日一杯酒，杖屦西园十亩阴。政尔无能落闲处，且从猿鸟觅知音。","dynasty":"宋代","title":"再用韵书怀"}
{"author":"黄公度","content":"不与雪霜分素艳，却随桃杏竞芳辰。自知孤洁群心妒，故著微红伴早春。","dynasty":"宋代","title":"早春红梅盛开有感"}
{"author":"黄公度","content":"少年桃李竞青春，回顾寒梅已丈人。强欲施朱追俗好，谁知翻是失天真。","dynasty":"宋代","title":"早春红梅盛开有感"}
{"author":"黄公度","content":"五更驱倦仆，发轫古城边。月色潮初上，钟声人正眠。自怜筋力在，无补岁时迁。远愧陶彭泽，归心独浩然。","dynasty":"宋代","title":"早发东城迓宪车"}
{"author":"黄公度","content":"夜宿姜峰寺，晓投刘店村。秋光随杖屦，逸兴满郊原。短句时时得，何人细细论。凤凰山下约，回首欲飞翻。","dynasty":"宋代","title":"早发延福道间偶作录呈"}
{"author":"黄公度","content":"鸡唱度才三，羸僮井臼探。缺瓶分晓月，古灶涌晴岚。口腹真吾累，庖厨赖尔堪。支离不耕者，对案敢无惭。","dynasty":"宋代","title":"赠炊僮"}
{"author":"黄公度","content":"行色动高盖，题诗寄短笺。离亭春草外，吉水暮云边。鵰鹗抟霜翅，骅骝受玉鞭。槐黄须努力，好语及秋天。","dynasty":"宋代","title":"赠弟稚圭别"}
{"author":"黄公度","content":"禅翁笑拥两朱轮，麈尾蒲团付底人。千里讴吟真刺史，三朝出入老宗臣。春风半道旌旗转，南国一番桃李新。莫把蹄涔留尺鲤，早令图画上麒麟。","dynasty":"宋代","title":"赠泉守赵表之二首"}
{"author":"黄公度","content":"扁舟昔舣浙江边，曾醉王孙玳瑁筵。竹杖芒鞵晚城上，金荷银烛夜堂前。宦游我辈聊复尔，聚散人间亦偶然。谁料天涯今八载，青灯相对各华颠。","dynasty":"宋代","title":"赠泉守赵表之二首"}
{"author":"黄公度","content":"幅贴别我五周星，今日相逢眼暂明。一第男儿身自致，曾将踪跡问君平。","dynasty":"宋代","title":"赠日者黄明远"}
{"author":"黄公度","content":"飘然瓶锡信行藏，偶驻姜峰古道场。欲识高人用心处，白云堂下一炉香。","dynasty":"宋代","title":"赠延福端老二绝"}
{"author":"黄公度","content":"我来欲问小乘禅，惭愧尘埃未了缘。忽忆去年秋夜话，共听风雨不成眠。","dynasty":"宋代","title":"赠延福端老二绝"}
{"author":"黄公度","content":"丈夫贵成名，人子重养志。志养非鼎食，名成要身致。世上万男儿，二者少称遂。乐哉张公子，此事有馀地。昔我游武林，始与张君值。津津紫芝眉，落落青云器。骅骝步康衢，鵰鹗腾秋翅。一官天南州，艰难已尝试。悠然望白云，归来为隐吏。轩裳非吾心，菽水重亲意。築堂九畹边，远取南陔义。膳羞务馨洁，晨夕必躬视。老人嗜国香，幽怀时一寄。春风敷柔丝，色与恩袍类。不效荆楚俗，纫之为佩璲。不学会稽亭，徒然修事。愿言倚玉树，同作庭阶瑞。他年粉署握，永伴莱衣戏。","dynasty":"宋代","title":"张云翔采兰堂"}
{"author":"黄公度","content":"工拙相悬几驿亭，敢将沮洳敌东溟。百年事契心先许，千里神交眼倍青。嗜酒杨雄官拓落，耽诗杜甫瘦伶俜。何时握笔论今古，经苦劳君一启扃。","dynasty":"宋代","title":"章运干和绿阴堂用韵为谢"}
{"author":"黄公度","content":"万事萦心空岁月，一分春色已尘埃。檐前雨脚何时断，陌上遨头几日来。寒束幽花如有待，风延啼鸟苦相催。明年此会各南北，趁取官闲共酒杯。","dynasty":"宋代","title":"正月晦日寄宋永兄"}
{"author":"黄公度","content":"客里萍蓬愧此身，天涯风俗对兹辰。云容山意商量雪，梅蕾葭灰漏洩春。岁晚旅怀元自恶，夜长归梦为谁频。遥怜儿女团乐处，应念江山飘泊人。","dynasty":"宋代","title":"至日题江山驿"}
{"author":"黄公度","content":"去年至日老夫家，呼儿具酒对梅花。今年至日空奔走，岂止无花亦无酒。薄宦驱人无已时，客怀牢落强裁诗。君不见杜陵老诗伯，年年至日长为客。","dynasty":"宋代","title":"至日戏题天福寺"}
{"author":"黄公度","content":"月色今宵万里，笛声何处孤舟。世事堪惊流水，乡心不忍登楼。","dynasty":"宋代","title":"中秋西江上"}
{"author":"黄公度","content":"四山如画古端州，州在西江欲尽头。漫道江山解留客，老夫归思甚东流。","dynasty":"宋代","title":"自恩平还题嵩台宋隆馆二绝"}
{"author":"黄公度","content":"松菊壶山手自栽，二年羁宦客嵩台。无端却被东风误，又作恩平一梦回。","dynasty":"宋代","title":"自恩平还题嵩台宋隆馆二绝"}
{"author":"黄公度","content":"避暑寓只园，黎明茺远村。桑麻迷杜曲，鸡犬散桃源。迳草细将合，溪流深不喧。幽怀未能惬，城郭已朝暾。","dynasty":"宋代","title":"自法石早归"}
{"author":"黄公度","content":"同云幕幕暗前山，急雨飕飕酿小寒。桃花欲开尚羞涩，梅梢已老半阑珊。话别一尊休草草，丈夫相识期岁老。绨袍万一未忘情，春风莫惜归来早。","dynasty":"宋代","title":"醉中别李元泰"}
{"author":"黄公度","content":"薄暮雨霏霏，归心恨不飞。客程三日阻，家舍半年违。涧涩水争道，山空云触衣。凭谁洗光手，取出太阳辉。","dynasty":"宋代","title":"仙霞道中阻雨"}
{"author":"黄公度","content":"倦仆去复返，怜君归未能。吟馀幽砌月，梦破短檠灯。地僻人稀到，书成雁莫凭。秋风霜翮健，天末看飞腾。","dynasty":"宋代","title":"家僮归得王庆长"}
{"author":"黄公度","content":"时事含胡里，年华转烛间。利名多噂沓，贫贱觉安閒。致主知无术，归休幸有山。茅堂一尊酒，时得慰愁颜。","dynasty":"宋代","title":"漫成"}
{"author":"黄公度","content":"酷暑避脩竹，繁阴侵短楹。形骸方枕簟，车马忽柴荆。对酒情无极，哦诗韵更清。昏鸦催别急，天末片云横。","dynasty":"宋代","title":"夏日陈应求见访"}
{"author":"黄公度","content":"落石奔沙岸，颓云拥树根。牛羊千古道，鸡犬数家村。风递邻舂急，春归农事繁。生涯随处乐，翁妪话柴门。","dynasty":"宋代","title":"山行即事二首其一"}
{"author":"黄公度","content":"席改尊犹在，心閒屐自迟。角巾攲短树，风带罥疏篱。作难忧胡羯，全生混野麋。晚来幽意惬，归路恐多岐。","dynasty":"宋代","title":"山行即事二首其二"}
{"author":"黄公度","content":"南郡趋新幕，微官愧野人。客怀投寺晚，归梦到家频。岁月看蓬鬓，尘埃听葛巾。相随一杯酒，且慰百年身。","dynasty":"宋代","title":"和郑叔友"}
{"author":"黄公度","content":"羊，尝遗示梅词。公依韵和之。初公被召命而西过分水岭，有诗云：“呜咽泉流万仞峰，断肠从此各西东。谁知不作多时别，依旧相逢沧海中。”及公遭谤归莆，赵丞相鼎先已谪居潮阳，谗者傅会其说，谓公此诗指赵而言，将不久复偕还中都也。秦益公愈怒，至以岭南荒恶之地处之，此词盖以自况也。一枝雪里冷光浮。空自许清流。如今憔悴，蛮烟瘴雨，谁肯寻搜。昔年曾共孤芳醉，争插玉钗头。天涯幸有，惜花人在，杯酒相酬。","dynasty":"宋代","title":"眼儿媚"}
{"author":"黄公度","content":"要洗襟怀万斛埃，一尊相属莫迟回。颠狂柳絮将春去，排比荷花刺水开。懒矣宦情甘冗长，拙於句法强追陪。人生行乐须闲健，千古朱颜同一颓。","dynasty":"宋代","title":"暮春宴东园方良翰有诗入夏追和"}
{"author":"黄公度","content":"农夫烈日夏畦耕，仙家九转丹灶成。阿奴投烛婢翻羹，飞蛾赴焰鸡遭烹。汤为池兮火为城，未如三伏南州行。","dynasty":"宋代","title":"南来苦热戏作二首"}
{"author":"黄公度","content":"大旱赤城金将流，火炎昆冈玉石休。六月王师万貔貅，丛坐氊帐袭重裘。邻人延烧已焦头，未如三伏行南州。","dynasty":"宋代","title":"南来苦热戏作二首"}
{"author":"黄公度","content":"五闰干戈极，炎晖历数新。析圭绵六服，卜鼎迈千春。哀痛朝奸稔，夤缘国步屯。近畿横彗孛，严禁失钩陈。魏绛谋和敌，包胥日哭秦。翠华旋北狩，清跸且南巡。雾塞纷铜马，祥开表玉麟。官军推大弟，耆老赴仁人。唐祚兴灵武，昭王问水滨。悲缠刁斗急，警报羽书频。关辅腾骄子，朝廷倚大臣。梦符岩肖说，天祐岳生申。濯濯襟灵迈，温温德业纯。家声真不坠，庙略信如神。行洁圭无玷，心坚竹有筠。苍生出涂炭，黄屋待经纶。苏峻称兵日，姬公复辟辰。祚危旒在缀，主辱涕盈巾。诸将趋行殿，孤军入帝闉。乾坤收逆气，淮海霁妖尘。尊俎辞枢极，旌旄下蜀岷。霜棱函谷外，春色锦江濒。流马通飞漕，推锋截要津。荣亲万钟禄，许国百年身。盛烈刊彝鼎，丹忠薄昊旻。流言初抵隙，积毁竟排真。感激回天眷，须臾秉国钧。精神千载会，霖雨八方均。晓几趋环佩，朝班领缙绅。荆蛮淹月定，胡骑暮年驯。奉诏移瓯越，承恩拜紫宸。地遥分虎节，日暖想龙鳞。颍上归黄霸，河间借寇恂。台衡期必复，风俗再还淳。叹惜寒门士，叨陪上国宾。雕虫惭小技，连蹇分长贫。短剑秋仍抚，残灯夜更亲。曳裾胡不可，投璧惧无因。海运鹏孤翥，泥蟠蠖未伸。济时公努力，宇宙久荆榛。","dynasty":"宋代","title":"拟上张丞相"}
{"author":"黄公度","content":"秋色满潇湘，天寒玄鸟忙。数声离叠嶂，片影度横塘。风翮抟寥廊，烟踪入渺茫。乍随萍荇没，还共水云长。冷浸千寻碧，斜侵两岸霜。凝眸西塞远，疏点带残阳。","dynasty":"宋代","title":"鸟影度寒塘"}
{"author":"黄公度","content":"昨夜庭梧满意凉，秋风不贷鬓边霜。等闲镊白了时节，书策纵横日上廊。","dynasty":"宋代","title":"镊白"}
{"author":"黄公度","content":"野鸟春布谷，阶虫秋络丝。呶呶空过耳，终不救寒饥。","dynasty":"宋代","title":"偶成"}
{"author":"黄公度","content":"抱琴历高峰，拂石就晚阴。空山对摇落，怀哉千古心。","dynasty":"宋代","title":"陪实之登姜峰绝顶镌石"}
{"author":"黄公度","content":"五马风流在，升平笑乐空。时难寸心异，岁晚一樽同。画角寒云外，篮舆暮雨中。归来狎儿女，残烛耿纱笼。","dynasty":"宋代","title":"陪孙使君宴归路口占呈应求宋永二兄"}
{"author":"黄公度","content":"避暑寓祇园，黎明度远村。桑麻迷杜曲，鸡犬散桃源。径草细将合，溪流深不喧。幽怀未能惬，城郭已朝暾。","dynasty":"宋代","title":"自法石早归"}
{"author":"黄公度","content":"面势揖孤峙，交柯藏伯劳。日临公馆寂，人与此轩高。对酒屡中圣，题诗应仆骚。乔林思旧隐，咫尺听风号。","dynasty":"宋代","title":"和南安余宰题翠阴亭致爽轩二首其二"}
{"author":"黄公度","content":"一水曳脩带，千山罗峻屏。客怀今古泪，人世短长亭。岁月身将老，功名梦未醒。长卿倦游久，归思满岩扃。","dynasty":"宋代","title":"题诗口铺"}
{"author":"黄公度","content":"洚水应垂儆，高穹岂不仁。发陈遵故事，执咎定何人。岸落溪容改，山摧土色新。伤心问耆旧，谁与吊斯民。","dynasty":"宋代","title":"大水二首其二"}
{"author":"黄公度","content":"经术贤关望，吁谟帝席前。词场声掷地，宪府力回天。金鉴风流在，炎陬雨露偏。慇勤理归揖，早觐日华边。","dynasty":"宋代","title":"黄宪生朝三首其二"}
{"author":"黄公度","content":"龆龀携书册，成名天上回。如公希世者，自古几人哉。山薮讵宜去，功名看鼎来。人间无伯乐，相马失龙媒。","dynasty":"宋代","title":"和宋永兄爱日楼见寄八首其六"}
{"author":"黄公度","content":"雁塔相先后，麟台数往还。至今清夜梦，时共早朝班。岁月栖迟里，云泥指顾间。天涯瞻马首，喜气动衰颜。","dynasty":"宋代","title":"送陈景明其三"}
{"author":"黄公度","content":"吾道初彫丧，斯文竟老成。一经贻子训，万石擅家声。棠棣春阴重，芝兰晚节荣。馀芳知未泯，奕世有簪缨。","dynasty":"宋代","title":"挽乐全宋丈二首其一"}
{"author":"黄公度","content":"安室全贞操，刑家蔼令仪。乘龙推快婿，干蛊有馨儿。未遂林乌报，俄缠风树悲。汗青他日传，不愧柏舟诗。","dynasty":"宋代","title":"挽朱师禹母二首其一"}
{"author":"黄公度","content":"昭代轻辞禄，高堂久击鲜。庆馀黄雀报，梦契白鸡年。酹酒生刍外，归魂宿草边。伤生耆旧尽，执绋涕潸然。","dynasty":"宋代","title":"挽林惠州深父二首其二"}
{"author":"黄公度","content":"董晁大策无今古，曾据龙头拜未央。天府带颁腰觉重，露门茗赐齿馀香。麻词一扫千言就，玉节三持万里强。自是中朝人第一，更将威信憺要荒。","dynasty":"宋代","title":"别陈景明二首"}
{"author":"黄公度","content":"国势巍巍盛，时髦衮衮生。云师绵世胄，汉相旧家声。学海波澜阔，神峰冰雪清。天涯逢诞日，目极曲江城。","dynasty":"宋代","title":"黄宪生朝三首"}
{"author":"黄公度","content":"大旱赤城金将流，火炎昆冈玉石休。六月王师万貔貅，丛坐氊帐袭重裘。邻人延烧已焦头，未如三伏行南州。","dynasty":"宋代","title":"南来苦热戏作二首"}
{"author":"黄公度","content":"红入西园早，青归平野多。日长花欲睡，风软幕微波。万户茅柴酒，一声欸乃歌。天涯春漫好，无奈客愁何。","dynasty":"宋代","title":"春思"}
{"author":"黄公度","content":"天涯霜露羁离久，海内风尘归思赊。万里穷途双白鬓，一尊浊酒对黄花。频年奔走哀王粲，落日登临忆孟嘉。绝塞欢娱易萧瑟，悲来忍泪望京华。","dynasty":"宋代","title":"九日"}
{"author":"黄公度","content":"一代衣冠霸业休，半山金碧梵宫留。伤心废宅松榆老，满目寒塘菡萏秋。马鬣未平馀葬地，蛾眉不见但妆楼。凭高欲问豪华事，耆旧无人僧白头。","dynasty":"宋代","title":"题凤凰寺"}
{"author":"黄公度","content":"为怜山色好，百里赴幽期。叠嶂生寒早，修林出日迟。年华空晼晚，时事竟艰危。咫尺故园在，题诗有所思。","dynasty":"宋代","title":"题定光寺"}
{"author":"黄公度","content":"天上何时落斗星，化为巨石罗翠屏。洞拆三叉盘空曲，壁立万仞穿青冥。客寻旧路不知处，龙去千载犹闻腥。欲访仙子问真诀，岩扃寂寂水泠泠。","dynasty":"宋代","title":"题七星岩"}
{"author":"黄公度","content":"幅贴别我五周星，今日相逢眼暂明。一第男儿身自致，曾将踪跡问君平。","dynasty":"宋代","title":"赠日者黄明远"}
{"author":"黄公度","content":"脩竹繁阴覆绿萍，压墙朱实斗星星。明珠落掌骊龙睡，丹壳归盘白马刑。曾指画图誇北客，至今渍蜜动南溟。可怜伧父流涎久，何日乌山始一经。","dynasty":"宋代","title":"和宋永兄咏荔支用东坡刑字韵四首其三"}
{"author":"黄公度","content":"鸡唱度才三，羸僮井臼探。缺瓶分晓月，古灶涌晴岚。口腹真吾累，庖厨赖尔堪。支离不耕者，对案敢无惭。","dynasty":"宋代","title":"赠炊僮"}
{"author":"黄公度","content":"恶石乱峥嵘，胡为君此行。功名成底事，舟楫误平生。天远宁容问，滩流本自鸣。林猿如会意，故作断肠声。","dynasty":"宋代","title":"过使华亭悼七友"}
{"author":"黄公度","content":"陈楼高卧真佳士，陶径归来有古风。只恐功名不相放，驱人须作黑头公。","dynasty":"宋代","title":"和宋永兄爱日楼见寄八首"}
{"author":"黄公度","content":"风送清香过短墙。烟笼晚色近修篁。夕阳楼外角声长。欲去还留无限思，轻匀淡抹不成妆。一尊相对月生凉。","dynasty":"宋代","title":"浣溪沙（时在西园偶成）"}
{"author":"黄公度","content":"恕斋且袖经纶手，他日能容吏吐茵。四壁琴书供宴坐，一言佩服要终身。襟怀但令有馀地，刀笔从教不若人。想得清尊及闲暇，宾僚相对面生春。","dynasty":"宋代","title":"寄题方机宜稚川恕斋"}
{"author":"黄公度","content":"后乐先忧记饱观，兹楼今始得凭栏。吐吞五水波涛阔，出纳三光境界宽。黄帝乐声喧广宙，湘君山影浸晴澜。江山何独助张说，收拾清晖上笔端。","dynasty":"宋代","title":"岳阳楼"}
{"author":"黄公度","content":"结宇嚣尘外，寓形天地间。幽怀付松菊，高卧对云山。门巷来人少，琴书竟日闲。可怜朝市客，名利老朱颜。","dynasty":"宋代","title":"题方民瞻草堂"}
{"author":"黄公度","content":"管辂相无壬甲寿，郑玄梦告已辰年。收书恨未齐东观，作记虚传上九天。","dynasty":"宋代","title":"挽方宋贤四绝"}
{"author":"黄公度","content":"野意楼前满，秋声树杪回。岁华行老矣，午梦思悠哉。碌碌甘捐弃，时时幸往来。不才诗有债，多病酒为媒。","dynasty":"宋代","title":"和宋永兄爱日楼见寄八首"}
{"author":"黄公度","content":"哲匠观旁嘿若喑，衔枚勇士用功深。管中窥豹谁家子，技痒时时不自禁。","dynasty":"宋代","title":"和宋永兄围棋青字韵因成五绝其四"}
{"author":"黄公度","content":"仙掌露初凝，高空月迥明。雪霜千里色，关塞一时情。永夜惊乌鹊，中原有弟兄。清辉怜独对，良会苦难并。目断一天远，愁随两地生。倚楼何处笛，凄切送残声。","dynasty":"宋代","title":"千里共明月"}
{"author":"黄公度","content":"断续悲笳起丽谯，冥冥晚色四山椒。隔江人散虚分米，十里津喧蜑趁潮。夕照含山心悄怆，西风动地鬓飘萧。低头自笑微官缚，东望沧溟归路遥。","dynasty":"宋代","title":"秋城晚望"}
{"author":"黄公度","content":"万顷膏腴欲圻龟，祷祠曾不补毫厘。朝廷无事政刑简，天地何心岭海饥。绝徼难逢霖雨手，隐忧先到老农眉。谁能鞭策卧龙起，乞与滂沱一解颐。","dynasty":"宋代","title":"秋旱祈雨"}
{"author":"黄公度","content":"少皞不用事，八月犹苦热。南方本炎蒸，况乃甘泽阙。雨师弛厥职，旱魃逞馀孽。金石铄欲流，污池龟甲裂。稼穑亦已休，田家生理绝。敢意築场圃，渐闻罂瓶竭。租敛数有恒，不为愆阳辍。州县急锱铢，鞭箠动流血。吁嗟号帝阍，此语何由彻。空村巫觋舞，灵祠香火谒。水旱制於天，祈禳恐虚设。尝闻桑林祷，爪牺亦清洁。万国几为鱼，尧德岂其劣。但令备先具，难必沴气灭。江淮十万兵，仰口资饭馈辙。太仓无宿储，有司忧百结。腐儒从薄宦，篮舆走嵽嵲。王事有严程，亭午不得歇。林鸟呀无声，仆夫屡告暍。马得变玄冬，阴厓踏层雪。","dynasty":"宋代","title":"秋旱热甚尤苦登陟舆中戏成"}
{"author":"黄公度","content":"霁色孤城外，秋声独树边。烟云澄远屿，风月渺平川。寇盗休何日，登临忆去年。吾曹得疏放，醉墨洒层巅。","dynasty":"宋代","title":"秋日晚晴怀南山旧游"}
{"author":"黄公度","content":"秋入蒹葭霜正威，数声归雁塞痕微。欺人白发萧萧得，未老丹枫故故飞。胡虏乾坤多战骨，江湖风雨一蓑衣。百年粗饭从衰朽，万事尘寰有是非。","dynasty":"宋代","title":"秋兴二首"}
{"author":"黄公度","content":"牙叉老木抱江城，城古江寒相对清。云雁不逢音信杳，沙鸥无数往来轻。露华今夜凝仙掌，词藻他年动帝京。淮海一身犹卧病，关河千里未休兵。","dynasty":"宋代","title":"秋兴二首"}
{"author":"黄公度","content":"溪山态足身无事，天地功深岁有秋。投老相从管城子，平生得意醉乡侯。卷帘肖坐月排闼，横笛谁家风满楼。可是离人更遗物，自缘身世两无求。","dynasty":"宋代","title":"秋夜独酌"}
{"author":"黄公度","content":"摇落江城暮，招提访旧游。泉声终夜雨，竹影一堂秋。露湛衣裳冷，山空枕簟幽。故人怜寂寞，抱被肯相投。","dynasty":"宋代","title":"壬戌中秋沿檄行县与龚实之同宿于琴泉轩"}
{"author":"黄公度","content":"机云二子才孤标，妙龄驰声典午朝。今见远孙来海峤，儒雅雍容饰汉条。德化醇醲春有脚，天姿粹美玉不彫。无复犊牛充带佩，坐令襦绔成歌谣。蕴藉斯人合台阁，暂把一麾亦不恶。铃阁正午槐阴清，讼庭无人鸟声乐。政成瑞应一何多，天香国艳骈花萼。可但渔阳倾麦岐，会见西京纪神爵。吾闻作善天降祥，拭目泥封下建章。一时文采七闽郡，千载风流三瑞堂。坤珍效祉来未央，九茎怒芽抽且长。胡不图之献天子，播在乐府歌芝房。","dynasty":"宋代","title":"三瑞堂"}
{"author":"黄公度","content":"雨积稻畦白，晴添麦垅黄。野桥排雁齿，山路转羊肠。鸟语有时好，田家随事忙。一年春尽日，身迹更他乡。","dynasty":"宋代","title":"三月三十日郊外即事"}
{"author":"黄公度","content":"落石奔沙岸，颓云拥树根。牛羊千古道，鸡犬数家村。风递邻舂急，春归农事繁。生涯随处乐，翁妪话柴门。","dynasty":"宋代","title":"山行即事二首"}
{"author":"黄公度","content":"席改尊犹在，心闲屐自迟。角贴欹短树，风带罥疏篱。作难忧胡羯，全生混野麋。晚来幽意惬，归路恐多岐。","dynasty":"宋代","title":"山行即事二首"}
{"author":"黄公度","content":"拂拂秋风生桂枝，于门何日诞英奇。请看素魄初圆夜，正是奎星呈瑞时。","dynasty":"宋代","title":"上陆盐生辰五首"}
{"author":"黄公度","content":"高议曾匡马上翁，声名凛凛尉佗宫。谁知千载经行地，犹有云来绍祖风。","dynasty":"宋代","title":"上陆盐生辰五首"}
{"author":"黄公度","content":"喜谟合补三公衮，馀事聊分八使车。想得忠勤彻旒冕，天涯洗眼看徵书。","dynasty":"宋代","title":"上陆盐生辰五首"}
{"author":"黄公度","content":"名家诗礼有诸郎，飞入南宫鸿雁行。不向人前称阀阅，要须仙桂五枝芳。","dynasty":"宋代","title":"上陆盐生辰五首"}
{"author":"黄公度","content":"可但人间五福全，飘飘真是地行仙。摩娑铜狄成追忆，游戏尘寰五百年。","dynasty":"宋代","title":"上陆盐生辰五首"}
{"author":"黄公度","content":"天意恢炎历，星躔降昂精。典刑存大雅，领袖属名卿。出入三朝旧，青冥万里程。磨铅周太史，视草汉承明。词采今宗匠，艰危急老成。邃旒方侧席，高纛尚专城。卜築鄱阳外，悬弧晋水清。先君桃李荫，比屋绔襦声。昼永黄堂梦，春晴绿野耕。日边稽召节，幕下及称觥。盛业期伊吕，修龄倾老彭。一麾难久借，四海欲休兵。","dynasty":"宋代","title":"上汪内相生日"}
{"author":"黄公度","content":"知君琢句用功深，屹立长城不受侵。纸上云烟惊老眼，笔端风雨起予心。万里初逢谈衮衮，一尊相对树阴阴。斯文入手岂易得，况复逃空喜足音。","dynasty":"宋代","title":"邵监携诗相访用集中闲居韵为谢"}
{"author":"黄公度","content":"谁琢翠岚如许工，晴峦汹涌欲穿空。一尘不动心斋处，寸缕初飞鼻孔通。","dynasty":"宋代","title":"石博山"}
{"author":"黄公度","content":"鞅掌从王事，招邀愧主人。弹琴秋叶落，听雨夜床亲。岁月何妨纪，诗篇莫厌频。要令千载下，不但数姜秦。","dynasty":"宋代","title":"实之有诗复次其韵"}
{"author":"黄公度","content":"误向文闱齿缙绅，相君分赐壑源春。穷搜千卷非吾事，满引一杯如故人。无复睡魔能偃蹇，敢将诗律闹清新。西湖好趁清明约，泉活涓涓火不陈。","dynasty":"宋代","title":"试院中蒙相君惠茶和钱教授韵"}
{"author":"黄公度","content":"醉眼乾坤大，归心日夜长。风霜岁云暮，尘土鬓成苍。俗物犹能在，危机只自防。可无田种秫，三径未宜荒。","dynasty":"宋代","title":"思归"}
{"author":"黄公度","content":"才子连镳俯近坰，强缉巴词醉墨轻。我辈讵能捐习气，伊人底事寡诗情。漫令抆目朝朝望，无复挥毫字字清。冷淡生涯殊不恶，想应着意讳穷名。","dynasty":"宋代","title":"松峰庵即席示同年"}
{"author":"黄公度","content":"朱毂常怀蹉跌忧，荜门长苦斗升谋。此生幸不贫到骨，未死何妨酒入喉。北里人随春渐老，西郊地与兴俱幽。凭君更语广文叟，饭足还须醉始休。","dynasty":"宋代","title":"宋永兄见和春怀再赋仍约秉彝兄寻春西郊"}
{"author":"黄公度","content":"鸣钟伐鼓南山阿，倾城车马相戛摩。万釭高下照朱碧，百堵往来纷绮罗。身入醉乡颓红玉，月明归路湛金波。挽君一出卧三日，奈此陌上春光何。","dynasty":"宋代","title":"宋永兄一访青帝而黄婆作恶累日戏作小诗问安"}
{"author":"黄公度","content":"陌上春光遽如许，花落花开任风雨。谁怜四印居士贤，苦遭造化小儿侮。苦来医手罕折肱，老去流年剧飞羽。无复当时倒载归，群童拍手山公舞。","dynasty":"宋代","title":"宋永兄一访青帝而黄婆作恶累日戏作小诗问安"}
{"author":"黄公度","content":"物望唐姚宋，才名汉董晁。力阵治安策，亲际圣明朝。谠议裨宸极，高文灿斗杓。鹏程九万里，一举接扶摇。","dynasty":"宋代","title":"送陈景明尚书赴召四首"}
{"author":"黄公度","content":"鼎轴今虚席，忧勤轸我皇。苍生思起谢，丹诏急徵黄。风欲回三代，恩难私一方。愿公摅远业，吾道倍辉光。","dynasty":"宋代","title":"送陈景明尚书赴召四首"}
{"author":"黄公度","content":"雁塔相先后，麟台数往还。至今清夜梦，时共早朝班。岁月栖迟里，云泥指顾间。天涯瞻马首，喜气动衰颜。","dynasty":"宋代","title":"送陈景明尚书赴召四首"}
{"author":"黄公度","content":"薄宦跕鸢城，归来梦乍惊。壮图空老大，朴学误平生。有客嘲杨子，无人荐祢衡。盐车逢伯乐，作意一长鸣。","dynasty":"宋代","title":"送陈景明尚书赴召四首"}
{"author":"黄公度","content":"莫辞酒，且听歌，休被骊驹白玉珂。主人劝客终今夕，明日长亭可奈何。金风萧萧鏖馀热，砌虫唧唧助凄切。此时景物不胜愁，况是离人心欲折。陈侯陈侯，貌岩岩而俊整，才浩浩而清绝。有如壶山之万仞巑屼，寿水之千寻莹澈。青芝赤箭药笼储，金钟大镛廊庙须。天生奇才为时出，容易弃掷天南隅。君不见马宾王，新丰一逆旅，又不见公孙弘。菑川一老儒。逢辰立谭取卿相，至今文采照天衢。广文官舍虽落莫，刀笔不与俗吏俱。公馀更勤五车读，未必不是北门西掖之权舆。刺桐古城花欲燃，旧游人物想依然。凭君到彼访二陆，向道故人饱饭度残年。","dynasty":"宋代","title":"送陈应求赴官"}
{"author":"黄公度","content":"赠君以宣城秋兔之颖，佩君以峄阳焦尾之琴。饯君以显父清壶之酒，送君以安仁金谷之吟。笔传洙泗之正印，琴弹单父之遗音。酒以陶百里醇醲之化，诗以写一时离别之心。门前车马气骎骎，黄叶飞翻秋正深。风雨对床连夜语，江山异地欲分襟。忆昔联名唱行殿，一日声华九垓遍。自知无用甘林泉，君亦何为尚州县。君今未用叹滞留，丈夫勋业要晚收。信臣千载循吏传，密令当年褒德侯。高才所莅无全牛，民自不冤吏早休。倘免诛求急星火，行看寇盗尽锄耰。","dynasty":"宋代","title":"送弟士季赴永春"}
{"author":"黄公度","content":"气合论文地，魂销惜别筵。离亭芳草外，飞盖落花前。北阙旧通籍，南州先著鞭。却诜丹桂早，莱子彩衣鲜。侧耳聆佳政，成名及妙年。因风能见忆，得句会须传。筮仕聊栖棘，驽才阻泛莲。交情期岁晚，会面数秋天。莆水浮春树，桐城际暮烟。龚黄真忝窃，末路共腾骞。","dynasty":"宋代","title":"送龚实之赴官南安十韵"}
{"author":"黄公度","content":"九重仁圣不忘远，庶狱哀矜轸虑深。本恕定知黄霸用，无刑端契有虞心。","dynasty":"宋代","title":"送外兄方卿公美赴广东宪十绝"}
{"author":"黄公度","content":"遐陬赤子困侵牟，跳弄潢池今几秋。从此声威憺强梗，自然戈戟变锄耰。","dynasty":"宋代","title":"送外兄方卿公美赴广东宪十绝"}
{"author":"黄公度","content":"石门酌水赋新诗，旧事曾闻吴隐之。习习清风化贪懦，不图今见古齐夷。","dynasty":"宋代","title":"送外兄方卿公美赴广东宪十绝"}
{"author":"黄公度","content":"亲舆昔侍角方总，使节今持鬓未苍。竹马儿童半相识，分明遗爱在甘棠。","dynasty":"宋代","title":"送外兄方卿公美赴广东宪十绝"}
{"author":"黄公度","content":"早晚芝函下九天，不容瓜戍更期年。苍生属望为霖久，肯使炎方雨露偏。","dynasty":"宋代","title":"送外兄方卿公美赴广东宪十绝"}
{"author":"黄公度","content":"闻道韶阳一亩宫，居民奉祀曲江公。凭君到日酹尊酒，醖藉风流事事同。","dynasty":"宋代","title":"送外兄方卿公美赴广东宪十绝"}
{"author":"黄公度","content":"怪底青云懒着鞭，年来馀事觉真诠。圜扉昼辟庭无讼，时访曹溪六祖禅。","dynasty":"宋代","title":"送外兄方卿公美赴广东宪十绝"}
{"author":"黄公度","content":"千里江山一雁声，广文官舍冷如冰。祈奚若未忘公举，魏戊犹堪备内称。","dynasty":"宋代","title":"送外兄方卿公美赴广东宪十绝"}
{"author":"黄公度","content":"新息功名晚始收，送君今去跕鸢州。男儿未上云台画，莫念平生马少游。","dynasty":"宋代","title":"送外兄方卿公美赴广东宪十绝"}
{"author":"黄公度","content":"十里红旗拥使星，一杯绿蚁话长亭。明朝车马各南北，谁唱阳关且细听。","dynasty":"宋代","title":"送外兄方卿公美赴广东宪十绝"}
{"author":"黄公度","content":"龙纪膺图代，龟书出洛年。人文初炳焕，神化共回旋。大雅藩篱缺，诸儒门户专。天将扶古道，岳始降名贤。派别轩皇远，江回楚邑偏。英灵久蟠郁，簪笏旧蝉联。家学传桑砚，词场著祖鞭。风云千载会，宇宙大名悬。行洁圭无玷，才长桷有梴。西都经术富，东阁道山连。蠹简烦紬绎，群书益贯穿。才超班马上，道探老庄玄。近代风骚变，词人雾縠鲜。俳优惊异体，轻薄竟相沿。作者今亡矣，明公独勉{旃丹换冉}。狂澜资反正，坠绪得扶颠。内史趋栏药，中书落笔椽。直词批勑尾，清议列龟前。法驾南巡日，妖氛北刺天。新亭空涕泪，神汴一腥膻。慰将言弥切，徵兵檄屡宣。奉天凭陆贽，淮上困苻坚。素秘龙韬策，爰参虎旅权。精诚潜贯日，勋业合凌烟。耆旧朝廷倚，文章海内传。三长青史笔，五典白麻篇。思赡宫人蜡，荣归御榻莲。研经鱼辨鲁，挥翰骥奔泉。方徯金銮作，聊从铜虎迁。疮痍承帝念，恺悌沃民编。铃索昼斋永，棠阴夜月圆。丰登诸县乐，治最八州先。诏易宣城郡，恩遗晋水壖。歌襦恐来暮，卧辙惜言还。汉守终丞相，黄公且颍川。长亭春草外，巨镇日华边。况复师瞻久，由来德望全。芝函行召对，鼎席即详延。尚父西辞渭，司徒北破燕。斯民免涂炭，吾党赖陶甄。竹尺元通籍，瓜时忝备员。孩提曾识面，父执绝随肩。被遇怜才小，怀恩觉体孱。尘埃馀冗吏，情绪足离筵。歌阕魂飞渚，诗成泪染笺。辕驹何局促，巫步失趼跹。旧治应骑竹，他邦未暖氊。公归劳驿骑，地远想台躔。处士依文举，贤卧颂子渊。瀛洲如许到，未敢卜归田。","dynasty":"宋代","title":"送汪内相移镇宣城"}
{"author":"黄公度","content":"怪底穷途遭白眼，依然别酒对青春。百年甘旨为贫计，千里羁栖有故人。道在不妨轻去鲁，功成他日会归秦。江淮若遇南飞翼，尺素无忘东海滨。","dynasty":"宋代","title":"送余子美归淮上"}
{"author":"黄公度","content":"官达身何补，才名陆未沉。不妨吾道在，休较吏文深。城郭春将暮，风云晚更阴。相看炎海阔，魂断欲分襟。","dynasty":"宋代","title":"送郑察推叔友罢官之潮阳二首"}
{"author":"黄公度","content":"春草故人去，落花离绪多。芙蓉少颜色，薏薿尽风波。尘土非长策，功名一醉歌。周南暂留滞，莫改岁寒柯。","dynasty":"宋代","title":"送郑察推叔友罢官之潮阳二首"}
{"author":"黄公度","content":"抱被招提听晚钟，昔游回首七春风。斩新花木轩窗外，依旧楼台烟霭中。永夜篝灯元自照，故人尊酒偶然同。明年此日看腾踏，先数班杨赋律工。","dynasty":"宋代","title":"宿鹫峰庵题壁兼呈林孚卿诸友"}
{"author":"黄公度","content":"行李秋将老，停鞭日已西。深村见人少，孤寺与云齐。试问沾微禄，何如返故栖。鸡鸣不成寝，乘月下清溪。","dynasty":"宋代","title":"宿齐云寺"}
{"author":"黄公度","content":"负郭可无三顷秫，盖头幸有两间茅。还乡且尽田家乐，举世谁非市道交。村酒一杯浇磊块，山程数驿更硗嶅。羸骖莫怪归鞭急，心在轻红荔子梢。","dynasty":"宋代","title":"题白沙铺"}
{"author":"黄公度","content":"投檄真成出瘴乡，篮舆渐喜到僧坊。长风解事吹江雨，乞与行人五月凉。","dynasty":"宋代","title":"题潮阳石塔寺"}
{"author":"黄公度","content":"睡美生憎晓色催，丹心自愧未能灰。尘埃汨汨岁将暮，霜雾蒙蒙昼不开。身外百端俱长物，时危万事入羁怀。君恩早晚粗酬了，粝饭敝裘归去来。","dynasty":"宋代","title":"题崇安驿"}
{"author":"黄公度","content":"寂寂春葩映短墙，半山松竹奏笙簧。无情幽鸟背人去，不惯村童笑客狂。","dynasty":"宋代","title":"题翠峰寺西轩"}
{"author":"黄公度","content":"西风落莫空馆，暮色迷蒙远恋。家近不妨酒尽，夜寒陡怯衣单。","dynasty":"宋代","title":"题大盈驿壁"}
{"author":"黄公度","content":"为怜山色好，百里赴幽期。叠嶂生寒早，修林出日迟。年华空晼晚，时事竟艰危。咫尺故园在，题诗有所思。","dynasty":"宋代","title":"题定光寺"}
{"author":"黄公度","content":"结宇嚣尘外，寓形天地间。幽怀付松菊，高卧对云山。门巷来人少，琴书竟日闲。可怜朝市客，名利老朱颜。","dynasty":"宋代","title":"题方民瞻草堂"}
{"author":"黄公度","content":"闽越江南此地分，鲍娘诗句尚能存。客怀未觉今宵好，家住壶山烟雨村。","dynasty":"宋代","title":"题分水岭两绝"}
{"author":"黄公度","content":"一代衣冠霸业休，半山金碧梵宫留。伤心废宅松榆老，满目寒塘菡萏秋。马鬣未平馀葬地，蛾眉不见但妆楼。凭高欲问豪华事，耆旧无人僧白头。","dynasty":"宋代","title":"题凤凰寺"}
{"author":"黄公度","content":"羸骖踏遍乱山青，薄宦羁人醉未醒。破午停鞭得幽寺，眼明初见竹间亭。","dynasty":"宋代","title":"题化度寺竹间亭"}
{"author":"黄公度","content":"闽越饱溪山，何如蜀道难。驿行仍怯岭，舟驶复忧滩。行李三秋杪，居民百战残。今宵投宿处，茅店倚层恋。","dynasty":"宋代","title":"题金沙驿"}
{"author":"黄公度","content":"倚杖清秋远，弹琴白昼长。笙箫离馆废，云木晚风凉。往事空流水，岿心满夕阳。相逢惜分手，珍重故人觞。","dynasty":"宋代","title":"题凉峰"}
{"author":"黄公度","content":"万里炎荒一草亭，微官挽我落南溟。谁栽古木围空翠，为翦卑枝纳远青。风雨半天秋缩瑟，江湖满地客伶俜。日长吏散无公事，欹枕看书门昼扃。","dynasty":"宋代","title":"题绿阴堂"}
{"author":"黄公度","content":"天上何时落斗星，化为巨石罗翠屏。洞拆三叉盘空曲，壁立万仞穿青冥。客寻旧路不知处，龙去千载犹闻腥。欲访仙子问真诀，岩扃寂寂水泠泠。","dynasty":"宋代","title":"题七星岩"}
{"author":"黄公度","content":"夫子贤尧舜，老彭尝窃比。郯子及师襄，下问曾不耻。河汾一书生，自谓圣复起。西京投阁士，敢与孟轲齿。古人取名廉，后人取名侈。谁知今人中，复见古君子。方君帅南越，千载少伦拟。燕居榜师吴，一谦具四美。隐之经石门，得名一杯水。伯始万事优，可但清而已。官曹服公德，廉仁革贪鄙。民俗陶公化，淳厚胜奸宄。蛮獠畏公威，折箠制千里。老猾惮公明，束手敢干纪。三城有馀力，一堂仍旧址。裘带自清闲，宾僚多燕喜。惟昔开元相，勋业照青史。胸蟠活国计，试手曾向此。我公廊庙具，劳外亦久矣。尺一趣归装，高蹈广平轨。","dynasty":"宋代","title":"题师吴堂"}
{"author":"黄公度","content":"一水曳修带，千山罗峻屏。客怀今古泪，人世短长亭。岁月身将老，功名梦未醒。长卿倦游久，归思满岩扃。","dynasty":"宋代","title":"题诗口铺"}
{"author":"黄公度","content":"自笑年来为食谋，扶携百指过南州。时平四野皆青草，此地何曾解瘦牛。","dynasty":"宋代","title":"题瘦牛岭"}
{"author":"黄公度","content":"枯木肇灵沧海东，参差宫殿崒晴空。平生不厌混巫媪，已死犹能效国功。万户牲醪无水旱，四时歌舞走儿童。传闻利泽至今在，千里危樯一信风。","dynasty":"宋代","title":"题顺济庙"}
{"author":"黄公度","content":"归来已负百花期，闲拂尘埃看旧诗。极目平芜二千里，乡心惟有杜鹃知。","dynasty":"宋代","title":"题须江驿诗后"}
{"author":"张荐","content":"迟迟日气暖，漫漫雪天春。知君欲醉饮，思见此交亲。","dynasty":"唐代","title":"和潘孟阳春日雪回文绝句"}
{"author":"张荐","content":"移居既同里，多幸陪君子。弘雅重当朝，弓旌早见招。植根琼林圃，直夜金闺步。劝深子玉铭，力竞相如赋。间阔向春闱，日复想光仪。格言信难继，木石强为词。","dynasty":"唐代","title":"奉酬礼部阁老转韵离合见赠"}
{"author":"张荐","content":"移居既同里，多幸陪君子。弘雅重当朝，弓旌早见招。植根琼林圃，直夜金闺步。劝深子玉铭，力竞相如赋。间阔向春闱，日复想光仪。格言信难继，木石强为词。","dynasty":"唐代","title":"奉酬礼部阁老转韵离合见赠（时为秘书监）"}
{"author":"卢延让","content":"瑞雪落纷华，随风一向斜。地平铺作月，天迥撒成花。客满烧烟舍，牛牵卖炭车。吾皇忧挟纩，犹自问君家。","dynasty":"唐代","title":"雪"}
{"author":"卢延让","content":"莫话诗中事，诗中难更无。吟安一个字，撚断数茎须。险觅天应闷，狂搜海亦枯。不同文赋易，为著者之乎。","dynasty":"唐代","title":"苦吟"}
{"author":"卢延让","content":"满合虚红怕动摇，尚书知重赐樱桃。揉蓝尚带新鲜叶，泼血犹残旧折条。万颗真珠轻触破，一团甘露软含消。春来老病尤珍荷，并食中肠似火烧。","dynasty":"唐代","title":"谢杨尚书惠樱桃"}
{"author":"卢延让","content":"十二街如市，红尘咽不开。洒蹄骢马汗，没处看花来。","dynasty":"唐代","title":"寒食日戏赠李侍御"}
{"author":"卢延让","content":"寒食权豪尽出行，一川如画雨初晴。谁家络络游春盛，担入花间轧轧声。鞍马和花总是尘，歌声处处有佳人。五陵年少粗于事，栲栳量金买断春。","dynasty":"唐代","title":"樊川寒食二首"}
{"author":"卢延让","content":"只讹些子缘，应耗没多光。（《八月十六夜》）臂鹰健卒悬毡帽，骑马佳人卷画衫。（送周太保赴浙西）每过私第邀看鹤，长著公裳送上驴。（《寄友》）名纸毛生五门下，家僮骨立六街中。（《旅舍言怀》）云间闹铎骡驼至，雪里残骸虎拽来。（《蜀路》）树上咨诹批颊鸟，窗间壁驳叩头虫。（《冬夜》）莫欺零落残牙齿，曾吃红绫饼餤来。渡水蹇驴双耳直，避风羸仆一肩高。（《雪》）高据襄阳播盛名，问人人道是诗星。（《吊孟浩然》，以上并见《海录碎事》）凉雨打低残菡萏，急风吹散小蜻蜓。（见《锦绣万花谷》）","dynasty":"唐代","title":"句"}
{"author":"卢延让","content":"自是硇砂发，非干骇石伤。牒高身上职，碗大背边创。","dynasty":"唐代","title":"哭亡将诗"}
{"author":"卢延让","content":"十六胜三五，中天照大荒。只讹些子缘，应号没多光。桂老犹全在，蟾深未煞忙。难期一年事，到晓泥诗章。","dynasty":"唐代","title":"八月十六夜月"}
{"author":"卢延让","content":"兀兀坐无味，思量谁与邻。数星深夜火，一个远乡人。雁翥天微雪，风号树欲春。愁章自难过，不觉苦吟频。","dynasty":"唐代","title":"冬除夜书情"}
{"author":"卢延让","content":"龙墀初立仗，鸳鹭列班行。元日燕脂色，朝天桦烛香。表章堆玉案，缯帛满牙床。三百年如此，无因及我唐。","dynasty":"唐代","title":"观新岁朝贺"}
{"author":"卢延让","content":"自是碙砂发，非干骇石伤。牒高身上职，盌大背边创。","dynasty":"唐代","title":"哭亡将诗"}
{"author":"卢延让","content":"鞍马和花总是尘，歌声处处有佳人。五陵年少粗于事，栲栳量金买断春。","dynasty":"唐代","title":"樊川寒食二首其二"}
{"author":"卢延让","content":"山寺取凉当夏夜，共僧蹲坐石阶前。两三条电欲为雨，七八个星犹在天。衣汗稍停床上扇，茶香时拨涧中泉。通宵听论莲华义，不藉松窗一觉眠。","dynasty":"唐代","title":"松寺"}
{"author":"卢延让","content":"浮世浮华一断空，偶抛烦恼到莲宫。高僧解语牙无水，老鹤能飞骨有风。野色吟馀生竹外，山阴坐久入池中。禅师莫问求名苦，滋味过于食蓼虫。","dynasty":"唐代","title":"赠僧"}
{"author":"卢延让","content":"正当天下待雍熙，丹诏征来早为迟。倚马才高犹爱艺，问牛心在肯容私。吏开黄阁排班处，民拥青门看入时。却笑郡人留不得，感恩唯拟立生祠。","dynasty":"唐代","title":"逢友人赴阙"}
{"author":"卢延让","content":"军门半掩槐花宅，每过犹闻哭临声。北固暴亡兼在路，东都权葬未归茔。渐穷老仆慵看马，著惨佳人暗理筝。诗侣酒徒消散尽，一场春梦越王城。","dynasty":"唐代","title":"哭李郢端公"}
{"author":"韦夏卿","content":"束简下高阁，买符驱短辕。故人惜分袂，结念醉芳樽。切切别思缠，萧萧征骑烦。临归无限意，相视却忘言。","dynasty":"唐代","title":"别张贾"}
{"author":"韦夏卿","content":"圣代为迁客，虚皇作近臣。法尊称大洞，学浅忝初真。鸾凤文章丽，烟霞翰墨新。羡君寻句曲，白鹄是三神。","dynasty":"唐代","title":"送顾况归茅山"}
{"author":"韦夏卿","content":"道胜物能齐，累轻身易退。苟安一丘上，何必三山外。云霞长若绮，松石常如黛。徒有昔王过，竟遗青史载。诗因野寺咏，酒向山椒酹。异时逢尔知，兹辰驻余旆。","dynasty":"唐代","title":"和丘员外题湛长史旧居"}
{"author":"陈郁","content":"澄空初霁，暑退银塘，冰壶雁程寥寞。天阙清芬，何事早飘岩壑。花神更裁丽质，涨红波、一奁梳掠。京影里，算素娥仙队，似曾相约，闲把两花商略。开时候、羞趁观桃阶药。绿幕黄帘，好顿胆瓶儿著。年年粟金万斛，拒严霜、锦丝围幄。秋富贵，又何妨、与民同乐。","dynasty":"宋代","title":"声声慢（应制赋芙蓉、木樨）"}
{"author":"陈郁","content":"虞弦清暑，佳气葱郁，非烟非雾。人正在、东闱堂上，分瑞祥辉腾翠渚。奉玉斝，总欢呼称颂，争羡神光葆聚。庆诞节、弥生二佛，接踵瑶池仙母。最好英慧由天赋。有仁慈宽厚襟宇。每留念、修身忱意，博问谦劝亲保傅。染宝翰、镇规随宸画，心授家传有素。更吟咏、形容雅颂，隐隐赓歌风度。恩重汉殿传觞，宣付祝、恭承天语。对南薰初试，宫院笙箫竞举。但长愿，际升平世，万载皇基因睹。问寝日，俟鸡鸣舞拜，龙楼深处。","dynasty":"宋代","title":"宝鼎现"}
{"author":"陈郁","content":"晴天媚晓。正禁苑乍暖，莺声娇小。柳拂玉阑，花映朱帘韶光早。熙朝多暇舒长昼。庆圣主、新颁飞诏。贻谋恩重，齐家有训，万邦仪表。偏称宫闱欢笑。酿和气共结，天香缭绕。侍宴回车，韶部将迎金莲照。鸡鸣警戒丁宁了。但管取、咸常同道。东皇先报宜男，已生瑞草。","dynasty":"宋代","title":"绛都春"}
{"author":"陈郁","content":"没巴没鼻，霎时间、做出漫天漫地。不论高低并上下，并白都教一例。鼓动膝六，招邀巽二，一任张威势。识他不破，只今道是祥瑞。却恨鹅鸭池边，三更半夜，误了先生济。东郭先生都不管，关上门儿稳睡。一夜东风，三竿暖日，万事随流水。东皇笑道，山河原是我底。","dynasty":"宋代","title":"念奴娇"}
{"author":"陈郁","content":"荷边清露袭人衣，风里明蟾浴晓池。凉影润香吟不得，手扳堤柳立多时。","dynasty":"宋代","title":"苏堤晓望"}
{"author":"陈郁","content":"没巴没鼻，霎时间、做出漫天漫地。不论高低并上下，并白都教一例。鼓动膝六，招邀巽二，一任张威势。识他不破，只今道是祥瑞。却恨鹅鸭池边，三更半夜，误了先生济。东郭先生都不管，关上门儿稳睡。一夜东风，三竿暖日，万事随流水。东皇笑道，山河原是我底。","dynasty":"宋代","title":"念奴娇雪"}
{"author":"陈郁","content":"年主九秩开，凡脸映碧眼，心静寸心安，味穷百事懒。由中以至和，闻道亦非晚。","dynasty":"宋代","title":"白赞"}
{"author":"陈郁","content":"会到心清有妙香，蒲团纸帐任更长。闭门不受庭前月，分付梅花自主张。","dynasty":"宋代","title":"闭户"}
{"author":"陈郁","content":"红紫委空尘，犹铺一架春。素瑶堆艳洁，绿带袅芳新。走雪诗能圣，扶香花有神。风流付杯酌，留与醉吟人。","dynasty":"宋代","title":"茶釄次友人韵"}
{"author":"陈郁","content":"翻暖为寒一信风，画桥南北岩西东。春归杨柳无私意，深浅青黄自不同。","dynasty":"宋代","title":"城东看柳"}
{"author":"陈郁","content":"坐窗长记别时愁，欲讯平安尚未由。客袂重来惊日久，义怀高甚薄云浮。论心句好能令喜，到骨贫深不足忧。更向吟边策勋业，江湖近日欠清流。","dynasty":"宋代","title":"赠勉周济川"}
{"author":"陈郁","content":"客单近挂屋东偏，细看家风似阆仙。为功月舡来茂苑，因披云衲出潭田。诗篇熟诵如持咒，句法旁参若勘禅。既是西来须会意，此心还许野人传。","dynasty":"宋代","title":"赠僧玘长老"}
{"author":"陈郁","content":"四海东洲老，传家有阿戎。簪缨百年后，灯火一窗中。买宅邻台府，开园界水宫。山房喜相近，来往便诗筒。","dynasty":"宋代","title":"赠施秋渚"}
{"author":"陈郁","content":"子向诗书外，万於艺事优。桐丝传古意，兰墨写离愁。黄阁能知己，朱衣必点头。从来奇特士，何患不封侯。","dynasty":"宋代","title":"赠丝桐墨蕙吕能甫淮东制阃之客"}
{"author":"陈郁","content":"术不与今同，肖名亦可宗。学虽精象数，妙亦发鸿蒙。政自愁傍午，胡为说并冲。一来忘利禄，祗合问诗穷。","dynasty":"宋代","title":"赠谈命"}
{"author":"陈郁","content":"春阳和且澄，榆烟袅新燧。兹晨适解后，万象献妩媚。悠哉高堂人，轩冕莫能累。颇珍湖海游，渐摩仁与义。因之玄思清，笔力挽春意，人生匪得朋，一欣何所寄。相期风花城，年年同健醉。","dynasty":"宋代","title":"赠翁运干"}
{"author":"陈郁","content":"眼必延厥光，齿必全厥刚。裂眦不足贵，所贵者目辽。穿龈不足畏，所畏者唇亡，入恃明者必察，恃刚者必伤。此林氏子以是语语我，我亦以是语信其医之良，因墨之右方。","dynasty":"宋代","title":"赠眼齿科林殿干"}
{"author":"陈郁","content":"不合生来爱苦吟，书淫传达室癖到于今。江湖未遇医治手，烦向诗脾谩一鍼。","dynasty":"宋代","title":"赠医官吴将使"}
{"author":"陈郁","content":"榆花着雨乱飘时，是处调虞费上池。好试平生医国手，呼卢作五有天知。","dynasty":"宋代","title":"赠医士"}
{"author":"陈郁","content":"为竹为花号不同，一般骚雅一般翁。东风红紫飘零后，须持琅玕立雪中。","dynasty":"宋代","title":"赠竹林翁"}
{"author":"陈郁","content":"园林物物挟春光，独许名花压众芳。雨艳寒轻清入骨，雪肤香蒙白含间。仙人聚上夸能染，学士承恩赋倚妆。几欲宝酥煎洛蕊，迟回未忍折云裳。","dynasty":"宋代","title":"赵园看白牡丹"}
{"author":"陈郁","content":"贪卧苏台一片云，嘉招虚辱远移文。吟人多半来投刺，倦客深惭自增门。路隔江潮兼夕到，居莲地势两州分。酬恩别有男儿事，它日逢君仔细论。","dynasty":"宋代","title":"郑石帚贻书寄诗谢"}
{"author":"陈郁","content":"南枝开处觅春光，摘得冰葩密瓮藏。留煮牛汤消暑渴，吟骚才颊有浮香。","dynasty":"宋代","title":"制梅花汤"}
{"author":"陈郁","content":"流浪江湖久，空馀雪雨颠。才无时展布，愁与病缠绵。暮景知前事，荣途看少年。终然归去是，家自有林泉。","dynasty":"宋代","title":"次韵谢乡陈浪颠其二"}
{"author":"陈郁","content":"自入山中二十年，抗尘有道即为仙。差科难到耽闲地，种穫因无负郭田。细事亦参齐物论，大还长勘娱真篇。诗成不敢题崖石，怕有江湖姓字传。","dynasty":"宋代","title":"山中"}
{"author":"陈郁","content":"崧高当日庆生申，先占韶光恰一旬。勋业已追□伊佐，文章独造孟轲醇。千龄社稷资盘石，万国黎元入化钧。馀事吏将商曲糵，一时取作凤城春。","dynasty":"宋代","title":"寿史相"}
{"author":"陈郁","content":"翻煖为寒一信风，画桥南北岸西东。春归杨柳无私意，深浅青黄自不同。","dynasty":"宋代","title":"城东看柳"}
{"author":"陈郁","content":"夕阳鸦背敛残红，万点飞归傍帝宫。应是上林栖宿稳，可曾惊散月明中。","dynasty":"宋代","title":"上林归鸦"}
{"author":"陈郁","content":"忆参元帅古襄州，几度莎场马打毬。鞍辔闹装都一样，野夫不着皂貂裘。","dynasty":"宋代","title":"忆古襄州西教场打毬"}
{"author":"陈郁","content":"挝鼓扬旗向石头，列山山下使人愁。风前独倚危樯立，遥认西淮四五州。","dynasty":"宋代","title":"过列山庙下"}
{"author":"陈郁","content":"见有阑干便舣航，不知炎日熬沙场。多应高枕归篷下，梦到此亭都是凉。","dynasty":"宋代","title":"为薛叔载赋海隐"}
{"author":"陈郁","content":"未赴功名且钓船，忽勤王事即貂蝉。丈夫出处随时变，须卜此心然不然。","dynasty":"宋代","title":"为古艾郑子刚赋可轩其一"}
{"author":"陈郁","content":"不容不办屋三间，出即扃幽退隐闲。我蔽一言君记取，黄扉未必似青山。","dynasty":"宋代","title":"为古艾郑子刚赋可轩其二"}
{"author":"陈郁","content":"坐到心清有妙香，蒲团纸帐任更长。闭门不受庭前月，分付梅花自主张。","dynasty":"宋代","title":"闭户"}
{"author":"陈郁","content":"煖爆花岩日，晴眠藓石烟。","dynasty":"宋代","title":"句其二"}
{"author":"陈郁","content":"与子才分手，何人更赏心。","dynasty":"宋代","title":"句其四"}
{"author":"陈郁","content":"道至无偏党，心何有重轻。","dynasty":"宋代","title":"句其六"}
{"author":"陈郁","content":"年方九秩开，丹脸映碧眼。习静寸心安，味穷百事懒。由中以致和，闻道亦非晚。噫，十年撰述幸随龙，二圣在天应默眷。","dynasty":"宋代","title":"自赞"}
{"author":"陈郁","content":"闻有上江船，令人喜欲颠。烹鱼开尺素，被毳得纯棉。细读蝇头字，谁欺鹤发年。那堪寄来句，清比醉翁泉。","dynasty":"宋代","title":"次韵谢乡陈涩颠"}
{"author":"陈郁","content":"流浪江湖久，空余雪雨颠。才无时展面，愁与病缠绵。暮景知前事，荣途看少年。终然发去是，家自有林泉。","dynasty":"宋代","title":"次韵谢乡陈涩颠"}
{"author":"陈郁","content":"清高非一事，最好是吟怀。吴会相逢日，春风入酒杯。雪舟回石浦，云户掩秋崖。合作兰台客，朝家有逸才。","dynasty":"宋代","title":"次韵赠张秋岩"}
{"author":"陈郁","content":"窗以雪为名，窗中人亦清。听无多淡话，含不尽幽情。世态秋云薄，吟怀霁月明。似闻藏古砚，石眼可曾晴。","dynasty":"宋代","title":"答王雪窗惠诗"}
{"author":"陈郁","content":"穿鱼新聘一衔蝉，人说狸花量直钱。旧日畜来多不捕，于今得此始安眼。牡丹影晨嬉成画，薄荷香中醉欲颠。却是能知在从息，有声堪恨复堪怜。","dynasty":"宋代","title":"得狸奴"}
{"author":"陈郁","content":"天锡吟笺慰老怀，笔花文藻卷中开。二分者有如此，一世之雄安在哉。疁邑坟荒惟宿草，玉堂人去几秋槐。诗仙应赴诗家供，一殿寒斋定一来。","dynasty":"宋代","title":"得卢蒲江刘惩斋倡和墨"}
{"author":"陈郁","content":"端溪湮塞焦桐已，罗旅文房尚奢侈侈。古风雅志莫养成，从此词章堕雕靡。仙岩名士独不然，家有琴砚皆世传。熨焦蛇断互左右，俾受弹弄供磨研。耳根笔泽千载意，字□挽回淳朴味。乃知旧物是答蹄，薰染皇坟归蚕纸。百篇因之奏帝傍，帝贲文美承恩光。归来筑堂标古雅，家学始末示不忘。迩来相传贵不玉，或侈金屏夸绣缛。心游目视溺豪结，继发一言流近俗。嗟余僻好惟古文，敬此堂名如敬君。何时登堂相抚玩，古雅之意与君分。","dynasty":"宋代","title":"得琴砚古雅堂"}
{"author":"陈郁","content":"绝顶危梯缓步登，俯空幽阁据棱赠。不知吟到无穷处，但觉一层高一层。","dynasty":"宋代","title":"登法海寺小阁"}
{"author":"陈郁","content":"娉婷游女步东园，曲径相逢一少年。不肯比肩花下过，含羞却立海棠边。","dynasty":"宋代","title":"东园书所见"}
{"author":"陈郁","content":"必得真王乃镇齐，假王虽有亦奚为。区区品姥何能尔，自是将军不三思。","dynasty":"宋代","title":"读淮阴侯传"}
{"author":"陈郁","content":"大历谋臣匪尽忠，时君好佛遂成风。详陈福业因元载，轻授仪同付不空。此日有丘犹血刃，后来无赏失边功。代宗缪滥惟何甚，千古容斋直笔公。","dynasty":"宋代","title":"读容斋三笔记"}
{"author":"陈郁","content":"识得英雄为理贫，果能诛项灭三秦。老增事去方撞斗，羞见沙头澼絖人。","dynasty":"宋代","title":"读唐子西漂母传"}
{"author":"陈郁","content":"江淮万里天，历历在楼前。对景独登览，因思几变迁。云横秋水外，鸟度夕阳边。倦倚阑干北。令人思黯然。","dynasty":"宋代","title":"多景楼眺望"}
{"author":"陈郁","content":"铜仙擎露秋风表，珍重刘郎千万寿。老瞒鼎贻孙老谋，因逼此仙俱受垢。仙宁折骨拒非招，耻为奸雄效奔走。污名翁仲俾司门，口不能言自否。洛阳宫殿一灰飞，天上此标独长久。君不见堂隐霸城，万古六丁驱鬼守。","dynasty":"宋代","title":"赋翁仲"}
{"author":"陈郁","content":"薛侯俊健如生猱，不识中原生土豪。蛇矛丈八常在手，骆马蕃鞍云锦袍。往属嫖姚探虎穴，狐鸣萧萧风立发。短鞯淋血斩将归，夜斩坚冰濡马渴。中都久住武城坊，屋头养骆如养羊。枯萁不饱篱壁尽，狭巷怒蹄盆盎伤。只今栖栖守环堵，五月樵风吹宿莽。千金夜出酬市儿，客帐书眠听戏鼓。边人视死亦寻常，笑里辞家登战场。铨劳定次屈壮士，两眼荧荧收泪光。齿坚食肉何曾老，骑马身轻飞一鸟。焉知不将万人行，横槊秋风贺兰道。","dynasty":"宋代","title":"赋薛侯"}
{"author":"陈郁","content":"良铁曾收汉益州，规模因塑古吴钩。炉安吉位分龙虎，火逸神光身斗牛。入水淬锋疑电闪，临崖发刃有星池。知君斩却楼兰了，戏袖青蛇住十洲。","dynasty":"宋代","title":"观铸剑"}
{"author":"陈郁","content":"相思长只认文星，霁后阑干卜夜凭。万斛笔头非录录，七年袍色未青青。字户米老神尤健，计解唐人气欲陵。尚拟酒边论契阔，看君谈笑吸沧溟。","dynasty":"宋代","title":"郭戆庵惠诗为谢"}
{"author":"陈郁","content":"挝鼓民旗向石头，列山山下使人愁。风前独倚危樯立，遥认西淮四五州。","dynasty":"宋代","title":"过列山庙下"}
{"author":"陈郁","content":"桐叶飘零月似冰，并河灯火夜寒生。阑干倦倚投床去，卧听趋朝过马声。","dynasty":"宋代","title":"洪桥客窗枕上"}
{"author":"陈郁","content":"淮邦产宝皆奇士，楚客能词只小夫。些语凄凉君自感，未应山色独关渠。","dynasty":"宋代","title":"淮东楚客"}
{"author":"陈郁","content":"频年增灶起边兵，给饷谁先足万营。凡有求焉皆越从，不言功者尚为卿。朝家岂是无公谇，叔府如何不动情。我为栈天天已许，且将勋业换长生。","dynasty":"宋代","title":"淮西何总卿"}
{"author":"陈郁","content":"说着池阳旧岁时，星郎事业世皆知，淮人自在于堪用，天下如今尚可为。江南烽高黄塞近，街头箭急赤囊驰。多应规抚烦君往，横槊随赓薄伐诗。","dynasty":"宋代","title":"寄编修龚郎中"}
{"author":"陈郁","content":"幸骖恭谢睹繁华，马上归来戴御花。老妇椎和相顾问，也颁春色到诗家。","dynasty":"宋代","title":"景灵宫孟享"}
{"author":"陈郁","content":"地旷日难晚，海宽天欲浮。","dynasty":"宋代","title":"句"}
{"author":"陈郁","content":"辟户夜通月，掬泉朝饮星。","dynasty":"宋代","title":"句"}
{"author":"陈郁","content":"与子缠分手，何人更赏心。","dynasty":"宋代","title":"句"}
{"author":"陈郁","content":"道至无仿党，心何有重轻。","dynasty":"宋代","title":"句"}
{"author":"陈郁","content":"暖爆花岩日，晴眠藓石烟。","dynasty":"宋代","title":"句"}
{"author":"陈郁","content":"万事岂容人有意，一春多被雨无情。","dynasty":"宋代","title":"句"}
{"author":"陈郁","content":"游归云衲破，定起石床瘟。","dynasty":"宋代","title":"句"}
{"author":"陈郁","content":"水於东江皆臣妾，山到衡阳无弟兄。两处经行都已遍，老夫谁更别关情。","dynasty":"宋代","title":"倦游"}
{"author":"陈郁","content":"飞红飘白自交加，过了春光只叹嗟。识得岁寒松竹耐，台知园圃谩栽花。","dynasty":"宋代","title":"看落花"}
{"author":"陈郁","content":"空谷有幽兰，取极倚白石。清晨作奇共，凡卉各跼蹐。公子偶相值，□枝置锦席。敷荣忽变倅，色不贷一夕。信知倾国姿，羞任桃李责。所以富豪儿，睥睨林下客。","dynasty":"宋代","title":"空谷有幽兰"}
{"author":"陈郁","content":"水驿荒寒天正霜，夜深吟苦未成章。闭门不管庭前月，分付梅花自主张。","dynasty":"宋代","title":"苦吟"}
{"author":"陈郁","content":"三衢不住住王城，因向江湖得令名。朝士有书常倦答，骚坛分韵每先成。事临口画无遗策，交以心期肯待盟。贻我高吟粘屋壁，琅篇珠字照山楹。","dynasty":"宋代","title":"毛梧竹惠诗真韵答赠"}
{"author":"陈郁","content":"二叹浔阳送客翁，忍将吾道等秋蓬。茕然商妇千呼至，贵其监州一笑同。力学本为明德计，能文祗是立言工。琶琵亭下悉情远，付与长江写不穷。","dynasty":"宋代","title":"琵琶亭"}
{"author":"陈郁","content":"不留一叶山骨瘦，祗浸几星波影寒。中有高人倚空阔，绝疑不随水晶盘。","dynasty":"宋代","title":"秋潭为吴仲益赋"}
{"author":"陈郁","content":"初阳烘霁途，繁阴布幽林。山禽互嘲哳，为我流好音。倾耳须臾间，已快清冷心。飞盖何为者，傲睨松之队。","dynasty":"宋代","title":"山行闻春禽"}
{"author":"陈郁","content":"自入山中二十年，搞尘有道即为仙。差科难到耽闲地，种获因无负郭田。细事亦参齐和论，大还长勘娱真篇。诗成不敢题崖石，民有江湖姓字传。","dynasty":"宋代","title":"山中"}
{"author":"陈郁","content":"夕阳鸦背斂残红，万点飞归傍帝宫。应是上林棲宿隐，可曾惊散月明中。","dynasty":"宋代","title":"上林归鸦"}
{"author":"陈郁","content":"脱手弦声破晓寒，雁身和箭衮花团。檐前上背山翁喜，催唤儿孙逐马看。","dynasty":"宋代","title":"射雁马上口占"}
{"author":"陈郁","content":"人与西风结约来，芙蓉花气扑吟杯。曲塘好处都行遍，带得一身秋色回。","dynasty":"宋代","title":"石湖归途"}
{"author":"陈郁","content":"移家载雪河桥住，吟过余寒不出门。人遗奚奴传吉语，天教词客寿清樽。上林开到梨花了，次第牡丹红欲笑。眉端闻说点微黄，应捧金牋承密诏。名随人色满乾坤，涪水之翁有耳孙。","dynasty":"宋代","title":"寿黄复庵"}
{"author":"陈郁","content":"尝於劝耕日，杯酒祝骚人。年与我俱老，友惟君最仁。种莲知性静，吟草见天真。处世安如此，鬓毛应耐春。","dynasty":"宋代","title":"寿毛荷塘"}
{"author":"陈郁","content":"松高当日庆生申，先占韶光恰一旬。勋业已追□伊佐，文章独造孟轲醇。千龄","dynasty":"宋代","title":"寿史相"}
{"author":"陈郁","content":"人间风浪最倾危，君自深藏了不知。只恐随流禹门去，又翻头角露天池。","dynasty":"宋代","title":"书江亭壁"}
{"author":"陈郁","content":"知从清浅水边来，标致孤高似老梅。华馆久同佳客住，饭囊多为贵人开。消除世虎抄花谱，发越吟情恋酒杯。记取逋仙欠诗嗣，祠香火莫尘埃。","dynasty":"宋代","title":"送胡月山归湖山"}
{"author":"陈郁","content":"诗到西湖渐逼真，便当於此老吟身。举头莫看王侯面，失脚恐为各钊人。千载留芳惟好句，百年得意总微尘。镵君姓字中兴集，留伴梅花岁岁春。","dynasty":"宋代","title":"送诗友归西湖"}
{"author":"陈郁","content":"我方治地种秋芳，君亦濡毫拟擅场。待得君归醉重九，捷旗如我菊花黄。","dynasty":"宋代","title":"送友人赴乡举"}
{"author":"陈郁","content":"风雪垂垂岁欲除，若为驱马问长管。才兼文武如君少，量纳江湖近日无。吟旅笔灵花璀璨，带行刀古血模糊。经从渭水须留款，恐有率心老钓徒。","dynasty":"宋代","title":"送竹屿韩议事游边"}
{"author":"陈郁","content":"贪玩水云乡，来迟到夕阳。舣舡信钓石，欹枕借禅床。衾薄疑秋老，茶多觉夜长。节庵湖海客，语下不寻常。","dynasty":"宋代","title":"宿普化庵"}
{"author":"陈郁","content":"当年一句月黄错，香到梅边七世孙。应爱君诗似和靖，为君依样画西村。","dynasty":"宋代","title":"题林可山为倪龙辅所作梅村图后"}
{"author":"陈郁","content":"岩里空寒玉有声，亭前渊静镜生明。从他流入香尘去，不碍源头彻底清。","dynasty":"宋代","title":"题林月岩冷泉诗后"}
{"author":"陈郁","content":"白团横写向南枝，冷蕊寒梢手自持。绝似晓空凉影里，月明中有桂花诗。","dynasty":"宋代","title":"题梅花便面"}
{"author":"陈郁","content":"进了忠言隐姓名，万年香火此山灵。可怜沉醉功名者，血梁咸阳唤不醒。","dynasty":"宋代","title":"题梅仙观"}
{"author":"陈郁","content":"重栏俯江湄，四箔卷云表。晴晖灿我翳，万里归一眇。清高杰上人，眼阔步天地。何当倚秋空，吟送飞鸿杳。","dynasty":"宋代","title":"题王南杰远明楼"}
{"author":"陈郁","content":"越君尝胆苦心摧，娃馆春风正酒杯。弦管但知连夜乐，旌旗先已过溪来。麋冲晓雾游荒苑，雅立斜阳噪古台。野客不谈兴废事，绿阴深处摘青梅。","dynasty":"宋代","title":"题治平寺壁"}
{"author":"陈郁","content":"卜筑虽城市，心安迹亦安。一楼深自适，万事少相干。月向重檐待，山於曲槛看。门前车马客，未必识天宽。","dynasty":"宋代","title":"题朱氏隐闲楼"}
{"author":"陈郁","content":"年来雅道类聋瘖，到处笙歌只劝淫。肯抱焦桐闲访隐，应思尘世少知音。离鸾别鹄皆风月，二典三盘不古今。闻子细弹千载事，吟夫已见圣人心。","dynasty":"宋代","title":"听杨君弹古操"}
{"author":"陈郁","content":"未赴功名且钓船，忽勤王事即貂蝉。丈夫出处随时变，须卜此心然不然。","dynasty":"宋代","title":"为古艾郑子刚赋可轩"}
{"author":"陈郁","content":"不容不辨屋三间，出好扃幽退隐闲。我蔽一言郡记取，黄扉未必似青山。","dynasty":"宋代","title":"为古艾郑子刚赋可轩"}
{"author":"陈郁","content":"禅居自合入山林，寰贵之中岂是深。须信道人清似水，佳城如住海波心。","dynasty":"宋代","title":"为僧如赋深居"}
{"author":"陈郁","content":"见有兰干便舣航，不知炎日熬沙场。多应高枕归篷下，梦到此亭都是凉。","dynasty":"宋代","title":"为薛叔载赋海隐"}
{"author":"陈郁","content":"好山虽可爱，懒入翠重重。静睦千竿玉，清如五老峰。径阴禅履润，林密佛香浓。灵运知师意，无劳屐踪基。","dynasty":"宋代","title":"为证无得赋竹山"}
{"author":"陈郁","content":"名庵以足关天理，须向庵中静处参。底事此心无所欠，祗缘与世不生贪。书淫过似专房乐，蔬食多於列鼎甘。却怪紫芝曾漏泄，从来坤势阙东南。","dynasty":"宋代","title":"为朱柳州赋足庵"}
{"author":"陈郁","content":"木主乎东义近仁，斯庵名此称斯人。遥知虚室萧间地，生意满怀都是春。","dynasty":"宋代","title":"未庵为吴应祥隃赋"}
{"author":"陈郁","content":"昔人贵松柏，为有霜雪姿。折以赠远别，岁寒心不移。愿言且珍藏，聊慰千日思，青青陨秋黄，勿同杨柳丝。","dynasty":"宋代","title":"昔人贵松柏"}
{"author":"陈郁","content":"貂裘绒帽护轻寒，坐马端如坐席安。自别石湖三月去，又携玉友一番看。霜催菊磵风悽恻，雨浃芦汀水渺漫。欲寄吟怀须胜地，千金同此买鱼徒竿。","dynasty":"宋代","title":"偕潘寒岩陈定轩游石湖次定轩韵"}
{"author":"陈郁","content":"匹马东淮两月寄，归衔俄尔带新资。吟高已中唐人律，名重宜魁浙漕闱。彩舫香冲荷叶去，捷旗荣与菊花期。赠君羽扇还知否，文阵千军可一挥。","dynasty":"宋代","title":"以七字律羽扇赠行"}
{"author":"陈郁","content":"一声新雁一声秋，独向江楼倚莫愁。江上片云将雨去，却留残照管汀洲。","dynasty":"宋代","title":"倚楼"}
{"author":"陈郁","content":"忆参元帅古襄州，几度莎场马打球。鞍辔闹装都一样，野夫不着皂貂裘。","dynasty":"宋代","title":"忆古襄州西教场打球"}
{"author":"陈郁","content":"偶同乡友校吟编，因得平安到浪颠。心不干时清似水，发缘忧国白於棉。半生景慕空千里，一纸寒温废二年。何日支筇随此老，秋岩和菊荐冰泉。","dynasty":"宋代","title":"忆浪颠"}
{"author":"陈郁","content":"识面论心已半生，买山无计得同盟。行藏为是关天理，会聚因难遂客怀，月户评春花影澹，风廊逃暑竹声清。安舲何日来城角，细举前吟为再赓。","dynasty":"宋代","title":"忆钱人塘"}
{"author":"陈郁","content":"红杏墙连柳外门，春风池接暖烟村。阳和世界无分别，各自营巢长子孙。","dynasty":"宋代","title":"莺燕"}
{"author":"陈郁","content":"催诗雨里载杯盘，名胜园要得借闲。百一日当春事闹，十三人从宴党宽。都抛世味言谈外，尽出家藏意玩间。不是主人风度远，客游那有许清欢。","dynasty":"宋代","title":"游葛氏山堂"}
{"author":"陈郁","content":"三年官满冰霜洁，一日春回宇宙宽。曾向厅前种杨格，绿阴留与后人看。","dynasty":"宋代","title":"友人官满"}
{"author":"陈郁","content":"彭城高会日置酒，猴冠犹在妇人手。仓皇垓下已重围，四面悲吟杂刁斗。当年举佩不倒戈，到此空余慷慨歌。虞兮反袂交淹泣，欲幸从兮可奈何。怨入青芜知几岁，舞恨摇芳无别意。妾身恨不事英雄，果是英雄安有泪。","dynasty":"宋代","title":"虞美人草"}
{"author":"陈郁","content":"闻说读黄庭，经年远俗情。为能参溟涬，因不赋汪用不着。客满转呼酒，诗高偏避名。谪仙游戏耳，终有玉函迎。","dynasty":"宋代","title":"赠道士李岫云"}
{"author":"陈郁","content":"衣冠凉薄说端严，为到贫时解养廉。京洛家风今尚在，宗王恩礼旧曾沾。谈高坚白囊无底，词纵题红笔退尖。自说学仙曾有遇，欲归岩壑理抽添。","dynasty":"宋代","title":"赠东华老真钟逸士"}
{"author":"陈郁","content":"洲沙宛在水中央，荻屋蓬窗似野航。不战弃城谁执咎，偷生避地子保伤。卖力已化诸山寨，沽酒从开万户坊。如此抚摩能几日，流民端复耕桑名。","dynasty":"宋代","title":"赠鸿宿洲淮士"}
{"author":"邓太妙","content":"无聊无赖，多情多态。倚遍栏杆无奈。不胜力怯薄罗裳，还疑是、风飘绣带。蝶欺花落，柳偿莺债。多少伤心事在。卜桃锦覆合欢床，私倩婢、轻轻遮盖。","dynasty":"清代","title":"鹊桥仙"}
{"author":"邓太妙","content":"猩红小印品。细认来、模糊字儿不整。风劲绣床冷。只错刀闲剪，暗消腻粉。软雨斜阳，鸾鹤飞、辘轳金井。闭重帘、关住离愁，桐影教人立尽。深省。红叶欺霜，黄花迎露，九秋佳景。常数归期。暗卜金钱无准。细沉吟、只顾时时刻刻，窗外枕前低问。怪连朝、夜长梦短，人远天涯近。","dynasty":"清代","title":"瑞鹤仙"}
{"author":"毛直方","content":"从事龟山亦偶然，宁知长别恨终天。当时去就商量错，不似牛衣十八年。","dynasty":"宋代","title":"悼亡"}
{"author":"毛直方","content":"客中自有未招魂，剪纸空教夜祭门。万一相逢今夜梦，恨多应是两忘言。","dynasty":"宋代","title":"悼亡"}
{"author":"毛直方","content":"奉倩伤神不是痴，人生百感有真机。飘零遗墨残针线，与泪无期自一挥。","dynasty":"宋代","title":"悼亡"}
{"author":"毛直方","content":"推悉不去竟何如，欲鼓庄盆懒有余。赖是此□犹解事，避人对客与观书。","dynasty":"宋代","title":"悼亡"}
{"author":"毛直方","content":"连天苜蓿青茫茫，盐车鼓车纷道傍。肉骏汗血不可常，权奇倜傥晦若藏。五之六之无留良，如此独步何堂堂。日三品豆慎所尝，天闲逸气谁能量。一尺之箠五尺韁，了与辔络俱相忘。大仆御直俨冠裳，庭前榻上婉清扬。有诏有诏且勿忙，一洗凡马銮锵锵。我观此图笔意长，欲言尚寄田子方。","dynasty":"宋代","title":"独骏图"}
{"author":"毛直方","content":"古松树下书阴寒，云亦何心去不还。却怪建州城裹梦，一春多在湛庐山。","dynasty":"宋代","title":"寄梅村山人"}
{"author":"毛直方","content":"去年三客赋茶蘼，忽见新花发故枝。省到死生离合处，春风消得几相思。","dynasty":"宋代","title":"寄梅村山人"}
{"author":"毛直方","content":"津头闻别语，三载以为期。安得中山酒，醒日是归时。","dynasty":"宋代","title":"江南曲"}
{"author":"毛直方","content":"沽酒酹江神，发船相送饯。船去浪如席，船回风似箭。","dynasty":"宋代","title":"江南曲"}
{"author":"毛直方","content":"泥滑滑，日已西。泥深屦滑涴征衣，征衣涴尽不肯归。分明数声行不得，请君更听鹧鸪啼。","dynasty":"宋代","title":"泥滑滑"}
{"author":"毛直方","content":"高堂列绮席，宾御何委蛇，粲粲金芙蓉，春葩照蛾眉。檀槽起清籁，铁拨弦鹍鸡。祗闻筵中曲，不闻曲中词。萧萧青冢魂，化作秋雁归。玉关去时泪，点点湿朱丝。岂知哀怨情，及此欢笑期。弹者锦缠头，听者金屈卮。但令今人乐，不惜古人悲。","dynasty":"宋代","title":"拟古"}
{"author":"毛直方","content":"野色倏已暝，零落沾我裳。行役悲险艰，仰愧归鸟翔。羁愁浩难收，壮发日已苍。远林烟火微，投宿扣村庄。居人毕刈获，笑语井臼傍。问客来何疲，毋乃仕与商。所慎在出门，奚怨中路长。","dynasty":"宋代","title":"拟古"}
{"author":"毛直方","content":"妾肌如玉颜如花，长眉窈窈青山斜。深闺学成新妇礼，镜鸾不与留年丰。昨朝东邻裁嫁认，今朝西邻催结褵。自邻孤灯照春梦，年年风雨梨花时，不怨父母贫，不恨蹇修拙。妾生赋命自坎壈，底用间情写红叶。千丝万丝霜练光，与谁织作云锦裳。千针万两黻黼，与谁佩服朝明堂。吁嗟妾薄命，薄命可奈何。失时还自羞，失身羞更多。妾宁失时无失身，平生分定月下绳。但把贞心守贞色，肯信婵娟解误人。","dynasty":"宋代","title":"妾薄命"}
{"author":"毛直方","content":"宇宙百年身，江湖万里心。世情高枕远，诗味闭门深。白发销穷达，青山傲丰今。情知秋亦客，何事感秋吟。","dynasty":"宋代","title":"秋感"}
{"author":"毛直方","content":"酝酿丰年付老农，挽回凉信报诗翁。巫山久暗埋寒碧，湘水初明浴晚红。帘卷柳阴先得月，簟横梧影早嘘风。天公快我披云愿，万里乾坤一望中。","dynasty":"宋代","title":"时秋积雨霁"}
{"author":"毛直方","content":"卓鲁久滑涂，临风重怀人。锦溪有美锦，善制当谁称。器之汾阳君，烨烨驰华声。往来试樵邑，口碑播瓯闽。东阳修何行，桃李三年春。安得百器之，布满弦歌城。奈城斗以南，纷纷蒲璧荣。令君一何廉，廉乃不近名。令君一何明，明乃不见形。令君一何有，有若权在衡。令君一何了，又若刃发硎。能令政事简，罚者怀其仁。官府有直气，闾门无枉情。物论久逾定，去思见民真。","dynasty":"宋代","title":"送县尹任满"}
{"author":"毛直方","content":"归恨逐春深，迟休欲缩程。远山何处碧，落日故乡明。路改柴门僻，村空石硙鸣。乞蔬仍买米，一宿尚营营。","dynasty":"宋代","title":"野宿"}
{"author":"毛直方","content":"万里清江两浆船，一竿一缕水云边。平生不识书与剑，也得醉饱供间眠。","dynasty":"宋代","title":"渔父辞"}
{"author":"毛直方","content":"呼儿买米得新粳，渔村且喜见秋成，今朝尝新莫草草，好钓鲈鱼来煮羹。","dynasty":"宋代","title":"渔父辞"}
{"author":"毛直方","content":"得鱼穿柳持上溪，溪村杳杳屋稀稀。莫怪渔翁头易白，去年买鱼人又非。","dynasty":"宋代","title":"渔父辞"}
{"author":"毛直方","content":"黄旗纲运牛马走，皂衣追呼鸡狗喧。深傍芦花摇橹去，遥望渔人是水仙。","dynasty":"宋代","title":"渔父辞"}
{"author":"毛直方","content":"本无租赋本无田，不知历日不知年。谁信渔家小船上，犹是无怀并葛天。","dynasty":"宋代","title":"渔父辞"}
{"author":"毛直方","content":"黄昏船泊有邻居，明朝船散又还无。君笑我如浮萍草，我看君似水井凫。","dynasty":"宋代","title":"渔父辞"}
{"author":"毛直方","content":"溪桥竹边有酒沽，携鱼换酒满葫芦。篷头月上不觉醉，自卷芦叶吹呜呜。","dynasty":"宋代","title":"渔父辞"}
{"author":"毛直方","content":"种莲恨不早，得藕常苦迟。谁知心中事，久已落怀思。","dynasty":"宋代","title":"杂怨"}
{"author":"毛直方","content":"花开能夜合，草发解宜男。对花今有恨，见草祗应惭。","dynasty":"宋代","title":"杂怨"}
{"author":"毛直方","content":"一襟书传日星悬，湖海声名五十年。事不求知惟此理，文之未丧岂皆天。人方惊怪欧阳子，我独悲伤鲁仲连。看镜倚楼秋已暮，风巾霜屦重依然。","dynasty":"宋代","title":"赠叠山先生"}
{"author":"毛直方","content":"泰阶煌煌色已齐，祥飙为扫蚩尤旗。幅员浩荡春台熙，不遗桴鼓惊锄犁。羽林宿卫环三陲，居安节虑忘战危。整暇自许忘其机，司马八法律以规。蒐苗狝狩凛弗违，碧油有幢俨军师。手持虎节谈鱼丽，闽关不以山与溪。歌舞七德宣皇威，有来视师省檄飞。将军名已草木知，干戈俎豆睢阳时。已分勾当江南归，流芳奕叶今孙枝，此行且赋从军诗，时清未用歌采薇，天子有道守四夷。","dynasty":"宋代","title":"赠督师曹将军"}
{"author":"毛直方","content":"万里清江两桨船，一竿一缕水云边。平生不识书与剑，也得醉饱供閒眠。","dynasty":"宋代","title":"渔父辞其一"}
{"author":"毛直方","content":"推愁不去竟何如，欲鼓庄盆懒有馀。赖是此□犹解事，避人对客与观书。","dynasty":"宋代","title":"悼亡其四"}
{"author":"毛直方","content":"古松树下昼阴寒，云亦何心去不还。却怪建州城里梦，一春多在湛卢山。","dynasty":"宋代","title":"寄梅村山人其一"}
{"author":"毛直方","content":"去年三客赋荼蘼，忽见新花发故枝。省到死生离合处，春风消得几相思。","dynasty":"宋代","title":"寄梅村山人其二"}
{"author":"毛直方","content":"溪桥竹边有沽酒，携鱼换酒满胡芦。蓬头月上不觉醉，自卷芦叶吹呜呜。","dynasty":"宋代","title":"渔父词七首其七"}
{"author":"毛直方","content":"卓鲁久不作，临风重怀人。锦溪有美锦，善制当谁称。器之汾阳君，烨烨驰华声。往来试樵邑，口碑播瓯闽。东阳修何行，桃李三年春。安得百器之，布满弦歌城。奈何斗以南，纷纷蒲璧荣。令君一何廉，廉乃不近名。令君一何明，明乃不见形。令君一何有，有若权在衡。令君一何了，又若刃发硎。能令政事简，罚者怀其仁。官府有直气，闾门无枉情。物论久逾定，去思见民真。","dynasty":"宋代","title":"送县尹任满"}
{"author":"毛直方","content":"津头闻别语，三载以为期。安得中山酒，醒日是归时。","dynasty":"宋代","title":"江南曲其一"}
{"author":"元季川","content":"风雨荡繁暑，雷息佳霁初。众峰带云雨，清气入我庐。飒飒凉飙来，临窥惬所图。绿萝长新蔓，褭褭垂坐隅。流水复檐下，丹砂发清渠。养葛为我衣，种芋为我蔬。谁是畹与畦，瀰漫连野芜。","dynasty":"唐代","title":"泉上雨后作"}
{"author":"元季川","content":"灌田东山下，取乐在尔休。清兴相引行，日日三四周。白鸥与我心，不厌此中游。穷览颇有适，不极趣无幽。憀然歌采薇，曲尽心悠悠。","dynasty":"唐代","title":"登云中"}
{"author":"元季川","content":"河汉降玄霜，昨来节物殊。愧无神仙姿，岂有阴阳俱。灵鸟望不见，慨然悲高梧。华叶随风扬，珍条杂榛芜。为君寒谷吟，叹息知何如。","dynasty":"唐代","title":"山中晓兴"}
{"author":"元季川","content":"悠悠远行者，羁独当时思。道与日月长，人无茅舍期。出门万里心，谁不伤别离。纵远当白发，岁月悲今时。何况异形容，安须与尔悲。","dynasty":"唐代","title":"古远行"}
{"author":"龚廷祥","content":"灵武中兴日，同仇共卧薪。勤王青海马，闲道白衣人。但恃江山险，都忘丧乱频。南朝歌舞地，醉杀后庭春。","dynasty":"明代","title":"感事"}
{"author":"李虞","content":"逢时不得致升平，岂是明君忘姓名。眼暗发枯缘世事，今来无泪哭先生。","dynasty":"唐代","title":"题李宾客旧居"}
{"author":"阚志学","content":"香径泥融燕语喧，彩槛风微蝶影翩。飞絮擘香绵，娇莺时啭，惊起绿窗眠。【煞尾】惜花愁，伤春怨，萦系杀多情少年。何处狂游袅玉鞭，谩教人暗卜金钱。空写遍翠涛笺，鱼雁难传。似这般白日黄昏怎过遣？青鸾信远。紫箫声转，画楼中闲杀月明天。","dynasty":"元代","title":"【仙吕】赏花时_香径泥融燕"}
{"author":"蔡幼学","content":"日日惜春残，春去更无明日。拟把醉同春住，又醒来岑寂。明年不怕不逢春，娇春怕无力。待向灯前休睡，与留连今夕。","dynasty":"宋代","title":"好事近（送春）"}
{"author":"蔡幼学","content":"春风扫积素，春雨涨新彩。再行适良愿，及此嘉致足。溪桃绽腮红，溪柳起肤粟。万物欣向荣，吾生亦从欲。浮家信所之，欢意到僮仆。行乐人有言，未省我心曲。忆昔西湖春，安舆探芳谷。彩舫漾晴漪，名园玩清缛。星郎引群雏，戏舞衣裻裻。归来夜未央，清话屡更烛。只今天一涯，把酒远相属。富贵竟何时，一官乃羁束。法喜闻我言，低回若惊辱。一笑强相酬，归装宜早促。","dynasty":"宋代","title":"浮家"}
{"author":"蔡幼学","content":"褰裳涉秋浦，散策上齐山。盼往谢尘嚣，瞻新得层峦。万象翕呈露，跬步不可间。下巧瞰坤轴，高奇仰天剜。硿矼禹所穴，巀嶭秦开关。始探困伛偻，徐行快平宽。斩凤扣危避，登虬俯澄湾。突然出鳌北，但见江漫漫。匪物激愚懦，且以计群顽。","dynasty":"宋代","title":"和林择这齐山韵"}
{"author":"蔡幼学","content":"野水萍无主，清风草自香。庭阴新似染，物色去如忙。岩树鱼依绿，畦花蝶斩黄。家园向来梦，静数四年强。","dynasty":"宋代","title":"田园"}
{"author":"蔡幼学","content":"落日维舟处，沙头望眼平。牛羊分陇下，灯火隔林明。人散村墟静，溪寒风浪生。渔翁醉眠稳，小艇任斜横。","dynasty":"宋代","title":"晚泊"}
{"author":"蔡幼学","content":"月色净加水，奈此清兴何。谁人当领此，隔屋呼项佗。驾言先我出，追随费经过。履声适相逢，欢然甜亭茶。乾坤何浩荡，水月光相磨。醉归巷无人，群儿自前呵。","dynasty":"宋代","title":"月夜赠项子谦"}
{"author":"蔡幼学","content":"凉月在木末，我行出林坰。林坰何所事，爱此朝气清。池荇浥风露，洒洒醉梦醒。来离俯清泚，相照脸色頳。悠然到瓜田，钩蔓亦轩腾。万物咸得宜，吾生亦何营。","dynasty":"宋代","title":"早至湖心小园"}
{"author":"陈之駓","content":"寂寞龙孙去，萧条鹤苑空。掖庭存夹道，孤殿受斜风。草色伤春绿，残阳覆地红。遥遥北隅上，犹见数株枫。","dynasty":"清代","title":"吉王府遗址"}
{"author":"荀子","content":"　　君子曰：学不可以已。　　青，取之于蓝，而青于蓝；冰，水为之，而寒于水。木直中绳，輮以为轮，其曲中规。虽有槁暴（pù），不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。　　故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。　　吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。(君子生通：性)　　南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。　　物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蚋聚焉。故言有招祸也，行有招辱也，君子慎其所立乎！　　积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。　　是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，鼫鼠五技而穷。《诗》曰：“尸鸠在桑，其子七兮。淑人君子，其仪一兮。其仪一兮，心如结兮！”故君子结于一也。　　昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形。玉在山而草木润，渊生珠而崖不枯。为善不积邪？安有不闻者乎？　　学恶乎始？恶乎终？曰：其数则始乎诵经，终乎读礼；其义则始乎为士，终乎为圣人，真积力久则入，学至乎没而后止也。故学数有终，若其义则不可须臾舍也。为之，人也；舍之，禽兽也。故书者，政事之纪也；诗者，中声之所止也；礼者，法之大分，类之纲纪也。故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微也，在天地之间者毕矣。君子之学也，入乎耳，着乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲、非也，囋、非也；君子如向矣。　　学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。　　学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈舂黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。　　问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后可与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。　　百发失一，不足谓善射；千里蹞步不至，不足谓善御；伦类不通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。　　君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓德操。德操然后能定，能定然后能应。能定能应，夫是之谓成人。天见其明，地见其光，君子贵其全也。","dynasty":"先秦","tags":"高中文言文，议论，学习，勉励","title":"劝学"}
{"author":"周弼","content":"浪花皱石，飐夜月、欲移还定。想白苎烘晴，黄蕉摊雨，人整斜巾照领。剪断鲛绡何人续，黯梦想、秋江风冷。空露渍藻铺，云根苔甃，指痕环影。重省。五湖万里，谁问烟艇。料宝像尘侵，玉瓢珠锁，羞对菱花故镜。领略鸦黄，破除螺黛，都付渚苹汀荇。春醉醒，暮雨朝云何处，柳蹊花径。","dynasty":"宋代","title":"二郎神（西施浣沙碛）"}
{"author":"周弼","content":"朴朴精神的的香。荼コ一朵晓来妆。雏莺叶底学宫商。著意劝人须尽醉，扶头中酒又何妨。绿窗花影日偏长。","dynasty":"宋代","title":"浣溪沙"}
{"author":"周弼","content":"虚堂人静不闻更，独坐书床对夜灯。门外不知春雪霁，半峰残月一溪冰。","dynasty":"宋代","title":"夜深"}
{"author":"周弼","content":"路隔一重溪，山深客易危。驿亭惟有额，官堠尽无碑。竹挂黄身虺，林香白面狸。得船争欲渡，先奔槿花篱。","dynasty":"宋代","title":"白羊"}
{"author":"周弼","content":"整杯恬淡酒，相就等闲倾。得失徒多感，行藏任独清。昼闲风有味，春尽雨无声。但惜新栽柳，相呼欠一莺。","dynasty":"宋代","title":"冰清堂偶成"}
{"author":"周弼","content":"断桥流水两无期，残日轻云处处疑。乞与行人自沽酒，满旗风雨豆花篱。","dynasty":"宋代","title":"彩云桥"}
{"author":"周弼","content":"缯甲如荼护此台，玉颜憔悴锦帆来。一蹊香草无蜂过，千里空葭有雁回。响屧藓埋丹凤迹，缕衣花变粉蛾灰。谁知子夜歌残日，树满西山似绿苔。","dynasty":"宋代","title":"採香径"}
{"author":"周弼","content":"路才容马尽荒茅，谁识仙人旧钓鳌。流水不随船影断，乱山犹带弹痕高。春烟粉黑重生葑，暮雨灰红半拆桃。今日故宫何处问，东风应长对江涛。","dynasty":"宋代","title":"陈武帝钓台"}
{"author":"周弼","content":"西山龙井路，俱有旧行踪。待得城中暇，重期石上逢。冷霜粘破屐，落月带残钟。拟践相邻约，烦君买一峰。","dynasty":"宋代","title":"酬杜八同宿西山兰若"}
{"author":"周弼","content":"归心终自遂，何必恋虚声。转觉青衫恶，谁怜白发生。扫花山石瘦，洗药野泉清。应有忘机者，时来伴我行。","dynasty":"宋代","title":"酬李达可"}
{"author":"周弼","content":"一曲长歌浙水寒，绨袍空往又空还。咸阳若有山东志，莫放萝秦又出关。","dynasty":"宋代","title":"出关偶题"}
{"author":"周弼","content":"欲尽残春酒，登临事已违。听残怀旧笛，添尽御寒衣。鸟向青山没，人来赤壁稀。最怜城侧树，无可作花飞。","dynasty":"宋代","title":"春暮登黄鹤楼"}
{"author":"周弼","content":"雨膏蒸土兰芽热，粉魂淡艳凝缃缬。柳条无力受东风，桃叶春江弄花月。枕函坠发昏眠重，绮帐惊寒替花恐。屏琐虫栖化粉蛾，帘甲蜂钻抱残蛹。麦门冬长柔堪结，桐轮辗尽棠梨雪。门掩车箱铜较闲，瓶敲井干青丝绝。君不见楚王酣宴，嫌怕旁人说春晚。玉钗埋遍细腰人，章华台上苍苔满。","dynasty":"宋代","title":"春浓曲"}
{"author":"周弼","content":"极浦苹花白，空壕兰萼红。伤心城上燕，飞入馆娃宫。","dynasty":"宋代","title":"春怨"}
{"author":"周弼","content":"细簇人家住，中分破石崖。竹门开店屋，草市夹桥街。水别东流汉，山横北过淮。并船频借问，同买出江柴。","dynasty":"宋代","title":"村市"}
{"author":"周弼","content":"人居泽国胜居陵，十月陂塘未结冰。残苇乱茭收拾后，断筐分晒折腰菱。","dynasty":"宋代","title":"大洲湖"}
{"author":"周弼","content":"故人手持一缄书，扁舟清晨造我庐。为问舟从何方来，欲应未卜先知应先长吁。长安平旦朱门开，曳裾靸履喧春雷。独有诗人货难售，朔雪寒风常满袖。孤馆青灯不自聊，短帽鹑衣竞相就。獬豸峨冠岂无事，不触奸邪触诗士。虽当圣世尚宽容，滔滔宁免言为讳。轩瑟齐竽本难遇，长编巨轴添忧虑。松菊荒芜归计迟，欲向何门诵佳句。君不见古者防川不禁口，里谚村谣无不有。美刺箴规三百篇，删取皆经圣人手。汉魏著述充层云，采撷花草香纷纷。其间国政最亲切，世许少陵能爱君。交衢谤木求胥诲，盛若勋华犹不改。风雅遗音傥尚存，篇篇遒铎皆应採。小人几度邪侵正，何尝断隔无歌咏。风雨萧萧鸡自鸣，谁顾寒莎响蛙黾。但恐君诗未工耳，工则奚愁强疵毁。益藉讥评达九重，送起声名赤霄里。况於时事无交涉，仿郊寒山题木叶。千龄得失寸心知，笑尔随群走干谒。请君头上巾，为君抖却岐路尘。解君身上衣，为君拂晓去京洛缁。天台石桥春已知，别有野鹤相追随，苟欲避世不可迟。请君归，君勿疑。","dynasty":"宋代","title":"戴式之垂访村居"}
{"author":"周弼","content":"弯弯田角路周遭，摘尽柔桑露浅蒿。无限寂寥门半掩，一车偏健夕阳缲。","dynasty":"宋代","title":"道间偶成"}
{"author":"周弼","content":"远程已过经行初，别有逶迤古道存。寺有寂廖犹有殿，水才穷尽又逢村。一竹枯木人分路，十里飞花客过门。必竟悉依生处药，不知何事别家园。","dynasty":"宋代","title":"道中有感"}
{"author":"周弼","content":"波眼沄沄浪复轻，稍苏羁束过清明。倩人觅路先寻酒，久客怀乡始见饧。松下紫芽肥野菜，竹间青叶带山樱。自从一别齐安后，直到今朝始听莺。","dynasty":"宋代","title":"荻港"}
{"author":"周弼","content":"大巫舞袍奉酒尊，小巫湔裙进盘彘。野风吹树龙马归，瓦炉柏根香满地。白衣老须撚向前，叉手大胆不敢言。去年田家五分熟，更饶三分百事足。大茧千棚丝满窠，栗犊两握角出肉。土台浇酒再拜辞，纸钱不灰扑绕木枝。神语顺从杯教吉，鼓笛薨薨打三日。","dynasty":"宋代","title":"冬赛行"}
{"author":"周弼","content":"圣代吟家众，无君众体诗。数奇官职见，心苦道途知。积梦难相寄，流年自各悲。金闺催制锦，又复向黄陂。","dynasty":"宋代","title":"访别"}
{"author":"周弼","content":"长田一亩三石收，截茅作囤遮水牛。驯鸡塞笼彘牢满，大儿看亲女上头。里胥关门罢输送，晴乌窥檐鼠沿栋。瓦盆瓷缶息老身，还将孙子看迎神。庙前擘纸青竹爆，饧糕粉鱼夜祠灶。","dynasty":"宋代","title":"丰年行"}
{"author":"周弼","content":"三日要行还止住，冷沙寒水暗消春。一千四百芜湖路，怨雨愁风多少人。","dynasty":"宋代","title":"风恶偶成二首"}
{"author":"周弼","content":"江枫吟咏工，幽寺冷遗踪。不改前朝路，犹闻半夜钟。地凉汀月皎，村迥水烟浓。试问谁曾见，憔应独有松。","dynasty":"宋代","title":"枫桥寒山寺"}
{"author":"周弼","content":"空山落日又逢僧，雨杂尘灰满帽纹。但忆来时门不掩，麝香偷卧石床云。","dynasty":"宋代","title":"逢僧文礼"}
{"author":"周弼","content":"师说古香寮旧开，鲍照曾为惠休来。至今猿鹤犹知敬，静对寒星礼碧苔。","dynasty":"宋代","title":"逢僧文礼"}
{"author":"周弼","content":"一径逶迤草自芳，何为不复更翶翔。应须旧国还宣武，别有高台在建章。白鹭背花寻塔路，赤乌冲柳集宫墙。中兴不比偏安事，且对梧桐荐羽觞。","dynasty":"宋代","title":"凤凰台"}
{"author":"周弼","content":"横障瀰漫恃此丘，长江东骛转湍流。波间去海无多里，沙际铺淮辄数州。风势起花山郭暗，潮声侵树野田浮。无由望彻苍茫外，回首斜阳总是愁。","dynasty":"宋代","title":"浮远"}
{"author":"周弼","content":"天随清调何人继，幸有荒村故宅存。橘上蠹虫应屡变，草间眠鸭尚能言。池亭暮雪兼风起，篱落春潮带雨浑。人啖菊苗终竟别，屠沽犹自不登门。","dynasty":"宋代","title":"甫里观"}
{"author":"周弼","content":"书剑悠悠屡变迁，老谙多故始知天。汗青每愧抛长日，发白无由逐少年。暮雨暗消江岸柳，晓霜初透野池莲。此心悬解何须语，人问惟应一指禅。","dynasty":"宋代","title":"感事"}
{"author":"周弼","content":"江边野滩多老菰，抽心作穗秋满湖。拂开细谷芒敷舒，中有一米连三稃。剖之粒粒皆尖小，整齐远过占城稻。不烦舂簸即晨炊，更胜青精颜色好。寻常艰得此欣逢，默计五升当百丛。雨多水长倍加益，十里定收三十钟。野人获之亦自足，何用虚靡太仓粟。连日秋风思故乡，况复家田有茅屋。坠网重腮鲈已鲜，莼丝牵叶又流涎。急归收获苹溪畔，细拨芦花撑钓船。","dynasty":"宋代","title":"菰菜"}
{"author":"周弼","content":"海棠最佳须老丛，远及百年花始红。历看名葩此为盛，刚柯硬叶交相映。倚石攒青二三丈，雨膏倒吸胭脂上。仿佛璇霄发曙光，细族蓬莱绣旗仗。露欲收珠色转深，香玉万颗藏春阴。轻风欲透紫丝障，一片朝霞倾入林。凤城多少栽花处，低嫩俱无可观树。相对令人忆故山，年年雕萼扫朱栏。只今惟有溪童在，应放高枝栖白鹇。","dynasty":"宋代","title":"海棠"}
{"author":"周弼","content":"衣裳单薄鬓萧骚，独凭危栏首屡搔。出壁乱云分片段，隔江飞雨见丝毫。庭前断续蛩争响，檐外轻便蝶斗高。多少好山俱在眼，愧无短屐共游遨。","dynasty":"宋代","title":"浣沙秋日五首"}
{"author":"周弼","content":"长江淡淡树疏疏，扫却闲庭即故居。虫入暗床频促织，萤穿虚壁屡翻书。破除暮色惟荒菊，荐送秋华有嫩蔬。料得故园分社酒，小苞青橘四腮鲈。","dynasty":"宋代","title":"浣沙秋日五首"}
{"author":"周弼","content":"自惭尸素尝多暇，未放秋风变楚颜。一梦别离抛白水，三年端的守青山。野鸡避鹘遮雏去，沙翮衔鱼趁母还。纵有乱愁消遣尽，淡云残日共人闲。","dynasty":"宋代","title":"浣沙秋日五首"}
{"author":"周弼","content":"清溪楼阁暮沉沉，不觉登临夜欲深。几处捲帘催酒笛，谁家闭户捣衣砧。一朝野雾三朝湿，十日江天九日阴。暗喜碍人公事少，自来收拾送秋吟。","dynasty":"宋代","title":"浣沙秋日五首"}
{"author":"周弼","content":"匆匆宁不恨飘零，转更分岐过别汀。世事总如迂曲路，年华都付短长亭。冢桃褪蘂无人色，社栎盘根作鬼形。心自感伤人岂识，回头犹顾岘山青。","dynasty":"宋代","title":"黄溪"}
{"author":"周弼","content":"忆昔同行题落叶，寺前枯树鹤巢边。不知今度苔枝上，多少秋虫已化蝉。","dynasty":"宋代","title":"回山僧书就题书尾"}
{"author":"周弼","content":"夜冠从昔化文身，峻岳当天自有神。秦帝刻碑三十载，越王栖甲五千人。江连云气分南纪，海接星河近北辰。必竟兴亡谁可料，但闻陵谷变飞尘。","dynasty":"宋代","title":"会稽山"}
{"author":"孟昉","content":"凡文章之有韵者，皆可歌也。第时有升降，言有雅俗，调有古今，声有清浊。原其所自，无非发人心之和，非六德之外，别有一律吕也。汉魏晋宋之有乐府，人多不能晓；唐始有词，而宋因之，其知之者亦罕见其人焉。今之歌曲，比于古词，有名同而言简者；时亦复有与古相同者，此皆世变之所致，非故求异乖诸古而强合于今也。使今之曲歌于古，犹古之曲也。古之词歌于今，犹今之词也。其所以和人之心养情性者，奚古今之异哉！先哲有言：今之乐犹古之乐，不其然欤！尝读李长吉十二月乐词，其意新而不蹈袭，句丽而不忄舀淫。长短不一，音节亦异。旁构冥思，朝涵夕泳。谐五声以摊其腔，和八音以符其调。寻绎日久，竟无所得，遂辍其学，以待知音者出而余承其教焉！因增损其语，而隐括为〔天净沙〕，如其首数。不惟于樽席之间，便于宛转之喉；且以发长吉之蕴藉，使不掩其声者。慎勿曰：侮贤者之言云。　　上楼迎得春归，暗黄著柳依依，弄野轻寒似水。锦床鸳被，梦回初日迟迟。　正月　　劳劳胡燕酣春，逗烟薇帐生尘，蛾髻佳人瘦损。暖云如困，不堪起舞缃裙。　二月　　夹城曲水飘香，扫蛾云髻新妆，落尽梨化欲赏。不胜惆怅，东风萦损柔肠。　三月　　依微香雨青氛，金塘闲水生，数点残芳堕粉。绿莎轻衬，月明空照黄昏。　四月　　沿华水汲清樽，含风轻索殳虚门，舞困腮融汗粉。翠罗香润，鸳鸯扇织回文。　五月　　疏疏拂柳生裁，炎炎红镜初开，暑困天低寡色。火轮飞盖，晖晖日上蓬莱。　六月　　星依云渚溅溅，露零玉液涓涓，宝砌衰兰剪剪。碧天如练，光摇北斗阑干。　七月　　吴姬鬓拥双鸦，玉人梦里归家，风弄虚檐铁马。天高露下，月明丹桂生华。　八月　　鸡鸣晓色珑璁，鸦啼金井梧桐，月坠茎寒露涌。广寒霜重，方池冷悴芙蓉。　九月　　玉壶银箭难倾，花凝笑幽明，霜碎虚庭月冷。绣帏人静，夜长鸳梦难成。　十月　　高城回冷严光，白天碎坠琼芳，高饮挝钟日赏。流苏金帐，琐窗睡杀鸳鸯。　十一月　　日光洒洒生红，琼葩碎碎迷空，寒夜漫漫漏永。串销金凤，兽炉香霭春融。　十二月　　七十二候环催，葭灰玉重飞，莫道光阴似水。羲和迁辔，金鞭懒著龙媒。　闰月","dynasty":"元代","title":"【越调】天净沙　十二月乐词并序"}
{"author":"孟昉","content":"星依云渚溅溅，露零玉液涓涓，宝砌哀兰剪剪。碧天如练，光摇北斗阑干。","dynasty":"元代","tags":"秋叶，月亮，抒情，淡泊","title":"天净沙·星依云渚溅溅"}
{"author":"孟昉","content":"玉壶银箭难倾，缸花凝笑幽明。霜碎虚庭月冷，绣帏人静，夜长鸳梦难成。","dynasty":"元代","title":"十二月乐词"}
{"author":"孟昉","content":"星依云渚溅溅，露零玉液涓涓。宝砌衰兰剪剪，碧天如练，光摇北斗阑干。","dynasty":"元代","title":"十二月乐词"}
{"author":"孟昉","content":"上楼迎得春归，暗黄著柳依依。弄野轻寒似水，锦床鸳被，梦回初日迟迟。","dynasty":"元代","title":"十二月乐词其一正月"}
{"author":"孟昉","content":"劳劳胡燕酣春，逗烟薇帐生尘。蛾髻佳人瘦损，暖云如困，不堪起舞缃裙。","dynasty":"元代","title":"十二月乐词其一二月"}
{"author":"孟昉","content":"夹城曲水飘香，扫蛾云髻新妆。落尽梨花欲赏，不胜惆怅，东风萦损柔肠。","dynasty":"元代","title":"十二月乐词其一三月"}
{"author":"孟昉","content":"依微香雨青氛，金塘闲水生蘋。数点残芳堕粉，绿莎轻衬，月明空照黄昏。","dynasty":"元代","title":"十二月乐词其一四月"}
{"author":"孟昉","content":"沿华水汲青尊，含风轻縠虚门。舞困腮融汗粉，翠罗香润，鸳鸯扇织回文。","dynasty":"元代","title":"十二月乐词其一五月"}
{"author":"孟昉","content":"疏疏拂柳生裁，炎炎红镜初开。暑困天低寡色，火轮飞盖，晖晖日上蓬莱。","dynasty":"元代","title":"十二月乐词其一六月"}
{"author":"孟昉","content":"吴姬鬓拥双鸦，玉人梦里归家。风弄虚檐铁马，天高露下，月明丹桂生华。","dynasty":"元代","title":"十二月乐词其一八月"}
{"author":"孟昉","content":"鸡鸣晓色珑璁，鸦啼金井梧桐。月坠茎寒露涌，广寒霜重，方池冷悴芙蓉。","dynasty":"元代","title":"十二月乐词其一九月"}
{"author":"孟昉","content":"高城回冷严光，白天碎堕琼芳。高饮挝钟日赏，流苏金帐，琐窗睡杀鸳鸯。","dynasty":"元代","title":"十二月乐词其一十一月"}
{"author":"孟昉","content":"日光洒洒生红，琼葩碎碎迷空。寒夜漫漫漏永，串销金凤，兽炉香霭春融。","dynasty":"元代","title":"十二月乐词其一十二月"}
{"author":"孟昉","content":"七十二候环催，葭灰玉琯重飞。莫道光阴似水，羲和迂辔，金鞭懒着龙媒。","dynasty":"元代","title":"十二月乐词其一闰月"}
{"author":"陈应龙","content":"弱冠弄笔砚，耻为章句儒。夜半剑气发，精光射天衢。欲分天子忧，张灯阅地图。七闽山水秀，我亦思故庐。世事苦龃龉，吾道甯踌蹰。一官如涕唾，焉能轻重吾。","dynasty":"宋代","title":"吴徐宪应特"}
{"author":"陈应龙","content":"昌黎文字登天府，爱筑书台伴山坞。翰墨淋漓草树香，哦吟呼动群虫舞。老洞开口陪笑谈，寒泉哽咽怜清楚。谁将邑宰限奇才，天为阳山降申甫。正气挽回天地春，斗牛直射无今古。虽落当年奸计笼，芳名历历播青史。","dynasty":"明代","title":"失题诗"}
{"author":"李令","content":"有人教我向衡阳，一度思归欲断肠。为报艳妻兼少女，与吾觅取朗州场。","dynasty":"唐代","title":"寄女"}
{"author":"陈瑄","content":"似嫌秦阁小，欲际楚天浮。","dynasty":"宋代","title":"句"}
{"author":"韩愈","content":"新年都未有芳华，二月初惊见草芽。白雪却嫌春色晚，故穿庭树作飞花。","dynasty":"唐代","tags":"春天，写雪","title":"春雪"}
{"author":"韩愈","content":"　　古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。　　嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼！师道之不复可知矣。巫医乐师百工之人，君子不齿，今其智乃反不能及，其可怪也欤！　　圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。　　李氏子蟠，年十七，好古文，六艺经传皆通习之，不拘于时，学于余。余嘉其能行古道，作师说以贻之。","dynasty":"唐代","tags":"高中文言文，古文观止，议论，老师","title":"师说"}
{"author":"韩愈","content":"天街小雨润如酥，草色遥看近却无。最是一年春好处，绝胜烟柳满皇都。","dynasty":"唐代","tags":"初中古诗，写景，春天，写雨，柳树","title":"早春呈水部张十八员外/初春小雨"}
{"author":"韩愈","content":"　　世有伯乐，然后有千里马。千里马常有，而伯乐不常有。故虽有名马，祇辱于奴隶人之手，骈死于槽枥之间，不以千里称也。(祇辱一作：只辱)　　马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(食马者通：饲)　　策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！","dynasty":"唐代","tags":"初中文言文，古文观止，写马，寓人，哲理","title":"杂说四·马说"}
{"author":"韩愈","content":"一封朝奏九重天，夕贬潮州路八千。欲为圣明除弊事，肯将衰朽惜残年！云横秦岭家何在？雪拥蓝关马不前。知汝远来应有意，好收吾骨瘴江边。（版本一）一封朝奏九重天，夕贬潮阳路八千。本为圣朝除弊政，敢将衰朽惜残年。云横秦岭家何在？雪拥蓝关马不前。知汝远来应有意，好收吾骨瘴江边。（版本二）","dynasty":"唐代","tags":"初中古诗，叙事，写景，抒情","title":"左迁至蓝关示侄孙湘"}
{"author":"韩愈","content":"草树知春不久归，百般红紫斗芳菲。(草树一作：草木)杨花榆荚无才思，惟解漫天作雪飞。","dynasty":"唐代","tags":"春天，哲理","title":"晚春二首·其一"}
{"author":"韩愈","content":"天街小雨润如酥，草色遥看近却无。最是一年春好处，绝胜烟柳满皇都。莫道官忙身老大，即无年少逐春心。凭君先到江头看，柳色如今深未深。","dynasty":"唐代","tags":"春天，写景，抒情","title":"早春呈水部张十八员外二首"}
{"author":"韩愈","content":"　　年、月、日，季父愈闻汝丧之七日，乃能衔哀致诚，使建中远具时羞之奠，告汝十二郎之灵：　　呜呼！吾少孤，及长，不省所怙，惟兄嫂是依。中年，兄殁南方，吾与汝俱幼，从嫂归葬河阳。既又与汝就食江南。零丁孤苦，未尝一日相离也。吾上有三兄，皆不幸早世。承先人后者，在孙惟汝，在子惟吾。两世一身，形单影只。嫂尝抚汝指吾而言曰：“韩氏两世，惟此而已！”汝时尤小，当不复记忆。吾时虽能记忆，亦未知其言之悲也。　　吾年十九，始来京城。其后四年，而归视汝。又四年，吾往河阳省坟墓，遇汝从嫂丧来葬。又二年，吾佐董丞相于汴州，汝来省吾。止一岁，请归取其孥。明年，丞相薨。吾去汴州，汝不果来。是年，吾佐戎徐州，使取汝者始行，吾又罢去，汝又不果来。吾念汝从于东，东亦客也，不可以久；图久远者，莫如西归，将成家而致汝。呜呼！孰谓汝遽去吾而殁乎！吾与汝俱少年，以为虽暂相别，终当久相与处。故舍汝而旅食京师，以求斗斛之禄。诚知其如此，虽万乘之公相，吾不以一日辍汝而就也。　　去年，孟东野往。吾书与汝曰：“吾年未四十，而视茫茫，而发苍苍，而齿牙动摇。念诸父与诸兄，皆康强而早世。如吾之衰者，其能久存乎？吾不可去，汝不肯来，恐旦暮死，而汝抱无涯之戚也！”孰谓少者殁而长者存，强者夭而病者全乎！　　呜呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯明而不克蒙其泽乎？少者、强者而夭殁，长者、衰者而存全乎？未可以为信也。梦也，传之非其真也，东野之书，耿兰之报，何为而在吾侧也？呜呼！其信然矣！吾兄之盛德而夭其嗣矣！汝之纯明宜业其家者，不克蒙其泽矣！所谓天者诚难测，而神者诚难明矣！所谓理者不可推，而寿者不可知矣！　　虽然，吾自今年来，苍苍者或化而为白矣，动摇者或脱而落矣。毛血日益衰，志气日益微，几何不从汝而死也。死而有知，其几何离；其无知，悲不几时，而不悲者无穷期矣。　　汝之子始十岁，吾之子始五岁。少而强者不可保，如此孩提者，又可冀其成立邪?呜呼哀哉！呜呼哀哉！　　汝去年书云：“比得软脚病，往往而剧。”吾曰：“是疾也，江南之人，常常有之。”未始以为忧也。呜呼！其竟以此而殒其生乎？抑别有疾而至斯极乎？　　汝之书，六月十七日也。东野云，汝殁以六月二日；耿兰之报无月日。盖东野之使者，不知问家人以月日；如耿兰之报，不知当言月日。东野与吾书，乃问使者，使者妄称以应之乎。其然乎？其不然乎？　　今吾使建中祭汝，吊汝之孤与汝之乳母。彼有食，可守以待终丧，则待终丧而取以来；如不能守以终丧，则遂取以来。其余奴婢，并令守汝丧。吾力能改葬，终葬汝于先人之兆，然后惟其所愿。　　呜呼！汝病吾不知时，汝殁吾不知日，生不能相养以共居，殁不能抚汝以尽哀，敛不凭其棺，窆不临其穴。吾行负神明，而使汝夭；不孝不慈，而不能与汝相养以生，相守以死。一在天之涯，一在地之角，生而影不与吾形相依，死而魂不与吾梦相接。吾实为之，其又何尤！彼苍者天，曷其有极！自今已往，吾其无意于人世矣！当求数顷之田于伊颍之上，以待余年，教吾子与汝子，幸其成；长吾女与汝女，待其嫁，如此而已。　　呜呼，言有穷而情不可终，汝其知也邪？其不知也邪？呜呼哀哉！尚飨！","dynasty":"唐代","tags":"古文观止，高中文言文，祭文，悼亡","title":"祭十二郎文"}
{"author":"韩愈","content":"五月榴花照眼明，枝间时见子初成。可怜此地无车马，颠倒青苔落绛英。","dynasty":"唐代","tags":"咏物，抒情，怀才不遇","title":"题张十一旅舍三咏榴花/题榴花"}
{"author":"韩愈","content":"　　国子先生晨入太学，招诸生立馆下，诲之曰：“业精于勤，荒于嬉；行成于思，毁于随。方今圣贤相逢，治具毕张。拔去凶邪，登崇畯良。占小善者率以录，名一艺者无不庸。爬罗剔抉，刮垢磨光。盖有幸而获选，孰云多而不扬？诸生业患不能精，无患有司之不明；行患不能成，无患有司之不公。”　　言未既，有笑于列者曰：“先生欺余哉！弟子事先生，于兹有年矣。先生口不绝吟于六艺之文，手不停披于百家之编。纪事者必提其要，纂言者必钩其玄。贪多务得，细大不捐。焚膏油以继晷，恒兀兀以穷年。先生之业，可谓勤矣。　　觝排异端，攘斥佛老。补苴罅漏，张皇幽眇。寻坠绪之茫茫，独旁搜而远绍。障百川而东之，回狂澜于既倒。先生之于儒，可谓有劳矣。　　沉浸醲郁，含英咀华，作为文章，其书满家。上规姚姒，浑浑无涯；周诰、殷《盘》，佶屈聱牙；《春秋》谨严，《左氏》浮夸；《易》奇而法，《诗》正而葩；下逮《庄》、《骚》，太史所录；子云，相如，同工异曲。先生之于文，可谓闳其中而肆其外矣。　　少始知学，勇于敢为；长通于方，左右具宜。先生之于为人，可谓成矣。　　然而公不见信于人，私不见助于友。跋前踬后，动辄得咎。暂为御史，遂窜南夷。三年博士，冗不见治。命与仇谋，取败几时。冬暖而儿号寒，年丰而妻啼饥。头童齿豁，竟死何裨。不知虑此，而反教人为？”　　先生曰：“吁，子来前！夫大木为杗，细木为桷，欂栌、侏儒，椳、闑、扂、楔，各得其宜，施以成室者，匠氏之工也。玉札、丹砂，赤箭、青芝，牛溲、马勃，败鼓之皮，俱收并蓄，待用无遗者，医师之良也。登明选公，杂进巧拙，纡馀为妍，卓荦为杰，校短量长，惟器是适者，宰相之方也。昔者孟轲好辩，孔道以明，辙环天下，卒老于行。荀卿守正，大论是弘，逃谗于楚，废死兰陵。是二儒者，吐辞为经，举足为法，绝类离伦，优入圣域，其遇于世何如也？今先生学虽勤而不繇其统，言虽多而不要其中，文虽奇而不济于用，行虽修而不显于众。犹且月费俸钱，岁靡廪粟；子不知耕，妇不知织；乘马从徒，安坐而食。踵常途之役役，窥陈编以盗窃。然而圣主不加诛，宰臣不见斥，兹非其幸欤？动而得谤，名亦随之。投闲置散，乃分之宜。若夫商财贿之有亡，计班资之崇庳，忘己量之所称，指前人之瑕疵，是所谓诘匠氏之不以杙为楹，而訾医师以昌阳引年，欲进其豨苓也。","dynasty":"唐代","tags":"古文观止，劝学，抒怀，怀才不遇","title":"进学解"}
{"author":"韩愈","content":"柳树谁人种，行行夹岸高。莫将条系缆，著处有蝉号。","dynasty":"唐代","title":"奉和虢州刘给事使君三堂新题二十一咏。柳溪"}
{"author":"韩愈","content":"几岁生成为大树，一朝缠绕困长藤。谁人与脱青罗帔，看吐高花万万层。幸自枝条能树立，可烦萝蔓作交加。傍人不解寻根本，却道新花胜旧花。","dynasty":"唐代","title":"游城南十六首。楸树二首"}
{"author":"韩愈","content":"老树无枝叶，风霜不复侵。腹穿人可过，皮剥蚁还寻。寄托惟朝菌，依投绝暮禽。犹堪持改火，未肯但空心。","dynasty":"唐代","title":"枯树"}
{"author":"韩愈","content":"京城数尺雪，寒气倍常年。泯泯都无地，茫茫岂是天。崩奔惊乱射，挥霍讶相缠。不觉侵堂陛，方应折屋椽。出门愁落道，上马恐平鞯。朝鼓矜凌起，山斋酩酊眠。吾方嗟此役，君乃咏其妍。冰玉清颜隔，波涛盛句传。朝飧思共饭，夜宿忆同毡。举目无非白，雄文乃独玄。","dynasty":"唐代","title":"酬蓝田崔丞立之咏雪见寄"}
{"author":"韩愈","content":"竹影金琐碎，——孟郊泉音玉淙琤.琉璃剪木叶，——韩愈翡翠开园英。流滑随仄步，——孟郊搜寻得深行。遥岑出寸碧，——韩愈远目增双明。乾穟纷拄地，——孟郊化虫枯挶茎。木腐或垂耳，——韩愈草珠竞骈睛。浮虚有新劚，——孟郊摧扤饶孤撑。囚飞黏网动，——韩愈盗啅接弹惊。脱实自开坼，——孟郊牵柔谁绕萦。礼鼠拱而立，——韩愈骇牛躅且鸣。蔬甲喜临社，——孟郊田毛乐宽征。露萤不自暖，——韩愈冻蝶尚思轻。宿羽有先晓，——孟郊食鳞时半横。菱翻紫角利，——韩愈荷折碧圆倾。楚腻鳣鲔乱，——孟郊獠羞蠃蟹并。桑蠖见虚指，——韩愈穴狸闻斗狞。逗翳翅相筑，——孟郊摆幽尾交搒.蔓涎角出缩，——韩愈树啄头敲铿。修箭袅金饵，——孟郊群鲜沸池羹。岸壳坼玄兆，——韩愈野麰渐丰萌。窑烟幂疏岛，——孟郊沙篆印回平。z9肌遭眊刺，——韩愈啾耳闻鸡生。奇虑恣回转，——孟郊遐睎纵逢迎。颠林戢远睫，——韩愈缥气夷空情。归迹归不得，——孟郊舍心舍还争。灵麻撮狗虱，——韩愈村稚啼禽猩。红皱晒檐瓦，——孟郊黄团系门衡。得隽蝇虎健，——韩愈相残雀豹趟。束枯樵指秃，——孟郊刈熟担肩赪.涩旋皮卷脔，——韩愈苦开腹彭亨。机舂潺湲力，——孟郊吹簸飘飖精。赛馔木盘簇，——韩愈靸妖藤索絣.荒学五六卷，——孟郊古藏四三茔。里儒拳足拜，——韩愈土怪闪眸侦。蹄道补复破，——孟郊丝窠扫还成。暮堂蝙蝠沸，——韩愈破灶伊威盈。追此讯前主，——孟郊答云皆冢卿。败壁剥寒月，——韩愈折篁啸遗笙。袿熏霏霏在，——孟郊綦迹微微呈。剑石犹竦槛，——韩愈兽材尚拏楹。宝唾拾未尽，——孟郊玉啼堕犹鎗.窗绡疑閟艳，——韩愈妆烛已销檠。绿发抽珉甃，——孟郊青肤耸瑶桢。白蛾飞舞地，——韩愈幽蠹落书棚。惟昔集嘉咏，——孟郊吐芳类鸣嘤。窥奇摘海异，——韩愈恣韵激天鲸。肠胃绕万象，——孟郊精神驱五兵。蜀雄李杜拔，——韩愈岳力雷车轰。大句斡玄造，——孟郊高言轧霄峥。芒端转寒燠，——韩愈神助溢杯觥。巨细各乘运，——韩愈湍涠亦腾声。凌花咀粉蕊，——孟郊削缕穿珠樱。绮语洗晴雪，——韩愈娇辞哢雏莺。酣欢杂弁珥，——孟郊繁价流金琼。菡萏写江调，——孟郊萎蕤缀蓝瑛。庖霜脍玄鲫，——韩愈淅玉炊香粳。朝馔已百态，——孟郊春醪又千名。哀匏蹙驶景，——韩愈冽唱凝馀晶。解魄不自主，——孟郊痺肌坐空瞠。扳援贱蹊绝，——韩愈炫曜仙选更。丛巧竞采笑，——孟郊骈鲜互探婴。桑变忽芜蔓，——韩愈樟裁浪登丁。霞斗讵能极，——孟郊风期谁复赓。皋区扶帝壤，——韩愈瑰蕴郁天京。祥色被文彦，——孟郊良才插杉柽。隐伏饶气象，——韩愈兴潜示堆坑。擘华露神物，——孟郊拥终储地祯。訏谟壮缔始，——韩愈辅弼登阶清。坌秀恣填塞，——孟郊呀灵滀渟澄。益大联汉魏，——韩愈肇初迈周嬴。积照涵德镜，——孟郊传经俪金籝.食家行鼎鼐，——韩愈宠族饫弓旌。奕制尽从赐，——孟郊殊私得逾程。飞桥上架汉，——韩愈缭岸俯规瀛。潇碧远输委，——孟郊湖嵌费携擎。萄苜从大漠，——韩愈枫槠至南荆。嘉植鲜危朽，——孟郊膏理易滋荣。悬长巧纽翠，——韩愈象曲善攒珩。鱼口星浮没，——孟郊马毛锦斑騂.五方乱风土，——韩愈百种分鉏耕。葩蘖相妒出，——孟郊菲茸共舒晴。类招臻倜诡，——韩愈翼萃伏衿缨。危望跨飞动，——孟郊冥升蹑登闳。春游轹靃靡，——韩愈彩伴飒嫈嫇。遗灿飘的皪，——孟郊淑颜洞精诚。娇应如在寤，——韩愈颓意若含酲。鹓毳翔衣带，——孟郊鹅肪截佩璜。文升相照灼，——韩愈武胜屠欃枪。割锦不酬价，——孟郊构云有高营。通波牣鳞介，——韩愈疏畹富萧蘅。买养驯孔翠，——孟郊远苞树蕉栟。鸿头排刺芡，——韩愈鹄pi攒瑰橙。骛广杂良牧，——孟郊蒙休赖先盟。罢旄奉环卫，——韩愈守封践忠贞。战服脱明介，——孟郊朝冠飘彩纮。爵勋逮僮隶，——韩愈簪笏自怀绷。乳下秀嶷嶷，——孟郊椒蕃泣喤喤。貌鉴清溢匣，——韩愈眸光寒发硎。馆儒养经史，——孟郊缀戚觞孙甥。考钟馈殽核，——韩愈戛鼓侑牢牲。飞膳自北下，——孟郊函珍极东烹。如瓜煮大卵，——韩愈比线茹芳菁。海岳错口腹，——孟郊赵燕锡媌娙。一笑释仇恨，——韩愈百金交弟兄。货至貊戎市，——孟郊呼传鹦鹆令。顺居无鬼瞰，——韩愈抑横免官评。杀候肆凌翦，——孟郊笼原匝罝紭。羽空颠雉鷃，——韩愈血路迸狐麖。折足去踸踔，——孟郊蹙鬐怒dE鬤.跃犬疾翥鸟，——韩愈呀鹰甚饥虻。算蹄记功赏，——孟郊裂脑擒摚掁。猛毙牛马乐，——韩愈妖残枭鴼惸。窟穷尚嗔视，——孟郊箭出方惊抨。连箱载已实，——韩愈碍辙弃仍赢，喘觑锋刃点，——孟郊困冲株枿盲。扫净豁旷旷，——韩愈骋遥略苹苹。馋叉饱活脔，——孟郊恶嚼kq腥鲭。岁律及郊至，——韩愈古音命韶韺。旗旆流日月，——孟郊帐庐扶栋甍。磊落奠鸿璧，——韩愈参差席香藑.玄祇祉兆姓，——孟郊黑秬饛丰盛。庆流蠲瘥疠，——韩愈威畅捐fn輣.灵燔望高冏，——孟郊龙驾闻敲br.是惟礼之盛，——韩愈永用表其宏。德孕厚生植，——孟郊恩熙完刖黥。宅土尽华族，——韩愈连田间强甿.荫庾森岭桧，——孟郊啄场翙祥gu，畦肥翦韭z1，——韩愈陶固收盆罂。利养积馀健，——孟郊孝思事严祊.掘云破嵽嵲，——韩愈采月漉坳泓。寺砌上明镜，——孟郊僧盂敲晓钲。泥象对骋怪，——韩愈铁钟孤舂锽.瘿颈闹鸠鸽，——孟郊蜿垣乱蛷蠑。葚黑老蚕蠋，——韩愈麦黄韵鹂鹒.韶曙迟胜赏，——孟郊贤明戒先庚。驰门填偪仄，——韩愈竞墅辗砯砰。碎缬红满杏，——孟郊稠凝碧浮饧。蹙绳觐娥婺，——韩愈斗草撷玑珵。粉汗泽广额，——孟郊金星堕连璎。鼻偷困淑郁，——韩愈眼剽强盯fU.是节饱颜色，——孟郊兹疆称都城。书饶罄鱼茧，——韩愈纪盛播琴筝。奚必事远觌，——孟郊无端逐羁伧。将身亲魍魅，——韩愈浮迹侣鸥。腥味空奠屈，——孟郊天年徒羡彭。惊魂见蛇蚓，——韩愈触嗅值虾蟚.幸得履中气，——孟郊忝从拂天枨。归私暂休暇，——韩愈驱明出庠黉。鲜意竦轻畅，——孟郊连辉照琼莹。陶暄逐风乙，——韩愈跃视舞晴蜻。足胜自多诣，——孟郊心贪敌无勍。始知乐名教，——韩愈何用苦拘伫。毕景任诗趣，——孟郊焉能守硜硜。——韩愈","dynasty":"唐代","title":"城南联句"}
{"author":"韩愈","content":"文武功成后，居为百辟师。林园穷胜事，钟鼓乐清时。摆落遗高论，雕镌出小诗。自然无不可，范蠡尔其谁。","dynasty":"唐代","title":"奉和仆射裴相公感恩言志（穆宗长庆二年，裴度罢）"}
{"author":"韩愈","content":"寒池月下明，新月池边曲。若不妒清妍，却成相映烛。","dynasty":"唐代","title":"奉和虢州刘给事使君三堂新题二十一咏。月池"}
{"author":"韩愈","content":"新开寒露丛，远比水间红。艳色宁相妒，嘉名偶自同。采江官渡晚，搴木古祠空。愿得勤来看，无令便逐风。","dynasty":"唐代","title":"木芙蓉"}
{"author":"韩愈","content":"百叶双桃晚更红，窥窗映竹见玲珑。应知侍史归天上，故伴仙郎宿禁中。","dynasty":"唐代","title":"题百叶桃花（知制诰时作）"}
{"author":"韩愈","content":"桃溪惆怅不能过，红艳纷纷落地多。闻道郭西千树雪，欲将君去醉如何。","dynasty":"唐代","title":"闻梨花发赠刘师命"}
{"author":"韩愈","content":"贾谊宅中今始见，葛洪山下昔曾窥。寒泉百尺空看影，正是行人渴死时。","dynasty":"唐代","title":"题张十一旅舍三咏。井"}
{"author":"韩愈","content":"皇甫补官古贲浑，时当玄冬泽乾源。山狂谷很相吐吞，风怒不休何轩轩。摆磨出火以自燔，有声夜中惊莫原。天跳地踔颠乾坤，赫赫上照穷崖垠。截然高周烧四垣，神焦鬼烂无逃门。三光弛隳不复暾，虎熊麋猪逮猴猿。水龙鼍龟鱼与鼋，鸦鸱雕鹰雉鹄鹍.燖炰煨爊孰飞奔，祝融告休酌卑尊，错陈齐玫辟华园，芙蓉披猖塞鲜繁。千钟万鼓咽耳喧。攒杂啾嚄沸篪埙，彤幢绛旃紫纛幡。炎官热属朱冠裈，髹其肉皮通髀臀。颓胸垤腹车掀辕，缇颜靺股豹两鞬.霞车虹靷日毂轓，丹蕤縓盖绯繙fH.红帷赤幕罗脤膰，fI池波风肉陵屯。谽呀钜壑颇黎盆，豆登五山瀛四尊。熙熙釂酬笑语言，雷公擘山海水翻。齿牙嚼啮舌腭反，电光ze磹赪目fu，顼冥收威避玄根，斥弃舆马背厥孙。缩身潜喘拳肩跟，君臣相怜加爱恩。命黑螭侦焚其元，天阙悠悠不可援。梦通上帝血面论，侧身欲进叱于阍。帝赐九河湔涕痕，又诏巫阳反其魂。徐命之前问何冤，火行于冬古所存。我如禁之绝其飧，女丁妇壬传世婚。一朝结雠奈后昆，时行当反慎藏蹲。视桃著花可小骞，月及申酉利复怨。助汝五龙从九鲲，溺厥邑囚之昆仑。皇甫作诗止睡昏，辞夸出真遂上焚。要余和增怪又烦，虽欲悔舌不可扪。","dynasty":"唐代","title":"陆浑山火和皇甫湜用其韵（湜时为陆浑尉）"}
{"author":"韩愈","content":"辱赠不知报，我歌尔其聆。首叙始识面，次言后分形。道途绵万里，日月垂十龄。浚郊避兵乱，睢岸连门停。肝胆一古剑，波涛两浮萍。渍墨窜旧史，磨丹注前经。义苑手秘宝，文堂耳惊霆。暄晨躡露舄，暑夕眠风棂。结友子让抗，请师我惭丁。初味犹啖蔗，遂通斯建瓴。搜奇日有富，嗜善心无宁。石梁平侹侹，沙水光泠泠。乘枯摘野艳，沈细抽潜腥。游寺去陟巘，寻径返穿汀。缘云竹竦竦，失路麻冥冥。淫潦忽翻野，平芜眇开溟。防泄堑夜塞，惧冲城昼扃。及去事戎辔，相逢宴军伶。觥秋纵兀兀，猎旦驰駉駉.从赋始分手，朝京忽同舲.急时促暗棹，恋月留虚亭。毕事驱传马，安居守窗萤。梅花灞水别，宫烛骊山醒。省选逮投足，乡宾尚摧翎。尘祛又一掺，泪眦还双荧。洛邑得休告，华山穷绝陉。倚岩睨海浪，引袖拂天星。日驾此回辖，金神所司刑。泉绅拖修白，石剑攒高青。磴藓澾拳跼，梯飚飐伶俜。悔狂已咋指，垂诫仍镌铭。峨豸忝备列，伏蒲愧分泾。微诚慕横草，琐力摧撞筳.叠雪走商岭，飞波航洞庭。下险疑堕井，守官类拘囹。荒餐茹獠蛊，幽梦感湘灵。刺史肃蓍蔡，吏人沸蝗螟。点缀簿上字，趋跄閤前铃。赖其饱山水，得以娱瞻听。紫树雕斐亹，碧流滴珑玲。映波铺远锦，插地列长屏。愁狖酸骨死，怪花醉魂馨。潜苞绛实坼，幽乳翠毛零。赦行五百里，月变三十蓂.渐阶群振鹭，入学诲螟蛉。苹甘谢鸣鹿，罍满惭罄瓶。冏冏抱瑚琏，飞飞联鶺鴒.鱼鬣欲脱背，虬光先照硎。岂独出丑类，方当动朝廷。勤来得晤语，勿惮宿寒厅。","dynasty":"唐代","title":"答张彻（愈为四门博士时作张彻愈门下士又愈之从子婿）"}
{"author":"韩愈","content":"我家于豳，自我先公。伊我承绪，敢有不同。今狄之人，将土我疆。民为我战，谁使死伤。彼岐有岨，我往独处。人莫余追，无思我悲。","dynasty":"唐代","title":"琴曲歌辞。岐山操"}
{"author":"韩愈","content":"南方二月半，春物亦已少。维舟山水间，晨坐听百鸟。宿云尚含姿，朝日忽升晓。羁旅感和鸣，囚拘念轻矫。潺湲泪久迸，诘曲思增绕。行矣且无然，盖棺事乃了。","dynasty":"唐代","title":"同冠峡（贞元十九年贬阳山后作）"}
{"author":"韩愈","content":"佛法入中国，尔来六百年。齐民逃赋役，高士著幽禅。官吏不之制，纷纷听其然。耕桑日失隶，朝署时遗贤。灵师皇甫姓，胤胄本蝉联。少小涉书史，早能缀文篇。中间不得意，失迹成延迁。逸志不拘教，轩腾断牵挛。围棋斗白黑，生死随机权。六博在一掷，枭卢叱回旋。战诗谁与敌，浩汗横戈鋋.饮酒尽百盏，嘲谐思逾鲜。有时醉花月，高唱清且绵。四座咸寂默，杳如奏湘弦。寻胜不惮险，黔江屡洄沿。瞿塘五六月，惊电让归船。怒水忽中裂，千寻堕幽泉。环回势益急，仰见团团天。投身岂得计，性命甘徒捐。浪沫蹙翻涌，漂浮再生全。同行二十人，魂骨俱坑填。灵师不挂怀，冒涉道转延。开忠二州牧，诗赋时多传。失职不把笔，珠玑为君编。强留费日月，密席罗婵娟。昨者至林邑，使君数开筵。逐客三四公，盈怀赠兰荃。湖游泛漭沆，溪宴驻潺湲。别语不许出，行裾动遭牵。邻州竞招请，书札何翩翩。十月下桂岭，乘寒恣窥缘。落落王员外，争迎获其先。自从入宾馆，占吝久能专。吾徒颇携被，接宿穷欢妍。听说两京事，分明皆眼前。纵横杂谣俗，琐屑咸罗穿。材调真可惜，朱丹在磨研。方将敛之道，且欲冠其颠。韶阳李太守，高步凌云烟。得客辄忘食，开囊乞缯钱。手持南曹叙，字重青瑶镌。古气参彖系，高标摧太玄。维舟事干谒，披读头风痊。还如旧相识，倾壶畅幽悁。以此复留滞，归骖几时鞭。","dynasty":"唐代","title":"送灵师"}
{"author":"韩愈","content":"静夜有清光，闲堂仍独息。念身幸无恨，志气方自得。乐哉何所忧，所忧非我力。","dynasty":"唐代","title":"夜歌"}
{"author":"韩愈","content":"长沙千里平，胜地犹在险。况当江阔处，斗起势匪渐。深林高玲珑，青山上琬琰。路穷台殿辟，佛事焕且俨。剖竹走泉源，开廊架崖广。是时秋之残，暑气尚未敛。群行忘后先，朋息弃拘检。客堂喜空凉，华榻有清簟。涧蔬煮蒿芹，水果剥菱芡。伊余夙所慕，陪赏亦云忝。幸逢车马归，独宿门不掩。山楼黑无月，渔火灿星点。夜风一何喧，杉桧屡磨飐.犹疑在波涛，怵惕梦成魇。静思屈原沈，远忆贾谊贬。椒兰争妒忌，绛灌共谗谄。谁令悲生肠，坐使泪盈脸。翻飞乏羽翼，指摘困瑕玷。珥貂藩维重，政化类分陕。礼贤道何优，奉己事苦俭。大厦栋方隆，巨川楫行剡。经营诚少暇，游宴固已歉。旅程愧淹留，徂岁嗟荏苒。平生每多感，柔翰遇频染。展转岭猿鸣，曙灯青睒睒。","dynasty":"唐代","title":"陪杜侍御游湘西两寺独宿有题一首，因献杨常侍"}
{"author":"韩愈","content":"洞庭九州间，厥大谁与让。南汇群崖水，北注何奔放。潴为七百里，吞纳各殊状。自古澄不清，环混无归向。炎风日搜搅，幽怪多冗长。轩然大波起，宇宙隘而妨。巍峨拔嵩华，腾踔较健壮。声音一何宏，轰輵车万两。犹疑帝轩辕，张乐就空旷。蛟螭露笋簴，缟练吹组帐。鬼神非人世，节奏颇跌踼.阳施见夸丽，阴闭感凄怆。朝过宜春口，极北缺堤障。夜缆巴陵洲，丛芮才可傍。星河尽涵泳，俯仰迷下上。馀澜怒不已，喧聒鸣瓮盎。明登岳阳楼，辉焕朝日亮。飞廉戢其威，清晏息纤纩。泓澄湛凝绿，物影巧相况。江豚时出戏，惊波忽荡漾。时当冬之孟，隙窍缩寒涨。前临指近岸，侧坐眇难望。涤濯神魂醒，幽怀舒以畅。主人孩童旧，握手乍忻怅。怜我窜逐归，相见得无恙。开筵交履舄，烂漫倒家酿。杯行无留停，高柱送清唱。中盘进橙栗，投掷倾脯酱。欢穷悲心生，婉娈不能忘。念昔始读书，志欲干霸王。屠龙破千金，为艺亦云亢。爱才不择行，触事得谗谤。前年出官由，此祸最无妄。公卿采虚名，擢拜识天仗。奸猜畏弹射，斥逐恣欺诳。新恩移府庭，逼侧厕诸将。于嗟苦驽缓，但惧失宜当。追思南渡时，鱼腹甘所葬。严程迫风帆，劈箭入高浪。颠沈在须臾，忠鲠谁复谅。生还真可喜，克己自惩创。庶从今日后，粗识得与丧。事多改前好，趣有获新尚。誓耕十亩田，不取万乘相。细君知蚕织，稚子已能饷。行当挂其冠，生死君一访。","dynasty":"唐代","title":"岳阳楼别窦司直"}
{"author":"韩愈","content":"利剑光耿耿，佩之使我无邪心。故人念我寡徒侣，持用赠我比知音。我心如冰剑如雪，不能刺谗夫，使我心腐剑锋折。决云中断开青天，噫！剑与我俱变化归黄泉。","dynasty":"唐代","title":"利剑"}
{"author":"韩愈","content":"太华峰头玉井莲，开花十丈藕如船。冷比雪霜甘比蜜，一片入口沈痾痊。我欲求之不惮远，青壁无路难夤缘。安得长梯上摘实，下种七泽根株连。","dynasty":"唐代","title":"古意"}
{"author":"韩愈","content":"虎有爪兮牛有角，虎可搏兮牛可触。奈何君独抱奇材，手把锄犁饿空谷。当今天子急贤良，匦函朝出开明光。胡不上书自荐达，坐令四海如虞唐。","dynasty":"唐代","title":"赠唐衢"}
{"author":"韩愈","content":"天昏地黑蛟龙移，雷惊电激雄雌随。清泉百丈化为土，鱼鳖枯死吁可悲。","dynasty":"唐代","title":"龙移"}
{"author":"韩愈","content":"神仙有无何渺茫，桃源之说诚荒唐。流水盘回山百转，生绡数幅垂中堂。武陵太守好事者，题封远寄南宫下。南宫先生忻得之，波涛入笔驱文辞。文工画妙各臻极，异境恍惚移于斯。架岩凿谷开宫室，接屋连墙千万日。嬴颠刘蹶了不闻，地坼天分非所恤。种桃处处惟开花。川原近远蒸红霞。初来犹自念乡邑，岁久此地还成家。渔舟之子来何所，物色相猜更问语。大蛇中断丧前王，群马南渡开新主。听终辞绝共凄然，自说经今六百年。当时万事皆眼见，不知几许犹流传。争持酒食来相馈，礼数不同樽俎异。月明伴宿玉堂空，骨冷魂清无梦寐。夜半金鸡啁哳鸣，火轮飞出客心惊。人间有累不可住，依然离别难为情。船开棹进一回顾，万里苍苍烟水暮。世俗宁知伪与真，至今传者武陵人。","dynasty":"唐代","title":"桃源图"}
{"author":"韩愈","content":"江陵城西二月尾，花不见桃惟见李。风揉雨练雪羞比，波涛翻空杳无涘。君知此处花何似，白花倒烛天夜明，群鸡惊鸣官吏起。金乌海底初飞来，朱辉散射青霞开。迷魂乱眼看不得，照耀万树繁如堆。念昔少年著游燕，对花岂省曾辞杯。自从流落忧感集，欲去未到先思回。只今四十已如此，后日更老谁论哉。力携一尊独就醉，不忍虚掷委黄埃。","dynasty":"唐代","title":"李花赠张十一署（或作李有花）"}
{"author":"韩愈","content":"去年落一牙，今年落一齿。俄然落六七，落势殊未已。馀存皆动摇，尽落应始止。忆初落一时，但念豁可耻。及至落二三，始忧衰即死。每一将落时，懔懔恒在已。叉牙妨食物，颠倒怯漱水。终焉舍我落，意与崩山比。今来落既熟，见落空相似。馀存二十馀，次第知落矣。倘常岁落一，自足支两纪。如其落并空，与渐亦同指。人言齿之落，寿命理难恃。我言生有涯，长短俱死尔。人言齿之豁，左右惊谛视。我言庄周云，水雁各有喜。语讹默固好，嚼废软还美。因歌遂成诗，持用诧妻子。","dynasty":"唐代","title":"落齿"}
{"author":"韩愈","content":"四时各平分，一气不可兼。隆寒夺春序，颛顼固不廉。太昊弛维纲，畏避但守谦。遂令黄泉下，萌牙夭句尖。草木不复抽，百味失苦甜。凶飙搅宇宙，铓刃甚割砭。日月虽云尊，不能活乌蟾。羲和送日出，恇怯频窥觇。炎帝持祝融，呵嘘不相炎。而我当此时，恩光何由沾。肌肤生鳞甲，衣被如刀镰。气寒鼻莫嗅，血冻指不拈。浊醪沸入喉，口角如衔箝。将持匕箸食，触指如排签。侵炉不觉暖，炽炭屡已添。探汤无所益，何况纩与缣。虎豹僵穴中，蛟螭死幽潜。荧惑丧缠次，六龙冰脱髯。芒砀大包内，生类恐尽歼。啾啾窗间雀，不知已微纤。举头仰天鸣，所愿晷刻淹。不如弹射死，却得亲炰燖.鸾皇苟不存，尔固不在占。其馀蠢动俦，俱死谁恩嫌。伊我称最灵，不能女覆苫。悲哀激愤叹，五藏难安恬。中宵倚墙立，淫泪何渐渐。天王哀无辜，惠我下顾瞻。褰旒去耳纩，调和进梅盐。贤能日登御，黜彼傲与憸。生风吹死气，豁达如褰帘。悬乳零落堕，晨光入前檐。雪霜顿销释，土脉膏且黏。岂徒兰蕙荣，施及艾与蒹。日萼行铄铄，风条坐襜襜.天乎苟其能，吾死意亦厌。","dynasty":"唐代","title":"苦寒"}
{"author":"韩愈","content":"居闲食不足，从仕力难任。两事皆害性，一生恒苦心。黄昏归私室，惆怅起叹音。弃置人间世，古来非独今。","dynasty":"唐代","title":"从仕"}
{"author":"韩愈","content":"双鸟海外来，飞飞到中州。一鸟落城市，一鸟集岩幽。不得相伴鸣，尔来三千秋。两鸟各闭口，万象衔口头。春风卷地起，百鸟皆飘浮。两鸟忽相逢，百日鸣不休。有耳聒皆聋，有口反自羞。百舌旧饶声，从此恒低头。得病不呻唤，泯默至死休。雷公告天公，百物须膏油。自从两鸟鸣，聒乱雷声收。鬼神怕嘲咏，造化皆停留。草木有微情，挑抉示九州。虫鼠诚微物，不堪苦诛求。不停两鸟鸣，百物皆生愁。不停两鸟鸣，自此无春秋。不停两鸟鸣，日月难旋輈.不停两鸟鸣，大法失九畴。周公不为公，孔丘不为丘。天公怪两鸟，各捉一处囚。百虫与百鸟，然后鸣啾啾。两鸟既别处，闭声省愆尤。朝食千头龙，暮食千头牛。朝饮河生尘，暮饮海绝流。还当三千秋，更起鸣相酬。","dynasty":"唐代","title":"双鸟诗"}
{"author":"韩愈","content":"羡君齿牙牢且洁，大肉硬饼如刀截。我今呀豁落者多，所存十馀皆兀臲.匙抄烂饭稳送之，合口软嚼如牛呞。妻儿恐我生怅望，盘中不饤栗与梨。只今年才四十五，后日悬知渐莽卤。朱颜皓颈讶莫亲，此外诸馀谁更数。忆昔太公仕进初，口含两齿无赢馀。虞翻十三比岂少，遂自惋恨形于书。丈夫命存百无害，谁能点检形骸外。巨缗东钓倘可期，与子共饱鲸鱼脍。","dynasty":"唐代","title":"赠刘师服"}
{"author":"韩愈","content":"洛阳城外清明节，百花寥落梨花发。今日相逢瘴海头，共惊烂漫开正月。","dynasty":"唐代","title":"梨花下赠刘师命"}
{"author":"韩愈","content":"看雪乘清旦，无人坐独谣。拂花轻尚起，落地暖初销。已讶陵歌扇，还来伴舞腰。洒篁留密节，著柳送长条。入镜鸾窥沼，行天马度桥。遍阶怜可掬，满树戏成摇。江浪迎涛日，风毛纵猎朝。弄闲时细转，争急忽惊飘。城险疑悬布，砧寒未捣绡。莫愁阴景促，夜色自相饶。","dynasty":"唐代","title":"春雪"}
{"author":"韩愈","content":"丘坟满目衣冠尽，城阙连云草树荒。犹有国人怀旧德，一间茅屋祭昭王。","dynasty":"唐代","title":"题楚昭王庙"}
{"author":"韩愈","content":"只见纵横落，宁知远近来。飘飖还自弄，历乱竟谁催。座暖销那怪，池清失可猜。坳中初盖底，垤处遂成堆。慢有先居后，轻多去却回。度前铺瓦陇，发本积墙隈。穿细时双透，乘危忽半摧。舞深逢坎井，集早值层台。砧练终宜捣，阶纨未暇裁。城寒装睥睨，树冻裹莓苔。片片匀如剪，纷纷碎若挼。定非燖鹄鹭，真是屑琼瑰。纬繣观朝萼，冥茫瞩晚埃。当窗恒凛凛，出户即皑皑。压野荣芝菌，倾都委货财。娥嬉华荡漾，胥怒浪崔嵬。碛迥疑浮地，云平想辗雷。随车翻缟带，逐马散银杯。万屋漫汗合，千株照曜开。松篁遭挫抑，粪壤获饶培。隔绝门庭遽，挤排陛级才。岂堪裨岳镇，强欲效盐梅。隐匿瑕疵尽，包罗委琐该。误鸡宵呃喔，惊雀暗裴回。浩浩过三暮，悠悠匝九垓。鲸鲵陆死骨，玉石火炎灰。厚虑填溟壑，高愁睠斗魁。日轮埋欲侧，坤轴压将颓。岸类长蛇搅，陵犹巨象豗.水官夸杰黠，木气怯胚胎。著地无由卷，连天不易推。龙鱼冷蛰苦，虎豹饿号哀。巧借奢华便，专绳困约灾。威贪陵布被，光肯离金罍。赏玩捐他事，歌谣放我才。狂教诗硉矹，兴与酒陪鳃。惟子能谙耳，诸人得语哉。助留风作党，劝坐火为媒。雕刻文刀利，搜求智网恢。莫烦相属和，传示及提孩。","dynasty":"唐代","title":"咏雪赠张籍"}
{"author":"韩愈","content":"题是临池后，分从起草馀。兔尖针莫并，茧净雪难如。莫怪殷勤谢，虞卿正著书。","dynasty":"唐代","title":"李员外寄纸笔（李伯康也，郴州刺史）"}
{"author":"韩愈","content":"已分将身著地飞，那羞践踏损光晖。无端又被春风误，吹落西家不得归。","dynasty":"唐代","title":"游城南十六首。落花"}
{"author":"韩愈","content":"绛阙银河曙，东风右掖春。官随名共美，花与思俱新。绮陌朝游间，绫衾夜直频。横门开日月，高阁切星辰。庭变寒前草，天销霁后尘。沟声通苑急，柳色压城匀。纶綍谋猷盛，丹青步武亲。芳菲含斧藻，光景畅形神。傍砌看红药，巡池咏白蘋.多情怀酒伴，馀事作诗人。倚玉难藏拙，吹竽久混真。坐惭空自老，江海未还身。","dynasty":"唐代","title":"和席八十二韵（元和十一年，夔与愈同掌制诰）"}
{"author":"韩愈","content":"龙疲虎困割川原，亿万苍生性命存。谁劝君王回马首，真成一掷赌乾坤。","dynasty":"唐代","title":"过鸿沟"}
{"author":"韩愈","content":"元日新诗已去年，蔡州遥寄荷相怜。今朝纵有谁人领，自是三峰不敢眠。","dynasty":"唐代","title":"元日酬蔡州马十二尚书去年蔡州元日见寄之什"}
{"author":"韩愈","content":"澹师昼睡时，声气一何猥。顽飙吹肥脂，坑谷相嵬磊。雄哮乍咽绝，每发壮益倍。有如阿鼻尸，长唤忍众罪。马牛惊不食，百鬼聚相待。木枕十字裂，镜面生痱癗.铁佛闻皱眉，石人战摇腿。孰云天地仁，吾欲责真宰。幽寻虱搜耳，猛作涛翻海。太阳不忍明，飞御皆惰怠。乍如彭与黥，呼冤受菹醢。又如圈中虎，号疮兼吼馁。虽令伶伦吹，苦韵难可改。虽令巫咸招，魂爽难复在。何山有灵药，疗此愿与采。澹公坐卧时，长睡无不稳。吾尝闻其声，深虑五藏损。黄河弄濆薄，梗涩连拙鲧。南帝初奋槌，凿窍泄混沌。迥然忽长引，万丈不可忖。谓言绝于斯，继出方衮衮。幽幽寸喉中，草木森苯mH.盗贼虽狡狯，亡魂敢窥阃。鸿蒙总合杂，诡谲骋戾很。乍如斗呶呶，忽若怨恳恳。赋形苦不同，无路寻根本。何能堙其源，惟有土一畚。","dynasty":"唐代","title":"嘲鼾睡"}
{"author":"韩愈","content":"海水非不广，邓林岂无枝。风波一荡薄，鱼鸟不可依。海水饶大波，邓林多惊风。岂无鱼与鸟，巨细各不同。海有吞舟鲸，邓有垂天鹏。苟非鳞羽大，荡薄不可能。我鳞不盈寸，我羽不盈尺。一木有馀阴，一泉有馀泽。我将辞海水，濯鳞清冷池。我将辞邓林，刷羽蒙笼枝。海水非爱广，邓林非爱枝。风波亦常事，鳞鱼自不宜。我鳞日已大，我羽日已修。风波无所苦，还作鲸鹏游。","dynasty":"唐代","title":"海水"}
{"author":"韩愈","content":"大鸡昂然来，小鸡竦而待。——韩愈峥嵘颠盛气，洗刷凝鲜彩。——孟郊高行若矜豪，侧睨如伺殆。——韩愈精光目相射，剑戟心独在。——孟郊既取冠为胄，复以距为镦。天时得清寒，地利挟爽垲。——韩愈磔毛各噤z9，怒瘿争碨磊。俄膺忽尔低，植立瞥而改。——孟郊腷膊战声喧，缤翻落羽皠。中休事未决，小挫势益倍。——韩愈妒肠务生敌，贼性专相醢。裂血失鸣声，啄殷甚饥馁。——孟郊对起何急惊，随旋诚巧绐。毒手饱李阳，神槌因朱亥。——韩愈恻心我以仁，碎首尔何罪。独胜事有然，旁惊汗流浼。——孟郊知雄欣动颜，怯负愁看贿。争观云填道，助叫波翻海。——韩愈事爪深难解，嗔睛时未怠。一喷一醒然，再接再砺乃。——孟郊头垂碎丹砂，翼拓拖锦彩。连轩尚贾馀，清厉比归凯。——韩愈选俊感收毛，受恩惭始隗。英心甘斗死，义肉耻庖宰。——孟郊君看斗鸡篇，短韵有可采。——孟郊","dynasty":"唐代","title":"斗鸡联句"}
{"author":"韩愈","content":"草木知春不久归，百般红紫斗芳菲。杨花榆荚无才思，惟解漫天作雪飞。","dynasty":"唐代","title":"晚春"}
{"author":"韩愈","content":"为神讵比沟中断，遇赏还同爨下馀。朽蠹不胜刀锯力，匠人虽巧欲何如。","dynasty":"唐代","title":"题木居士二首其二"}
{"author":"韩愈","content":"未为世用古来多，如子雄文世孰过。好待功成身退后，却抽身去卧烟萝。","dynasty":"唐代","title":"别韩湘"}
{"author":"韩愈","content":"巧匠斫山骨，刳中事煎烹。——刘师服直柄未当权，塞口且吞声。——侯喜龙头缩菌蠢，豕腹涨彭亨。——轩辕弥明外苞干藓文，中有暗浪惊。——刘师服在冷足自安，遭焚意弥贞。——侯喜谬当鼎鼐间，妄使水火争。——轩辕弥明大似烈士胆，圆如战马缨。——刘师服上比香炉尖，下与镜面平。——侯喜秋瓜未落蒂，冻芋强抽萌。——轩辕弥明一块元气闭，细泉幽窦倾。——刘师服不值输写处，焉知怀抱清。——侯喜方当洪炉然，益见小器盈。——轩辕弥明睆睆无刃迹，团团类天成。——刘师服遥疑龟负图，出曝晓正晴。——侯喜旁有双耳穿，上有孤髻撑。或讶短尾铫，又似无足铛。——刘师服可惜寒食球，掷此傍路坑。——侯喜何当出灰灺，无计离瓶罂。——轩辕弥明陋质荷斟酌，狭中愧提擎。——刘师服岂能煮仙药，但未污羊羹。——侯喜形模妇女笑，度量儿童轻。——轩辕弥明徒示坚重性，不过升合盛。——刘师服傍似废毂仰，侧见折轴横。——侯喜时于蚯蚓窍，微作苍蝇鸣。——轩辕弥明以兹翻溢愆，实负任使诚。——刘师服常居顾盼地，敢有漏泄情。——侯喜宁依暖爇弊，不与寒凉并。——轩辕弥明区区徒自效，琐琐不足呈。——侯喜回旋但兀兀，开阖惟铿铿。——刘师服全胜瑚琏贵，空有口传名。岂比俎豆古，不为手所撜。——轩辕弥明磨砻去圭角，浸润著光精。愿君莫嘲诮，此物方施行。——轩辕弥明","dynasty":"唐代","title":"石鼎联句"}
{"author":"韩愈","content":"万木声号呼，百川气交会。——孟郊庭翻树离合，牖变景明蔼。——韩愈潈泻殊未终，飞浮亦云泰。——孟郊牵怀到空山，属听迩惊濑。——韩愈檐垂白练直，渠涨清湘大。——孟郊甘津泽祥禾，伏润肥荒艾。——韩愈主人吟有欢，客子歌无奈。——孟郊侵阳日沈玄，剥节风搜兑。——韩愈坱圠游峡喧，飕飗卧江汰。——孟郊微飘来枕前，高洒自天外。——韩愈蛩穴何迫迮，蝉枝扫鸣哕。——孟郊楥菊茂新芳，径兰销晚馤.——韩愈地镜时昏晓，池星竞漂沛。——孟郊欢呶寻一声，灌注咽群籁。——韩愈儒宫烟火湿，市舍煎熬忲。——孟郊卧冷空避门，衣寒屡循带。——韩愈水怒已倒流，阴繁恐凝害。——孟郊忧鱼思舟楫，感禹勤畎浍。——韩愈怀襄信可畏，疏决须有赖。——孟郊筮命或冯蓍，卜晴将问蔡。——韩愈庭商忽惊舞，墉禜亦亲酹。——孟郊氛醨稍疏映，雺乱还拥荟。阴旌时摎流，帝鼓镇訇磕。——韩愈枣圃落青玑，瓜畦烂文贝。贫薪不烛灶，富粟空填廥.——韩愈秦俗动言利，鲁儒欲何匄。深路倒羸骖，弱途拥行轪.——孟郊毛羽皆遭冻，离褷不能翙。翻浪洗虚空，倾涛败藏盖。——孟郊吾人犹在陈，僮仆诚自郐。因思征蜀士，未免湿戎旆。——韩愈安得发商飙，廓然吹宿霭。白日悬大野，幽泥化轻壒。——韩愈战场暂一干，贼肉行可脍。——韩愈搜心思有效，抽策期称最。岂惟虑收获，亦以求颠沛。——孟郊禽情初啸俦，础色微收霈。庶几谐我愿，遂止无已太。——韩愈","dynasty":"唐代","title":"秋雨联句"}
{"author":"韩愈","content":"黄昏苦寒歌，夜半不能休。岂不有阳春，节岁聿其周，君何爱重裘。兼味养大贤，冰食葛制神所怜。填窗塞户慎勿出，暄风暖景明年日。","dynasty":"唐代","title":"苦寒歌"}
{"author":"韩愈","content":"丈人庭中开好花，更无凡木争春华。翠茎红蕊天力与，此恩不属黄钟家。温馨熟美鲜香起，似笑无言习君子。霜刀翦汝天女劳，何事低头学桃李。娇痴婢子无灵性，竞挽春衫来此并。欲将双颊一睎红，绿窗磨遍青铜镜。一尊春酒甘若饴，丈人此乐无人知。花前醉倒歌者谁，楚狂小子韩退之。","dynasty":"唐代","title":"芍药歌（一本作王司马红芍药歌）"}
{"author":"韩愈","content":"天平篇什外，政事亦无双。威令加徐土，儒风被鲁邦。清为公论重，宽得士心降。岁晏偏相忆，长谣坐北窗。","dynasty":"唐代","title":"奉酬天平马十二仆射暇日言怀见寄之作"}
{"author":"韩愈","content":"玉碗不磨著泥土，青天孔出白石补。兔入臼藏蛙缩肚，桂树枯株女闭户。阴为阳羞固自古，嗟汝下民或敢侮，戏嘲盗视汝目瞽。","dynasty":"唐代","title":"昼月"}
{"author":"韩愈","content":"朗朗闻街鼓，晨起似朝时。翻翻走驿马，春尽是归期。地失嘉禾处，风存蟋蟀辞。暮齿良多感，无事涕垂颐。","dynasty":"唐代","title":"奉使常山，早次太原，呈副使吴郎中"}
{"author":"韩愈","content":"风光欲动别长安，春半城边特地寒。不见园花兼巷柳，马头惟有月团团。","dynasty":"唐代","title":"夕次寿阳驿题吴郎中诗后"}
{"author":"韩愈","content":"数条藤束木皮棺，草殡荒山白骨寒。惊恐入心身已病，扶舁沿路众知难。绕坟不暇号三匝，设祭惟闻饭一盘。致汝无辜由我罪，百年惭痛泪阑干。","dynasty":"唐代","title":"去岁自刑部侍郎以罪贬潮州刺史乘驿赴任…留题驿梁"}
{"author":"韩愈","content":"今夕知何夕，花然锦帐中。自能当雪暖，那肯待春红。黄里排金粟，钗头缀玉虫。更烦将喜事，来报主人公。","dynasty":"唐代","title":"咏灯花同侯十一"}
{"author":"韩愈","content":"城上赤云呈胜气，眉间黄色见归期。幕中无事惟须饮，即是连镳向阙时。","dynasty":"唐代","title":"郾城晚饮奉赠副使马侍郎及冯、李二员外"}
{"author":"韩愈","content":"雨后来更好，绕池遍青青。柳花闲度竹，菱叶故穿萍。独坐殊未厌，孤斟讵能醒。持竿至日暮，幽咏欲谁听。兹游苦不数，再到遂经旬。萍盖污池净，藤笼老树新。林乌鸣讶客，岸竹长遮邻。子云只自守，奚事九衢尘。","dynasty":"唐代","title":"闲游二首"}
{"author":"韩愈","content":"郾城辞罢过襄城，颍水嵩山刮眼明。已去蔡州三百里，家人不用远来迎。","dynasty":"唐代","title":"过襄城"}
{"author":"韩愈","content":"夹道疏槐出老根，高甍巨桷压山原。宫前遗老来相问，今是开元几叶孙。","dynasty":"唐代","title":"和李司勋过连昌宫"}
{"author":"韩愈","content":"曲江山水闻来久，恐不知名访倍难。愿借图经将入界，每逢佳处便开看。","dynasty":"唐代","title":"将至韶州先寄张端公使君借图经"}
{"author":"韩愈","content":"忆作儿童随伯氏，南来今只一身存。目前百口还相逐，旧事无人可共论。","dynasty":"唐代","title":"过始兴江口感怀"}
{"author":"韩愈","content":"帝忧南国切，改命付忠良。壤画星摇动，旗分兽簸扬。五营兵转肃，千里地还方。控带荆门远，飘浮汉水长。赐书宽属郡，战马隔邻疆。纵猎雷霆迅，观棋玉石忙。风流岘首客，花艳大堤倡。富贵由身致，谁教不自强。","dynasty":"唐代","title":"送李尚书赴襄阳八韵得长字"}
{"author":"韩愈","content":"直把春偿酒，都将命乞花。只知闲信马，不觉误随车。","dynasty":"唐代","title":"游城南十六首。嘲少年"}
{"author":"韩愈","content":"一日复一日，一朝复一朝。只见有不如，不见有所超。食作前日味，事作前日调。不知久不死，悯悯尚谁要。富贵自絷拘，贫贱亦煎焦。俯仰未得所，一世已解镳。譬如笼中鹤，六翮无所摇。譬如兔得蹄，安用东西跳。还看古人书，复举前人瓢。未知所穷竟，且作新诗谣。","dynasty":"唐代","title":"与张十八同效阮步兵一日复一夕"}
{"author":"韩愈","content":"南山有高树，花叶何衰衰。上有凤凰巢，凤凰乳且栖。四旁多长枝，群鸟所托依。黄鹄据其高，众鸟接其卑。不知何山鸟，羽毛有光辉。飞飞择所处，正得众所希。上承凤凰恩，自期永不衰。中与黄鹄群，不自隐其私。下视众鸟群，汝徒竟何为。不知挟丸子，心默有所规。弹汝枝叶间，汝翅不觉摧。或言由黄鹄，黄鹄岂有之。慎勿猜众鸟，众鸟不足猜。无人语凤凰，汝屈安得知。黄鹄得汝去，婆娑弄毛衣。前汝下视鸟，各议汝瑕疵。汝岂无朋匹，有口莫肯开。汝落蒿艾间，几时复能飞。哀哀故山友，中夜思汝悲。路远翅翎短，不得持汝归。","dynasty":"唐代","title":"南山有高树行赠李宗闵"}
{"author":"韩愈","content":"蓝田十月雪塞关，我兴南望愁群山。攒天嵬嵬冻相映，君乃寄命于其间。秩卑俸薄食口众，岂有酒食开容颜。殿前群公赐食罢，骅骝蹋路骄且闲。称多量少鉴裁密，岂念幽桂遗榛菅。几欲犯严出荐口，气象硉兀未可攀。归来殒涕掩关卧，心之纷乱谁能删。诗翁憔悴劚荒棘，清玉刻佩联玦环。脑脂遮眼卧壮士，大弨挂壁无由弯。乾坤惠施万物遂，独于数子怀偏悭。朝欷暮唶不可解，我心安得如石顽。","dynasty":"唐代","title":"雪后寄崔二十六丞公（斯立）"}
{"author":"韩愈","content":"穆穆鸾凤友，何年来止兹。飘零失故态，隔绝抱长思。翠角高独耸，金华焕相差。坐蒙恩顾重，毕命守阶墀。","dynasty":"唐代","title":"奉和武相公镇蜀时咏使宅韦太尉所养孔雀"}
{"author":"韩愈","content":"君居泥沟上，沟浊萍青青。蛙讙桥未扫，蝉嘒门长扃。名秩后千品，诗文齐六经。端来问奇字，为我讲声形。","dynasty":"唐代","title":"题张十八所居（籍）"}
{"author":"韩愈","content":"倾朝共羡宠光频，半岁迁腾作虎臣。戎旆暂停辞社树，里门先下敬乡人。横飞玉盏家山晓，远蹀金珂塞草春。自笑平生夸胆气，不离文字鬓毛新。","dynasty":"唐代","title":"奉酬振武胡十二丈大夫"}
{"author":"韩愈","content":"老翁真个似童儿，汲水埋盆作小池。一夜青蛙鸣到晓，恰如方口钓鱼时。莫道盆池作不成，藕稍初种已齐生。从今有雨君须记，来听萧萧打叶声。瓦沼晨朝水自清，小虫无数不知名。忽然分散无踪影，惟有鱼儿作队行。泥盆浅小讵成池，夜半青蛙圣得知。一听暗来将伴侣，不烦鸣唤斗雄雌。池光天影共青青，拍岸才添水数瓶。且待夜深明月去，试看涵泳几多星。","dynasty":"唐代","title":"盆池五首"}
{"author":"韩愈","content":"浩态狂香昔未逢，红灯烁烁绿盘笼。觉来独对情惊恐，身在仙宫第几重。","dynasty":"唐代","title":"芍药（元和中知制诰寓直禁中作）"}
{"author":"韩愈","content":"宿云寒不卷，春雪堕如簁.骋巧先投隙，潜光半入池。喜深将策试，惊密仰檐窥。自下何曾污，增高未觉危。比心明可烛，拂面爱还吹。妒舞时飘袖，欺梅并压枝。地空迷界限，砌满接高卑。浩荡乾坤合，霏微物象移。为祥矜大熟，布泽荷平施。已分年华晚，犹怜曙色随。气严当酒换，洒急听窗知。照曜临初日，玲珑滴晚澌。聚庭看岳耸，扫路见云披。阵势鱼丽远，书文鸟篆奇。纵欢罗艳黠，列贺拥熊螭。履敝行偏冷，门扃卧更羸。悲嘶闻病马，浪走信娇儿。灶静愁烟绝，丝繁念鬓衰。拟盐吟旧句，授简慕前规。捧赠同燕石，多惭失所宜。","dynasty":"唐代","title":"喜雪献裴尚书（裴均也，时为荆南节度使）"}
{"author":"韩愈","content":"火透波穿不计春，根如头面干如身。偶然题作木居士，便有无穷求福人。为神讵比沟中断，遇赏还同爨下馀。朽蠹不胜刀锯力，匠人虽巧欲何如。","dynasty":"唐代","title":"题木居士二首"}
{"author":"韩愈","content":"岁老岂能充上驷，力微当自慎前程。不知何故翻骧首，牵过关门妄一鸣。","dynasty":"唐代","title":"入关咏马"}
{"author":"韩愈","content":"新茎未遍半犹枯，高架支离倒复扶。若欲满盘堆马乳，莫辞添竹引龙须。","dynasty":"唐代","title":"题张十一旅舍三咏。蒲萄"}
{"author":"韩愈","content":"居然鳞介不能容，石眼环环水一钟。闻说旱时求得雨，只疑科斗是蛟龙。","dynasty":"唐代","title":"峡石西泉（一作寒泉）"}
{"author":"韩愈","content":"中虚得暴下，避冷卧北窗。不蹋晓鼓朝，安眠听逢逢。籍也处闾里，抱能未施邦。文章自娱戏，金石日击撞。龙文百斛鼎，笔力可独扛。谈舌久不掉，非君亮谁双。扶几导之言，曲节初摐摐。半途喜开凿，派别失大江。吾欲盈其气，不令见麾幢。牛羊满田野，解旆束空杠。倾尊与斟酌，四壁堆罂缸。玄帷隔雪风，照炉钉明釭.夜阑纵捭阖，哆口疏眉厖。势侔高阳翁，坐约齐横降。连日挟所有，形躯顿胮肛。将归乃徐谓，子言得无哤.回军与角逐，斫树收穷庞。雌声吐款要，酒壶缀羊腔。君乃昆仑渠，籍乃岭头泷。譬如蚁蛭微，讵可陵崆uu.幸愿终赐之，斩拔枿与桩。从此识归处，东流水淙淙。","dynasty":"唐代","title":"病中赠张十八"}
{"author":"韩愈","content":"夏半阴气始，淅然云景秋。蝉声入客耳，惊起不可留。草草具盘馔，不待酒献酬。士生为名累，有似鱼中钩。赍材入市卖，贵者恒难售。岂不畏憔悴，为功忌中休。勉哉耘其业，以待岁晚收。","dynasty":"唐代","title":"送刘师服"}
{"author":"韩愈","content":"昔寻李愿向盘谷，正见高崖巨壁争开张。是时新晴天井溢，谁把长剑倚太行。冲风吹破落天外，飞雨白日洒洛阳。东蹈燕川食旷野，有馈木蕨芽满筐。马头溪深不可厉，借车载过水入箱。平沙绿浪榜方口，雁鸭飞起穿垂杨。穷探极览颇恣横，物外日月本不忙。归来辛苦欲谁为，坐令再往之计堕眇芒。闭门长安三日雪，推书扑笔歌慨慷。旁无壮士遣属和，远忆卢老诗颠狂。开缄忽睹送归作，字向纸上皆轩昂。又知李侯竟不顾，方冬独入崔嵬藏。我今进退几时决，十年蠢蠢随朝行。家请官供不报答，何异雀鼠偷太仓。行抽手版付丞相，不等弹劾还耕桑。","dynasty":"唐代","title":"卢郎中云夫寄示送盘谷子诗两章，歌以和之"}
{"author":"韩愈","content":"灌池才盈五六丈，筑台不过七八尺。欲将层级压篱落，未许波澜量斗石。规摹虽巧何足夸，景趣不远真可惜。长令人吏远趋走，已有蛙黾助狼藉。","dynasty":"唐代","title":"河南令舍池台"}
{"author":"韩愈","content":"吾皇绍祖烈，天下再太平。诏下诸郡国，岁贡乡曲英。元和五年冬，房公尹东京。功曹上言公，是月当登名。乃选二十县，试官得鸿生。群儒负己材，相贺简择精。怒起簸羽翮，引吭吐铿轰。此都自周公，文章继名声。自非绝殊尤，难使耳目惊。今者遭震薄，不能出声鸣。鄙夫忝县尹，愧栗难为情。惟求文章写，不敢妒与争。还家敕妻儿，具此煎炰烹。柿红蒲萄紫，肴果相扶檠。芳荼出蜀门，好酒浓且清。何能充欢燕，庶以露厥诚。昨闻诏书下，权公作邦桢。文人得其职，文道当大行。阴风搅短日，冷雨涩不晴。勉哉戒徒驭，家国迟子荣。","dynasty":"唐代","title":"燕河南府秀才得生字"}
{"author":"韩愈","content":"广州万里途，山重江逶迤。行行何时到，谁能定归期。揖我出门去，颜色异恒时。虽云有追送，足迹绝自兹。人生一世间，不自张与弛。譬如浮江木，纵横岂自知。宁怀别时苦，勿作别后思。","dynasty":"唐代","title":"送李翱"}
{"author":"韩愈","content":"生名师命其姓刘，自少轩轾非常俦。弃家如遗来远游，东走梁宋暨扬州。遂凌大江极东陬，洪涛舂天禹穴幽。越女一笑三年留，南逾横岭入炎州。青鲸高磨波山浮，怪魅炫曜堆蛟虬。山cd讙噪猩猩游，毒气烁体黄膏流。问胡不归良有由，美酒倾水炙肥牛。妖歌慢舞烂不收，倒心回肠为青眸。千金邀顾不可酬，乃独遇之尽绸缪。瞥然一饷成十秋，昔须未生今白头。五管历遍无贤侯，回望万里还家羞。阳山穷邑惟猿猴，手持钓竿远相投。我为罗列陈前修，芟蒿斩蓬利锄耰.天星回环数才周，文学穰穰囷仓稠。车轻御良马力优，咄哉识路行勿休，往取将相酬恩雠。","dynasty":"唐代","title":"刘生诗"}
{"author":"韩愈","content":"李花初发君始病，我往看君花转盛。走马城西惆怅归，不忍千株雪相映。迩来又见桃与梨，交开红白如争竞。可怜物色阻携手，空展霜缣吟九咏。纷纷落尽泥与尘，不共新妆比端正。桐华最晚今已繁，君不强起时难更。关山远别固其理，寸步难见始知命。忆昔与君同贬官，夜渡洞庭看斗柄。岂料生还得一处，引袖拭泪悲且庆。各言生死两追随，直置心亲无貌敬。念君又署南荒吏，路指鬼门幽且夐。三公尽是知音人，曷不荐贤陛下圣。囊空甑倒谁救之，我今一食日还并。自然忧气损天和，安得康强保天性。断鹤两翅鸣何哀，絷骥四足气空横。今朝寒食行野外，绿杨匝岸蒲生迸。宋玉庭边不见人，轻浪参差鱼动镜。自嗟孤贱足瑕疵，特见放纵荷宽政。饮酒宁嫌盏底深，题诗尚倚笔锋劲。明宵故欲相就醉，有月莫愁当火令。","dynasty":"唐代","title":"寒食日出游"}
{"author":"韩愈","content":"出宰山水县，读书松桂林。萧条捐末事，邂逅得初心。哀狖醒俗耳，清泉洁尘襟。诗成有共赋，酒熟无孤斟。青竹时默钓，白云日幽寻。南方本多毒，北客恒惧侵。谪谴甘自守，滞留愧难任。投章类缟带，伫答逾兼金。","dynasty":"唐代","title":"县斋读书（在阳山作）"}
{"author":"韩愈","content":"青青水中蒲，下有一双鱼。君今上陇去，我在与谁居。青青水中蒲，长在水中居。寄语浮萍草，相随我不如。青青水中蒲，叶短不出水。妇人不下堂，行子在万里。","dynasty":"唐代","title":"青青水中蒲三首"}
{"author":"韩愈","content":"秋灰初吹季月管，日出卯南晖景短。友生招我佛寺行，正值万株红叶满。光华闪壁见神鬼，赫赫炎官张火伞。然云烧树火实骈，金乌下啄赪虬卵。魂翻眼倒忘处所，赤气冲融无间断。有如流传上古时，九轮照烛乾坤旱。二三道士席其间，灵液屡进玻黎碗。忽惊颜色变韶稚，却信灵仙非怪诞。桃源迷路竟茫茫，枣下悲歌徒纂纂。前年岭隅乡思发，踯躅成山开不算。去岁羁帆湘水明，霜枫千里随归伴。猿呼鼯啸鹧鸪啼，恻耳酸肠难濯浣。思君携手安能得，今者相从敢辞懒。由来钝騃寡参寻，况是儒官饱闲散。惟君与我同怀抱，锄去陵谷置平坦。年少得途未要忙，时清谏疏尤宜罕。何人有酒身无事，谁家多竹门可款。须知节候即风寒，幸及亭午犹妍暖。南山逼冬转清瘦，刻画圭角出崖窾.当忧复被冰雪埋，汲汲来窥戒迟缓。","dynasty":"唐代","title":"游青龙寺赠崔大补阙（寺在京城南门之东）"}
{"author":"韩愈","content":"我生之辰，月宿南斗。牛奋其角，箕张其口。牛不见服箱，斗不挹酒浆。箕独有神灵，无时停簸扬。无善名已闻，无恶声已讙。名声相乘除，得少失有馀。三星各在天，什伍东西陈。嗟汝牛与斗，汝独不能神。","dynasty":"唐代","title":"三星行"}
{"author":"韩愈","content":"江盘峡束春湍豪，风雷战斗鱼龙逃。悬流轰轰射水府，一泻百里翻云涛。漂船摆石万瓦裂，咫尺性命轻鸿毛。","dynasty":"唐代","title":"贞女峡（在连州桂阳县，秦时有女子化石在东岸穴中）"}
{"author":"韩愈","content":"岣嵝山尖神禹碑，字青石赤形模奇。科斗拳身薤倒披，鸾飘凤泊拿虎螭。事严迹秘鬼莫窥，道人独上偶见之，我来咨嗟涕涟洏。千搜万索何处有，森森绿树猿猱悲。","dynasty":"唐代","title":"岣嵝山"}
{"author":"韩愈","content":"君不见太皇谅阴未出令，小人乘时偷国柄。北军百万虎与貔，天子自将非他师。一朝夺印付私党，懔懔朝士何能为。狐鸣枭噪争署置，睗睒跳踉相妩媚。夜作诏书朝拜官，超资越序曾无难。公然白日受贿赂，火齐磊落堆金盘。元臣故老不敢语，昼卧涕泣何汍澜。董贤三公谁复惜，侯景九锡行可叹。国家功高德且厚，天位未许庸夫干。嗣皇卓荦信英主，文如太宗武高祖。膺图受禅登明堂，共流幽州鲧死羽。四门肃穆贤俊登，数君匪亲岂其朋。郎官清要为世称，荒郡迫野嗟可矜。湖波连天日相腾，蛮俗生梗瘴疠烝.江氛岭祲昏若凝，一蛇两头见未曾。怪鸟鸣唤令人憎，蛊虫群飞夜扑灯。雄虺毒螫堕股肱，食中置药肝心崩。左右使令诈难凭，慎勿浪信常兢兢。吾尝同僚情可胜，具书目见非妄征，嗟尔既往宜为惩。","dynasty":"唐代","title":"永贞行"}
{"author":"韩愈","content":"登高望烽火，谁谓塞尘飞。王城富且乐，曷不事光辉。勿言日已暮，相见恐行稀。愿君熟念此，秉烛夜中归。我歌宁自感，乃独泪沾衣。","dynasty":"唐代","title":"烽火"}
{"author":"韩愈","content":"长安百万家，出门无所之。岂敢尚幽独，与世实参差。古人虽已死，书上有其辞。开卷读且想，千载若相期。出门各有道，我道方未夷。且于此中息，天命不吾欺。","dynasty":"唐代","title":"出门"}
{"author":"韩愈","content":"少小尚奇伟，平生足悲吒。犹嫌子夏儒，肯学樊迟稼。事业窥皋稷，文章蔑曹谢。濯缨起江湖，缀佩杂兰麝。悠悠指长道，去去策高驾。谁为倾国谋，自许连城价。初随计吏贡，屡入泽宫射。虽免十上劳，何能一战霸。人情忌殊异，世路多权诈。蹉跎颜遂低，摧折气愈下。冶长信非罪，侯生或遭骂。怀书出皇都，衔泪渡清灞。身将老寂寞，志欲死闲暇。朝食不盈肠，冬衣才掩髂。军书既频召，戎马乃连跨。大梁从相公，彭城赴仆射。弓箭围狐兔，丝竹罗酒炙。两府变荒凉，三年就休假。求官去东洛，犯雪过西华。尘埃紫陌春，风雨灵台夜。名声荷朋友，援引乏姻娅。虽陪彤庭臣，讵纵青冥靶。寒空耸危阙，晓色曜修架。捐躯辰在丁，铩翮时方蜡。投荒诚职分，领邑幸宽赦。湖波翻日车，岭石坼天罅。毒雾恒熏昼，炎风每烧夏。雷威固已加，飓势仍相借。气象杳难测，声音吁可怕。夷言听未惯，越俗循犹乍。指摘两憎嫌，睢盱互猜讶。只缘恩未报，岂谓生足藉。嗣皇新继明，率土日流化。惟思涤瑕垢，长去事桑柘。劚嵩开云扃，压颍抗风榭。禾麦种满地，梨枣栽绕舍。儿童稍长成，雀鼠得驱吓。官租日输纳，村酒时邀迓。闲爱老农愚，归弄小女姹。如今便可尔，何用毕婚嫁。","dynasty":"唐代","title":"县斋有怀（阳山县斋作，时贞元二十一年顺宗新即位）"}
{"author":"韩愈","content":"天下兵又动，太平竟何时。訏谟者谁子，无乃失所宜。前年关中旱，闾井多死饥。去岁东郡水，生民为流尸。上天不虚应，祸福各有随。我欲进短策，无由至彤墀。刳肝以为纸，沥血以书辞。上言陈尧舜，下言引龙夔。言词多感激，文字少葳蕤。一读已自怪，再寻良自疑。食芹虽云美，献御固已痴。缄封在骨髓，耿耿空自奇。昨者到京城，屡陪高车驰。周行多俊异，议论无瑕疵。见待颇异礼，未能去毛皮。到口不敢吐，徐徐俟其巇.归来戎马间，惊顾似羁雌。连日或不语，终朝见相欺。乘闲辄骑马，茫茫诣空陂。遇酒即酩酊，君知我为谁。","dynasty":"唐代","title":"归彭城"}
{"author":"韩愈","content":"孤臣昔放逐，血泣追愆尤。汗漫不省识，恍如乘桴浮。或自疑上疏，上疏岂其由。是年京师旱，田亩少所收。上怜民无食，征赋半已休。有司恤经费，未免烦征求。富者既云急，贫者固已流。传闻闾里间，赤子弃渠沟。持男易斗粟，掉臂莫肯酬。我时出衢路，饿者何其稠。亲逢道边死，伫立久咿嚘。归舍不能食，有如鱼中钩。适会除御史，诚当得言秋。拜疏移閤门，为忠宁自谋。上陈人疾苦，无令绝其喉。下陈畿甸内，根本理宜优。积雪验丰熟，幸宽待蚕麰.天子恻然感，司空叹绸缪。谓言即施设，乃反迁炎州。同官尽才俊，偏善柳与刘。或虑语言泄，传之落冤雠。二子不宜尔，将疑断还不。中使临门遣，顷刻不得留。病妹卧床褥，分知隔明幽。悲啼乞就别，百请不颔头。弱妻抱稚子，出拜忘惭羞。黾勉不回顾，行行诣连州。朝为青云士，暮作白头囚。商山季冬月，冰冻绝行輈.春风洞庭浪，出没惊孤舟。逾岭到所任，低颜奉君侯。酸寒何足道，随事生疮疣。远地触途异，吏民似猿猴。生狞多忿很，辞舌纷嘲啁。白日屋檐下，双鸣斗鸺鶹.有蛇类两首，有蛊群飞游。穷冬或摇扇，盛夏或重裘。飓起最可畏，訇哮簸陵丘。雷霆助光怪，气象难比侔。疠疫忽潜遘，十家无一瘳。猜嫌动置毒，对案辄怀愁。前日遇恩赦，私心喜还忧。果然又羁絷，不得归锄耰.此府雄且大，腾凌尽戈矛。栖栖法曹掾，何处事卑陬。生平企仁义，所学皆孔周。早知大理官，不列三后俦。何况亲犴狱，敲搒发奸偷。悬知失事势，恐自罹罝罘。湘水清且急，凉风日修修。胡为首归路，旅泊尚夷犹。昨者京使至，嗣皇传冕旒。赫然下明诏，首罪诛共吺。复闻颠夭辈，峨冠进鸿畴。班行再肃穆，璜珮鸣琅璆.伫继贞观烈，边封脱兜鍪。三贤推侍从，卓荦倾枚邹。高议参造化，清文焕皇猷。协心辅齐圣，致理同毛輶。小雅咏鹿鸣，食苹贵呦呦。遗风邈不嗣，岂忆尝同裯.失志早衰换，前期拟蜉蝣。自从齿牙缺，始慕舌为柔。因疾鼻又塞，渐能等薰莸。深思罢官去，毕命依松楸。空怀焉能果，但见岁已遒。殷汤闵禽兽，解网祝蛛蝥。雷焕掘宝剑，冤氛消斗牛。兹道诚可尚，谁能借前筹。殷勤答吾友，明月非暗投。","dynasty":"唐代","title":"赴江陵途中寄赠王二十补阙李十一拾遗…员外翰林三学士"}
{"author":"韩愈","content":"暮行河堤上，四顾不见人。衰草际黄云，感叹愁我神。夜归孤舟卧，展转空及晨。谋计竟何就，嗟嗟世与身。","dynasty":"唐代","title":"暮行河堤上"}
{"author":"韩愈","content":"窗前两好树，众叶光薿薿.秋风一拂披，策策鸣不已。微灯照空床，夜半偏入耳。愁忧无端来，感叹成坐起。天明视颜色，与故不相似。羲和驱日月，疾急不可恃。浮生虽多涂，趋死惟一轨。胡为浪自苦，得酒且欢喜。白露下百草，萧兰共雕悴。青青四墙下，已复生满地。寒蝉暂寂寞，蟋蟀鸣自恣。运行无穷期，禀受气苦异。适时各得所，松柏不必贵。彼时何卒卒，我志何曼曼。犀首空好饮，廉颇尚能饭。学堂日无事，驱马适所愿。茫茫出门路，欲去聊自劝。归还阅书史，文字浩千万。陈迹竟谁寻，贱嗜非贵献。丈夫意有在，女子乃多怨。秋气日恻恻，秋空日凌凌。上无枝上蜩，下无盘中蝇。岂不感时节，耳目去所憎。清晓卷书坐，南山见高棱。其下澄湫水，有蛟寒可罾。惜哉不得往，岂谓吾无能。离离挂空悲，戚戚抱虚警。露泫秋树高，虫吊寒夜永。敛退就新懦，趋营悼前猛。归愚识夷涂，汲古得修绠。名浮犹有耻，味薄真自幸。庶几遗悔尤，即此是幽屏。今晨不成起，端坐尽日景。虫鸣室幽幽，月吐窗冏冏。丧怀若迷方，浮念剧含梗。尘埃慵伺候，文字浪驰骋。尚须勉其顽，王事有朝请。秋夜不可晨，秋日苦易暗。我无汲汲志，何以有此憾。寒鸡空在栖，缺月烦屡瞰。有琴具徽弦，再鼓听愈淡。古声久埋灭，无由见真滥。低心逐时趋，苦勉祗能暂。有如乘风船，一纵不可缆。不如觑文字，丹铅事点勘。岂必求赢馀，所要石与甔.卷卷落地叶，随风走前轩。鸣声若有意，颠倒相追奔。空堂黄昏暮，我坐默不言。童子自外至，吹灯当我前。问我我不应，馈我我不餐。退坐西壁下，读诗尽数编。作者非今士，相去时已千。其言有感触，使我复凄酸。顾谓汝童子，置书且安眠。丈夫属有念，事业无穷年。霜风侵梧桐，众叶著树乾。空阶一片下，琤若摧琅玕.谓是夜气灭，望舒霣其团。青冥无依倚，飞辙危难安。惊起出户视，倚楹久汍澜。忧愁费晷景，日月如跳丸。迷复不计远，为君驻尘鞍。暮暗来客去，群嚣各收声。悠悠偃宵寂，亹亹抱秋明。世累忽进虑，外忧遂侵诚。强怀张不满，弱念缺已盈。诘屈避语阱，冥茫触心兵。败虞千金弃，得比寸草荣。知耻足为勇，晏然谁汝令。鲜鲜霜中菊，既晚何用好。扬扬弄芳蝶，尔生还不早。运穷两值遇，婉娈死相保。西风蛰龙蛇，众木日凋槁。由来命分尔，泯灭岂足道。","dynasty":"唐代","title":"秋怀诗十一首"}
{"author":"韩愈","content":"目掩掩兮其凝其盲，耳肃肃兮听不闻声。朝不日出兮夜不见月与星，有知无知兮为死为生。呜呼！臣罪当诛兮天王圣明。","dynasty":"唐代","title":"琴曲歌辞。拘幽操"}
{"author":"韩愈","content":"雨之施，物以孳。我何意于彼为？自周之先，其艰其勤。以有疆宇，私我后人。我祖在上，四方在下。厥临孔威，敢戏以侮。孰荒于门，孰治于田。四海既均，越裳是臣。","dynasty":"唐代","title":"琴曲歌辞。越裳操"}
{"author":"韩愈","content":"　　燕赵古称多感慨悲歌之士。董生举进士，屡不得志于有司，怀抱利器，郁郁适兹土。吾知其必有合也。董生勉乎哉！　　夫以子之不遇时，苟慕义强仁者皆爱惜焉。矧燕赵之士出乎其性者哉！然吾尝闻风俗与化移易，吾恶知其今不异于古所云邪?聊以吾子之行卜之也。董生勉乎哉！　　吾因子有所感矣。为我吊望诸君之墓，而观于其市，复有昔时屠狗者乎？为我谢曰：“明天子在上，可以出而仕矣。”","dynasty":"唐代","tags":"古文观止，初中文言文，送别，赠序","title":"送董邵南游河北序"}
{"author":"韩愈","content":"　　龙嘘气成云，云固弗灵于龙也。然龙乘是气，茫洋穷乎玄间，薄日月，伏光景，感震电，神变化，水下土，汩陵谷，云亦灵怪矣哉!　　云，龙之所能使为灵也；若龙之灵，则非云之所能使为灵也。然龙弗得云，无以神其灵矣。失其所凭依，信不可欤！　　异哉！其所凭依，乃其所自为也。《易》曰：“云从龙。”既曰：龙，云从之矣。","dynasty":"唐代","tags":"古文观止，议论，寓理","title":"杂说一·龙说"}
{"author":"韩愈","content":"始我来京师，止携一束书。辛勤三十年，以有此屋庐。此屋岂为华，于我自有余。中堂高且新，四时登牢蔬。前荣馔宾亲，冠婚之所于。庭内无所有，高树八九株。有藤娄络之，春华夏阴敷。东堂坐见山，云风相吹嘘。松果连南亭，外有瓜芋区。西偏屋不多，槐榆翳空虚。山鸟旦夕鸣，有类涧谷居。主妇治北堂，膳服适戚疏。恩封高平君，子孙从朝裾。开门问谁来，无非卿大夫。不知官高卑，玉带悬金鱼。问客之所为，峨冠讲唐虞。酒食罢无为，棋槊以相娱。凡此座中人，十九持钧枢。又问谁与频，莫与张樊如。来过亦无事，考评道精粗。跹跹媚学子，墙屏日有徒。以能问不能，其蔽岂可祛。嗟我不修饰，事与庸人俱。安能坐如此，比肩于朝儒。诗以示儿曹，其无迷厥初。","dynasty":"唐代","tags":"亲情","title":"示儿"}
{"author":"韩愈","content":"昵昵儿女语，恩怨相尔汝。划然变轩昂，勇士赴敌场。浮云柳絮无根蒂，天地阔远随飞扬。喧啾百鸟群，忽见孤凤皇。(凤皇一作凤凰）跻攀分寸不可上，失势一落千丈强。嗟余有两耳，未省听丝篁。自闻颖师弹，起坐在一旁。推手遽止之，湿衣泪滂滂。颖乎尔诚能，无以冰炭置我肠！","dynasty":"唐代","tags":"音乐","title":"听颖师弹琴"}
{"author":"韩愈","content":"谁收春色将归去，慢绿妖红半不存。榆荚只能随柳絮，等闲撩乱走空园。","dynasty":"唐代","tags":"春天，景物","title":"晚春二首·其二"}
{"author":"韩愈","content":"山石荦确行径微，黄昏到寺蝙蝠飞。升堂坐阶新雨足，芭蕉叶大栀子肥。僧言古壁佛画好，以火来照所见稀。铺床拂席置羹饭，疏粝亦足饱我饥。夜深静卧百虫绝，清月出岭光入扉。天明独去无道路，出入高下穷烟霏。山红涧碧纷烂漫，时见松枥皆十围。当流赤足踏涧石，水声激激风吹衣。人生如此自可乐，岂必局束为人鞿？(鞿一作：靰)嗟哉吾党二三子，安得至老不更归。","dynasty":"唐代","tags":"唐诗三百首，纪游，写景，抒情","title":"山石"}
{"author":"韩愈","content":"　　古之君子，其责己也重以周，其待人也轻以约。重以周，故不怠；轻以约，故人乐为善。　　闻古之人有舜者，其为人也，仁义人也。求其所以为舜者，责于己曰：“彼，人也；予，人也。彼能是，而我乃不能是！”早夜以思，去其不如舜者，就其如舜者。闻古之人有周公者，其为人也，多才与艺人也。求其所以为周公者，责于己曰：“彼，人也；予，人也。彼能是，而我乃不能是！”早夜以思，去其不如周公者，就其如周公者。舜，大圣人也，后世无及焉；周公，大圣人也，后世无及焉。是人也，乃曰：“不如舜，不如周公，吾之病也。”是不亦责于身者重以周乎！其于人也，曰：“彼人也，能有是，是足为良人矣；能善是，是足为艺人矣。”取其一，不责其二；即其新，不究其旧：恐恐然惟惧其人之不得为善之利。一善易修也，一艺易能也，其于人也，乃曰：“能有是，是亦足矣。”曰：“能善是，是亦足矣。”不亦待于人者轻以约乎？　　今之君子则不然。其责人也详，其待己也廉。详，故人难于为善；廉，故自取也少。己未有善，曰：“我善是，是亦足矣。”己未有能，曰：“我能是，是亦足矣。”外以欺于人，内以欺于心，未少有得而止矣，不亦待其身者已廉乎？　　其于人也，曰：“彼虽能是，其人不足称也；彼虽善是，其用不足称也。”举其一，不计其十；究其旧，不图其新：恐恐然惟惧其人之有闻也。是不亦责于人者已详乎？　　夫是之谓不以众人待其身，而以圣人望于人，吾未见其尊己也。　　虽然，为是者，有本有原，怠与忌之谓也。怠者不能修，而忌者畏人修。吾尝试之矣，尝试语于众曰：“某良士，某良士。”其应者，必其人之与也；不然，则其所疏远不与同其利者也；不然，则其畏也。不若是，强者必怒于言，懦者必怒于色矣。又尝语于众曰：“某非良士，某非良士。”其不应者，必其人之与也，不然，则其所疏远不与同其利者也，不然，则其畏也。不若是，强者必说于言，懦者必说于色矣。　　是故事修而谤兴，德高而毁来。呜呼！士之处此世，而望名誉之光，道德之行，难已！　　将有作于上者，得吾说而存之，其国家可几而理欤！","dynasty":"唐代","tags":"古文观止，叙事，寓理","title":"原毁"}
{"author":"韩愈","content":"非痴非狂谁氏子，去入王屋称道士。白头老母遮门啼，挽断衫袖留不止。翠眉新妇年二十，载送还家哭穿市。或云欲学吹凤笙，所慕灵妃媲萧史。又云时俗轻寻常，力行险怪取贵仕。神仙虽然有传说，知者尽知其妄矣。圣君贤相安可欺，乾死穷山竟何俟。呜呼余心诚岂弟，愿往教诲究终始。罚一劝百政之经，不从而诛未晚耳。谁其友亲能哀怜，写吾此诗持送似。","dynasty":"唐代","title":"谁氏子"}
{"author":"韩愈","content":"　　博爱之谓仁，行而宜之之谓义，由是而之焉之谓道，足乎己无待于外之谓德。仁与义为定名，道与德为虚位。故道有君子小人，而德有凶有吉。老子之小仁义，非毁之也，其见者小也。坐井而观天，曰天小者，非天小也。彼以煦煦为仁，孑孑为义，其小之也则宜。其所谓道，道其所道，非吾所谓道也。其所谓德，德其所德，非吾所谓德也。凡吾所谓道德云者，合仁与义言之也，天下之公言也。老子之所谓道德云者，去仁与义言之也，一人之私言也。　　周道衰，孔子没，火于秦，黄老于汉，佛于晋、魏、梁、隋之间。其言道德仁义者，不入于杨，则归于墨；不入于老，则归于佛。入于彼，必出于此。入者主之，出者奴之；入者附之，出者污之。噫！后之人其欲闻仁义道德之说，孰从而听之？老者曰：“孔子，吾师之弟子也。”佛者曰：“孔子，吾师之弟子也。”为孔子者，习闻其说，乐其诞而自小也，亦曰“吾师亦尝师之”云尔。不惟举之于口，而又笔之于其书。噫！后之人虽欲闻仁义道德之说，其孰从而求之？　　甚矣，人之好怪也，不求其端，不讯其末，惟怪之欲闻。古之为民者四，今之为民者六。古之教者处其一，今之教者处其三。农之家一，而食粟之家六。工之家一，而用器之家六。贾之家一，而资焉之家六。奈之何民不穷且盗也？　　古之时，人之害多矣。有圣人者立，然后教之以相生相养之道。为之君，为之师。驱其虫蛇禽兽，而处之中土。寒然后为之衣，饥然后为之食。木处而颠，土处而病也，然后为之宫室。为之工以赡其器用，为之贾以通其有无，为之医药以济其夭死，为之葬埋祭祀以长其恩爱，为之礼以次其先后，为之乐以宣其湮郁，为之政以率其怠倦，为之刑以锄其强梗。相欺也，为之符、玺、斗斛、权衡以信之。相夺也，为之城郭甲兵以守之。害至而为之备，患生而为之防。今其言曰：“圣人不死，大盗不止。剖斗折衡，而民不争。”呜呼！其亦不思而已矣。如古之无圣人，人之类灭久矣。何也？无羽毛鳞介以居寒热也，无爪牙以争食也。　　是故君者，出令者也；臣者，行君之令而致之民者也；民者，出粟米麻丝，作器皿，通货财，以事其上者也。君不出令，则失其所以为君；臣不行君之令而致之民，则失其所以为臣；民不出粟米麻丝，作器皿，通货财，以事其上，则诛。今其法曰，必弃而君臣，去而父子，禁而相生相养之道，以求其所谓清净寂灭者。呜呼！其亦幸而出于三代之后，不见黜于禹、汤、文、武、周公、孔子也。其亦不幸而不出于三代之前，不见正于禹、汤、文、武、周公、孔子也。　　帝之与王，其号虽殊，其所以为圣一也。夏葛而冬裘，渴饮而饥食，其事虽殊，其所以为智一也。今其言曰：“曷不为太古之无事”？”是亦责冬之裘者曰：“曷不为葛之之易也？”责饥之食者曰：“曷不为饮之之易也？”传曰：“古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意。”然则古之所谓正心而诚意者，将以有为也。今也欲治其心而外天下国家，灭其天常，子焉而不父其父，臣焉而不君其君，民焉而不事其事。孔子之作《春秋》也，诸侯用夷礼则夷之，进于中国则中国之。经曰：“夷狄之有君，不如诸夏之亡。”《诗》曰：戎狄是膺，荆舒是惩”今也举夷狄之法，而加之先王之教之上，几何其不胥而为夷也？　　夫所谓先王之教者，何也？博爱之谓仁，行而宜之之谓义。由是而之焉之谓道。足乎己无待于外之谓德。其文：《诗》、《书》、《易》、《春秋》；其法：礼、乐、刑、政；其民：士、农、工、贾；其位：君臣、父子、师友、宾主、昆弟、夫妇；其服：麻、丝；其居：宫、室；其食：粟米、果蔬、鱼肉。其为道易明，而其为教易行也。是故以之为己，则顺而祥；以之为人，则爱而公；以之为心，则和而平；以之为天下国家，无所处而不当。是故生则得其情，死则尽其常。效焉而天神假，庙焉而人鬼飨。曰：“斯道也，何道也？”曰：“斯吾所谓道也，非向所谓老与佛之道也。尧以是传之舜，舜以是传之禹，禹以是传之汤，汤以是传之文、武、周公，文、武、周公传之孔子，孔子传之孟轲，轲之死，不得其传焉。荀与扬也，择焉而不精，语焉而不详。由周公而上，上而为君，故其事行。由周公而下，下而为臣，故其说长。然则如之何而可也？曰：“不塞不流，不止不行。人其人，火其书，庐其居。明先王之道以道之，鳏寡孤独废疾者有养也。其亦庶乎其可也！”","dynasty":"唐代","tags":"古文观止，推崇，儒道","title":"原道"}
{"author":"韩愈","content":"　　子厚，讳宗元。七世祖庆，为拓跋魏侍中，封济阴公。曾伯祖奭，为唐宰相，与褚遂良、韩瑗俱得罪武后，死高宗朝。皇考讳镇，以事母弃太常博士，求为县令江南。其后以不能媚权贵，失御史。权贵人死，乃复拜侍御史。号为刚直，所与游皆当世名人。　　子厚少精敏，无不通达。逮其父时，虽少年，已自成人，能取进士第，崭然见头角。众谓柳氏有子矣。其后以博学宏词，授集贤殿正字。俊杰廉悍，议论证据今古，出入经史百子，踔厉风发，率常屈其座人。名声大振，一时皆慕与之交。诸公要人，争欲令出我门下，交口荐誉之。　　贞元十九年，由蓝田尉拜监察御史。顺宗即位，拜礼部员外郎。遇用事者得罪，例出为刺史。未至，又例贬永州司马。居闲，益自刻苦，务记览，为词章，泛滥停蓄，为深博无涯涘。而自肆于山水间。　　元和中，尝例召至京师；又偕出为刺史，而子厚得柳州。既至，叹曰：“是岂不足为政邪？”因其土俗，为设教禁，州人顺赖。其俗以男女质钱，约不时赎，子本相侔，则没为奴婢。子厚与设方计，悉令赎归。其尤贫力不能者，令书其佣，足相当，则使归其质。观察使下其法于他州，比一岁，免而归者且千人。衡湘以南为进士者，皆以子厚为师，其经承子厚口讲指画为文词者，悉有法度可观。　　其召至京师而复为刺史也，中山刘梦得禹锡亦在遣中，当诣播州。子厚泣曰：“播州非人所居，而梦得亲在堂，吾不忍梦得之穷，无辞以白其大人；且万无母子俱往理。”请于朝，将拜疏，愿以柳易播，虽重得罪，死不恨。遇有以梦得事白上者，梦得于是改刺连州。呜呼！士穷乃见节义。今夫平居里巷相慕悦，酒食游戏相徵逐，诩诩强笑语以相取下，握手出肺肝相示，指天日涕泣，誓生死不相背负，真若可信；一旦临小利害，仅如毛发比，反眼若不相识。落陷穽，不一引手救，反挤之，又下石焉者，皆是也。此宜禽兽夷狄所不忍为，而其人自视以为得计。闻子厚之风，亦可以少愧矣。　　子厚前时少年，勇于为人，不自贵重顾籍，谓功业可立就，故坐废退。既退，又无相知有气力得位者推挽，故卒死于穷裔。材不为世用，道不行于时也。使子厚在台省时，自持其身，已能如司马刺史时，亦自不斥；斥时，有人力能举之，且必复用不穷。然子厚斥不久，穷不极，虽有出于人，其文学辞章，必不能自力，以致必传于后如今，无疑也。虽使子厚得所愿，为将相于一时，以彼易此，孰得孰失，必有能辨之者。　　子厚以元和十四年十一月八日卒，年四十七。以十五年七月十日，归葬万年先人墓侧。子厚有子男二人：长曰周六，始四岁；季曰周七，子厚卒乃生。女子二人，皆幼。其得归葬也，费皆出观察使河东裴君行立。行立有节概，重然诺，与子厚结交，子厚亦为之尽，竟赖其力。葬子厚于万年之墓者，舅弟卢遵。遵，涿人，性谨慎，学问不厌。自子厚之斥，遵从而家焉，逮其死不去。既往葬子厚，又将经纪其家，庶几有始终者。　　铭曰：“是惟子厚之室，既固既安，以利其嗣人。”","dynasty":"唐代","tags":"古文观止，墓志铭，哀悼，赞颂","title":"柳子厚墓志铭"}
{"author":"韩愈","content":"（孔子以季桓子受齐女乐，谏不从，望龟山而作。龟山在太山博县。古琴操云：予欲望鲁兮，龟山蔽之。手无斧柯，奈龟山何）龟之氛兮，不能云雨。龟之枿兮，不中梁柱。龟之大兮，祗以奄鲁。知将隳兮，哀莫余伍。周公有鬼兮，嗟余归辅。","dynasty":"唐代","title":"琴操十首。龟山操"}
{"author":"韩愈","content":"（文王羑里作。古琴操云：殷道溷溷，浸浊烦兮。朱紫相合，不别分兮。迷乱声色，信谗言兮。炎炎之虐，使我愆兮。幽闭牢阱，由其言兮。遘我四人，忧勤勤兮）目窈窈兮，其凝其盲；耳肃肃兮，听不闻声。朝不日出兮，夜不见月与星。有知无知兮，为死为生。呜呼，臣罪当诛兮，天王圣明。","dynasty":"唐代","title":"琴操十首。拘幽操"}
{"author":"韩愈","content":"父兮儿寒，母兮儿饥。儿罪当笞，逐儿何为。儿在中野，以宿以处。四无人声，谁与儿语。儿寒何衣，儿饥何食。儿行于野，履霜以足。母生众儿，有母怜之。独无母怜，儿宁不悲。","dynasty":"唐代","title":"琴曲歌辞。履霜操"}
{"author":"韩愈","content":"雉之飞，于朝日。群雌孤雄，意气横出。当东而西，当啄而飞。随飞随啄，群雌粥粥。嗟我虽人，曾不如彼雉鸡。生身七十年，无一妾与妃。","dynasty":"唐代","title":"琴曲歌辞。雉朝飞操"}
{"author":"韩愈","content":"秋之水兮其色幽幽，我将济兮不得其由。涉其浅兮石啮我足，乘其深兮龙入我舟。我济而悔兮将安归尤。归乎归乎，无与石斗兮无应龙求。","dynasty":"唐代","title":"琴曲歌辞。将归操"}
{"author":"韩愈","content":"龟之气兮不能云雨，龟之枿兮不中梁柱，龟之大兮只以奄鲁。知将隳兮哀莫余伍，周公有鬼兮嗟余归辅。","dynasty":"唐代","title":"琴曲歌辞。龟山操"}
{"author":"韩愈","content":"有兽维狸兮我梦得之，其身孔明兮而头不知。吉凶何为兮觉坐而思，巫咸上天兮识者其谁。","dynasty":"唐代","title":"琴曲歌辞。残形操"}
{"author":"韩愈","content":"雄鹄衔枝来，雌鹄啄泥归。巢成不生子，大义当乖离。江汉水之大，鹄身鸟之微。更无相逢日，安可相随飞。","dynasty":"唐代","title":"琴曲歌辞。别鹄操"}
{"author":"韩愈","content":"嗷嗷鸣雁鸣且飞，穷秋南去春北归。去寒就暖识所处，天长地阔栖息稀。风霜酸苦稻粱微，羽毛摧落身不肥。徘徊反顾群侣违，哀鸣欲下洲渚非。江南水阔朝云多，草长沙软无网罗，闲飞静集鸣相和。违忧怀息性匪他，凌风一举君谓何。","dynasty":"唐代","title":"杂曲歌辞。鸣雁行"}
{"author":"韩愈","content":"皇帝即阼，物无违拒。曰旸而旸，曰雨而雨。维是元年，有盗在夏。欲覆其州，以踵近武。皇帝曰嘻，岂不在我。负鄙为艰，纵则不可。出师征之，其众十旅。军其城下，告以福祸。腹败枝披，不敢保聚。掷首陴外，降幡夜竖。疆外之险，莫过蜀土。韦皋去镇，刘辟守后。血人于牙，不肯吐口。开库啖士，曰随所取。汝张汝弓，汝鼓汝鼓。汝为表书，求我帅汝。事始上闻，在列咸怒。皇帝曰然，嗟远士女。苟附而安，则且付与。读命于庭，出节少府。朝发京师，夕至其部。辟喜谓党，汝振而伍。蜀可全有，此不当受。万牛脔炙，万瓮行酒。以锦缠股，以红帕首。有恇其凶，有饵其诱。其出穰穰，队以万数。遂劫东川，遂据城阻。皇帝曰嗟，其又可许。爰命崇文，分卒禁御。有安其驱，无暴我野。日行三十，徐壁其右。辟党聚谋，鹿头是守。崇文奉诏，进退规矩。战不贪杀，擒不滥数。四方节度，整兵顿马。上章请讨，俟命起坐。皇帝曰嘻，无汝烦苦。荆并洎梁，在国门户。出师三千，各选尔丑。四军齐作，殷其如阜。或拔其角，或脱其距。长驱洋洋，无有龃龉。八月壬午，辟弃城走。载妻与妾，包裹稚乳。是日崇文，入处其宇。分散逐捕，搜原剔薮。辟穷见窘，无地自处。俯视大江，不见洲渚。遂自颠倒，若杵投臼。取之江中，枷脰械手。妇女累累，啼哭拜叩。来献阙下，以告庙社。周示城市，咸使观睹。解脱挛索，夹以砧斧。婉婉弱子，赤立伛偻。牵头曳足，先断腰膂。次及其徒，体骸撑拄。末乃取辟，骇汗如写。挥刀纷纭，争刌脍脯。优赏将吏，扶珪缀组。帛堆其家，粟塞其庾。哀怜阵没，廪给孤寡。赠官封墓，周匝宏溥。经战伐地，宽免租簿。施令酬功，急疾如火。天地中间，莫不顺序。幽恒青魏，东尽海浦。南至徐蔡，区外杂虏。怛威赧德，踧踖蹈舞。掉弃兵革，私习簋簠。来请来觐，十百其耦。皇帝曰吁，伯父叔舅。各安尔位，训厥甿亩。正月元日，初见宗祖。躬执百礼，登降拜俯。荐于新宫，视瞻梁梠.戚见容色，泪落入俎。侍祠之臣，助我恻楚。乃以上辛，于郊用牡。除于国南，鳞笋毛簴。庐幕周施，开揭磊砢.兽盾腾拏，圆坛帖妥。天兵四罗，旂常婀娜。驾龙十二，鱼鱼雅雅。宵升于丘，奠璧献斝。众乐惊作，轰豗融冶。紫焰嘘呵，高灵下堕。群星从坐，错落侈哆。日君月妃，焕赫婐vi.渎鬼濛鸿，岳祗嶪峨。饫沃膻芗，产祥降嘏。凤凰应奏，舒翼自拊。赤麟黄龙，逶陀结纠。卿士庶人，黄童白叟。踊跃欢呀，失喜噎欧。乾清坤夷，境落褰举。帝车回来，日正当午。幸丹凤门，大赦天下。涤濯刬磢，磨灭瑕垢。续功臣嗣，拔贤任耇.孩养无告，仁滂施厚。皇帝神圣，通达今古。听聪视明，一似尧禹。生知法式，动得理所。天锡皇帝，为天下主。并包畜养，无异细钜。亿载万年，敢有违者？皇帝俭勤，盥濯陶瓦。斥遣浮华，好此绨纻。敕戒四方，侈则有咎。天锡皇帝，多麦与黍。无召水旱，耗于雀鼠。亿载万年，有富无窭。皇帝正直，别白善否。擅命而狂，既翦既去。尽逐群奸，靡有遗侣。天锡皇帝，厖臣硕辅。博问遐观，以置左右。亿载万年，无敢余侮。皇帝大孝，慈祥悌友。怡怡愉愉，奉太皇后。浃于族亲，濡及九有。天锡皇帝，与天齐寿。登兹太平，无怠永久。亿载万年，为父为母。博士臣愈，职是训诂。作为歌诗，以配吉甫。","dynasty":"唐代","title":"元和圣德诗"}
{"author":"韩愈","content":"蔼蔼溪流慢，梢梢岸筱长。穿沙碧簳净，落水紫苞香。","dynasty":"唐代","title":"奉和虢州刘给事使君三堂新题二十一咏。竹溪"}
{"author":"韩愈","content":"　　世有伯乐，然后有千里马。千里马常有，而伯乐不常有。故虽有名马，祇辱于奴隶人之手，骈死于槽枥之间，不以千里称也。(祇辱一作：只辱)　　马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(食马者通：饲)　　策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！","dynasty":"唐代","tags":"初中文言文，古文观止，写马，寓人，哲理","title":"杂说四·马说"}
{"author":"韩愈","content":"卷卷落地叶，随风走前轩。鸣声若有意，颠倒相追奔。空堂黄昏暮，我坐默不言。童子自外至，吹灯当我前。问我我不应，馈我我不餐。退坐西壁下，读诗尽数编。作者非今士，相去时已千。其言有感触，使我复悽酸。顾谓汝童子，置书且安眠。丈夫属有念，事业无穷年。","dynasty":"唐代","title":"秋怀诗十一首其八"}
{"author":"韩愈","content":"非铸复非镕，泓澄忽此逢。鱼虾不用避，只是照蛟龙。","dynasty":"唐代","title":"奉和虢州刘给事使君"}
{"author":"韩愈","content":"朗朗闻街鼓，晨起似朝时。翻翻走驿马，春尽是归期。地失嘉禾处，风存蟋蟀辞。暮齿良多感，无事涕垂颐。","dynasty":"唐代","title":"奉使常山，早次太原，呈副使吴郎中"}
{"author":"韩愈","content":"池上无风有落晖，杨花晴后自飞飞。为将纤质凌清镜，湿却无穷不得归。","dynasty":"唐代","tags":"自然，写景，柳絮","title":"池上絮"}
{"author":"韩愈","content":"南伐旋师太华东，天书夜到册元功。将军旧压三司贵，相国新兼五等崇。鹓鹭欲归仙仗里，熊罴还入禁营中。长惭典午非材职，得就闲官即至公。","dynasty":"唐代","title":"晋公破贼回重拜台司，以诗示幕中宾客，愈奉和"}
{"author":"韩愈","content":"文武功成后，居为百辟师。林园穷胜事，钟鼓乐清时。摆落遗高论，雕镌出小诗。自然无不可，范蠡尔其谁。","dynasty":"唐代","title":"奉和仆射裴相公感恩言志（穆宗长庆二年，裴度罢）"}
{"author":"韩愈","content":"辛夷花房忽全开，将衰正盛须频来。清晨辉辉烛霞日，薄暮耿耿和烟埃。朝明夕暗已足叹，况乃满地成摧颓。迎繁送谢别有意，谁肯留恋少环回。","dynasty":"唐代","title":"感春五首其五"}
{"author":"韩愈","content":"邺侯家多书，插架三万轴。一一悬牙签，新若手未触。为人强记览，过眼不再读。伟哉群圣文，磊落载其腹。行年五十馀，出守数已六。京邑有旧庐，不容久食宿。台阁多官员，无地寄一足。我虽官在朝，气势日局缩。屡为丞相言，虽恳不见录。送行过浐水，东望不转目。今子从之游，学问得所欲。入海观龙鱼，矫翮逐黄鹄。勉为新诗章，月寄三四幅。","dynasty":"唐代","title":"送诸葛觉往随州读书（李繁时为随州刺史宰相泌之子也）"}
{"author":"韩愈","content":"　　六月二十六日，愈白。李生足下：生之书辞甚高，而其问何下而恭也。能如是，谁不欲告生以其道？道德之归也有日矣，况其外之文乎？抑愈所谓望孔子之门墙而不入于其宫者，焉足以知是且非邪？虽然，不可不为生言之。　　生所谓“立言”者，是也；生所为者与所期者，甚似而几矣。抑不知生之志：蕲胜于人而取于人邪？将蕲至于古之立言者邪？蕲胜于人而取于人，则固胜于人而可取于人矣！将蕲至于古之立言者，则无望其速成，无诱于势利，养其根而俟其实，加其膏而希其光。根之茂者其实遂，膏之沃者其光晔。仁义之人，其言蔼如也。　　抑又有难者。愈之所为，不自知其至犹未也；虽然，学之二十余年矣。始者，非三代两汉之书不敢观，非圣人之志不敢存。处若忘，行若遗，俨乎其若思，茫乎其若迷。当其取于心而注于手也，惟陈言之务去，戛戛乎其难哉！其观于人，不知其非笑之为非笑也。如是者亦有年，犹不改。然后识古书之正伪，与虽正而不至焉者，昭昭然白黑分矣，而务去之，乃徐有得也。　　当其取于心而注于手也，汩汩然来矣。其观于人也，笑之则以为喜，誉之则以为忧，以其犹有人之说者存也。如是者亦有年，然后浩乎其沛然矣。吾又惧其杂也，迎而距之，平心而察之，其皆醇也，然后肆焉。虽然，不可以不养也，行之乎仁义之途，游之乎诗书之源，无迷其途，无绝其源，终吾身而已矣。　　气，水也；言，浮物也。水大而物之浮者大小毕浮。气之与言犹是也，气盛则言之短长与声之高下者皆宜。虽如是，其敢自谓几于成乎？虽几于成，其用于人也奚取焉？虽然，待用于人者，其肖于器邪？用与舍属诸人。君子则不然。处心有道，行己有方，用则施诸人，舍则传诸其徒，垂诸文而为后世法。如是者，其亦足乐乎？其无足乐也？　　有志乎古者希矣，志乎古必遗乎今。吾诚乐而悲之。亟称其人，所以劝之，非敢褒其可褒而贬其可贬也。问于愈者多矣，念生之言不志乎利，聊相为言之。愈白。","dynasty":"唐代","tags":"论说文，书信","title":"答李翊书"}
{"author":"韩愈","content":"帝奠九廛，有叶有年。有荒不条，河岱之间。及我宪考，一收正之。视邦选侯，以公来尸。公来尸之，人始未信。公不饮食，以训以徇。孰饥无食，孰呻孰叹。孰冤不问，不得分愿。孰为邦蟊，节根之螟。羊很狼贪，以口覆城。吹之喣之，摩手拊之。箴之石之，膊而磔之。凡公四封，既富以强。谓公吾父，孰违公令。可以师征，不宁守邦。公作谿堂。播播流水。浅有蒲莲，深有葭苇。公以宾燕，其鼓骇骇。公燕谿堂，宾校醉饱。流有跳鱼，岸有集鸟。既歌以舞，其鼓考考。公在谿堂，公御琴瑟。公暨宾赞，稽经诹律。施用不差，人用不屈。谿有蘋苽，有龟有鱼。公在中流，右诗左书。无我斁遗，此邦是庥。","dynasty":"唐代","title":"郓州谿堂诗"}
{"author":"韩愈","content":"曲江山水闻来久，恐不知名访倍难。愿借图经将入界，每逢佳处便开看。","dynasty":"唐代","title":"将至韶州先寄张端公使君借图经"}
{"author":"韩愈","content":"泥盆浅小讵成池，夜半青蛙圣得知。一听暗来将伴侣，不烦鸣唤斗雄雌。","dynasty":"唐代","title":"盆池五首其四"}
{"author":"韩愈","content":"帝奠九㙻，有叶有年。有荒不条，河岱之间。及我宪考，一收正之。视邦选侯，以公来尸。公来尸之，人始未信。公不饮食，以训以徇。孰饥无食，孰呻孰叹。孰冤不问，不得分愿。孰为邦蟊，节根之螟。羊很狼贪，以口覆城。吹之喣之，摩手拊之。箴之石之，膊而磔之。凡公四封，既富以彊。谓公吾父，孰违公令。可以师征，不宁守邦。公作溪堂，播播流水。浅有蒲莲，深有葭苇。公以宾燕，其鼓骇骇。公燕溪堂，宾校醉饱。流有跳鱼，岸有集鸟。既歌以舞，其鼓考考。公在溪堂，公御琴瑟。公暨宾赞，稽经诹律。施用不差，人用不屈。溪有蘋菰，有龟有鱼。公在中流，右诗左书。无我斁遗，此邦是庥。","dynasty":"唐代","title":"郓州溪堂诗"}
{"author":"韩愈","content":"四时各平分，一气不可兼。隆寒夺春序，颛顼固不廉。太昊弛维纲，畏避但守谦。遂令黄泉下，萌牙夭句尖。草木不复抽，百味失苦甜。凶飙搅宇宙，铓刃甚割砭。日月虽云尊，不能活乌蟾。羲和送日出，恇怯频窥觇。炎帝持祝融，呵嘘不相炎。而我当此时，恩光何由沾。肌肤生鳞甲，衣被如刀镰。气寒鼻莫嗅，血冻指不拈。浊醪沸入喉，口角如衔箝。将持匕箸食，触指如排签。侵炉不觉暖，炽炭屡已添。探汤无所益，何况纩与缣。虎豹僵穴中，蛟螭死幽潜。荧惑丧缠次，六龙冰脱髯。芒砀大包内，生类恐尽歼。啾啾窗间雀，不知已微纤。举头仰天鸣，所愿晷刻淹。不如弹射死，却得亲炰燖.鸾皇苟不存，尔固不在占。其馀蠢动俦，俱死谁恩嫌。伊我称最灵，不能女覆苫。悲哀激愤叹，五藏难安恬。中宵倚墙立，淫泪何渐渐。天王哀无辜，惠我下顾瞻。褰旒去耳纩，调和进梅盐。贤能日登御，黜彼傲与憸。生风吹死气，豁达如褰帘。悬乳零落堕，晨光入前檐。雪霜顿销释，土脉膏且黏。岂徒兰蕙荣，施及艾与蒹。日萼行铄铄，风条坐襜襜.天乎苟其能，吾死意亦厌。","dynasty":"唐代","title":"苦寒"}
{"author":"韩愈","content":"盘之中，维子之宫；盘之土，维子之稼；盘之泉，可濯可沿；盘之阻，谁争子所！窈而深，廓其有容；缭而曲，如往而复。嗟盘之乐兮乐且无央，虎豹远迹兮蛟龙遁藏，鬼神守护兮呵禁不祥，饮且食兮寿而康，无不足兮奚所望！膏吾车兮秣吾马，从子于盘兮终吾生以徜徉！","dynasty":"唐代","title":"送李愿归盘谷歌"}
{"author":"韩愈","content":"数条藤束木皮棺，草殡荒山白骨寒。惊恐入心身已病，扶舁沿路众知难。绕坟不暇号三匝，设祭惟闻饭一盘。致汝无辜由我罪，百年惭痛泪阑干。","dynasty":"唐代","title":"去岁自刑部侍郎以罪贬潮州刺史乘驿赴任…留题驿梁"}
{"author":"韩愈","content":"定谥芳声远，移封大国新。巽宫尊长女，台室属良人。河汉重泉夜，梧桐半树春。龙輀非厌翟，还辗禁城尘。秦地吹箫女，湘波鼓瑟妃。佩兰初应梦，奔月竟沦辉。夫族迎魂去，宫官会葬归。从今沁园草，无复更芳菲。","dynasty":"唐代","title":"梁国惠康公主挽歌二首"}
{"author":"韩愈","content":"郡城朝解缆，江岸暮依村。二女竹上泪，孤臣水底魂。双双归蛰燕，一一叫群猿。回首那闻语，空看别袖翻。","dynasty":"唐代","title":"晚泊江口"}
{"author":"韩愈","content":"南山有高树，花叶何衰衰。上有凤凰巢，凤凰乳且栖。四旁多长枝，群鸟所托依。黄鹄据其高，众鸟接其卑。不知何山鸟，羽毛有光辉。飞飞择所处，正得众所希。上承凤凰恩，自期永不衰。中与黄鹄群，不自隐其私。下视众鸟群，汝徒竟何为。不知挟丸子，心默有所规。弹汝枝叶间，汝翅不觉摧。或言由黄鹄，黄鹄岂有之。慎勿猜众鸟，众鸟不足猜。无人语凤凰，汝屈安得知。黄鹄得汝去，婆娑弄毛衣。前汝下视鸟，各议汝瑕疵。汝岂无朋匹，有口莫肯开。汝落蒿艾间，几时复能飞。哀哀故山友，中夜思汝悲。路远翅翎短，不得持汝归。","dynasty":"唐代","title":"南山有高树行赠李宗闵"}
{"author":"韩愈","content":"白水龙飞已几春，偶逢遗迹问耕人。丘坟发掘当官路，何处南阳有近亲。","dynasty":"唐代","title":"题广昌馆（在随州枣阳县南）"}
{"author":"韩愈","content":"出宰山水县，读书松桂林。萧条捐末事，邂逅得初心。哀狖醒俗耳，清泉洁尘襟。诗成有共赋，酒熟无孤斟。青竹时默钓，白云日幽寻。南方本多毒，北客恒惧侵。谪谴甘自守，滞留愧难任。投章类缟带，伫答逾兼金。","dynasty":"唐代","title":"县斋读书"}
{"author":"韩愈","content":"寒池月下明，新月池边曲。若不妒清妍，却成相映烛。","dynasty":"唐代","title":"奉和虢州刘给事使君三堂新题二十一咏。月池"}
{"author":"韩愈","content":"绛阙银河曙，东风右掖春。官随名共美，花与思俱新。绮陌朝游间，绫衾夜直频。横门开日月，高阁切星辰。庭变寒前草，天销霁后尘。沟声通苑急，柳色压城匀。纶綍谋猷盛，丹青步武亲。芳菲含斧藻，光景畅形神。傍砌看红药，巡池咏白蘋.多情怀酒伴，馀事作诗人。倚玉难藏拙，吹竽久混真。坐惭空自老，江海未还身。","dynasty":"唐代","title":"和席八十二韵（元和十一年，夔与愈同掌制诰）"}
{"author":"韩愈","content":"浩浩复汤汤，滩声抑更扬。奔流疑激电，惊浪似浮霜。梦觉灯生晕，宵残雨送凉。如何连晓语，只是说家乡？","dynasty":"唐代","tags":"写水，抒怀，述志","title":"宿龙宫滩"}
{"author":"韩愈","content":"尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。","dynasty":"唐代","title":"和仆射相公朝回见寄"}
{"author":"韩愈","content":"少小尚奇伟，平生足悲吒。犹嫌子夏儒，肯学樊迟稼。事业窥皋稷，文章蔑曹谢。濯缨起江湖，缀佩杂兰麝。悠悠指长道，去去策高驾。谁为倾国谋，自许连城价。初随计吏贡，屡入泽宫射。虽免十上劳，何能一战霸。人情忌殊异，世路多权诈。蹉跎颜遂低，摧折气愈下。冶长信非罪，侯生或遭骂。怀书出皇都，衔泪渡清灞。身将老寂寞，志欲死闲暇。朝食不盈肠，冬衣才掩髂。军书既频召，戎马乃连跨。大梁从相公，彭城赴仆射。弓箭围狐兔，丝竹罗酒炙。两府变荒凉，三年就休假。求官去东洛，犯雪过西华。尘埃紫陌春，风雨灵台夜。名声荷朋友，援引乏姻娅。虽陪彤庭臣，讵纵青冥靶。寒空耸危阙，晓色曜修架。捐躯辰在丁，铩翮时方蜡。投荒诚职分，领邑幸宽赦。湖波翻日车，岭石坼天罅。毒雾恒熏昼，炎风每烧夏。雷威固已加，飓势仍相借。气象杳难测，声音吁可怕。夷言听未惯，越俗循犹乍。指摘两憎嫌，睢盱互猜讶。只缘恩未报，岂谓生足藉。嗣皇新继明，率土日流化。惟思涤瑕垢，长去事桑柘。劚嵩开云扃，压颍抗风榭。禾麦种满地，梨枣栽绕舍。儿童稍长成，雀鼠得驱吓。官租日输纳，村酒时邀迓。闲爱老农愚，归弄小女姹。如今便可尔，何用毕婚嫁。","dynasty":"唐代","title":"县斋有怀（阳山县斋作，时贞元二十一年顺宗新即位）"}
{"author":"韩愈","content":"今夕知何夕，花然锦帐中。自能当雪暖，那肯待春红。黄里排金粟，钗头缀玉虫。更烦将喜事，来报主人公。","dynasty":"唐代","title":"咏灯花同侯十一"}
{"author":"韩愈","content":"五岳祭秩皆三公，四方环镇嵩当中。火维地荒足妖怪，天假神柄专其雄。喷云泄雾藏半腹，虽有绝顶谁能穷？我来正逢秋雨节，阴气晦昧无清风。潜心默祷若有应，岂非正直能感通！须臾静扫众峰出，仰见突兀撑青空。紫盖连延接天柱，石廪腾掷堆祝融。森然魄动下马拜，松柏一径趋灵宫。粉墙丹柱动光彩，鬼物图画填青红。升阶伛偻荐脯酒，欲以菲薄明其衷。庙令老人识神意，睢盱侦伺能鞠躬。手持杯珓导我掷，云此最吉余难同。窜逐蛮荒幸不死，衣食才足甘长终。侯王将相望久绝，神纵欲福难为功。夜投佛寺上高阁，星月掩映云曈昽。猿鸣钟动不知曙，杲杲寒日生于东。","dynasty":"唐代","tags":"唐诗三百首，登高，寺庙","title":"谒衡岳庙遂宿岳寺题门楼"}
{"author":"韩愈","content":"煌煌东方星，奈此众客醉。初喧或忿争，中静杂嘲戏。淋漓身上衣，颠倒笔下字。人生如此少，酒贱且勤置。","dynasty":"唐代","title":"醉后"}
{"author":"韩愈","content":"元日新诗已去年，蔡州遥寄荷相怜。今朝纵有谁人领，自是三峰不敢眠。","dynasty":"唐代","title":"元日酬蔡州马十二尚书去年蔡州元日见寄之什"}
{"author":"韩愈","content":"山作剑攒江写镜，扁舟斗转疾于飞。回头笑向张公子，终日思归此日归。雪飐霜翻看不分，雷惊电激语难闻。沿涯宛转到深处，何限青天无片云。","dynasty":"唐代","title":"郴口又赠二首"}
{"author":"韩愈","content":"河之水，去悠悠。我不如，水东流。我有孤侄在海陬，三年不见兮使我生忧。日复日，夜复夜。三年不见汝，使我鬓发未老而先化。河之水，悠悠去。我不如，水东注。我有孤侄在海浦，三年不见兮使我心苦。采蕨于山，缗鱼于渊。我徂京师，不远其还。","dynasty":"唐代","title":"河之水二首寄子侄老成"}
{"author":"韩愈","content":"尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。","dynasty":"唐代","title":"和仆射相公朝回见寄"}
{"author":"韩愈","content":"太行之下清且浅，一水盘桓纡山转。千峰万壑不可数，异草幽花几曾见。波中白日隐出明，风翻不动浮云轻。翠峦玉女下双鹤，笑倚秋练开新晴。又疑武陵溪上原，桃花溪尽空潺湲。幽泉间复逗岩侧，喷珠漱玉相交喧。群猿见之走绝壁，缘峰虚梯弗劳力。鸣禽回面背人飞，为是从来不相识。杖藜因贪仰面看，碍石牵萝错移屐。路穷屈曲疑欲回，迤逦屏开一重碧。残樽遇坐酒即倾，旋摘山果都无名。题诗且欲尽佳句，能歌翻咏仙难成。天门幽深十里西，无奈落日催人归。谁能可属天宫事，为我乞取须臾期。上天无梯日不顾，牢落归来坛未暮。闭门下马一衾寒，梦想魂驰在何处。","dynasty":"唐代","title":"题西白涧"}
{"author":"韩愈","content":"　　古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。　　嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼！师道之不复可知矣。巫医乐师百工之人，君子不齿，今其智乃反不能及，其可怪也欤！　　圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。　　李氏子蟠，年十七，好古文，六艺经传皆通习之，不拘于时，学于余。余嘉其能行古道，作师说以贻之。","dynasty":"唐代","tags":"高中文言文，古文观止，议论，老师","title":"师说"}
{"author":"韩愈","content":"天街小雨润如酥，草色遥看近却无。最是一年春好处，绝胜烟柳满皇都。莫道官忙身老大，即无年少逐春心。凭君先到江头看，柳色如今深未深。","dynasty":"唐代","tags":"春天，写景，抒情","title":"早春呈水部张十八员外二首"}
{"author":"韩愈","content":"河之水，悠悠去。我不如，水东注。我有孤侄在海浦，三年不见兮使我心苦。采蕨于山，缗鱼于渊。我徂京师，不远其还。","dynasty":"唐代","title":"河之水二首寄子侄老成其二"}
{"author":"韩愈","content":"太华峰头玉井莲，开花十丈藕如船。冷比雪霜甘比蜜，一片入口沈痾痊。我欲求之不惮远，青壁无路难夤缘。安得长梯上摘实，下种七泽根株连。","dynasty":"唐代","title":"古意"}
{"author":"韩愈","content":"韶州南去接宣溪，云水苍茫日向西。客泪数行先自落，鹧鸪休傍耳边啼。兼金那足比清文，百首相随愧使君。俱是岭南巡管内，莫欺荒僻断知闻。","dynasty":"唐代","title":"晚次宣溪，辱韶州张端公使君惠书叙别酬以绝句二章"}
{"author":"韩愈","content":"南伐旋师太华东，天书夜到册元功。将军旧压三司贵，相国新兼五等崇。鹓鹭欲归仙仗里，熊罴还入禁营中。长惭典午非材职，得就闲官即至公。","dynasty":"唐代","title":"晋公破贼回重拜台司，以诗示幕中宾客，愈奉和"}
{"author":"韩愈","content":"周诗三百篇，雅丽理训诰。曾经圣人手，议论安敢到。五言出汉时，苏李首更号。东都渐瀰漫，派别百川导。建安能者七，卓荦变风操。逶迤抵晋宋，气象日凋耗。中间数鲍谢，比近最清奥。齐梁及陈隋，众作等蝉噪。搜春摘花卉，沿袭伤剽盗。国朝盛文章，子昂始高蹈。勃兴得李杜，万类困陵暴。后来相继生，亦各臻阃奥。有穷者孟郊，受材实雄骜。冥观洞古今，象外逐幽好。横空盘硬语，妥帖力排奡.敷柔肆纡馀，奋猛卷海潦。荣华肖天秀，捷疾逾响报。行身践规矩，甘辱耻媚灶。孟轲分邪正，眸子看了眊.杳然粹而清，可以镇浮躁，酸寒溧阳尉，五十几何耄。孜孜营甘旨，辛苦久所冒。俗流知者谁，指注竞嘲傲。圣皇索遗逸，髦士日登造。庙堂有贤相，爱遇均覆焘。况承归与张，二公迭嗟悼。青冥送吹嘘，强箭射鲁缟。胡为久无成，使以归期告。霜风破佳菊，嘉节迫吹帽。念将决焉去，感物增恋嫪。彼微水中荇，尚烦左右芼.鲁侯国至小，庙鼎犹纳郜。幸当择珉玉，宁有弃珪瑁。悠悠我之思，扰扰风中纛。上言愧无路，日夜惟心祷。鹤翎不天生，变化在啄菢。通波非难图，尺地易可漕。善善不汲汲，后时徒悔懊。救死具八珍，不如一箪犒。微诗公勿诮，恺悌神所劳。","dynasty":"唐代","title":"荐士（荐孟郊于郑馀庆也）"}
{"author":"韩愈","content":"马厌谷兮，士不厌糠籺；土被文绣兮，士无短褐。彼其得志兮，不我虞；一朝失志兮，其何如。已焉哉，嗟嗟乎鄙夫。","dynasty":"唐代","title":"马厌谷"}
{"author":"韩愈","content":"倾朝共羡宠光频，半岁迁腾作虎臣。戎旆暂停辞社树，里门先下敬乡人。横飞玉盏家山晓，远蹀金珂塞草春。自笑平生夸胆气，不离文字鬓毛新。","dynasty":"唐代","title":"奉酬振武胡十二丈大夫"}
{"author":"韩愈","content":"　　世有伯乐，然后有千里马。千里马常有，而伯乐不常有。故虽有名马，祇辱于奴隶人之手，骈死于槽枥之间，不以千里称也。(祇辱一作：只辱)　　马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(食马者通：饲)　　策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！","dynasty":"唐代","tags":"初中文言文，古文观止，写马，寓人，哲理","title":"杂说四·马说"}
{"author":"韩愈","content":"墙下春渠入禁沟，渠冰初破满渠浮。凤池近日长先暖，流到池时更不流。","dynasty":"唐代","title":"早春与张十八博士籍游杨尚书林亭…兼呈白冯二阁老"}
{"author":"韩愈","content":"岣嵝山尖神禹碑，字青石赤形模奇。科斗拳身薤倒披，鸾飘凤泊拿虎螭。事严迹秘鬼莫窥，道人独上偶见之，我来咨嗟涕涟洏。千搜万索何处有，森森绿树猿猱悲。","dynasty":"唐代","title":"岣嵝山"}
{"author":"韩愈","content":"少小尚奇伟，平生足悲吒。犹嫌子夏儒，肯学樊迟稼。事业窥皋稷，文章蔑曹谢。濯缨起江湖，缀佩杂兰麝。悠悠指长道，去去策高驾。谁为倾国谋，自许连城价。初随计吏贡，屡入泽宫射。虽免十上劳，何能一战霸。人情忌殊异，世路多权诈。蹉跎颜遂低，摧折气愈下。冶长信非罪，侯生或遭骂。怀书出皇都，衔泪渡清灞。身将老寂寞，志欲死闲暇。朝食不盈肠，冬衣才掩髂。军书既频召，戎马乃连跨。大梁从相公，彭城赴仆射。弓箭围狐兔，丝竹罗酒炙。两府变荒凉，三年就休假。求官去东洛，犯雪过西华。尘埃紫陌春，风雨灵台夜。名声荷朋友，援引乏姻娅。虽陪彤庭臣，讵纵青冥靶。寒空耸危阙，晓色曜修架。捐躯辰在丁，铩翮时方蜡。投荒诚职分，领邑幸宽赦。湖波翻日车，岭石坼天罅。毒雾恒熏昼，炎风每烧夏。雷威固已加，飓势仍相借。气象杳难测，声音吁可怕。夷言听未惯，越俗循犹乍。指摘两憎嫌，睢盱互猜讶。只缘恩未报，岂谓生足藉。嗣皇新继明，率土日流化。惟思涤瑕垢，长去事桑柘。劚嵩开云扃，压颍抗风榭。禾麦种满地，梨枣栽绕舍。儿童稍长成，雀鼠得驱吓。官租日输纳，村酒时邀迓。闲爱老农愚，归弄小女姹。如今便可尔，何用毕婚嫁。","dynasty":"唐代","title":"县斋有怀（阳山县斋作，时贞元二十一年顺宗新即位）"}
{"author":"韩愈","content":"竹亭人不到，新笋满前轩。乍出真堪赏，初多未觉烦。成行齐婢仆，环立比儿孙。验长常携尺，愁乾屡侧盆。对吟忘膳饮，偶坐变朝昏。滞雨膏腴湿，骄阳气候温。得时方张王，挟势欲腾骞。见角牛羊没，看皮虎豹存。攒生犹有隙，散布忽无垠。讵可持筹算，谁能以理言。纵横公占地，罗列暗连根。狂剧时穿壁，横强几触藩。深潜如避逐，远去若追奔。始讶妨人路，还惊入药园。萌芽防浸大，覆载莫偏恩。已复侵危砌，非徒出短垣。身宁虞瓦砾，计拟掩兰荪。且叹高无数，庸知上几番。短长终不校，先后竟谁论。外恨苞藏密，中仍节目繁。暂须回步履，要取助盘飧。穰穰疑翻地，森森竞塞门。戈矛头戢戢，蛇虺首掀掀。妇懦咨料拣，儿痴谒尽髡。侯生来慰我，诗句读惊魂。属和才将竭，呻吟至日暾。","dynasty":"唐代","title":"和侯协律咏笋（侯喜也）"}
{"author":"韩愈","content":"岁老岂能充上驷，力微当自慎前程。不知何故翻骧首，牵过关门妄一鸣。","dynasty":"唐代","title":"入关咏马"}
{"author":"韩愈","content":"羡君齿牙牢且洁，大肉硬饼如刀截。我今呀豁落者多，所存十馀皆兀臲.匙抄烂饭稳送之，合口软嚼如牛呞。妻儿恐我生怅望，盘中不饤栗与梨。只今年才四十五，后日悬知渐莽卤。朱颜皓颈讶莫亲，此外诸馀谁更数。忆昔太公仕进初，口含两齿无赢馀。虞翻十三比岂少，遂自惋恨形于书。丈夫命存百无害，谁能点检形骸外。巨缗东钓倘可期，与子共饱鲸鱼脍。","dynasty":"唐代","title":"赠刘师服"}
{"author":"韩愈","content":"　　元和二年四月十三日夜，愈与吴郡张籍阅家中旧书，得李翰所为《张巡传》。翰以文章自名，为此传颇详密。然尚恨有阙者：不为许远立传，又不载雷万春事首尾。　　远虽材若不及巡者，开门纳巡，位本在巡上。授之柄而处其下，无所疑忌，竟与巡俱守死，成功名，城陷而虏，与巡死先后异耳。两家子弟材智下，不能通知二父志，以为巡死而远就虏，疑畏死而辞服于贼。远诚畏死，何苦守尺寸之地，食其所爱之肉，以与贼抗而不降乎？当其围守时，外无蚍蜉蚁子之援，所欲忠者，国与主耳，而贼语以国亡主灭。远见救援不至，而贼来益众，必以其言为信；外无待而犹死守，人相食且尽，虽愚人亦能数日而知死所矣。远之不畏死亦明矣！乌有城坏其徒俱死，独蒙愧耻求活？虽至愚者不忍为，呜呼！而谓远之贤而为之邪？　　说者又谓远与巡分城而守，城之陷，自远所分始。以此诟远，此又与儿童之见无异。人之将死，其藏腑必有先受其病者；引绳而绝之，其绝必有处。观者见其然，从而尤之，其亦不达于理矣！小人之好议论，不乐成人之美，如是哉！如巡、远之所成就，如此卓卓，犹不得免，其他则又何说！　　当二公之初守也，宁能知人之卒不救，弃城而逆遁？苟此不能守，虽避之他处何益？及其无救而且穷也，将其创残饿羸之余，虽欲去，必不达。二公之贤，其讲之精矣！守一城，捍天下，以千百就尽之卒，战百万日滋之师，蔽遮江淮，沮遏其势，天下之不亡，其谁之功也！当是时，弃城而图存者，不可一二数；擅强兵坐而观者，相环也。不追议此，而责二公以死守，亦见其自比于逆乱，设淫辞而助之攻也。　　愈尝从事于汴徐二府，屡道于两府间，亲祭于其所谓双庙者。其老人往往说巡、远时事云：南霁云之乞救于贺兰也，贺兰嫉巡、远之声威功绩出己上，不肯出师救；爱霁云之勇且壮，不听其语，强留之，具食与乐，延霁云坐。霁云慷慨语曰：“云来时，睢阳之人，不食月余日矣！云虽欲独食，义不忍；虽食，且不下咽！”因拔所佩刀，断一指，血淋漓，以示贺兰。一座大惊，皆感激为云泣下。云知贺兰终无为云出师意，即驰去；将出城，抽矢射佛寺浮图，矢着其上砖半箭，曰：“吾归破贼，必灭贺兰！此矢所以志也。”愈贞元中过泗州，船上人犹指以相语。城陷，贼以刃胁降巡，巡不屈，即牵去，将斩之；又降霁云，云未应。巡呼云曰：“南八，男儿死耳，不可为不义屈！”云笑曰：“欲将以有为也；公有言，云敢不死！”即不屈。　　张籍曰：“有于嵩者，少依于巡；及巡起事，嵩常在围中。籍大历中于和州乌江县见嵩，嵩时年六十余矣。以巡初尝得临涣县尉，好学无所不读。籍时尚小，粗问巡、远事，不能细也。云：巡长七尺余，须髯若神。尝见嵩读《汉书》，谓嵩曰：“何为久读此？“嵩曰：“未熟也。“巡曰：“吾于书读不过三遍，终身不忘也。“因诵嵩所读书，尽卷不错一字。嵩惊，以为巡偶熟此卷，因乱抽他帙以试，无不尽然。嵩又取架上诸书试以问巡，巡应口诵无疑。嵩从巡久，亦不见巡常读书也。为文章，操纸笔立书，未尝起草。初守睢阳时，士卒仅万人，城中居人户，亦且数万，巡因一见问姓名，其后无不识者。巡怒，须髯辄张。及城陷，贼缚巡等数十人坐，且将戮。巡起旋，其众见巡起，或起或泣。巡曰：“汝勿怖！死，命也。“众泣不能仰视。巡就戮时，颜色不乱，阳阳如平常。远宽厚长者，貌如其心；与巡同年生，月日后于巡，呼巡为兄，死时年四十九。”嵩贞元初死于亳宋间。或传嵩有田在亳宋间，武人夺而有之，嵩将诣州讼理，为所杀。嵩无子。张籍云。","dynasty":"唐代","tags":"写人，议论，叙事，赞美","title":"张中丞传后叙"}
{"author":"韩愈","content":"四时各平分，一气不可兼。隆寒夺春序，颛顼固不廉。太昊弛维纲，畏避但守谦。遂令黄泉下，萌牙夭句尖。草木不复抽，百味失苦甜。凶飙搅宇宙，铓刃甚割砭。日月虽云尊，不能活乌蟾。羲和送日出，恇怯频窥觇。炎帝持祝融，呵嘘不相炎。而我当此时，恩光何由沾。肌肤生鳞甲，衣被如刀镰。气寒鼻莫嗅，血冻指不拈。浊醪沸入喉，口角如衔箝。将持匕箸食，触指如排签。侵炉不觉暖，炽炭屡已添。探汤无所益，何况纩与缣。虎豹僵穴中，蛟螭死幽潜。荧惑丧缠次，六龙冰脱髯。芒砀大包内，生类恐尽歼。啾啾窗间雀，不知已微纤。举头仰天鸣，所愿晷刻淹。不如弹射死，却得亲炰燖.鸾皇苟不存，尔固不在占。其馀蠢动俦，俱死谁恩嫌。伊我称最灵，不能女覆苫。悲哀激愤叹，五藏难安恬。中宵倚墙立，淫泪何渐渐。天王哀无辜，惠我下顾瞻。褰旒去耳纩，调和进梅盐。贤能日登御，黜彼傲与憸。生风吹死气，豁达如褰帘。悬乳零落堕，晨光入前檐。雪霜顿销释，土脉膏且黏。岂徒兰蕙荣，施及艾与蒹。日萼行铄铄，风条坐襜襜.天乎苟其能，吾死意亦厌。","dynasty":"唐代","title":"苦寒"}
{"author":"韩愈","content":"南馆城阴阔，东湖水气多。直须台上看，始奈月明何。","dynasty":"唐代","title":"奉和虢州刘给事使君三堂新题二十一咏。月台"}
{"author":"韩愈","content":"居闲食不足，从仕力难任。两事皆害性，一生恒苦心。黄昏归私室，惆怅起叹音。弃置人间世，古来非独今。","dynasty":"唐代","title":"从仕"}
{"author":"韩愈","content":"翻翻江浦荷，而今生在此。擢擢菰叶长，芳根复谁徙。露涵两鲜翠，风荡相磨倚。但取主人知，谁言盆盎是。","dynasty":"唐代","title":"奉和钱七兄曹长盆池所植"}
{"author":"韩愈","content":"草树知春不久归，百般红紫斗芳菲。(草树一作：草木)杨花榆荚无才思，惟解漫天作雪飞。","dynasty":"唐代","tags":"春天，哲理","title":"晚春二首·其一"}
{"author":"韩愈","content":"新开寒露丛，远比水间红。艳色宁相妒，嘉名偶自同。采江官渡晚，搴木古祠空。愿得勤来看，无令便逐风。","dynasty":"唐代","title":"木芙蓉"}
{"author":"韩愈","content":"今日曷不乐，幸时不用兵。无曰既蹙矣，乃尚可以生。彼州之赋，去汝不顾。此州之役，去我奚适。一邑之水，可走而违。天下汤汤，曷其而归。好我衣服，甘我饮食。无念百年，聊乐一日。","dynasty":"唐代","title":"古风"}
{"author":"韩愈","content":"朝游孤屿南，暮戏孤屿北。所以孤屿鸟，与公尽相识。","dynasty":"唐代","title":"奉和虢州刘给事使君三堂新题二十一咏。孤屿"}
{"author":"韩愈","content":"孤臣昔放逐，血泣追愆尤。汗漫不省识，恍如乘桴浮。或自疑上疏，上疏岂其由。是年京师旱，田亩少所收。上怜民无食，征赋半已休。有司恤经费，未免烦征求。富者既云急，贫者固已流。传闻闾里间，赤子弃渠沟。持男易斗粟，掉臂莫肯酬。我时出衢路，饿者何其稠。亲逢道边死，伫立久咿嚘。归舍不能食，有如鱼中钩。适会除御史，诚当得言秋。拜疏移閤门，为忠宁自谋。上陈人疾苦，无令绝其喉。下陈畿甸内，根本理宜优。积雪验丰熟，幸宽待蚕麰.天子恻然感，司空叹绸缪。谓言即施设，乃反迁炎州。同官尽才俊，偏善柳与刘。或虑语言泄，传之落冤雠。二子不宜尔，将疑断还不。中使临门遣，顷刻不得留。病妹卧床褥，分知隔明幽。悲啼乞就别，百请不颔头。弱妻抱稚子，出拜忘惭羞。黾勉不回顾，行行诣连州。朝为青云士，暮作白头囚。商山季冬月，冰冻绝行輈.春风洞庭浪，出没惊孤舟。逾岭到所任，低颜奉君侯。酸寒何足道，随事生疮疣。远地触途异，吏民似猿猴。生狞多忿很，辞舌纷嘲啁。白日屋檐下，双鸣斗鸺鶹.有蛇类两首，有蛊群飞游。穷冬或摇扇，盛夏或重裘。飓起最可畏，訇哮簸陵丘。雷霆助光怪，气象难比侔。疠疫忽潜遘，十家无一瘳。猜嫌动置毒，对案辄怀愁。前日遇恩赦，私心喜还忧。果然又羁絷，不得归锄耰.此府雄且大，腾凌尽戈矛。栖栖法曹掾，何处事卑陬。生平企仁义，所学皆孔周。早知大理官，不列三后俦。何况亲犴狱，敲搒发奸偷。悬知失事势，恐自罹罝罘。湘水清且急，凉风日修修。胡为首归路，旅泊尚夷犹。昨者京使至，嗣皇传冕旒。赫然下明诏，首罪诛共吺。复闻颠夭辈，峨冠进鸿畴。班行再肃穆，璜珮鸣琅璆.伫继贞观烈，边封脱兜鍪。三贤推侍从，卓荦倾枚邹。高议参造化，清文焕皇猷。协心辅齐圣，致理同毛輶。小雅咏鹿鸣，食苹贵呦呦。遗风邈不嗣，岂忆尝同裯.失志早衰换，前期拟蜉蝣。自从齿牙缺，始慕舌为柔。因疾鼻又塞，渐能等薰莸。深思罢官去，毕命依松楸。空怀焉能果，但见岁已遒。殷汤闵禽兽，解网祝蛛蝥。雷焕掘宝剑，冤氛消斗牛。兹道诚可尚，谁能借前筹。殷勤答吾友，明月非暗投。","dynasty":"唐代","title":"赴江陵途中寄赠王二十补阙李十一拾遗…员外翰林三学士"}
{"author":"韩愈","content":"竹影金琐碎，——孟郊泉音玉淙琤.琉璃剪木叶，——韩愈翡翠开园英。流滑随仄步，——孟郊搜寻得深行。遥岑出寸碧，——韩愈远目增双明。乾穟纷拄地，——孟郊化虫枯挶茎。木腐或垂耳，——韩愈草珠竞骈睛。浮虚有新劚，——孟郊摧扤饶孤撑。囚飞黏网动，——韩愈盗啅接弹惊。脱实自开坼，——孟郊牵柔谁绕萦。礼鼠拱而立，——韩愈骇牛躅且鸣。蔬甲喜临社，——孟郊田毛乐宽征。露萤不自暖，——韩愈冻蝶尚思轻。宿羽有先晓，——孟郊食鳞时半横。菱翻紫角利，——韩愈荷折碧圆倾。楚腻鳣鲔乱，——孟郊獠羞蠃蟹并。桑蠖见虚指，——韩愈穴狸闻斗狞。逗翳翅相筑，——孟郊摆幽尾交搒.蔓涎角出缩，——韩愈树啄头敲铿。修箭袅金饵，——孟郊群鲜沸池羹。岸壳坼玄兆，——韩愈野麰渐丰萌。窑烟幂疏岛，——孟郊沙篆印回平。z9肌遭眊刺，——韩愈啾耳闻鸡生。奇虑恣回转，——孟郊遐睎纵逢迎。颠林戢远睫，——韩愈缥气夷空情。归迹归不得，——孟郊舍心舍还争。灵麻撮狗虱，——韩愈村稚啼禽猩。红皱晒檐瓦，——孟郊黄团系门衡。得隽蝇虎健，——韩愈相残雀豹趟。束枯樵指秃，——孟郊刈熟担肩赪.涩旋皮卷脔，——韩愈苦开腹彭亨。机舂潺湲力，——孟郊吹簸飘飖精。赛馔木盘簇，——韩愈靸妖藤索絣.荒学五六卷，——孟郊古藏四三茔。里儒拳足拜，——韩愈土怪闪眸侦。蹄道补复破，——孟郊丝窠扫还成。暮堂蝙蝠沸，——韩愈破灶伊威盈。追此讯前主，——孟郊答云皆冢卿。败壁剥寒月，——韩愈折篁啸遗笙。袿熏霏霏在，——孟郊綦迹微微呈。剑石犹竦槛，——韩愈兽材尚拏楹。宝唾拾未尽，——孟郊玉啼堕犹鎗.窗绡疑閟艳，——韩愈妆烛已销檠。绿发抽珉甃，——孟郊青肤耸瑶桢。白蛾飞舞地，——韩愈幽蠹落书棚。惟昔集嘉咏，——孟郊吐芳类鸣嘤。窥奇摘海异，——韩愈恣韵激天鲸。肠胃绕万象，——孟郊精神驱五兵。蜀雄李杜拔，——韩愈岳力雷车轰。大句斡玄造，——孟郊高言轧霄峥。芒端转寒燠，——韩愈神助溢杯觥。巨细各乘运，——韩愈湍涠亦腾声。凌花咀粉蕊，——孟郊削缕穿珠樱。绮语洗晴雪，——韩愈娇辞哢雏莺。酣欢杂弁珥，——孟郊繁价流金琼。菡萏写江调，——孟郊萎蕤缀蓝瑛。庖霜脍玄鲫，——韩愈淅玉炊香粳。朝馔已百态，——孟郊春醪又千名。哀匏蹙驶景，——韩愈冽唱凝馀晶。解魄不自主，——孟郊痺肌坐空瞠。扳援贱蹊绝，——韩愈炫曜仙选更。丛巧竞采笑，——孟郊骈鲜互探婴。桑变忽芜蔓，——韩愈樟裁浪登丁。霞斗讵能极，——孟郊风期谁复赓。皋区扶帝壤，——韩愈瑰蕴郁天京。祥色被文彦，——孟郊良才插杉柽。隐伏饶气象，——韩愈兴潜示堆坑。擘华露神物，——孟郊拥终储地祯。訏谟壮缔始，——韩愈辅弼登阶清。坌秀恣填塞，——孟郊呀灵滀渟澄。益大联汉魏，——韩愈肇初迈周嬴。积照涵德镜，——孟郊传经俪金籝.食家行鼎鼐，——韩愈宠族饫弓旌。奕制尽从赐，——孟郊殊私得逾程。飞桥上架汉，——韩愈缭岸俯规瀛。潇碧远输委，——孟郊湖嵌费携擎。萄苜从大漠，——韩愈枫槠至南荆。嘉植鲜危朽，——孟郊膏理易滋荣。悬长巧纽翠，——韩愈象曲善攒珩。鱼口星浮没，——孟郊马毛锦斑騂.五方乱风土，——韩愈百种分鉏耕。葩蘖相妒出，——孟郊菲茸共舒晴。类招臻倜诡，——韩愈翼萃伏衿缨。危望跨飞动，——孟郊冥升蹑登闳。春游轹靃靡，——韩愈彩伴飒嫈嫇。遗灿飘的皪，——孟郊淑颜洞精诚。娇应如在寤，——韩愈颓意若含酲。鹓毳翔衣带，——孟郊鹅肪截佩璜。文升相照灼，——韩愈武胜屠欃枪。割锦不酬价，——孟郊构云有高营。通波牣鳞介，——韩愈疏畹富萧蘅。买养驯孔翠，——孟郊远苞树蕉栟。鸿头排刺芡，——韩愈鹄pi攒瑰橙。骛广杂良牧，——孟郊蒙休赖先盟。罢旄奉环卫，——韩愈守封践忠贞。战服脱明介，——孟郊朝冠飘彩纮。爵勋逮僮隶，——韩愈簪笏自怀绷。乳下秀嶷嶷，——孟郊椒蕃泣喤喤。貌鉴清溢匣，——韩愈眸光寒发硎。馆儒养经史，——孟郊缀戚觞孙甥。考钟馈殽核，——韩愈戛鼓侑牢牲。飞膳自北下，——孟郊函珍极东烹。如瓜煮大卵，——韩愈比线茹芳菁。海岳错口腹，——孟郊赵燕锡媌娙。一笑释仇恨，——韩愈百金交弟兄。货至貊戎市，——孟郊呼传鹦鹆令。顺居无鬼瞰，——韩愈抑横免官评。杀候肆凌翦，——孟郊笼原匝罝紭。羽空颠雉鷃，——韩愈血路迸狐麖。折足去踸踔，——孟郊蹙鬐怒dE鬤.跃犬疾翥鸟，——韩愈呀鹰甚饥虻。算蹄记功赏，——孟郊裂脑擒摚掁。猛毙牛马乐，——韩愈妖残枭鴼惸。窟穷尚嗔视，——孟郊箭出方惊抨。连箱载已实，——韩愈碍辙弃仍赢，喘觑锋刃点，——孟郊困冲株枿盲。扫净豁旷旷，——韩愈骋遥略苹苹。馋叉饱活脔，——孟郊恶嚼kq腥鲭。岁律及郊至，——韩愈古音命韶韺。旗旆流日月，——孟郊帐庐扶栋甍。磊落奠鸿璧，——韩愈参差席香藑.玄祇祉兆姓，——孟郊黑秬饛丰盛。庆流蠲瘥疠，——韩愈威畅捐fn輣.灵燔望高冏，——孟郊龙驾闻敲br.是惟礼之盛，——韩愈永用表其宏。德孕厚生植，——孟郊恩熙完刖黥。宅土尽华族，——韩愈连田间强甿.荫庾森岭桧，——孟郊啄场翙祥gu，畦肥翦韭z1，——韩愈陶固收盆罂。利养积馀健，——孟郊孝思事严祊.掘云破嵽嵲，——韩愈采月漉坳泓。寺砌上明镜，——孟郊僧盂敲晓钲。泥象对骋怪，——韩愈铁钟孤舂锽.瘿颈闹鸠鸽，——孟郊蜿垣乱蛷蠑。葚黑老蚕蠋，——韩愈麦黄韵鹂鹒.韶曙迟胜赏，——孟郊贤明戒先庚。驰门填偪仄，——韩愈竞墅辗砯砰。碎缬红满杏，——孟郊稠凝碧浮饧。蹙绳觐娥婺，——韩愈斗草撷玑珵。粉汗泽广额，——孟郊金星堕连璎。鼻偷困淑郁，——韩愈眼剽强盯fU.是节饱颜色，——孟郊兹疆称都城。书饶罄鱼茧，——韩愈纪盛播琴筝。奚必事远觌，——孟郊无端逐羁伧。将身亲魍魅，——韩愈浮迹侣鸥。腥味空奠屈，——孟郊天年徒羡彭。惊魂见蛇蚓，——韩愈触嗅值虾蟚.幸得履中气，——孟郊忝从拂天枨。归私暂休暇，——韩愈驱明出庠黉。鲜意竦轻畅，——孟郊连辉照琼莹。陶暄逐风乙，——韩愈跃视舞晴蜻。足胜自多诣，——孟郊心贪敌无勍。始知乐名教，——韩愈何用苦拘伫。毕景任诗趣，——孟郊焉能守硜硜。——韩愈","dynasty":"唐代","title":"城南联句"}
{"author":"韩愈","content":"明时远逐事何如，遇赦移官罪未除。北望讵令随塞雁，南迁才免葬江鱼。将经贵郡烦留客，先惠高文谢起予。暂欲系船韶石下，上宾虞舜整冠裾。","dynasty":"唐代","title":"从潮州量移袁州，张韶州端公以诗相贺，因酬之"}
{"author":"韩愈","content":"新茎未遍半犹枯，高架支离倒复扶。若欲满盘堆马乳，莫辞添竹引龙须。","dynasty":"唐代","title":"题张十一旅舍三咏。蒲萄"}
{"author":"韩愈","content":"冰溪时咽绝，风枥方轩举。——韩愈此处不断肠，定知无断处。——孟郊","dynasty":"唐代","title":"莎栅联句"}
{"author":"韩愈","content":"浩浩复汤汤，滩声抑更扬。奔流疑激电，惊浪似浮霜。梦觉灯生晕，宵残雨送凉。如何连晓语，只是说家乡？","dynasty":"唐代","tags":"写水，抒怀，述志","title":"宿龙宫滩"}
{"author":"韩愈","content":"祖席洛桥边，亲交共黯然。野晴山簇簇，霜晓菊鲜鲜。书寄相思处，杯衔欲别前。淮阳知不薄，终愿早回船。","dynasty":"唐代","title":"祖席前字（送王涯徙袁州刺史作）"}
{"author":"韩愈","content":"今晨不成起，端坐尽日景。虫鸣室幽幽，月吐窗囧囧。丧怀若迷方，浮念剧含梗。尘埃慵伺候，文字浪驰骋。尚须勉其顽，王事有朝请。","dynasty":"唐代","title":"秋怀诗十一首其六"}
{"author":"韩愈","content":"母从子走者为谁，大夫夫人留后儿。昨日乘车骑大马，坐者起趋乘者下。庙堂不肯用干戈，呜呼奈汝母子何。","dynasty":"唐代","title":"汴州乱二首其二"}
{"author":"韩愈","content":"春田可耕时已催，王师北讨何当回。放车载草农事济，战马苦饥谁念哉。蔡州纳节旧将死，起居谏议联翩来。朝廷未省有遗策，肯不垂意瓶与罍。","dynasty":"唐代","title":"感春五首其三"}
{"author":"韩愈","content":"吾老著读书，馀事不挂眼。有儿虽甚怜，教示不免简。君来好呼出，踉跄越门限。惧其无所知，见则先愧赧。昨因有缘事，上马插手版。留君住厅食，使立侍盘盏。薄暮归见君，迎我笑而莞。指渠相贺言，此是万金产。吾爱其风骨，粹美无可拣。试将诗义授，如以肉贯丳.开祛露毫末，自得高蹇嵼。我身蹈丘轲，爵位不早绾。固宜长有人，文章绍编刬.感荷君子德，恍若乘朽栈。召令吐所记，解摘了瑟僴.顾视窗壁间，亲戚竞觇矕。喜气排寒冬，逼耳鸣睍睆。如今更谁恨，便可耕灞浐。","dynasty":"唐代","title":"赠张籍"}
{"author":"韩愈","content":"　　七月三日，将仕郎、守国子四门博士韩愈，谨奉书尚书阁下。　　士之能享大名、显当世者，莫不有先达之士、负天下之望者为之前焉。士之能垂休光、照后世者，亦莫不有后进之士、负天下之望者，为之后焉。莫为之前，虽美而不彰；莫为之后，虽盛而不传。是二人者，未始不相须也。　　然而千百载乃一相遇焉。岂上之人无可援、下之人无可推欤？何其相须之殷而相遇之疏也？其故在下之人负其能不肯谄其上，上之人负其位不肯顾其下。故高材多戚戚之穷，盛位无赫赫之光。是二人者之所为皆过也。未尝干之，不可谓上无其人；未尝求之，不可谓下无其人。愈之诵此言久矣，未尝敢以闻于人。　　侧闻阁下抱不世之才，特立而独行，道方而事实，卷舒不随乎时，文武唯其所用，岂愈所谓其人哉？抑未闻后进之士，有遇知于左右、获礼于门下者，岂求之而未得邪？将志存乎立功，而事专乎报主，虽遇其人，未暇礼邪？何其宜闻而久不闻也？愈虽不才，其自处不敢后于恒人，阁下将求之而未得欤？古人有言：“请自隗始。”愈今者惟朝夕刍米、仆赁之资是急，不过费阁下一朝之享而足也。如曰：“吾志存乎立功，而事专乎报主。虽遇其人，未暇礼焉。”则非愈之所敢知也。世之龊龊者，既不足以语之；磊落奇伟之人，又不能听焉。则信乎命之穷也！　　谨献旧所为文一十八首，如赐览观，亦足知其志之所存。愈恐惧再拜。","dynasty":"唐代","tags":"古文观止，书信，议论，用人","title":"与于襄阳书"}
{"author":"韩愈","content":"桥夹水松行百步，竹床莞席到僧家。暂拳一手支头卧，还把鱼竿下钓沙。","dynasty":"唐代","title":"题秀禅师房"}
{"author":"韩愈","content":"几岁生成为大树，一朝缠绕困长藤。谁人与脱青罗帔，看吐高花万万层。幸自枝条能树立，可烦萝蔓作交加。傍人不解寻根本，却道新花胜旧花。","dynasty":"唐代","title":"游城南十六首。楸树二首"}
{"author":"韩愈","content":"乍似上青冥，初疑蹑菡萏。自无飞仙骨，欲度何由敢。","dynasty":"唐代","title":"奉和虢州刘给事使君三堂新题二十一咏。梯桥"}
{"author":"韩愈","content":"太行之下清且浅，一水盘桓纡山转。千峰万壑不可数，异草幽花几曾见。波中白日隐出明，风翻不动浮云轻。翠峦玉女下双鹤，笑倚秋练开新晴。又疑武陵溪上原，桃花溪尽空潺湲。幽泉间复逗岩侧，喷珠漱玉相交喧。群猿见之走绝壁，缘峰虚梯弗劳力。鸣禽回面背人飞，为是从来不相识。杖藜因贪仰面看，碍石牵萝错移屐。路穷屈曲疑欲回，迤逦屏开一重碧。残樽遇坐酒即倾，旋摘山果都无名。题诗且欲尽佳句，能歌翻咏仙难成。天门幽深十里西，无奈落日催人归。谁能可属天宫事，为我乞取须臾期。上天无梯日不顾，牢落归来坛未暮。闭门下马一衾寒，梦想魂驰在何处。","dynasty":"唐代","title":"题西白涧"}
{"author":"韩愈","content":"原头火烧静兀兀，野雉畏鹰出复没。将军欲以巧伏人，盘马弯弓惜不发。地形渐窄观者多，雉惊弓满劲箭加。冲人决起百余尺，红翎白镞随倾斜。将军仰笑军吏贺，五色离披马前堕。","dynasty":"唐代","tags":"叙事","title":"雉带箭"}
{"author":"韩愈","content":"皇甫补官古贲浑，时当玄冬泽乾源。山狂谷很相吐吞，风怒不休何轩轩。摆磨出火以自燔，有声夜中惊莫原。天跳地踔颠乾坤，赫赫上照穷崖垠。截然高周烧四垣，神焦鬼烂无逃门。三光弛隳不复暾，虎熊麋猪逮猴猿。水龙鼍龟鱼与鼋，鸦鸱雕鹰雉鹄鹍.燖炰煨爊孰飞奔，祝融告休酌卑尊，错陈齐玫辟华园，芙蓉披猖塞鲜繁。千钟万鼓咽耳喧。攒杂啾嚄沸篪埙，彤幢绛旃紫纛幡。炎官热属朱冠裈，髹其肉皮通髀臀。颓胸垤腹车掀辕，缇颜靺股豹两鞬.霞车虹靷日毂轓，丹蕤縓盖绯繙fH.红帷赤幕罗脤膰，fI池波风肉陵屯。谽呀钜壑颇黎盆，豆登五山瀛四尊。熙熙釂酬笑语言，雷公擘山海水翻。齿牙嚼啮舌腭反，电光ze磹赪目fu，顼冥收威避玄根，斥弃舆马背厥孙。缩身潜喘拳肩跟，君臣相怜加爱恩。命黑螭侦焚其元，天阙悠悠不可援。梦通上帝血面论，侧身欲进叱于阍。帝赐九河湔涕痕，又诏巫阳反其魂。徐命之前问何冤，火行于冬古所存。我如禁之绝其飧，女丁妇壬传世婚。一朝结雠奈后昆，时行当反慎藏蹲。视桃著花可小骞，月及申酉利复怨。助汝五龙从九鲲，溺厥邑囚之昆仑。皇甫作诗止睡昏，辞夸出真遂上焚。要余和增怪又烦，虽欲悔舌不可扪。","dynasty":"唐代","title":"陆浑山火和皇甫湜用其韵（湜时为陆浑尉）"}
{"author":"韩愈","content":"澹师昼睡时，声气一何猥。顽飙吹肥脂，坑谷相嵬磊。雄哮乍咽绝，每发壮益倍。有如阿鼻尸，长唤忍众罪。马牛惊不食，百鬼聚相待。木枕十字裂，镜面生痱癗.铁佛闻皱眉，石人战摇腿。孰云天地仁，吾欲责真宰。幽寻虱搜耳，猛作涛翻海。太阳不忍明，飞御皆惰怠。乍如彭与黥，呼冤受菹醢。又如圈中虎，号疮兼吼馁。虽令伶伦吹，苦韵难可改。虽令巫咸招，魂爽难复在。何山有灵药，疗此愿与采。澹公坐卧时，长睡无不稳。吾尝闻其声，深虑五藏损。黄河弄濆薄，梗涩连拙鲧。南帝初奋槌，凿窍泄混沌。迥然忽长引，万丈不可忖。谓言绝于斯，继出方衮衮。幽幽寸喉中，草木森苯mH.盗贼虽狡狯，亡魂敢窥阃。鸿蒙总合杂，诡谲骋戾很。乍如斗呶呶，忽若怨恳恳。赋形苦不同，无路寻根本。何能堙其源，惟有土一畚。","dynasty":"唐代","title":"嘲鼾睡"}
{"author":"韩愈","content":"黄昏苦寒歌，夜半不能休。岂不有阳春，节岁聿其周，君何爱重裘。兼味养大贤，冰食葛制神所怜。填窗塞户慎勿出，暄风暖景明年日。","dynasty":"唐代","title":"苦寒歌"}
{"author":"韩愈","content":"休垂绝徼千行泪，共泛清湘一叶舟。今日岭猿兼越鸟，可怜同听不知愁。","dynasty":"唐代","title":"湘中酬张十一功曹"}
{"author":"韩愈","content":"人皆劝我酒，我若耳不闻。今日到君家，呼酒持劝君。为此座上客，及余各能文。君诗多态度，蔼蔼春空云。东野动惊俗，天葩吐奇芬。张籍学古淡，轩鹤避鸡群。阿买不识字，颇知书八分。诗成使之写，亦足张吾军。所以欲得酒，为文俟其醺。酒味既冷冽，酒气又氛氲。性情渐浩浩，谐笑方云云。此诚得酒意，馀外徒缤纷。长安众富儿，盘馔罗膻荤。不解文字饮，惟能醉红裙。虽得一饷乐，有如聚飞蚊。今我及数子，固无莸与薰。险语破鬼胆，高词媲皇坟。至宝不雕琢，神功谢锄耘。方今向太平，元凯承华勋。吾徒幸无事，庶以穷朝曛。","dynasty":"唐代","title":"醉赠张秘书"}
{"author":"韩愈","content":"幽怀不能写，行此春江浔。适与佳节会，士女竞光阴。凝妆耀洲渚，繁吹荡人心。间关林中鸟，亦知和为音。岂无一尊酒，自酌还自吟。但悲时易失，四序迭相侵。我歌君子行，视古犹视今。","dynasty":"唐代","title":"幽怀"}
{"author":"韩愈","content":"嗷嗷鸣雁鸣且飞，穷秋南去春北归。去寒就暖识所处，天长地阔栖息稀。风霜酸苦稻粱微，羽毛摧落身不肥。徘徊反顾群侣违，哀鸣欲下洲渚非。江南水阔朝云多，草长沙软无网罗，闲飞静集鸣相和。违忧怀息性匪他，凌风一举君谓何。","dynasty":"唐代","title":"杂曲歌辞。鸣雁行"}
{"author":"韩愈","content":"母从子走者为谁，大夫夫人留后儿。昨日乘车骑大马，坐者起趋乘者下。庙堂不肯用干戈，呜呼奈汝母子何。","dynasty":"唐代","title":"汴州乱二首其二"}
{"author":"韩愈","content":"　　世有伯乐，然后有千里马。千里马常有，而伯乐不常有。故虽有名马，祇辱于奴隶人之手，骈死于槽枥之间，不以千里称也。(祇辱一作：只辱)　　马之千里者，一食或尽粟一石。食马者不知其能千里而食也。是马也，虽有千里之能，食不饱，力不足，才美不外见，且欲与常马等不可得，安求其能千里也？(食马者通：饲)　　策之不以其道，食之不能尽其材，鸣之而不能通其意，执策而临之，曰：“天下无马！”呜呼！其真无马邪？其真不知马也！","dynasty":"唐代","tags":"初中文言文，古文观止，写马，寓人，哲理","title":"杂说四·马说"}
{"author":"韩愈","content":"白布长衫紫领巾，差科未动是闲人。麦苗含穟桑生葚，共向田头乐社神。","dynasty":"唐代","title":"游城南十六首。赛神"}
{"author":"韩愈","content":"　　燕赵古称多感慨悲歌之士。董生举进士，屡不得志于有司，怀抱利器，郁郁适兹土。吾知其必有合也。董生勉乎哉！　　夫以子之不遇时，苟慕义强仁者皆爱惜焉。矧燕赵之士出乎其性者哉！然吾尝闻风俗与化移易，吾恶知其今不异于古所云邪?聊以吾子之行卜之也。董生勉乎哉！　　吾因子有所感矣。为我吊望诸君之墓，而观于其市，复有昔时屠狗者乎？为我谢曰：“明天子在上，可以出而仕矣。”","dynasty":"唐代","tags":"古文观止，初中文言文，送别，赠序","title":"送董邵南游河北序"}
{"author":"韩愈","content":"陆孟丘杨久作尘，同时存者更谁人。金丹别后知传得，乞取刀圭救病身。","dynasty":"唐代","title":"寄随州周员外"}
{"author":"韩愈","content":"条山苍，河水黄。浪波沄沄去，松柏在山冈。","dynasty":"唐代","tags":"写山，写水","title":"条山苍"}
{"author":"韩愈","content":"　　维年月日，潮州刺史韩愈使军事衙推秦济，以羊一、猪一，投恶溪之潭水，以与鳄鱼食，而告之曰：　　昔先王既有天下，列山泽，罔绳擉刃，以除虫蛇恶物为民害者，驱而出之四海之外。及后王德薄，不能远有，则江汉之间，尚皆弃之以与蛮、夷、楚、越；况潮岭海之间，去京师万里哉！鳄鱼之涵淹卵育于此，亦固其所。今天子嗣唐位，神圣慈武，四海之外，六合之内，皆抚而有之；况禹迹所揜，扬州之近地，刺史、县令之所治，出贡赋以供天地宗庙百神之祀之壤者哉？鳄鱼其不可与刺史杂处此土也。　　刺史受天子命，守此土，治此民，而鳄鱼睅然不安溪潭，据处食民畜、熊、豕、鹿、獐，以肥其身，以种其子孙；与刺史亢拒，争为长雄；刺史虽驽弱，亦安肯为鳄鱼低首下心，伈伈睍睍，为民吏羞，以偷活于此邪！且承天子命以来为吏，固其势不得不与鳄鱼辨。　　鳄鱼有知，其听刺史言：潮之州，大海在其南，鲸、鹏之大，虾、蟹之细，无不归容，以生以食，鳄鱼朝发而夕至也。今与鳄鱼约：尽三日，其率丑类南徙于海，以避天子之命吏；三日不能，至五日；五日不能，至七日；七日不能，是终不肯徙也。是不有刺史、听从其言也；不然，则是鳄鱼冥顽不灵，刺史虽有言，不闻不知也。夫傲天子之命吏，不听其言，不徙以避之，与冥顽不灵而为民物害者，皆可杀。刺史则选材技吏民，操强弓毒矢，以与鳄鱼从事，必尽杀乃止。其无悔！","dynasty":"唐代","tags":"古文观止，檄文","title":"祭鳄鱼文"}
{"author":"韩愈","content":"　　麟之为灵，昭昭也。咏于《诗》，书于《春秋》，杂出于传记百家之书，虽妇人小子皆知其为祥也。　　然麟之为物，不畜于家，不恒有于天下。其为形也不类，非若马牛犬豕豺狼麋鹿然。然则虽有麟，不可知其为麟也。　　角者吾知其为牛，鬣者吾知其为马，犬豕豺狼麋鹿，吾知其为犬豕豺狼麋鹿。惟麟也，不可知。不可知，则其谓之不祥也亦宜。虽然，麟之出，必有圣人在乎位。麟为圣人出也。圣人者，必知麟，麟之果不为不祥也。　　又曰：“麟之所以为麟者，以德不以形。”若麟之出不待圣人，则谓之不祥也亦宜。","dynasty":"唐代","tags":"古文观止，动物","title":"获麟解"}
{"author":"韩愈","content":"李杜文章在，光焰万丈长。不知群儿愚，那用故谤伤。蚍蜉撼大树，可笑不自量！伊我生其后，举颈遥相望。夜梦多见之，昼思反微茫。徒观斧凿痕，不瞩治水航。想当施手时，巨刃磨天扬。垠崖划崩豁，乾坤摆雷硠。唯此两夫子，家居率荒凉。帝欲长吟哦，故遣起且僵。翦翎送笼中，使看百鸟翔。平生千万篇，金薤垂琳琅。仙官敕六丁，雷电下取将。流落人间者，太山一毫芒。我愿生两翅，捕逐出八荒。精诚忽交通，百怪入我肠。刺手拔鲸牙，举瓢酌天浆。腾身跨汗漫，不著织女襄。顾语地上友，经营无太忙。乞君飞霞佩，与我高颉颃。","dynasty":"唐代","tags":"论诗","title":"调张籍"}
{"author":"韩愈","content":"　　愈与李贺书，劝贺举进士。贺举进士有名，与贺争名者毁之，曰贺父名晋肃，贺不举进士为是，劝之举者为非。听者不察也，和而唱之，同然一辞。皇甫湜曰：“若不明白，子与贺且得罪。”愈曰：“然。”　　律曰：“二名不偏讳。”释之者曰：“谓若言‘征’不称‘在’，言‘在’不称‘征’是也。”律曰：“不讳嫌名。”释之者曰：“谓若‘禹’与‘雨’、‘丘’与‘蓲’之类是也。”今贺父名晋肃，贺举进士，为犯二名律乎？为犯嫌名律乎？父名晋肃，子不得举进士，若父名仁，子不得为人乎？夫讳始于何时？作法制以教天下者，非周公孔子欤？周公作诗不讳，孔子不偏讳二名，《春秋》不讥不讳嫌名，康王钊之孙，实为昭王。曾参之父名晳，曾子不讳昔。周之时有骐期，汉之时有杜度，此其子宜如何讳？将讳其嫌遂讳其姓乎？将不讳其嫌者乎？汉讳武帝名彻为通，不闻又讳车辙之辙为某字也；讳吕后名雉为野鸡，不闻又讳治天下之治为某字也。今上章及诏，不闻讳浒、势、秉、机也。惟宦官宫妾，乃不敢言谕及机，以为触犯。士君子言语行事，宜何所法守也？今考之于经，质之于律，稽之以国家之典，贺举进士为可邪？为不可邪？　　凡事父母，得如曾参，可以无讥矣；作人得如周公孔子，亦可以止矣。今世之士，不务行曾参周公孔子之行，而讳亲之名，则务胜于曾参周公孔子，亦见其惑也。夫周公孔子曾参卒不可胜，胜周公孔子曾参，乃比于宦者宫妾，则是宦者宫妾之孝于其亲，贤于周公孔子曾参者邪？","dynasty":"唐代","tags":"古文观止，避讳，说理","title":"讳辩"}
{"author":"韩愈","content":"　　太行之阳有盘谷。盘谷之间，泉甘而土肥，草木丛茂，居民鲜少。或曰：“谓其环两山之间，故曰‘盘’。”或曰：“是谷也，宅幽而势阻，隐者之所盘旋。”友人李愿居之。　　愿之言曰：“人之称大丈夫者，我知之矣：利泽施于人，名声昭于时，坐于庙朝，进退百官，而佐天子出令；其在外，则树旗旄，罗弓矢，武夫前呵，从者塞途，供给之人，各执其物，夹道而疾驰。喜有赏，怒有刑。才畯满前，道古今而誉盛德，入耳而不烦。曲眉丰颊，清声而便体，秀外而惠中，飘轻裾，翳长袖，粉白黛绿者，列屋而闲居，妒宠而负恃，争妍而取怜。大丈夫之遇知于天子、用力于当世者之所为也。吾非恶此而逃之，是有命焉，不可幸而致也。　　穷居而野处，升高而望远，坐茂树以终日，濯清泉以自洁。采于山，美可茹；钓于水，鲜可食。起居无时，惟适之安。与其有誉于前，孰若无毁于其后；与其有乐于身，孰若无忧于其心。车服不维，刀锯不加，理乱不知，黜陟不闻。大丈夫不遇于时者之所为也，我则行之。　　伺候于公卿之门，奔走于形势之途，足将进而趑趄，口将言而嗫嚅，处污秽而不羞，触刑辟而诛戮，侥幸于万一，老死而后止者，其于为人，贤不肖何如也？”　　昌黎韩愈闻其言而壮之，与之酒而为之歌曰：“盘之中，维子之宫；盘之土，维子之稼；盘之泉，可濯可沿；盘之阻，谁争子所？窈而深，廓其有容；缭而曲，如往而复。嗟盘之乐兮，乐且无央；虎豹远迹兮，蛟龙遁藏；鬼神守护兮，呵禁不祥。饮且食兮寿而康，无不足兮奚所望！膏吾车兮秣吾马，从子于盘兮，终吾生以徜徉！”","dynasty":"唐代","tags":"古文观止，送别，抒怀，序文","title":"送李愿归盘谷序"}
{"author":"韩愈","content":"漠漠轻阴晚自开，青天白日映楼台。曲江水满花千树，有底忙时不肯来。","dynasty":"唐代","tags":"春游，写景","title":"同水部张员外籍曲江春游寄白二十二舍人"}
{"author":"韩愈","content":"　　臣某言：伏以佛者，夷狄之一法耳,自后汉时流入中国,上古未尝有也。昔者黄帝在位百年，年百一十岁；少昊在位八十年，年百岁；颛顼在位七十九年，年九十八岁；帝喾在位七十年，年百五岁；帝尧在位九十八年，年百一十八岁；帝舜及禹，年皆百岁。此时天下太平，百姓安乐寿考，然而中国未有佛也。其后殷汤亦年百岁，汤孙太戊在位七十五年，武丁在位五十九年，书史不言其年寿所极，推其年数，盖亦俱不减百岁。周文王年九十七岁，武王年九十三岁，穆王在位百年。此时佛法亦未入中国，非因事佛而致然也。　　汉明帝时，始有佛法，明帝在位，才十八年耳。其后乱亡相继，运祚不长。宋、齐、梁、陈、元魏已下，事佛渐谨，年代尤促。惟梁武帝在位四十八年，前后三度舍身施佛，宗庙之祭，不用牲牢，昼日一食，止于菜果，其后竞为侯景所逼，饿死台城，国亦寻灭。事佛求福，乃更得祸。由此观之，佛不足事，亦可知矣。　　高祖始受隋禅，则议除之。当时群臣材识不远，不能深知先王之道，古今之宜，推阐圣明，以救斯弊，其事遂止，臣常恨焉。伏维睿圣文武皇帝陛下，神圣英武，数千百年已来，未有伦比。即位之初，即不许度人为僧尼道，又不许创立寺观。臣常以为高祖之志，必行于陛下之手，今纵未能即行，岂可恣之转令盛也?　　今闻陛下令群僧迎佛骨于凤翔，御楼以观，舁入大内，又令诸寺递迎供养。臣虽至愚，必知陛下不惑于佛，作此崇奉，以祈福祥也。直以年丰人乐，徇人之心，为京都士庶设诡异之观，戏玩之具耳。安有圣明若此，而肯信此等事哉!然百姓愚冥，易惑难晓，苟见陛下如此，将谓真心事佛，皆云：“天子大圣，犹一心敬信；百姓何人，岂合更惜身命!”焚顶烧指，百十为群，解衣散钱，自朝至暮，转相仿效，惟恐后时，老少奔波，弃其业次。若不即加禁遏，更历诸寺，必有断臂脔身以为供养者。伤风败俗，传笑四方，非细事也。　　夫佛本夷狄之人，与中国言语不通，衣服殊制；口不言先王之法言，身不服先王之法服；不知君臣之义，父子之情。假如其身至今尚在，奉其国命，来朝京师，陛下容而接之，不过宣政一见，礼宾一设，赐衣一袭，卫而出之于境，不令惑众也。况其身死已久，枯朽之骨，凶秽之馀，岂宜令入宫禁？　　孔子曰：“敬鬼神而远之。”古之诸侯，行吊于其国，尚令巫祝先以桃茹祓除不祥，然后进吊。今无故取朽秽之物，亲临观之，巫祝不先，桃茹不用，群臣不言其非，御史不举其失，臣实耻之。乞以此骨付之有司，投诸水火，永绝根本，断天下之疑，绝后代之惑。使天下之人，知大圣人之所作为，出于寻常万万也。岂不盛哉!岂不快哉!佛如有灵，能作祸祟，凡有殃咎，宜加臣身，上天鉴临，臣不怨悔。无任感激恳悃之至，谨奉表以闻。臣某诚惶诚恐。","dynasty":"唐代","tags":"劝谏","title":"谏迎佛骨表"}
{"author":"韩愈","content":"知音者诚希，念子不能别。行行天未晓，携酒踏明月。","dynasty":"唐代","tags":"朋友，抒情，惜别","title":"知音者诚希"}
{"author":"韩愈","content":"苍苍森八桂，兹地在湘南。江作青罗带，山如碧玉篸。户多输翠羽，家自种黄甘。远胜登仙去，飞鸾不假骖。","dynasty":"唐代","tags":"山水，景点，送别","title":"送桂州严大夫同用南字"}
{"author":"韩愈","content":"尊酒相逢十载前，君为壮夫我少年。尊酒相逢十载后，我为壮夫君白首。我材与世不相当，戢鳞委翅无复望。当今贤俊皆周行，君何为乎亦遑遑。杯行到君莫停手，破除万事无过酒。","dynasty":"唐代","title":"赠郑兵曹"}
{"author":"韩愈","content":"河之水，去悠悠。我不如，水东流。我有孤侄在海陬，三年不见兮使我生忧。日复日，夜复夜。三年不见汝，使我鬓发未老而先化。河之水，悠悠去。我不如，水东注。我有孤侄在海浦，三年不见兮使我心苦。采蕨于山，缗鱼于渊。我徂京师，不远其还。","dynasty":"唐代","title":"河之水二首寄子侄老成"}
{"author":"韩愈","content":"南方二月半，春物亦已少。维舟山水间，晨坐听百鸟。宿云尚含姿，朝日忽升晓。羁旅感和鸣，囚拘念轻矫。潺湲泪久迸，诘曲思增绕。行矣且无然，盖棺事乃了。","dynasty":"唐代","title":"同冠峡（贞元十九年贬阳山后作）"}
{"author":"韩愈","content":"　　年、月、日，季父愈闻汝丧之七日，乃能衔哀致诚，使建中远具时羞之奠，告汝十二郎之灵：　　呜呼！吾少孤，及长，不省所怙，惟兄嫂是依。中年，兄殁南方，吾与汝俱幼，从嫂归葬河阳。既又与汝就食江南。零丁孤苦，未尝一日相离也。吾上有三兄，皆不幸早世。承先人后者，在孙惟汝，在子惟吾。两世一身，形单影只。嫂尝抚汝指吾而言曰：“韩氏两世，惟此而已！”汝时尤小，当不复记忆。吾时虽能记忆，亦未知其言之悲也。　　吾年十九，始来京城。其后四年，而归视汝。又四年，吾往河阳省坟墓，遇汝从嫂丧来葬。又二年，吾佐董丞相于汴州，汝来省吾。止一岁，请归取其孥。明年，丞相薨。吾去汴州，汝不果来。是年，吾佐戎徐州，使取汝者始行，吾又罢去，汝又不果来。吾念汝从于东，东亦客也，不可以久；图久远者，莫如西归，将成家而致汝。呜呼！孰谓汝遽去吾而殁乎！吾与汝俱少年，以为虽暂相别，终当久相与处。故舍汝而旅食京师，以求斗斛之禄。诚知其如此，虽万乘之公相，吾不以一日辍汝而就也。　　去年，孟东野往。吾书与汝曰：“吾年未四十，而视茫茫，而发苍苍，而齿牙动摇。念诸父与诸兄，皆康强而早世。如吾之衰者，其能久存乎？吾不可去，汝不肯来，恐旦暮死，而汝抱无涯之戚也！”孰谓少者殁而长者存，强者夭而病者全乎！　　呜呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯明而不克蒙其泽乎？少者、强者而夭殁，长者、衰者而存全乎？未可以为信也。梦也，传之非其真也，东野之书，耿兰之报，何为而在吾侧也？呜呼！其信然矣！吾兄之盛德而夭其嗣矣！汝之纯明宜业其家者，不克蒙其泽矣！所谓天者诚难测，而神者诚难明矣！所谓理者不可推，而寿者不可知矣！　　虽然，吾自今年来，苍苍者或化而为白矣，动摇者或脱而落矣。毛血日益衰，志气日益微，几何不从汝而死也。死而有知，其几何离；其无知，悲不几时，而不悲者无穷期矣。　　汝之子始十岁，吾之子始五岁。少而强者不可保，如此孩提者，又可冀其成立邪?呜呼哀哉！呜呼哀哉！　　汝去年书云：“比得软脚病，往往而剧。”吾曰：“是疾也，江南之人，常常有之。”未始以为忧也。呜呼！其竟以此而殒其生乎？抑别有疾而至斯极乎？　　汝之书，六月十七日也。东野云，汝殁以六月二日；耿兰之报无月日。盖东野之使者，不知问家人以月日；如耿兰之报，不知当言月日。东野与吾书，乃问使者，使者妄称以应之乎。其然乎？其不然乎？　　今吾使建中祭汝，吊汝之孤与汝之乳母。彼有食，可守以待终丧，则待终丧而取以来；如不能守以终丧，则遂取以来。其余奴婢，并令守汝丧。吾力能改葬，终葬汝于先人之兆，然后惟其所愿。　　呜呼！汝病吾不知时，汝殁吾不知日，生不能相养以共居，殁不能抚汝以尽哀，敛不凭其棺，窆不临其穴。吾行负神明，而使汝夭；不孝不慈，而不能与汝相养以生，相守以死。一在天之涯，一在地之角，生而影不与吾形相依，死而魂不与吾梦相接。吾实为之，其又何尤！彼苍者天，曷其有极！自今已往，吾其无意于人世矣！当求数顷之田于伊颍之上，以待余年，教吾子与汝子，幸其成；长吾女与汝女，待其嫁，如此而已。　　呜呼，言有穷而情不可终，汝其知也邪？其不知也邪？呜呼哀哉！尚飨！","dynasty":"唐代","tags":"古文观止，高中文言文，祭文，悼亡","title":"祭十二郎文"}
{"author":"韩愈","content":"白布长衫紫领巾，差科未动是闲人。麦苗含穟桑生葚，共向田头乐社神。","dynasty":"唐代","title":"游城南十六首。赛神"}
{"author":"韩愈","content":"日薄风景旷，出归偃前檐。晴云如擘絮，新月似磨镰。田野兴偶动，衣冠情久厌。吾生可携手，叹息岁将淹。","dynasty":"唐代","title":"晚寄张十八助教周郎博士（张籍、周况也）"}
{"author":"韩愈","content":"青青水中蒲，叶短不出水。妇人不下堂，行子在万里。","dynasty":"唐代","title":"青青水中蒲三首其三"}
{"author":"韩愈","content":"侯家林馆胜，偶入得垂竿。曲树行藤角，平池散芡盘。羽沈知食驶，缗细觉牵难。聊取夸儿女，榆条系从鞍。一径向池斜，池塘野草花。雨多添柳耳，水长减蒲芽。坐厌亲刑柄，偷来傍钓车。太平公事少，吏隐讵相赊。独往南塘上，秋晨景气醒。露排四岸草，风约半池萍。鸟下见人寂，鱼来闻饵馨。所嗟无可召，不得倒吾瓶。秋半百物变，溪鱼去不来。风能坼芡觜，露亦染梨腮。远岫重叠出，寒花散乱开。所期终莫至，日暮与谁回。","dynasty":"唐代","title":"独钓四首"}
{"author":"韩愈","content":"母从子走者为谁，大夫夫人留后儿。昨日乘车骑大马，坐者起趋乘者下。庙堂不肯用干戈，呜呼奈汝母子何。","dynasty":"唐代","title":"汴州乱二首其二"}
{"author":"韩愈","content":"秋之水兮其色幽幽，我将济兮不得其由。涉其浅兮石啮我足，乘其深兮龙入我舟。我济而悔兮将安归尤。归乎归乎，无与石斗兮无应龙求。","dynasty":"唐代","title":"琴曲歌辞。将归操"}
{"author":"韩愈","content":"淮南悲木落，而我亦伤秋。况与故人别，那堪羁宦愁。荣华今异路，风雨昔同忧。莫以宜春远，江山多胜游。","dynasty":"唐代","title":"秋字"}
{"author":"韩愈","content":"黄昏苦寒歌，夜半不能休。岂不有阳春，节岁聿其周，君何爱重裘。兼味养大贤，冰食葛制神所怜。填窗塞户慎勿出，暄风暖景明年日。","dynasty":"唐代","title":"苦寒歌"}
{"author":"韩愈","content":"非痴非狂谁氏子，去入王屋称道士。白头老母遮门啼，挽断衫袖留不止。翠眉新妇年二十，载送还家哭穿市。或云欲学吹凤笙，所慕灵妃媲萧史。又云时俗轻寻常，力行险怪取贵仕。神仙虽然有传说，知者尽知其妄矣。圣君贤相安可欺，乾死穷山竟何俟。呜呼余心诚岂弟，愿往教诲究终始。罚一劝百政之经，不从而诛未晚耳。谁其友亲能哀怜，写吾此诗持送似。","dynasty":"唐代","title":"谁氏子"}
{"author":"韩愈","content":"夹道疏槐出老根，高甍巨桷压山原。宫前遗老来相问，今是开元几叶孙。","dynasty":"唐代","title":"和李司勋过连昌宫"}
{"author":"韩愈","content":"洞庭九州间，厥大谁与让。南汇群崖水，北注何奔放。潴为七百里，吞纳各殊状。自古澄不清，环混无归向。炎风日搜搅，幽怪多冗长。轩然大波起，宇宙隘而妨。巍峨拔嵩华，腾踔较健壮。声音一何宏，轰輵车万两。犹疑帝轩辕，张乐就空旷。蛟螭露笋簴，缟练吹组帐。鬼神非人世，节奏颇跌踼.阳施见夸丽，阴闭感凄怆。朝过宜春口，极北缺堤障。夜缆巴陵洲，丛芮才可傍。星河尽涵泳，俯仰迷下上。馀澜怒不已，喧聒鸣瓮盎。明登岳阳楼，辉焕朝日亮。飞廉戢其威，清晏息纤纩。泓澄湛凝绿，物影巧相况。江豚时出戏，惊波忽荡漾。时当冬之孟，隙窍缩寒涨。前临指近岸，侧坐眇难望。涤濯神魂醒，幽怀舒以畅。主人孩童旧，握手乍忻怅。怜我窜逐归，相见得无恙。开筵交履舄，烂漫倒家酿。杯行无留停，高柱送清唱。中盘进橙栗，投掷倾脯酱。欢穷悲心生，婉娈不能忘。念昔始读书，志欲干霸王。屠龙破千金，为艺亦云亢。爱才不择行，触事得谗谤。前年出官由，此祸最无妄。公卿采虚名，擢拜识天仗。奸猜畏弹射，斥逐恣欺诳。新恩移府庭，逼侧厕诸将。于嗟苦驽缓，但惧失宜当。追思南渡时，鱼腹甘所葬。严程迫风帆，劈箭入高浪。颠沈在须臾，忠鲠谁复谅。生还真可喜，克己自惩创。庶从今日后，粗识得与丧。事多改前好，趣有获新尚。誓耕十亩田，不取万乘相。细君知蚕织，稚子已能饷。行当挂其冠，生死君一访。","dynasty":"唐代","title":"岳阳楼别窦司直"}
{"author":"韩愈","content":"玉碗不磨著泥土，青天孔出白石补。兔入臼藏蛙缩肚，桂树枯株女闭户。阴为阳羞固自古，嗟汝下民或敢侮，戏嘲盗视汝目瞽。","dynasty":"唐代","title":"昼月"}
{"author":"韩愈","content":"忽忽乎余未知生之为乐也，愿脱去而无因。安得长翮大翼如云生我身，乘风振奋出六合。绝浮尘，死生哀乐两相弃，是非得失付闲人。","dynasty":"唐代","title":"忽忽"}
{"author":"韩愈","content":"蜂蝶去纷纷，香风隔岸闻。欲知花岛处，水上觅红云。","dynasty":"唐代","tags":"小岛，景色","title":"花岛"}
{"author":"韩愈","content":"霜风侵梧桐，众叶著树乾。空阶一片下，琤若摧琅玕。谓是夜气灭，望舒霣其团。青冥无依倚，飞辙危难安。惊起出户视，倚楹久汍澜。忧愁费晷景，日月如跳丸。迷复不计远，为君驻尘鞍。","dynasty":"唐代","title":"秋怀诗十一首其九"}
{"author":"韩愈","content":"早日羁游所，春风送客归。柳花还漠漠，江燕正飞飞。歌舞知谁在，宾僚逐使非。宋亭池水绿，莫忘蹋芳菲。","dynasty":"唐代","title":"送李六协律归荆南（翱）"}
{"author":"韩愈","content":"虾蟆虽水居，水特变形貌。强号为蛙哈，于实无所校。虽然两股长，其奈脊皴皰。跳踯虽云高，意不离泞淖。鸣声相呼和，无理只取闹。周公所不堪，洒灰垂典教。我弃愁海滨，恒愿眠不觉。叵堪朋类多，沸耳作惊爆。端能败笙磬，仍工乱学校。虽蒙勾践礼，竟不闻报效。大战元鼎年，孰强孰败桡。居然当鼎味，岂不辱钓罩。余初不下喉，近亦能稍稍。常惧染蛮夷，失平生好乐。而君复何为，甘食比豢豹。猎较务同俗，全身斯为孝。哀哉思虑深，未见许回棹。","dynasty":"唐代","title":"答柳柳州食虾蟆"}
{"author":"韩愈","content":"（孔子伤不逢时作。古琴操云：习习谷风，以阴以雨。之子于归，远送于野。何彼苍天，不得其所。逍遥九州，无有定处。世人暗蔽，不知贤者。年纪逝迈，一身将老）兰之猗猗，扬扬其香。不采而佩，于兰何伤。今天之旋，其曷为然。我行四方，以日以年。雪霜贸贸，荠麦之茂。子如不伤，我不尔觏。荠麦之茂，荠麦之有。君子之伤，君子之守。","dynasty":"唐代","title":"琴操十首。猗兰操"}
{"author":"韩愈","content":"万木声号呼，百川气交会。——孟郊庭翻树离合，牖变景明蔼。——韩愈潈泻殊未终，飞浮亦云泰。——孟郊牵怀到空山，属听迩惊濑。——韩愈檐垂白练直，渠涨清湘大。——孟郊甘津泽祥禾，伏润肥荒艾。——韩愈主人吟有欢，客子歌无奈。——孟郊侵阳日沈玄，剥节风搜兑。——韩愈坱圠游峡喧，飕飗卧江汰。——孟郊微飘来枕前，高洒自天外。——韩愈蛩穴何迫迮，蝉枝扫鸣哕。——孟郊楥菊茂新芳，径兰销晚馤.——韩愈地镜时昏晓，池星竞漂沛。——孟郊欢呶寻一声，灌注咽群籁。——韩愈儒宫烟火湿，市舍煎熬忲。——孟郊卧冷空避门，衣寒屡循带。——韩愈水怒已倒流，阴繁恐凝害。——孟郊忧鱼思舟楫，感禹勤畎浍。——韩愈怀襄信可畏，疏决须有赖。——孟郊筮命或冯蓍，卜晴将问蔡。——韩愈庭商忽惊舞，墉禜亦亲酹。——孟郊氛醨稍疏映，雺乱还拥荟。阴旌时摎流，帝鼓镇訇磕。——韩愈枣圃落青玑，瓜畦烂文贝。贫薪不烛灶，富粟空填廥.——韩愈秦俗动言利，鲁儒欲何匄。深路倒羸骖，弱途拥行轪.——孟郊毛羽皆遭冻，离褷不能翙。翻浪洗虚空，倾涛败藏盖。——孟郊吾人犹在陈，僮仆诚自郐。因思征蜀士，未免湿戎旆。——韩愈安得发商飙，廓然吹宿霭。白日悬大野，幽泥化轻壒。——韩愈战场暂一干，贼肉行可脍。——韩愈搜心思有效，抽策期称最。岂惟虑收获，亦以求颠沛。——孟郊禽情初啸俦，础色微收霈。庶几谐我愿，遂止无已太。——韩愈","dynasty":"唐代","title":"秋雨联句"}
{"author":"韩愈","content":"彼时何卒卒，我志何曼曼。犀首空好饮，廉颇尚能饭。学堂日无事，驱马适所愿。茫茫出门路，欲去聊自劝。归还阅书史，文字浩千万。陈迹竟谁寻，贱嗜非贵献。丈夫意有在，女子乃多怨。","dynasty":"唐代","title":"秋怀诗十一首其三"}
{"author":"韩愈","content":"雨之施，物以孳。我何意于彼为？自周之先，其艰其勤。以有疆宇，私我后人。我祖在上，四方在下。厥临孔威，敢戏以侮。孰荒于门，孰治于田。四海既均，越裳是臣。","dynasty":"唐代","title":"琴曲歌辞。越裳操"}
{"author":"韩愈","content":"　　河阳军节度、御史大夫乌公，为节度之三月，求士于从事之贤者。有荐石先生者。公曰：“先生何如?”曰：“先生居嵩、邙、瀍、谷之间，冬一裘，夏一葛，食朝夕，饭一盂，蔬一盘。人与之钱，则辞；请与出游，未尝以事免；劝之仕，不应。坐一室，左右图书。与之语道理，辨古今事当否，论人高下，事后当成败，若河决下流而东注；若驷马驾轻车就熟路，而王良、造父为之先后也；若烛照、数计而龟卜也。”大夫曰：“先生有以自老，无求于人，其肯为某来邪?”从事曰：“大夫文武忠孝，求士为国，不私于家。方今寇聚于恒，师还其疆，农不耕收，财粟殚亡。吾所处地，归输之涂，治法征谋，宜有所出。先生仁且勇。若以义请而强委重焉，其何说之辞?”于是撰书词，具马币，卜日以受使者，求先生之庐而请焉。　　先生不告于妻子，不谋于朋友，冠带出见客，拜受书礼于门内。宵则沫浴，戒行李，载书册，问道所由，告行于常所来往。晨则毕至，张上东门外。酒三行，且起，有执爵而言者曰：“大夫真能以义取人，先生真能以道自任，决去就。为先生别。”又酌而祝曰：“凡去就出处何常，惟义之归。遂以为先生寿。”又酌而祝曰：“使大夫恒无变其初，无务富其家而饥其师，无甘受佞人而外敬正士，无昧于谄言，惟先生是听，以能有成功，保天子之宠命。”又祝曰：“使先生无图利于大夫而私便其身。”先生起拜祝辞曰：“敢不敬蚤夜以求从祝规。”于是东都之人士咸知大夫与先生果能相与以有成也。遂各为歌诗六韵，遣愈为之序云。","dynasty":"唐代","tags":"古文观止，规劝，序文","title":"送石处士序"}
{"author":"韩愈","content":"瓦沼晨朝水自清，小虫无数不知名。忽然分散无踪影，惟有鱼儿作队行。","dynasty":"唐代","title":"盆池五首其三"}
{"author":"韩愈","content":"断送一生惟有酒，寻思百计不如闲。莫忧世事兼身事，须著人间比梦间。","dynasty":"唐代","title":"游城南十六首。遣兴"}
{"author":"韩愈","content":"郾城辞罢过襄城，颍水嵩山刮眼明。已去蔡州三百里，家人不用远来迎。","dynasty":"唐代","title":"过襄城"}
{"author":"韩愈","content":"宿云寒不卷，春雪堕如簁.骋巧先投隙，潜光半入池。喜深将策试，惊密仰檐窥。自下何曾污，增高未觉危。比心明可烛，拂面爱还吹。妒舞时飘袖，欺梅并压枝。地空迷界限，砌满接高卑。浩荡乾坤合，霏微物象移。为祥矜大熟，布泽荷平施。已分年华晚，犹怜曙色随。气严当酒换，洒急听窗知。照曜临初日，玲珑滴晚澌。聚庭看岳耸，扫路见云披。阵势鱼丽远，书文鸟篆奇。纵欢罗艳黠，列贺拥熊螭。履敝行偏冷，门扃卧更羸。悲嘶闻病马，浪走信娇儿。灶静愁烟绝，丝繁念鬓衰。拟盐吟旧句，授简慕前规。捧赠同燕石，多惭失所宜。","dynasty":"唐代","title":"喜雪献裴尚书（裴均也，时为荆南节度使）"}
{"author":"韩愈","content":"澹师昼睡时，声气一何猥。顽飙吹肥脂，坑谷相嵬磊。雄哮乍咽绝，每发壮益倍。有如阿鼻尸，长唤忍众罪。马牛惊不食，百鬼聚相待。木枕十字裂，镜面生痱癗.铁佛闻皱眉，石人战摇腿。孰云天地仁，吾欲责真宰。幽寻虱搜耳，猛作涛翻海。太阳不忍明，飞御皆惰怠。乍如彭与黥，呼冤受菹醢。又如圈中虎，号疮兼吼馁。虽令伶伦吹，苦韵难可改。虽令巫咸招，魂爽难复在。何山有灵药，疗此愿与采。澹公坐卧时，长睡无不稳。吾尝闻其声，深虑五藏损。黄河弄濆薄，梗涩连拙鲧。南帝初奋槌，凿窍泄混沌。迥然忽长引，万丈不可忖。谓言绝于斯，继出方衮衮。幽幽寸喉中，草木森苯mH.盗贼虽狡狯，亡魂敢窥阃。鸿蒙总合杂，诡谲骋戾很。乍如斗呶呶，忽若怨恳恳。赋形苦不同，无路寻根本。何能堙其源，惟有土一畚。","dynasty":"唐代","title":"嘲鼾睡"}
{"author":"韩愈","content":"鹊鸣声楂楂，乌噪声擭擭。争斗庭宇间，持身博弹射。黄鹄能忍饥，两翅久不擘。苍苍云海路，岁晚将无获。","dynasty":"唐代","title":"杂诗四首其二"}
{"author":"韩愈","content":"昔寻李愿向盘谷，正见高崖巨壁争开张。是时新晴天井溢，谁把长剑倚太行。冲风吹破落天外，飞雨白日洒洛阳。东蹈燕川食旷野，有馈木蕨芽满筐。马头溪深不可厉，借车载过水入箱。平沙绿浪榜方口，雁鸭飞起穿垂杨。穷探极览颇恣横，物外日月本不忙。归来辛苦欲谁为，坐令再往之计堕眇芒。闭门长安三日雪，推书扑笔歌慨慷。旁无壮士遣属和，远忆卢老诗颠狂。开缄忽睹送归作，字向纸上皆轩昂。又知李侯竟不顾，方冬独入崔嵬藏。我今进退几时决，十年蠢蠢随朝行。家请官供不报答，何异雀鼠偷太仓。行抽手版付丞相，不等弹劾还耕桑。","dynasty":"唐代","title":"卢郎中云夫寄示送盘谷子诗两章，歌以和之"}
{"author":"韩愈","content":"羽卫煌煌一百里，晓出都门葬天子。群臣杂沓驰后先，宫官穰穰来不已。是时新秋七月初，金神按节炎气除。清风飘飘轻雨洒，偃蹇旗旆卷以舒。逾梁下坂笳鼓咽，嵽嵲遂走玄宫闾。哭声訇天百鸟噪，幽坎昼闭空灵舆。皇帝孝心深且远，资送礼备无赢馀。设官置卫锁嫔妓，供养朝夕象平居。臣闻神道尚清净，三代旧制存诸书。墓藏庙祭不可乱，欲言非职知何如。","dynasty":"唐代","title":"丰陵行（顺宗陵也，在富平县东北三十里）"}
{"author":"韩愈","content":"秋灰初吹季月管，日出卯南晖景短。友生招我佛寺行，正值万株红叶满。光华闪壁见神鬼，赫赫炎官张火伞。然云烧树火实骈，金乌下啄赪虬卵。魂翻眼倒忘处所，赤气冲融无间断。有如流传上古时，九轮照烛乾坤旱。二三道士席其间，灵液屡进玻黎碗。忽惊颜色变韶稚，却信灵仙非怪诞。桃源迷路竟茫茫，枣下悲歌徒纂纂。前年岭隅乡思发，踯躅成山开不算。去岁羁帆湘水明，霜枫千里随归伴。猿呼鼯啸鹧鸪啼，恻耳酸肠难濯浣。思君携手安能得，今者相从敢辞懒。由来钝騃寡参寻，况是儒官饱闲散。惟君与我同怀抱，锄去陵谷置平坦。年少得途未要忙，时清谏疏尤宜罕。何人有酒身无事，谁家多竹门可款。须知节候即风寒，幸及亭午犹妍暖。南山逼冬转清瘦，刻画圭角出崖窾.当忧复被冰雪埋，汲汲来窥戒迟缓。","dynasty":"唐代","title":"游青龙寺赠崔大补阙（寺在京城南门之东）"}
{"author":"韩愈","content":"父兮儿寒，母兮儿饥。儿罪当笞，逐儿何为。儿在中野，以宿以处。四无人声，谁与儿语。儿寒何衣，儿饥何食。儿行于野，履霜以足。母生众儿，有母怜之。独无母怜，儿宁不悲。","dynasty":"唐代","title":"琴曲歌辞。履霜操"}
{"author":"韩愈","content":"前夕虽十五，月长未满规。君来晤我时，风露渺无涯。浮云散白石，天宇开青池。孤质不自惮，中天为君施。玩玩夜遂久，亭亭曙将披。况当今夕圆，又以嘉客随。惜无酒食乐，但用歌嘲为。","dynasty":"唐代","title":"玩月喜张十八员外以王六秘书至（王六，王建也）"}
{"author":"韩愈","content":"驽骀诚龌龊，市者何其稠。力小若易制，价微良易酬。渴饮一斗水，饥食一束刍。嘶鸣当大路，志气若有馀。骐骥生绝域，自矜无匹俦。牵驱入市门，行者不为留。借问价几何，黄金比嵩丘。借问行几何，咫尺视九州。饥食玉山禾，渴饮醴泉流。问谁能为御，旷世不可求。惟昔穆天子，乘之极遐游。王良执其辔，造父挟其輈.因言天外事，茫惚使人愁。驽骀谓骐骥，饿死余尔羞。有能必见用，有德必见收。孰云时与命，通塞皆自由。骐骥不敢言，低徊但垂头。人皆劣骐骥，共以驽骀优。喟余独兴叹，才命不同谋。寄诗同心子，为我商声讴。","dynasty":"唐代","title":"驽骥"}
{"author":"韩愈","content":"山石荦确行径微，黄昏到寺蝙蝠飞。升堂坐阶新雨足，芭蕉叶大栀子肥。僧言古壁佛画好，以火来照所见稀。铺床拂席置羹饭，疏粝亦足饱我饥。夜深静卧百虫绝，清月出岭光入扉。天明独去无道路，出入高下穷烟霏。山红涧碧纷烂漫，时见松枥皆十围。当流赤足踏涧石，水声激激风吹衣。人生如此自可乐，岂必局束为人鞿？(鞿一作：靰)嗟哉吾党二三子，安得至老不更归。","dynasty":"唐代","tags":"唐诗三百首，纪游，写景，抒情","title":"山石"}
{"author":"韩愈","content":"元和六年春，寒气不肯归。河南二月末，雪花一尺围。崩腾相排拶，龙凤交横飞。波涛何飘扬，天风吹幡旂。白帝盛羽卫，鬖髿振裳衣。白霓先启途，从以万玉妃。翕翕陵厚载，哗哗弄阴机。生平未曾见，何暇议是非。或云丰年祥，饱食可庶几。善祷吾所慕，谁言寸诚微。","dynasty":"唐代","title":"辛卯年雪"}
{"author":"韩愈","content":"盆城去鄂渚，风便一日耳。不枉故人书，无因帆江水。故人辞礼闱，旌节镇江圻。而我窜逐者，龙钟初得归。别来已三岁，望望长迢递。咫尺不相闻，平生那可计。我齿落且尽，君鬓白几何。年皆过半百，来日苦无多。少年乐新知，衰暮思故友。譬如亲骨肉，宁免相可不。我昔实愚蠢，不能降色辞。子犯亦有言，臣犹自知之。公其务贳过，我亦请改事。桑榆倘可收，愿寄相思字。","dynasty":"唐代","title":"除官赴阙至江州寄鄂岳李大夫（李程也）"}
{"author":"韩愈","content":"生名师命其姓刘，自少轩轾非常俦。弃家如遗来远游，东走梁宋暨扬州。遂凌大江极东陬，洪涛舂天禹穴幽。越女一笑三年留，南逾横岭入炎州。青鲸高磨波山浮，怪魅炫曜堆蛟虬。山cd讙噪猩猩游，毒气烁体黄膏流。问胡不归良有由，美酒倾水炙肥牛。妖歌慢舞烂不收，倒心回肠为青眸。千金邀顾不可酬，乃独遇之尽绸缪。瞥然一饷成十秋，昔须未生今白头。五管历遍无贤侯，回望万里还家羞。阳山穷邑惟猿猴，手持钓竿远相投。我为罗列陈前修，芟蒿斩蓬利锄耰.天星回环数才周，文学穰穰囷仓稠。车轻御良马力优，咄哉识路行勿休，往取将相酬恩雠。","dynasty":"唐代","title":"刘生诗"}
{"author":"韩愈","content":"莫道官忙身老大，即无年少逐春心。凭君先到江头看，柳色如今深未深。","dynasty":"唐代","title":"早春呈水部张十八员外二首其二"}
{"author":"韩愈","content":"穆昔南征军不归，虫沙猿鹤伏以飞。汹汹洞庭莽翠微，九疑镵天荒是非。野有象犀水贝玑，分散百宝人士稀。我迁于南日周围，来见者众莫依俙.爰有区子荧荧晖，观以彝训或从违。我念前人譬葑菲，落以斧引以纆徽。虽有不逮驱騑騑，或采于薄渔于矶。服役不辱言不讥，从我荆州来京畿。离其母妻绝因依，嗟我道不能自肥。子虽勤苦终何希，王都观阙双巍巍。腾蹋众骏事鞍鞿，佩服上色紫与绯。独子之节可嗟唏，母附书至妻寄衣。开书拆衣泪痕晞，虽不敕还情庶几。朝暮盘羞恻庭闱，幽房无人感伊威。人生此难馀可祈，子去矣时若发机。蜃沉海底气升霏，彩雉野伏朝扇翚。处子窈窕王所妃，苟有令德隐不腓。况今天子铺德威，蔽能者诛荐受禨.出送抚背我涕挥，行行正直慎脂韦。业成志树来颀颀，我当为子言天扉。","dynasty":"唐代","title":"送区弘南归"}
{"author":"韩愈","content":"新茎未遍半犹枯，高架支离倒复扶。若欲满盘堆马乳，莫辞添竹引龙须。","dynasty":"唐代","title":"题张十一旅舍三咏。蒲萄"}
{"author":"韩愈","content":"长安雨洗新秋出，极目寒镜开尘函。终南晓望蹋龙尾，倚天更觉青巉巉.自知短浅无所补，从事久此穿朝衫。归来得便即游览，暂似壮马脱重衔。曲江荷花盖十里，江湖生目思莫缄。乐游下瞩无远近，绿槐萍合不可芟。白首寓居谁借问，平地寸步扃云岩。云夫吾兄有狂气，嗜好与俗殊酸咸。日来省我不肯去，论诗说赋相喃喃。望秋一章已惊绝，犹言低抑避谤谗。若使乘酣骋雄怪，造化何以当镌劖。嗟我小生值强伴，怯胆变勇神明鉴。驰坑跨谷终未悔，为利而止真贪馋。高揖群公谢名誉，远追甫白感至諴.楼头完月不共宿，其奈就缺行攕攕.","dynasty":"唐代","title":"酬司门卢四兄云夫院长望秋作"}
{"author":"韩愈","content":"郡城朝解缆，江岸暮依村。二女竹上泪，孤臣水底魂。双双归蛰燕，一一叫群猿。回首那闻语，空看别袖翻。","dynasty":"唐代","title":"晚泊江口"}
{"author":"韩愈","content":"居邻北郭古寺空，杏花两株能白红。曲江满园不可到，看此宁避雨与风。二年流窜出岭外，所见草木多异同。冬寒不严地恒泄，阳气发乱无全功。浮花浪蕊镇长有，才开还落瘴雾中。山榴踯躅少意思，照耀黄紫徒为丛。鹧鸪钩輈猿叫歇，杳杳深谷攒青枫。岂如此树一来玩，若在京国情何穷。今旦胡为忽惆怅，万片飘泊随西东。明年更发应更好，道人莫忘邻家翁。","dynasty":"唐代","title":"杏花"}
{"author":"韩愈","content":"晨及曲河驿，悽然自伤情。群乌巢庭树，乳燕飞檐楹。而我抱重罪，孑孑万里程。亲戚顿乖角，图史弃纵横。下负明义重，上孤朝命荣。杀身谅无补，何用答生成。","dynasty":"唐代","title":"食曲河驿"}
{"author":"韩愈","content":"曲江山水闻来久，恐不知名访倍难。愿借图经将入界，每逢佳处便开看。","dynasty":"唐代","title":"将至韶州先寄张端公使君借图经"}
{"author":"韩愈","content":"忽忽乎余未知生之为乐也，愿脱去而无因。安得长翮大翼如云生我身，乘风振奋出六合。绝浮尘，死生哀乐两相弃，是非得失付闲人。","dynasty":"唐代","title":"忽忽"}
{"author":"韩愈","content":"我所思兮在何所，情多地遐兮遍处处。东西南北皆欲往，千江隔兮万山阻。春风吹园杂花开，朝日照屋百鸟语。三杯取醉不复论，一生长恨奈何许。皇天平分成四时，春气漫诞最可悲。杂花妆林草盖地，白日坐上倾天维。蜂喧鸟咽留不得，红萼万片从风吹。岂如秋霜虽惨冽，摧落老物谁惜之。为此径须沽酒饮，自外天地弃不疑。近怜李杜无检束，烂漫长醉多文辞。屈原离骚二十五，不肯餔啜糟与醨.惜哉此子巧言语，不到圣处宁非痴。幸逢尧舜明四目，条理品汇皆得宜。平明出门暮归舍，酩酊马上知为谁。朝骑一马出，暝就一床卧。诗书渐欲抛，节行久已惰。冠欹感发秃，语误惊齿堕。孤负平生心，已矣知何奈。我恨不如江头人，长网横江遮紫鳞。独宿荒陂射凫雁，卖纳租赋官不嗔。归来欢笑对妻子，衣食自给宁羞贫。今者无端读书史，智慧只足劳精神。画蛇著足无处用，两鬓霜白趋埃尘。乾愁漫解坐自累，与众异趣谁相亲。数杯浇肠虽暂醉，皎皎万虑醒还新。百年未满不得死，且可勤买抛青春。","dynasty":"唐代","title":"感春四首"}
{"author":"韩愈","content":"辛夷高花最先开，青天露坐始此回。已呼孺人戛鸣瑟，更遣稚子传清杯。选壮军兴不为用，坐狂朝论无由陪。如今到死得闲处，还有诗赋歌康哉。洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。春田可耕时已催，王师北讨何当回。放车载草农事济，战马苦饥谁念哉。蔡州纳节旧将死，起居谏议联翩来。朝廷未省有遗策，肯不垂意瓶与罍。前随杜尹拜表回，笑言溢口何欢咍。孔丞别我适临汝，风骨峭峻遗尘埃。音容不接只隔夜，凶讣讵可相寻来。天公高居鬼神恶，欲保性命诚难哉。辛夷花房忽全开，将衰正盛须频来。清晨辉辉烛霞日，薄暮耿耿和烟埃。朝明夕暗已足叹，况乃满地成摧颓。迎繁送谢别有意，谁肯留恋少环回。","dynasty":"唐代","tags":"春天，写景，抒情，组诗","title":"感春五首"}
{"author":"韩愈","content":"我家于豳，自我先公。伊我承绪，敢有不同。今狄之人，将土我疆。民为我战，谁使死伤。彼岐有岨，我往独处。人莫余追，无思我悲。","dynasty":"唐代","title":"琴曲歌辞。岐山操"}
{"author":"韩愈","content":"尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。","dynasty":"唐代","title":"和仆射相公朝回见寄"}
{"author":"韩愈","content":"龊龊当世士，所忧在饥寒。但见贱者悲，不闻贵者叹。大贤事业异，远抱非俗观。报国心皎洁，念时涕汍澜。妖姬坐左右，柔指发哀弹。酒肴虽日陈，感激宁为欢。秋阴欺白日，泥潦不少干。河堤决东郡，老弱随惊湍。天意固有属，谁能诘其端。愿辱太守荐，得充谏诤官。排云叫阊阖，披腹呈琅玕.致君岂无术，自进诚独难。","dynasty":"唐代","title":"龊龊"}
{"author":"韩愈","content":"四海失巢穴，两都困尘埃。感恩由未报，惆怅空一来。裘破气不暖，马羸鸣且哀。主人情更重，空使剑锋摧。","dynasty":"唐代","title":"赠河阳李大夫"}
{"author":"韩愈","content":"鲁连细而黠，有似黄鹞子。田巴兀老苍，怜汝矜爪觜。开端要惊人，雄跨吾厌矣。高拱禅鸿声，若辍一杯水。独称唐虞贤，顾未知之耳。","dynasty":"唐代","title":"嘲鲁连子"}
{"author":"韩愈","content":"盘之中，维子之宫；盘之土，维子之稼；盘之泉，可濯可沿；盘之阻，谁争子所！窈而深，廓其有容；缭而曲，如往而复。嗟盘之乐兮乐且无央，虎豹远迹兮蛟龙遁藏，鬼神守护兮呵禁不祥，饮且食兮寿而康，无不足兮奚所望！膏吾车兮秣吾马，从子于盘兮终吾生以徜徉！","dynasty":"唐代","title":"送李愿归盘谷歌"}
{"author":"韩愈","content":"早晚飞来入锦城，谁人教解百般鸣。春风红树惊眠处，似妒歌童作艳声。","dynasty":"唐代","title":"和武相公早春闻莺"}
{"author":"韩愈","content":"洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。","dynasty":"唐代","title":"感春五首其二"}
{"author":"韩愈","content":"柏生两石间，万岁终不大。野马不识人，难以驾车盖。柏移就平地，马羁入厩中。马思自由悲，柏有伤根容。伤根柏不死，千丈日以至。马悲罢还乐，振迅矜鞍辔。之罘南山来，文字得我惊。馆置使读书，日有求归声。我令之罘归，失得柏与马。之罘别我去，计出柏马下。我自之罘归，入门思而悲。之罘别我去，能不思我为。洒扫县中居，引水经竹间。嚣哗所不及，何异山中闲。前陈百家书，食有肉与鱼。先王遗文章，缀缉实在余。礼称独学陋，易贵不远复。作诗招之罘，晨夕抱饥渴。","dynasty":"唐代","title":"招杨之罘"}
{"author":"韩愈","content":"洞庭九州间，厥大谁与让。南汇群崖水，北注何奔放。潴为七百里，吞纳各殊状。自古澄不清，环混无归向。炎风日搜搅，幽怪多冗长。轩然大波起，宇宙隘而妨。巍峨拔嵩华，腾踔较健壮。声音一何宏，轰輵车万两。犹疑帝轩辕，张乐就空旷。蛟螭露笋簴，缟练吹组帐。鬼神非人世，节奏颇跌踼.阳施见夸丽，阴闭感凄怆。朝过宜春口，极北缺堤障。夜缆巴陵洲，丛芮才可傍。星河尽涵泳，俯仰迷下上。馀澜怒不已，喧聒鸣瓮盎。明登岳阳楼，辉焕朝日亮。飞廉戢其威，清晏息纤纩。泓澄湛凝绿，物影巧相况。江豚时出戏，惊波忽荡漾。时当冬之孟，隙窍缩寒涨。前临指近岸，侧坐眇难望。涤濯神魂醒，幽怀舒以畅。主人孩童旧，握手乍忻怅。怜我窜逐归，相见得无恙。开筵交履舄，烂漫倒家酿。杯行无留停，高柱送清唱。中盘进橙栗，投掷倾脯酱。欢穷悲心生，婉娈不能忘。念昔始读书，志欲干霸王。屠龙破千金，为艺亦云亢。爱才不择行，触事得谗谤。前年出官由，此祸最无妄。公卿采虚名，擢拜识天仗。奸猜畏弹射，斥逐恣欺诳。新恩移府庭，逼侧厕诸将。于嗟苦驽缓，但惧失宜当。追思南渡时，鱼腹甘所葬。严程迫风帆，劈箭入高浪。颠沈在须臾，忠鲠谁复谅。生还真可喜，克己自惩创。庶从今日后，粗识得与丧。事多改前好，趣有获新尚。誓耕十亩田，不取万乘相。细君知蚕织，稚子已能饷。行当挂其冠，生死君一访。","dynasty":"唐代","title":"岳阳楼别窦司直"}
{"author":"韩愈","content":"人皆劝我酒，我若耳不闻。今日到君家，呼酒持劝君。为此座上客，及余各能文。君诗多态度，蔼蔼春空云。东野动惊俗，天葩吐奇芬。张籍学古淡，轩鹤避鸡群。阿买不识字，颇知书八分。诗成使之写，亦足张吾军。所以欲得酒，为文俟其醺。酒味既冷冽，酒气又氛氲。性情渐浩浩，谐笑方云云。此诚得酒意，馀外徒缤纷。长安众富儿，盘馔罗膻荤。不解文字饮，惟能醉红裙。虽得一饷乐，有如聚飞蚊。今我及数子，固无莸与薰。险语破鬼胆，高词媲皇坟。至宝不雕琢，神功谢锄耘。方今向太平，元凯承华勋。吾徒幸无事，庶以穷朝曛。","dynasty":"唐代","title":"醉赠张秘书"}
{"author":"韩愈","content":"昵昵儿女语，恩怨相尔汝。划然变轩昂，勇士赴敌场。浮云柳絮无根蒂，天地阔远随飞扬。喧啾百鸟群，忽见孤凤皇。(凤皇一作凤凰）跻攀分寸不可上，失势一落千丈强。嗟余有两耳，未省听丝篁。自闻颖师弹，起坐在一旁。推手遽止之，湿衣泪滂滂。颖乎尔诚能，无以冰炭置我肠！","dynasty":"唐代","tags":"音乐","title":"听颖师弹琴"}
{"author":"韩愈","content":"前夕虽十五，月长未满规。君来晤我时，风露渺无涯。浮云散白石，天宇开青池。孤质不自惮，中天为君施。玩玩夜遂久，亭亭曙将披。况当今夕圆，又以嘉客随。惜无酒食乐，但用歌嘲为。","dynasty":"唐代","title":"玩月喜张十八员外以王六秘书至（王六，王建也）"}
{"author":"韩愈","content":"白布长衫紫领巾，差科未动是闲人。麦苗含穟桑生葚，共向田头乐社神。","dynasty":"唐代","title":"游城南十六首。赛神"}
{"author":"韩愈","content":"浮艳侵天难就看，清香扑地只遥闻。春风也是多情思，故拣繁枝折赠君。","dynasty":"唐代","title":"游城南十六首。风折花枝"}
{"author":"韩愈","content":"已作龙钟后时者，懒于街里蹋尘埃。如今便别长官去，直到新年衙日来。","dynasty":"唐代","title":"送侯喜"}
{"author":"韩愈","content":"宿云寒不卷，春雪堕如簁.骋巧先投隙，潜光半入池。喜深将策试，惊密仰檐窥。自下何曾污，增高未觉危。比心明可烛，拂面爱还吹。妒舞时飘袖，欺梅并压枝。地空迷界限，砌满接高卑。浩荡乾坤合，霏微物象移。为祥矜大熟，布泽荷平施。已分年华晚，犹怜曙色随。气严当酒换，洒急听窗知。照曜临初日，玲珑滴晚澌。聚庭看岳耸，扫路见云披。阵势鱼丽远，书文鸟篆奇。纵欢罗艳黠，列贺拥熊螭。履敝行偏冷，门扃卧更羸。悲嘶闻病马，浪走信娇儿。灶静愁烟绝，丝繁念鬓衰。拟盐吟旧句，授简慕前规。捧赠同燕石，多惭失所宜。","dynasty":"唐代","title":"喜雪献裴尚书（裴均也，时为荆南节度使）"}
{"author":"韩愈","content":"洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。","dynasty":"唐代","title":"感春五首其二"}
{"author":"韩愈","content":"山公自是林园主，叹惜前贤造作时。岩洞幽深门尽锁，不因丞相几人知。","dynasty":"唐代","title":"奉和李相公题萧家林亭（逢吉也）"}
{"author":"韩愈","content":"足弱不能步，自宜收朝迹。羸形可舆致，佳观安事掷。即此南坂下，久闻有水石。拖舟入其间，溪流正清激。随波吾未能，峻濑乍可刺。鹭起若导吾，前飞数十尺。亭亭柳带沙，团团松冠壁。归时还尽夜，谁谓非事役。","dynasty":"唐代","title":"南溪始泛三首其三"}
{"author":"韩愈","content":"鲎实如惠文，骨眼相负行。蠔相黏为山，百十各自生。蒲鱼尾如蛇，口眼不相营。蛤即是虾蟆，同实浪异名。章举马甲柱，斗以怪自呈。其馀数十种，莫不可叹惊。我来御魑魅，自宜味南烹。调以咸与酸，芼以椒与橙。腥臊始发越，咀吞面汗騂.惟蛇旧所识，实惮口眼狞。开笼听其去，郁屈尚不平。卖尔非我罪，不屠岂非情。不祈灵珠报，幸无嫌怨并。聊歌以记之，又以告同行。","dynasty":"唐代","title":"初南食贻元十八协律"}
{"author":"韩愈","content":"大匠无弃材，寻尺各有施。况当营都邑，杞梓用不疑。张侯嵩高来，面有熊豹姿。开口论利害，剑锋白差差。恨无一尺捶，为国苔羌夷。诣阙三上书，臣非黄冠师。臣有胆与气，不忍死茅茨。又不媚笑语，不能伴儿嬉。乃著道士服，众人莫臣知。臣有平贼策，狂童不难治。其言简且要，陛下幸听之。天空日月高，下照理不遗。或是章奏繁，裁择未及斯。宁当不俟报，归袖风披披。答我事不尔，吾亲属吾思。昨宵梦倚门，手取连环持。今日有书至，又言归何时。霜天熟柿栗，收拾不可迟。岭北梁可构，寒鱼下清伊。既非公家用，且复还其私。从容进退间，无一不合宜。时有利不利，虽贤欲奚为。但当励前操，富贵非公谁。","dynasty":"唐代","title":"送张道士"}
{"author":"韩愈","content":"　　七月三日，将仕郎、守国子四门博士韩愈，谨奉书尚书阁下。　　士之能享大名、显当世者，莫不有先达之士、负天下之望者为之前焉。士之能垂休光、照后世者，亦莫不有后进之士、负天下之望者，为之后焉。莫为之前，虽美而不彰；莫为之后，虽盛而不传。是二人者，未始不相须也。　　然而千百载乃一相遇焉。岂上之人无可援、下之人无可推欤？何其相须之殷而相遇之疏也？其故在下之人负其能不肯谄其上，上之人负其位不肯顾其下。故高材多戚戚之穷，盛位无赫赫之光。是二人者之所为皆过也。未尝干之，不可谓上无其人；未尝求之，不可谓下无其人。愈之诵此言久矣，未尝敢以闻于人。　　侧闻阁下抱不世之才，特立而独行，道方而事实，卷舒不随乎时，文武唯其所用，岂愈所谓其人哉？抑未闻后进之士，有遇知于左右、获礼于门下者，岂求之而未得邪？将志存乎立功，而事专乎报主，虽遇其人，未暇礼邪？何其宜闻而久不闻也？愈虽不才，其自处不敢后于恒人，阁下将求之而未得欤？古人有言：“请自隗始。”愈今者惟朝夕刍米、仆赁之资是急，不过费阁下一朝之享而足也。如曰：“吾志存乎立功，而事专乎报主。虽遇其人，未暇礼焉。”则非愈之所敢知也。世之龊龊者，既不足以语之；磊落奇伟之人，又不能听焉。则信乎命之穷也！　　谨献旧所为文一十八首，如赐览观，亦足知其志之所存。愈恐惧再拜。","dynasty":"唐代","tags":"古文观止，书信，议论，用人","title":"与于襄阳书"}
{"author":"韩愈","content":"少年气真狂，有意与春竞。行逢二三月，九州花相映。川原晓服鲜，桃李晨妆靓。荒乘不知疲，醉死岂辞病。饮啖惟所便，文章倚豪横。尔来曾几时，白发忽满镜。旧游喜乖张，新辈足嘲评。心肠一变化，羞见时节盛。得闲无所作，贵欲辞视听。深居疑避仇，默卧如当暝。朝曦入牖来，鸟唤昏不醒。为生鄙计算，盐米告屡罄。坐疲都忘起，冠侧懒复正。幸蒙东都官，获离机与阱。乖慵遭傲僻，渐染生弊性。既去焉能追，有来犹莫骋。有船魏王池，往往纵孤泳。水容与天色，此处皆绿净。岸树共纷披，渚牙相纬经。怀归苦不果，即事取幽迸。贪求匪名利，所得亦已并。悠悠度朝昏，落落捐季孟。群公一何贤，上戴天子圣。谋谟收禹绩，四面出雄劲。转输非不勤，稽逋有军令。在庭百执事，奉职各祗敬。我独胡为哉，坐与亿兆庆。譬如笼中鸟，仰给活性命。为诗告友生，负愧终究竟。","dynasty":"唐代","title":"东都遇春"}
{"author":"韩愈","content":"离离挂空悲，戚戚抱虚警。露泫秋树高，虫吊寒夜永。敛退就新懦，趋营悼前猛。归愚识夷涂，汲古得修绠。名浮犹有耻，味薄真自幸。庶几遗悔尤，即此是幽屏。","dynasty":"唐代","title":"秋怀诗十一首其五"}
{"author":"韩愈","content":"张生手持石鼓文，劝我试作石鼓歌。少陵无人谪仙死，才薄将奈石鼓何。周纲凌迟四海沸，宣王愤起挥天戈。大开明堂受朝贺，诸侯剑佩鸣相磨。蒐于岐阳骋雄俊，万里禽兽皆遮罗。镌功勒成告万世，凿石作鼓隳嵯峨。从臣才艺咸第一，拣选撰刻留山阿。雨淋日灸野火燎，鬼物守护烦撝呵。公从何处得纸本，毫发尽备无差讹。辞严义密读难晓，字体不类隶与蝌。年深岂免有缺画，快剑斫断生蛟鼍。鸾翔凤翥众仙下，珊瑚碧树交枝柯。金绳铁索锁钮壮，古鼎跃水龙腾梭。陋儒编诗不收入，二雅褊迫无委蛇。孔子西行不到秦，掎摭星宿遗羲娥。嗟余好古生苦晚，对此涕泪双滂沱。忆昔初蒙博士征，其年始改称元和。故人从军在右辅，为我度量掘臼科。濯冠沐浴告祭酒，如此至宝存岂多。毡包席裹可立致，十鼓只载数骆驼。荐诸太庙比郜鼎，光价岂止百倍过。圣恩若许留太学，诸生讲解得切磋。观经鸿都尚填咽，坐见举国来奔波。剜苔剔藓露节角，安置妥帖平不颇。大厦深檐与盖覆，经历久远期无佗。中朝大官老于事，讵肯感激徒媕婀。牧童敲火牛砺角，谁复著手为摩挲。日销月铄就埋没，六年西顾空吟哦。羲之俗书趁姿媚，数纸尚可博白鹅。继周八代争战罢，无人收拾理则那。方今太平日无事，柄任儒术崇丘轲。安能以此尚论列，愿借辩口如悬河。石鼓之歌止于此，呜呼吾意其蹉跎。","dynasty":"唐代","tags":"唐诗三百首，题咏","title":"石鼓歌"}
{"author":"韩愈","content":"白露下百草，萧兰共雕悴。青青四墙下，已复生满地。寒蝉暂寂寞，蟋蟀鸣自恣。运行无穷期，禀受气苦异。适时各得所，松柏不必贵。","dynasty":"唐代","title":"秋怀诗十一首其二"}
{"author":"韩愈","content":"张生手持石鼓文，劝我试作石鼓歌。少陵无人谪仙死，才薄将奈石鼓何。周纲凌迟四海沸，宣王愤起挥天戈。大开明堂受朝贺，诸侯剑佩鸣相磨。蒐于岐阳骋雄俊，万里禽兽皆遮罗。镌功勒成告万世，凿石作鼓隳嵯峨。从臣才艺咸第一，拣选撰刻留山阿。雨淋日灸野火燎，鬼物守护烦撝呵。公从何处得纸本，毫发尽备无差讹。辞严义密读难晓，字体不类隶与蝌。年深岂免有缺画，快剑斫断生蛟鼍。鸾翔凤翥众仙下，珊瑚碧树交枝柯。金绳铁索锁钮壮，古鼎跃水龙腾梭。陋儒编诗不收入，二雅褊迫无委蛇。孔子西行不到秦，掎摭星宿遗羲娥。嗟余好古生苦晚，对此涕泪双滂沱。忆昔初蒙博士征，其年始改称元和。故人从军在右辅，为我度量掘臼科。濯冠沐浴告祭酒，如此至宝存岂多。毡包席裹可立致，十鼓只载数骆驼。荐诸太庙比郜鼎，光价岂止百倍过。圣恩若许留太学，诸生讲解得切磋。观经鸿都尚填咽，坐见举国来奔波。剜苔剔藓露节角，安置妥帖平不颇。大厦深檐与盖覆，经历久远期无佗。中朝大官老于事，讵肯感激徒媕婀。牧童敲火牛砺角，谁复著手为摩挲。日销月铄就埋没，六年西顾空吟哦。羲之俗书趁姿媚，数纸尚可博白鹅。继周八代争战罢，无人收拾理则那。方今太平日无事，柄任儒术崇丘轲。安能以此尚论列，愿借辩口如悬河。石鼓之歌止于此，呜呼吾意其蹉跎。","dynasty":"唐代","tags":"唐诗三百首，题咏","title":"石鼓歌"}
{"author":"韩愈","content":"忆昔初及第，各以少年称。君颐始生须，我齿清如冰。尔时心气壮，百事谓己能。一别讵几何，忽如隔晨兴。我齿豁可鄙，君颜老可憎。相逢风尘中，相视迭嗟矜。幸同学省官，末路再得朋。东司绝教授，游宴以为恒。秋渔荫密树，夜博然明灯。雪径抵樵叟，风廊折谈僧。陆浑桃花间，有汤沸如烝.三月崧少步，踯躅红千层。洲沙厌晚坐，岭壁穷晨升。沈冥不计日，为乐不可胜。迁满一已异，乖离坐难凭。行行事结束，人马何蹻腾。感激生胆勇，从军岂尝曾。洸洸司徒公，天子爪与肱。提师十万馀，四海钦风棱。河北兵未进，蔡州帅新薨。曷不请扫除，活彼黎与烝.鄙夫诚怯弱，受恩愧徒弘。犹思脱儒冠，弃死取先登。又欲面言事，上书求诏征。侵官固非是，妄作谴可惩。惟当待责免，耕劚归沟塍。今君得所附，势若脱鞲鹰。檄笔无与让，幕谋识其膺。收绩开史牒，翰飞逐溟鹏。男儿贵立事，流景不可乘。岁老阴沴作，云颓雪翻崩。别袖拂洛水，征车转崤陵。勤勤酒不进，勉勉恨已仍。送君出门归，愁肠若牵绳。默坐念语笑，痴如遇寒蝇。策马谁可适，晤言谁为应。席尘惜不扫，残尊对空凝。信知后会时，日月屡环縆.生期理行役，欢绪绝难承。寄书惟在频，无吝简与缯。","dynasty":"唐代","title":"送侯参谋赴河中幕（侯继时从王谔辟）"}
{"author":"韩愈","content":"尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。","dynasty":"唐代","title":"和仆射相公朝回见寄"}
{"author":"韩愈","content":"数条藤束木皮棺，草殡荒山白骨寒。惊恐入心身已病，扶舁沿路众知难。绕坟不暇号三匝，设祭惟闻饭一盘。致汝无辜由我罪，百年惭痛泪阑干。","dynasty":"唐代","title":"去岁自刑部侍郎以罪贬潮州刺史乘驿赴任…留题驿梁"}
{"author":"韩愈","content":"早晚飞来入锦城，谁人教解百般鸣。春风红树惊眠处，似妒歌童作艳声。","dynasty":"唐代","title":"和武相公早春闻莺"}
{"author":"韩愈","content":"我有一池水，蒲苇生其间。虫鱼沸相嚼，日夜不得闲。我初往观之，其后益不观。观之乱我意，不如不观完。用将济诸人，舍得业孔颜。百年讵几时，君子不可闲。","dynasty":"唐代","title":"读皇甫湜公安园池诗书其后二首其二"}
{"author":"韩愈","content":"公乎真爱山，看山旦连夕。犹嫌山在眼，不得着脚历。枉语山中人，匄我涧侧石。有来应公须，归必载金帛。当轩乍骈罗，随势忽开坼。有洞若神剜，有岩类天划。终朝岩洞间，歌鼓燕宾戚。孰谓衡霍期，近在王侯宅。傅氏筑已卑，磻溪钓何激。逍遥功德下，不与事相摭。乐我盛明朝，于焉傲今昔。","dynasty":"唐代","title":"和裴仆射相公假山十一韵"}
{"author":"韩愈","content":"当春天地争奢华，洛阳园苑尤纷拿。谁将平地万堆雪，剪刻作此连天花。日光赤色照未好，明月暂入都交加。夜领张彻投卢仝，乘云共至玉皇家。长姬香御四罗列，缟裙练帨无等差。静濯明妆有所奉，顾我未肯置齿牙。清寒莹骨肝胆醒，一生思虑无由邪。","dynasty":"唐代","title":"李花二首其二"}
{"author":"韩愈","content":"居闲食不足，从仕力难任。两事皆害性，一生恒苦心。黄昏归私室，惆怅起叹音。弃置人间世，古来非独今。","dynasty":"唐代","title":"从仕"}
{"author":"韩愈","content":"元和庚寅斗插子，月十四日三更中。森森万木夜僵立，寒气屃奰顽无风。月形如白盘，完完上天东。忽然有物来啖之，不知是何虫。如何至神物，遭此狼狈凶。星如撒沙出，攒集争强雄。油灯不照席，是夕吐焰如长虹。玉川子，涕泗下，中庭独行。念此日月者，为天之眼睛。此犹不自保，吾道何由行。尝闻古老言，疑是虾蟆精。径圆千里纳女腹，何处养女百丑形。杷沙脚手钝，谁使女解缘青冥。黄帝有四目，帝舜重其明。今天只两目，何故许食使偏盲。尧呼大水浸十日，不惜万国赤子鱼头生。女于此时若食日，虽食八九无嚵名。赤龙黑鸟烧口热，翎鬣倒侧相搪撑。婪酣大肚遭一饱，饥肠彻死无由鸣。后时食月罪当死，天罗磕匝何处逃汝刑。玉川子立于庭而言曰：地行贱臣仝，再拜敢告上天公。臣有一寸刃，可刳凶蟆肠。无梯可上天，天阶无由有臣踪。寄笺东南风，天门西北祈风通。丁宁附耳莫漏泄，薄命正值飞廉慵。东方青色龙，牙角何呀呀。从官百馀座，嚼啜烦官家。月蚀汝不知，安用为龙窟天河。赤鸟司南方，尾秃翅觰沙。月蚀于汝头，汝口开呀呀。虾蟆掠汝两吻过，忍学省事不以汝觜啄虾蟆。於菟蹲于西，旗旄卫毵uF.既从白帝祠，又食于蜡礼有加。忍令月被恶物食，枉于汝口插齿牙。乌龟怯奸，怕寒缩颈，以壳自遮。终令夸蛾抉汝出，卜师烧锥钻灼满板如星罗。此外内外官，琐细不足科。臣请悉扫除，慎勿许语令啾哗。并光全耀归我月，盲眼镜净无纤瑕。弊蛙拘送主府官，帝箸下腹尝其皤。依前使兔操杵臼，玉阶桂树闲婆娑。姮娥还宫室，太阳有室家。天虽高，耳属地。感臣赤心，使臣知意。虽无明言，潜喻厥旨。有气有形，皆吾赤子。虽忿大伤，忍杀孩稚。还汝月明，安行于次。尽释众罪，以蛙磔死。","dynasty":"唐代","title":"月蚀诗效玉川子作（宪宗元和五年时为河南令）"}
{"author":"韩愈","content":"瓦沼晨朝水自清，小虫无数不知名。忽然分散无踪影，惟有鱼儿作队行。","dynasty":"唐代","title":"盆池五首其三"}
{"author":"韩愈","content":"霜风侵梧桐，众叶著树乾。空阶一片下，琤若摧琅玕。谓是夜气灭，望舒霣其团。青冥无依倚，飞辙危难安。惊起出户视，倚楹久汍澜。忧愁费晷景，日月如跳丸。迷复不计远，为君驻尘鞍。","dynasty":"唐代","title":"秋怀诗十一首其九"}
{"author":"韩愈","content":"我家于豳，自我先公。伊我承绪，敢有不同。今狄之人，将土我疆。民为我战，谁使死伤。彼岐有岨，我往独处。人莫余追，无思我悲。","dynasty":"唐代","title":"琴曲歌辞。岐山操"}
{"author":"韩愈","content":"赤藤为杖世未窥，台郎始携自滇池。滇王扫宫避使者，跪进再拜语嗢咿。绳桥拄过免倾堕，性命造次蒙扶持。途经百国皆莫识，君臣聚观逐旌麾。共传滇神出水献，赤龙拔须血淋漓。又云羲和操火鞭，暝到西极睡所遗。几重包裹自题署，不以珍怪夸荒夷。归来捧赠同舍子，浮光照手欲把疑。空堂昼眠倚牖户，飞电著壁搜蛟螭。南宫清深禁闱密，唱和有类吹埙篪。妍辞丽句不可继，见寄聊且慰分司。","dynasty":"唐代","title":"和虞部卢四酬翰林钱七赤藤杖歌（元和四年作）"}
{"author":"韩愈","content":"雨之施，物以孳。我何意于彼为？自周之先，其艰其勤。以有疆宇，私我后人。我祖在上，四方在下。厥临孔威，敢戏以侮。孰荒于门，孰治于田。四海既均，越裳是臣。","dynasty":"唐代","title":"琴曲歌辞。越裳操"}
{"author":"韩愈","content":"寒食时看度，春游事已违。风光连日直，阴雨半朝归。不见红球上，那论彩索飞。惟将新赐火，向曙著朝衣。","dynasty":"唐代","title":"寒食直归遇雨"}
{"author":"韩愈","content":"洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。","dynasty":"唐代","title":"感春五首其二"}
{"author":"韩愈","content":"万木声号呼，百川气交会。——孟郊庭翻树离合，牖变景明蔼。——韩愈潈泻殊未终，飞浮亦云泰。——孟郊牵怀到空山，属听迩惊濑。——韩愈檐垂白练直，渠涨清湘大。——孟郊甘津泽祥禾，伏润肥荒艾。——韩愈主人吟有欢，客子歌无奈。——孟郊侵阳日沈玄，剥节风搜兑。——韩愈坱圠游峡喧，飕飗卧江汰。——孟郊微飘来枕前，高洒自天外。——韩愈蛩穴何迫迮，蝉枝扫鸣哕。——孟郊楥菊茂新芳，径兰销晚馤.——韩愈地镜时昏晓，池星竞漂沛。——孟郊欢呶寻一声，灌注咽群籁。——韩愈儒宫烟火湿，市舍煎熬忲。——孟郊卧冷空避门，衣寒屡循带。——韩愈水怒已倒流，阴繁恐凝害。——孟郊忧鱼思舟楫，感禹勤畎浍。——韩愈怀襄信可畏，疏决须有赖。——孟郊筮命或冯蓍，卜晴将问蔡。——韩愈庭商忽惊舞，墉禜亦亲酹。——孟郊氛醨稍疏映，雺乱还拥荟。阴旌时摎流，帝鼓镇訇磕。——韩愈枣圃落青玑，瓜畦烂文贝。贫薪不烛灶，富粟空填廥.——韩愈秦俗动言利，鲁儒欲何匄。深路倒羸骖，弱途拥行轪.——孟郊毛羽皆遭冻，离褷不能翙。翻浪洗虚空，倾涛败藏盖。——孟郊吾人犹在陈，僮仆诚自郐。因思征蜀士，未免湿戎旆。——韩愈安得发商飙，廓然吹宿霭。白日悬大野，幽泥化轻壒。——韩愈战场暂一干，贼肉行可脍。——韩愈搜心思有效，抽策期称最。岂惟虑收获，亦以求颠沛。——孟郊禽情初啸俦，础色微收霈。庶几谐我愿，遂止无已太。——韩愈","dynasty":"唐代","title":"秋雨联句"}
{"author":"韩愈","content":"　　河阳军节度、御史大夫乌公，为节度之三月，求士于从事之贤者。有荐石先生者。公曰：“先生何如?”曰：“先生居嵩、邙、瀍、谷之间，冬一裘，夏一葛，食朝夕，饭一盂，蔬一盘。人与之钱，则辞；请与出游，未尝以事免；劝之仕，不应。坐一室，左右图书。与之语道理，辨古今事当否，论人高下，事后当成败，若河决下流而东注；若驷马驾轻车就熟路，而王良、造父为之先后也；若烛照、数计而龟卜也。”大夫曰：“先生有以自老，无求于人，其肯为某来邪?”从事曰：“大夫文武忠孝，求士为国，不私于家。方今寇聚于恒，师还其疆，农不耕收，财粟殚亡。吾所处地，归输之涂，治法征谋，宜有所出。先生仁且勇。若以义请而强委重焉，其何说之辞?”于是撰书词，具马币，卜日以受使者，求先生之庐而请焉。　　先生不告于妻子，不谋于朋友，冠带出见客，拜受书礼于门内。宵则沫浴，戒行李，载书册，问道所由，告行于常所来往。晨则毕至，张上东门外。酒三行，且起，有执爵而言者曰：“大夫真能以义取人，先生真能以道自任，决去就。为先生别。”又酌而祝曰：“凡去就出处何常，惟义之归。遂以为先生寿。”又酌而祝曰：“使大夫恒无变其初，无务富其家而饥其师，无甘受佞人而外敬正士，无昧于谄言，惟先生是听，以能有成功，保天子之宠命。”又祝曰：“使先生无图利于大夫而私便其身。”先生起拜祝辞曰：“敢不敬蚤夜以求从祝规。”于是东都之人士咸知大夫与先生果能相与以有成也。遂各为歌诗六韵，遣愈为之序云。","dynasty":"唐代","tags":"古文观止，规劝，序文","title":"送石处士序"}
{"author":"韩愈","content":"郡楼乘晓上，尽日不能回。晚色将秋至，长风送月来。","dynasty":"唐代","title":"奉和虢州刘给事使君三堂新题二十一咏。北楼"}
{"author":"韩愈","content":"纤云四卷天无河，清风吹空月舒波。沙平水息声影绝，一杯相属君当歌。君歌声酸辞且苦，不能听终泪如雨。洞庭连天九疑高，蛟龙出没猩鼯号。十生九死到官所，幽居默默如藏逃。下床畏蛇食畏药，海气湿蛰熏腥臊。昨者州前捶大鼓，嗣皇继圣登夔皋。赦书一日行万里，罪从大辟皆除死。迁者追回流者还，涤瑕荡垢清朝班。州家申名使家抑，坎轲只得移荆蛮。判司卑官不堪说，未免捶楚尘埃间。同时辈流多上道，天路幽险难追攀。君歌且休听我歌，我歌今与君殊科。一年明月今宵多，人生由命非由他。有酒不饮奈明何。","dynasty":"唐代","tags":"唐诗三百首，中秋节，饮酒，抒怀","title":"八月十五夜赠张功曹"}
{"author":"韩愈","content":"张生手持石鼓文，劝我试作石鼓歌。少陵无人谪仙死，才薄将奈石鼓何。周纲凌迟四海沸，宣王愤起挥天戈。大开明堂受朝贺，诸侯剑佩鸣相磨。蒐于岐阳骋雄俊，万里禽兽皆遮罗。镌功勒成告万世，凿石作鼓隳嵯峨。从臣才艺咸第一，拣选撰刻留山阿。雨淋日灸野火燎，鬼物守护烦撝呵。公从何处得纸本，毫发尽备无差讹。辞严义密读难晓，字体不类隶与蝌。年深岂免有缺画，快剑斫断生蛟鼍。鸾翔凤翥众仙下，珊瑚碧树交枝柯。金绳铁索锁钮壮，古鼎跃水龙腾梭。陋儒编诗不收入，二雅褊迫无委蛇。孔子西行不到秦，掎摭星宿遗羲娥。嗟余好古生苦晚，对此涕泪双滂沱。忆昔初蒙博士征，其年始改称元和。故人从军在右辅，为我度量掘臼科。濯冠沐浴告祭酒，如此至宝存岂多。毡包席裹可立致，十鼓只载数骆驼。荐诸太庙比郜鼎，光价岂止百倍过。圣恩若许留太学，诸生讲解得切磋。观经鸿都尚填咽，坐见举国来奔波。剜苔剔藓露节角，安置妥帖平不颇。大厦深檐与盖覆，经历久远期无佗。中朝大官老于事，讵肯感激徒媕婀。牧童敲火牛砺角，谁复著手为摩挲。日销月铄就埋没，六年西顾空吟哦。羲之俗书趁姿媚，数纸尚可博白鹅。继周八代争战罢，无人收拾理则那。方今太平日无事，柄任儒术崇丘轲。安能以此尚论列，愿借辩口如悬河。石鼓之歌止于此，呜呼吾意其蹉跎。","dynasty":"唐代","tags":"唐诗三百首，题咏","title":"石鼓歌"}
{"author":"韩愈","content":"　　大凡物不得其平则鸣：草木之无声，风挠之鸣。水之无声，风荡之鸣。其跃也，或激之；其趋也，或梗之；其沸也，或炙之。金石之无声，或击之鸣。人之于言也亦然，有不得已者而后言。其歌也有思，其哭也有怀，凡出乎口而为声者，其皆有弗平者乎！　　乐也者，郁于中而泄于外者也，择其善鸣者而假之鸣。金、石、丝、竹、匏、土、革、木八者，物之善鸣者也。维天之于时也亦然，择其善鸣者而假之鸣。是故以鸟鸣春，以雷鸣夏，以虫鸣秋，以风鸣冬。四时之相推敚，其必有不得其平者乎？　　其于人也亦然。人声之精者为言，文辞之于言，又其精也，尤择其善鸣者而假之鸣。其在唐、虞，咎陶、禹，其善鸣者也，而假以鸣，夔弗能以文辞鸣，又自假于《韶》以鸣。夏之时，五子以其歌鸣。伊尹鸣殷，周公鸣周。凡载于《诗》、《书》六艺，皆鸣之善者也。周之衰，孔子之徒鸣之，其声大而远。传曰：“天将以夫子为木铎。”其弗信矣乎！其末也，庄周以其荒唐之辞鸣。楚，大国也，其亡也以屈原鸣。臧孙辰、孟轲、荀卿，以道鸣者也。杨朱、墨翟、管夷吾、晏婴、老聃、申不害、韩非、慎到、田骈、邹衍、尸佼、孙武、张仪、苏秦之属，皆以其术鸣。秦之兴，李斯鸣之。汉之时，司马迁、相如、扬雄，最其善鸣者也。其下魏晋氏，鸣者不及于古，然亦未尝绝也。就其善者，其声清以浮，其节数以急，其辞淫以哀，其志弛以肆；其为言也，乱杂而无章。将天丑其德莫之顾邪？何为乎不鸣其善鸣者也！　　唐之有天下，陈子昂、苏源明、元结、李白、杜甫、李观，皆以其所能鸣。其存而在下者，孟郊东野始以其诗鸣。其高出魏晋，不懈而及于古，其他浸淫乎汉氏矣。从吾游者，李翱、张籍其尤也。三子者之鸣信善矣。抑不知天将和其声，而使鸣国家之盛邪，抑将穷饿其身，思愁其心肠，而使自鸣其不幸邪？三子者之命，则悬乎天矣。其在上也奚以喜，其在下也奚以悲！东野之役于江南也，有若不释然者，故吾道其于天者以解之。","dynasty":"唐代","tags":"古文观止，议论，序文","title":"送孟东野序"}
{"author":"韩愈","content":"　　元和六年正月乙丑晦，主人使奴星结柳作车，缚草为船，载糗舆粮，牛繫轭下，引帆上樯。三揖穷鬼而告之曰：“闻子行有日矣，鄙人不敢问所涂，窃具船与车，备载糗粻，日吉时良，利行四方，子饭一盂，子啜一觞，携朋挚俦，去故就新，驾尘风，与电争先，子无底滞之尤，我有资送之恩，子等有意于行乎？”　　屏息潜听，如闻音声，若啸若啼，砉敥嘎嘤，毛发尽竖，竦肩缩颈，疑有而无，久乃可明，若有言者曰：“吾与子居，四十年余，子在孩提，吾不子愚，子学子耕，求官与名，惟子是从，不变于初。门神户灵，我叱我呵，包羞诡随，志不在他。子迁南荒，热烁湿蒸，我非其乡，百鬼欺陵。太学四年，朝韮暮盐，唯我保汝，人皆汝嫌。自初及终，未始背汝，心无异谋，口绝行语，於何听闻，云我当去？是必夫子信谗，有间于予也。我鬼非人，安用车船，鼻齅臭香，糗粻可捐。单独一身，谁为朋俦，子苟备知，可数已不？子能尽言，可谓圣智，情状既露，敢不回避。”　　主人应之曰：“予以吾为真不知也耶！子之朋俦，非六非四，在十去五，满七除二，各有主张，私立名字，捩手覆羹，转喉触讳，凡所以使吾面目可憎、语言无味者，皆子之志也。——其名曰智穷：矫矫亢亢，恶园喜方，羞为奸欺，不忍伤害；其次名曰学穷：傲数与名，摘抉杳微，高挹群言，执神之机；又其次曰文穷：不专一能，怪怪奇奇，不可时施，祗以自嬉；又其次曰命穷：影与行殊，而丑心妍，利居众后，责在人先；又其次曰交穷：磨肌戛骨，吐出心肝，企足以待，寘我仇怨。凡此五鬼，为吾五患，饥我寒我，兴讹造讪，能使我迷，人莫能间，朝悔其行，暮已复然，蝇营狗苟，驱去复还。”　　言未毕，五鬼相与张眼吐舌，跳踉偃仆，抵掌顿脚，失笑相顾。徐谓主人曰：“子知我名，凡我所为，驱我令去，小黠大痴。人生一世，其久几何，吾立子名，百世不磨。小人君子，其心不同，惟乖於时，乃与天通。携持琬琰，易一羊皮，饫于肥甘，慕彼糠糜。天下知子，谁过于予。虽遭斥逐，不忍于疏，谓予不信，请质诗书。”　　主人于是垂头丧气，上手称谢，烧车与船，延之上座。","dynasty":"唐代","tags":"辞赋精选，人生，抒情，自白","title":"送穷文"}
{"author":"韩愈","content":"荆山已去华山来，日出潼关四扇开。刺史莫辞迎候远，相公亲破蔡州回。","dynasty":"唐代","tags":"抒情","title":"次潼关先寄张十二阁老使君"}
{"author":"韩愈","content":"笋添南阶竹，日日成清閟.缥节已储霜，黄苞犹掩翠。出栏抽五六，当户罗三四。高标陵秋严，贞色夺春媚。稀生巧补林，并出疑争地。纵横乍依行，烂熳忽无次。风枝未飘吹，露粉先涵泪。何人可携玩，清景空瞪视。","dynasty":"唐代","title":"新竹"}
{"author":"韩愈","content":"青青水中蒲，下有一双鱼。君今上陇去，我在与谁居？青青水中蒲，长在水中居。寄语浮萍草，相随我不如。","dynasty":"唐代","tags":"乐府，妇女，思念","title":"青青水中蒲二首"}
{"author":"韩愈","content":"池上无风有落晖，杨花晴后自飞飞。为将纤质凌清镜，湿却无穷不得归。","dynasty":"唐代","tags":"自然，写景，柳絮","title":"池上絮"}
{"author":"韩愈","content":"公主当年欲占春，故将台榭押城闉。欲知前面花多少，直到南山不属人。","dynasty":"唐代","tags":"怀古，写人，讽刺","title":"游太平公主山庄"}
{"author":"韩愈","content":"山净江空水见沙，哀猿啼处两三家。筼筜竞长纤纤笋，踯躅闲开艳艳花。未报君恩知死所，莫令炎瘴送生涯。吟君诗罢看双鬓，斗觉霜毛一半加。","dynasty":"唐代","tags":"写景，抒情","title":"答张十一功曹"}
{"author":"韩愈","content":"穆穆鸾凤友，何年来止兹。飘零失故态，隔绝抱长思。翠角高独耸，金华焕相差。坐蒙恩顾重，毕命守阶墀。","dynasty":"唐代","title":"奉和武相公镇蜀时咏使宅韦太尉所养孔雀"}
{"author":"韩愈","content":"利剑光耿耿，佩之使我无邪心。故人念我寡徒侣，持用赠我比知音。我心如冰剑如雪，不能刺谗夫，使我心腐剑锋折。决云中断开青天，噫！剑与我俱变化归黄泉。","dynasty":"唐代","title":"利剑"}
{"author":"韩愈","content":"周楚仍连接，川原乍屈盘。云垂天不暖，尘涨雪犹乾。印绶归台室，旌旗别将坛。欲知迎候盛，骑火万星攒。","dynasty":"唐代","title":"同李二十八夜次襄城（李正封也）"}
{"author":"韩愈","content":"　　丞之职所以贰令，于一邑无所不当问。其下主簿、尉，主簿、尉乃有分职。丞位高而逼，例以嫌不可否事。文书行，吏抱成案诣丞，卷其前，钳以左手，右手摘纸尾，雁鹜行以进，平立睨丞曰：“当署。”丞涉笔占位，署惟谨，目吏，问：“可不可？”吏曰：“得。”则退。不敢略省，漫不知何事。官虽尊，力势反出主簿、尉下。谚数慢，必曰“丞”。至以相訾謷。丞之设，岂端使然哉？　　博陵崔斯立，种学绩文，以蓄其有，泓涵演迤，日大以肆。贞元初，挟其能战艺于京师，再进再屈千人。元和初，以前大理评事言得失黜官，再转而为丞兹邑。始至，喟曰：“官无卑，顾材不足塞职。”既噤不得施用，又喟曰：“丞哉，丞哉！余不负丞，而丞负余。”则尽枿去牙角，一蹑故迹，破崖岸而为之。　　丞厅故有记，坏漏污不可读。斯立易桷与瓦，墁治壁，悉书前任人名氏。庭有老槐四行，南墙巨竹千梃，俨立若相持，水㶁㶁循除鸣。斯立痛扫溉，对树二松，日吟哦其间。有问者，辄对曰：“余方有公事，子姑去。”考功郎中知制诰韩愈记。","dynasty":"唐代","tags":"文言文，揭露，讽刺，现实","title":"蓝田县丞厅壁记"}
{"author":"韩愈","content":"　　维年月日，潮州刺史韩愈使军事衙推秦济，以羊一、猪一，投恶溪之潭水，以与鳄鱼食，而告之曰：　　昔先王既有天下，列山泽，罔绳擉刃，以除虫蛇恶物为民害者，驱而出之四海之外。及后王德薄，不能远有，则江汉之间，尚皆弃之以与蛮、夷、楚、越；况潮岭海之间，去京师万里哉！鳄鱼之涵淹卵育于此，亦固其所。今天子嗣唐位，神圣慈武，四海之外，六合之内，皆抚而有之；况禹迹所揜，扬州之近地，刺史、县令之所治，出贡赋以供天地宗庙百神之祀之壤者哉？鳄鱼其不可与刺史杂处此土也。　　刺史受天子命，守此土，治此民，而鳄鱼睅然不安溪潭，据处食民畜、熊、豕、鹿、獐，以肥其身，以种其子孙；与刺史亢拒，争为长雄；刺史虽驽弱，亦安肯为鳄鱼低首下心，伈伈睍睍，为民吏羞，以偷活于此邪！且承天子命以来为吏，固其势不得不与鳄鱼辨。　　鳄鱼有知，其听刺史言：潮之州，大海在其南，鲸、鹏之大，虾、蟹之细，无不归容，以生以食，鳄鱼朝发而夕至也。今与鳄鱼约：尽三日，其率丑类南徙于海，以避天子之命吏；三日不能，至五日；五日不能，至七日；七日不能，是终不肯徙也。是不有刺史、听从其言也；不然，则是鳄鱼冥顽不灵，刺史虽有言，不闻不知也。夫傲天子之命吏，不听其言，不徙以避之，与冥顽不灵而为民物害者，皆可杀。刺史则选材技吏民，操强弓毒矢，以与鳄鱼从事，必尽杀乃止。其无悔！","dynasty":"唐代","tags":"古文观止，檄文","title":"祭鳄鱼文"}
{"author":"韩愈","content":"嗟尔戎人莫惨然，湖南地近保生全。我今罪重无归望，直去长安路八千。","dynasty":"唐代","title":"武关西逢配流吐番（谪潮州时途中作）"}
{"author":"韩愈","content":"　　博爱之谓仁，行而宜之之谓义，由是而之焉之谓道，足乎己无待于外之谓德。仁与义为定名，道与德为虚位。故道有君子小人，而德有凶有吉。老子之小仁义，非毁之也，其见者小也。坐井而观天，曰天小者，非天小也。彼以煦煦为仁，孑孑为义，其小之也则宜。其所谓道，道其所道，非吾所谓道也。其所谓德，德其所德，非吾所谓德也。凡吾所谓道德云者，合仁与义言之也，天下之公言也。老子之所谓道德云者，去仁与义言之也，一人之私言也。　　周道衰，孔子没，火于秦，黄老于汉，佛于晋、魏、梁、隋之间。其言道德仁义者，不入于杨，则归于墨；不入于老，则归于佛。入于彼，必出于此。入者主之，出者奴之；入者附之，出者污之。噫！后之人其欲闻仁义道德之说，孰从而听之？老者曰：“孔子，吾师之弟子也。”佛者曰：“孔子，吾师之弟子也。”为孔子者，习闻其说，乐其诞而自小也，亦曰“吾师亦尝师之”云尔。不惟举之于口，而又笔之于其书。噫！后之人虽欲闻仁义道德之说，其孰从而求之？　　甚矣，人之好怪也，不求其端，不讯其末，惟怪之欲闻。古之为民者四，今之为民者六。古之教者处其一，今之教者处其三。农之家一，而食粟之家六。工之家一，而用器之家六。贾之家一，而资焉之家六。奈之何民不穷且盗也？　　古之时，人之害多矣。有圣人者立，然后教之以相生相养之道。为之君，为之师。驱其虫蛇禽兽，而处之中土。寒然后为之衣，饥然后为之食。木处而颠，土处而病也，然后为之宫室。为之工以赡其器用，为之贾以通其有无，为之医药以济其夭死，为之葬埋祭祀以长其恩爱，为之礼以次其先后，为之乐以宣其湮郁，为之政以率其怠倦，为之刑以锄其强梗。相欺也，为之符、玺、斗斛、权衡以信之。相夺也，为之城郭甲兵以守之。害至而为之备，患生而为之防。今其言曰：“圣人不死，大盗不止。剖斗折衡，而民不争。”呜呼！其亦不思而已矣。如古之无圣人，人之类灭久矣。何也？无羽毛鳞介以居寒热也，无爪牙以争食也。　　是故君者，出令者也；臣者，行君之令而致之民者也；民者，出粟米麻丝，作器皿，通货财，以事其上者也。君不出令，则失其所以为君；臣不行君之令而致之民，则失其所以为臣；民不出粟米麻丝，作器皿，通货财，以事其上，则诛。今其法曰，必弃而君臣，去而父子，禁而相生相养之道，以求其所谓清净寂灭者。呜呼！其亦幸而出于三代之后，不见黜于禹、汤、文、武、周公、孔子也。其亦不幸而不出于三代之前，不见正于禹、汤、文、武、周公、孔子也。　　帝之与王，其号虽殊，其所以为圣一也。夏葛而冬裘，渴饮而饥食，其事虽殊，其所以为智一也。今其言曰：“曷不为太古之无事”？”是亦责冬之裘者曰：“曷不为葛之之易也？”责饥之食者曰：“曷不为饮之之易也？”传曰：“古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲正其心者，先诚其意。”然则古之所谓正心而诚意者，将以有为也。今也欲治其心而外天下国家，灭其天常，子焉而不父其父，臣焉而不君其君，民焉而不事其事。孔子之作《春秋》也，诸侯用夷礼则夷之，进于中国则中国之。经曰：“夷狄之有君，不如诸夏之亡。”《诗》曰：戎狄是膺，荆舒是惩”今也举夷狄之法，而加之先王之教之上，几何其不胥而为夷也？　　夫所谓先王之教者，何也？博爱之谓仁，行而宜之之谓义。由是而之焉之谓道。足乎己无待于外之谓德。其文：《诗》、《书》、《易》、《春秋》；其法：礼、乐、刑、政；其民：士、农、工、贾；其位：君臣、父子、师友、宾主、昆弟、夫妇；其服：麻、丝；其居：宫、室；其食：粟米、果蔬、鱼肉。其为道易明，而其为教易行也。是故以之为己，则顺而祥；以之为人，则爱而公；以之为心，则和而平；以之为天下国家，无所处而不当。是故生则得其情，死则尽其常。效焉而天神假，庙焉而人鬼飨。曰：“斯道也，何道也？”曰：“斯吾所谓道也，非向所谓老与佛之道也。尧以是传之舜，舜以是传之禹，禹以是传之汤，汤以是传之文、武、周公，文、武、周公传之孔子，孔子传之孟轲，轲之死，不得其传焉。荀与扬也，择焉而不精，语焉而不详。由周公而上，上而为君，故其事行。由周公而下，下而为臣，故其说长。然则如之何而可也？曰：“不塞不流，不止不行。人其人，火其书，庐其居。明先王之道以道之，鳏寡孤独废疾者有养也。其亦庶乎其可也！”","dynasty":"唐代","tags":"古文观止，推崇，儒道","title":"原道"}
{"author":"韩愈","content":"万里休言道路赊，有谁教汝度流沙。只今中国方多事，不用无端更乱华。","dynasty":"唐代","title":"赠译经僧"}
{"author":"韩愈","content":"辛夷高花最先开，青天露坐始此回。已呼孺人戛鸣瑟，更遣稚子传清杯。选壮军兴不为用，坐狂朝论无由陪。如今到死得闲处，还有诗赋歌康哉。洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。春田可耕时已催，王师北讨何当回。放车载草农事济，战马苦饥谁念哉。蔡州纳节旧将死，起居谏议联翩来。朝廷未省有遗策，肯不垂意瓶与罍。前随杜尹拜表回，笑言溢口何欢咍。孔丞别我适临汝，风骨峭峻遗尘埃。音容不接只隔夜，凶讣讵可相寻来。天公高居鬼神恶，欲保性命诚难哉。辛夷花房忽全开，将衰正盛须频来。清晨辉辉烛霞日，薄暮耿耿和烟埃。朝明夕暗已足叹，况乃满地成摧颓。迎繁送谢别有意，谁肯留恋少环回。","dynasty":"唐代","tags":"春天，写景，抒情，组诗","title":"感春五首"}
{"author":"韩愈","content":"乞雨女郎魂，炰羞洁且繁。庙开鼯鼠叫，神降越巫言。旱气期销荡，阴官想骏奔。行看五马入，萧飒已随轩。","dynasty":"唐代","title":"郴州祈雨"}
{"author":"韩愈","content":"母从子走者为谁，大夫夫人留后儿。昨日乘车骑大马，坐者起趋乘者下。庙堂不肯用干戈，呜呼奈汝母子何。","dynasty":"唐代","title":"汴州乱二首其二"}
{"author":"韩愈","content":"火透波穿不计春，根如头面干如身。偶然题作木居士，便有无穷求福人。为神讵比沟中断，遇赏还同爨下馀。朽蠹不胜刀锯力，匠人虽巧欲何如。","dynasty":"唐代","title":"题木居士二首"}
{"author":"韩愈","content":"李杜文章在，光焰万丈长。不知群儿愚，那用故谤伤。蚍蜉撼大树，可笑不自量！伊我生其后，举颈遥相望。夜梦多见之，昼思反微茫。徒观斧凿痕，不瞩治水航。想当施手时，巨刃磨天扬。垠崖划崩豁，乾坤摆雷硠。唯此两夫子，家居率荒凉。帝欲长吟哦，故遣起且僵。翦翎送笼中，使看百鸟翔。平生千万篇，金薤垂琳琅。仙官敕六丁，雷电下取将。流落人间者，太山一毫芒。我愿生两翅，捕逐出八荒。精诚忽交通，百怪入我肠。刺手拔鲸牙，举瓢酌天浆。腾身跨汗漫，不著织女襄。顾语地上友，经营无太忙。乞君飞霞佩，与我高颉颃。","dynasty":"唐代","tags":"论诗","title":"调张籍"}
{"author":"韩愈","content":"五岳祭秩皆三公，四方环镇嵩当中。火维地荒足妖怪，天假神柄专其雄。喷云泄雾藏半腹，虽有绝顶谁能穷？我来正逢秋雨节，阴气晦昧无清风。潜心默祷若有应，岂非正直能感通！须臾静扫众峰出，仰见突兀撑青空。紫盖连延接天柱，石廪腾掷堆祝融。森然魄动下马拜，松柏一径趋灵宫。粉墙丹柱动光彩，鬼物图画填青红。升阶伛偻荐脯酒，欲以菲薄明其衷。庙令老人识神意，睢盱侦伺能鞠躬。手持杯珓导我掷，云此最吉余难同。窜逐蛮荒幸不死，衣食才足甘长终。侯王将相望久绝，神纵欲福难为功。夜投佛寺上高阁，星月掩映云曈昽。猿鸣钟动不知曙，杲杲寒日生于东。","dynasty":"唐代","tags":"唐诗三百首，登高，寺庙","title":"谒衡岳庙遂宿岳寺题门楼"}
{"author":"韩愈","content":"无尘从不扫，有鸟莫令弹。若要添风月，应除数百竿。","dynasty":"唐代","title":"奉和虢州刘给事使君三堂新题二十一咏。竹径"}
{"author":"韩愈","content":"长沙千里平，胜地犹在险。况当江阔处，斗起势匪渐。深林高玲珑，青山上琬琰。路穷台殿辟，佛事焕且俨。剖竹走泉源，开廊架崖广。是时秋之残，暑气尚未敛。群行忘后先，朋息弃拘检。客堂喜空凉，华榻有清簟。涧蔬煮蒿芹，水果剥菱芡。伊余夙所慕，陪赏亦云忝。幸逢车马归，独宿门不掩。山楼黑无月，渔火灿星点。夜风一何喧，杉桧屡磨飐.犹疑在波涛，怵惕梦成魇。静思屈原沈，远忆贾谊贬。椒兰争妒忌，绛灌共谗谄。谁令悲生肠，坐使泪盈脸。翻飞乏羽翼，指摘困瑕玷。珥貂藩维重，政化类分陕。礼贤道何优，奉己事苦俭。大厦栋方隆，巨川楫行剡。经营诚少暇，游宴固已歉。旅程愧淹留，徂岁嗟荏苒。平生每多感，柔翰遇频染。展转岭猿鸣，曙灯青睒睒。","dynasty":"唐代","title":"陪杜侍御游湘西两寺独宿有题一首，因献杨常侍"}
{"author":"韩愈","content":"峨峨进贤冠，耿耿水苍佩。服章岂不好，不与德相对。顾影听其声，赪颜汗渐背。进乏犬鸡效，又不勇自退。坐食取其肥，无堪等聋瞶.长风吹天墟，秋日万里晒。抵暮但昏眠，不成歌慷慨。","dynasty":"唐代","title":"朝归"}
{"author":"韩愈","content":"始我来京师，止携一束书。辛勤三十年，以有此屋庐。此屋岂为华，于我自有余。中堂高且新，四时登牢蔬。前荣馔宾亲，冠婚之所于。庭内无所有，高树八九株。有藤娄络之，春华夏阴敷。东堂坐见山，云风相吹嘘。松果连南亭，外有瓜芋区。西偏屋不多，槐榆翳空虚。山鸟旦夕鸣，有类涧谷居。主妇治北堂，膳服适戚疏。恩封高平君，子孙从朝裾。开门问谁来，无非卿大夫。不知官高卑，玉带悬金鱼。问客之所为，峨冠讲唐虞。酒食罢无为，棋槊以相娱。凡此座中人，十九持钧枢。又问谁与频，莫与张樊如。来过亦无事，考评道精粗。跹跹媚学子，墙屏日有徒。以能问不能，其蔽岂可祛。嗟我不修饰，事与庸人俱。安能坐如此，比肩于朝儒。诗以示儿曹，其无迷厥初。","dynasty":"唐代","tags":"亲情","title":"示儿"}
{"author":"韩愈","content":"蕲州笛竹天下知，郑君所宝尤瑰奇。携来当昼不得卧，一府传看黄琉璃。体坚色净又藏节，尽眼凝滑无瑕疵。法曹贫贱众所易，腰腹空大何能为，自从五月困暑湿，如坐深甑遭蒸炊。手磨袖拂心语口，慢肤多汗真相宜。日暮归来独惆怅，有卖直欲倾家资。谁谓故人知我意，卷送八尺含风漪。呼奴扫地铺未了，光彩照耀惊童儿。青蝇侧翅蚤虱避，肃肃疑有清飙吹。倒身甘寝百疾愈，却愿天日恒炎曦。明珠青玉不足报，赠子相好无时衰。","dynasty":"唐代","title":"郑群赠簟"}
{"author":"韩愈","content":"万木声号呼，百川气交会。——孟郊庭翻树离合，牖变景明蔼。——韩愈潈泻殊未终，飞浮亦云泰。——孟郊牵怀到空山，属听迩惊濑。——韩愈檐垂白练直，渠涨清湘大。——孟郊甘津泽祥禾，伏润肥荒艾。——韩愈主人吟有欢，客子歌无奈。——孟郊侵阳日沈玄，剥节风搜兑。——韩愈坱圠游峡喧，飕飗卧江汰。——孟郊微飘来枕前，高洒自天外。——韩愈蛩穴何迫迮，蝉枝扫鸣哕。——孟郊楥菊茂新芳，径兰销晚馤.——韩愈地镜时昏晓，池星竞漂沛。——孟郊欢呶寻一声，灌注咽群籁。——韩愈儒宫烟火湿，市舍煎熬忲。——孟郊卧冷空避门，衣寒屡循带。——韩愈水怒已倒流，阴繁恐凝害。——孟郊忧鱼思舟楫，感禹勤畎浍。——韩愈怀襄信可畏，疏决须有赖。——孟郊筮命或冯蓍，卜晴将问蔡。——韩愈庭商忽惊舞，墉禜亦亲酹。——孟郊氛醨稍疏映，雺乱还拥荟。阴旌时摎流，帝鼓镇訇磕。——韩愈枣圃落青玑，瓜畦烂文贝。贫薪不烛灶，富粟空填廥.——韩愈秦俗动言利，鲁儒欲何匄。深路倒羸骖，弱途拥行轪.——孟郊毛羽皆遭冻，离褷不能翙。翻浪洗虚空，倾涛败藏盖。——孟郊吾人犹在陈，僮仆诚自郐。因思征蜀士，未免湿戎旆。——韩愈安得发商飙，廓然吹宿霭。白日悬大野，幽泥化轻壒。——韩愈战场暂一干，贼肉行可脍。——韩愈搜心思有效，抽策期称最。岂惟虑收获，亦以求颠沛。——孟郊禽情初啸俦，础色微收霈。庶几谐我愿，遂止无已太。——韩愈","dynasty":"唐代","title":"秋雨联句"}
{"author":"韩愈","content":"秦地吹箫女，湘波鼓瑟妃。佩兰初应梦，奔月竟沦辉。夫族迎魂去，宫官会葬归。从今沁园草，无复更芳菲。","dynasty":"唐代","title":"梁国惠康公主挽歌二首其二"}
{"author":"韩愈","content":"天星牢落鸡喔咿，仆夫起餐车载脂。正当穷冬寒未已，借问君子行安之。会朝元正无不至，受命上宰须及期。侍从近臣有虚位，公今此去归何时。","dynasty":"唐代","title":"天星送杨凝郎中贺正"}
{"author":"韩愈","content":"幸自枝条能树立，可烦萝蔓作交加。傍人不解寻根本，却道新花胜旧花。","dynasty":"唐代","title":"游城南十六首其六"}
{"author":"韩愈","content":"南馆城阴阔，东湖水气多。直须台上看，始奈月明何。","dynasty":"唐代","title":"奉和虢州刘给事使君三堂新题二十一咏。月台"}
{"author":"韩愈","content":"黄黄芜菁花，桃李事已退。狂风簸枯榆，狼籍九衢内。春序一如此，汝颜安足赖。谁能驾飞车，相从观海外。","dynasty":"唐代","title":"感春三首其二"}
{"author":"韩愈","content":"已分将身著地飞，那羞践踏损光晖。无端又被春风误，吹落西家不得归。","dynasty":"唐代","title":"游城南十六首。落花"}
{"author":"韩愈","content":"翻翻江浦荷，而今生在此。擢擢菰叶长，芳根复谁徙。露涵两鲜翠，风荡相磨倚。但取主人知，谁言盆盎是。","dynasty":"唐代","title":"奉和钱七兄曹长盆池所植"}
{"author":"韩愈","content":"暂出城门蹋青草，远于林下见春山。应须韦杜家家到，只有今朝一日闲。","dynasty":"唐代","title":"游城南十六首。出城"}
{"author":"韩愈","content":"雪飐霜翻看不分，雷惊电激语难闻。沿涯宛转到深处，何限青天无片云。","dynasty":"唐代","title":"郴口又赠二首其二"}
{"author":"韩愈","content":"势要情所重，排斥则埃尘。骨肉未免然，又况四海人。嶷嶷桂林伯，矫矫义勇身。生平所未识，待我逾交亲。遗我数幅书，继以药物珍。药物防瘴疠，书劝养形神。不知四罪地，岂有再起辰。穷途致感激，肝胆还轮囷。","dynasty":"唐代","title":"赠别元十八协律六首其四"}
{"author":"韩愈","content":"乞雨女郎魂，炰羞洁且繁。庙开鼯鼠叫，神降越巫言。旱气期销荡，阴官想骏奔。行看五马入，萧飒已随轩。","dynasty":"唐代","title":"郴州祈雨"}
{"author":"韩愈","content":"文武功成后，居为百辟师。林园穷胜事，钟鼓乐清时。摆落遗高论，雕镌出小诗。自然无不可，范蠡尔其谁。","dynasty":"唐代","title":"奉和仆射裴相公感恩言志（穆宗长庆二年，裴度罢）"}
{"author":"韩愈","content":"南山有高树，花叶何衰衰。上有凤凰巢，凤凰乳且栖。四旁多长枝，群鸟所托依。黄鹄据其高，众鸟接其卑。不知何山鸟，羽毛有光辉。飞飞择所处，正得众所希。上承凤凰恩，自期永不衰。中与黄鹄群，不自隐其私。下视众鸟群，汝徒竟何为。不知挟丸子，心默有所规。弹汝枝叶间，汝翅不觉摧。或言由黄鹄，黄鹄岂有之。慎勿猜众鸟，众鸟不足猜。无人语凤凰，汝屈安得知。黄鹄得汝去，婆娑弄毛衣。前汝下视鸟，各议汝瑕疵。汝岂无朋匹，有口莫肯开。汝落蒿艾间，几时复能飞。哀哀故山友，中夜思汝悲。路远翅翎短，不得持汝归。","dynasty":"唐代","title":"南山有高树行赠李宗闵"}
{"author":"韩愈","content":"东方半明大星没，独有太白配残月。嗟尔残月勿相疑，同光共影须臾期。残月晖晖，太白睒睒。鸡三号，更五点。","dynasty":"唐代","title":"东方半明"}
{"author":"韩愈","content":"梁维西南屏，山厉水刻屈。禀生肖剿刚，难谐在民物。荥公鼎轴老，享斡力健倔。帝咨女予往，牙纛前岔坲.威风挟惠气，盖壤两劘拂。茫漫华黑间，指画变恍欻.诚既富而美，章汇霍炳蔚。日延讲大训，龟判错衮黻。樊子坐宾署，演孔刮老佛。金舂撼玉应，厥臭剧蕙郁。遗我一言重，跽受惕斋栗。辞悭义卓阔，呀豁疚掊掘。如新去耵聍，雷霆逼飓f2.缀此岂为训，俚言绍庄屈。","dynasty":"唐代","title":"山南郑相公樊员外酬答为诗…樊封以示愈依赋十四韵以献"}
{"author":"韩愈","content":"帝忧南国切，改命付忠良。壤画星摇动，旗分兽簸扬。五营兵转肃，千里地还方。控带荆门远，飘浮汉水长。赐书宽属郡，战马隔邻疆。纵猎雷霆迅，观棋玉石忙。风流岘首客，花艳大堤倡。富贵由身致，谁教不自强。","dynasty":"唐代","title":"送李尚书赴襄阳八韵得长字"}
{"author":"韩愈","content":"寒食时看度，春游事已违。风光连日直，阴雨半朝归。不见红球上，那论彩索飞。惟将新赐火，向曙著朝衣。","dynasty":"唐代","title":"寒食直归遇雨"}
{"author":"韩愈","content":"　　二月十六日，前乡贡进士韩愈，谨再拜言相公阁下：　　向上书及所著文后，待命凡十有九日，不得命。恐惧不敢逃遁，不知所为，乃复敢自纳于不测之诛，以求毕其说，而请命于左右。　　愈闻之：蹈水火者之求免于人也，不惟其父兄子弟之慈爱，然后呼而望之也。将有介于其侧者，虽其所憎怨，苟不至乎欲其死者，则将大其声疾呼而望其仁之也。彼介于其侧者，闻其声而见其事，不惟其父兄子弟之慈爱，然后往而全之也。虽有所憎怨，苟不至乎欲其死者，则将狂奔尽气，濡手足，焦毛发，救之而不辞也。若是者何哉？其势诚急而其情诚可悲也。　　愈之强学力行有年矣。愚不惟道之险夷，行且不息，以蹈于穷饿之水火，其既危且亟矣，大其声而疾呼矣。阁下其亦闻而见之矣，其将往而全之欤？抑将安而不救欤？有来言于阁下者曰：“有观溺于水而爇于火者，有可救之道，而终莫之救也。”阁下且以为仁人乎哉？不然，若愈者，亦君子之所宜动心者也。　　或谓愈：“子言则然矣，宰相则知子矣，如时不可何？”愈窃谓之不知言者。诚其材能不足当吾贤相之举耳；若所谓时者，固在上位者之为耳，非天之所为也。前五六年时，宰相荐闻，尚有自布衣蒙抽擢者，与今岂异时哉？且今节度、观察使及防御营田诸小使等，尚得自举判官，无间于已仕未仕者；况在宰相，吾君所尊敬者，而曰不可乎？古之进人者，或取于盗，或举于管库。今布衣虽贱，犹足以方乎此。情隘辞蹙，不知所裁，亦惟少垂怜焉。　　愈再拜。","dynasty":"唐代","tags":"古文观止，书信，议论，用人","title":"后十九日复上宰相书"}
{"author":"韩愈","content":"河之水，去悠悠。我不如，水东流。我有孤侄在海陬，三年不见兮使我生忧。日复日，夜复夜。三年不见汝，使我鬓发未老而先化。河之水，悠悠去。我不如，水东注。我有孤侄在海浦，三年不见兮使我心苦。采蕨于山，缗鱼于渊。我徂京师，不远其还。","dynasty":"唐代","title":"河之水二首寄子侄老成"}
{"author":"韩愈","content":"来往再逢梅柳新，别离一醉绮罗春。久钦江总文才妙，自叹虞翻骨相屯。鸣笛急吹争落日，清歌缓送款行人。已知奏课当征拜，那复淹留咏白蘋.","dynasty":"唐代","title":"韶州留别张端公使君（时宪宗元和十四年十月）"}
{"author":"韩愈","content":"洞庭九州间，厥大谁与让。南汇群崖水，北注何奔放。潴为七百里，吞纳各殊状。自古澄不清，环混无归向。炎风日搜搅，幽怪多冗长。轩然大波起，宇宙隘而妨。巍峨拔嵩华，腾踔较健壮。声音一何宏，轰輵车万两。犹疑帝轩辕，张乐就空旷。蛟螭露笋簴，缟练吹组帐。鬼神非人世，节奏颇跌踼.阳施见夸丽，阴闭感凄怆。朝过宜春口，极北缺堤障。夜缆巴陵洲，丛芮才可傍。星河尽涵泳，俯仰迷下上。馀澜怒不已，喧聒鸣瓮盎。明登岳阳楼，辉焕朝日亮。飞廉戢其威，清晏息纤纩。泓澄湛凝绿，物影巧相况。江豚时出戏，惊波忽荡漾。时当冬之孟，隙窍缩寒涨。前临指近岸，侧坐眇难望。涤濯神魂醒，幽怀舒以畅。主人孩童旧，握手乍忻怅。怜我窜逐归，相见得无恙。开筵交履舄，烂漫倒家酿。杯行无留停，高柱送清唱。中盘进橙栗，投掷倾脯酱。欢穷悲心生，婉娈不能忘。念昔始读书，志欲干霸王。屠龙破千金，为艺亦云亢。爱才不择行，触事得谗谤。前年出官由，此祸最无妄。公卿采虚名，擢拜识天仗。奸猜畏弹射，斥逐恣欺诳。新恩移府庭，逼侧厕诸将。于嗟苦驽缓，但惧失宜当。追思南渡时，鱼腹甘所葬。严程迫风帆，劈箭入高浪。颠沈在须臾，忠鲠谁复谅。生还真可喜，克己自惩创。庶从今日后，粗识得与丧。事多改前好，趣有获新尚。誓耕十亩田，不取万乘相。细君知蚕织，稚子已能饷。行当挂其冠，生死君一访。","dynasty":"唐代","title":"岳阳楼别窦司直"}
{"author":"韩愈","content":"崔君初来时，相识颇未惯。但闻赤县尉，不比博士慢。赁屋得连墙，往来忻莫间。我时亦新居，触事苦难办。蔬飧要同吃，破袄请来绽。谓言安堵后，贷借更何患。不知孤遗多，举族仰薄宦。有时未朝餐，得米日已晏。隔墙闻讙呼，众口极鹅雁。前计顿乖张，居然见真赝。娇儿好眉眼，袴脚冻两骭.捧书随诸兄，累累两角丱.冬惟茹寒齑，秋始识瓜瓣。问之不言饥，饫若厌刍豢。才名三十年，久合居给谏。白头趋走里，闭口绝谤讪。府公旧同袍，拔擢宰山涧。寄诗杂诙俳，有类说鹏鷃.上言酒味酸，冬衣竟未擐。下言人吏稀，惟足彪与虥。又言致猪鹿，此语乃善幻。三年国子师，肠肚习藜苋。况住洛之涯，鲂鳟可罩汕。肯效屠门嚼，久嫌弋者篡。谋拙日焦拳，活计似锄刬.男寒涩诗书，妻瘦剩腰襻。为官不事职，厥罪在欺谩。行当自劾去，渔钓老葭薍.岁穷寒气骄，冰雪滑磴栈。音问难屡通，何由觌清盼。","dynasty":"唐代","title":"崔十六少府摄伊阳，以诗及书见投，因酬三十韵"}
{"author":"韩愈","content":"白水龙飞已几春，偶逢遗迹问耕人。丘坟发掘当官路，何处南阳有近亲。","dynasty":"唐代","title":"题广昌馆（在随州枣阳县南）"}
{"author":"韩愈","content":"晨及曲河驿，凄然自伤情。群乌巢庭树，乳燕飞檐楹。而我抱重罪，孑孑万里程。亲戚顿乖角，图史弃纵横。下负明义重，上孤朝命荣。杀身谅无补，何用答生成。","dynasty":"唐代","title":"食曲河驿"}
{"author":"韩愈","content":"　　古之君子，其责己也重以周，其待人也轻以约。重以周，故不怠；轻以约，故人乐为善。　　闻古之人有舜者，其为人也，仁义人也。求其所以为舜者，责于己曰：“彼，人也；予，人也。彼能是，而我乃不能是！”早夜以思，去其不如舜者，就其如舜者。闻古之人有周公者，其为人也，多才与艺人也。求其所以为周公者，责于己曰：“彼，人也；予，人也。彼能是，而我乃不能是！”早夜以思，去其不如周公者，就其如周公者。舜，大圣人也，后世无及焉；周公，大圣人也，后世无及焉。是人也，乃曰：“不如舜，不如周公，吾之病也。”是不亦责于身者重以周乎！其于人也，曰：“彼人也，能有是，是足为良人矣；能善是，是足为艺人矣。”取其一，不责其二；即其新，不究其旧：恐恐然惟惧其人之不得为善之利。一善易修也，一艺易能也，其于人也，乃曰：“能有是，是亦足矣。”曰：“能善是，是亦足矣。”不亦待于人者轻以约乎？　　今之君子则不然。其责人也详，其待己也廉。详，故人难于为善；廉，故自取也少。己未有善，曰：“我善是，是亦足矣。”己未有能，曰：“我能是，是亦足矣。”外以欺于人，内以欺于心，未少有得而止矣，不亦待其身者已廉乎？　　其于人也，曰：“彼虽能是，其人不足称也；彼虽善是，其用不足称也。”举其一，不计其十；究其旧，不图其新：恐恐然惟惧其人之有闻也。是不亦责于人者已详乎？　　夫是之谓不以众人待其身，而以圣人望于人，吾未见其尊己也。　　虽然，为是者，有本有原，怠与忌之谓也。怠者不能修，而忌者畏人修。吾尝试之矣，尝试语于众曰：“某良士，某良士。”其应者，必其人之与也；不然，则其所疏远不与同其利者也；不然，则其畏也。不若是，强者必怒于言，懦者必怒于色矣。又尝语于众曰：“某非良士，某非良士。”其不应者，必其人之与也，不然，则其所疏远不与同其利者也，不然，则其畏也。不若是，强者必说于言，懦者必说于色矣。　　是故事修而谤兴，德高而毁来。呜呼！士之处此世，而望名誉之光，道德之行，难已！　　将有作于上者，得吾说而存之，其国家可几而理欤！","dynasty":"唐代","tags":"古文观止，叙事，寓理","title":"原毁"}
{"author":"韩愈","content":"东风花树下，送尔出京城。久抱伤春意，新添惜别情。归来身已病，相见眼还明。更遣将诗酒，谁家逐后生。","dynasty":"唐代","title":"杏园送张彻侍御"}
{"author":"韩愈","content":"前夕虽十五，月长未满规。君来晤我时，风露渺无涯。浮云散白石，天宇开青池。孤质不自惮，中天为君施。玩玩夜遂久，亭亭曙将披。况当今夕圆，又以嘉客随。惜无酒食乐，但用歌嘲为。","dynasty":"唐代","title":"玩月喜张十八员外以王六秘书至（王六，王建也）"}
{"author":"韩愈","content":"曲江山水闻来久，恐不知名访倍难。愿借图经将入界，每逢佳处便开看。","dynasty":"唐代","title":"将至韶州先寄张端公使君借图经"}
{"author":"韩愈","content":"玉川先生洛城里，破屋数间而已矣。一奴长须不裹头，一婢赤脚老无齿。辛勤奉养十馀人，上有慈亲下妻子。先生结发憎俗徒，闭门不出动一纪。至今邻僧乞米送，仆忝县尹能不耻。俸钱供给公私馀，时致薄少助祭祀。劝参留守谒大尹，言语才及辄掩耳。水北山人得名声，去年去作幕下士。水南山人又继往，鞍马仆从塞闾里。少室山人索价高，两以谏官征不起。彼皆刺口论世事，有力未免遭驱使。先生事业不可量，惟用法律自绳己。春秋三传束高阁，独抱遗经穷终始。往年弄笔嘲同异，怪辞惊众谤不已。近来自说寻坦途。犹上虚空跨绿駬。去年生儿名添丁，意令与国充耘耔。国家丁口连四海，岂无农夫亲耒耜。先生抱才终大用，宰相未许终不仕。假如不在陈力列，立言垂范亦足恃。苗裔当蒙十世宥，岂谓贻厥无基阯.故知忠孝生天性，洁身乱伦定足拟。昨晚长须来下状，隔墙恶少恶难似。每骑屋山下窥阚，浑舍惊怕走折趾。凭依婚媾欺官吏，不信令行能禁止。先生受屈未曾语，忽此来告良有以。嗟我身为赤县令，操权不用欲何俟。立召贼曹呼伍伯，尽取鼠辈尸诸市。先生又遣长须来，如此处置非所喜。况又时当长养节，都邑未可猛政理。先生固是余所畏，度量不敢窥涯涘。放纵是谁之过欤，效尤戮仆愧前史。买羊沽酒谢不敏，偶逢明月曜桃李。先生有意许降临，更遣长须致双鲤。","dynasty":"唐代","title":"寄卢仝（宪宗元和六年河南令时作）"}
{"author":"韩愈","content":"雨之施，物以孳。我何意于彼为？自周之先，其艰其勤。以有疆宇，私我后人。我祖在上，四方在下。厥临孔威，敢戏以侮。孰荒于门，孰治于田。四海既均，越裳是臣。","dynasty":"唐代","title":"琴曲歌辞。越裳操"}
{"author":"韩愈","content":"去年落一牙，今年落一齿。俄然落六七，落势殊未已。馀存皆动摇，尽落应始止。忆初落一时，但念豁可耻。及至落二三，始忧衰即死。每一将落时，懔懔恒在已。叉牙妨食物，颠倒怯漱水。终焉舍我落，意与崩山比。今来落既熟，见落空相似。馀存二十馀，次第知落矣。倘常岁落一，自足支两纪。如其落并空，与渐亦同指。人言齿之落，寿命理难恃。我言生有涯，长短俱死尔。人言齿之豁，左右惊谛视。我言庄周云，水雁各有喜。语讹默固好，嚼废软还美。因歌遂成诗，持用诧妻子。","dynasty":"唐代","title":"落齿"}
{"author":"韩愈","content":"浩态狂香昔未逢，红灯烁烁绿盘笼。觉来独对情惊恐，身在仙宫第几重。","dynasty":"唐代","title":"芍药（元和中知制诰寓直禁中作）"}
{"author":"韩愈","content":"尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。","dynasty":"唐代","title":"和仆射相公朝回见寄"}
{"author":"韩愈","content":"未为世用古来多，如子雄文世孰过。好待功成身退后，却抽身去卧烟萝。","dynasty":"唐代","title":"别韩湘"}
{"author":"韩愈","content":"耒耜兴姬国，輴欙建夏家。在功诚可尚，于道讵为华。象帝威容大，仙宗宝历赊。卫门罗戟槊，图壁杂龙蛇。礼乐追尊盛，乾坤降福遐。四真皆齿列，二圣亦肩差。阳月时之首，阴泉气未牙。殿阶铺水碧，庭炬坼金葩。紫极观忘倦，青词奏不哗。噌吰宫夜辟，嘈囐鼓晨挝。亵味陈奚取，名香荐孔嘉。垂祥纷可录，俾寿浩无涯。贵相山瞻峻，清文玉绝瑕。代工声问远，摄事敬恭加。皎洁当天月，葳蕤捧日霞。唱妍酬亦丽，俯仰但称嗟。","dynasty":"唐代","title":"奉和杜相公太清宫纪事陈诚上李相公十六韵（杜元颖也）"}
{"author":"韩愈","content":"丈人庭中开好花，更无凡木争春华。翠茎红蕊天力与，此恩不属黄钟家。温馨熟美鲜香起，似笑无言习君子。霜刀翦汝天女劳，何事低头学桃李。娇痴婢子无灵性，竞挽春衫来此并。欲将双颊一睎红，绿窗磨遍青铜镜。一尊春酒甘若饴，丈人此乐无人知。花前醉倒歌者谁，楚狂小子韩退之。","dynasty":"唐代","title":"芍药歌（一本作王司马红芍药歌）"}
{"author":"韩愈","content":"无尘从不扫，有鸟莫令弹。若要添风月，应除数百竿。","dynasty":"唐代","title":"奉和虢州刘给事使君三堂新题二十一咏。竹径"}
{"author":"韩愈","content":"非痴非狂谁氏子，去入王屋称道士。白头老母遮门啼，挽断衫袖留不止。翠眉新妇年二十，载送还家哭穿市。或云欲学吹凤笙，所慕灵妃媲萧史。又云时俗轻寻常，力行险怪取贵仕。神仙虽然有传说，知者尽知其妄矣。圣君贤相安可欺，乾死穷山竟何俟。呜呼余心诚岂弟，愿往教诲究终始。罚一劝百政之经，不从而诛未晚耳。谁其友亲能哀怜，写吾此诗持送似。","dynasty":"唐代","title":"谁氏子"}
{"author":"韩愈","content":"大匠无弃材，寻尺各有施。况当营都邑，杞梓用不疑。张侯嵩高来，面有熊豹姿。开口论利害，剑锋白差差。恨无一尺捶，为国苔羌夷。诣阙三上书，臣非黄冠师。臣有胆与气，不忍死茅茨。又不媚笑语，不能伴儿嬉。乃著道士服，众人莫臣知。臣有平贼策，狂童不难治。其言简且要，陛下幸听之。天空日月高，下照理不遗。或是章奏繁，裁择未及斯。宁当不俟报，归袖风披披。答我事不尔，吾亲属吾思。昨宵梦倚门，手取连环持。今日有书至，又言归何时。霜天熟柿栗，收拾不可迟。岭北梁可构，寒鱼下清伊。既非公家用，且复还其私。从容进退间，无一不合宜。时有利不利，虽贤欲奚为。但当励前操，富贵非公谁。","dynasty":"唐代","title":"送张道士"}
{"author":"韩愈","content":"四海失巢穴，两都困尘埃。感恩由未报，惆怅空一来。裘破气不暖，马羸鸣且哀。主人情更重，空使剑锋摧。","dynasty":"唐代","title":"赠河阳李大夫（李芃，河阳节度使）"}
{"author":"韩愈","content":"巧匠斫山骨，刳中事煎烹。——刘师服直柄未当权，塞口且吞声。——侯喜龙头缩菌蠢，豕腹涨彭亨。——轩辕弥明外苞干藓文，中有暗浪惊。——刘师服在冷足自安，遭焚意弥贞。——侯喜谬当鼎鼐间，妄使水火争。——轩辕弥明大似烈士胆，圆如战马缨。——刘师服上比香炉尖，下与镜面平。——侯喜秋瓜未落蒂，冻芋强抽萌。——轩辕弥明一块元气闭，细泉幽窦倾。——刘师服不值输写处，焉知怀抱清。——侯喜方当洪炉然，益见小器盈。——轩辕弥明睆睆无刃迹，团团类天成。——刘师服遥疑龟负图，出曝晓正晴。——侯喜旁有双耳穿，上有孤髻撑。或讶短尾铫，又似无足铛。——刘师服可惜寒食球，掷此傍路坑。——侯喜何当出灰灺，无计离瓶罂。——轩辕弥明陋质荷斟酌，狭中愧提擎。——刘师服岂能煮仙药，但未污羊羹。——侯喜形模妇女笑，度量儿童轻。——轩辕弥明徒示坚重性，不过升合盛。——刘师服傍似废毂仰，侧见折轴横。——侯喜时于蚯蚓窍，微作苍蝇鸣。——轩辕弥明以兹翻溢愆，实负任使诚。——刘师服常居顾盼地，敢有漏泄情。——侯喜宁依暖爇弊，不与寒凉并。——轩辕弥明区区徒自效，琐琐不足呈。——侯喜回旋但兀兀，开阖惟铿铿。——刘师服全胜瑚琏贵，空有口传名。岂比俎豆古，不为手所撜。——轩辕弥明磨砻去圭角，浸润著光精。愿君莫嘲诮，此物方施行。——轩辕弥明","dynasty":"唐代","title":"石鼎联句"}
{"author":"韩愈","content":"双鸟海外来，飞飞到中州。一鸟落城市，一鸟集岩幽。不得相伴鸣，尔来三千秋。两鸟各闭口，万象衔口头。春风卷地起，百鸟皆飘浮。两鸟忽相逢，百日鸣不休。有耳聒皆聋，有口反自羞。百舌旧饶声，从此恒低头。得病不呻唤，泯默至死休。雷公告天公，百物须膏油。自从两鸟鸣，聒乱雷声收。鬼神怕嘲咏，造化皆停留。草木有微情，挑抉示九州。虫鼠诚微物，不堪苦诛求。不停两鸟鸣，百物皆生愁。不停两鸟鸣，自此无春秋。不停两鸟鸣，日月难旋輈.不停两鸟鸣，大法失九畴。周公不为公，孔丘不为丘。天公怪两鸟，各捉一处囚。百虫与百鸟，然后鸣啾啾。两鸟既别处，闭声省愆尤。朝食千头龙，暮食千头牛。朝饮河生尘，暮饮海绝流。还当三千秋，更起鸣相酬。","dynasty":"唐代","title":"双鸟诗"}
{"author":"韩愈","content":"　　麟之为灵，昭昭也。咏于《诗》，书于《春秋》，杂出于传记百家之书，虽妇人小子皆知其为祥也。　　然麟之为物，不畜于家，不恒有于天下。其为形也不类，非若马牛犬豕豺狼麋鹿然。然则虽有麟，不可知其为麟也。　　角者吾知其为牛，鬣者吾知其为马，犬豕豺狼麋鹿，吾知其为犬豕豺狼麋鹿。惟麟也，不可知。不可知，则其谓之不祥也亦宜。虽然，麟之出，必有圣人在乎位。麟为圣人出也。圣人者，必知麟，麟之果不为不祥也。　　又曰：“麟之所以为麟者，以德不以形。”若麟之出不待圣人，则谓之不祥也亦宜。","dynasty":"唐代","tags":"古文观止，动物","title":"获麟解"}
{"author":"韩愈","content":"侯家林馆胜，偶入得垂竿。曲树行藤角，平池散芡盘。羽沈知食驶，缗细觉牵难。聊取夸儿女，榆条系从鞍。一径向池斜，池塘野草花。雨多添柳耳，水长减蒲芽。坐厌亲刑柄，偷来傍钓车。太平公事少，吏隐讵相赊。独往南塘上，秋晨景气醒。露排四岸草，风约半池萍。鸟下见人寂，鱼来闻饵馨。所嗟无可召，不得倒吾瓶。秋半百物变，溪鱼去不来。风能坼芡觜，露亦染梨腮。远岫重叠出，寒花散乱开。所期终莫至，日暮与谁回。","dynasty":"唐代","title":"独钓四首"}
{"author":"韩愈","content":"早日羁游所，春风送客归。柳花还漠漠，江燕正飞飞。歌舞知谁在，宾僚逐使非。宋亭池水绿，莫忘蹋芳菲。","dynasty":"唐代","title":"送李六协律归荆南（翱）"}
{"author":"韩愈","content":"大鸡昂然来，小鸡竦而待。——韩愈峥嵘颠盛气，洗刷凝鲜彩。——孟郊高行若矜豪，侧睨如伺殆。——韩愈精光目相射，剑戟心独在。——孟郊既取冠为胄，复以距为镦。天时得清寒，地利挟爽垲。——韩愈磔毛各噤z9，怒瘿争碨磊。俄膺忽尔低，植立瞥而改。——孟郊腷膊战声喧，缤翻落羽皠。中休事未决，小挫势益倍。——韩愈妒肠务生敌，贼性专相醢。裂血失鸣声，啄殷甚饥馁。——孟郊对起何急惊，随旋诚巧绐。毒手饱李阳，神槌因朱亥。——韩愈恻心我以仁，碎首尔何罪。独胜事有然，旁惊汗流浼。——孟郊知雄欣动颜，怯负愁看贿。争观云填道，助叫波翻海。——韩愈事爪深难解，嗔睛时未怠。一喷一醒然，再接再砺乃。——孟郊头垂碎丹砂，翼拓拖锦彩。连轩尚贾馀，清厉比归凯。——韩愈选俊感收毛，受恩惭始隗。英心甘斗死，义肉耻庖宰。——孟郊君看斗鸡篇，短韵有可采。——孟郊","dynasty":"唐代","title":"斗鸡联句"}
{"author":"韩愈","content":"霜风侵梧桐，众叶著树乾。空阶一片下，琤若摧琅玕。谓是夜气灭，望舒霣其团。青冥无依倚，飞辙危难安。惊起出户视，倚楹久汍澜。忧愁费晷景，日月如跳丸。迷复不计远，为君驻尘鞍。","dynasty":"唐代","title":"秋怀诗十一首其九"}
{"author":"韩愈","content":"宣城去京国，里数逾三千。念汝欲别我，解装具盘筵。日昏不能散，起坐相引牵。冬夜岂不长，达旦灯烛然。座中悉亲故，谁肯舍汝眠。念汝将一身，西来曾几年。名科掩众俊，州考居吏前。今从府公召，府公又时贤。时辈千百人，孰不谓汝妍。汝来江南近，里闾故依然。昔日同戏儿，看汝立路边。人生但如此，其实亦可怜。吾老世味薄，因循致留连。强颜班行内，何实非罪愆。才短难自力，惧终莫洗湔。临分不汝诳，有路即归田。","dynasty":"唐代","title":"示爽"}
{"author":"韩愈","content":"幸自同开俱阴隐，何须相倚斗轻盈。陵晨并作新妆面，对客偏含不语情。双燕无机还拂掠，游蜂多思正经营。长年是事皆抛尽，今日栏边暂眼明。","dynasty":"唐代","tags":"咏物，写花，抒情","title":"戏题牡丹"}
{"author":"韩愈","content":"青青水中蒲，下有一双鱼。君今上陇去，我在与谁居。青青水中蒲，长在水中居。寄语浮萍草，相随我不如。青青水中蒲，叶短不出水。妇人不下堂，行子在万里。","dynasty":"唐代","title":"青青水中蒲三首"}
{"author":"韩愈","content":"青幢紫盖立童童，细雨浮烟作彩笼。不得画师来貌取，定知难见一生中。","dynasty":"唐代","title":"游城南十六首。楸树"}
{"author":"韩愈","content":"尽瘁年将久，公今始暂闲。事随忧共减，诗与酒俱还。放意机衡外，收身矢石间。秋台风日迥，正好看前山。","dynasty":"唐代","title":"和仆射相公朝回见寄"}
{"author":"韩愈","content":"竹亭人不到，新笋满前轩。乍出真堪赏，初多未觉烦。成行齐婢仆，环立比儿孙。验长常携尺，愁乾屡侧盆。对吟忘膳饮，偶坐变朝昏。滞雨膏腴湿，骄阳气候温。得时方张王，挟势欲腾骞。见角牛羊没，看皮虎豹存。攒生犹有隙，散布忽无垠。讵可持筹算，谁能以理言。纵横公占地，罗列暗连根。狂剧时穿壁，横强几触藩。深潜如避逐，远去若追奔。始讶妨人路，还惊入药园。萌芽防浸大，覆载莫偏恩。已复侵危砌，非徒出短垣。身宁虞瓦砾，计拟掩兰荪。且叹高无数，庸知上几番。短长终不校，先后竟谁论。外恨苞藏密，中仍节目繁。暂须回步履，要取助盘飧。穰穰疑翻地，森森竞塞门。戈矛头戢戢，蛇虺首掀掀。妇懦咨料拣，儿痴谒尽髡。侯生来慰我，诗句读惊魂。属和才将竭，呻吟至日暾。","dynasty":"唐代","title":"和侯协律咏笋（侯喜也）"}
{"author":"韩愈","content":"数日方离雪，今朝又出山。试凭高处望，隐约见潼关。","dynasty":"唐代","title":"次硖石"}
{"author":"韩愈","content":"羽卫煌煌一百里，晓出都门葬天子。群臣杂沓驰后先，宫官穰穰来不已。是时新秋七月初，金神按节炎气除。清风飘飘轻雨洒，偃蹇旗旆卷以舒。逾梁下坂笳鼓咽，嵽嵲遂走玄宫闾。哭声訇天百鸟噪，幽坎昼闭空灵舆。皇帝孝心深且远，资送礼备无赢馀。设官置卫锁嫔妓，供养朝夕象平居。臣闻神道尚清净，三代旧制存诸书。墓藏庙祭不可乱，欲言非职知何如。","dynasty":"唐代","title":"丰陵行（顺宗陵也，在富平县东北三十里）"}
{"author":"韩愈","content":"别肠车轮转，一日一万周。——孟郊离思春冰泮，烂漫不可收。——韩愈驰光忽以迫，飞辔谁能留。——孟郊取之讵灼灼，此去信悠悠。——李翱楚客宿江上，夜魂栖浪头。晓日生远岸，水芳缀孤舟。——孟郊村饮泊好木，野蔬拾新柔。独含凄凄别，中结郁郁愁。——孟郊人忆旧行乐，鸟吟新得俦。——孟郊灵瑟时窅窅，霠猿夜啾啾。愤涛气尚盛，恨竹泪空幽。——韩愈长怀绝无已，多感良自尤。即路涉献岁，归期眇凉秋。——韩愈两欢日牢落，孤悲坐绸缪。——韩愈观怪忽荡漾，叩奇独冥搜。海鲸吞明月，浪岛没大沤。——孟郊我有一寸钩，欲钓千丈流。良知忽然远，壮志郁无抽。——孟郊魍魅暂出没，蛟螭互蟠蟉.昌言拜舜禹，举eM凌斗牛。——韩愈怀糈馈贤屈，乘桴追圣丘。飘然天外步，岂肯区中囚。——韩愈楚些待谁吊，贾辞缄恨投。翳明弗可晓，秘魂安所求。——孟郊气毒放逐域，蓼杂芳菲畴。当春忽凄凉，不枯亦飕飗.——孟郊貉谣众猥款，巴语相咿嚘。默誓去外俗，嘉愿还中州。——孟郊江生行既乐，躬辇自相戮。饮醇趣明代，味腥谢荒陬。——孟郊驰深鼓利楫，趋险惊蜚輶。系石沈靳尚，开弓射鴅吺。——韩愈路暗执屏翳，波惊戮阳侯。广泛信缥缈，高行恣浮游。——韩愈外患萧萧去，中悒稍稍瘳。振衣造云阙，跪坐陈清猷。——韩愈德风变谗巧，仁气销戈矛。名声照西海，淑问无时休。——韩愈归哉孟夫子，归去无夷犹。——韩愈","dynasty":"唐代","title":"远游联句"}
{"author":"韩愈","content":"青青水中蒲，长在水中居。寄语浮萍草，相随我不如。","dynasty":"唐代","title":"青青水中蒲三首其二"}
{"author":"韩愈","content":"冰溪时咽绝，风枥方轩举。——韩愈此处不断肠，定知无断处。——孟郊","dynasty":"唐代","title":"莎栅联句"}
{"author":"韩愈","content":"前夕虽十五，月长未满规。君来晤我时，风露渺无涯。浮云散白石，天宇开青池。孤质不自惮，中天为君施。玩玩夜遂久，亭亭曙将披。况当今夕圆，又以嘉客随。惜无酒食乐，但用歌嘲为。","dynasty":"唐代","title":"玩月喜张十八员外以王六秘书至（王六，王建也）"}
{"author":"韩愈","content":"蜂蝶去纷纷，香风隔岸闻。欲知花岛处，水上觅红云。","dynasty":"唐代","tags":"小岛，景色","title":"花岛"}
{"author":"韩愈","content":"鲎实如惠文，骨眼相负行。蠔相黏为山，百十各自生。蒲鱼尾如蛇，口眼不相营。蛤即是虾蟆，同实浪异名。章举马甲柱，斗以怪自呈。其馀数十种，莫不可叹惊。我来御魑魅，自宜味南烹。调以咸与酸，芼以椒与橙。腥臊始发越，咀吞面汗騂.惟蛇旧所识，实惮口眼狞。开笼听其去，郁屈尚不平。卖尔非我罪，不屠岂非情。不祈灵珠报，幸无嫌怨并。聊歌以记之，又以告同行。","dynasty":"唐代","title":"初南食贻元十八协律"}
{"author":"韩愈","content":"笋添南阶竹，日日成清閟.缥节已储霜，黄苞犹掩翠。出栏抽五六，当户罗三四。高标陵秋严，贞色夺春媚。稀生巧补林，并出疑争地。纵横乍依行，烂熳忽无次。风枝未飘吹，露粉先涵泪。何人可携玩，清景空瞪视。","dynasty":"唐代","title":"新竹"}
{"author":"韩愈","content":"中郎有女能传业，伯道无儿可保家。偶到匡山曾住处，几行衰泪落烟霞。","dynasty":"唐代","title":"游西林寺题萧二兄郎中旧堂"}
{"author":"韩愈","content":"　　维年月日，潮州刺史韩愈使军事衙推秦济，以羊一、猪一，投恶溪之潭水，以与鳄鱼食，而告之曰：　　昔先王既有天下，列山泽，罔绳擉刃，以除虫蛇恶物为民害者，驱而出之四海之外。及后王德薄，不能远有，则江汉之间，尚皆弃之以与蛮、夷、楚、越；况潮岭海之间，去京师万里哉！鳄鱼之涵淹卵育于此，亦固其所。今天子嗣唐位，神圣慈武，四海之外，六合之内，皆抚而有之；况禹迹所揜，扬州之近地，刺史、县令之所治，出贡赋以供天地宗庙百神之祀之壤者哉？鳄鱼其不可与刺史杂处此土也。　　刺史受天子命，守此土，治此民，而鳄鱼睅然不安溪潭，据处食民畜、熊、豕、鹿、獐，以肥其身，以种其子孙；与刺史亢拒，争为长雄；刺史虽驽弱，亦安肯为鳄鱼低首下心，伈伈睍睍，为民吏羞，以偷活于此邪！且承天子命以来为吏，固其势不得不与鳄鱼辨。　　鳄鱼有知，其听刺史言：潮之州，大海在其南，鲸、鹏之大，虾、蟹之细，无不归容，以生以食，鳄鱼朝发而夕至也。今与鳄鱼约：尽三日，其率丑类南徙于海，以避天子之命吏；三日不能，至五日；五日不能，至七日；七日不能，是终不肯徙也。是不有刺史、听从其言也；不然，则是鳄鱼冥顽不灵，刺史虽有言，不闻不知也。夫傲天子之命吏，不听其言，不徙以避之，与冥顽不灵而为民物害者，皆可杀。刺史则选材技吏民，操强弓毒矢，以与鳄鱼从事，必尽杀乃止。其无悔！","dynasty":"唐代","tags":"古文观止，檄文","title":"祭鳄鱼文"}
{"author":"韩愈","content":"岁老岂能充上驷，力微当自慎前程。不知何故翻骧首，牵过关门妄一鸣。","dynasty":"唐代","title":"入关咏马"}
{"author":"韩愈","content":"君门不可入，势利互相推。借问读书客，胡为在京师。举头未能对，闭眼聊自思。倏忽十六年，终朝苦寒饥。宦途竟寥落，鬓发坐差池。颍水清且寂，箕山坦而夷。如今便当去，咄咄无自疑。","dynasty":"唐代","title":"将归赠孟东野房蜀客（蜀客名次卿）"}
{"author":"韩愈","content":"青幢紫盖立童童，细雨浮烟作彩笼。不得画师来貌取，定知难见一生中。","dynasty":"唐代","title":"游城南十六首。楸树"}
{"author":"韩愈","content":"登高望烽火，谁谓塞尘飞。王城富且乐，曷不事光辉。勿言日已暮，相见恐行稀。愿君熟念此，秉烛夜中归。我歌宁自感，乃独泪沾衣。","dynasty":"唐代","title":"烽火"}
{"author":"韩愈","content":"张生手持石鼓文，劝我试作石鼓歌。少陵无人谪仙死，才薄将奈石鼓何。周纲凌迟四海沸，宣王愤起挥天戈。大开明堂受朝贺，诸侯剑佩鸣相磨。蒐于岐阳骋雄俊，万里禽兽皆遮罗。镌功勒成告万世，凿石作鼓隳嵯峨。从臣才艺咸第一，拣选撰刻留山阿。雨淋日灸野火燎，鬼物守护烦撝呵。公从何处得纸本，毫发尽备无差讹。辞严义密读难晓，字体不类隶与蝌。年深岂免有缺画，快剑斫断生蛟鼍。鸾翔凤翥众仙下，珊瑚碧树交枝柯。金绳铁索锁钮壮，古鼎跃水龙腾梭。陋儒编诗不收入，二雅褊迫无委蛇。孔子西行不到秦，掎摭星宿遗羲娥。嗟余好古生苦晚，对此涕泪双滂沱。忆昔初蒙博士征，其年始改称元和。故人从军在右辅，为我度量掘臼科。濯冠沐浴告祭酒，如此至宝存岂多。毡包席裹可立致，十鼓只载数骆驼。荐诸太庙比郜鼎，光价岂止百倍过。圣恩若许留太学，诸生讲解得切磋。观经鸿都尚填咽，坐见举国来奔波。剜苔剔藓露节角，安置妥帖平不颇。大厦深檐与盖覆，经历久远期无佗。中朝大官老于事，讵肯感激徒媕婀。牧童敲火牛砺角，谁复著手为摩挲。日销月铄就埋没，六年西顾空吟哦。羲之俗书趁姿媚，数纸尚可博白鹅。继周八代争战罢，无人收拾理则那。方今太平日无事，柄任儒术崇丘轲。安能以此尚论列，愿借辩口如悬河。石鼓之歌止于此，呜呼吾意其蹉跎。","dynasty":"唐代","tags":"唐诗三百首，题咏","title":"石鼓歌"}
{"author":"韩愈","content":"　　或问谏议大夫阳城于愈，可以为有道之士乎哉?学广而闻多，不求闻于人也。行古人之道，居于晋之鄙。晋之鄙人，熏其德而善良者几千人。大臣闻而荐之，天子以为谏议大夫。人皆以为华，阳子不色喜。居于位五年矣，视其德，如在野，彼岂以富贵移易其心哉？　　愈应之曰：是《易》所谓恒其德贞，而夫子凶者也。恶得为有道之士乎哉?在《易·蛊》之“上九”云：“不事王侯，高尚其事。”《蹇》之“六二”则曰：“王臣蹇蹇，匪躬之故。”夫亦以所居之时不一，而所蹈之德不同也。若《蛊》之“上九”，居无用之地，而致匪躬之节；以《蹇》之“六二”，在王臣之位，而高不事之心，则冒进之患生，旷官之刺兴。志不可则，而尤不终无也。今阳子在位，不为不久矣；闻天下之得失，不为不熟矣；天子待之，不为不加矣。而未尝一言及于政。视政之得失，若越人视秦人之肥瘠，忽焉不加喜戚于其心。问其官，则曰谏议也；问其禄，则曰下大夫之秩秩也；问其政，则曰我不知也。有道之士，固如是乎哉?且吾闻之：有官守者，不得其职则去；有言责者，不得其言则去。今阳子以为得其言乎哉?得其言而不言，与不得其言而不去，无一可者也。阳子将为禄仕乎?古之人有云：“仕不为贫，而有时乎为贫。”谓禄仕者也。宜乎辞尊而居卑，辞富而居贫，若抱关击柝者可也。盖孔子尝为委吏矣，尝为乘田矣，亦不敢旷其职，必曰“会计当而已矣”，必曰“牛羊遂而已矣”。若阳子之秩禄，不为卑且贫，章章明矣，而如此，其可乎哉?　　或曰：否，非若此也。夫阳子恶讪上者，恶为人臣招其君之过而以为名者。故虽谏且议，使人不得而知焉。《书》曰：“尔有嘉谟嘉猷，则人告尔后于内，尔乃顺之于外，曰：斯谟斯猷，惟我后之德”若阳子之用心，亦若此者。愈应之曰：若阳子之用心如此，滋所谓惑者矣。入则谏其君，出不使人知者，大臣宰相者之事，非阳子之所宜行也。夫阳子，本以布衣隐于蓬蒿之下，主上嘉其行谊，擢在此位，官以谏为名，诚宜有以奉其职，使四方后代，知朝廷有直言骨鲠之臣，天子有不僭赏、从谏如流之美。庶岩穴之士，闻而慕之，束带结发，愿进于阙下，而伸其辞说，致吾君于尧舜，熙鸿号于无穷也。若《书》所谓，则大臣宰相之事，非阳子之所宜行也。且阳子之心，将使君人者恶闻其过乎?是启之也。　　或曰：阳子之不求闻而人闻之，不求用而君用之。不得已而起。守其道而不变，何子过之深也?愈曰：自古圣人贤士，皆非有求于闻用也。闵其时之不平，人之不义，得其道。不敢独善其身，而必以兼济天下也。孜孜矻矻，死而后已。故禹过家门不入，孔席不暇暖，而墨突不得黔。彼二圣一贤者，岂不知自安佚之为乐哉诚畏天命而悲人穷也。夫天授人以贤圣才能，岂使自有余而已，诚欲以补其不足者也。耳目之于身也，耳司闻而目司见，听其是非，视其险易，然后身得安焉。圣贤者，时人之耳目也；时人者，圣贤之身也。且阳子之不贤，则将役于贤以奉其上矣；若果贤，则固畏天命而闵人穷也。恶得以自暇逸乎哉?　　或曰：吾闻君子不欲加诸人，而恶讦以为直者。若吾子之论，直则直矣，无乃伤于德而费于辞乎?好尽言以招人过，国武子之所以见杀于齐也，吾子其亦闻乎?愈曰：君子居其位，则思死其官。未得位，则思修其辞以明其道。我将以明道也，非以为直而加入也。且国武子不能得善人，而好尽言于乱国，是以见杀。《传》曰：“惟善人能受尽言。”谓其闻而能改之也。子告我曰：“阳子可以为有之士也。”今虽不能及已，阳子将不得为善人乎哉?","dynasty":"唐代","tags":"古文观止，议论，写人","title":"争臣论"}
{"author":"韩愈","content":"辛夷高花最先开，青天露坐始此回。已呼孺人戛鸣瑟，更遣稚子传清杯。选壮军兴不为用，坐狂朝论无由陪。如今到死得闲处，还有诗赋歌康哉。洛阳东风几时来，川波岸柳春全回。宫门一锁不复启，虽有九陌无尘埃。策马上桥朝日出，楼阙赤白正崔嵬。孤吟屡阕莫与和，寸恨至短谁能裁。春田可耕时已催，王师北讨何当回。放车载草农事济，战马苦饥谁念哉。蔡州纳节旧将死，起居谏议联翩来。朝廷未省有遗策，肯不垂意瓶与罍。前随杜尹拜表回，笑言溢口何欢咍。孔丞别我适临汝，风骨峭峻遗尘埃。音容不接只隔夜，凶讣讵可相寻来。天公高居鬼神恶，欲保性命诚难哉。辛夷花房忽全开，将衰正盛须频来。清晨辉辉烛霞日，薄暮耿耿和烟埃。朝明夕暗已足叹，况乃满地成摧颓。迎繁送谢别有意，谁肯留恋少环回。","dynasty":"唐代","tags":"春天，写景，抒情，组诗","title":"感春五首"}
{"author":"韩愈","content":"昔年因读李白杜甫诗，长恨二人不相从。吾与东野生并世，如何复蹑二子踪。东野不得官，白首夸龙钟。韩子稍奸黠，自惭青蒿倚长松。低头拜东野，原得终始如駏蛩。东野不回头，有如寸筳撞巨钟。吾愿身为云，东野变为龙。四方上下逐东野，虽有离别无由逢？","dynasty":"唐代","tags":"抒情，友谊","title":"醉留东野"}
{"author":"韩愈","content":"　　伯乐一过冀北之野，而马群遂空。夫冀北马多天下。伯乐虽善知马，安能空其郡邪？解之者曰：“吾所谓空，非无马也，无良马也。伯乐知马，遇其良，辄取之，群无留良焉。苟无良，虽谓无马，不为虚语矣。”　　东都，固士大夫之冀北也。恃才能深藏而不市者，洛之北涯曰石生，其南涯曰温生。大夫乌公，以鈇钺镇河阳之三月，以石生为才，以礼为罗，罗而致之幕下。未数月也，以温生为才，于是以石生为媒，以礼为罗，又罗而致之幕下。东都虽信多才士，朝取一人焉，拔其尤；暮取一人焉，拔其尤。自居守河南尹，以及百司之执事，与吾辈二县之大夫，政有所不通，事有所可疑，奚所咨而处焉？士大夫之去位而巷处者，谁与嬉游？小子后生，于何考德而问业焉？缙绅之东西行过是都者，无所礼于其庐。若是而称曰：“大夫乌公一镇河阳，而东都处士之庐无人焉。”岂不可也？　　夫南面而听天下，其所托重而恃力者，惟相与将耳。相为天子得人于朝廷，将为天子得文武士于幕下，求内外无治，不可得也。愈縻于兹，不能自引去，资二生以待老。今皆为有力者夺之，其何能无介然于怀邪?生既至，拜公于军门，其为吾以前所称，为天下贺；以后所称，为吾致私怨于尽取也。留守相公首为四韵诗歌其事，愈因推其意而序之。","dynasty":"唐代","tags":"古文观止，赞美，用人，序文","title":"送温处士赴河阳军序"}
{"author":"韩愈","content":"猿愁鱼踊水翻波，自古流传是汨罗。蘋藻满盘无处奠，空闻渔父扣舷歌。","dynasty":"唐代","tags":"借凭吊屈","title":"湘中"}
{"author":"韩愈","content":"蜂蝶去纷纷，香风隔岸闻。欲知花岛处，水上觅红云。","dynasty":"唐代","tags":"小岛，景色","title":"花岛"}
{"author":"韩愈","content":"　　或问谏议大夫阳城于愈，可以为有道之士乎哉?学广而闻多，不求闻于人也。行古人之道，居于晋之鄙。晋之鄙人，熏其德而善良者几千人。大臣闻而荐之，天子以为谏议大夫。人皆以为华，阳子不色喜。居于位五年矣，视其德，如在野，彼岂以富贵移易其心哉？　　愈应之曰：是《易》所谓恒其德贞，而夫子凶者也。恶得为有道之士乎哉?在《易·蛊》之“上九”云：“不事王侯，高尚其事。”《蹇》之“六二”则曰：“王臣蹇蹇，匪躬之故。”夫亦以所居之时不一，而所蹈之德不同也。若《蛊》之“上九”，居无用之地，而致匪躬之节；以《蹇》之“六二”，在王臣之位，而高不事之心，则冒进之患生，旷官之刺兴。志不可则，而尤不终无也。今阳子在位，不为不久矣；闻天下之得失，不为不熟矣；天子待之，不为不加矣。而未尝一言及于政。视政之得失，若越人视秦人之肥瘠，忽焉不加喜戚于其心。问其官，则曰谏议也；问其禄，则曰下大夫之秩秩也；问其政，则曰我不知也。有道之士，固如是乎哉?且吾闻之：有官守者，不得其职则去；有言责者，不得其言则去。今阳子以为得其言乎哉?得其言而不言，与不得其言而不去，无一可者也。阳子将为禄仕乎?古之人有云：“仕不为贫，而有时乎为贫。”谓禄仕者也。宜乎辞尊而居卑，辞富而居贫，若抱关击柝者可也。盖孔子尝为委吏矣，尝为乘田矣，亦不敢旷其职，必曰“会计当而已矣”，必曰“牛羊遂而已矣”。若阳子之秩禄，不为卑且贫，章章明矣，而如此，其可乎哉?　　或曰：否，非若此也。夫阳子恶讪上者，恶为人臣招其君之过而以为名者。故虽谏且议，使人不得而知焉。《书》曰：“尔有嘉谟嘉猷，则人告尔后于内，尔乃顺之于外，曰：斯谟斯猷，惟我后之德”若阳子之用心，亦若此者。愈应之曰：若阳子之用心如此，滋所谓惑者矣。入则谏其君，出不使人知者，大臣宰相者之事，非阳子之所宜行也。夫阳子，本以布衣隐于蓬蒿之下，主上嘉其行谊，擢在此位，官以谏为名，诚宜有以奉其职，使四方后代，知朝廷有直言骨鲠之臣，天子有不僭赏、从谏如流之美。庶岩穴之士，闻而慕之，束带结发，愿进于阙下，而伸其辞说，致吾君于尧舜，熙鸿号于无穷也。若《书》所谓，则大臣宰相之事，非阳子之所宜行也。且阳子之心，将使君人者恶闻其过乎?是启之也。　　或曰：阳子之不求闻而人闻之，不求用而君用之。不得已而起。守其道而不变，何子过之深也?愈曰：自古圣人贤士，皆非有求于闻用也。闵其时之不平，人之不义，得其道。不敢独善其身，而必以兼济天下也。孜孜矻矻，死而后已。故禹过家门不入，孔席不暇暖，而墨突不得黔。彼二圣一贤者，岂不知自安佚之为乐哉诚畏天命而悲人穷也。夫天授人以贤圣才能，岂使自有余而已，诚欲以补其不足者也。耳目之于身也，耳司闻而目司见，听其是非，视其险易，然后身得安焉。圣贤者，时人之耳目也；时人者，圣贤之身也。且阳子之不贤，则将役于贤以奉其上矣；若果贤，则固畏天命而闵人穷也。恶得以自暇逸乎哉?　　或曰：吾闻君子不欲加诸人，而恶讦以为直者。若吾子之论，直则直矣，无乃伤于德而费于辞乎?好尽言以招人过，国武子之所以见杀于齐也，吾子其亦闻乎?愈曰：君子居其位，则思死其官。未得位，则思修其辞以明其道。我将以明道也，非以为直而加入也。且国武子不能得善人，而好尽言于乱国，是以见杀。《传》曰：“惟善人能受尽言。”谓其闻而能改之也。子告我曰：“阳子可以为有之士也。”今虽不能及已，阳子将不得为善人乎哉?","dynasty":"唐代","tags":"古文观止，议论，写人","title":"争臣论"}
{"author":"韩愈","content":"　　六月二十六日，愈白。李生足下：生之书辞甚高，而其问何下而恭也。能如是，谁不欲告生以其道？道德之归也有日矣，况其外之文乎？抑愈所谓望孔子之门墙而不入于其宫者，焉足以知是且非邪？虽然，不可不为生言之。　　生所谓“立言”者，是也；生所为者与所期者，甚似而几矣。抑不知生之志：蕲胜于人而取于人邪？将蕲至于古之立言者邪？蕲胜于人而取于人，则固胜于人而可取于人矣！将蕲至于古之立言者，则无望其速成，无诱于势利，养其根而俟其实，加其膏而希其光。根之茂者其实遂，膏之沃者其光晔。仁义之人，其言蔼如也。　　抑又有难者。愈之所为，不自知其至犹未也；虽然，学之二十余年矣。始者，非三代两汉之书不敢观，非圣人之志不敢存。处若忘，行若遗，俨乎其若思，茫乎其若迷。当其取于心而注于手也，惟陈言之务去，戛戛乎其难哉！其观于人，不知其非笑之为非笑也。如是者亦有年，犹不改。然后识古书之正伪，与虽正而不至焉者，昭昭然白黑分矣，而务去之，乃徐有得也。　　当其取于心而注于手也，汩汩然来矣。其观于人也，笑之则以为喜，誉之则以为忧，以其犹有人之说者存也。如是者亦有年，然后浩乎其沛然矣。吾又惧其杂也，迎而距之，平心而察之，其皆醇也，然后肆焉。虽然，不可以不养也，行之乎仁义之途，游之乎诗书之源，无迷其途，无绝其源，终吾身而已矣。　　气，水也；言，浮物也。水大而物之浮者大小毕浮。气之与言犹是也，气盛则言之短长与声之高下者皆宜。虽如是，其敢自谓几于成乎？虽几于成，其用于人也奚取焉？虽然，待用于人者，其肖于器邪？用与舍属诸人。君子则不然。处心有道，行己有方，用则施诸人，舍则传诸其徒，垂诸文而为后世法。如是者，其亦足乐乎？其无足乐也？　　有志乎古者希矣，志乎古必遗乎今。吾诚乐而悲之。亟称其人，所以劝之，非敢褒其可褒而贬其可贬也。问于愈者多矣，念生之言不志乎利，聊相为言之。愈白。","dynasty":"唐代","tags":"论说文，书信","title":"答李翊书"}
{"author":"韩愈","content":"　　圬之为技贱且劳者也。有业之，其色若自得者。听其言，约而尽。问之，王其姓。承福其名。世为京兆长安农夫。天宝之乱，发人为兵。持弓矢十叁年，有官勋，弃之来归。丧其土田，手衣食，馀叁十年。舍于市之主人，而归其屋食之当焉。视时屋食之贵贱，而上下其圬之以偿之；有馀，则以与道路之废疾饿者焉。　　又曰：“粟，稼而生者也；若布与帛。必蚕绩而后成者也；其他所以养生之具，皆待人力而后完也；吾皆赖之。然人不可遍为，宜乎各致其能以相生也。故君者，理我所以生者也；而百官者，承君之化者也。任有大小，惟其所能，若器皿焉。食焉而怠其事，必有天殃，故吾不敢一日舍镘以嬉。夫镘易能，可力焉，又诚有功；取其直虽劳无愧，吾心安焉夫力易强而有功也；心难强而有智也。用力者使于人，用心者使人，亦其宜也。吾特择其易为无傀者取焉。　　“嘻！吾操镘以入富贵之家有年矣。有一至者焉，又往过之，则为墟矣；有再至、叁至者焉，而往过之，则为墟矣。问之其邻，或曰：“噫！刑戮也。”或曰：“身既死，而其子孙不能有也。”或曰：“死而归之官也。”吾以是观之，非所谓食焉怠其事，而得天殃者邪？非强心以智而不足，不择其才之称否而冒之者邪？非多行可愧，知其不可而强为之者邪？将富贵难守，薄宝而厚飨之者邪？抑丰悴有时，一去一来而不可常者邪？吾之心悯焉，是故择其力之可能者行焉。乐富贵而悲贫贱，我岂异于人哉？”　　又曰：“功大者，其所以自奉也博。妻与子，皆养于我者也；吾能薄而功小，不有之可也。又吾所谓劳力者，若立吾家而力不足，则心又劳也。”一身而二任焉，虽圣者石可为也。　　愈始闻而惑之，又从而思之，盖所谓“独善其身”者也。然吾有讥焉；谓其自为也过多，其为人也过少。其学杨朱之道者邪？杨之道，不肯拔我一毛而利天下。而夫人以有家为劳心，不肯一动其心以蓄其妻子，其肯劳其心以为人乎哉？虽然，其贤于世者之患不得之，而患失之者，以济其生之欲，贪邪而亡道以丧其身者，其亦远矣！又其言，有可以警余者，故余为之传而自鉴焉。","dynasty":"唐代","tags":"古文观止，议论，规劝","title":"圬者王承福传"}
{"author":"韩愈","content":"五岳祭秩皆三公，四方环镇嵩当中。火维地荒足妖怪，天假神柄专其雄。喷云泄雾藏半腹，虽有绝顶谁能穷？我来正逢秋雨节，阴气晦昧无清风。潜心默祷若有应，岂非正直能感通！须臾静扫众峰出，仰见突兀撑青空。紫盖连延接天柱，石廪腾掷堆祝融。森然魄动下马拜，松柏一径趋灵宫。粉墙丹柱动光彩，鬼物图画填青红。升阶伛偻荐脯酒，欲以菲薄明其衷。庙令老人识神意，睢盱侦伺能鞠躬。手持杯珓导我掷，云此最吉余难同。窜逐蛮荒幸不死，衣食才足甘长终。侯王将相望久绝，神纵欲福难为功。夜投佛寺上高阁，星月掩映云曈昽。猿鸣钟动不知曙，杲杲寒日生于东。","dynasty":"唐代","tags":"唐诗三百首，登高，寺庙","title":"谒衡岳庙遂宿岳寺题门楼"}
{"author":"韩愈","content":"吾闻京城南，兹惟群山囿。东西两际海，巨细难悉究。山经及地志，茫昧非受授。团辞试提挈，挂一念万漏。欲休谅不能，粗叙所经觏。尝升崇丘望，戢戢见相凑。晴明出棱角，缕脉碎分绣。蒸岚相澒洞，表里忽通透。无风自飘簸，融液煦柔茂。横云时平凝，点点露数岫。天空浮修眉，浓绿画新就。孤撑有巉绝，海浴褰鹏噣。春阳潜沮洳，濯濯吐深秀。岩峦虽嵂崒，软弱类含酎。夏炎百木盛，荫郁增埋覆。神灵日歊歔，云气争结构。秋霜喜刻轹，磔卓立癯瘦。参差相叠重，刚耿陵宇宙。冬行虽幽墨，冰雪工琢镂。新曦照危峨，亿丈恒高袤。明昏无停态，顷刻异状候。西南雄太白，突起莫间簉。藩都配德运，分宅占丁戊。逍遥越坤位，诋讦陷乾窦。空虚寒兢兢，风气较搜漱。朱维方烧日，阴霰纵腾糅。昆明大池北，去觌偶晴昼。绵联穷俯视，倒侧困清沤。微澜动水面，踊跃躁猱狖。惊呼惜破碎，仰喜呀不仆。前寻径杜墅，岔蔽毕原陋。崎岖上轩昂，始得观览富。行行将遂穷，岭陆烦互走。勃然思坼裂，拥掩难恕宥。巨灵与夸蛾，远贾期必售。还疑造物意，固护蓄精祐。力虽能排斡，雷电怯呵诟。攀缘脱手足，蹭蹬抵积甃。茫如试矫首，堛塞生怐愗。威容丧萧爽，近新迷远旧。拘官计日月，欲进不可又。因缘窥其湫，凝湛閟阴兽。鱼虾可俯掇，神物安敢寇。林柯有脱叶，欲堕鸟惊救。争衔弯环飞，投弃急哺鷇。旋归道回睨，达枿壮复奏。吁嗟信奇怪，峙质能化贸。前年遭谴谪，探历得邂逅。初从蓝田入，顾盻劳颈脰。时天晦大雪，泪目苦矇瞀。峻涂拖长冰，直上若悬溜。褰衣步推马，颠蹶退且复。苍黄忘遐睎，所瞩才左右。杉篁咤蒲苏，杲耀攒介胄。专心忆平道，脱险逾避臭。昨来逢清霁，宿愿忻始副。峥嵘跻冢顶，倏闪杂鼯鼬。前低划开阔，烂漫堆众皱。或连若相从，或蹙若相斗。或妥若弭伏，或竦若惊雊。或散若瓦解，或赴若辐凑。或翩若船游，或决若马骤。或背若相恶，或向若相佑。或乱若抽笋，或嵲若注灸。或错若绘画，或缭若篆籀。或罗若星离，或蓊若云逗。或浮若波涛，或碎若锄耨。或如贲育伦，赌胜勇前购。先强势已出，后钝嗔bz譳。或如帝王尊，丛集朝贱幼。虽亲不亵狎，虽远不悖谬。或如临食案，肴核纷饤饾。又如游九原，坟墓包椁柩。或累若盆罂，或揭若bB豆。或覆若曝鳖，或颓若寝兽。或蜿若藏龙，或翼若搏鹫。或齐若友朋，或随若先后。或迸若流落，或顾若宿留。或戾若仇雠，或密若婚媾。或俨若峨冠，或翻若舞袖。或屹若战阵，或围若蒐狩。或靡然东注，或偃然北首。或如火熹焰，或若气饙馏。或行而不辍，或遗而不收。或斜而不倚，或弛而不彀。或赤若秃鬝，或熏若柴槱。或如龟拆兆，或若卦分繇。或前横若剥，或后断若姤。延延离又属，夬夬叛还遘。喁喁鱼闯萍，落落月经宿。誾誾树墙垣，巘巘驾库厩。参参削剑戟，焕焕衔莹琇。敷敷花披萼，k7々屋摧霤。悠悠舒而安，兀兀狂以狃。超超出犹奔，蠢蠢骇不懋。大哉立天地，经纪肖营腠。厥初孰开张，黾勉谁劝侑。创兹朴而巧，戮力忍劳疚。得非施斧斤，无乃假诅咒。鸿荒竟无传，功大莫酬僦。尝闻于祠官，芬苾降歆嗅。斐然作歌诗，惟用赞报酭。","dynasty":"唐代","tags":"写山","title":"南山诗"}
{"author":"韩愈","content":"浩浩复汤汤，滩声抑更扬。奔流疑激电，惊浪似浮霜。梦觉灯生晕，宵残雨送凉。如何连晓语，只是说家乡？","dynasty":"唐代","tags":"写水，抒怀，述志","title":"宿龙宫滩"}
{"author":"韩愈","content":"居邻北郭古寺空，杏花两株能白红。曲江满园不可到，看此宁避雨与风。二年流窜出岭外，所见草木多异同。冬寒不严地恒泄，阳气发乱无全功。浮花浪蕊镇长有，才开还落瘴雾中。山榴踯躅少意思，照耀黄紫徒为丛。鹧鸪钩輈猿叫歇，杳杳深谷攒青枫。岂如此树一来玩，若在京国情何穷。今旦胡为忽惆怅，万片飘泊随西东。明年更发应更好，道人莫忘邻家翁。","dynasty":"唐代","title":"杏花"}
{"author":"韩愈","content":"（孔子伤不逢时作。古琴操云：习习谷风，以阴以雨。之子于归，远送于野。何彼苍天，不得其所。逍遥九州，无有定处。世人暗蔽，不知贤者。年纪逝迈，一身将老）兰之猗猗，扬扬其香。不采而佩，于兰何伤。今天之旋，其曷为然。我行四方，以日以年。雪霜贸贸，荠麦之茂。子如不伤，我不尔觏。荠麦之茂，荠麦之有。君子之伤，君子之守。","dynasty":"唐代","title":"琴操十首。猗兰操"}
{"author":"韩愈","content":"忽忽乎余未知生之为乐也，愿脱去而无因。安得长翮大翼如云生我身，乘风振奋出六合。绝浮尘，死生哀乐两相弃，是非得失付闲人。","dynasty":"唐代","title":"忽忽"}
{"author":"韩愈","content":"　　河阳军节度、御史大夫乌公，为节度之三月，求士于从事之贤者。有荐石先生者。公曰：“先生何如?”曰：“先生居嵩、邙、瀍、谷之间，冬一裘，夏一葛，食朝夕，饭一盂，蔬一盘。人与之钱，则辞；请与出游，未尝以事免；劝之仕，不应。坐一室，左右图书。与之语道理，辨古今事当否，论人高下，事后当成败，若河决下流而东注；若驷马驾轻车就熟路，而王良、造父为之先后也；若烛照、数计而龟卜也。”大夫曰：“先生有以自老，无求于人，其肯为某来邪?”从事曰：“大夫文武忠孝，求士为国，不私于家。方今寇聚于恒，师还其疆，农不耕收，财粟殚亡。吾所处地，归输之涂，治法征谋，宜有所出。先生仁且勇。若以义请而强委重焉，其何说之辞?”于是撰书词，具马币，卜日以受使者，求先生之庐而请焉。　　先生不告于妻子，不谋于朋友，冠带出见客，拜受书礼于门内。宵则沫浴，戒行李，载书册，问道所由，告行于常所来往。晨则毕至，张上东门外。酒三行，且起，有执爵而言者曰：“大夫真能以义取人，先生真能以道自任，决去就。为先生别。”又酌而祝曰：“凡去就出处何常，惟义之归。遂以为先生寿。”又酌而祝曰：“使大夫恒无变其初，无务富其家而饥其师，无甘受佞人而外敬正士，无昧于谄言，惟先生是听，以能有成功，保天子之宠命。”又祝曰：“使先生无图利于大夫而私便其身。”先生起拜祝辞曰：“敢不敬蚤夜以求从祝规。”于是东都之人士咸知大夫与先生果能相与以有成也。遂各为歌诗六韵，遣愈为之序云。","dynasty":"唐代","tags":"古文观止，规劝，序文","title":"送石处士序"}
{"author":"韩愈","content":"　　我思古人，伊郑之侨。以礼相国，人未安其教；游于乡之校，众口嚣嚣。或谓子产：“毁乡校则止。”曰：“何患焉？可以成美。夫岂多言，亦各其志：善也吾行，不善吾避；维善维否，我于此视。川不可防，言不可弭。下塞上聋，邦其倾矣。”既乡校不毁，而郑国以理。　　在周之兴，养老乞言；及其已衰，谤者使监。成败之迹，昭哉可观。　　维是子产，执政之式。维其不遇，化止一国。诚率此道，相天下君；交畅旁达，施及无垠，於虖！四海所以不理，有君无臣。谁其嗣之？我思古人！","dynasty":"唐代","tags":"历史，故事，寓理","title":"子产不毁乡校颂"}
{"author":"韩愈","content":"　　月日，愈再拜：天地之滨，大江之濆，有怪物焉，盖非常鳞凡介之品匹俦也。其得水，变化风雨，上下于天不难也。　　其不及水，盖寻常尺寸之间耳，无高山大陵旷途绝险为之关隔也，然其穷涸，不能自致乎水，为獱獭之笑者，盖十八九矣。如有力者，哀其穷而运转之，盖一举手一投足之劳也。然是物也，负其异於众也，且曰：“烂死于沙泥，吾宁乐之；若俯首贴耳，摇尾而乞怜者，非我之志也。”是以有力者遇之，熟视之若无睹也。其死其生，固不可知也。　　今又有有力者当其前矣，聊试仰首一鸣号焉，庸讵知有力者不哀其穷而忘一举手，一投足之劳，而转之清波乎？其哀之，命也；其不哀之，命也；知其在命，而且鸣号之者，亦命也。　　愈今者，实有类于是，是以忘其疏愚之罪，而有是说焉。阁下其亦怜察之。","dynasty":"唐代","tags":"古文观止，书信","title":"应科目时与人书"}
{"author":"韩愈","content":"　　愈再拜：愈之获见于阁下有年矣。始者亦尝辱一言之誉。贫贱也，衣食于奔走，不得朝夕继见。其后，阁下位益尊，伺候于门墙者日益进。夫位益尊，则贱者日隔；伺候于门墙者日益进，则爱博而情不专。愈也道不加修，而文日益有名。夫道不加修，则贤者不与；文日益有名，则同进者忌。始之以日隔之疏，加之以不专之望，以不与者之心，而听忌者之说。由是阁下之庭，无愈之迹矣。　　去年春，亦尝一进谒于左右矣。温乎其容，若加其新也；属乎其言，若闵其穷也。退而喜也，以告于人。其后，如东京取妻子，又不得朝夕继见。及其还也，亦尝一进谒于左右矣。邈乎其容，若不察其愚也；悄乎其言，若不接其情也。退而惧也，不敢复进。　　今则释然悟，翻然悔曰：其邈也，乃所以怒其来之不继也；其悄也，乃所以示其意也。不敏之诛，无所逃避。不敢遂进，辄自疏其所以，并献近所为《复志赋》以下十首为一卷，卷有标轴。《送孟郊序》一首，生纸写，不加装饰。皆有揩字注字处，急于自解而谢，不能俟更写。阁下取其意而略其礼可也。　　愈恐惧再拜。","dynasty":"唐代","tags":"古文观止，叙事，友情，书信","title":"与陈给事书"}
{"author":"韩愈","content":"　　昔疏广、受二子，以年老，一朝辞位而去。于是公卿设供帐，祖道都门外，车数百辆；道路观者，多叹息泣下，共言其贤。汉史既传其事，而后世工画者，又图其迹，至今照人耳目，赫赫若前日事。　　国子司业杨君巨源，方以能诗训后进，一旦以年满七十，亦白相去，归其乡。世常说古今人不相及，今杨与二疏，其意岂异也？　　予忝在公卿后，遇病不能出，不知杨侯去时，城门外送者几人，车几辆，马几匹，道旁观者，亦有叹息知其为贤与否；而太史氏又能张大其事为传，继二疏踪迹否，不落莫否。见今世无工画者，而画与不画，固不论也。　　然吾闻杨侯之去，相有爱而惜之者，白以为其都少尹，不绝其禄。又为歌诗以劝之，京师之长于诗者，亦属而和之。又不知当时二疏之去，有是事否。古今人同不同，未可知也。　　中世士大夫，以官为家，罢则无所于归。杨侯始冠，举于其乡，歌《鹿鸣》而来也。今之归，指其树曰：“某树，吾先人之所种也；某水、某丘，吾童子时所钓游也。”乡人莫不加敬，诫子孙以杨侯不去其乡为法。古之所谓乡先生没而可祭于社者，其在斯人欤？其在斯人欤？","dynasty":"唐代","tags":"古文观止，送别，序文","title":"送杨少尹序"}
{"author":"韩愈","content":"今日曷不乐，幸时不用兵。无曰既蹙矣，乃尚可以生。彼州之赋，去汝不顾。此州之役，去我奚适。一邑之水，可走而违。天下汤汤，曷其而归。好我衣服，甘我饮食。无念百年，聊乐一日。","dynasty":"唐代","title":"古风"}
{"author":"韩愈","content":"木之就规矩，在梓匠轮舆。人之能为人，由腹有诗书。诗书勤乃有，不勤腹空虚。欲知学之力，贤愚同一初。由其不能学，所入遂异闾。两家各生子，提孩巧相如。少长聚嬉戏，不殊同队鱼。年至十二三，头角稍相疏。二十渐乖张，清沟映污渠。三十骨骼成，乃一龙一猪。飞黄腾踏去，不能顾蟾蜍。一为马前卒，鞭背生虫蛆。一为公与相，潭潭府中居。问之何因尔，学与不学欤。金璧虽重宝，费用难贮储。学问藏之身，身在则有馀。君子与小人，不系父母且。不见公与相，起身自犁鉏.不见三公后，寒饥出无驴。文章岂不贵，经训乃菑畬。潢潦无根源，朝满夕已除。人不通古今，马牛而襟裾。行身陷不义，况望多名誉。时秋积雨霁，新凉入郊墟。灯火稍可亲，简编可卷舒。岂不旦夕念，为尔惜居诸。恩义有相夺，作诗劝踌躇。","dynasty":"唐代","title":"符读书城南（符，愈之子。城南，愈别墅）"}
{"author":"韩愈","content":"十月阴气盛，北风无时休。苍茫洞庭岸，与子维双舟。雾雨晦争泄，波涛怒相投。犬鸡断四听，粮绝谁与谋。相去不容步，险如碍山丘。清谈可以饱，梦想接无由。男女喧左右，饥啼但啾啾。非怀北归兴，何用胜羁愁。云外有白日，寒光自悠悠。能令暂开霁，过是吾无求。","dynasty":"唐代","tags":"写风，离别","title":"洞庭湖阻风赠张十一署·时自阳山徙掾江陵"}
{"author":"韩愈","content":"　　三月十六日，前乡贡进士韩愈，谨再拜言相公阁下。　　愈闻周公之为辅相，其急于见贤也，方一食三吐其哺，方一沐三握其发。天下之贤才皆已举用，奸邪谗佞欺负之徒皆已除去，四海皆已无虞，九夷八蛮之在荒服之外者皆已宾贡，天灾时变、昆虫草木之妖皆已销息，天下之所谓礼、乐、刑、政教化之具皆已修理，风俗皆已敦厚，动植之物、风雨霜露之所沾被者皆已得宜，休征嘉瑞、麟凤龟龙之属皆已备至，而周公以圣人之才，凭叔父之亲，其所辅理承化之功又尽章章如是。其所求进见之士，岂复有贤于周公者哉？不惟不贤于周公而已，岂复有贤于时百执事者哉？岂复有所计议、能补于周公之化者哉？然而周公求之如此其急，惟恐耳目有所不闻见，思虑有所未及，以负成王托周公之意，不得于天下之心。如周公之心，设使其时辅理承化之功未尽章章如是，而非圣人之才，而无叔父之亲，则将不暇食与沐矣，岂特吐哺握发为勤而止哉？维其如是，故于今颂成王之德，而称周公之功不衰。　　今阁下为辅相亦近耳。天下之贤才岂尽举用？奸邪谗佞欺负之徒岂尽除去？四海岂尽无虞？九夷、八蛮之在荒服之外者岂尽宾贡？天灾时变、昆虫草木之妖岂尽销息？天下之所谓礼、乐、刑、政教化之具岂尽修理？风俗岂尽敦厚？动植之物、风雨霜露之所沾被者岂尽得宜？休征嘉瑞、麟凤龟龙之属岂尽备至？其所求进见之士，虽不足以希望盛德，至比于百执事，岂尽出其下哉？其所称说，岂尽无所补哉？今虽不能如周公吐哺握发，亦宜引而进之，察其所以而去就之，不宜默默而已也。　　愈之待命，四十馀日矣。书再上，而志不得通。足三及门，而阍人辞焉。惟其昏愚，不知逃遁，故复有周公之说焉。阁下其亦察之。古之士三月不仕则相吊，故出疆必载质。然所以重于自进者，以其于周不可则去之鲁，于鲁不可则去之齐，于齐不可则去之宋，之郑，之秦，之楚也。今天下一君，四海一国，舍乎此则夷狄矣，去父母之邦矣。故士之行道者，不得于朝，则山林而已矣。山林者，士之所独善自养，而不忧天下者之所能安也。如有忧天下之心，则不能矣。故愈每自进而不知愧焉，书亟上，足数及门，而不知止焉。宁独如此而已，惴惴焉惟，不得出大贤之门下是惧。亦惟少垂察焉。渎冒威尊，惶恐无已。愈再拜。","dynasty":"唐代","tags":"古文观止，书信，抒愤","title":"后廿九日复上宰相书"}
{"author":"韩愈","content":"原头火烧静兀兀，野雉畏鹰出复没。将军欲以巧伏人，盘马弯弓惜不发。地形渐窄观者多，雉惊弓满劲箭加。冲人决起百余尺，红翎白镞随倾斜。将军仰笑军吏贺，五色离披马前堕。","dynasty":"唐代","tags":"叙事","title":"雉带箭"}
{"author":"韩愈","content":"　　七月三日，将仕郎、守国子四门博士韩愈，谨奉书尚书阁下。　　士之能享大名、显当世者，莫不有先达之士、负天下之望者为之前焉。士之能垂休光、照后世者，亦莫不有后进之士、负天下之望者，为之后焉。莫为之前，虽美而不彰；莫为之后，虽盛而不传。是二人者，未始不相须也。　　然而千百载乃一相遇焉。岂上之人无可援、下之人无可推欤？何其相须之殷而相遇之疏也？其故在下之人负其能不肯谄其上，上之人负其位不肯顾其下。故高材多戚戚之穷，盛位无赫赫之光。是二人者之所为皆过也。未尝干之，不可谓上无其人；未尝求之，不可谓下无其人。愈之诵此言久矣，未尝敢以闻于人。　　侧闻阁下抱不世之才，特立而独行，道方而事实，卷舒不随乎时，文武唯其所用，岂愈所谓其人哉？抑未闻后进之士，有遇知于左右、获礼于门下者，岂求之而未得邪？将志存乎立功，而事专乎报主，虽遇其人，未暇礼邪？何其宜闻而久不闻也？愈虽不才，其自处不敢后于恒人，阁下将求之而未得欤？古人有言：“请自隗始。”愈今者惟朝夕刍米、仆赁之资是急，不过费阁下一朝之享而足也。如曰：“吾志存乎立功，而事专乎报主。虽遇其人，未暇礼焉。”则非愈之所敢知也。世之龊龊者，既不足以语之；磊落奇伟之人，又不能听焉。则信乎命之穷也！　　谨献旧所为文一十八首，如赐览观，亦足知其志之所存。愈恐惧再拜。","dynasty":"唐代","tags":"古文观止，书信，议论，用人","title":"与于襄阳书"}
{"author":"韩愈","content":"　　二月十六日，前乡贡进士韩愈，谨再拜言相公阁下：　　向上书及所著文后，待命凡十有九日，不得命。恐惧不敢逃遁，不知所为，乃复敢自纳于不测之诛，以求毕其说，而请命于左右。　　愈闻之：蹈水火者之求免于人也，不惟其父兄子弟之慈爱，然后呼而望之也。将有介于其侧者，虽其所憎怨，苟不至乎欲其死者，则将大其声疾呼而望其仁之也。彼介于其侧者，闻其声而见其事，不惟其父兄子弟之慈爱，然后往而全之也。虽有所憎怨，苟不至乎欲其死者，则将狂奔尽气，濡手足，焦毛发，救之而不辞也。若是者何哉？其势诚急而其情诚可悲也。　　愈之强学力行有年矣。愚不惟道之险夷，行且不息，以蹈于穷饿之水火，其既危且亟矣，大其声而疾呼矣。阁下其亦闻而见之矣，其将往而全之欤？抑将安而不救欤？有来言于阁下者曰：“有观溺于水而爇于火者，有可救之道，而终莫之救也。”阁下且以为仁人乎哉？不然，若愈者，亦君子之所宜动心者也。　　或谓愈：“子言则然矣，宰相则知子矣，如时不可何？”愈窃谓之不知言者。诚其材能不足当吾贤相之举耳；若所谓时者，固在上位者之为耳，非天之所为也。前五六年时，宰相荐闻，尚有自布衣蒙抽擢者，与今岂异时哉？且今节度、观察使及防御营田诸小使等，尚得自举判官，无间于已仕未仕者；况在宰相，吾君所尊敬者，而曰不可乎？古之进人者，或取于盗，或举于管库。今布衣虽贱，犹足以方乎此。情隘辞蹙，不知所裁，亦惟少垂怜焉。　　愈再拜。","dynasty":"唐代","tags":"古文观止，书信，议论，用人","title":"后十九日复上宰相书"}
{"author":"韩愈","content":"　　阳山，天下之穷处也。陆有丘陵之险，虎豹之虞。江流悍急，横波之石，廉利侔剑戟，舟上下失势，破碎沦溺者，往往有之。县廓无居民，官无丞尉，夹江荒茅篁竹之间，小吏十余家，皆鸟言夷面。始至，言语不通，画地为字，然后可告以出租赋，奉期约。是以宾客游从之士，无所为而至。愈待罪于斯，且半岁矣。　　有区生者，誓言相好，自南海挐舟而来。升自宾阶，仪观甚伟，坐与之语，文义卓然。庄周云：“逃空虚者，闻人足音跫然而喜矣!”况如斯人者，岂易得哉!入吾室，闻《诗》、《书》仁义之说，欣然喜，若有志于其间也。与之翳嘉林，坐石矶，投竿而渔，陶然以乐，若能遗外声利，而不厌乎贫贱也。岁之初吉，归拜其亲，酒壶既倾，序以识别。","dynasty":"唐代","tags":"送别，序文","title":"送区册序"}
{"author":"韩愈","content":"孟郊死葬北邙山，从此风云得暂闲。天恐文章浑断绝，更生贾岛著人间。","dynasty":"唐代","title":"赠贾岛（以下二首见《万首绝句》）"}
{"author":"韩愈","content":"周诗三百篇，雅丽理训诰。曾经圣人手，议论安敢到。五言出汉时，苏李首更号。东都渐瀰漫，派别百川导。建安能者七，卓荦变风操。逶迤抵晋宋，气象日凋耗。中间数鲍谢，比近最清奥。齐梁及陈隋，众作等蝉噪。搜春摘花卉，沿袭伤剽盗。国朝盛文章，子昂始高蹈。勃兴得李杜，万类困陵暴。后来相继生，亦各臻阃奥。有穷者孟郊，受材实雄骜。冥观洞古今，象外逐幽好。横空盘硬语，妥帖力排奡.敷柔肆纡馀，奋猛卷海潦。荣华肖天秀，捷疾逾响报。行身践规矩，甘辱耻媚灶。孟轲分邪正，眸子看了眊.杳然粹而清，可以镇浮躁，酸寒溧阳尉，五十几何耄。孜孜营甘旨，辛苦久所冒。俗流知者谁，指注竞嘲傲。圣皇索遗逸，髦士日登造。庙堂有贤相，爱遇均覆焘。况承归与张，二公迭嗟悼。青冥送吹嘘，强箭射鲁缟。胡为久无成，使以归期告。霜风破佳菊，嘉节迫吹帽。念将决焉去，感物增恋嫪。彼微水中荇，尚烦左右芼.鲁侯国至小，庙鼎犹纳郜。幸当择珉玉，宁有弃珪瑁。悠悠我之思，扰扰风中纛。上言愧无路，日夜惟心祷。鹤翎不天生，变化在啄菢。通波非难图，尺地易可漕。善善不汲汲，后时徒悔懊。救死具八珍，不如一箪犒。微诗公勿诮，恺悌神所劳。","dynasty":"唐代","title":"荐士（荐孟郊于郑馀庆也）"}
{"author":"韩愈","content":"休垂绝徼千行泪，共泛清湘一叶舟。今日岭猿兼越鸟，可怜同听不知愁。","dynasty":"唐代","title":"湘中酬张十一功曹"}
{"author":"韩愈","content":"果州南充县，寒女谢自然。童騃无所识，但闻有神仙。轻生学其术，乃在金泉山。繁华荣慕绝，父母慈爱捐。凝心感魑魅，慌惚难具言。一朝坐空室，云雾生其间。如聆笙竽韵，来自冥冥天。白日变幽晦，萧萧风景寒。檐楹暂明灭，五色光属联。观者徒倾骇，踯躅讵敢前。须臾自轻举，飘若风中烟。茫茫八纮大，影响无由缘。里胥上其事，郡守惊且叹。驱车领官吏，氓俗争相先。入门无所见，冠履同蜕蝉。皆云神仙事，灼灼信可传。余闻古夏后，象物知神奸。山林民可入，魍魉莫逢旃。逶迤不复振，后世恣欺谩。幽明纷杂乱，人鬼更相残。秦皇虽笃好，汉武洪其源。自从二主来，此祸竟连连。木石生怪变，狐狸骋妖患。莫能尽性命，安得更长延。人生处万类，知识最为贤。奈何不自信，反欲从物迁。往者不可悔，孤魂抱深冤。来者犹可诫，余言岂空文。人生有常理，男女各有伦。寒衣及饥食，在纺绩耕耘。下以保子孙，上以奉君亲。苟异于此道，皆为弃其身。噫乎彼寒女，永托异物群。感伤遂成诗，昧者宜书绅。","dynasty":"唐代","title":"谢自然诗"}
{"author":"韩愈","content":"平旦入西园，梨花数株若矜夸。旁有一株李，颜色惨惨似含嗟。问之不肯道所以，独绕百匝至日斜。忽忆前时经此树，正见芳意初萌牙。奈何趁酒不省录，不见玉枝攒霜葩。泫然为汝下雨泪，无由反旆羲和车。东风来吹不解颜，苍茫夜气生相遮。冰盘夏荐碧实脆，斥去不御惭其花。当春天地争奢华，洛阳园苑尤纷拏。谁将平地万堆雪，剪刻作此连天花。日光赤色照未好，明月暂入都交加。夜领张彻投卢仝，乘云共至玉皇家。长姬香御四罗列，缟裙练帨无等差。静濯明妆有所奉，顾我未肯置齿牙。清寒莹骨肝胆醒，一生思虑无由邪。","dynasty":"唐代","title":"李花二首"}
{"author":"韩愈","content":"　　吾少时读《醉乡记》，私怪隐居者无所累于世，而犹有是言，岂诚旨于味耶？及读阮籍、陶潜诗，乃知彼虽偃蹇，不欲与世接，然犹未能平其心，或为事物是非相感发，于是有托而逃焉者也。若颜子操瓢与箪，曾参歌声若出金石，彼得圣人而师之，汲汲每若不可及，其于外也固不暇，尚何曲之托，而昏冥之逃耶？　　吾又以为悲醉乡之徒不遇也。建中初，天子嗣位，有意贞观、开元之丕绩，在廷之臣争言事。当此时，醉乡之后世又以直废吾既悲醉乡之文辞，而又嘉良臣之烈，思识其子孙。今子之来见我也，无所挟，吾犹将张之；况文与行不失其世守，浑然端且厚。惜乎吾力不能振之，而其言不见信于世也。于其行，姑分之饮酒。","dynasty":"宋代","tags":"送别，序文","title":"送王含秀才序"}
{"author":"韩愈","content":"片片驱鸿急，纷纷逐吹斜。到江还作水，著树渐成花。越喜飞排瘴，胡愁厚盖砂。兼云封洞口，助月照天涯。暝见迷巢鸟，朝逢失辙车。呈丰尽相贺，宁止力耕家。","dynasty":"唐代","title":"春雪"}
{"author":"韩愈","content":"少年饮酒时，踊跃见菊花。今来不复饮，每见恒咨嗟。伫立摘满手，行行把归家。此时无与语，弃置奈悲何。","dynasty":"唐代","title":"晚菊"}
{"author":"韩愈","content":"朝蝇不须驱，暮蚊不可拍。蝇蚊满八区，可尽与相格。得时能几时，与汝恣啖咋。凉风九月到，扫不见踪迹。鹊鸣声楂楂，乌噪声护护。争斗庭宇间，持身博弹射。黄鹄能忍饥，两翅久不擘。苍苍云海路，岁晚将无获。截橑为欂栌，斫楹以为椽。束蒿以代之，小大不相权。虽无风雨灾，得不覆且颠。解辔弃骐骥，蹇驴鞭使前。昆仑高万里，岁尽道苦邅。停车卧轮下，绝意于神仙。雀鸣朝营食，鸠鸣暮觅群。独有知时鹤，虽鸣不缘身。喑蝉终不鸣，有抱不列陈。蛙黾鸣无谓，閤閤只乱人。","dynasty":"唐代","title":"杂诗四首"}
{"author":"韩愈","content":"知识久去眼，吾行其既远。瞢瞢莫訾省，默默但寝饭。子兮何为者，冠珮立宪宪。何氏之从学，兰蕙已满畹。于何玩其光，以至岁向晚。治惟尚和同，无俟于謇謇。或师绝学贤，不以艺自挽。子兮独如何，能自媚婉娩。金石出声音，宫室发关楗。何人识章甫，而知骏蹄踠.惜乎吾无居，不得留息偃。临当背面时，裁诗示缱绻。英英桂林伯，实惟文武特。远劳从事贤，来吊逐臣色。南裔多山海，道里屡纡直。风波无程期，所忧动不测。子行诚艰难，我去未穷极。临别且何言，有泪不可拭。吾友柳子厚，其人艺且贤。吾未识子时，已览赠子篇。寤寐想风采，于今已三年。不意流窜路，旬日同食眠。所闻昔已多，所得今过前。如何又须别，使我抱悁悁。势要情所重，排斥则埃尘。骨肉未免然，又况四海人。嶷嶷桂林伯，矫矫义勇身。生平所未识，待我逾交亲。遗我数幅书，继以药物珍。药物防瘴疠，书劝养形神。不知四罪地，岂有再起辰。穷途致感激，肝胆还轮囷。读书患不多，思义患不明。患足已不学，既学患不行。子今四美具，实大华亦荣。王官不可阙，未宜后诸生。嗟我摈南海，无由助飞鸣。寄书龙城守，君骥何时秣。峡山逢飓风，雷电助撞捽。乘潮簸扶胥，近岸指一发。两岩虽云牢，水石互飞发。屯门虽云高，亦映波浪没。余罪不足惜，子生未宜忽。胡为不忍别，感谢情至骨。","dynasty":"唐代","title":"赠别元十八协律六首（桂林伯，桂管观察使裴行立也）"}
{"author":"韩愈","content":"盆城去鄂渚，风便一日耳。不枉故人书，无因帆江水。故人辞礼闱，旌节镇江圻。而我窜逐者，龙钟初得归。别来已三岁，望望长迢递。咫尺不相闻，平生那可计。我齿落且尽，君鬓白几何。年皆过半百，来日苦无多。少年乐新知，衰暮思故友。譬如亲骨肉，宁免相可不。我昔实愚蠢，不能降色辞。子犯亦有言，臣犹自知之。公其务贳过，我亦请改事。桑榆倘可收，愿寄相思字。","dynasty":"唐代","title":"除官赴阙至江州寄鄂岳李大夫（李程也）"}
{"author":"韩愈","content":"淮南悲木落，而我亦伤秋。况与故人别，那堪羁宦愁。荣华今异路，风雨昔同忧。莫以宜春远，江山多胜游。","dynasty":"唐代","title":"秋字"}
{"author":"韩愈","content":"断送一生惟有酒，寻思百计不如闲。莫忧世事兼身事，须著人间比梦间。","dynasty":"唐代","title":"游城南十六首。遣兴"}
{"author":"韩愈","content":"幸自同开俱阴隐，何须相倚斗轻盈。陵晨并作新妆面，对客偏含不语情。双燕无机还拂掠，游蜂多思正经营。长年是事皆抛尽，今日栏边暂眼明。","dynasty":"唐代","tags":"咏物，写花，抒情","title":"戏题牡丹"}
{"author":"韩愈","content":"猛虎虽云恶，亦各有匹侪。群行深谷间，百兽望风低。身食黄熊父，子食赤豹麛。择肉于熊罴，肯视兔与狸。正昼当谷眠，眼有百步威。自矜无当对，气性纵以乖。朝怒杀其子，暮还飧其妃。匹侪四散走，猛虎还孤栖。狐鸣门四旁，乌鹊从噪之。出逐猴入居，虎不知所归。谁云猛虎恶，中路正悲啼。豹来衔其尾，熊来攫其颐。猛虎死不辞，但惭前所为。虎坐无助死，况如汝细微。故当结以信，亲当结以私。亲故且不保，人谁信汝为。","dynasty":"唐代","title":"相和歌辞。猛虎行"}
{"author":"韩愈","content":"落叶不更息，断蓬无复归。飘飖终自异，邂逅暂相依。悄悄深夜语，悠悠寒月辉。谁云少年别，流泪各沾衣。","dynasty":"唐代","title":"落叶送陈羽"}
{"author":"韩愈","content":"煌煌东方星，奈此众客醉。初喧或忿争，中静杂嘲戏。淋漓身上衣，颠倒笔下字。人生如此少，酒贱且勤置。","dynasty":"唐代","title":"醉后"}
{"author":"韩愈","content":"君子法天运，四时可前知。小人惟所遇，寒暑不可期。利害有常势，取舍无定姿。焉能使我心，皎皎远忧疑。","dynasty":"唐代","title":"君子法天运"}
{"author":"韩愈","content":"红亭枕湘江，蒸水会其左。瞰临眇空阔，绿净不可唾。维昔经营初，邦君实王佐。翦林迁神祠，买地费家货。梁栋宏可爱，结构丽匪过。伊人去轩腾，兹宇遂颓挫。老郎来何暮，高唱久乃和。树兰盈九畹，栽竹逾万个。长绠汲沧浪，幽蹊下坎坷。波涛夜俯听，云树朝对卧。初如遗宦情，终乃最郡课。人生诚无几，事往悲岂奈。萧条绵岁时，契阔继庸懦。胜事谁复论，丑声日已播。中丞黜凶邪，天子闵穷饿。君侯至之初，闾里自相贺。淹滞乐闲旷，勤苦劝慵惰。为余扫尘阶，命乐醉众座。穷秋感平分，新月怜半破。愿书岩上石，勿使泥尘涴。","dynasty":"唐代","title":"合江亭"}
{"author":"韩愈","content":"相公罢论道，聿至活东人。御史坐言事，作吏府中尘。遂令河南治，今古无俦伦。四海日富庶，道途隘蹄轮。府西三百里，候馆同鱼鳞。相公谓御史，劳子去自巡。是时山水秋，光景何鲜新。哀鸿鸣清耳，宿雾褰高旻.遗我行旅诗，轩轩有风神。譬如黄金盘，照耀荆璞真。我来亦已幸，事贤友其仁。持竿洛水侧，孤坐屡穷辰。多才自劳苦，无用只因循。辞免期匪远，行行及山春。","dynasty":"唐代","title":"酬裴十六功曹巡府西驿途中见寄"}
{"author":"韩愈","content":"我所思兮在何所，情多地遐兮遍处处。东西南北皆欲往，千江隔兮万山阻。春风吹园杂花开，朝日照屋百鸟语。三杯取醉不复论，一生长恨奈何许。皇天平分成四时，春气漫诞最可悲。杂花妆林草盖地，白日坐上倾天维。蜂喧鸟咽留不得，红萼万片从风吹。岂如秋霜虽惨冽，摧落老物谁惜之。为此径须沽酒饮，自外天地弃不疑。近怜李杜无检束，烂漫长醉多文辞。屈原离骚二十五，不肯餔啜糟与醨.惜哉此子巧言语，不到圣处宁非痴。幸逢尧舜明四目，条理品汇皆得宜。平明出门暮归舍，酩酊马上知为谁。朝骑一马出，暝就一床卧。诗书渐欲抛，节行久已惰。冠欹感发秃，语误惊齿堕。孤负平生心，已矣知何奈。我恨不如江头人，长网横江遮紫鳞。独宿荒陂射凫雁，卖纳租赋官不嗔。归来欢笑对妻子，衣食自给宁羞贫。今者无端读书史，智慧只足劳精神。画蛇著足无处用，两鬓霜白趋埃尘。乾愁漫解坐自累，与众异趣谁相亲。数杯浇肠虽暂醉，皎皎万虑醒还新。百年未满不得死，且可勤买抛青春。","dynasty":"唐代","title":"感春四首"}
{"author":"韩愈","content":"街东街西讲佛经，撞钟吹螺闹宫庭。广张罪福资诱胁，听众狎恰排浮萍。黄衣道士亦讲说，座下寥落如明星。华山女儿家奉道，欲驱异教归仙灵。洗妆拭面著冠帔，白咽红颊长眉青。遂来升座演真诀，观门不许人开扃。不知谁人暗相报，訇然振动如雷霆。扫除众寺人迹绝，骅骝塞路连辎輧。观中人满坐观外，后至无地无由听。抽簪脱钏解环佩，堆金叠玉光青荧。天门贵人传诏召，六宫愿识师颜形。玉皇颔首许归去，乘龙驾鹤来青冥。豪家少年岂知道，来绕百匝脚不停。云窗雾阁事恍惚，重重翠幕深金屏。仙梯难攀俗缘重，浪凭青鸟通丁宁。","dynasty":"唐代","title":"华山女"}
{"author":"韩愈","content":"乞雨女郎魂，炰羞洁且繁。庙开鼯鼠叫，神降越巫言。旱气期销荡，阴官想骏奔。行看五马入，萧飒已随轩。","dynasty":"唐代","title":"郴州祈雨"}
{"author":"陈玉珂","content":"天生间世一耆儒，夙擅声名冠斗枢。芃黍欣膏霖雨降，甘棠喜见惠风敷。歌传淡北蚕成织，化被瀛东鳄听驱。此日霓裳同庆祝，敢将巴韵厕吹竽。","dynasty":"清代","title":"曹仁宪谨荣寿"}
{"author":"陈玉珂","content":"邑志台阳阙续编，多君采访纪遗笺。文章道德千秋在，节孝忠贞一日传。五十馀年详事实，十三阅月告成篇。他时太史輶轩过，无事停车访旧贤。","dynasty":"清代","title":"赠握卿叔丁卯1807年采访续脩台湾县志"}
{"author":"李远","content":"鸳鸯离别伤，人意似鸳鸯。试取鸳鸯看，多应断寸肠。","dynasty":"唐代","tags":"咏物，抒情","title":"咏鸳鸯"}
{"author":"李远","content":"早晚辞沙漠，南来处处飞。关山多雨雪，风水损毛衣。碧海魂应断，红楼信自稀。不知矰缴外，留得几行归。","dynasty":"唐代","tags":"咏物，写鸟","title":"咏雁"}
{"author":"李远","content":"吴越千年奈怨何，两宫清吹作樵歌。姑苏一败云无色，范蠡长游水自波。霞拂故城疑转旆，月依荒树想嚬蛾。行人欲问西施馆，江鸟寒飞碧草多。","dynasty":"唐代","title":"吴越怀古"}
{"author":"李远","content":"人事三杯酒，流年一局棋。（《北梦琐言》）。青山不厌三杯酒，长日惟消一局棋。（《唐语林》）。","dynasty":"唐代","title":"句"}
{"author":"李远","content":"鳞细粉光鲜，开书乱眼前。透窗疑漏网，落砚似流泉。潜穴河图内，吞钩乙字边。莫言鬐鬣小，食尽白蘋篇。","dynasty":"唐代","tags":"咏物，写鱼","title":"咏壁鱼"}
{"author":"李远","content":"暖日傍帘晓，浓春开箧红。钗斜穿彩燕，罗薄剪春虫。巧著金刀力，寒侵玉指风。娉婷何处戴，山鬓绿成丛。","dynasty":"唐代","title":"立春日"}
{"author":"李远","content":"金甲云旗尽日回，仓皇罗袖满尘埃。浓香犹自飘銮辂，恨魄无因离马嵬。南内宫人悲帐殿，东溟方士问蓬莱。唯馀坡上弯环月，时送残蛾入帝台。","dynasty":"唐代","title":"过马嵬山（一作李益诗）"}
{"author":"李远","content":"黄陵庙前莎草春，黄陵女儿蒨裙新。轻舟小楫唱歌去，水远山长愁杀人。","dynasty":"唐代","title":"黄陵庙词（一作李群玉诗）"}
{"author":"李远","content":"秦灭燕丹怨正深，古来豪客尽沾襟。荆卿不了真闲事，辜负田光一片心。","dynasty":"唐代","title":"读田光传"}
{"author":"李远","content":"不用问汤休，何人免白头。百年如过鸟，万事尽浮沤。别绪长牵梦，情由乱种愁。却嫌风景丽，窗外碧云秋。","dynasty":"唐代","title":"题僧院"}
{"author":"李远","content":"秋风吹却九皋禽，一片闲云万里心。碧落有情应怅望，青天无路可追寻。来时白云翎犹短，去日丹砂顶渐深。华表柱头留语后，更无消息到如今。","dynasty":"唐代","title":"失鹤"}
{"author":"李远","content":"玉座尘消砚水清，龙髯不动彩毫轻。初分隆准山河秀，乍点重瞳日月明。宫女卷帘皆暗认，侍臣开殿尽遥惊。三朝供奉无人敌，始觉僧繇浪得名。","dynasty":"唐代","title":"赠写御容李长史"}
{"author":"李远","content":"与君同在苦空间，君得空门我爱闲。禁足已教修雁塔，终身不拟下鸡山。窗中遥指三千界，枕上斜看百二关。香茗一瓯从此别，转蓬流水几时还。","dynasty":"唐代","title":"赠潼关不下山僧"}
{"author":"李远","content":"谢公何岁掩松楸，双鹤依然傍玉楼。朱顶巑岏荒草上，雪毛零落小池头。蓬瀛路断君何在，云水情深我尚留。他日若来华表上，更添多少令威愁。","dynasty":"唐代","title":"过旧游见双鹤怆然有怀"}
{"author":"李远","content":"凤城烟霭思偏多，曾向刘郎住处过。银烛焰前贪劝酒，玉箫声里已闻歌。佳人惜别看嘶马，公子含情向翠蛾。今日重来门巷改，出墙桐树绿婆娑。","dynasty":"唐代","title":"赠友人"}
{"author":"李远","content":"曾住衡阳岳寺边，门开江水与云连。数州城郭藏寒树，一片风帆著远天。猿啸不离行道处，客来皆到卧床前。今朝惆怅红尘里，惟忆闲陪尽日眠。","dynasty":"唐代","title":"赠南岳僧"}
{"author":"李远","content":"高倚霞梯万丈馀，共看移步入宸居。晓随鹓鹭排金锁，静对铅黄校玉书。漠漠禁烟笼远树，泠泠宫漏响前除。还闻汉帝亲词赋，好为从容奏子虚。","dynasty":"唐代","title":"赠弘文杜校书"}
{"author":"李远","content":"献之闲坐说归州，曾到昭君庙里游。自古行人多怨恨，至今乡土尽风流。泉如珠泪侵阶滴，花似红妆满岸愁。河畔犹残翠眉样，有时新月傍帘钩。","dynasty":"唐代","title":"听王氏话归州昭君庙"}
{"author":"李远","content":"玉窗抛翠管，轻袖掩银鸾。错落云车断，丁泠金磬寒。鹤寻深院宿，人借旧书看。寂寞焚香处，红花满石坛。","dynasty":"唐代","title":"观廉女真葬（女真善隶书，常为内中学士）"}
{"author":"李远","content":"尘事久相弃，沈浮皆不知。牛羊归古巷，燕雀绕疏篱。买药经年晒，留僧尽日棋。唯忧钓鱼伴，秋水隔波时。","dynasty":"唐代","title":"闲居"}
{"author":"李远","content":"人谁无远别，此别意多违。正鹄虽言中，冥鸿不共飞。玉京烟雨断，巴国梦魂归。若过严家濑，殷勤看钓矶。","dynasty":"唐代","title":"及第后送家兄游蜀"}
{"author":"李远","content":"蜀客本多愁，君今是胜游。碧藏云外树，红露驿边楼。杜魄呼名语，巴江作字流。不知烟雨夜，何处梦刀州。","dynasty":"唐代","title":"送人入蜀"}
{"author":"李远","content":"花树杳玲珑，渔舟处处通。醉销罗绮艳，香暖芰荷风。野鸟翻萍绿，斜桥印水红。子猷箫管绝，谁爱碧鲜浓。","dynasty":"唐代","title":"游故王驸马池亭"}
{"author":"李远","content":"西陵树已尽，铜雀思偏多。雪密疑楼阁，花开想绮罗。影销堂上舞，声断帐前歌。唯有漳河水，年年旧绿波。","dynasty":"唐代","title":"悲铜雀台"}
{"author":"李远","content":"曾攀芳桂英，处处共君行。今日杏园宴，当时天乐声。柳浓堪系马，花上未藏莺。满座皆仙侣，同年别有情。","dynasty":"唐代","title":"陪新及第赴同年会"}
{"author":"李远","content":"刘毅虽然不掷卢，谁人不道解樗蒲。黄金百万终须得，只有挼莎更一呼。","dynasty":"唐代","title":"友人下第因以赠之"}
{"author":"李远","content":"有客新从赵地回，自言曾上古丛台。云遮襄国天边去，树绕漳河地里来。弦管变成山鸟哢，绮罗留作野花开。金舆玉辇无行迹，风雨惟知长绿苔。","dynasty":"唐代","title":"听话丛台"}
{"author":"李远","content":"轻轻没后更无筝，玉腕红纱到伍卿。座客满筵都不语，一行哀雁十三声。","dynasty":"唐代","title":"赠筝妓伍卿"}
{"author":"李远","content":"翦彩赠相亲，银钗缀凤真。双双衔绶鸟，两两度桥人。叶逐金刀出，花随玉指新。愿君千万岁，无岁不逢春。","dynasty":"唐代","title":"翦彩"}
{"author":"李远","content":"欲入凤城游，西溪别惠休。色随花旋落，年共水争流。客思偏来夜，蝉声觉送秋。明朝逢旧侣，唯拟上歌楼。","dynasty":"唐代","title":"与碧溪上人别"}
{"author":"李远","content":"有客抱琴宿，值予多怨怀。啼乌弦易断，啸鹤调难谐。曲罢月移幌，韵清风满斋。谁能将此妙，一为奏金阶。","dynasty":"唐代","title":"赠殷山人"}
{"author":"李远","content":"绮陌千年思断蓬，今来还宿凤城东。瑶台钟鼓长依旧，巫陕烟花自不同。千结故心为怨网，万条新景作愁笼。何时更伴刘郎去，却见夭桃满树红。","dynasty":"唐代","title":"长安即事寄友人"}
{"author":"李远","content":"萧寺曾过最上方，碧桐浓叶覆西廊。游人缥缈红衣乱，座客从容白日长。别后旋成庄叟梦，书来忽报惠休亡。他时若更相随去，只是含酸对影堂。","dynasty":"唐代","title":"闻明上人逝寄友人"}
{"author":"李远","content":"美貌雄才已少齐，宝书仙简两看题。金刀片片裁新锦，玉步重重上旧梯。鹏到碧天排雾去，凤游琼树拣枝栖。蓬瀛宴罢试回首，一望尘中路正迷。","dynasty":"唐代","title":"赠咸阳李少府"}
{"author":"李远","content":"移居新竹已堪看，劚破莓苔得几竿。圆节不教伤粉箨，低枝犹拟拂霜坛。墙头枝动如烟绿，枕上风来送夜寒。第一莫教渔父见，且从萧飒满朱栏。","dynasty":"唐代","title":"邻人自金仙观移竹"}
{"author":"李远","content":"香荷疑散麝，风铎似调琴。不觉清凉晚，归人满柳阴。","dynasty":"唐代","title":"慈恩寺避暑"}
{"author":"李远","content":"柯亭之椽不复得，蕲州黄竹今尚存。苍崖翠壁产修干，千顷萧索烟云昏。羌人眼力发天巧，长笛裁成凤膺饱。老龙馀响出空星，欲喷炎天作秋晓。西湖夜寂凉风生，山头一钩新月明。商声恓悲羽声壮，行子忽忽难为情。时无绿珠清音激皓齿，野王临风三弄亦已矣。唯有愁端无古今，举刀不断东流水。深闺兰灯照空床，笛声不如离恨长。曲终人散一惆怅，回首江山非故乡。万事浮云过寥廓，且醉杯中琥珀薄。君不见玉管横吹黄鹤楼，江城五月梅花落。","dynasty":"宋代","title":"仆久客钱塘有吹笛月下者同旅闻之凄然皆有归"}
{"author":"李远","content":"玉座烟销砚水清，龙髯不动彩毫轻。乍分隆准山河秀，初点重瞳日月明。宫女卷帘皆暗认，侍臣开殿尽遥惊。六朝天下应无敌，始觉僧繇浪得名。","dynasty":"宋代","title":"赠写御真李长史"}
{"author":"李远","content":"剪綵赠相亲，银钗缀凤真。双双衔绶鸟，两两度桥人。叶逐金刀出，花随玉指新。愿君千万岁，无岁不逢春。","dynasty":"唐代","title":"剪綵"}
{"author":"李远","content":"钗斜穿綵燕，罗薄剪春虫。","dynasty":"宋代","title":"句其三"}
{"author":"元绛","content":"绿杨阴下。短帽轻衫行信马。过尽春风。踏尽青青打尽红。舞鸾歌凤。人面湖光红影动。醉眼归时。人在朱楼曲角西。","dynasty":"宋代","title":"减字木兰花"}
{"author":"元绛","content":"谷雨风前，占淑景、名花独秀。露国色仙姿，品流第一，春工成就。罗帏护日金泥皱。映霞腮动檀痕溜。长记得天上，瑶池阆苑曾有。千匝绕、红玉阑干，愁只恐、朝云难久。须款折、绣囊剩戴，细把蜂须频嗅。佳人再拜抬娇面，敛红巾、捧金杯酒。献千千寿。愿长恁、天香满袖。","dynasty":"宋代","title":"映山红慢"}
{"author":"元绛","content":"朱轓何事独来频，不为溪山只为民。最爱年年禾稻熟，时丰自有壤歌人。","dynasty":"宋代","title":"爱亭"}
{"author":"元绛","content":"黄发逍遥并旧臣，燕间加意占先春。成龙天外惟三友，积雪筵中止数人。昔日荐才闻最课，当年诵赋得魁伦。会须共作游河侣，五老星飞事更新。","dynasty":"宋代","title":"次韵和君贶会赵叔平少师"}
{"author":"元绛","content":"州人未识凤池山，朱毂时来此往还。四坐杯盘在天上，满轩云雨落人间。千围老木排旌盖，百尺飞泉响佩环。谁为霜绡图景象，翠微高处一开颜。","dynasty":"宋代","title":"凤池山"}
{"author":"元绛","content":"白头重到故人家，境是人非起叹嗟。三径未荒陶令菊，四时长放庾郎花。林风光动藏莺叶，溪涨痕生宿鹭沙。肯构有材移病久，会凭诗酒傲烟霞。","dynasty":"宋代","title":"过牛光禄故居"}
{"author":"元绛","content":"晼晚年垂尽，阴沈气始凝。云霄方一色，霰雪忽相仍。何处兹辰好，吾州自古称。稽山呈刻画，铿水弄鲜澄。佛土横银界，天文露玉绳。缏珠压帘翠，砻璧累台层。昆露朝垂木，郇盐夕满塍。浓梅明庾岭，乱蝶闹青陵。舞缓来还转，惊多下忽腾。藏崖未见睍，著霤即垂冰。密处清何极，狂时力不胜。夺鲜迷野鹤，汙白绝藩蝇。孙幌方开卷，焦庐正曲肱。悲鸣栓老骥，怒系下豪鹰。顾我虽迟暮，当欢亦疆能。醉怀思日富，病眼喜晨兴。贺帐催休吏，宾筵幸得朋。周诗诵昌满，邺酌对刘应。赏为良辰乐，高宜善赋登。鹴裘欣未至，青简使先蒸。富岁还相庆，阳春各自矜。酏颜均玉气，此墨出圭稜。句待呼胡续，舟期访戴乘。长谣辱君赠，珍感服吾膺。","dynasty":"宋代","title":"和"}
{"author":"元绛","content":"湖上喜明霁，寻春偶啸俦。花多红夹马，山远翠藏楼。水气烟中合，风光草际流。都人待千骑，快作谢公游。","dynasty":"宋代","title":"和梅龙图游西湖见寄"}
{"author":"元绛","content":"笔下云霞落彩牋，诸君清思尽佳篇。谁人读得郊居字，流水汤汤正满弦。","dynasty":"宋代","title":"和人"}
{"author":"元绛","content":"清明风日战方酣，朱毂雍容旆鬖。火令正严绵上俗，禊游仍胜会稽岩。马盘金埒连乾湿，人映氊车帽角搀。湖水绿烟浮醉席，杏花红雨拂春衫。公如庾老情非浅，客似渊君调不凡。只恐颍川飞召节，便随五凤降绨函。","dynasty":"宋代","title":"和上巳西湖胜游"}
{"author":"元绛","content":"五日佳辰郡政闲，延宾谈笑豁幽关。阊门歌舞尊罍上，林屋烟霞指顾间。德应华星临颍尾，年拘皓发下商颜。名花美酒疏钟永，坐见斜晖隐半山。","dynasty":"宋代","title":"和圣徒洛中九老会"}
{"author":"元绛","content":"前殿听宣中禁制，南宫看集外朝班。星辰影落三阶下，桃李阴成四海间。","dynasty":"宋代","title":"贺王禹玉"}
{"author":"元绛","content":"去年曾醉海棠丛，闻说新枝发旧红。昨夜梦回花下饮，不知身在玉堂中。","dynasty":"宋代","title":"怀荆南旧游"}
{"author":"元绛","content":"在官七百二十日，只为台州不为身。民事勤劳心力尽，世涂忧畏鬓华新。离筵欲醉樽前月，美景难留洞口春。他日相逢应更好，诸君皆是眼中人。","dynasty":"宋代","title":"将去郡席上呈同僚"}
{"author":"元绛","content":"笙歌车马东方晓，风月山川北固凉。","dynasty":"宋代","title":"句"}
{"author":"元绛","content":"英翰五五出南闽。","dynasty":"宋代","title":"句"}
{"author":"元绛","content":"仙骥籋云穿仗下，佛花吹雨匝天流。","dynasty":"宋代","title":"句"}
{"author":"元绛","content":"五日看花怜并叶，今朝斗草得宜男。","dynasty":"宋代","title":"句"}
{"author":"元绛","content":"五蓂开端荚，百草斗香苕。","dynasty":"宋代","title":"句"}
{"author":"元绛","content":"丝竹渐高桡鼓急，瑶津亭下竞凫车。","dynasty":"宋代","title":"句"}
{"author":"元绛","content":"使君麾盖傲烟霞。","dynasty":"宋代","title":"句"}
{"author":"元绛","content":"九重侍从三明生，四纪乾坤一老臣。","dynasty":"宋代","title":"句"}
{"author":"元绛","content":"神石溪头好明月，夜来谁此凭兰桡。","dynasty":"宋代","title":"句"}
{"author":"元绛","content":"玉露精神山合沓，溪成文字水横斜。","dynasty":"宋代","title":"句"}
{"author":"元绛","content":"黄阁势连东凤阙，紫枢光直右银台。","dynasty":"宋代","title":"句"}
{"author":"元绛","content":"联名适以三株树，传玩惊看五朵云。","dynasty":"宋代","title":"句"}
{"author":"元绛","content":"花阴转午清风细，玉燕钗头艾虎轻。","dynasty":"宋代","title":"句"}
{"author":"元绛","content":"陈前舆服同桓傅，拜后金珠有鲁公。","dynasty":"宋代","title":"句"}
{"author":"元绛","content":"可惜闽州风物好，一生魂梦到三山。","dynasty":"宋代","title":"句"}
{"author":"元绛","content":"何人更得通天带，谋合君心只晋公。","dynasty":"宋代","title":"句"}
{"author":"元绛","content":"菖酒朝觞满，兰汤晓浴温。","dynasty":"宋代","title":"句"}
{"author":"元绛","content":"过庐都失眼前人。","dynasty":"宋代","title":"句"}
{"author":"元绛","content":"春风流水出岩扉，载酒轻舟飏彩旗。把得玉杯还自笑，老翁真令似童儿。","dynasty":"宋代","title":"流觞亭诗"}
{"author":"元绛","content":"闽山过尽见吴山，天载天涯五马还。旧列未归青琐闼，余生方入玉门关。林蛮迤逦平无数，星斗阑干近可攀。回首冶城何处所，只应烟雨渺茫间。","dynasty":"宋代","title":"诗一首"}
{"author":"元绛","content":"奇峰如繖见遥青，玉笥山头地有灵。三径荒凉丞相隐，一篇清绝放夫铭。孤标竦处天门近，直影圆时日御停。谁蹑严梯访遗迹，远孙高谢在鸿冥。","dynasty":"宋代","title":"石伞峰书堂"}
{"author":"元绛","content":"万里一朱幡，崎岖度岭关。路盘云雨际，人在斗牛间。","dynasty":"宋代","title":"泗洲岭"}
{"author":"元绛","content":"四十年来出处同，交情偏见岁寒中。相先各上青云路，斗在俱为白发翁。万里厌劳方稍稍，一麾乘兴又怱怱。清风冠剑辞仙殿，流水旌旗下越宫。山半楼台迎日动，帐前铙鼓入秋雄。因君更忆蓬莱雪，不觉吟魂过剡东。","dynasty":"宋代","title":"送程给事知越州"}
{"author":"元绛","content":"责垂忧多两鬓斑，十年长梦赤城山。何时得似净名子，潄石眠云恣意閒。","dynasty":"宋代","title":"送梵才大师归天台"}
{"author":"元绛","content":"谁书吾姓揭亭颜，栋宇飞腾气象完。谷口秋风吹鬓发，海东朝日上兰干。地高顿觉群山小，天近须知六合宽。三到岩扉殊不厌，异时长向画图看。","dynasty":"宋代","title":"题鼓山元公亭"}
{"author":"元绛","content":"云外轩窗切斗牛，翛然三伏亦生秋。青山屈曲无重数，俱束溪光款款流。","dynasty":"宋代","title":"题溪口广慈寺"}
{"author":"元绛","content":"亭占青山口，郊原四望平，遥林连崦黑，白水隔田明。翠麦波涛动，飞泉剑佩轻。长年便野趣，擬欲解塵缨。","dynasty":"宋代","title":"题秀野亭"}
{"author":"元绛","content":"向晚西风急，扁舟下濑轻。帆樯挂山影，鼓吹压潮声。白鸟烟中没，斜阳雨外明。油然五湖意，浑欲薄功名。","dynasty":"宋代","title":"桐庐晚景"}
{"author":"元绛","content":"仓卒蛮鼙上水滨，使君忠愤独亡身。平明戈剑摧城阖，俄顷衣冠落路尘。志士一门能许国，老夫当日亦知人。朝廷赠禭哀荣极，青骨千金合有神。","dynasty":"宋代","title":"挽赠太常少卿封川曹使君观"}
{"author":"元绛","content":"前载赏花乡国中，三行粉面绮罗红。去上持斧边城下，十万国声鼓吹雄。每岁春辉长忽忽，此时朝骑又怱怱。却将半暗尘沙眼，去看东都御柳风。","dynasty":"宋代","title":"戊戌清明在吴去春阅武于河朔今被召参贰大农"}
{"author":"元绛","content":"丹荔黄甘北苑茶，劳君诱我向天涯。争如太液楼边看，池北池南总是春。","dynasty":"宋代","title":"谢京师故人"}
{"author":"元绛","content":"群山衮衮卷波涛，举手天门尺五高。尘土多年昏病眼，犹能千里见秋毫。","dynasty":"宋代","title":"巡按睦州过乌龙山"}
{"author":"元绛","content":"缇龠惊年杪，铃齐戒夙兴。连空集霙霰，撇席命宾朋。菌阁盘虚出，箯舆选胜登。山川方晻蔼，缟素竞飞腾。密著珠帘重，低沈粉水澄。迷藏秦洞穴，刻镂禹沟塍。蓬岛三番扑，瑶峰四彻绳。风传天外簌，湖写鑑中冰。银色三千界，琳台十二层。折梅思陆凯，咏絮对王凝。妒舞轻飘燕，临书细字蝇。光凌射的鹤，气压沃州鹰。櫂月豀翁共，歌兰楚客能。琼辀走油壁，练马顿鉤膺。泽渗阳膏动，和薰气烛蒸。冬权时已正，尺瑞岁将应。鄙也同民乐，油然弗自胜。平时陪法从，长忆奉昭陵。拂旦开金殿，鸣鞘下玉乘。六花朝服满，万岁寿觞称。就望尧云日，赓歌舜股肱。冰醪霑饫赐，竹唱听哀矜。尔后孤从远，频年老病仍。两朝还观魏，何日见觚稜。","dynasty":"宋代","title":"因览状元节推和诗再和一首"}
{"author":"元绛","content":"分得藩符近海滨，溪山清处养天真。幅巾隐几春菴静，直是义皇已上人。","dynasty":"宋代","title":"隐几菴诗"}
{"author":"元绛","content":"三年到此百无功，种得桃花满县红。此日不能收拾去，一时分付与东风。","dynasty":"宋代","title":"永新县春风亭"}
{"author":"元绛","content":"照夜直为明月侣，倚风先作艳阳煤。多情欲著红妆面，故上含章白玉台。","dynasty":"宋代","title":"早梅"}
{"author":"元绛","content":"殿帷昕对罢，省户两阴馀。诏赐尧尊酒，人探禹穴书。夔龙方客右，班马盖徒欤。径醉俄归弁，云西见日车。","dynasty":"宋代","title":"诏修两朝国史开局日赐筵史院和首相吴公席上"}
{"author":"元绛","content":"殿帷昕对罢，省户雨阴馀。诏赐尧尊酒，人探禹穴书。夔龙方客右，班马盖徒欤。径醉俄归弁，云西见日车。","dynasty":"宋代","title":"诏修两朝国史开局日赐筵史院和首相吴公席上韵"}
{"author":"元绛","content":"奇峰如伞见遥青，玉笥山头地有灵。三径荒凉丞相隐，一篇清绝放夫铭。孤标竦处天门近，直影圆时日御停。谁蹑岩梯访遗迹，远孙高谢在鸿冥。","dynasty":"宋代","title":"石伞峰书堂"}
{"author":"元绛","content":"责重忧多两鬓斑，十年长梦赤城山。何时得似净名子，漱石眠云恣意閒。","dynasty":"宋代","title":"送梵才大师归天台"}
{"author":"元绛","content":"缇籥惊年杪，铃斋戒夙兴。连空集霙霰，撇席命宾朋。菌阁盘虚出，箯舆选胜登。山川方晻蔼，缟素竞飞腾。密著珠帘重，低沈粉水澄。迷藏秦洞穴，刻镂禹沟塍。蓬岛三番抃，瑶峰四彻绳。风传天外籁，湖写鉴中冰。银色三千界，琳台十二层。折梅思陆凯，咏絮对王凝。妒舞轻飘燕，临书细字蝇。光凌射的鹤，气压沃洲鹰。棹月溪翁共，歌兰楚客能。琼辀走油壁，练马顿钩膺。泽渗阳膏动，和薰气烛蒸。冬权时已正，尺瑞岁将应。鄙也同民乐，油然弗自胜。平时陪法从，长忆奉昭陵。拂旦开金殿，鸣鞘下玉乘。六花朝服满，万岁寿觞称。就望尧云日，赓歌舜股肱。冰醪沾饫赐，竹唱听哀矜。尔后孤踪远，频年老病仍。两朝还观魏，何日见觚棱。","dynasty":"宋代","title":"因览状元节推和诗再和一首"}
{"author":"元绛","content":"九重侍从三明主，四纪乾坤一老臣。","dynasty":"宋代","title":"句其一"}
{"author":"丁仙现","content":"融和又报。乍瑞霭霁色，皇州春早。翠幰竞飞，玉勒争驰都门道。鳌山彩结蓬莱岛。向晚色、双龙衔照。绛绡楼上，彤芝盖底，仰瞻天表。缥缈。风传帝乐，庆三殿共赏，群仙同到。迤逦御香，飘满人间闻嬉笑。须臾一点星球小。渐隐隐、鸣鞘声杳。游人月下归来，洞天未晓。","dynasty":"宋代","title":"绛都春（上元）"}
{"author":"戴轸","content":"百越风尘暗铁衣，捐躯报国是男儿。龙泉尚照孤臣血，马革何怜烈士尸。志灭鲸鲵心欲奋，气吞虎豹力难支。岭南一段纲常事，付与当年史氏知。","dynasty":"明代","title":"挽陈衍死敌"}
{"author":"葛洪","content":"　　元帝后宫既多，不得常见，乃使画工图形，案图召幸之。诸宫人皆赂画工，多者十万，少者亦不减五万。独王嫱不肯，遂不得见。匈奴入朝，求美人为阏氏。于是上案图，以昭君行。及去，召见，貌为后宫第一，善应付，举止优雅。帝悔之，而名籍已定。帝重信于外国，故不复更人。乃穷案其事，画工皆弃市，籍其家，资皆巨万。画工有杜陵毛延寿，为人形，丑好老少，必得其真；安陵陈敞、新丰刘白、龚宽，并工为牛马飞鸟众势，人形好丑，不逮延寿、下杜阳望亦善画，尤善布色，樊育亦善布色：同日弃市。京师画工于是差稀。","dynasty":"魏晋","tags":"寓事，故事","title":"画工弃市"}
{"author":"葛洪","content":"岁晏风裂肉，今乃顿和柔。玄冥在休许，而使威令收。阴冰澌已泮，礎柱汗交流。敝扇出故箧，老体捐轻裘。细人幸煦燠，君子深噍啁。天地有正气，来往无停辀。春蚕而冬敖，夏假而秋揫。此修或云舛，厥证良不瘳。念昔有名相，死人遗道周。睠焉不敢忽，顾逮一喘牛。彼诚知所职，岂伊调燮羞。嗟予寡所恃，隔绝明与幽。罪戾不自省，胡为忧人臧。","dynasty":"宋代","title":"癸丑腊大暖志之"}
{"author":"葛洪","content":"雨歇留蒸湿，明来得翳凉。双嬉鱼欲动，万个竹添长。景到烦诗答，叹多厄日忙。兹游端胜绝，不是学高阳。","dynasty":"宋代","title":"涵碧亭"}
{"author":"葛洪","content":"昔日经游处，如今意已荒。知君曾命驾，为恨失褰裳。境好因人胜，诗看著脚忙。会须重定约，暇日共相徉。","dynasty":"宋代","title":"游天宫寺"}
{"author":"葛洪","content":"兰若凭高处，风虚阁自凉。川林输望迥，日月对闲长。洒落幽人暇，奔驰俗累忙。何时足生理，卜筑并山阳。","dynasty":"宋代","title":"中兴寺琼翠阁次乔梦符韵"}
{"author":"葛洪","content":"大象虽寥廓，我把天地户。披云沉灵舆，倏忽适下土。空洞成玄音，至精不容冶。太真嘘中唱，始知风尘苦。颐神三田中，纳精六阙下。遂乘万龙楯，驰骋眄九野。","dynasty":"魏晋","title":"法婴玄灵之曲二首其一"}
{"author":"葛洪","content":"玄圃遏北台，五城焕嵯峨。启彼无涯津，泛此织女河。仰止升绛庭，下游月窟阿。顾盻八落外，指招九云遐。忽已不觉劳，岂悟少与多。抚璈命众女，咏歌发中和。妙畅自然乐，为此玄云歌。韶尽至韵存，真音辞无邪。","dynasty":"魏晋","title":"法婴玄灵之曲二首其二"}
{"author":"葛洪","content":"昔涉玄真道，腾步登太霞。负笈造天关，借问太上家。忽过紫微垣，真人列如麻。渌景清飙起，云盖映朱葩。兰宫敞琳阙，碧空起璚沙。丹台结空构，炜炜生光华。飞凤踶甍峙，烛龙倚委蛇。玉胎来绛芝，九色纷相挐。挹景练仙骸，万劫方童牙。谁言寿有终，扶桑不为查。","dynasty":"魏晋","title":"上元夫人步玄之曲"}
{"author":"葛洪","content":"晨登太霞宫，挹此八王兰。夕入玄元阙，采蕊掇琅玕。濯足匏瓜河，织女立津盘。吐纳挹景云，味之当一餐。紫微何济济，璚轮复朱丹。朝发汗漫府，暮宿勾陈垣。去去道不同，且各体所安。二仪设犹存，奚疑亿万椿。莫与世人说，行尸言此难。","dynasty":"魏晋","title":"四非歌"}
{"author":"葛洪","content":"洞阴泠泠，风佩清清。仙居永劫，花木长荣。","dynasty":"魏晋","title":"洗药池诗"}
{"author":"欧阳玭","content":"清晓意未惬，卷帘时一吟。槛虚花气密，地暖竹声深。秀色还朝暮，浮云自古今。石泉惊已跃，会可洗幽心。","dynasty":"唐代","title":"清晓卷帘"}
{"author":"欧阳玭","content":"孤城向夕原，春入景初暄。绿树低官舍，青山在县门。楼台疑结蜃，枕席更闻猿。客路何曾定，栖迟欲断魂。","dynasty":"唐代","title":"巴陵"}
{"author":"欧阳玭","content":"初日在斜溪，山云片片低。乡愁梦里失，马色望中迷。涧底凄泉气，岩前遍绿荑。非关秦塞去，无事候晨鸡。","dynasty":"唐代","title":"榆溪道上"}
{"author":"欧阳玭","content":"关势遥临海，峰峦半入云。烟中独鸟下，潭上杂花熏。寄远悲春草，登临忆使君。此时还极目，离思更纷纷。","dynasty":"唐代","title":"新岭临眺寄连总进士"}
{"author":"欧阳玭","content":"幽轩斜映山，空涧复潺潺。重叠岩峦趣，遥来窗户间。桃花飘岫幌，燕子语松关。衣桁侵池翠，阶痕露藓斑。临风清瑟奏，对客白云闲。眷恋青春色，含毫俯碧湾。","dynasty":"唐代","title":"幽轩"}
{"author":"欧阳玭","content":"清晓意未惬，捲帘时一吟。槛虚花气密，地暖竹声深。秀色还朝暮，浮云自古今。石泉惊已跃，会可洗幽心。","dynasty":"唐代","title":"清晓捲帘"}
{"author":"朱淑真","content":"连理枝头花正开，妒花风雨便相催。愿教青帝常为主，莫遣纷纷点翠苔。","dynasty":"宋代","tags":"古诗三百首，写花，寓人，爱情","title":"落花"}
{"author":"朱淑真","content":"楼外垂杨千万缕。欲系青春，少住春还去。犹自风前飘柳絮。随春且看归何处。绿满山川闻杜宇。便做无情，莫也愁人苦。把酒送春春不语。黄昏却下潇潇雨。","dynasty":"宋代","tags":"宋词三百首，宋词精选，婉约，惜春","title":"蝶恋花·送春"}
{"author":"朱淑真","content":"迟迟春日弄轻柔，花径暗香流。清明过了，不堪回首，云锁朱楼。午窗睡起莺声巧，何处唤春愁？绿杨影里，海棠亭畔，红杏梢头。","dynasty":"宋代","tags":"宋词三百首，婉约，女子，春愁","title":"眼儿媚·迟迟春日弄轻柔"}
{"author":"朱淑真","content":"独行独坐，独唱独酬还独卧。伫立伤神，无奈轻寒著摸人。此情谁见，泪洗残妆无一半。愁病相仍，剔尽寒灯梦不成。","dynasty":"宋代","tags":"闺怨，女子，孤独，悲苦","title":"减字木兰花·春怨"}
{"author":"朱淑真","content":"竹摇清影罩幽窗，两两时禽噪夕阳。谢却海棠飞尽絮，困人天气日初长。","dynasty":"宋代","tags":"夏天","title":"初夏"}
{"author":"朱淑真","content":"竹里一枝斜，映带林逾静。雨后清奇画不成，浅水横疏影。吹彻小单于，心事思重省。拂拂风前度暗香，月色侵花冷。","dynasty":"宋代","title":"卜算子（咏梅）"}
{"author":"朱淑真","content":"女子弄文诚可罪，那堪咏月更吟风。磨穿铁砚非吾事，绣折金针却有功。闷无消遣只看诗，不见诗中话别离。添得情怀转萧索，始知伶俐不如痴。","dynasty":"宋代","tags":"古诗三百首，女子，闺怨，组诗","title":"自责二首"}
{"author":"朱淑真","content":"春已半。触目此情无限。十二阑干闲倚遍。愁来天不管。好是风和日暖。输与莺莺燕燕。满院落花帘不卷。断肠芳草远。","dynasty":"宋代","tags":"宋词三百首，宋词精选，婉约，春天，闺怨，思念","title":"谒金门·春半"}
{"author":"朱淑真","content":"山亭水榭秋方半，凤帏寂寞无人伴。愁闷一番新，双蛾只旧颦。起来临绣户，时有疏萤度。多谢月相怜，今宵不忍圆。","dynasty":"宋代","tags":"闺怨，月亮，孤独","title":"菩萨蛮·山亭水榭秋方半"}
{"author":"朱淑真","content":"风光紧急。三月俄三十。拟欲留连计无及。绿野烟愁露泣。倩谁寄语春宵。城头画鼓轻敲。缱绻临歧嘱付，来年早到梅梢。","dynasty":"宋代","tags":"送别，春天，惜春","title":"清平乐·风光紧急"}
{"author":"朱淑真","content":"移根蟾窟不寻常，枝叶犹垂月露香。可笑当年陶靖节，东篱犹带菊花黄。","dynasty":"宋代","title":"咏桂四首其二"}
{"author":"朱淑真","content":"酷爱清香折一枝，故簪香髻蓦思维。若教水月浮清浅，消得林逋两句诗。","dynasty":"宋代","title":"咏桂四首其三"}
{"author":"朱淑真","content":"月待圆时花正好，花将残后月还亏。须知天上人间物，同禀秋清在一时。","dynasty":"宋代","title":"咏桂四首其四"}
{"author":"朱淑真","content":"溪桥野店梅都绽，此地冬深尚未寒。寄语梅花且宁奈，枝头无雪不堪看。","dynasty":"宋代","title":"山脚有梅一株地差背阴冬深初结蕊作绝句寄之"}
{"author":"朱淑真","content":"一树梅花雪月间，梅清月皎雪光寒。看来表里俱清彻，酌酒吟诗兴尽宽。","dynasty":"宋代","title":"雪夜对月赋诗"}
{"author":"朱淑真","content":"寒雀无声满竹篱，冻云四羃雪将垂。北风不看人情面，控勒梅花不放枝。","dynasty":"宋代","title":"欲雪"}
{"author":"朱淑真","content":"圜坐红炉唱小词，旋篘新酒赏新诗。大家莫惜今宵醉，一别参差又几时。","dynasty":"宋代","title":"围炉"}
{"author":"朱淑真","content":"爆竹声中腊已残，酴酥酒暖烛花寒。朦胧晓色笼春色，便觉春光不一般。","dynasty":"宋代","title":"除日"}
{"author":"朱淑真","content":"门前春水碧于天，坐上诗人逸似仙。白璧一双无玷缺，吹箫归去又无缘。","dynasty":"宋代","title":"湖上小集"}
{"author":"朱淑真","content":"晴波碧漾浸春空，邃馆清寒柳曳风。隔岸谁家修竹外，杏花斜袅一枝红。","dynasty":"宋代","title":"下湖即事"}
{"author":"朱淑真","content":"静看飞蝇触晓窗，宿酲未醒卷梳妆。强调朱粉西楼上，愁里春山画不长。","dynasty":"宋代","title":"西楼寄情"}
{"author":"朱淑真","content":"水鸟栖烟夜不喧，风传宫漏到湖边。三更好月十分魄，万里无云一样天。","dynasty":"宋代","title":"夜留依绿亭其一"}
{"author":"朱淑真","content":"雨换新凉秋兴浓，流萤明灭绿杨中。庭虚池印一方月，楼静檐披四面风。","dynasty":"宋代","title":"夜留依绿亭其二"}
{"author":"朱淑真","content":"天街平贴净无尘，灯火春摇不夜城。乍得好凉宜散步，朦胧新月弄疏明。","dynasty":"宋代","title":"闲步"}
{"author":"朱淑真","content":"墙头花外说新情，拔去闲愁著耳听。青鸟已承云信息，预先来报两三声。","dynasty":"宋代","title":"闻鹊"}
{"author":"朱淑真","content":"翠楼高压浙山头，海角湖光豁醉眸。万景入帘吹不捲，一般心做百般愁。","dynasty":"宋代","title":"试墨"}
{"author":"朱淑真","content":"短短墙围小小亭，半檐疏玉响泠泠。尘飞不到人长静，一篆炉烟两卷经。","dynasty":"宋代","title":"书王庵道姑壁"}
{"author":"朱淑真","content":"下视红尘意眇然，翠栏十二出云颠。纵眸愈觉心宽大，碧落无垠绕地圆。","dynasty":"宋代","title":"月台"}
{"author":"朱淑真","content":"霜月迎寒著意圆，横天云浪碍婵娟。嫦娥未肯全梳掠，玉鉴先教露半边。","dynasty":"宋代","title":"云掩半月"}
{"author":"朱淑真","content":"寂寂疏帘挂玉楼，楼头新月曲如钩。不须问我情深浅，钩动长天远水愁。","dynasty":"宋代","title":"供愁"}
{"author":"朱淑真","content":"吹彻云箫夜未赊，梨花带月映窗纱。休将往事思量遍，潋滟新愁乱似麻。","dynasty":"宋代","title":"无寐二首其一"}
{"author":"朱淑真","content":"背弹珠泪暗伤神，挑尽寒灯睡不成。卸却凤钗寻睡去，上床开眼到天明。","dynasty":"宋代","title":"无寐二首其二"}
{"author":"朱淑真","content":"起来不喜匀红粉，强把菱花照病容。腰瘦故知闲事恼，泪多只为别情浓。","dynasty":"宋代","title":"睡起二首其一"}
{"author":"朱淑真","content":"懒对妆台指黛眉，任他双鬓向烟垂。侍儿全不知人意，犹把梅花插一枝。","dynasty":"宋代","title":"睡起二首其二"}
{"author":"朱淑真","content":"春花秋月若浮沤，怎得心如不系舟。肌骨大都无一把，可怜禁驾许多愁。","dynasty":"宋代","title":"清瘦"}
{"author":"朱淑真","content":"泪粉匀开满镜愁，麝煤拂断远山秋。一痕心寄银屏上，不见人来竹叶舟。","dynasty":"宋代","title":"闷书"}
{"author":"朱淑真","content":"无事江头弄碧波，分明掌上见嫦娥。不知李谪仙人在，曾向江头捉得么。","dynasty":"宋代","title":"掬水月在手"}
{"author":"朱淑真","content":"艳红影里撷芳回，沾惹春风两袖归。夹路露桃浑欲笑，不禁蜂蝶绕人飞。","dynasty":"宋代","title":"弄花香满衣"}
{"author":"朱淑真","content":"柳腰不被春拘管，凤转鸾回霞袖缓。舞彻伊州力不禁，筵前扑簌花飞满。","dynasty":"宋代","title":"会魏夫人席上命小鬟妙舞曲终求诗于予以飞雪满群山为韵作五绝其三"}
{"author":"朱淑真","content":"烛花影里粉姿闲，一点愁侵两点山。不怕带他飞燕妒，无言相逐省弓弯。","dynasty":"宋代","title":"会魏夫人席上命小鬟妙舞曲终求诗于予以飞雪满群山为韵作五绝其五"}
{"author":"朱淑真","content":"闷无消遣只看诗，又见诗中话别离。添得情怀转萧索，如知伶俐不如痴。","dynasty":"宋代","title":"自责二首其二"}
{"author":"朱淑真","content":"浴罢云鬟乱不梳，清癯无力气方苏。坐来始觉神魂定，尚怯凉风到坐隅。","dynasty":"宋代","title":"浴罢"}
{"author":"朱淑真","content":"竹引清风入酒卮，森森凉气暗侵肌。冰峦四叠浑无暑，不似人间六月时。","dynasty":"宋代","title":"宴谢夫人堂"}
{"author":"朱淑真","content":"短篷载影夜归时，月白风清易得诗。不识酌泉拈菊意，一庭寒翠蔼空祠。","dynasty":"宋代","title":"吊林和靖二者其二"}
{"author":"朱淑真","content":"雪从庾岭梅中尽，春向隋提柳上来。多少园林正萧索，纷纷争逐趁时开。","dynasty":"宋代","title":"新春二绝其一"}
{"author":"朱淑真","content":"黄宫阳气几潜伸，玉管吹灰适报春。天子只知农事重，躬耕端的为吾民。","dynasty":"宋代","title":"新春二绝其二"}
{"author":"朱淑真","content":"默默深闺掩昼关，简编盈案小窗寒。却嗟流水琴中意，难向人前取次弹。","dynasty":"宋代","title":"春昼偶成"}
{"author":"朱淑真","content":"青幡碧胜缕金文，柳色梅花逐指新。却笑尚为儿女态，宝刀剪綵强为春。","dynasty":"宋代","title":"立春日妆成宜春花"}
{"author":"朱淑真","content":"帘前日暖翩翩过，帘外风轻对对斜。偏是社来还社去，年年不见蜡梅花。","dynasty":"宋代","title":"春燕"}
{"author":"朱淑真","content":"东风迤逦转南风，万物全归长养功。舜岂无心阜民俗，薰薰歌入五弦中。","dynasty":"宋代","title":"夏日作"}
{"author":"朱淑真","content":"纱幮困卧日初长，解却红裙小罩凉。一篆炉烟笼午枕，冰肌生汗白莲香。","dynasty":"宋代","title":"暑月独眠"}
{"author":"朱淑真","content":"水亭相对已黄昏，静数飞萤过小园。窗下孤灯自明灭，无陶独自懒扃门。","dynasty":"宋代","title":"暑夜"}
{"author":"朱淑真","content":"暑夕炎蒸著摸人，移床借月卧中庭。更深露下衣襟冷，梦到阳台不奈醒。","dynasty":"宋代","title":"夏夜有作"}
{"author":"朱淑真","content":"满意好风生水面，趁人明月到天心。此时情绪谁能会，独坐中庭夜已深。","dynasty":"宋代","title":"夏夜乘凉"}
{"author":"朱淑真","content":"淡红衫子透肌肤，夏日初长水阁虚。独自凭阑无个事，水风凉处读文书。","dynasty":"宋代","title":"夏日游水阁"}
{"author":"朱淑真","content":"芙蓉斜倚胭脂脸，岩桂轻摇金粟花。愁思不知秋浩荡，一鞭逸兴绕天涯。","dynasty":"宋代","title":"秋日偶题"}
{"author":"朱淑真","content":"三秋灵匹此宵期，万古传闻果是非。免俗未能还自笑，金针乞得巧丝归。","dynasty":"宋代","title":"七夕口占"}
{"author":"朱淑真","content":"一夜凉风动扇愁，背时容易入新秋。桃花脸上汪汪泪，忍到更深枕上流。","dynasty":"宋代","title":"新秋"}
{"author":"朱淑真","content":"西风淅淅收残暑，庭竹萧疏报早秋。砌下黄昏微雨后，幽蛩唧唧使人愁。","dynasty":"宋代","title":"早秋有感"}
{"author":"朱淑真","content":"扁舟夜泊月明秋，水面鱼游趁闸流。更作娇痴儿女态，笑将竿竹掷丝钩。","dynasty":"宋代","title":"秋夜舟行宿前江"}
{"author":"朱淑真","content":"不许蟾蜍此夜明，始知天意是无情。何当拔去闲云雾，放出光辉万里清。","dynasty":"宋代","title":"中秋夜不见月"}
{"author":"朱淑真","content":"杳杳长空敛雾烟，冰输都胜别时圆。风传漏报天将晓，惆怅婵娟又隔年。","dynasty":"宋代","title":"中秋月"}
{"author":"朱淑真","content":"生杀循环本自然，可堪肃肃出乎天。休嗟物理易彫瘁，好看西成报有年。","dynasty":"宋代","title":"秋深偶作"}
{"author":"朱淑真","content":"潇潇风雨暗残秋，忍见黄生满径幽。恰似楚人情太苦，年年对景倍添愁。","dynasty":"宋代","title":"暮秋"}
{"author":"朱淑真","content":"日一北而万物生，始知天意在收成。愚民未论祁寒理，往往相为嗟怨声。","dynasty":"宋代","title":"新冬"}
{"author":"朱淑真","content":"彤云黯黯暮天寒，半卷珠帘未欲眠。独坐小窗无伴侣，可怜霜月向人圆。","dynasty":"宋代","title":"霜夜"}
{"author":"朱淑真","content":"温温天气似春和，试探寒梅已满坡。笑折一枝插云鬓，问人潇洒似谁么。","dynasty":"宋代","title":"探梅"}
{"author":"朱淑真","content":"凭阑观雪独徘徊，欲赋惭无咏絮才。盐撒空中如可用，收藏聊与赠羹梅。","dynasty":"宋代","title":"观雪偶成"}
{"author":"朱淑真","content":"夜雪飞花似月明，交连寒影透门庭。只宜挟策临窗坐，免用辛勤更聚萤。","dynasty":"宋代","title":"雪夜赓笔"}
{"author":"朱淑真","content":"江水冰消起绿鳞，川原荡涤少烟尘。风吹南北溪桥畔，柳色参差欲漏春。","dynasty":"宋代","title":"江上雪霁"}
{"author":"朱淑真","content":"朱帘暮卷绮筵开，风雪纷纷入酒杯。对景恨无飞絮句，从今羞见谢娘才。","dynasty":"宋代","title":"赏雪"}
{"author":"朱淑真","content":"昨夜霜风透胆寒，围炉漫意昔年欢。如今独坐无人说，拨闷惟凭酒力宽。","dynasty":"宋代","title":"围炉"}
{"author":"朱淑真","content":"天与娇娆缀作花，更于枝上散馀霞。少陵漫道多诗兴，不得当时一句誇。","dynasty":"宋代","title":"海棠"}
{"author":"朱淑真","content":"芬芳红紫间成丛，独占花王品第中。到底只留为谑赠，更劳国史刺民风。","dynasty":"宋代","title":"芍药"}
{"author":"朱淑真","content":"娇娆万态逞殊芳，花品名中占得王。莫把倾城比颜色，从来家国为伊亡。","dynasty":"宋代","title":"牡丹"}
{"author":"朱淑真","content":"如何天赋与芬芳，徒作佳人淡伫妆。试倩东风一为主，轻黄应不让姚黄。","dynasty":"宋代","title":"黄芙蓉"}
{"author":"朱淑真","content":"飞葩散乱拥栏香，万朵千枝不计行。烂漫初开向清昼，会稽太守乍还乡。","dynasty":"宋代","title":"蔷薇花其一"}
{"author":"朱淑真","content":"满地红影蘸秋光，始觉芙蓉植在旁。赖有佳人频醉赏，和将红粉更施妆。","dynasty":"宋代","title":"蔷薇花其二"}
{"author":"朱淑真","content":"为花结实自殊常，摘下盘中颗颗香。味重不容轻众口，独于寝庙荐先尝。","dynasty":"宋代","title":"樱桃"}
{"author":"朱淑真","content":"园林萧索未迎春，独尔花开处处新。只有官娃无一事，每将施额斗妆匀。","dynasty":"宋代","title":"梅花二首其一"}
{"author":"朱淑真","content":"斜风细雨作春寒，对尊前，忆前欢。曾把梨花，寂寞泪阑干。芳草断烟南浦路，和别泪，看青山。昨宵结得梦夤缘，水云间，悄无言。争奈醒来，愁恨又依然。展转衾裯空懊恼，天易见，见伊难。","dynasty":"宋代","tags":"春天，回忆，记梦，感伤","title":"江城子·赏春"}
{"author":"朱淑真","content":"湿云不动溪桥冷。嫩寒初透东风影。桥下水声长。一枝和月香。人怜花似旧。花比人应瘦。莫凭小栏干。夜深花正寒。","dynasty":"宋代","tags":"咏物，写梅，抒怀","title":"菩萨蛮·湿云不动溪桥冷"}
{"author":"朱淑真","content":"恼烟撩露，留我须臾住。携手藕花湖上路，一霎黄梅细雨。娇痴不怕人猜，随群暂遣愁怀。最是分携时候，归来懒傍妆台。","dynasty":"宋代","tags":"婉约，少女，爱情","title":"清平乐·夏日游湖"}
{"author":"朱淑真","content":"不载，今收入此年年玉镜台，梅蕊宫妆困。今岁未还家，怕见江南信。酒从别后疏，泪向愁中尽。遥想楚云深，人远天涯近。","dynasty":"宋代","title":"生查子"}
{"author":"朱淑真","content":"夜久无眠秋气清，烛花频剪欲三更。铺床凉满梧桐月，月在梧桐缺处明。","dynasty":"宋代","tags":"闺怨，秋天，夜晚，抒情，孤寂，惆怅","title":"秋夜"}
{"author":"朱淑真","content":"巧云妆晚，西风罢暑，小雨翻空月坠。牵牛织女几经秋，尚多少、离肠恨泪。微凉入袂，幽欢生座，天上人间满意。何如暮暮与朝朝，更改却、年年岁岁。","dynasty":"宋代","title":"鹊桥仙（七夕）"}
{"author":"朱淑真","content":"弯弯曲。新年新月钩寒玉。钩寒玉。凤鞋儿小，翠眉儿蹙。闹蛾雪柳添妆束。烛龙火树争驰逐。争驰逐。元宵三五，不如初六。","dynasty":"宋代","title":"忆秦娥（正月初六日夜月）"}
{"author":"朱淑真","content":"玉体金钗一样娇。背灯初解绣裙腰。衾寒枕冷夜香消。深院重关春寂寂，落花和雨夜迢迢。恨情和梦更无聊。","dynasty":"宋代","title":"浣溪沙（春夜）"}
{"author":"朱淑真","content":"办取舞裙歌扇，赏春只怕春寒。卷帘无语对南山。已觉绿肥红浅。去去惜花心懒，踏青闲步江干。恰如飞鸟倦知还。淡荡梨花深院。","dynasty":"宋代","title":"西江月（春半）"}
{"author":"朱淑真","content":"黄鸟嘤嘤，晓来却听丁丁木。芳心已逐。泪眼倾珠斛。见自无心，更调离情曲。鸳帏独。望休穷目。回首溪山绿。","dynasty":"宋代","title":"点绛唇"}
{"author":"朱淑真","content":"独倚阑干昼日长。纷纷蜂蝶斗轻狂。一天飞絮东风恶，满路桃花春水香。当此际，意偏长。萋萋芳草傍池塘。千钟尚欲偕春醉，幸有荼蘼与海棠。","dynasty":"宋代","title":"鹧鸪天"}
{"author":"朱淑真","content":"冬晴无雪。是天心未肯，化工非拙。不放玉花飞堕地，留在广寒宫阙。云欲同时，霰将集处，红日三竿揭。六花翦就，不知何处施设。应念陇首寒梅，花开无伴，对景真愁绝。待出和羹金鼎手，为把玉盐飘撒。沟壑皆平，乾坤如画，更吐冰轮洁。梁园燕客，夜明不怕灯灭。","dynasty":"宋代","title":"念奴娇（二首催雪）"}
{"author":"朱淑真","content":"独行独坐。独倡独酬还独卧。伫立伤神。无奈轻寒著摸人。此情谁见。泪洗残妆无一半。愁病相仍。剔尽寒灯梦不成。","dynasty":"宋代","title":"减字木兰花·独行独坐"}
{"author":"朱淑真","content":"也无梅柳新标格。也无桃李妖娆色。一味恼人香。群花争敢当。情知天上种。飘落深岩洞。不管月宫寒。将枝比并看。","dynasty":"宋代","title":"菩萨蛮（木樨）"}
{"author":"朱淑真","content":"相思欲寄无从寄，画个圈儿替。话在圈儿外，心在圈儿里。单圈儿是我，双圈儿是你。你心中有我，我心中有你。月缺了会圆，月圆了会缺。整圆儿是团圆，半圈儿是别离。我密密加圈，你须密密知我意。还有数不尽的相思情，我一路圈儿圈到底。","dynasty":"宋代","title":"圈儿词"}
{"author":"朱淑真","content":"边理枝头花正开，妒花风雨便相催。愿教青帝常为主，莫遣纷纷点翠台。","dynasty":"宋代","title":"落花"}
{"author":"朱淑真","content":"秋声乍起梧桐落。蛩吟唧唧添萧索。＿枕背灯眠。月和残梦圆。起来钩翠箔。何处寒砧作。独倚小阑干。逼人风露寒。","dynasty":"宋代","title":"菩萨鬘（秋）"}
{"author":"朱淑真","content":"春巷夭桃吐绛英。春衣初试薄罗轻。风和烟暖燕巢成。小院湘帘闲不卷，曲房朱户闷长扃。恼人光景又清明。","dynasty":"宋代","title":"浣溪沙（清明）"}
{"author":"朱淑真","content":"鹅毛细翦，是琼珠密洒，一时堆积。斜倚东风浑漫漫，顷刻也须盈尺。玉作楼台，铅镕天地，不见遥岑碧。佳人作戏，碎揉些子抛掷。争奈好景难留，风僝雨僽，打碎光凝色。总有十分轻妙态，谁似旧时怜惜。担阁梁吟，寂寥楚舞，笑捏狮儿只。梅花依旧，岁寒松竹三益。","dynasty":"宋代","title":"念奴娇"}
{"author":"朱淑真","content":"雨后风凉暑气收，庭梧叶叶报初秋。浮云尽逐黄昏去，楼角新蟾挂玉钩。","dynasty":"宋代","title":"初秋雨晴"}
{"author":"朱淑真","content":"满池红影蘸秋光，始觉芙容植在旁。赖有佳人频醉赏，和将红粉更施妆。","dynasty":"宋代","title":"芙蓉"}
{"author":"朱淑真","content":"东风吹雨苦生寒，悭涩春光不放宽。万紫千红浑未见，闲愁先占许多般。","dynasty":"宋代","title":"春雨/雨中写怀"}
{"author":"朱淑真","content":"春园得对赏芳菲，步草黏鞋絮点衣。万木初阴莺百转，千花乍拆蝶双飞。牵情自觉诗豪健，痛饮唯觉酒力微。穷日追欢欢不足，恨无为计锁斜辉。","dynasty":"宋代","title":"春园小宴"}
{"author":"朱淑真","content":"雨好解开花百结，风括扶起柳三眠。春醲酽处多伤感，那得心情事管弦。","dynasty":"宋代","title":"答求谱"}
{"author":"朱淑真","content":"调朱弄粉总无心，瘦觉宽馀缠臂金。别后大拼憔悴损，思情未抵此情深。","dynasty":"宋代","title":"恨别"}
{"author":"朱淑真","content":"卷帘月挂一钩斜，愁到黄昏转更加。独坐小窗无伴侣，凝情羞对海棠花。","dynasty":"宋代","title":"春日杂书十首其五"}
{"author":"朱淑真","content":"月筛窗幌好风生，病眼伤风泪欲倾。写字弹琴无意绪，踏青跳菜没心情。","dynasty":"宋代","title":"春日杂书十首其七"}
{"author":"朱淑真","content":"自入春来日日愁，惜花翻作为花羞。呢喃飞过双双燕，嗔我垂帘不上钩。","dynasty":"宋代","title":"春日杂书十首其十"}
{"author":"朱淑真","content":"穷冬欲去尚徘徊，独坐频斟守岁杯。一夜腊寒随漏尽，十分春色破朝来。桃符自写新翻句，玉律谁吹定等灰。且是作诗人未老，换年添岁莫相催。","dynasty":"宋代","title":"除夜"}
{"author":"朱淑真","content":"尽是刘郎手自栽，刘郎去后几番开。东君有意能相顾，蛱蝶无情更不来。","dynasty":"宋代","title":"窗西桃花盛开/西窗桃花盛开"}
{"author":"朱淑真","content":"屋嗔柳叶噪春鸦，帘幙风轻燕翅斜。芳草池塘初梦断，海棠庭院正愁加。几声娇巧黄莺舌，数朵柔纤小杏花。独倚妆窗梳洗倦，只惭辜负好年华。","dynasty":"宋代","title":"春词二首其一)"}
{"author":"朱淑真","content":"一点芳心冷若灰，寂无梦想惹尘埃。东君总领莺花去，浪蝶狂蜂不自来。","dynasty":"宋代","title":"春归五首其四"}
{"author":"朱淑真","content":"桃李芬菲尔许时，苦无佳句记想思。春光虽好多风雨，恩爱方深奈别离。泪眼谢他花缴抱，愁怀惟赖洒扶持。莺莺燕燕休相笑，试与单栖各自知。","dynasty":"宋代","title":"春恨选二其一/恨春五首其二"}
{"author":"朱淑真","content":"淡淡轻寒雨后天，柳丝无力妥残烟。弄晴莺舌于中巧，著雨花枝分外妍。消破旧愁凭酒盏，去除新恨赖诗篇。年年来到梨花日，瘦不胜衣怯杜鹃。","dynasty":"宋代","title":"春霁"}
{"author":"朱淑真","content":"春暖长江水正清，洋洋得意漾波生。非无欲透龙门志，只待新雷震一声。","dynasty":"宋代","title":"春日亭上观鱼"}
{"author":"朱淑真","content":"笔头去取万千端，后世遭它恣意瞒。王霸漫分心与迹，到成功处一般难。","dynasty":"宋代","title":"读史"}
{"author":"朱淑真","content":"雪压庭春，香浮花月，揽衣还怯单薄。＿枕裴回，又听一声干鹊。粉泪共、宿雨阑干，清梦与、寒云寂寞。除却。是江梅曾许，诗人吟作。长恨晓风漂泊。且莫遣香肌，瘦减如削。深杏夭桃，端的为谁零落。况天气、妆点清明，对美景、不妨行乐。拌著。向花时取，一杯独酌。","dynasty":"宋代","title":"月华清（梨花）"}
{"author":"朱淑真","content":"春巷夭桃吐绛英，春衣初试薄罗轻。风和烟暖燕巢成。小院湘帘闲不卷，曲房朱户闷长扃。恼人光景又清明。","dynasty":"宋代","title":"浣溪沙"}
{"author":"朱淑真","content":"寒食不多时，几日东风恶。无绪倦寻芳，闲却秋千索。玉减翠裙交，病怯罗衣薄。不忍卷帘看，寂寞梨花落。","dynasty":"宋代","title":"生查子"}
{"author":"朱淑真","content":"风劲云浓，暮寒无奈侵罗幕。髻鬟斜掠。呵手梅妆薄。少饮清欢，银烛花频落。恁萧索。春工已觉。点破香梅萼。","dynasty":"宋代","title":"点绛唇（冬）"}
{"author":"朱淑真","content":"哭损双眸断尽肠，怕黄昏后到昏黄。更堪细雨新秋夜，一点残灯伴夜长。","dynasty":"宋代","title":"秋夜有感"}
{"author":"朱淑真","content":"银屏屈曲障春风，独抱寒衾睡正浓。啼鸟一声惊破梦，乱愁依旧锁眉峰。","dynasty":"宋代","title":"旧愁"}
{"author":"朱淑真","content":"土花能白又能红，晚节犹能爱此工。宁可抱香枝上老，不随黄叶舞秋风。","dynasty":"宋代","title":"黄花"}
{"author":"朱淑真","content":"对景如何可遣怀，与谁江上共诗裁。江长景好题难尽，每日临风愧乏才。","dynasty":"宋代","title":"舟行即事"}
{"author":"朱淑真","content":"岁暮天涯客异乡，扁舟今又渡潇湘。颦眉独坐水窗下，泪滴罗衣暗断肠。","dynasty":"宋代","title":"舟行即事"}
{"author":"朱淑真","content":"满眼春光色色新，花红柳绿总关情。欲将郁结心头事，付与黄鹂叫几声。","dynasty":"宋代","title":"愁怀其二"}
{"author":"朱淑真","content":"触目圆池景，荷枯菊已荒。风寒侵夜枕，霜冻怯晨妆。江上风翻赤，庭前橘带黄。题诗欲排闷，对景倍悲伤。","dynasty":"宋代","title":"初冬书怀"}
{"author":"朱淑真","content":"纤纤新月挂黄昏，人在幽闺欲断魂。笺素拆封还又改，酒杯慵举却重温。灯花占断烧心事，罗袖长供挹泪痕。益悔风流多不足，须知恩爱是愁根。","dynasty":"宋代","title":"秋夜牵情"}
{"author":"朱淑真","content":"去年元夜[1]时，花市灯如昼。月上柳梢头，人约黄昏后。今年元夜时，月与灯依旧。不见去年人，泪湿春衫袖。","dynasty":"宋代","title":"生查子·去年元夜[1]时"}
{"author":"朱淑真","content":"默默深闺昼掩关，简编盈案小窗寒。却嗟流水琴中意，难向人前取次弹。","dynasty":"宋代","title":"春昼偶成"}
{"author":"朱淑真","content":"停杯不饮待春来，和气先春动六街。生菜乍挑宜卷饼，罗幡旋剪称联钗。休论残腊千重恨，管入新年百事谐。从此对花并对景，尽拘风月入诗怀。","dynasty":"宋代","title":"立春古律"}
{"author":"朱淑真","content":"弹压西风擅众芳，十分秋色为君忙。一枝淡贮书窗下，人与花心各自香。","dynasty":"宋代","title":"咏桂四首其一"}
{"author":"朱淑真","content":"缀雪融酥各自芳，两般颜色一般香。瑶池会罢朝元客，缟素仙棠问道装。","dynasty":"宋代","title":"二色梅"}
{"author":"朱淑真","content":"谁家横笛弄轻清，唤起离人枕上情。自是断肠听不得，非干吹出断肠声。","dynasty":"宋代","title":"笛/中秋闻笛"}
{"author":"朱淑真","content":"爱日烘檐暖似春，梅花描摸雪精神。清香未寄江南梦，偏偏幽闲独睡人。","dynasty":"宋代","title":"冬日梅窗书事四首其二"}
{"author":"朱淑真","content":"病起眼前俱不喜，可人唯有一枝梅。未容明月横疏影，且得清香寄酒杯。","dynasty":"宋代","title":"冬日梅窗书事四首其三"}
{"author":"朱淑真","content":"的皪江梅浅浅春，小窗相对自清新。幽香特地成牵役，不似梨花入梦频。","dynasty":"宋代","title":"冬日梅窗书事四首其四"}
{"author":"朱淑真","content":"爱日温温正涤场，老农击坏庆时康。水催舂韵捣残雨，风急枷声带夕阳。霜瓦晓寒欺酒力，月栏夜冷动诗肠。厌厌对景无情绪，谩把梅花取次妆。","dynasty":"宋代","title":"冬日杂咏"}
{"author":"朱淑真","content":"黄钟应律好风催，阴伏阳升淑气回。葵影便移长至日，梅花先趁小寒开。八神表日占和岁，六管飞葭动细灰。已有岸旁迎腊柳，参差又欲领春来。","dynasty":"宋代","title":"冬至"}
{"author":"朱淑真","content":"卷帘待明月，拂槛对西风。夜气涵秋色，瑶河浸碧空。草根鸣蟋蟀，天外叫冥鸿。几许旧时事，今宵谁与同？","dynasty":"宋代","title":"独坐"}
{"author":"朱淑真","content":"不见孤山处士星，西湖风月为谁清。当时寂寞冰霜下，两句诗成万古名。","dynasty":"宋代","title":"吊林和靖二首其一"}
{"author":"朱淑真","content":"短蓬载影夜归时，月白风清易得诗。不识酌泉拈菊意，一庭寒翠蔼空祠。","dynasty":"宋代","title":"吊林和靖二首其二"}
{"author":"朱淑真","content":"明窗莹几净无尘，月映幽窗夜色新。惟有梅花无限意，射人又放一枝春。","dynasty":"宋代","title":"冬日梅窗书事四首其一"}
{"author":"朱淑真","content":"午窗春睡足，推枕起来时。瘦怯罗衣褪，慵妆鬓影垂。旧愁消不尽，新恨忽相随。有蝶传魂梦，无鸿寄别离。","dynasty":"宋代","title":"春睡"}
{"author":"朱淑真","content":"秋来长是病，不易到中秋。欲赏今宵月，须登昨夜楼。露浓梧影淡，风细桂香浮。莫做寻常看，嫦娥亦解愁。","dynasty":"宋代","title":"中秋"}
{"author":"朱淑真","content":"积叶冷翻阶，痴云暗海涯。楼高劳望眼，天暝隔吟怀。宛转愁难遣，团圆事未谐。四檐飞急雨，寂寂坐空齐。","dynasty":"宋代","title":"中秋值雨"}
{"author":"朱淑真","content":"捲帘待明月，拂槛对西风。夜气涵秋色，瑶河浸碧空。草根鸣蟋蟀，天外叫冥鸿。几许旧时事，今宵谁与同。","dynasty":"宋代","title":"独坐"}
{"author":"朱淑真","content":"若个龙眠手，能传处士诗。借他窗上影，写作雪中枝。顷刻回春色，轻盈动玉卮。不能殷七七，横笛月中吹。","dynasty":"宋代","title":"墨梅"}
{"author":"朱淑真","content":"夏日初长候，风棂暑夕眠。衣轻香汗透，睡重翠鬟偏。颦绿攒眉小，啼红上脸鲜。起来无个事，纤手弄清泉。","dynasty":"宋代","title":"夏枕自咏"}
{"author":"朱淑真","content":"恋恋西湖景，山头带夕阳。归禽翻竹露，落果响芹塘。叶倚风中静，鱼游水底凉。半亭明月色，荷气恼人香。","dynasty":"宋代","title":"游湖归晚"}
{"author":"朱淑真","content":"极目寒郊外，晚来微雨收。陇头霞散绮，天际月悬钩。一字新鸿度，千声落叶秋。倚楼堪听处，玉笛在渔舟。","dynasty":"宋代","title":"秋日晚望"}
{"author":"朱淑真","content":"肃肃凉风至，凄然景骤清。雨馀残暑退，日落晚凉生。鹰隼双睛转，梧桐一叶惊。试听松竹里，万籁起秋声。","dynasty":"宋代","title":"早秋偶笔"}
{"author":"朱淑真","content":"九秋三五夕，此夕正秋中。天意一夜别，人心千古同。清光消雾霭，皓色遍高空。愿把团圆盏，年年对兔宫。","dynasty":"宋代","title":"中秋夜家宴咏月"}
{"author":"朱淑真","content":"独占秋光盛，天工信有偏。清晖千里共，皓魄十分圆。兔影寒犹弄，蟾蜍老更坚。只愁看未足，一去又轻年。","dynasty":"宋代","title":"中秋玩月"}
{"author":"朱淑真","content":"满院含秋思，蟾辉映一方。蛩吟喧曲砌，鸟宿傍回塘。木落桐应瘦，宵寒漏正长。安仁闲感慨，徒尔鬓苍苍。","dynasty":"宋代","title":"秋夜感怀"}
{"author":"朱淑真","content":"疏雨洗高穹，潇潇滴井桐。润烟生砚底，凉气入堂中。翠锁交竿竹，红翻落叶枫。抚琴闲弄曲，静坐理商宫。","dynasty":"宋代","title":"小阁秋日咏雨"}
{"author":"朱淑真","content":"秋风本无意，愁思自难禁。共月伤千里，来书胜万金。代骝惊北吹，越鸟恋南林。已有归宁约，何须惜岁阴。","dynasty":"宋代","title":"秋日得书"}
{"author":"朱淑真","content":"触目园池景，荷枯菊已荒。风寒侵夜枕，霜冻怯晨妆。江上枫翻赤，庭前橘带黄。题诗欲排闷，对景倍悲伤。","dynasty":"宋代","title":"初冬书怀"}
{"author":"朱淑真","content":"高亭忽登览，豁尔思无穷。访古多遣迹，留题有钜公。地分吴楚界，人在斗牛中。不是乘槎客，那知此路通。","dynasty":"宋代","title":"题斗野亭"}
{"author":"朱淑真","content":"熠熠迎宵上，林间点点光。初疑星错落，浑讶火荧煌。著雨藏花坞，随风入画堂。儿童竞追扑，照字集书囊。","dynasty":"宋代","title":"夏萤"}
{"author":"吴藻","content":"闷欲呼天说。问苍苍、生人在世，忍偏磨灭？从古难消豪气，也只书空咄咄。正自检、断肠诗阅。看到伤心翻天笑，笑公然、愁是吾家物！都并入、笔端结。英雄儿女原无别。叹千秋、收场一例，泪皆成血。待把柔情轻放下，不唱柳边风月；且整顿、铜琶铁拨。读罢《离骚》还酌酒，向大江东去歌残阕。声早遏，碧云裂。","dynasty":"清代","tags":"豪放，议论，抒怀","title":"金缕曲·闷欲呼天说"}
{"author":"吴藻","content":"芦絮明寒渚，松阴暗草堂。西溪好烟水，中有此渔庄。筑簖营鸥宅，分田种鹤粮。梅花三百树，晴雪又浮香。","dynasty":"清代","title":"秋雪渔庄"}
{"author":"吴藻","content":"一径风篁路，幽泉响石矶。竹林秋笋瘦，苔涧晚花肥。掠雨红晴下，冲烟翠羽飞。松花香冉冉，还复点罗衣。","dynasty":"清代","title":"龙井道中"}
{"author":"吴藻","content":"云满楼台水满津，阑干十二碧城春。隆中风月真名士，林下烟霞彼美人。卧砌苔碑昏柳是，隔湖花树暝兰因。辋川傥问王摩诘，金粟如来是后身。","dynasty":"清代","title":"翠渌园"}
{"author":"吴藻","content":"莲漏正迢迢。凉馆灯挑。画屏秋冷一枝箫。真个曲终人不见，月转花梢。何处暮鼓敲。黯黯魂消。断肠诗句可怜宵。莫向枕根寻旧梦，梦也无聊。","dynasty":"清代","title":"浪淘沙"}
{"author":"吴藻","content":"一庭苦雨。送了秋归去。只有诗情无著处。散入碧云红树。黄昏月冷烟愁。湘帘不下银钩。今夜梦随风度，忍寒飞上琼楼。","dynasty":"清代","title":"清平乐"}
{"author":"吴藻","content":"门掩斜阳，满院里、零花瘦草。疏帘卷、纸窗风紧，玉炉烟袅。天末数声征雁过，林边几点归鸦噪。悄无人、落叶冷空阶，红谁扫。题不尽，伤心稿。消不尽，闲烦恼。算眼前愁境，又添诗料。翠影自怜双袖薄，病魂已约三秋老。待巡檐、索笑问寒梅，春还早。","dynasty":"清代","title":"满江红"}
{"author":"吴藻","content":"长夜迢迢，落叶萧萧。纸窗儿、不住风敲。茶温烟冷，炉暗香消。正小庭空，双扉掩，一灯挑。愁也难抛，梦也难招。拥寒衾、睡也无聊。凄凉景况，齐作今宵。有漏声沉，铃声苦，雁声高。","dynasty":"清代","title":"行香子"}
{"author":"吴藻","content":"花径。花径。添个愁人孤影。夜深月冷风寒。何处高楼笛残。残笛。残笛。吹破早梅悄息。","dynasty":"清代","title":"调笑令"}
{"author":"吴藻","content":"一览群芳稿。认当时、青绫幛里，班才薛貌。忍把无穷思亲苦，写出大家声调。更莫问、瑶琴静好。纵有窗前京兆笔，料年年、只合和愁扫。怎舒得，翠眉笑。玉台人本工烦恼。也非关、兰因絮果，春风劫小。自古清才妨浓福，毕竟聪明误了。岂忏向、空王不早。我试问天天语我，说仙娥、偶谪红尘道。今悔过，太虚召。","dynasty":"清代","title":"金缕曲"}
{"author":"吴藻","content":"梦回清绝。小院溶溶月。香又不寒云又热，酿作满庭红雪。参差玉剪东西。几时换却羽衣。不是花留艳影，琼楼谁见双飞。","dynasty":"清代","title":"清平乐"}
{"author":"吴藻","content":"双浆打横塘。何限江乡。绿波争似别愁长。最忆前宵曾剪烛，同话西窗。无计共离觞。踠地垂杨。数声风笛断人肠。从此天涯明月夜，各自凄谅。","dynasty":"清代","title":"浪淘沙"}
{"author":"吴藻","content":"散花小劫谁能避。只把纱屏闭。病怀底事太缠绵。窗外药炉风袅几丝烟。新凉罗幕寒如水。日日和衣睡。一般听雨一般秋。不信今年人比去年愁。","dynasty":"清代","title":"虞美人"}
{"author":"吴藻","content":"桐叶惊秋堕。望苕苕、碧空无际，停云几朵。忽忆故人当此日，定整新凉诗课。记曾在、香边砚左，煨茗清谈今昔话，感杨花、作雪莲开火。评月旦，笑还唾。何时再向青绫坐。约联吟、二三知己，兰陵争播。小叙珠宫追往事，一霎天风吹过。只襟上、酒痕犹涴。莫怪双鱼迟尺素，为伤离、卧病愁难可。歌一阕、索君和。","dynasty":"清代","title":"贺新凉"}
{"author":"吴藻","content":"沈沈莲漏入秋长。怕昏黄。易昏黄。最忆当时，听雨话联床。一样宵深闲不寐，问谁共，剪红灯、坐碧窗。碧窗。碧窗。夜初凉。月半廊。花半墙。梦也梦也，梦不到、春草池塘。阵阵西风，吹露未成霜。十幅蒲帆何日到，空望杀，美人兮、水一方。","dynasty":"清代","title":"江城梅花引"}
{"author":"吴藻","content":"忒分明，水西云北，卧游历历能道。高情已逐沧浪去，画省炉香犹袅。歌复啸。趁万顷烟波，一叶扁舟棹。红尘扰扰。算身在鸾坡，心盟鸥渚，名宦几人到。拿音袖，亲见前贤古貌。同乡同梦同调。书裙泼墨华亭笔，替写九峰三泖。归去好。说老我江乡，鲈脍秋风饱。掉头一笑。看脱却朝衫，携将粉本，打幅遂初稿。","dynasty":"清代","title":"摸鱼儿"}
{"author":"吴藻","content":"福慧證双修。神仙第一流。碧城高、何处琼楼。吹气如兰人似玉，兰秀雅、玉温柔。别梦绕苏州。云山无尽头。望江南、黯黯生愁。愁煞一方秋水阔，知甚日、得重游。","dynasty":"清代","title":"南楼令"}
{"author":"吴藻","content":"渡江桃叶歌声歇，伤心竟成春恨。打桨亲迎，横琴侧坐，想煞那回清均。护花最稳。有障掩青绫，墙围青粉。刻翠裁红，肩随妆阁索诗印。香衾拚负晓梦。但兰羞早洁，纤手同进。璧月难圆，彩云易散，艳福从来非分。东风太紧。怅芳草天涯，柳绵吹尽。听雨黄昏，画帘三两阵。","dynasty":"清代","title":"台城路"}
{"author":"吴藻","content":"归去来兮，仙吏蓬莱，三年宦成。羡种梅绕屋，前身君复，看云出岫，此日渊明。香作因缘，月参色相，展卷春风误影形。翻然悟，记水边篱落，雪后园亭。移家合住西泠。莫忘却孤山一角青。有当时竹阁，仍容高士，而今仙鹤，解识先生。七百年馀，大千境里，总与疏花结淡盟。能来否，向白沙堤畔，重筑诗城。","dynasty":"清代","title":"沁园春"}
{"author":"吴藻","content":"旧句新吟窗下比。一种凄凉，两样愁滋味。往日伤心谁得已。而今怕又从头起。揽鬓刚窥明镜里。青入长眉，那有悲愁意。一笑抛书帘自启。携琴去向花前理。","dynasty":"清代","title":"蝶恋花"}
{"author":"吴藻","content":"屋外青山笑。笑先生、洗桐浇竹，几曾闲了。可是未能除结习，清癖倪迂同调。又三径、楼缘客扫。出世无妨同入世，倚南窗，犹觉陶潜傲。真朴性，古今少。一龛休说蜗庐小。达人心，水流不竞，云眠都好。淡到忘言方得意，静里天机人妙。算何必、冷吟长啸。添种碧桃花万树，溯仙源、即在红尘道。浑不借，武陵棹。","dynasty":"清代","title":"金缕曲"}
{"author":"吴藻","content":"春泥翠湿，任柳丝一把，拖地无迹。梦觉池塘，卷起疏帘，浓蓝暗染吟席。瞢腾蜻眼偷窥处，笑没个、踏青人识。渐绿阴、红到斜阳，尚恐看朱成碧。见说花钿坠了，几回唤小玉，阶畔难觅。斗向窗前，笼袖拈来，绀唾输他颜色。东风吹透长堤路，又想像、详罗裙褶。问甚时、长遍空山，高下冷烟同滴。","dynasty":"清代","title":"绿意"}
{"author":"吴藻","content":"手弄白团扇，阶下扑流萤。碧天今夜如水，三两点秋星。却绕井阑寻去，又被惺忪花影，遮得不分明。小步凤鞋困，笼袖倚山屏。月篱外，烟砌畔，猛相迎。回身欲觉，无赖飞上玉钗停。门掩一层帘子，帘护一重窗子，偏解入疏棂。应是会侬意，来作读书灯。","dynasty":"清代","title":"水调歌头"}
{"author":"吴藻","content":"绣工妨了。纱幕传经早。人影瘦，妆楼悄。熨忘金斗冷，辉借兰釭照。听不厌，琅琅凤啭桐花小。机样停鸳教。书味丸熊饱。一寸荻，三春草。碧桃和雪靧，玉树临风皎。试看取，他年紫锦鸾回诰。","dynasty":"清代","title":"千秋岁"}
{"author":"吴藻","content":"空庭似雪，有满天露气，满地明月。才看团团，又唱弯弯，无端多此圆缺。秋来已是难消领，况病过、薄寒时节。望碧云、隐约琼楼，想见素娥愁绝。待把伤心细问，欲眠更强起，罗幕重揭。几处笙歌，几处关山，几处照人离别。西风了不知霜信，但乱扑、打窗红叶。甚夜深、犹倚阑干，翠袖冷将花折。","dynasty":"清代","title":"疏影"}
{"author":"吴藻","content":"黄河远上曲，旗亭句、唱到木兰舟。正北里胭脂，玉人窈窕，东山丝竹，名士风流。绿波外、垂杨千万树，恰恰啭莺喉。茶灶书床，短篷双桨，罗衫团扇，锦字银钩。莲心红彻底。鸳鸯七十二，飞过回头。不记西湖湖水，闲了盟瓯。甚前尘如梦，青春十载，落花万点，点点生愁。惆怅鹊华山色，画里成秋。","dynasty":"清代","title":"风流子"}
{"author":"吴藻","content":"何处觅幽香，展卷幽香盈幅。记得红罗亭外，有人吹横竹。飞飞寒雀啅疏枝，争向画檐扑。留取月明花底，看翠禽同宿。","dynasty":"清代","title":"钓船笛"}
{"author":"吴藻","content":"欲补天何用。尽销魂、红楼深处。翠围香拥，呆女痴儿愁不醒，日日苦将情种。问谁个、是真情种。顽石有灵仙有恨，只蚕丝、烛泪三生共。勾却了、太虚梦。喁喁话向苍苔空。似依依、玉钗头上，桐花小凤。黄土茜纱成语谶，消得美人心痛。何处吊、埋香故冢。花落花开人不见，哭春风、有泪和花恸。花不语，泪如涌。","dynasty":"清代","title":"乳燕飞"}
{"author":"吴藻","content":"解吟椒，工咏絮。湘管墨花吐。绮岁盈盈，明月正三五。想它阑写乌丝，团香镂雪，有密字、珍珠无数。仙何处。等閒一现优昙，天风自来去。夜半云车，传呼阿香禦。定知六甲灵飞，步虚声里，先问讯，投壶玉女。","dynasty":"清代","title":"祝英台近"}
{"author":"吴藻","content":"春来何处，甚东风、种出一双红豆。嚼蕊吹花新样子，吟得莲心作藕。不隔微波，可猜明月，累尔填词手。珍珠密字，墨香长在怀袖。一似玳瑁梁间，飞飞燕子，软语商量久。从此情天无缺陷，艳福清才都有。纸阁芦帘，蛮笺彩笔，或是秦嘉偶。唱随宛转，瑶琴静好时奏。","dynasty":"清代","title":"百字令"}
{"author":"吴藻","content":"天风环佩，谪瑶台清晓。见说飞琼最娇小。向庭前，问字花下横经，春去也、妨了绣工多少。三生修慧业，画阁疏香，似水年华好才调。白傅泪青衫，儿女情钟，空紫石，摩挲墨妙。听潮落潮生、又秋期，只半幅惊鸿，载将征棹。","dynasty":"清代","title":"洞仙歌"}
{"author":"吴藻","content":"惊东风吹来。有红情绿意，缀上瑶钗。恰喜椒盘颂好，画堂筵开。残蜡尽、韶光回。费一番、天公安排。正彩燕翩翩，新莺呖呖，笑语到妆台。鳌山结，嬉游才。又试灯天气，纵酒襟怀。几处银花影合，玉梅香猜。城不夜，春无涯。趁踏歌、铜壶休催。但明月随人，人间暗尘飞六街。","dynasty":"清代","title":"寿楼春"}
{"author":"吴藻","content":"把酒对青天。今月还同古月圆。合起古人花下问，团团。桂影山河几万年。佳节若为欢。箫鼓春城闹上元。只有玉楼清似水，仙仙。欲我乘风跨彩鸾。","dynasty":"清代","title":"南乡子元夜独坐"}
{"author":"吴藻","content":"不见梅梢微雪。只见柳梢残月。今夕落灯风，火树银花吹灭。清绝。清绝。正是酒阑时节。","dynasty":"清代","title":"如梦令"}
{"author":"吴藻","content":"深黄浅白，记重阳前后。满把幽香一樽酒。甚西风，帘卷人淡于花，能几日、花渐比人消瘦。谁开三径望，冷艳无情，蝶梦荒寒雁来久。红了木夫容，静女娟娟，对老去、东篱诗叟。爱寂寞、秋容抱冬心，便十月青霜，一枝还有。","dynasty":"清代","title":"洞仙歌"}
{"author":"吴藻","content":"杨柳风和。昔年此日，曾听笙歌。东阁官梅，西窗画烛，南浦烟波。无端眉上心窝。有别恨、离愁许多。春去还来，愁来不去，春奈愁何。","dynasty":"清代","title":"柳梢青"}
{"author":"吴藻","content":"佳士爱名句，粉本拓烟霞。峰回路转何处，茅屋两三家。如在山阴道上，步步引人入胜，望望酒帘斜。一带水杨柳，万树碧桃花。绕村郭，闻鸡犬，见桑麻。不因蜡屐，谁信春色到天涯。好个绿濛濛地，添段夕阳罨画，无处不繁华。仙亦在尘境，何必武陵誇。","dynasty":"清代","title":"水调歌头"}
{"author":"吴藻","content":"横琴选石。三弄冰弦无气力。庭院愔愔。姑射仙姿太古心。凉云仙水。深护海棠娇欲睡。一曲梅花。清绝香魂正梦它。","dynasty":"清代","title":"减兰"}
{"author":"吴藻","content":"望江南。梦江南。梦见春波幅幅蓝。几时重挂帆。忆清谈。阻清谈。万树桃花水一潭。离愁三月三。","dynasty":"清代","title":"长相思"}
{"author":"吴藻","content":"匆匆九十韶华，者番玉指将轮遍。知它门外，风来几阵，花飞几片。又值新晴，明朝谷雨，牡丹应剪。想画梁深处，栖香正稳，谁能似、双双燕。却怪丝杨成线，不藏莺、藏鸦随便。如潮病信，如山心事，最难消遣。浮白杯空，踏青期阻，洗红衫浅。任春来春去，绮窗朱户，总无人见。","dynasty":"清代","title":"水龙吟"}
{"author":"吴藻","content":"吴罂小小，看非瓷非玉。似饱花神万钟粟。有饭钞、云子囊锁云罗，春尽也、蝶税蜂粮自足。问谁明月下，斸罢金锄，鸾帚轻匀画阑曲。艳绝女儿妆，粉白香红，又衣袖、回黄转绿。配崖蜜、煎来十分甜，笑一盏新尝，味逾饧粥。","dynasty":"清代","title":"洞仙歌"}
{"author":"吴藻","content":"一年年，花开花谢，春来还又春去。无人会得东皇意，错怨枝头杜宇。春纵住。问簌簌残红、可有安排处。春应笑语。说碧桃花开，黑罡风起，也合作香雨。销魂路，杨柳千丝万缕。丝丝难绾飞絮。天涯何必多芳草，门巷绿茵如许。谁复主。君不见、月楼花院留春寓。茫无意绪。但流水声中，夕阳影里，添了送春句。","dynasty":"清代","title":"迈陂塘"}
{"author":"吴藻","content":"断桥流水，小窗横幅，一样黄昏时候。和烟和月写生难，定寒了、玉人翠袖。红罗曲罢，缟衣梦醒，枝上霜禽觑逗。随他羌笛再三吹，吹不到、十分清瘦。","dynasty":"清代","title":"鹊桥仙"}
{"author":"吴藻","content":"两三闲屋临湖岸，青山对人如笑。十里莺花，半床书画，仙吏合居蓬岛。幽栖最好。好问讯林逋，结邻苏小。面面轩窗，水风开掩客寻到。波光一碧万顷，看屏前镜里，时度云鸟。红压阑干，绿侵帘幌，地近马塍春早。闲吟未了。听兰桨歌来，玉骢嘶杳。陶洗诗襟，乱丝丛笛闹。","dynasty":"清代","title":"台城路"}
{"author":"吴藻","content":"里湖湖水清如镜。倒浸楼台影。楼前杨柳两三株。恰与咸平处士对门居。藕花多在西泠潞。细把荷钱数。孤山应不笑侬痴。日日红船催去采莼丝。","dynasty":"清代","title":"虞美人"}
{"author":"吴藻","content":"杨柳如丝织万条。水风四面不通桥。红泥一角绿周遭。此地未经嘶宝马，居人疑是踏金鳌，东西南北倚兰桡。","dynasty":"清代","title":"浣溪沙"}
{"author":"吴藻","content":"湖烟湖水。一棹玻璃碎。落日四山横晚翠。西子妆残欲睡。归来云树冥冥。模糊难认西泠。忽听上方钟声，舟人独指南屏。","dynasty":"清代","title":"清平乐"}
{"author":"吴藻","content":"图画天然。偶来绝顶，小别尘寰。清咽泉流，阴生石磴，翠扑峰峦。上方何处花关，白云与，山僧往还。梵呗无声，塔铃不语，静證诗禅。","dynasty":"清代","title":"柳梢青"}
{"author":"吴藻","content":"放眼壶天隘，当头璧月圆。玻璃十顷不嫌宽。金管玉箫檀板，齐奏木兰船。片石投如矢，层波漾作圈。明珠散走水晶盘。那得山灵，借我仙掌小于拳。那得虹霓成线，万颗一齐穿。","dynasty":"清代","title":"喝火令"}
{"author":"吴藻","content":"彩笔蛮笺，悲秋人续惊春句。断难留住。逝水年华去。怕不伤心，无可伤心处。阑珊绪。听风听雨。多在芭蕉树。","dynasty":"清代","title":"点绛唇"}
{"author":"吴藻","content":"春压阑干，是否红围翠拥。夕阳收、月明相送。疏疏密密，只暗香浮动。蝶难栖、不成仙梦。绣阁人人，误把玉纤拈弄。满罗衣、筛来无缝。帘栊如画，问描将几种。抵十幅、生绡清供。","dynasty":"清代","title":"风中柳"}
{"author":"吴藻","content":"恨不十年读，空剩百城开。男儿意气如是，动足即天涯。浪说签排甲乙，安得经陈庚子，莹雪冷荒斋。但识断囗处，千古筑书台。或登临，或啸咏，亦佳哉。蠹鱼食字，常笑未必尽仙才。且撰等身著述，更带随身图史，莫为此身哀。太白匡山下，头白可归来。","dynasty":"清代","title":"水调歌头"}
{"author":"吴藻","content":"江南忆，最忆识君时。潭水桃花红万点，苏台杨柳绿千丝。相见尚嫌迟。","dynasty":"清代","title":"忆江南"}
{"author":"吴藻","content":"江南忆，最忆绮筵开。阿母瑶池飞玉盏，女儿绛帐列金钗。谁是谪仙才。","dynasty":"清代","title":"忆江南其二"}
{"author":"吴藻","content":"江南忆，最忆好才华。春晓嫩寒香雪海，小窗横幅折枝花。诗画本名家。","dynasty":"清代","title":"忆江南其三"}
{"author":"吴藻","content":"江南忆，最忆夜联床。读曲帘栊花气暖，吹箫庭榭月华凉。残烛剪西窗。","dynasty":"清代","title":"忆江南其四"}
{"author":"吴藻","content":"江南忆，最忆绿阴浓。东阁引杯看宝剑，西园连袂控花骢。儿女亦英雄。","dynasty":"清代","title":"忆江南其五"}
{"author":"吴藻","content":"江南忆，最忆饯春筵。三月渡头花似雾，一杯婪尾酒如泉。小别也留连。","dynasty":"清代","title":"忆江南其六"}
{"author":"吴藻","content":"江南忆，最忆碧城招。咏絮君应称谢女，买丝侬欲绣班昭。墨会记灵霄。","dynasty":"清代","title":"忆江南其七"}
{"author":"吴藻","content":"江南忆，最忆试归帆。锦字香初盈素袖，酒痕红未减轻衫。能不忆江南。","dynasty":"清代","title":"忆江南"}
{"author":"吴藻","content":"一卷离骚一卷经。十年心事十年灯。芭蕉叶上几秋声。欲哭不成还强笑，讳愁无奈学忘情。误人犹是说聪明。","dynasty":"清代","title":"浣溪沙"}
{"author":"吴藻","content":"一唱伤心曲。古今来、才原妨命，慧难修福。见说玉楼词赋手，偶向软红托足。回首处、山丘华屋。目断湘江云万叠，泪斑斑，不到千竿竹。歌楚些，放声哭。秦嘉逝矣悲徐淑。不如它、寻常燕子，双飞双宿。自是文章知己感，岂为天寒幽独。愿长茂、女贞花木。留得大家椽笔在，辑仙郎、遗稿联吟轴。彤管吏，更须续。","dynasty":"清代","title":"金缕曲四首其一"}
{"author":"吴藻","content":"别久浑如梦。望江南、平安竹报，经年未捧。问讯故人无恙否，莫更愁煎病拥。渐猎猎、西风吹动。两字加餐传尺素，怕薄寒、还向罗衣中。须为我，好珍重。本来高格疏梅共。认前身、冰心雪貌，瑶池仙种。冬日松筠清见操，春草庭闱代奉。待秋晚、黄花香送。菊有芳兮兰有秀，况丹山、十里桐先种。声激发，听雏凤。","dynasty":"清代","title":"金缕曲四首其二"}
{"author":"吴藻","content":"双桨横塘打。记当年、金钗问字，绛纱帷下。鹤市春深桃李放，亲见一门风雅。斗室里、围香不灺。娓娓清谈霏玉屑，仅丛残、史事从头话。听未倦，忍轻舍。离怀无奈归帆挂。最关心，一声珍重，擢头行也。投赠诗篇珍似璧，十幅衍波长把。有颗颗、珠光照夜。入梦故人明我忆，屋梁闲、落月秋如画。情一往，易牵惹。","dynasty":"清代","title":"金缕曲四首其三"}
{"author":"吴藻","content":"最喜窥全豹。快传来、瑶篇雕就，香梨绣枣。夫子文章惊海内，家学源流浩渺。岂宋宪、班昭同调。只觉天风环佩响，杂仙心，诗意超云表。脂粉习，一齐扫。扶轮大雅开声教。费工夫、玉台新选，品题都到。家国沧桑花月感，一例闲凭闲吊。诗笔与、史才俱妙。盥罢蔷薇窗下读，瓣香拈、敬为南丰祷。名媛集，似君少。","dynasty":"清代","title":"金缕曲四首其四"}
{"author":"吴藻","content":"众香国里，护慈云、一朵灵根长结。微笑拈花参佛音，不著满身黄雪。至性关人，弱龄尽孝，名与曹娥列。割肌谁见，罗襟记涴馀血。最羡捧檄承欢，循陔善养，采采兰羞洁。封鲊寄书贤母教，能励仲先清节。锦诰衔来，板舆奉去，此地曾经别。春晖逝矣，桂庭愁对秋月。","dynasty":"清代","title":"念奴娇"}
{"author":"吴藻","content":"漏沉沉，香袅袅。烛影移花，帘幕风来小。试拍红牙歌水调。尺半霜筠，吹得霜天老。醉颜酡，开口笑。丝竹中年，已觉输年少。此境等閒看过了。往后追思，又说而今好。","dynasty":"清代","title":"鬓云松令"}
{"author":"吴藻","content":"花落又花开。秋去春来。昔年天气旧池台。一样夕阳芳草句，两样吟怀。燕子莫相猜。庭院荒苔。笔床茶灶欠安排。抛掷流光人不觉，减了清才。","dynasty":"清代","title":"卖花声"}
{"author":"吴藻","content":"帘卷香销。轻寒侧侧，良夜迢迢。春到春分，月圆月半，花发花朝。年年此夕春饶，花月下，金樽酒浇。邀月长空，祝花生日，且尽今宵。","dynasty":"清代","title":"柳梢青"}
{"author":"吴藻","content":"北去孤臣，在汉代、苏卿之列。伤心处、桃梨谁献，薪刍自掇。一寸丹忱传密奏，千秋青史垂清节。恨南归、不奉两宫还，肝肠裂。十五载，燕山雪。三十里，西湖月。复中原反掌，金瓯误缺。故国已消天水碧，灵祠犹荐寒泉冽。半闲堂、蟋蟀几秋风，无人谒。","dynasty":"清代","title":"满江红"}
{"author":"吴藻","content":"初三下九，略无些分别。一样纤纤两头月。怕佳人、误拜未到更阑，最好是、刚近点灯时节。问天缘底事，喜动嫦娥，黄气新添上眉叶。何处觅琼楼，瓦缝参差，隐隐露、广寒宫阙。听不尽、连宵唱弯弯，恐盼到圆期，又将愁缺。","dynasty":"清代","title":"洞仙歌"}
{"author":"吴藻","content":"愁散如云天不管。分付眉山，两点休轻展。一寸蕉心重叠卷。任吹多少东风软。手把罗衣窗下换。花影筛来，叶叶枝枝满。小鸭熏香香自暖。日长春尽閒庭院。","dynasty":"清代","title":"蝶恋花"}
{"author":"吴藻","content":"似擎来，一峰天柱，青山九锁回抱。吟窝许傍仙岩结，茶灶却邻丹灶。看不了。正福地嫏环，万轴图书饱。探奇定到。访玉室金堂，翠鲛白鼠，击节赏坡老。长歌处，何必惊人谢朓。新诗句句皆好。思陵辇路苔花碧，别有沧桑凭吊。归太早。算如此，轩窗合坐先生啸。泥鸿印爪。想粉绢留题，苔笺盈幅，读画当时稿。","dynasty":"清代","title":"摸鱼儿"}
{"author":"吴藻","content":"秋色几丛花。秋灯一幕纱。有庭阶、玉树兰芽。课到等身书卷熟，又窗外、月钩斜。咏絮本名家。瞻云合拜它。记丸熊、画荻非誇。后日泷罔阡表里，愁令德、掩才华。","dynasty":"清代","title":"南楼令"}
{"author":"吴藻","content":"春深夏浅，绿肥红瘦，枝上微闻杜宇。晓晴我正看山来，翻劝我、不如归去。一湖蘸碧，两峰扑翠，忽忆年时小住。每逢四月踏青游，也难怪、啼鹃声絮。","dynasty":"清代","title":"鹊桥仙"}
{"author":"吴藻","content":"明光长侍，自生来、锁骨仙乎非俗。面面风凉亭压水，人意淡如秋菊。万柄荷香，千竿竹秀，半亩桐阴绿。将军何好，床头书卷连屋。抛却天上楼台，名园小住，此境娱休沐。缓带轻裘羊叔子，换了冰纱雪谷。白羽频挥，红尘不到，花气薰僮仆。石阑点笔，倩谁描就横幅。","dynasty":"清代","title":"壶中天"}
{"author":"吴藻","content":"垂湘帘黄昏。映疏花琴瑟，凉月纷纷。渐觉轻罗称体，薄寒中人。谁似我、双蛾颦。有素娥、涓涓啼痕。况墨会灵霄，瑶清仙侣，聚散半如云。春归去，秋平分。感华年逝水，影事前尘。空自偷声减字，断肠回文。扶病骨，招诗魂。忏旧愁、愁还翻新。但闲了琴床，金炉博山香不温。","dynasty":"清代","title":"寿楼春"}
{"author":"吴藻","content":"疏檐不碍，渐愔愔一碧，围住窗外。料得高楼，簪鬓香消，凝妆好关眉黛。韶华小劫沧桑感，巧变换、绿天花海。唤起它、蝶梦惺忪，来认清凉仙界。回首春三二月，飞英荐酒后，佳会难再。如水空庭，选石眠琴，只有斜阳红隘。芭蕉叶嫩蔷薇老，随意任、东皇分派。甚恼人、梅子黄时，听雨听风无赖。","dynasty":"清代","title":"疏影绿阴二首和魏雨人明经作其一"}
{"author":"吴藻","content":"帷天席地，仅柳遮画阁，苔衬香砌。接叶成阴，似水如云，帘波一色无际。凉生满院琴书润，晕遍了、绮窗乌几。但著将、浅碧罗衫，隐约曲阑干里。长记莺啼草长，江南两岸树，翠合篷底。唱老红情，绿意初翻，试把玉筝重理。尝梅斗茗烧新笋，又远胜、花时风味。笑杏梁、燕燕飞来，还问好春归未。","dynasty":"清代","title":"疏影其二"}
{"author":"吴藻","content":"旧时月色，照旧时窗户，懒觅窗前旧笙谱。任春长春短，花落花开，从未见、去去流光重度。无端新梦觉，记得分明，梦里华年竟如故。一样好凉秋，一样伤心，又一样、云和不鼓。何必要、还丹驻红颜，但蝴蝶飞飞，总忘迟暮。","dynasty":"清代","title":"洞仙歌"}
{"author":"吴藻","content":"水西楼，城北路。渔唱起烟浦。楼外青山，山外夕阳补。楼前几扇疏蓬，一枝横竹，又翻出、滨洲新谱。月华吐，此境绝少人知，除非问鸥鹭。鬲指声清，圆沙梦难作。分明镂雪团香，搓酥滴粉，便贳酒、旗亭应赌。","dynasty":"清代","title":"祝英台近"}
{"author":"吴藻","content":"帘外一重窗。窗外回廊。断无人处断人肠。闲杀玉阶明月夜，分外凄凉。旧梦冷池塘，秋草都黄。芙蓉庭院又经霜。潮落潮生芳信阻，水远山长。","dynasty":"清代","title":"浪淘沙"}
{"author":"吴藻","content":"八九间茅屋。拓轩窗，晓清清地，数峰凝绿。唱罢花冠灯未杀，料理牙签玉轴。三万卷、丘侯都熟。谁写草堂新画本，有瓯波、小印鹅溪幅。一分水，二分竹。兰台共说秋霜肃。话甘棠、苍生又仰，春风和燠。锦袋绯鱼抛掷久，三径未荒松菊。谅心与，白云相逐。传世文章公莫秘，读书台、例向匡山筑。千载下，想高踯。","dynasty":"清代","title":"金缕曲"}
{"author":"吴藻","content":"不索烧茶。一重帘卷，几折阑遮。杨柳楼台，桃花世界，燕子人家。东风幅幅纱窗，望翠袖、非耶是耶。鹦鹉前头，秋千背面，没处寻它。","dynasty":"清代","title":"柳梢青"}
{"author":"吴藻","content":"花窗细读，十年前名句。一瓣香曾为君炷。甚空空妙手，绣出鸳鸯，谁通道、肯把金针度与。才华清似水，脱口轻圆，北宋南唐最佳处。酒醒又今宵，拍遍红芽，尽高唱、大江东去。笑一颗骊珠、几人探，但白石梅溪，纷纷侬汝。","dynasty":"清代","title":"洞仙歌"}
{"author":"吴藻","content":"是花是竹。有叶分个字，香含皱玉。种傍粉垣，小样娟娟数丛绿。空谷佳人自倚，笼翠袖、肌肤生粟。料不为、去去春光，芳意碎如蹙。梅熟。雨又足。似未坼柳绵，那怕风逐。晓禽乱扑，红豆相思几时啄。长记瑶瓶供养，伤岁暮、寒盟难续。试看取、开遍也，一枝怨独。","dynasty":"清代","title":"暗香"}
{"author":"吴藻","content":"东风点笔，似描来倩影，刚晕浓碧。大叶烟疏，小朵香迟，胭脂未染颜色。红妆面面何曾见，错认作、翠钿抛掷。一两丛、移近南墙，好待捲帘人立。花事前番过也，秋千坼遍了，撩鬓无力。不借春阴，不到秋阴，闲杀绿草诗客。断肠欲寄回文锦，奈几缕、朱丝难织。最可怜、低覆凉阶，怕照半痕斜日。","dynasty":"清代","title":"疏影"}
{"author":"吴藻","content":"一杯婪尾香边酒。花事无何有。今年忘了送春词。春短春长难道没人知。夕阳依旧销魂色，红对池塘碧。绿阴移上小阑干。不是伤心不会捲帘看。","dynasty":"清代","title":"虞美人"}
{"author":"吴藻","content":"硾碧偏多样子，砑红也费工夫。何如鸦嘴斸金锄。种出凉蕉万树。题叶新诗遍写，擘窠大字横书。云烟挥洒日无虚。倦听绿天风雨。","dynasty":"清代","title":"西江月"}
{"author":"吴藻","content":"买鱼穿柳，将盐裹箬，聘来无价。锦带云图，共戏绿纱帷下。鹦哥教打。但说著、名儿先怕。初浴过、翠生桃叶，香浓冰麝。饱卧蔷薇花榭。渐双睛、圆到夕阳红亚。小样痴肥，响踏楼头鸳瓦。衔蝉记画。笑我独、霜毫嫞把。新吟罢。似补海棠诗话。","dynasty":"清代","title":"雪狮儿"}
{"author":"吴藻","content":"西湖湖水碧罗罗。采莲歌。采菱歌。采到莼丝，记得泛烟波。说著鸡头侬未省，只认取，有田田、叶许多。许多。许多。似圆荷。翠几科。香一涡。采也采也，采不尽、斜日红矬。两两瓜皮，艇子往来过。论斗明珠堪细剥，谁通道，是销金、一寸锅。","dynasty":"清代","title":"江城梅花引"}
{"author":"吴藻","content":"庭院秋清，木樨开谢人幽独。馀花簌簌，把卷花前读。浅碧罗杉，称体新妆束。西风扑，一肩香玉，皴起黄金粟。","dynasty":"清代","title":"点绛唇"}
{"author":"吴藻","content":"金碧山川，烟花世界，轻帆叶叶扬州。明月三分，二分此夕当头。春风上下雷塘路，看珠帘、十里齐钩。好凝眸。鬓影眉痕，多少妆楼。三生杜牧重来地，有酒杯长把，诗卷长留。红板桥边，凉萤飞过深秋。玉人何处吹箫去，剩那江、一片清流。几生修。我欲它年，骑鹤来游。","dynasty":"清代","title":"高阳台"}
{"author":"吴藻","content":"一样黄昏深院宇。一样有、笺愁句。又一样、秋灯和梦煮。昨夜也、潇潇雨。今夜也、潇潇雨。滴到天明还不住。只少种、芭蕉树。问几个、凉蛩阶下语。窗外也、声声絮。墙外也、声声絮。","dynasty":"清代","title":"酷相思"}
{"author":"吴藻","content":"忽注横波，渐透华池，灵犀暗通。似香参禅味，雨花飞白，真传仙笈，日影移红。呼吸难调，瞢腾欲醉，几点荷珠泻碧筒。娇喉错，把九天咳唾，粉碎虚空。无端愁上眉峰。算寂寞何人念玉容。纵未轻一笑，也能喷饭，自从多病，更怕伤风。咒并鸦娘，占同蟢子，慎莫偷窥隔绮栊。谁曾见，只误疑清吷，声出瑶宫。","dynasty":"清代","title":"沁园春"}
{"author":"吴藻","content":"鼻观香通，息息停匀，如兰气和。问秋千扶下，喘丝定否，房栊病起，脉候如何。细画长蛾，近窥明镜，似月笼云不待呵。茶温未，镇擎瓯无语，乳面生波。樽前已觉颜酡。偏酒力难胜笑语多。比深宫昼漏，六时频验，华胥仙梦，一曲能歌。半晌谁调，几回欲屏，花底迷藏惯避它。黄昏后，听声声只在，斗帐红罗。","dynasty":"清代","title":"沁园"}
{"author":"吴藻","content":"斜廊。深房。闲窗。剪金釭。昏黄。微风暗吹罗衣裳。木樨天气花香。莲漏凉。二十五声长。薄酒醒可怜晚妆。昔年听雨，秋为愁乡。昔年对月，箫谱新腔旧腔。怨雨声兮床床。敢月华兮茫茫。今年十度霜。挑灯重思量。小令断人肠。素笺淡墨三两行。","dynasty":"清代","title":"醉翁操"}
{"author":"吴藻","content":"丛桂迟开，又扫尽、满庭黄雪。罗衾卷、好秋难卧，凉宵翻热。把酒欲拚长夜饮，题糕又负重阳节。下晶帘、不许月窥人，人窥月。霜未饱，枝头叶。香正暖，花间蝶。记旧游如梦，梦中还说。春去横塘人事改，菱荒茂苑歌声歇。一年年、惟有寸心遥，云山叠。","dynasty":"清代","title":"满江红"}
{"author":"吴藻","content":"红闺赋茗，是十三十四，小样鱼鳞拜亲赐。配温家玉镜，一股珑璁，花烛下、曾记上头新试。伤心鸾影只，东阁官梅，折脚犹闻课儿字。蓬鬓又秋霜，却月梁除，忽追话，髫年旧事。肯留證它时、坠钗洲，先化燕飞回，触人吟思。","dynasty":"清代","title":"洞仙歌"}
{"author":"吴藻","content":"自先生、题襟汉上，湖山风月谁主。绿蓑画出元真子，料理钓筒茶具。千万树、问流水桃花、春色来何处。武陵伴侣。有旧梦盟鸥，比邻放鸭，值得故乡住。全家隐，休认渔儿渔女。神仙眷属团聚。海怀不尽添霞想，高唱入云诗句。君看取、看一碧弯环，渐到天台去。胡麻饭煮。著两两蛾眉，翛翛鸾尾，洞口扫红雨。","dynasty":"清代","title":"摸鱼子"}
{"author":"吴藻","content":"料峭风痕，微茫雪意，嫩晴天气春曙。水曲环花，舟轻泛叶，棹入空明深处。枝北枝南路，一半与、秋芦分住。敧斜淡墨吴笺，冷香飞上诗句。回首钿车曾驻，记寒碧西湖，压波千树。皴玉肌肤，梦云身世，偷眼翠禽无语。横竹吹来未，怕仙佩，缟衣飞去。待过芳期。绿荫愁听疏雨。","dynasty":"清代","title":"探春"}
{"author":"吴藻","content":"东风太狂。梅花正香。远山青似眉长。胜侬家晓妆。红炉酒铛。乌篷水窗。是谁消领春光。两三人野航。","dynasty":"清代","title":"醉太平"}
{"author":"吴藻","content":"垂柳绿毵毵。雨洗烟含。满天飞絮落花搀。记得画船曾载酒，箫鼓江南。睡折碧云簪。怯试单衫。一春辛苦似红蚕。三起三眠三月病，病过重三。","dynasty":"清代","title":"浪淘沙"}
{"author":"吴藻","content":"载酒问奇字，千古想经师。别开生面，何许名父与佳儿。娇小岂图梨栗，老大偏亲麦蘖，应怪阿翁痴。春胜索挥洒，秋水好丰姿。鲤方趋，莺乍啭，鹤能知。凤毛新长，桐树花发万千枝。丁字笑它不识，朋字笑它不正，夙慧已如斯。但得神仙食，莫作蠹鱼嗤。","dynasty":"清代","title":"水调歌头"}
{"author":"吴藻","content":"绕膝声疏，剩雪片、鱼倾翠蓝。无复伴、书床镜槛，砌左窗南。似入醉乡呼不醒，本来佛土想非凡。上乘禅、悟到死猫头，应细参。花影暮，香已酣。泡影灭，水空涵。叹物犹如此，人亦何堪。白凤曾传春九九，红羊又到劫三三。向图中、省识旧东风，新署衔。","dynasty":"清代","title":"平韵满江红"}
{"author":"吴藻","content":"渐渐绿成帷。青子累累。廿番风信不停吹。病是愁根愁是叶，叶是双眉。无药补清羸。闷倚红蕤。碧纱窗外又斜晖。明日落花香满径，一样春归。","dynasty":"清代","title":"卖花声"}
{"author":"吴藻","content":"一家终日楼中住，千株万株华绕。借月传神，团香入指，点笔嫩寒春晓。鸥波梦悄，正写出双身，索来双笑。如水瑶台，问君修得几生到。和云低覆纸帐，看床头卷轴，深护多少。玉茗清才，缟衣仙侣，蛾绿两弯刚扫。重商画稿，记东阁吟馀，西湖吹老。解事雏鬟，并栖怜翠鸟。","dynasty":"清代","title":"台城路"}
{"author":"吴藻","content":"伊人似玉。记黄昏小院，曾伴花宿。不断生香，写入冰丝，高楼漫倚横竹。无端抛却家山去，只梦绕、江南江北，有故园、仙鹤飞来，说与藐姑愁独。难忘清寒唤起，一枝素手折，簪上鬟绿。薄薄铢衣，短短琴床，冷画两三间屋。霜笳吹到乡心切，又谱出、相思新曲。总负它、淡月疏窗，印满碧罗十幅。","dynasty":"清代","title":"疏影"}
{"author":"吴藻","content":"大隐在朝市，小隐在林泉。云台多少名将，肯羡钓台闲。画图一丘一壑，伴侣一筇一笠，一剑倚青天。共识好才子，自署作粗官。谪文星，传草圣，證诗禅。放衙无事，花下时藉绿荫眠。或鼓霜宵铁马，或跨长川赤鲤，眷属尽神仙。比似赵清献，寄兴七条弦。","dynasty":"清代","title":"水调歌头"}
{"author":"吴藻","content":"营开细柳，堕飞飞、絮影吹来词卷。砚渍梨花春雨过，好个绿阴庭院。面面屏风，垂垂帘子，曲曲阑干转。桐枝排比，小鬟一例痴算。见说新唱铙歌，重寻笙谱，虎帐谈兵倦。兰畹金荃侬未读，轮与奚囊香满。伫月无声，裁云入手，琴趣愔愔远。玉梅窗下，有人同握湘管。","dynasty":"清代","title":"念奴娇"}
{"author":"吴藻","content":"半壁江山，浑不是、莺花故业。难回首、萧条野寺，凄凉落月。乡国烽烟何处认，桥亭卜卦谁人识。记孤城、只手挽银河，心如铁。才赋罢，无家别。早殉此，馀生节。尽年年茶阪，杜鹃啼血。三尺焦桐遗古调，一杯黄士埋忠穴。想哀弦、泉底瘦蛟蟠，苔花热。","dynasty":"清代","title":"满江红其一"}
{"author":"吴藻","content":"怨羽愁宫，算历劫、沉埋燕代。恸今古、电光石火，人亡琴在。南国穿云谁挈去，西台如意空敲坏。剩孤臣、尚有未灰心，垂千载。冬青落，花无赖。枯桐活，天都快。拭一弹再鼓，只增悲慨。凄烈似闻山寺泣，箫骚不减松风籁。叹伯牙、辛苦旧时情，知音解。","dynasty":"清代","title":"满江红其二"}
{"author":"吴藻","content":"莫把韶华细算。九十今犹未半。春纵不嫌多。奈愁何。只是日长无绪。添上水沈几炷。窗外影移花。夕阳斜。","dynasty":"清代","title":"一痕沙"}
{"author":"吴藻","content":"晓窗睡起帘初卷。入指寒如剪。一宵疏雨一宵风。无数海棠瘦得可怜红。分明人也因花病。几度慵拈镜。日高独自不梳头。只听喃喃燕子话春愁。","dynasty":"清代","title":"虞美人"}
{"author":"吴藻","content":"西风冷入藕花秋。占断白萍洲。淡妆无语，淩波微步，几许閒愁。夕阳过尽亭亭影，娇睡熟曾不。黄昏近也，月明何处，一片香浮。","dynasty":"清代","title":"秋波媚"}
{"author":"吴藻","content":"六曲屏山角。有丝丝、柳条绾住，一痕春脚。却怪天公偏耐冷，作就轻阴漠漠。正晓睡、被莺催觉。病怯馀寒禁不得，检青箱、重把湖绵著。梳裹罢，启湘箔。心情只似今非昨。报庭前、残红谢也，又添离索。狼藉胭脂香满地，多半隔宵风恶。翻悟到、人生荣落。回首繁华原若梦，再休提、命合如花薄。茵与溷，偶然错。","dynasty":"清代","title":"贺新凉"}
{"author":"吴藻","content":"红衾香冷隔宵和。晓日淡帘波。睡起记他蝶板，一一点莺歌。晴未稳，雨新过。落花多。问春无语，遣春不去，奈此春何。","dynasty":"清代","title":"诉衷情"}
{"author":"吴藻","content":"曲栏低，深院锁。人晚倦梳裹。恨海茫茫，已觉此身堕。可堪多事青灯，黄昏才到，更添上、影儿一个。最无那。纵然著意怜卿，卿不解怜我。怎又书窗，依依伴行坐。算来驱去原难，避时尚易，索掩却、绣帏推卧。","dynasty":"清代","title":"祝英台近"}
{"author":"吴藻","content":"深院晚妆慵。鬓亸发松。忍寒和月下帘栊。掩却碧纱屏小小，不许灯红。好梦忒惺松。去也匆匆。池塘春影又成空。一片吟魂无著处，随住东风。","dynasty":"清代","title":"卖花声"}
{"author":"吴藻","content":"何处游丝，吹到没人庭院。忒缠绵、和愁擎绊。祝风休骤，倩柳条私语，算今番、春留一线。无赖莺梭，偏又将伊织断，剩星星、飘零不见。怎如蛛网，尚怜香心惯，把墙角、落红低罥。","dynasty":"清代","title":"风中柳"}
{"author":"吴藻","content":"石梁到否，记倦旅天涯，素襟尘涴。胜游未果。便沧州四壁，少文空卧。梦入琼台，不辨芙蓉万夺。晓风大、怕碧海夜寒，明月吹堕。瑶佩声锁锁。定误认王乔，玉笙教和。好春又左。算桃花洞口，几番红过。一箸胡麻，一道溪流翠锁。似真个，化仙衣、蝶飞云破。","dynasty":"清代","title":"扫花游"}
{"author":"吴藻","content":"曲栏干，深院宇。依旧春来，依旧春来去。一片残红无著处。绿遍天涯，绿遍天涯树。柳花飞，萍叶聚。梅子黄时，梅子黄时雨。小令翻香词太絮。句句愁人，句句愁人语。","dynasty":"清代","title":"苏幕遮"}
{"author":"吴藻","content":"东风杨柳花外拖。好池台、斜照未锉。悄不见、惊鸿影，是谁来、调弄翠哥。玉笼小啄双红豆，问相思、心内几多。陇山远、蓬山隔，说无聊、都唤奈何。","dynasty":"清代","title":"恋绣衾"}
{"author":"吴藻","content":"碧按冰丝，红抛石荐，花间膝上琴横。无限秋怀，垆香心事分明。月蛾有约消停坐，便消停、坐到三更。最娉婷。娇太憨生，瘦可怜卿。青天灵药愁多少，比风前绿绮，一样瑶情。除却凉蟾，夜深弹与谁听。本来隔断银河水，莫猜它、丫髻吹笙。问芳名。想是飞琼，不是双成。","dynasty":"清代","title":"高阳台"}
{"author":"吴藻","content":"挽银河、甲兵净洗，黄金印大如斗。图开笔阵龙蛇舞，一片紫云新剖。磨盾手、看运腕风生、著纸光穿透。芳塘半亩。误鸭鸭呼群，鱼鱼避影，鸲鹆眼双溜。临池坐，出水芙蓉吐秀。红丝漾得春皱。郊原野色连天碧，不耐玉骢驰骤。曾画否、合写个、淩波微步妃瘦。承平岁久。喜横槊诗歌，轻裘风度，草圣妙无偶。","dynasty":"清代","title":"迈陂塘"}
{"author":"吴藻","content":"北苑南宫笔，牵萝补屋人。鸳鸯湖上水粼粼。圆到鸥波小梦，一霎梦如尘。肠断方回句，神伤奉倩身。璿闺曾记共芳樽。只有藤花，只有越溪春。只有吉光片羽，供养作烟云。","dynasty":"清代","title":"喝火令"}
{"author":"吴藻","content":"已凉庭院。丛桂天香满。几个黄昏闲坐惯。疏了花笺竹管。玉阶依旧蛩鸣。绿窗依旧侬听。又是一宵风雨，不知多少秋灯。","dynasty":"清代","title":"清平乐"}
{"author":"吴藻","content":"十日九风雨，一日是层阴。春秋绝少佳日，无地可登临。不见西来秋色，但诵南华秋水，愁坐怨秋霖。屈指几明月，凝想到如今。树萧萧，泥滑滑，院沉沉。绿蓑青笠，江上渔父也难禁。挑尽幢幢灯影，听遍床床屋漏，馀润逼罗衾。泼墨襄阳画，催我短长吟。","dynasty":"清代","title":"水调歌头"}
{"author":"吴藻","content":"凉烟满径，碎香满院，谁把玉靴笙理。仙人我识董双成，怪不是、那回丫髻。前身子晋，今生子野，云破月来花底。缑山只隔一银河，怕两里、天风吹起。","dynasty":"清代","title":"鹊桥仙"}
{"author":"吴藻","content":"年时绣户，记清辉双照。香雾濛濛翠鬟绕。剩缕金裙在，无计留仙，仙去久、夜夜佩环声杳。穗帏银烛冷，如水凉秋，长簟空床梦多少。眉样又初三，印入妆楼，总怅触、画眉京兆。便月不长圆，也能圆，算第一伤心，有情天老。","dynasty":"清代","title":"洞仙歌"}
{"author":"吴藻","content":"叶叶丛丛，自绿章奏罢，春娇馀恨。不挂翠帘，凉阶更无人问。秋千架底回思，记旧日匆匆撩鬓。秋阴，护南楼怕染，斜阳金粉。扶病睡难稳。甚檀心似醉，脸霞红晕。几个候蛩，知否断肠芳讯。伶俜瘦蝶飞来，便梦冷、香疏重认。风紧。又烧残、烛花一寸。","dynasty":"清代","title":"惜秋华"}
{"author":"吴藻","content":"一角青山侧。是何年、仙人楼阁，幽人泉石。见说莺骖飞去久，高隐又成遗迹。闲却了、半湖春色。断碣残阳迷故址，短长条、杨柳烟如织。谁问到，几时碧。清门雅望今犹昔。拓轩窗、西泠桥畔，招来游屐。日日置身图画里，不放酒樽吟笔。看翠挹、峰南峰北。笑指梅花林处士，喜旧时、明月君能识。试吹起，一枝笛。","dynasty":"清代","title":"金缕曲"}
{"author":"吴藻","content":"恨不十年读，空剩百城开。男儿意气如是，动足即天涯。浪说签排甲乙，安得经陈庚子，莹雪冷荒斋。但识断囗处，千古筑书台。或登临，或啸咏，亦佳哉。蠹鱼食字，常笑未必尽仙才。且撰等身著述，更带随身图史，莫为此身哀。太白匡山下，头白可归来。","dynasty":"清代","title":"水调歌头"}
{"author":"吴藻","content":"一杯婪尾香边酒。花事无何有。今年忘了送春词。春短春长难道没人知。夕阳依旧销魂色，红对池塘碧。绿阴移上小阑干。不是伤心不会捲帘看。","dynasty":"清代","title":"虞美人"}
{"author":"吴藻","content":"空庭似雪，有满天露气，满地明月。才看团团，又唱弯弯，无端多此圆缺。秋来已是难消领，况病过、薄寒时节。望碧云、隐约琼楼，想见素娥愁绝。待把伤心细问，欲眠更强起，罗幕重揭。几处笙歌，几处关山，几处照人离别。西风了不知霜信，但乱扑、打窗红叶。甚夜深、犹倚阑干，翠袖冷将花折。","dynasty":"清代","title":"疏影"}
{"author":"吴藻","content":"江南忆，最忆碧城招。咏絮君应称谢女，买丝侬欲绣班昭。墨会记灵霄。","dynasty":"清代","title":"忆江南其七"}
{"author":"吴藻","content":"江南忆，最忆绮筵开。阿母瑶池飞玉盏，女儿绛帐列金钗。谁是谪仙才。","dynasty":"清代","title":"忆江南其二"}
{"author":"吴藻","content":"是花是竹。有叶分个字，香含皱玉。种傍粉垣，小样娟娟数丛绿。空谷佳人自倚，笼翠袖、肌肤生粟。料不为、去去春光，芳意碎如蹙。梅熟。雨又足。似未坼柳绵，那怕风逐。晓禽乱扑，红豆相思几时啄。长记瑶瓶供养，伤岁暮、寒盟难续。试看取、开遍也，一枝怨独。","dynasty":"清代","title":"暗香"}
{"author":"吴藻","content":"初三下九，略无些分别。一样纤纤两头月。怕佳人、误拜未到更阑，最好是、刚近点灯时节。问天缘底事，喜动嫦娥，黄气新添上眉叶。何处觅琼楼，瓦缝参差，隐隐露、广寒宫阙。听不尽、连宵唱弯弯，恐盼到圆期，又将愁缺。","dynasty":"清代","title":"洞仙歌"}
{"author":"吴藻","content":"放眼壶天隘，当头璧月圆。玻璃十顷不嫌宽。金管玉箫檀板，齐奏木兰船。片石投如矢，层波漾作圈。明珠散走水晶盘。那得山灵，借我仙掌小于拳。那得虹霓成线，万颗一齐穿。","dynasty":"清代","title":"喝火令"}
{"author":"吴藻","content":"旧句新吟窗下比。一种凄凉，两样愁滋味。往日伤心谁得已。而今怕又从头起。揽鬓刚窥明镜里。青入长眉，那有悲愁意。一笑抛书帘自启。携琴去向花前理。","dynasty":"清代","title":"蝶恋花"}
{"author":"吴藻","content":"空庭似雪，有满天露气，满地明月。才看团团，又唱弯弯，无端多此圆缺。秋来已是难消领，况病过、薄寒时节。望碧云、隐约琼楼，想见素娥愁绝。待把伤心细问，欲眠更强起，罗幕重揭。几处笙歌，几处关山，几处照人离别。西风了不知霜信，但乱扑、打窗红叶。甚夜深、犹倚阑干，翠袖冷将花折。","dynasty":"清代","title":"疏影"}
{"author":"吴藻","content":"玉局人遥，碧城路回，仙云一朵飞来。盥罢蔷薇，几回吟向妆台。扶风许执金钗贽，怅何时、立雪闲阶。向纱帷，席近春风，笺展秋苔。琳琅金薤花前读，叹青莲去后，无此天才。落月梁间，淡然想见高怀。兰姨琼姊瑶清约，待明年、拜识芳徽。好徘徊。绮阁红窗，笔阵书堆。","dynasty":"清代","title":"高阳台"}
{"author":"吴藻","content":"扇引团团月，衫更薄薄罗。水晶帘子漾微波。梳罢一緺云髻，池上看新荷。无意留春住，惊心怕病磨。好天能几日清和。等得花飞，等得柳丝拖。等得芭蕉叶大，夜夜雨声多。","dynasty":"清代","title":"喝火令"}
{"author":"吴藻","content":"黄昏人醉。又几阵西风，纸窗敲碎。昨日今宵，一样薄寒如水。钗欹鬓亸纱屏背，不成眠，梦来无谓。瓶花香细，笔花艳冷，釭花红萎。算何必莲台忏悔。悔愁根未剪，休言聪慧。幅幅云笺，洒满数行清泪。罗襟长把秋兰佩，一声声、歌断山鬼。况禁病里。年光去也，只添憔悴。","dynasty":"清代","title":"疏帘淡月"}
{"author":"吴藻","content":"弯弯月子，照入红闺里。病骨珊珊扶不起。只把碧窗深闭。几家银烛金荷。几人檀板笙歌。一样黄昏院落。伤心不似侬多。","dynasty":"清代","title":"清平乐"}
{"author":"吴藻","content":"楼外残霞，柳外栖鸦。逗西风、落叶窗纱。都将秋思，吹在侬家。算几宵蛩，几分月，几丛花。冷了红牙，住了铜琶。一年年、减尽才华。翠尊银烛，浅醉消它。纵梦无多，愁有数，病添些。","dynasty":"清代","title":"行香子"}
{"author":"吴藻","content":"已凉天气黄昏后。愁味浓于酒。绿莎蛩语未分明。第一秋声先诉与侬听。房栊寂寂烧银烛。浅醉欹红玉。挂花香里露华多。不卷珠帘无那月明何。","dynasty":"清代","title":"虞美人"}
{"author":"吴藻","content":"三尺素琴横。香暗罗衣曲未成。弹到梅花无月色，消停。坐待凉蟾一晕生。庭院渐分明。几叶芭蕉绿上屏。格调近来心自许，高清。不是嫦娥不要听。","dynasty":"清代","title":"南乡子孙娴卿夫人停琴伫月图"}
{"author":"吴藻","content":"寒。人立西风翠袖单。斜阳暮，花影上阑干。","dynasty":"清代","title":"十六字令"}
{"author":"吴藻","content":"挽银河、甲兵净洗，黄金印大如斗。图开笔阵龙蛇舞，一片紫云新剖。磨盾手、看运腕风生、著纸光穿透。芳塘半亩。误鸭鸭呼群，鱼鱼避影，鸲鹆眼双溜。临池坐，出水芙蓉吐秀。红丝漾得春皱。郊原野色连天碧，不耐玉骢驰骤。曾画否、合写个、淩波微步妃瘦。承平岁久。喜横槊诗歌，轻裘风度，草圣妙无偶。","dynasty":"清代","title":"迈陂塘"}
{"author":"吴藻","content":"麦尘波暖闲鸥梦，盟鸥又添佳士。柳浪平桥，梅阴小屿，游屐一双初试。荷花桂子。漫凉入陂塘，月明山寺。半筑云窝，半邻酒市半茶市。诛茅曾记旧隐，自逋仙去后，何限芳思。画里偎香，吟边饮绿，分列琴樽图史。儿童笑指。笑蝴蝶飞来，坠红黏翅。点染春浓，两峰凝翠紫。","dynasty":"清代","title":"台城路"}
{"author":"吴藻","content":"生绡尺幅胭脂冷。省识东风影。二分娇艳一分愁。和月和烟不是楚天秋。春泥底事坟香早。宿了红心草。凭谁画出美人魂。我欲拈花去吊愤王坟。","dynasty":"清代","title":"虞美人"}
{"author":"吴藻","content":"东风吹瘦梅花树。先有啼鹃语。春波涨绿拍长空。堤畔行人如在水当中。此生合作苏门隐。坐啸孤山应。月明亭外理琴丝。定似成连海上刺船时。","dynasty":"清代","title":"虞美人"}
{"author":"吴藻","content":"不怕花枝恼。不怕花枝笑。只怪春风，年年此日，又吹愁到。正下帷趺坐、没多时，早蜂喧蝶闹。天也何曾老。月也何曾好。眼底眉头，无情有恨，问谁知道。算生来并未、负清才，岂聪明误了。","dynasty":"清代","title":"连理枝"}
{"author":"吴藻","content":"疏帘一层。疏灯一星。夜凉飞入流萤。照琴书乱横。寒蝉暂停。寒螀又鸣。一声声和秋声。怕愁人不听。","dynasty":"清代","title":"醉太平"}
{"author":"吴藻","content":"梧叶碧痕流。箫谱凉修。疏花篱落两般秋。琴趣愔愔图画里，忘了閒愁。有约返罗浮。梅蕊香稠。垂虹雪意压归舟。合付小红低唱个，水调歌头。","dynasty":"清代","title":"浪淘沙"}
{"author":"吴藻","content":"双桨横塘打。记当年、金钗问字，绛纱帷下。鹤市春深桃李放，亲见一门风雅。斗室里、围香不灺。娓娓清谈霏玉屑，仅丛残、史事从头话。听未倦，忍轻舍。离怀无奈归帆挂。最关心，一声珍重，擢头行也。投赠诗篇珍似璧，十幅衍波长把。有颗颗、珠光照夜。入梦故人明我忆，屋梁闲、落月秋如画。情一往，易牵惹。","dynasty":"清代","title":"金缕曲四首其三"}
{"author":"吴藻","content":"重门闭也，天涯何处，一枝横笛。只隔红墙，吹得柳丝无力。栖鸦不管销魂况，犹带夕阳颜色。又恹恹，睡起炉香烧罢，玉阶闲立。怅年来病里，嫌寒怯暖，负了许多佳日。转眼重阳，尚恐雨晴难必。流光容易抛人去，谁见柱移瑶瑟。便寻思，二十五条弦上，已过三七。","dynasty":"清代","title":"陌上花"}
{"author":"吴藻","content":"一年年，花开花谢，春来还又春去。无人会得东皇意，错怨枝头杜宇。春纵住。问簌簌残红、可有安排处。春应笑语。说碧桃花开，黑罡风起，也合作香雨。销魂路，杨柳千丝万缕。丝丝难绾飞絮。天涯何必多芳草，门巷绿茵如许。谁复主。君不见、月楼花院留春寓。茫无意绪。但流水声中，夕阳影里，添了送春句。","dynasty":"清代","title":"迈陂塘"}
{"author":"吴藻","content":"渐渐绿成帷。青子累累。廿番风信不停吹。病是愁根愁是叶，叶是双眉。无药补清羸。闷倚红蕤。碧纱窗外又斜晖。明日落花香满径，一样春归。","dynasty":"清代","title":"卖花声"}
{"author":"吴藻","content":"大隐在朝市，小隐在林泉。云台多少名将，肯羡钓台闲。画图一丘一壑，伴侣一筇一笠，一剑倚青天。共识好才子，自署作粗官。谪文星，传草圣，證诗禅。放衙无事，花下时藉绿荫眠。或鼓霜宵铁马，或跨长川赤鲤，眷属尽神仙。比似赵清献，寄兴七条弦。","dynasty":"清代","title":"水调歌头"}
{"author":"吴藻","content":"掩却屏山十二重。不知明月到帘栊。一窗灯火碧纱红。书为心忪开卷少，琴缘腕弱上弦松。夜寒争忍减香筒。","dynasty":"清代","title":"浣溪沙"}
{"author":"吴藻","content":"一襟幽思无人会，园林暮寒时候。小阁迟灯，闲阶就月，漠漠香凝衫袖。花师替否。恰鸦嘴轻锄，软苔冰溜。遍插横枝，碧纱窗外画阑右。姮娥乍惊睡起，镜奁凉照影，清艳同瘦。警梦霜禽，梳翎雪鹤，偷掠疏烟寻久。梨云半亩。似金屋安排，未容春漏。漫唤红儿，弄妆呵素手。","dynasty":"清代","title":"台城路"}
{"author":"吴藻","content":"北去孤臣，在汉代、苏卿之列。伤心处、桃梨谁献，薪刍自掇。一寸丹忱传密奏，千秋青史垂清节。恨南归、不奉两宫还，肝肠裂。十五载，燕山雪。三十里，西湖月。复中原反掌，金瓯误缺。故国已消天水碧，灵祠犹荐寒泉冽。半闲堂、蟋蟀几秋风，无人谒。","dynasty":"清代","title":"满江红"}
{"author":"吴藻","content":"忒惺忪、一场花梦，和春蓦地来去。斜阳本是销魂物，红到曲阑芳树。留不住，觉过眼韶华、空色都无据。恼人情绪。只幅幅生绡，亭亭倩影，添写断肠句。天涯路，惆怅绿阴如许。不知香冢何处。朝云诵偈坡仙老，一种伤心谁与。频听取。有几个黄昏、几阵垂帘雨。离愁万缕。更锦瑟重调，玉环再见，已作隔生侣。","dynasty":"清代","title":"迈陂塘"}
{"author":"吴藻","content":"一角青山侧。是何年、仙人楼阁，幽人泉石。见说莺骖飞去久，高隐又成遗迹。闲却了、半湖春色。断碣残阳迷故址，短长条、杨柳烟如织。谁问到，几时碧。清门雅望今犹昔。拓轩窗、西泠桥畔，招来游屐。日日置身图画里，不放酒樽吟笔。看翠挹、峰南峰北。笑指梅花林处士，喜旧时、明月君能识。试吹起，一枝笛。","dynasty":"清代","title":"金缕曲"}
{"author":"吴藻","content":"扇引团团月，衫更薄薄罗。水晶帘子漾微波。梳罢一緺云髻，池上看新荷。无意留春住，惊心怕病磨。好天能几日清和。等得花飞，等得柳丝拖。等得芭蕉叶大，夜夜雨声多。","dynasty":"清代","title":"喝火令"}
{"author":"吴藻","content":"丛桂迟开，又扫尽、满庭黄雪。罗衾卷、好秋难卧，凉宵翻热。把酒欲拚长夜饮，题糕又负重阳节。下晶帘、不许月窥人，人窥月。霜未饱，枝头叶。香正暖，花间蝶。记旧游如梦，梦中还说。春去横塘人事改，菱荒茂苑歌声歇。一年年、惟有寸心遥，云山叠。","dynasty":"清代","title":"满江红"}
{"author":"吴藻","content":"芦絮明寒渚，松阴暗草堂。西溪好烟水，中有此渔庄。筑簖营鸥宅，分田种鹤粮。梅花三百树，晴雪又浮香。","dynasty":"清代","title":"秋雪渔庄"}
{"author":"吴藻","content":"江南忆，最忆碧城招。咏絮君应称谢女，买丝侬欲绣班昭。墨会记灵霄。","dynasty":"清代","title":"忆江南其七"}
{"author":"吴藻","content":"珊珊琐骨，似碧城仙侣。一笑相逢淡忘语。镇拈花倚竹，翠袖生寒，空谷里、相见个侬幽绪。兰釭低照影，赌酒评诗，便唱江南断肠句。一样扫眉才，偏我清狂，要消受、玉人心许。正漠漠、烟波五湖春，待买个红船，载卿同去。","dynasty":"清代","title":"洞仙歌"}
{"author":"吴藻","content":"杨柳风和。昔年此日，曾听笙歌。东阁官梅，西窗画烛，南浦烟波。无端眉上心窝。有别恨、离愁许多。春去还来，愁来不去，春奈愁何。","dynasty":"清代","title":"柳梢青"}
{"author":"吴藻","content":"瑶池宴罢飞琼醉。月冷瑶笄坠。冰姿翠叶可怜秋。恰好水晶帘下又梳头。石阑淡贮幽香满。小摘疑敲断。凉钗斜插鬓云松。簪上花枝一样玉玲珑。","dynasty":"清代","title":"虞美人"}
{"author":"吴藻","content":"天公玉戏。粉画嫏环地。何必添香红袖倚。香在万梅花里。枝枝和雪空明，晓窗不点书灯。仙鹤飞来识字，翠禽惊起无声。","dynasty":"清代","title":"清平乐"}
{"author":"吴藻","content":"断碧山迷，亚红阑湿，涨痕欲没平桥。一绿冥濛，难分垂柳条条。隔堤曾记楼高。水乡宽、低了疏寮。圆荷香冷，轻鸥四三，闲到无聊。方回愁唱，梅子黄时，可怜此日，雨似珠跳。芳情何处，笛声忽度烟桡。忍忆花朝。荡兰舟、我亦吹箫。莫魂销、催人岁华，如梦如潮。","dynasty":"清代","title":"夏初"}
{"author":"吴藻","content":"一幅小帘栊，四面明窗格。屋里莺花门外山，忙了春风笔。薄雾笼轻阴，细雨催寒食。独上湖楼看六桥，杨柳无人碧。","dynasty":"清代","title":"卜算子"}
{"author":"吴藻","content":"看天街、嫩凉如水，知它今夕何夕。曲终酒醒人归去，怎遣者番岑寂。愁默默，但屈指连宵、不鼓云和瑟。病怀碎积。叹心似回潮，身同残烛，百感正交集。红楼外，猛地谁家倚笛。一声声又悽恻。故园杨柳依然在，报甚秋风消息。灯半壁。偏照得、纱幮有梦难寻觅。窗儿渐黑，早月堕回廊，钟敲远寺，满院晓烟碧。","dynasty":"清代","title":"迈陂塘"}
{"author":"吴藻","content":"忒惺忪、一场花梦，和春蓦地来去。斜阳本是销魂物，红到曲阑芳树。留不住，觉过眼韶华、空色都无据。恼人情绪。只幅幅生绡，亭亭倩影，添写断肠句。天涯路，惆怅绿阴如许。不知香冢何处。朝云诵偈坡仙老，一种伤心谁与。频听取。有几个黄昏、几阵垂帘雨。离愁万缕。更锦瑟重调，玉环再见，已作隔生侣。","dynasty":"清代","title":"迈陂塘"}
{"author":"吴藻","content":"柳稚匀黄，梅娇坠粉，绮栊春暗如雾。晓镜圆冰，羞见远山眉妩。计芳信、逝水年华，疏俊侣、画船箫鼓。轻误。问旧时罗袖，泪痕红杏。棐儿重寻笙谱。说斗草无心，减兰空赋。燕去尘梁，彊半绣帘香阻。玉纤冷、怨写琴丝，银烛短、闷敲钗股。迟暮。又碧云四合，晚阴窗户。","dynasty":"清代","title":"月华清"}
{"author":"吴藻","content":"空庭似雪，有满天露气，满地明月。才看团团，又唱弯弯，无端多此圆缺。秋来已是难消领，况病过、薄寒时节。望碧云、隐约琼楼，想见素娥愁绝。待把伤心细问，欲眠更强起，罗幕重揭。几处笙歌，几处关山，几处照人离别。西风了不知霜信，但乱扑、打窗红叶。甚夜深、犹倚阑干，翠袖冷将花折。","dynasty":"清代","title":"疏影"}
{"author":"吴藻","content":"皋亭山上，衔蝉巧样，装成如虎。小市连群，也费青钱无数。跳梁不捕。便置向、书窗何补。翻一笑、博人旧事，笙娲盘古。痴绝秦家娇女。问等身、金化几分尘土。函谷轻丸，改作北门长护。春纤漫抚。怕粉汗、红糊香污。西湖路。黄胖泥孩同塑。","dynasty":"清代","title":"雪狮儿"}
{"author":"吴藻","content":"忒惺忪、一场花梦，和春蓦地来去。斜阳本是销魂物，红到曲阑芳树。留不住，觉过眼韶华、空色都无据。恼人情绪。只幅幅生绡，亭亭倩影，添写断肠句。天涯路，惆怅绿阴如许。不知香冢何处。朝云诵偈坡仙老，一种伤心谁与。频听取。有几个黄昏、几阵垂帘雨。离愁万缕。更锦瑟重调，玉环再见，已作隔生侣。","dynasty":"清代","title":"迈陂塘"}
{"author":"吴藻","content":"莲漏正迢迢。凉馆灯挑。画屏秋冷一枝箫。真个曲终人不见，月转花梢。何处暮鼓敲。黯黯魂消。断肠诗句可怜宵。莫向枕根寻旧梦，梦也无聊。","dynasty":"清代","title":"浪淘沙"}
{"author":"吴藻","content":"秋色几丛花。秋灯一幕纱。有庭阶、玉树兰芽。课到等身书卷熟，又窗外、月钩斜。咏絮本名家。瞻云合拜它。记丸熊、画荻非誇。后日泷罔阡表里，愁令德、掩才华。","dynasty":"清代","title":"南楼令"}
{"author":"吴藻","content":"一幅小帘栊，四面明窗格。屋里莺花门外山，忙了春风笔。薄雾笼轻阴，细雨催寒食。独上湖楼看六桥，杨柳无人碧。","dynasty":"清代","title":"卜算子"}
{"author":"吴藻","content":"十日九风雨，一日是层阴。春秋绝少佳日，无地可登临。不见西来秋色，但诵南华秋水，愁坐怨秋霖。屈指几明月，凝想到如今。树萧萧，泥滑滑，院沉沉。绿蓑青笠，江上渔父也难禁。挑尽幢幢灯影，听遍床床屋漏，馀润逼罗衾。泼墨襄阳画，催我短长吟。","dynasty":"清代","title":"水调歌头"}
{"author":"吴藻","content":"图开九九，尚清寒如许。有约扁舟探梅去。甚翠禽无影，红萼无言，寻不出、雪后疏香半树。祠山生日过，愁水愁风，卧听潇潇打蓬雨。只少绿蓑衣，玉笛横吹，似一队、渔儿渔女。便笑索花枝、订重游，已迟了春来，咏花新句。","dynasty":"清代","title":"洞仙歌"}
{"author":"吴藻","content":"曲初终，人未杳。指下泠泠，一片悲风绕。酒醒西窗残月到。二十五弦，弹得天应晓。碧空寒，湘水渺。千古伤心，只剩遗音好。江上数峰青不了。木落烟波，谁把云和抱。","dynasty":"清代","title":"苏幕遮"}
{"author":"吴藻","content":"曝书亭远。千古留诗卷。一握铜香春不管。付与才人清玩。回环四角当中。分明骰子玲珑。巧胜米家冻玉，印来面面泥红。","dynasty":"清代","title":"清平乐"}
{"author":"吴藻","content":"玉笛数声何处。吹尽落梅飞絮。楼外有红墙，不把夕阳围住。春去。春去。愁杀好花一树。","dynasty":"清代","title":"如梦令"}
{"author":"吴藻","content":"买鱼穿柳，将盐裹箬，聘来无价。锦带云图，共戏绿纱帷下。鹦哥教打。但说著、名儿先怕。初浴过、翠生桃叶，香浓冰麝。饱卧蔷薇花榭。渐双睛、圆到夕阳红亚。小样痴肥，响踏楼头鸳瓦。衔蝉记画。笑我独、霜毫嫞把。新吟罢。似补海棠诗话。","dynasty":"清代","title":"雪狮儿"}
{"author":"吴藻","content":"东风吹瘦梅花树。先有啼鹃语。春波涨绿拍长空。堤畔行人如在水当中。此生合作苏门隐。坐啸孤山应。月明亭外理琴丝。定似成连海上刺船时。","dynasty":"清代","title":"虞美人"}
{"author":"吴藻","content":"乘风万里，看片帆、剪破大江秋色。天水苍茫明月涌，约略槎浮今夕。瓜步潮平，海门露冷，雨点金焦白。玻璃世界，晚山难辨遥碧。我欲闲却红牙，换来铁板，试与坡翁说。星使闽南持节去，惊起鱼龙能识。谏草焚馀，诗囊贮满，赋有淩云笔。画中何处，蓬瀛飞下仙客。","dynasty":"清代","title":"大江东去"}
{"author":"吴藻","content":"冰雪心肠句欲仙。此身只合老湖边。水房春暗落梅天。拾翠几人抛钿朵，添香独自理琴弦。好怀渐不似当年。","dynasty":"清代","title":"浣溪沙"}
{"author":"吴藻","content":"旧句新吟窗下比。一种凄凉，两样愁滋味。往日伤心谁得已。而今怕又从头起。揽鬓刚窥明镜里。青入长眉，那有悲愁意。一笑抛书帘自启。携琴去向花前理。","dynasty":"清代","title":"蝶恋花"}
{"author":"吴藻","content":"碧无痕，香满把。小斸金锄，雪片摇空下。一径凉烟都碎也。疏影横枝，补到阑干罅。画中诗，诗中画。画里诗人，可是神仙亚。好个江南花月夜。翠羽飞来，说甚啁啾话。","dynasty":"清代","title":"鬓云松令"}
{"author":"吴藻","content":"阑干十二曲，重回首、争忍酌金卮。怅昨夜雨疏，今朝风骤，落花流水，飞絮平池。饯春会、歌三两阙，添谱懊侬词。芳草有情，绿应如此，夕阳无主，红不多时。韶华归何处，垂杨系不定，袅袅烟丝。一霎人间天上，香冷云痴。近黄昏院落，湘帘半卷，玉阶小立，数遍胭脂。肠断数声啼鸟，都在空技。","dynasty":"清代","title":"风流子"}
{"author":"吴藻","content":"花帘开。月华如水浮天街。浮天街。冷萤一点，飞上凉钗。轻罗小扇红罗鞋。夜深相约横琴来。横琴来。曲终香烬，淡杀吟怀。","dynasty":"清代","title":"忆秦娥"}
{"author":"吴藻","content":"麦尘波暖闲鸥梦，盟鸥又添佳士。柳浪平桥，梅阴小屿，游屐一双初试。荷花桂子。漫凉入陂塘，月明山寺。半筑云窝，半邻酒市半茶市。诛茅曾记旧隐，自逋仙去后，何限芳思。画里偎香，吟边饮绿，分列琴樽图史。儿童笑指。笑蝴蝶飞来，坠红黏翅。点染春浓，两峰凝翠紫。","dynasty":"清代","title":"台城路"}
{"author":"吴藻","content":"帘卷香销。轻寒侧侧，良夜迢迢。春到春分，月圆月半，花发花朝。年年此夕春饶，花月下，金樽酒浇。邀月长空，祝花生日，且尽今宵。","dynasty":"清代","title":"柳梢青"}
{"author":"吴藻","content":"瓜皮船小，泛明湖、千顷闲盟鸥侣。采采莲塘歌尚早，荷叶青钱无数。艇子摇烟，浪花溅碧，似洒疏疏雨。鲛宫能到，冷吟高唱倦句。依约水佩风裳，玉箫金管，罗袜淩波去。偶现全身图画里，不是女儿秋浦。三尺蓬抛，一枝桨活，只有天围住。兰舟何限，笑它都隔尘路。","dynasty":"清代","title":"念奴娇"}
{"author":"吴藻","content":"鼻观香通，息息停匀，如兰气和。问秋千扶下，喘丝定否，房栊病起，脉候如何。细画长蛾，近窥明镜，似月笼云不待呵。茶温未，镇擎瓯无语，乳面生波。樽前已觉颜酡。偏酒力难胜笑语多。比深宫昼漏，六时频验，华胥仙梦，一曲能歌。半晌谁调，几回欲屏，花底迷藏惯避它。黄昏后，听声声只在，斗帐红罗。","dynasty":"清代","title":"沁园"}
{"author":"吴藻","content":"问谁歌、青天蜀道，书生笔健能写。峨眉雪化岷江水，幅幅诗人图画。君看者，看翠劈双峰、剑阁连云挂。碧鸡试马。正红友春招，绿章夜奏，莫任海棠谢。奚童背，古锦一囊又卸。浣花笺纸无价。杜陵茅屋秋风冷，三峡词源长泻。游倦也，但听雨巴山，剪烛西窗话。鹅溪绢把。算家近蓬莱，梦回关塞，且乞镜湖假。","dynasty":"清代","title":"迈陂塘"}
{"author":"吴藻","content":"长剑倚天外，白眼举觞空。莲花千朵出匣，珠滴小槽红。浇尽层层块垒，露尽森森芒角，云梦荡吾胸。春水变酾醁，秋水淬芙蓉。饮如鲸，诗如虎，气如虹。狂歌斫地，恨不移向酒泉封。百炼钢难绕指，百翁香频到口，百尺卧元龙。磊落平生志，破浪去乘风。","dynasty":"清代","title":"水调歌头"}
{"author":"吴藻","content":"楼外残霞，柳外栖鸦。逗西风、落叶窗纱。都将秋思，吹在侬家。算几宵蛩，几分月，几丛花。冷了红牙，住了铜琶。一年年、减尽才华。翠尊银烛，浅醉消它。纵梦无多，愁有数，病添些。","dynasty":"清代","title":"行香子"}
{"author":"吴藻","content":"手弄白团扇，阶下扑流萤。碧天今夜如水，三两点秋星。却绕井阑寻去，又被惺忪花影，遮得不分明。小步凤鞋困，笼袖倚山屏。月篱外，烟砌畔，猛相迎。回身欲觉，无赖飞上玉钗停。门掩一层帘子，帘护一重窗子，偏解入疏棂。应是会侬意，来作读书灯。","dynasty":"清代","title":"水调歌头"}
{"author":"吴藻","content":"十日九风雨，一日是层阴。春秋绝少佳日，无地可登临。不见西来秋色，但诵南华秋水，愁坐怨秋霖。屈指几明月，凝想到如今。树萧萧，泥滑滑，院沉沉。绿蓑青笠，江上渔父也难禁。挑尽幢幢灯影，听遍床床屋漏，馀润逼罗衾。泼墨襄阳画，催我短长吟。","dynasty":"清代","title":"水调歌头"}
{"author":"吴藻","content":"吹到鲤鱼风。凉杀秋花一朵红。怪得黄昏寒又力，濛濛。人在疏帘细雨中。香篆袅房栊。倦倚熏篝鬓影松。多事青灯挑不尽，重重。偏向钗头缀玉虫。","dynasty":"清代","title":"南乡子"}
{"author":"吴藻","content":"明光长侍，自生来、锁骨仙乎非俗。面面风凉亭压水，人意淡如秋菊。万柄荷香，千竿竹秀，半亩桐阴绿。将军何好，床头书卷连屋。抛却天上楼台，名园小住，此境娱休沐。缓带轻裘羊叔子，换了冰纱雪谷。白羽频挥，红尘不到，花气薰僮仆。石阑点笔，倩谁描就横幅。","dynasty":"清代","title":"壶中天"}
{"author":"吴藻","content":"渐渐绿成帷。青子累累。廿番风信不停吹。病是愁根愁是叶，叶是双眉。无药补清羸。闷倚红蕤。碧纱窗外又斜晖。明日落花香满径，一样春归。","dynasty":"清代","title":"卖花声"}
{"author":"吴藻","content":"一卷离骚一卷经。十年心事十年灯。芭蕉叶上几秋声。欲哭不成还强笑，讳愁无奈学忘情。误人犹是说聪明。","dynasty":"清代","title":"浣溪沙"}
{"author":"吴藻","content":"玉笛数声何处。吹尽落梅飞絮。楼外有红墙，不把夕阳围住。春去。春去。愁杀好花一树。","dynasty":"清代","title":"如梦令"}
{"author":"吴藻","content":"彩笔蛮笺，悲秋人续惊春句。断难留住。逝水年华去。怕不伤心，无可伤心处。阑珊绪。听风听雨。多在芭蕉树。","dynasty":"清代","title":"点绛唇"}
{"author":"吴藻","content":"门外水粼粼。春色三分已二分。旧雨不来同听雨，黄昏。剪烛西窗少个人。小病自温存。薄暮飞将一朵云。若问湖山消领未，琴樽。不上兰舟只待君。","dynasty":"清代","title":"南乡子"}
{"author":"吴藻","content":"是谁工、霓裳旧谱，一声声断还续。飘零淮海头将白，赖有随身竿木。花簌簌。叹老矣龟年、红豆伤心曲。两三闲屋。正白纻全翻，青衫对坐，石铫茗初熟。江南忆，我亦挂帆六幅。扁舟来剪波绿。平生结习惟耽此，听遍哀丝豪竹。春去速。算檀板、登场曾记唐衢哭。昆刀切玉。觉删尽柔声，唱成绝调，高响遏云谷。","dynasty":"清代","title":"摸鱼儿"}
{"author":"吴藻","content":"银梅小院。十二重帘卷。雪北香南春不断。无奈咏花人倦。满城初试华灯，满庭湿粉空明。云母屏风月上，高寒如在瑶清。","dynasty":"清代","title":"清平乐"}
{"author":"吴藻","content":"昨宵疏雨滴空斋。怕春来。竟春来。真个春来。百事费安排。整了薄妆眉未扫，镇无语，悄钩帘、步碧苔。碧苔。碧苔。上闲阶。停绣鞋。倚玉台。数也数也，数不尽、花落花开。只问柳梢，青眼为谁抬。紫燕黄鹂都不语，还待要，背东风、各自猜。","dynasty":"清代","title":"江城梅花引"}
{"author":"吴藻","content":"解吟椒，工咏絮。湘管墨花吐。绮岁盈盈，明月正三五。想它阑写乌丝，团香镂雪，有密字、珍珠无数。仙何处。等閒一现优昙，天风自来去。夜半云车，传呼阿香禦。定知六甲灵飞，步虚声里，先问讯，投壶玉女。","dynasty":"清代","title":"祝英台近"}
{"author":"吴藻","content":"一年难得韶华住。墙围青粉风团絮。飞絮扑帘香。柳丝多少长。阑干红几折，软靠罗衣碧。不见夕阳还。画屏山外山。","dynasty":"清代","title":"菩萨蛮"}
{"author":"吴藻","content":"燕子未随春去。飞到绣帘深处。软语话多时，莫是要和侬住。延伫，延伫。含笑回他不许。","dynasty":"清代","title":"如梦令"}
{"author":"吴藻","content":"雨雨风风，酿就微阴，春魂暗销。镇支离病骨，茶铛药裹，禁持瘦影，翠袖冰绡。帘卷双钩，窗开六扇，燕子偏来话寂寥。妆成也，记年年此日，曾买轻艘。关心碧柳缃桃，总负却明湖十二桥。自湔裙人散，閒居有赋，踏青期阻，枯坐无聊。知趣东皇，似嫌著色，翻把繁华用白描。阑干外，但红痴绿醉，不作花朝。","dynasty":"清代","title":"沁园春"}
{"author":"吴藻","content":"阴阴晓院重门闭。鸣鸠数声花底。簟冷如冰，窗虚似水，知道今朝晴未。恹恹睡起，正叠雪衫轻，盘云发腻。回首春游，一杯残酒到婪尾。分明幽恨几许。尽将来放在，心里眉里。六曲屏前，双钩箔下，冷落红腔谁记。伊人去矣，纵独按宫商，也应无味。只把凉箫，碧阑干外倚。","dynasty":"清代","title":"齐天乐"}
{"author":"吴藻","content":"寂寂重门深院锁。正睡起、愁无那。觉鬓影、微松钗半亸。清晓也、慵梳理。黄昏也、慵梳理。竹簟纱橱谁耐卧。苦病境、牢担荷。怎廿载、光阴如梦过。当初也、伤心我。而今也、伤心我。","dynasty":"清代","title":"酷相思"}
{"author":"吴藻","content":"曲初终，人未杳。指下泠泠，一片悲风绕。酒醒西窗残月到。二十五弦，弹得天应晓。碧空寒，湘水渺。千古伤心，只剩遗音好。江上数峰青不了。木落烟波，谁把云和抱。","dynasty":"清代","title":"苏幕遮"}
{"author":"吴藻","content":"看天街、嫩凉如水，知它今夕何夕。曲终酒醒人归去，怎遣者番岑寂。愁默默，但屈指连宵、不鼓云和瑟。病怀碎积。叹心似回潮，身同残烛，百感正交集。红楼外，猛地谁家倚笛。一声声又悽恻。故园杨柳依然在，报甚秋风消息。灯半壁。偏照得、纱幮有梦难寻觅。窗儿渐黑，早月堕回廊，钟敲远寺，满院晓烟碧。","dynasty":"清代","title":"迈陂塘"}
{"author":"吴藻","content":"竹簟凉如洗，蕉屏梦未招。欲眠又起整冰绡。且向碧纱窗下，悄地捡香烧。愁怕和天说，诗多带病敲。今宵依旧似前宵。一样灯红，一样漏迢迢。一样酒醒时节，斜月上花梢。","dynasty":"清代","title":"喝火令"}
{"author":"吴藻","content":"觉新凉如波。报佳期到了，鹊早填河。屈指频移玉漏，乍抛金梭。蟾影淡、银潢拖。望碧空、秋云罗罗。恰红袖同携，画屏无睡，相约拜星娥。良宵好，休轻过。有天酬情债，人惹诗魔。仅夜凭阑徙倚，把杯吟哦。幽梦短，离愁多。较世间、尘缘蹉跎。笑暮暮朝朝，神仙奈它儿女何。","dynasty":"清代","title":"寿楼春"}
{"author":"吴藻","content":"雨晴天气秋如画。屏山几曲垂帘亚。花径为谁开。美人来未来。日斜阶下立。不耐西风急。靠住小阑干，一双罗单袖。","dynasty":"清代","title":"菩萨蛮"}
{"author":"吴藻","content":"重门闭也，天涯何处，一枝横笛。只隔红墙，吹得柳丝无力。栖鸦不管销魂况，犹带夕阳颜色。又恹恹，睡起炉香烧罢，玉阶闲立。怅年来病里，嫌寒怯暖，负了许多佳日。转眼重阳，尚恐雨晴难必。流光容易抛人去，谁见柱移瑶瑟。便寻思，二十五条弦上，已过三七。","dynasty":"清代","title":"陌上花"}
{"author":"吴藻","content":"三尺素琴横。香暗罗衣曲未成。弹到梅花无月色，消停。坐待凉蟾一晕生。庭院渐分明。几叶芭蕉绿上屏。格调近来心自许，高清。不是嫦娥不要听。","dynasty":"清代","title":"南乡子孙娴卿夫人停琴伫月图"}
{"author":"吴藻","content":"绕膝声疏，剩雪片、鱼倾翠蓝。无复伴、书床镜槛，砌左窗南。似入醉乡呼不醒，本来佛土想非凡。上乘禅、悟到死猫头，应细参。花影暮，香已酣。泡影灭，水空涵。叹物犹如此，人亦何堪。白凤曾传春九九，红羊又到劫三三。向图中、省识旧东风，新署衔。","dynasty":"清代","title":"平韵满江红"}
{"author":"吴藻","content":"春水一江流。春山面面愁。锁春光、百尺高楼。楼上美人眠未起，嗔小玉、上帘钩。碧醮满眶秋。红添两颊羞。忒惺忪、好梦难留。怪底双鬟笼不住，知溜却、凤钗头。","dynasty":"清代","title":"唐多令"}
{"author":"吴藻","content":"绣工妨了。纱幕传经早。人影瘦，妆楼悄。熨忘金斗冷，辉借兰釭照。听不厌，琅琅凤啭桐花小。机样停鸳教。书味丸熊饱。一寸荻，三春草。碧桃和雪靧，玉树临风皎。试看取，他年紫锦鸾回诰。","dynasty":"清代","title":"千秋岁"}
{"author":"吴藻","content":"欲补天何用。尽销魂、红楼深处。翠围香拥，呆女痴儿愁不醒，日日苦将情种。问谁个、是真情种。顽石有灵仙有恨，只蚕丝、烛泪三生共。勾却了、太虚梦。喁喁话向苍苔空。似依依、玉钗头上，桐花小凤。黄土茜纱成语谶，消得美人心痛。何处吊、埋香故冢。花落花开人不见，哭春风、有泪和花恸。花不语，泪如涌。","dynasty":"清代","title":"乳燕飞"}
{"author":"吴藻","content":"小屏古画层层列。小山窠石重重叠。一剪牡丹芽。几丛蝴蝶花。袖罗香不已。人在东风里。妨了绣工夫。绿窗调女奴。","dynasty":"清代","title":"菩萨蛮"}
{"author":"吴藻","content":"不怕花枝恼。不怕花枝笑。只怪春风，年年此日，又吹愁到。正下帷趺坐、没多时，早蜂喧蝶闹。天也何曾老。月也何曾好。眼底眉头，无情有恨，问谁知道。算生来并未、负清才，岂聪明误了。","dynasty":"清代","title":"连理枝"}
{"author":"吴藻","content":"手弄白团扇，阶下扑流萤。碧天今夜如水，三两点秋星。却绕井阑寻去，又被惺忪花影，遮得不分明。小步凤鞋困，笼袖倚山屏。月篱外，烟砌畔，猛相迎。回身欲觉，无赖飞上玉钗停。门掩一层帘子，帘护一重窗子，偏解入疏棂。应是会侬意，来作读书灯。","dynasty":"清代","title":"水调歌头"}
{"author":"吴藻","content":"断褐沈坟，问谁辨、宜官钜鹿。搜剔到、夕阳苍藓，秋风古木。金石未磨彤管记，玻璃空艳温泉浴。似曹娥、黄绢遇中郎，摩挲熟。一片石，韩陵续。三尺土，燕支覆。羡生花妙笔，双钩满幅。前代名碑遗篆隶，后来词客挥珠玉。属书星、拓本好收藏，千回读。","dynasty":"清代","title":"满江红"}
{"author":"吴藻","content":"春睡，刚起。自兜鞋。立近东风费猜。绣帘欲钩人不来。徘徊。海棠开未开。料得晓寒如此重。烟雨冻。一定留香梦。甚繁华。故迟些，输他。碧桃容易花。","dynasty":"清代","title":"河传"}
{"author":"吴藻","content":"秋色里，画屏空。晚来风。杨柳瘦，海棠红。月移帘，帘锁月，两朦胧。人未散，曲先终。听归鸿。银甲冷，玉弦松。坐无聊，眠也罢，莫惺忪。","dynasty":"清代","title":"三字令"}
{"author":"吴藻","content":"不信愁来早。自生成、如形共影，依依相绕。一点灵根随处有，阅尽古令谁扫。问散作、几般怀抱。豪士悲歌儿女泪，更文园、善病河阳老。感斯意，即同调。助愁尚有闲中料。满天涯，晓风残月，夕阳芳草。我亦人问沦落者，此味尽教尝到。况早晚、又添多少。眼底眉头担不住，向纱窗、握管还吟啸。打一幅，写愁稿。","dynasty":"清代","title":"乳燕飞"}
{"author":"吴藻","content":"黄昏月黑秋声闹。隔个窗儿小。听风听雨未分明。只是潇潇飒飒满空庭。寒釭剔烬吟怀倦。长夜应过半。池塘春草总模糊。转觉今宵有梦不如无。","dynasty":"清代","title":"虞美人"}
{"author":"吴藻","content":"夕阳庭角归鸦噪。银屏翠幕生寒峭。暝色上花枝。曲终人去时。黄昏深院锁。只是熏香坐。一夜雨和风。小窗灯不红。","dynasty":"清代","title":"菩萨蛮"}
{"author":"吴藻","content":"昨宵疏雨滴空斋。怕春来。竟春来。真个春来。百事费安排。整了薄妆眉未扫，镇无语，悄钩帘、步碧苔。碧苔。碧苔。上闲阶。停绣鞋。倚玉台。数也数也，数不尽、花落花开。只问柳梢，青眼为谁抬。紫燕黄鹂都不语，还待要，背东风、各自猜。","dynasty":"清代","title":"江城梅花引"}
{"author":"吴藻","content":"梨云漠漠围春院。药炉茗碗温存惯。风雨又黄昏。有人深闭门。落花流水去。忽忆年时句。灯炉不禁挑。玉钗何忍敲。","dynasty":"清代","title":"菩萨蛮"}
{"author":"吴藻","content":"不怕花枝恼。不怕花枝笑。只怪春风，年年此日，又吹愁到。正下帷趺坐、没多时，早蜂喧蝶闹。天也何曾老。月也何曾好。眼底眉头，无情有恨，问谁知道。算生来并未、负清才，岂聪明误了。","dynasty":"清代","title":"连理枝"}
{"author":"吴藻","content":"青。花落花开半壁灯。江湖梦，和雨不分明。","dynasty":"清代","title":"十六字令"}
{"author":"吴藻","content":"珠眉月面，记前身、是否散花天女。寂莫琳宫清梵歇，人在最深深处。一缕凉烟，四围冷翠，几阵潇潇雨。剪灯人倦，鹤房仙梦如煮。恰好写到黄庭，画成金粟，总合天真趣。疏竹芳兰传色相，不似谢家风絮。香火因缘，语言文字，唱绝云山侣。拈来一笑，玉梅春又何许。","dynasty":"清代","title":"念奴娇"}
{"author":"吴藻","content":"小屏古画层层列。小山窠石重重叠。一剪牡丹芽。几丛蝴蝶花。袖罗香不已。人在东风里。妨了绣工夫。绿窗调女奴。","dynasty":"清代","title":"菩萨蛮"}
{"author":"吴藻","content":"不多时、韶光渐老，轻阴依旧如墨。条条杨柳星星絮，已有二分春色。晴未必，又小雨帘纤、作弄纱窗湿。燕来定识，记青粉墙边，红泥亭畔，一桁画帘隔。江南路，知否杏花消息。明朝已是寒食。平头鞋子双鸾稳，还怕踏青无力。愁不得，但当面、逢人背面秋千立。寻寻觅觅。却埋怨东风，等閒多事，吹皱半池碧。","dynasty":"清代","title":"摸鱼儿"}
{"author":"吴藻","content":"春睡，刚起。自兜鞋。立近东风费猜。绣帘欲钩人不来。徘徊。海棠开未开。料得晓寒如此重。烟雨冻。一定留香梦。甚繁华。故迟些，输他。碧桃容易花。","dynasty":"清代","title":"河传"}
{"author":"吴藻","content":"阴阴薄冥，悄黄昏时候。几树梅开暗香逗。又疏帘，半卷和月和烟，分不出、花影风筛翠袖。小窗灯火里，拥髻微吟，想见伊人正呵手。清极不知寒，坐到宵深，有青人，两眉痕瘦。看一角、楼台似罗浮，算除却词仙，更谁消受。","dynasty":"清代","title":"洞仙歌"}
{"author":"吴藻","content":"怕春去。把酒和春对语。天涯路，花落水流，究竟韶华靠谁住。垂杨万万缕。何处。深藏杜宇。春归也，无力挽留，一任东君自为主。愁怀黯如煮。已数遍残红，搓尽飞絮。几回还待开帘觑。正满地芳草，半痕斜照，飞来蝴蝶尚栩栩。谅知我吟绪。频著。断肠句。叹过客光阴，真个无据。阑干拍损空延伫。只数点香晕，两行烟树。黄昏刚到，又禁著，一阵雨。","dynasty":"清代","title":"兰陵王"}
{"author":"吴藻","content":"閒庭宇，秋如许。还添几个寒虫语。一声声。一更更。难道今宵，听到天明。听。听。茶分乳。香销炷。红衾欲整从新住。且消停。再呼灯。麂眼篱边，蛤粉墙阴。寻。寻。","dynasty":"清代","title":"惜分钗"}
{"author":"吴藻","content":"寒。人立西风翠袖单。斜阳暮，花影上阑干。","dynasty":"清代","title":"十六字令"}
{"author":"吴藻","content":"生本青莲界。自翻来、几重愁案，替谁交代。愿掬银河三千丈，一洗女儿故态。收拾起、断脂零黛。莫学兰台愁秋语，但大言、打破乾坤隘。拔长剑，倚天外。人间不少莺花海。尽饶它旗亭画壁，双鬟低拜。酒散歌阑仍撒手，万事总归无奈。问昔日、劫灰安在。识得无无真道理，便神仙、也被虚空碍。尘世事，复何怪。","dynasty":"清代","title":"金缕曲"}
{"author":"吴藻","content":"炙了银灯刚一会。独自把、纱屏背。怎几个、黄昏偏不寐。心上也、愁难讳。眉上也、愁难讳。薄纸窗儿寒似水。一阵阵、风敲碎。已坐到、纤纤残月坠。有梦也、应该睡。无梦也、应该睡。","dynasty":"清代","title":"酷相思"}
{"author":"吴藻","content":"倚竹拈花，生寒翠袖无人问。一天风紧，雁字来成阵。画角城楼，人早催霜信。凭阑认，乱山隐隐，只与斜阳近。","dynasty":"清代","title":"点绛唇"}
{"author":"吴藻","content":"时节未清明，小雨刚刚歇。独倚银屏避晓寒，只把罗衣熨。一阵海棠风，几点梅花雪。打叠春愁不下帘，待燕归来说。","dynasty":"清代","title":"卜算子"}
{"author":"吴藻","content":"阑干十二曲，重回首、争忍酌金卮。怅昨夜雨疏，今朝风骤，落花流水，飞絮平池。饯春会、歌三两阙，添谱懊侬词。芳草有情，绿应如此，夕阳无主，红不多时。韶华归何处，垂杨系不定，袅袅烟丝。一霎人间天上，香冷云痴。近黄昏院落，湘帘半卷，玉阶小立，数遍胭脂。肠断数声啼鸟，都在空技。","dynasty":"清代","title":"风流子"}
{"author":"吴藻","content":"绿裙腰，年年芳草，春风老却和靖。段家桥畔西泠路，寂莫古梅香冷。空自省。便荐菊泉甘、那许吴侬认。旧游放艇。记图画中闲，玻璃深处，曾吊夕阳影。先生去，抱月餐霞无定。几时鹤梦能醒。重来风景全非昔，一角楼台新證。栏欲凭。觉树底、霜禽小语留清听。行吟翠岭。把谢句闲携，巴歈拭和，对面碧山应。","dynasty":"清代","title":"摸鱼儿"}
{"author":"吴藻","content":"断无人处。绿遍深深树。燕子静，莺儿语。落花春色老，流水年华去。听不得，打窗几阵黄梅雨。病起闲凝伫。满院痴云聚。帘放押，香销炷。莫吹江上笛，已尽天涯絮。熏风起，柳丝又作愁千缕。","dynasty":"清代","title":"千秋岁"}
{"author":"吴藻","content":"碧无痕，香满把。小斸金锄，雪片摇空下。一径凉烟都碎也。疏影横枝，补到阑干罅。画中诗，诗中画。画里诗人，可是神仙亚。好个江南花月夜。翠羽飞来，说甚啁啾话。","dynasty":"清代","title":"鬓云松令"}
{"author":"吴藻","content":"鹦哥语。昨宵有阵催花雨。催花雨。碧纱窗下，晓寒如许。侍儿几度钩帘觑。玉梅开在深深树。深深树。疏香小艳，是春来处。","dynasty":"清代","title":"忆秦娥"}
{"author":"吴藻","content":"春水一江流。春山面面愁。锁春光、百尺高楼。楼上美人眠未起，嗔小玉、上帘钩。碧醮满眶秋。红添两颊羞。忒惺忪、好梦难留。怪底双鬟笼不住，知溜却、凤钗头。","dynasty":"清代","title":"唐多令"}
{"author":"吴藻","content":"放眼乾坤小。猛翻来、银涛万叠，海门秋早。一带沧溟云气涌，装点楼台七宝。算十丈、红尘不到。线样虹霓钩样月，让先生、散发垂纶钓。挥手处，复长啸。诗狂酒侠心难老。拂珊瑚、一竿才下，六龟齐掉。陡觉天风吹日近，望里蓬瀛了了。问仙骨、更谁同调。不信骑鲸千载下，有如来、金粟重留照。闲把卷，识奇表。","dynasty":"清代","title":"金缕曲"}
{"author":"吴藻","content":"忒惺忪、一场花梦，和春蓦地来去。斜阳本是销魂物，红到曲阑芳树。留不住，觉过眼韶华、空色都无据。恼人情绪。只幅幅生绡，亭亭倩影，添写断肠句。天涯路，惆怅绿阴如许。不知香冢何处。朝云诵偈坡仙老，一种伤心谁与。频听取。有几个黄昏、几阵垂帘雨。离愁万缕。更锦瑟重调，玉环再见，已作隔生侣。","dynasty":"清代","title":"迈陂塘"}
{"author":"吴藻","content":"人去。人去。影也留他不住。晚来风倦帘旌。又见花前月明。明月。明月。何苦阴晴圆缺。","dynasty":"清代","title":"转应词"}
{"author":"吴藻","content":"几辈推清望。正才人、评花醉月，冷吟闲赏。一带河桥横雁齿，画出辋川新样。有幅幅、柔蓝低漾。小拓轩窗三两处，把笔床、茶灶都安放。添设到、绛纱帐。十年前打吴门桨。挂烟波、轻帆叶叶，归来无恙。问讯盟鸥回旧日，续了兰陵高唱。算诗虎、酒龙谁让。却怪云泥分手异，又无端、小别成怊怅。能不作，望风想。","dynasty":"清代","title":"貂裘换酒"}
{"author":"吴藻","content":"珊珊琐骨，似碧城仙侣。一笑相逢淡忘语。镇拈花倚竹，翠袖生寒，空谷里、相见个侬幽绪。兰釭低照影，赌酒评诗，便唱江南断肠句。一样扫眉才，偏我清狂，要消受、玉人心许。正漠漠、烟波五湖春，待买个红船，载卿同去。","dynasty":"清代","title":"洞仙歌"}
{"author":"吴藻","content":"芳草粘天，落花糁地，啼鹃枝上频催。把酒临风，问春春几时回。荼蘼不管东皇去，一丝丝、翠罨香围。好徘徊。六曲屏开，半幅帘垂。踏青已负年时约，任柳绵如雪，飞满红闺。绿意愔愔，梦中蝴蝶忘归。打窗一样恹恹雨，不多时、听到黄梅。懒搴帏。银甲长抛，玉笛休吹。","dynasty":"清代","title":"高阳台"}
{"author":"吴藻","content":"如水蕉阴天欲碍。不放斜阳，红到书窗外。移得笔床茶灶在。分明人占清凉界。梦草池塘春色改。写遍蛮笺，剪取秋林代。听杀黄昏风雨大，一声声又催诗快。","dynasty":"清代","title":"蝶恋花"}
{"author":"吴藻","content":"新样蝉纱试。拂面微风至。簌簌残红，濛濛落絮，恼人情思。镇妆成重插、玉搔头，戴樱桃梅子。宿酿梨花渍。蚕豆香盈指。扑蝶期过，饯春会了，绣窗无事。好韶华一晌、便催归，怨啼鹃不是。","dynasty":"清代","title":"连理枝"}
{"author":"吴藻","content":"扇引团团月，衫更薄薄罗。水晶帘子漾微波。梳罢一緺云髻，池上看新荷。无意留春住，惊心怕病磨。好天能几日清和。等得花飞，等得柳丝拖。等得芭蕉叶大，夜夜雨声多。","dynasty":"清代","title":"喝火令"}
{"author":"吴藻","content":"一夜观星堕。步珊珊、碧空飞下，水仙花朵。名将儒风从来少，况有雏凰亲课。喜娇小、才偏胜左。砚匣琉璃随身抱，拂红笺、吟尽书窗火。九天外，落珠唾。凝妆镇日临池坐。好清閒，书禅画圣，香名早播。始信大家声调别，福慧它年谁过。觉展卷、自惭形涴。侬是人间伤心者，怕郊寒、岛瘦诗难可。拈此阙，代酬和。","dynasty":"清代","title":"金缕曲"}
{"author":"吴藻","content":"才。人报花梢月上来。停琴坐，秋影落空阶。","dynasty":"清代","title":"十六字令"}
{"author":"吴藻","content":"花帘开。月华如水浮天街。浮天街。冷萤一点，飞上凉钗。轻罗小扇红罗鞋。夜深相约横琴来。横琴来。曲终香烬，淡杀吟怀。","dynasty":"清代","title":"忆秦娥"}
{"author":"吴藻","content":"是谁工、霓裳旧谱，一声声断还续。飘零淮海头将白，赖有随身竿木。花簌簌。叹老矣龟年、红豆伤心曲。两三闲屋。正白纻全翻，青衫对坐，石铫茗初熟。江南忆，我亦挂帆六幅。扁舟来剪波绿。平生结习惟耽此，听遍哀丝豪竹。春去速。算檀板、登场曾记唐衢哭。昆刀切玉。觉删尽柔声，唱成绝调，高响遏云谷。","dynasty":"清代","title":"摸鱼儿"}
{"author":"吴藻","content":"黄昏无语把金卮。正愁时。耐回思。记得当年，此夕坐填词。依旧玉阶凉似水，倚横笛，但声声、唱柳枝。柳枝。柳枝。一丝丝。力不支。风又筛。瘦也瘦也，瘦不过、近日腰肢。谁道秋来，心事没人知。自有娟娟帘外月，长照我，晚妆残、夜卧迟。","dynasty":"清代","title":"江城梅花引"}
{"author":"吴藻","content":"亏他一夜芭蕉雨，园亭作成秋景。薄病恹恹，残妆草草，茉莉晚香幽靓。疏烟送眠。恰小扇罗轻，流萤风定。独倚屏山，满身明月露华冷。文窗欲启未启。怕晶帘卷碎、花影人影。掩却鲛幮，烧残麝炷，忘了纱衾教整。铜壶漏永，算如此秋光，仅侬消领。多少红楼，酒魂凉不醒。","dynasty":"清代","title":"齐天乐"}
{"author":"吴藻","content":"绝无尘俗。糁地桐阴绿。石鼎松风茶未熟。瑟瑟凉生满幅。画中人正看鸦。孤山鹤已还家。贪洗两三竿竹，不知误了梅花。","dynasty":"清代","title":"清平乐"}
{"author":"吴藻","content":"疏帘一层。疏灯一星。夜凉飞入流萤。照琴书乱横。寒蝉暂停。寒螀又鸣。一声声和秋声。怕愁人不听。","dynasty":"清代","title":"醉太平"}
{"author":"吴藻","content":"生绡尺幅胭脂冷。省识东风影。二分娇艳一分愁。和月和烟不是楚天秋。春泥底事坟香早。宿了红心草。凭谁画出美人魂。我欲拈花去吊愤王坟。","dynasty":"清代","title":"虞美人"}
{"author":"吴藻","content":"袅香丝，文心一缕，缠绵幽绪难理。落花庭院春将老，多少冷吟闲倚。愁不已。问早向莲台、忏得聪明未。华年有几。渐结损红蘅，歌残秋雁，介面泪如洗。伤心事，除却兰姨琼姊。眼前谁复知己。瑶清旧侣和烟散，亲舍白云无际。仙去矣。剩一串骊珠，怕逐天风起。碧空苕递。莫追忆前尘，才完小劫，珍重玉京里。","dynasty":"清代","title":"迈陂塘"}
{"author":"吴藻","content":"黄昏人醉。又几阵西风，纸窗敲碎。昨日今宵，一样薄寒如水。钗欹鬓亸纱屏背，不成眠，梦来无谓。瓶花香细，笔花艳冷，釭花红萎。算何必莲台忏悔。悔愁根未剪，休言聪慧。幅幅云笺，洒满数行清泪。罗襟长把秋兰佩，一声声、歌断山鬼。况禁病里。年光去也，只添憔悴。","dynasty":"清代","title":"疏帘淡月"}
{"author":"吴藻","content":"弯弯月子，照入红闺里。病骨珊珊扶不起。只把碧窗深闭。几家银烛金荷。几人檀板笙歌。一样黄昏院落。伤心不似侬多。","dynasty":"清代","title":"清平乐"}
{"author":"吴藻","content":"断褐沈坟，问谁辨、宜官钜鹿。搜剔到、夕阳苍藓，秋风古木。金石未磨彤管记，玻璃空艳温泉浴。似曹娥、黄绢遇中郎，摩挲熟。一片石，韩陵续。三尺土，燕支覆。羡生花妙笔，双钩满幅。前代名碑遗篆隶，后来词客挥珠玉。属书星、拓本好收藏，千回读。","dynasty":"清代","title":"满江红"}
{"author":"吴藻","content":"夕阳西下水东流。怕经秋。又经秋。目送飞鸿，阵阵过南楼。猛觉尖风寒翠袖，埋怨到，挂帘栊、玉一钩。一钩。一钩。月当头。酒半瓯。香半篝。唱也唱也，唱不了、一曲凉洲。笑问嫦娥，灵药几时偷。圆缺阴晴天不管，谁管得，古今来、万斛愁。","dynasty":"清代","title":"江城梅花引"}
{"author":"吴藻","content":"放轻舟，短长堤畔。玉聪金勒谁跨。水痕已减三篙绿，幅幅柔蓝不泻。秋去也，只睡里、烟鬟山色仍如画。段家桥下。看枫叶霜乾，芦花雪冷，衰柳不堪把。湖光好，何必深春浅夏。四时风景都雅。飞飞鸥鹭疏疏影，难认荷湾菱汊。归未舍，但红了斜阳，是处钟初打。碧琉璃瓦。看古寺僧还，佛楼梵起，楼外暮云亚。","dynasty":"清代","title":"买陂塘"}
{"author":"吴藻","content":"绣窗闭。窗外红帘垂地。黄昏后，一点灯疏，曲几深屏不曾倚。添衣唤侍婢。半臂绵温香腻。淡妆就，月转花阴，炙罢银簧试双髻。幽意。碎难理。渐翠袖慵抬，铅泪如洗。断肠诗草阑珊味。早猛上心头，又来眉际。檀痕暗掐玉纤记。谱入凤笙细。阶砌。乱蛩起。正如慕似泣，欲断还继。秋宵漫把閒愁比。怅寒蝉瘦尽，霜雁回未。芙蓉零落，吊艳影，岁暮矣。","dynasty":"清代","title":"兰陵王"}
{"author":"吴藻","content":"玉笛数声何处。吹尽落梅飞絮。楼外有红墙，不把夕阳围住。春去。春去。愁杀好花一树。","dynasty":"清代","title":"如梦令"}
{"author":"吴藻","content":"似曾探到，者骊珠、颗颗光辉不灭。妙手都从天际得，果是裁云缝月。半面缘悭，千回梦想，一瓣名香爇。惊才觉艳，玉台无此人物。闻道近日宣文，绛纱帷里，弟子红妆列。别有伤心圆缺感，渐渐鬓发如雪。日暮天寒，卖珠补屋，此境和谁说。读君诗罢，为君宛转愁绝。","dynasty":"清代","title":"百字令"}
{"author":"吴藻","content":"一年难得韶华住。墙围青粉风团絮。飞絮扑帘香。柳丝多少长。阑干红几折，软靠罗衣碧。不见夕阳还。画屏山外山。","dynasty":"清代","title":"菩萨蛮"}
{"author":"吴藻","content":"愁不共春归，界入双娥里。门外飞花几尺深，个是埋愁地。立近碧阑干，泪湿罗衫子。芳草何曾解断肠，人自伤心耳。","dynasty":"清代","title":"卜算子"}
{"author":"吴藻","content":"风漪八尺玲珑展。午睡何曾惯。闲分药裹倦摊书。长日如年彊半病销除。绿沈瓜是清凉引。热恼须臾尽。斜阳偏到小窗红。怎得阶前添种碧梧桐。","dynasty":"清代","title":"虞美人"}
{"author":"吴藻","content":"吹到鲤鱼风。凉杀秋花一朵红。怪得黄昏寒又力，濛濛。人在疏帘细雨中。香篆袅房栊。倦倚熏篝鬓影松。多事青灯挑不尽，重重。偏向钗头缀玉虫。","dynasty":"清代","title":"南乡子"}
{"author":"吴藻","content":"玉局人遥，碧城路回，仙云一朵飞来。盥罢蔷薇，几回吟向妆台。扶风许执金钗贽，怅何时、立雪闲阶。向纱帷，席近春风，笺展秋苔。琳琅金薤花前读，叹青莲去后，无此天才。落月梁间，淡然想见高怀。兰姨琼姊瑶清约，待明年、拜识芳徽。好徘徊。绮阁红窗，笔阵书堆。","dynasty":"清代","title":"高阳台"}
{"author":"吴藻","content":"掩却屏山十二重。不知明月到帘栊。一窗灯火碧纱红。书为心忪开卷少，琴缘腕弱上弦松。夜寒争忍减香筒。","dynasty":"清代","title":"浣溪沙"}
{"author":"吴藻","content":"画图别样开生面。恰快似并州剪。如此江村能几见。美人何处，青山不老，一片烟波远。拆枝花倚东风软。更活色生香满。何日翠樽湖上款。故乡山水，劳君点笔，写入鹅溪绢。","dynasty":"清代","title":"青玉案"}
{"author":"罗让","content":"殊质资灵贶，凌空发瑞云。梢梢含树彩，郁郁动霞文。不比因风起，全非触石分。叶光闲泛滟，枝杪静氛氲。隐见心无宰，裴回庆自君。翻飞如可托，长愿在横汾。","dynasty":"唐代","title":"梢云（一作曹松）"}
{"author":"罗让","content":"月闰随寒暑，畴人定职司。馀分将考日，积算自成时。律候行宜表，阴阳运不欺。气薰灰琯验，数扐卦辞推。六律文明序，三年理暗移。当知岁功立，唯是奉无私。","dynasty":"唐代","title":"闰月定四时"}
{"author":"罗让","content":"殊质资灵贶，凌空发瑞云。梢梢含树彩，郁郁动霞文。不比因风起，全非触石分。叶光闲泛滟，枝杪静氛氲。隐见心无宰，裴回庆自君。翻飞如可托，长愿在横汾。","dynasty":"唐代","title":"梢云"}
{"author":"陈世卿","content":"思古堂前酒一樽，共谈时事出孤村。临期上马无他嘱，多买诗书教子孙。","dynasty":"宋代","title":"思古堂"}
{"author":"陈世卿","content":"未覆一篑土，便作千仞观。一自登巉岩，培塿视群山。","dynasty":"宋代","title":"淘金山"}
{"author":"陈世卿","content":"翠竹峰前是我家，归来重整旧生涯。烟霞尚有留人意，争奈门前驷马车。","dynasty":"宋代","title":"翠竹峰"}
{"author":"陈世卿","content":"朔风夜号空，于隅几枝木。深山自春色，芳草不凋绿。朋来得进游，招提藏翠麓。新酒赤如丹，竹萌肥胜肉。一醉出门去，缺月挂修竹。归路沙溪浅，危桥溅寒玉。夜过渭滨居，门庭应不俗。对座寂无言，泉声如击筑。宗明更可人，相邀勤秉烛。开缄得捷音，豺狼俱面北。回樛今可矣，赏心嗟未足。西去有奇岩，祥云覆华屋。箕踞列千人，未充空洞腹。更约林宗俱，来伴白云宿。","dynasty":"宋代","title":"游黄杨岩"}
{"author":"丘迟","content":"　　迟顿首陈将军足下：无恙，幸甚，幸甚！将军勇冠三军，才为世出，弃燕雀之小志，慕鸿鹄以高翔！昔因机变化，遭遇明主，立功立事，开国称孤。朱轮华毂，拥旄万里，何其壮也！如何一旦为奔亡之虏，闻鸣镝而股战，对穹庐以屈膝，又何劣邪！　　寻君去就之际，非有他故，直以不能内审诸己，外受流言，沈迷猖蹶，以至于此。圣朝赦罪责功，弃瑕录用，推赤心于天下，安反侧于万物。将军之所知，不假仆一二谈也。朱鲔涉血于友于，张绣剚刃於爱子，汉主不以为疑，魏君待之若旧。况将军无昔人之罪，而勋重於当世！夫迷途知返，往哲是与，不远而复，先典攸高。主上屈法申恩，吞舟是漏；将军松柏不剪，亲戚安居，高台未倾，爱妾尚在；悠悠尔心，亦何可言！今功臣名将，雁行有序，佩紫怀黄，赞帷幄之谋，乘轺建节，奉疆埸之任，并刑马作誓，传之子孙。将军独靦颜借命，驱驰毡裘之长，宁不哀哉！　　夫以慕容超之强，身送东市；姚泓之盛，面缚西都。故知霜露所均，不育异类；姬汉旧邦，无取杂种。北虏僭盗中原，多历年所，恶积祸盈，理至燋烂。况伪孽昏狡，自相夷戮，部落携离，酋豪猜贰。方当系颈蛮邸，悬首藁街，而将军鱼游於沸鼎之中，燕巢於飞幕之上，不亦惑乎？　　暮春三月，江南草长，杂花生树，群莺乱飞。见故国之旗鼓，感平生于畴日，抚弦登陴，岂不怆悢！　　所以廉公之思赵将，吴子之泣西河，人之情也，将军独无情哉？想早励良规，自求多福。　　当今皇帝盛明，天下安乐。白环西献，楛矢东来；夜郎滇池，解辫请职；朝鲜昌海，蹶角受化。唯北狄野心，掘强沙塞之间，欲延岁月之命耳！中军临川殿下，明德茂亲，揔兹戎重，吊民洛汭，伐罪秦中，若遂不改，方思仆言。聊布往怀，君其详之。丘迟顿首。","dynasty":"南北朝","tags":"书信","title":"与陈伯之书"}
{"author":"丘迟","content":"诘旦阊阖开，驰道闻凤吹。轻荑承玉辇，细草藉龙骑。风迟山尚响，雨息云犹积。巢空初鸟飞，荇乱新鱼戏。实为北门重，匪亲孰为寄。参差别念举，肃穆恩波被。小臣信多幸，投生岂酬义。","dynasty":"南北朝","title":"诗"}
{"author":"丘迟","content":"渔潭雾未开，赤亭风已飏。棹歌发中流，鸣鞞响沓障。村童忽相聚，野老时一望。诡怪石异象，崭绝峰殊状。森森荒树齐，析析寒沙涨。藤垂岛易陟，崖倾屿难傍。信是永幽栖，岂徒暂清旷。坐啸昔有委，卧治今可尚。","dynasty":"南北朝","title":"旦发渔浦潭诗"}
{"author":"丘迟","content":"弭棹才假寐，击汰已争先。敞朗朝霞澈，惊明晓魄悬。万寻仰危石，百丈窥重泉。丛枝上点点，崩溜下填填。","dynasty":"南北朝","title":"夜发密岩口诗"}
{"author":"丘迟","content":"清歌自言妍，雅舞空仙仙。耳中解明月，头上落金钿。雀飞且近远，暮入绮窗前。鱼戏虽南北，终还荷叶边。惟见君行久，新年非故年。","dynasty":"南北朝","title":"敬酬柳仆射征怨诗"}
{"author":"丘迟","content":"丈夫吐然诺，受命本遗家。糟糠且弃置，蓬首乱如麻。侧闻洛阳客，金盖翼高车。谒帝时来下，光景不可奢。幽房一洞启，二八尽芳华。罗裙有长短，翠鬓无低斜。长眉横玉脸，皓腕卷轻纱。俱看依井蝶，共取落檐花。何言征戍苦，抱膝空咨嗟。","dynasty":"南北朝","title":"答徐侍中为人赠妇诗"}
{"author":"丘迟","content":"向夕秋风起，野马杂尘埃。忧至犹如绕，讵是故人来。檐际落黄叶，阶前网绿苔。遥情不入酒，望美信难哉。","dynasty":"南北朝","title":"赠何郎诗"}
{"author":"丘迟","content":"边山此嘉树，摇影出云垂。清心有素体，直干无曲枝。凡耳非所别，君子特见知。不辞去根本，造膝仰光仪。","dynasty":"南北朝","title":"题琴朴"}
{"author":"丘迟","content":"氛氲发紫汉，杂沓被朱城。倏忽银台构，俄顷玉树生。绵绵九轨合，昭昭四区明。","dynasty":"南北朝","title":"望雪诗"}
{"author":"丘迟","content":"发溜始参差，扶阶方沃若。杂叶半藏蜻，丛花未隐雀。葳蕤乱碧紫，苍黄间浓薄。","dynasty":"南北朝","title":"玉阶春草诗"}
{"author":"丘迟","content":"朱明已谢，蓐收司礼。爰理秋祓，备扬旌棨。奉璋峨峨，金貂济济。上林弘敞，离宫非一。彩殿回风，丹楼映日。随珠甲帐，屯卫周悉。睟容徐动，天仪澄谧。云物游飏，光景高丽。枯叶未落，寒花委砌。丝桐激舞，楚雅闲慧。参差繁响，殷勤流诣。","dynasty":"南北朝","title":"九日侍宴乐游苑诗"}
{"author":"丘迟","content":"芳叶已漠漠，嘉实复离离。发景傍云屋，凝晖覆华池。轻蜂掇浮颖，弱鸟隐深枝。一朝容色茂，千春长不移。","dynasty":"南北朝","title":"芳树诗"}
{"author":"贾彦璋","content":"昔擅登坛宠，爰光典午朝。刀悬临益梦，龙启渡江谣。茂绩当年举，英魂此地销。唯馀孤垄上，日夕起松飙。","dynasty":"唐代","title":"王龙骧墓"}
{"author":"贾彦璋","content":"禅宫新歇雨，香阁晚登临。邑树晴光起，川苗佳气深。水包城下岸，云细郢中岑。自叹牵卑日，聊开望远心。","dynasty":"唐代","title":"晚霁登汝南大云阁"}
{"author":"贾彦璋","content":"暝望香山阁，梯云宿半空。轩窗闭潮海，枕席拂烟虹。朱网防栖鸽，纱灯护夕虫。一闻鸡唱晓，已见日曈曈。","dynasty":"唐代","title":"宿香山阁"}
{"author":"贾彦璋","content":"水树子云家，峰瀛宛不赊。芥浮舟是叶，莲发岫为花。酌蚁开春瓮，观鱼凭海查。游苏多石友，题赠满瑶华。","dynasty":"唐代","title":"苏著作山池"}
{"author":"陈锜","content":"杀气横空急皂雕，一时胡马挟风骄。嫠忧正似关宗国，雅志常如在本朝。侧席岂无思颇牧，垂裳何必愧虞姚。犹闻得肉羁鹰饱，猛掣绦铃遁远霄。","dynasty":"明代","title":"秋凉闻寇其一"}
{"author":"陈锜","content":"来鸿去燕各分飞，翠霭浮空白日微。霜霰渐成欺葛屦，风尘终不到荷衣。穷愁亦有江枫咏，高调谁传郢雪诗。远愧俊游成老大，雁行时觉少参差。","dynasty":"明代","title":"秋凉闻寇其二"}
{"author":"陈锜","content":"袅袅凉风起白波，萧萧寒露湿青萝。长贫莫笑犹衣结，远戍遥怜有荷戈。人马骤闻喧海市，女牛犹忆望星河。年前已自忧多事，不似年来事更多。","dynasty":"明代","title":"秋凉闻寇其三"}
{"author":"陈锜","content":"满床流影动金波，茅屋春深未补萝。肉食有人司重鼎，毛锥无用愧长戈。鲸鲵未见东归海，鸿雁还从北渡河。老倍安仁愁更切，二毛销尽岂容多。","dynasty":"明代","title":"秋凉闻寇其四"}
{"author":"陈槩","content":"雨后方池碧涨秋，玩鸥亭槛俯清流。时看雪翅轻披縠，忽见霜毫细滚球。来往细随苹岸戏，浮沉争逐晚潮游。吾心久欲同斯乐，早已忘机共倡酬。","dynasty":"宋代","title":"玩鸥亭"}
{"author":"韩元吉","content":"倚天绝壁，直下江千尺。天际两蛾凝黛，愁与恨，几时极！暮潮风正急，酒阑闻塞笛。试问谪仙何处？青山外，远烟碧。","dynasty":"宋代","tags":"宋词三百首，宋词精选，豪放，写景，抒怀","title":"霜天晓角·题采石蛾眉亭"}
{"author":"韩元吉","content":"凝碧旧池头，一听管弦凄切。多少梨园声在，总不堪华发。杏花无处避春愁，也傍野烟发。惟有御沟声断，似知人呜咽。","dynasty":"宋代","tags":"宋词精选，爱国，叙事，抒情","title":"好事近·汴京赐宴闻教坊乐有感"}
{"author":"韩元吉","content":"送君南浦。对烟柳、青青万缕。更满眼、残红吹尽，叶底黄鹂自语。甚动人、多少离情，楼头水阔山无数。记竹里题诗，花边载酒，魂断江干春暮。都莫问、功名事，白发渐、星星如许。任鸡鸣起舞，乡关何在，凭高目尽孤鸿去。漫留君住。趁酴醿香暖，持杯且醉瑶台露。相思记取，愁绝西窗夜雨。","dynasty":"宋代","tags":"送别，惜别，感叹，壮志","title":"薄幸·送安伯弟"}
{"author":"韩元吉","content":"东风著意，先上小桃枝。红粉腻，娇如醉，倚朱扉。记年时，隐映新妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。认娥眉凝笑，脸薄拂燕脂。绣户曾窥，恨依依。共携手处，香如雾，红随步，怨春迟。消瘦损，凭谁问？只花知，泪空垂。旧日堂前燕，和烟雨，又双飞。人自老，春长好，梦佳期。前度刘郎，几许风流地，花也应悲。但茫茫暮霭，目断武陵溪，往事难追。","dynasty":"宋代","tags":"写花，爱情，抒情，怀人","title":"六州歌头·东风著意"}
{"author":"韩元吉","content":"觥船相对百分空，京口追随似梦中。落纸云烟君似旧，盈巾霜雪我成翁。春来茗叶还争白，腊尽梅梢尽放红。领略溪山须妙语，小迂旌节上凌风。","dynasty":"宋代","tags":"离别，饮酒，忆旧，感慨","title":"送陆务观福建提仓"}
{"author":"韩元吉","content":"江路木犀天。梨枣吹风树树悬。只道荔枝无驿使，依然。赢得骊珠万颗传。香露滴芳鲜。并蒂连枝照绮筵。惊走梧桐双睡鹊，腰底黄金作弹圆。","dynasty":"宋代","title":"南乡子（龙眼未闻有诗词者，戏为赋之）"}
{"author":"韩元吉","content":"细雨弄中秋。雨歇烟霄玉镜流。唤起佳人横玉笛，凝眸。收拾风光上小楼。烂醉拚扶头。明日阴晴且漫愁。二十四桥何处是，悠悠。忍对嫦娥说旧游。","dynasty":"宋代","title":"南乡子（中秋前一日饮赵信申家）"}
{"author":"韩元吉","content":"薄云卷雨凉成阵。雨晴陡觉荷香润。波影淡塞星。水边镫火明。白萍洲上路。几度来还去。彩枕恨茫茫。笛声依夜长。","dynasty":"宋代","title":"菩萨蛮（夜宿余家楼闻笛声）"}
{"author":"韩元吉","content":"不惜黄花插满头。花应却为老人羞。年年九日常拚醉，处处登高莫浪愁。酬美景，驻清秋。绿橙香嫩酒初浮。多情雨后双溪水，红满斜阳自在流。","dynasty":"宋代","title":"鹧鸪天（九日双溪楼）"}
{"author":"韩元吉","content":"席地赏残红。少驻孤蓬。一春不奈雨和风。雨自无情风有恨，花片西东。云淡远峰浓。绿遍高桐。神仙知在此山中。万古消凝多少事，目尽晴空。","dynasty":"宋代","title":"浪淘沙（觉度寺）"}
{"author":"韩元吉","content":"南渡推人物，彝常有世家。州麾三上最，使节五分华。通籍恩初渥，登车病已加。甘泉垂入侍，华屋漫兴嗟。","dynasty":"宋代","title":"换徐敦济郎中词二首"}
{"author":"韩元吉","content":"强学三冬足，高谈四座倾。书成唐北海，文假汉西京。筹幄尝裨画，星曹仅持名。生刍才一束，聊寄泪纵横。","dynasty":"宋代","title":"换徐敦济郎中词二首"}
{"author":"韩元吉","content":"霜余不用怨年华，已有寒梅一两花。眼冷故知春意动，瓦瓶终日看横斜。","dynasty":"宋代","title":"晖仲惠梅花数枝"}
{"author":"韩元吉","content":"莫问南枝与北枝，幽香先与小春期。直从的皪寒梢数，看到飘零似雪时。","dynasty":"宋代","title":"晖仲惠梅花数枝"}
{"author":"韩元吉","content":"江上春风几日回，一枝先傍小堂开。恨无冷艳连天白，已有生香特地来。","dynasty":"宋代","title":"晖仲惠梅花数枝"}
{"author":"韩元吉","content":"賸买青春不费钱，眼明江静月争妍。诗人每负梅花债，屈指今年第一篇。","dynasty":"宋代","title":"晖仲惠梅花数枝"}
{"author":"韩元吉","content":"材业光华蔼荐绅，由来孝子出忠臣。五年字邑祗明诏，两路观风惠远民。徐穉湖边才卜筑，葛翁山下忽栖神。朔云千里人挥泪，遗命归从大母邻。","dynasty":"宋代","title":"晖仲叔挽词"}
{"author":"韩元吉","content":"稠红乱紫正芳菲，寒食青门客自归。江上酒醒闻燕语，日斜睡足看花飞。功名老去真何在，丘壑平生岂愿违。尚喜系船探禹穴，稽山云淡雨霏霏。","dynasty":"宋代","title":"会稽道中有感"}
{"author":"韩元吉","content":"我家既远兮苕水为乡，中有羁凤兮飞颉颃。朱为冠兮黼为裳，五色炳兮耀文章。音律吕兮韵宫商，竹不实兮枵则僵。翳蒹葭兮饫稻粱，虞舜作乐夔在堂。集阿阁兮丽朝阳，胡为去我兮天一方。友凫雁兮侣鶖鶬，吁嗟凤兮其来翔。","dynasty":"宋代","title":"羁凤辞"}
{"author":"韩元吉","content":"孤城雨脚暮云平，不觉鱼龙自满庭。托命已甘同木偶，置身端亦似羸瓶。浮家却羡鸱夷子，弄月常忧太白星。当日乘槎便仙去，故人应罪曲江灵。","dynasty":"宋代","title":"记建安大水"}
{"author":"韩元吉","content":"文彩风流冠一时，三池聊作凤凰池。新诗到处传桐叶，丽唱他年满竹枝。归梦故应怀古括，清谈还喜对峨眉。玉堂待草山东诏，解缆春江莫放迟。","dynasty":"宋代","title":"季元衡寄示三池戏藁"}
{"author":"韩元吉","content":"江干风雪敝貂裘，兄弟相看已白头。两月追随无十日，一春离别甚三秋。清时官职难频窃，异县田园合早求。并戏母前端有日，省郎虽美不如州。","dynasty":"宋代","title":"寄别子云"}
{"author":"韩元吉","content":"长年游宦已堪嗟，寓舍无田岂是家。母子分飞还岁换，弟兄相望各天涯。尘埃阅世丹心在，朱墨萦人两鬓华。闻道过庭新哭鲤，开书空有泪横斜。","dynasty":"宋代","title":"寄怀子云兄"}
{"author":"韩元吉","content":"江上潮声日夜来，相望踪迹共尘埃。乱花洗雨红成阵，叠嶂连天翠作堆。山市放歌知屡醉，沙津独步想千回。松林月出溪桥夜，犹忆当年对野梅。","dynasty":"宋代","title":"寄梁士衡"}
{"author":"韩元吉","content":"报陟西枢掾，遥怜势未行。葬亲尝有请，去国岂无名。松菊关心在，江山到眼青。琵琶洲畔宅，归计几时成。","dynasty":"宋代","title":"寄题德庄二首"}
{"author":"韩元吉","content":"早辱交情厚，年来事辄同。自知荣宦拙，甘为好诗穷。凫雁且依不，马牛还信风。故应怀李白，但欲老江东。","dynasty":"宋代","title":"寄题德庄二首"}
{"author":"韩元吉","content":"借屋复借竹，主人贫可知。清风时引酒，长日最须棋。墙缺秋声过，庭空月影随。遥怜对高节，幽独更题诗。","dynasty":"宋代","title":"寄题尹少稷借竹轩"}
{"author":"韩元吉","content":"青琐金鸾迹未容，寘公犹在昔贤中。著书定已追迂叟，得郡何妨号醉翁。丰乐桥边鱼动镜，清流关下马嘶风。独怜湛辈犹奔走，不得登临一笑同。","dynasty":"宋代","title":"寄徐滁州埻立"}
{"author":"韩元吉","content":"悠悠功名期，苒苒岁月过。劳生阅半百，仅尔脱寒饿。山林有互涂，此责当万坐。闭门歌阳春，非君谅谁和。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"忆昨钟山来，君亦湓浦去。今年赴湓浦，钟山复君住。出处每相似，屡触众狙怒。毁誉久自定，子贤吾亦庶。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"士苦不自重，贪名乃忘生。向来望尘子，得车定何荣。浮云蔽天壤，岂碍日月明。惟余金石交，可论藏与行。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"筑城始议态，寓兵复言攻。二年大江南，兵弋在目中。忧时亦千虑，惟子与我同。诣阙请长缨，终军本儿童。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"我初见君诗，谓世无此作。飘零三十年，文思各衰落。俱持使者节，恨别还作恶。未置白玉堂，端须著岩壑。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"我生少孤贫，四海两兄弟。拊妪赖母慈，离别几挥涕。宦游与夫子，中外辄相值。所恨姓氏殊，孰云情好异。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"处世那近名，居官敢言清。平生阿堵物，畴能字之兄。春风一杯酒，与君花下倾。穷秋动摇落，江湖渺离情。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"风雨回头已十日，野花狼籍春可惜。水深泥滑行路难，但见千山好颜色。青青稻畦初布秧，人家掩扇弄事忙。驾言有咯不可驻，鶗鴃一声归梦长。","dynasty":"宋代","title":"建德道中"}
{"author":"韩元吉","content":"千载西州路，何人不此行。山横桃叶流，江动石头城。天阙云端耸，秦淮雨后清。敢论风景异，举目笑平生。","dynasty":"宋代","title":"建业书事"}
{"author":"韩元吉","content":"著雨柔桑暗，吹风小麦齐。江深涵日净，野阔并云低。车马能相问，琴书故可携。村村花自好，不奈子规啼。","dynasty":"宋代","title":"閒居遣兴"}
{"author":"韩元吉","content":"双溪岩曲芦江岸，每见君诗句益奇。渐喜青云今得路，岂妨白云尚摛词。断蛟入海功何壮，披腹排云世共知。斫却月肿丹桂手，朝阳应占凤凰枝。","dynasty":"宋代","title":"姜特立寄近诗"}
{"author":"韩元吉","content":"十载文场未奏功，鹖冠一笑且舂容。遥知横槊荻芦岸，海阔蛟鼍赴笔锋。","dynasty":"宋代","title":"姜特立寄诗编为赋四首"}
{"author":"韩元吉","content":"少年耽句千篇在，老境忘言半偈无。失喜因君还绝倒，但惊寒雀费隋珠。","dynasty":"宋代","title":"姜特立寄诗编为赋四首"}
{"author":"韩元吉","content":"榕叶青青荔子红，三山十寺粤王宫。诵君好句浑如画，寄我清游梦想中。","dynasty":"宋代","title":"姜特立寄诗编为赋四首"}
{"author":"韩元吉","content":"宋景文为工学问，贺方回亦擅诗歌。半山人去东坡没，妙墨空嗟楯上磨。","dynasty":"宋代","title":"姜特立寄诗编为赋四首"}
{"author":"韩元吉","content":"老病幽栖不厌閒，未须消息梦长安。一春意淡连墙竹，终日清香小槛兰。红蕊便惊风里尽，青林犹惬雨中看。故人诗卷从头读，似酌芳樽为解颜。","dynasty":"宋代","title":"交韵赵文鼎雨中"}
{"author":"韩元吉","content":"行人脚底不生尘，绝壁仙凡路已分。一水奔腾崖覆雪，九峰罗立岫填云。谪仙才大三千首，国老谋深下万军。莫对青山叹华发，丹砂未就又论文。","dynasty":"宋代","title":"九华道中"}
{"author":"韩元吉","content":"茱萸满把半青红，强拟登临少客同。碧树池塘秋色里，黄花时节雨声中。官閒觅句能消日，酒薄看山尚怯风。高李故人今健否，一樽怀古意无穷。","dynasty":"宋代","title":"九日独酌"}
{"author":"韩元吉","content":"平生膛酒陶元亮，曾绕东篱望白衣。底事秋来犹止酒，重阳须插菊花归。","dynasty":"宋代","title":"九日送酒与朱元晦"}
{"author":"韩元吉","content":"老大相望寄一州，故人鄙我倦追游。应知命驾无各里，惆怅山堂暮雨秋。","dynasty":"宋代","title":"九日送酒与朱元晦"}
{"author":"韩元吉","content":"但如王粲赋从军，莫为班姬咏团扇。","dynasty":"宋代","title":"句"}
{"author":"韩元吉","content":"白璧黄金取意裁，极知变态自江梅。风流一样香仍好，共趁春前腊后开。","dynasty":"宋代","title":"蜡梅二首"}
{"author":"韩元吉","content":"未惬篱东染御黄，天香特地剪蜂房。应怜雪里昭君怨，洗尽铅华试佛妆。","dynasty":"宋代","title":"蜡梅二首"}
{"author":"韩元吉","content":"天外奇峰认九华，路人指点是狼牙。他年刻石题车马，会遣山前属汉家。","dynasty":"宋代","title":"狼山"}
{"author":"韩元吉","content":"尘埃仆仆日走趋，胸中倒悬一字无。迫人簿领推不去，眼明忽见千骊珠。矍然惊呼此诗欤，如醒乍解病获苏。归来明灯喜无寐，手不忍释自卷舒。语新格健意有余，风骨峭碣中含腴。猛如横阵舞刀槊，清若雅宴调笙竽。我穷已极君益迂，学此似费千金屠。前有太白后长吉，君家诗名宜复初。明明天子开石渠，叹我短后追长裾。时平合第从臣颂，请君早上承明庐。","dynasty":"宋代","title":"李编修器之惠诗卷"}
{"author":"韩元吉","content":"十年松竹暗茶山，君有诗声旧将坛。食荠谁如东野苦，无毡不奈广文寒。闭门久咏高轩过，弹铗今嗟行路难。我亦凋零旧宾客，遗编聊共拂尘看。","dynasty":"宋代","title":"李彭元携曾吉甫诗卷数帖见过"}
{"author":"韩元吉","content":"同解铨衡并把麾，五年相望楚江湄。邻墙会面尝谈易，吏选偷閒更说诗。北客遭逢人共叹，南州流转事难知。投簪自有江湖志，云白天青泪满颐。","dynasty":"宋代","title":"李寿翁侍郎挽词"}
{"author":"韩元吉","content":"我性天下懒，自谓世莫双。朅来官中都，懒极济以憃。有如千黑鱼，东西转桥矼。又如橐驼卧，厌逐群吠尨。鼻洟任纵横，胞转徒胮肛。纷纷夸夺儿，见我语辄哤。平生李公子，老大同乡邦。奈何夺我有，收敛付一窗。作窠寓以名，异音乃同腔。金马可避世，何殊鹿门庞。君看富贵涂，机危甚缘橦。争荣仅锱铢，力欲九鼎扛。金朱拥丹毂，视之亦蝼蛖。爱君阳羡居，有田种兰茳。溪山带城郭，松竹环旌幢。连娟几修眉，清歌艳明釭。客至即尽醉，不待金石撞尚余诗语工，词源倒三江。好懒得真懒，使我心益降。","dynasty":"宋代","title":"李仲镇懒窠"}
{"author":"韩元吉","content":"踏雪冲寒遍几州，岂妨乘兴作清游。风横白鹭歌琼树，月满青山问钓舟。梦绕征途浑历历，老谙世事总悠悠。尘埃鞅掌君休恨，自有诗轻万户侯。","dynasty":"宋代","title":"李子永惠道中诗卷"}
{"author":"韩元吉","content":"南北驱驰老病身，不堪节物更催人。梅梢白白犹藏腊，蔬甲青青便作春。铁马渐欣边寒静，土牛还祝岁时新。圣朝文物从兹始，元日郊丘得上辛。","dynasty":"宋代","title":"立春感怀"}
{"author":"韩元吉","content":"七十已过半，所向意不如。一官计大州，仆仆畏简书。酒薄不可醉，歌舞见已疏。亦有淡生活，诗成自相纾。池面数尺地，荆棘试翦除。为觅桃李花，养根待春初。日暮公事已，呼童细耘锄。稍稍净朽壤，依依列荒墟。岁月能几何，坐见红绮舒。更须土脉动，艺柳分芙蕖，赏心固难事，寓目良有余。即此且痛饮，三年翼安居。勿言传舍耳，吾生亦遽庐。苟无名利著，朝市均樵渔。","dynasty":"宋代","title":"连日得杂花数株艺之池亭感而有作"}
{"author":"韩元吉","content":"自我来南溪，池塘几春草。结茅依云端，爱此山回抱。奇峰七十二，罗列景逾好。岂殊谢公窗，澄江更萦绕。孤城千家邑，一目可尽了。植葵思夏深，种菊待秋杪。物华静中见，至理得深造。东山与鲁郊，底用评大小。平生丘壑心，计拙讵能巧。亭皋远俗客，曳杖日频到。箪瓢乐未改，在涧槃亦考。况有吾人诗，飘然异郊岛。","dynasty":"宋代","title":"列岫亭用范伯升韵"}
{"author":"韩元吉","content":"山涵水影两空明，水到山前百尺清。洞里臞仙应一笑，抱琴时为写寒声。","dynasty":"宋代","title":"灵隐冷泉"}
{"author":"韩元吉","content":"西山如层城，壁立有坚对。逶迤雉堞出，一水相萦带。诛茅发颓垣，偶与嘉景会。天风无边来，云日为破碎。谁能了蘋末，直欲跨鹏背。飘然压尘土，九壤真一块。王乔幸齐驱，御寇亦同载。不知吏役缚，且乐公事退。春光到花木，栏槛惬清快。相期睨南溟，整我飞霞佩。","dynasty":"宋代","title":"凌风亭"}
{"author":"韩元吉","content":"山到西江势却回，倚山楼殿更高台。天容水色望中见，帆影车尘窗际来。桑枯棋分千里迥，波涛壁立两峰开。登临拟问兴记如，白塔亭亭锁翠苔。","dynasty":"宋代","title":"凌歊台"}
{"author":"韩元吉","content":"平生诸女重吾贫，敢意君家亦效颦。丑恶未妨攘盗贼，长成难议卜比邻。遥怜四十称郎罢，岂惜千金办主人。美酒尚须留待我，明年应见玉麒麟。","dynasty":"宋代","title":"令防得女招饮以病不往走笔戏之"}
{"author":"韩元吉","content":"妙龄嘉誉满东东，晓接甘泉豹尾中。烜赫身荣知有道，从容心计不言功。威行岘首追羊叔，名在鄱江忆鲁公。种木十年归莫遂，涂车千里恨何穷。","dynasty":"宋代","title":"刘子宣侍郎挽词"}
{"author":"韩元吉","content":"才疏政拙愧能名，黄发犹欣见老成。林壤固知聊自乐，门闾要是已堪旌。持杯潋滟千眉耸，落笔纵横四坐惊。笳鼓过君应一笑，平田两部足蛙声。","dynasty":"宋代","title":"刘子渊监庙年八十六耳目聪明能饮酒举大白喜"}
{"author":"韩元吉","content":"华发相看四十年，饱谙世事欲忘言。一春离别当寒食，再岁追随作上元。湖外溪山明小槛，雨余花柳暗西园。极知老大交朋少，相与论文更一樽。","dynasty":"宋代","title":"留别傅安道"}
{"author":"韩元吉","content":"场屋俱为拜赐师，烟霄独喜凤毛飞。壮心似铁何曾老，健笔如椽合一挥。北渚青山劳我梦，西垣红药待君归。诏环不作经时隔，沙路薰风卷绣衣。","dynasty":"宋代","title":"留别傅安道"}
{"author":"韩元吉","content":"古寺郊丘侧，钟鱼晓未喧。双林有遗骨，瑞萼记名园。粒石嗟余饭，神槌想叩门。蚕桑犹有谒，鼓舞动山村。","dynasty":"宋代","title":"龙华寺傅大士真身像"}
{"author":"韩元吉","content":"荒村日晴雪犹积，系缆焦公山下石。江翻断崖石破碎，瘞鹤千年有遗迹。瘦藤百级跻上方，浮玉南北法中央。樯午如林出烟浦，酒船远与帆低昂。老鸱盘风舞江南，杀气淮南望中见。神龙只合水底眠，为洗乾坤起雷电。观音岩前竹十寻，大士不死知此心。醉归更唤殷七七，賸种好花开鹤林。","dynasty":"宋代","title":"隆兴甲申岁闰月游焦山"}
{"author":"韩元吉","content":"苍崖两分张，绝壁千丈起。溪流忽奔注，万古相披靡。跳波作惊雷，跬步清见底。攀藤上巉岩，却立半空里。几年天师庙，栏柱岌无址。幽禽答远响，山花乱红蘤我业不知疲，危栈劣容屣。同僚具壶觞，脚软正须此。尘埃得遐瞩，真赏契心耳。","dynasty":"宋代","title":"豅豁岩"}
{"author":"韩元吉","content":"山北山南佛寺开，烟销日出更崔嵬。读书谁伴谪仙老，沽酒要须陶令来。","dynasty":"宋代","title":"庐山霁色"}
{"author":"韩元吉","content":"鲁公之节非一死，其谁碑之子曾子。鲁公之德人未知，其谁堂这张紫微。继公作郡五百载，登堂思公宛如在。江南遗墨处处传，鲁公去作麻姑仙。一杯相与借风月，但见云碧开池莲。紫微声名今第一，归上鸾台应不日。笑谈千里无兵戎，临川草木生春风。他年道傍儿女说，不思鲁公思张公。","dynasty":"宋代","title":"鲁公堂"}
{"author":"韩元吉","content":"溪岩风高霜作棱，杯盘草草对青灯。已甘盐菜待梁柳，况有酒浆延杜陵。岁晚鬓毛纷似雪，天寒门巷冷于冰。春风稳送金闺步，看蹑鳌山最上层。","dynasty":"宋代","title":"陆务观赴阙经从留饮"}
{"author":"韩元吉","content":"我居面山俯潺湲，凭轩卧牖皆见山。山光影入怀袖，秀色爽气非人寰。故人怜我新结屋，犹恐看山未能足。丹青写作何许图，不碍闭门聊纵目。千峰缭绕生白云，小舟荡漾横江滨。楼台高下出兰若，杳渺似有钟磬闻。坐惊岩壑环四壁，寥落高秋变春色。方壶瀛洲远不隔，武陵桃花定谁识。君不见韦侯笔画古松，黑雨白日摧虬龙。杜陵老翁三叹息，况有山木洪涛风。又不见玉堂真仙草诏罢，静爱春山郭熙画。文章信美身不閒，青嶂白波眼中借。我今乘间身未衰，杖藜独步哦新诗。出门见山入见画，桂兴自喜来无时。卧龙山腰镜湖尾，知有高斋照清泚。或名逼子示得休，旭坐玉堂应记此。","dynasty":"宋代","title":"陆务观寄著色山水屏"}
{"author":"韩元吉","content":"故人招我千山里，也有仙葩巧送春。麝馥染衣金缕重，酒红生粉玉肌匀。洛城景物知谁纪，寒食风光独处新。莫把天香调行客，晓妆留与绿窗人。","dynasty":"宋代","title":"陆子逸惠桃花戏赠"}
{"author":"韩元吉","content":"金殿春风策雋贤，上林孤矢更争先。不辞老懦聊推毂，要见飞腾总著鞭。勋业肇端登凤沼，词章接武侍甘泉。明年贡籍还增倍，定作东州盛事传。","dynasty":"宋代","title":"鹿鸣宴"}
{"author":"韩元吉","content":"青云涂路本青毡，圣愿相期四十年。台阁久嗟君卧疾，山森空叹我华颠。伤心二女同新穴，拭目诸生续旧编。斗酒无因相活酹，朔风东望涕潸然。","dynasty":"宋代","title":"吕伯恭挽词"}
{"author":"韩元吉","content":"奥学穷千古，奇文擅两都。功名一杯酒，身世五车书。未奏扬雄赋，长怀仲举舆。溪塘岩下水，岂羡石为渠。","dynasty":"宋代","title":"毛平仲挽词二首"}
{"author":"韩元吉","content":"蚤岁闻嘉誉，论交鬓已丝。长言虽面隔，千里但心期。故垒生刍奠，尘编幼妇辞。倚天长剑在，欲挂漫兴悲。","dynasty":"宋代","title":"毛平仲挽词二首"}
{"author":"韩元吉","content":"平和毛公诗，训传固已久。纷纭齐鲁失，浪自开记牖。至哉一言蔽，可用严墨守。渊源见云仍，梦泽吞八九。雕章与棘句，锦绣间琼玖。嶷如犀始擢，粲若蚌初剖。肉食乃闻韶，昼日或见斗。三百篇未忘，七十子何有。应如摩天刃，要是修月手。时来岂无用，妙处端不朽。君看夸夺儿，在后熟顾叟。喧啾蛩负户，嘈囋蝉荫柳。谁令口鸣悲，正使心欲呕。岂无熊罴士，底问牛马走。岧嶢金闺门，豪杰自先后。而君尚穷滞，履敝衿见肘。才名三十年，肮脏惊白首。我惭拜嘉赐，幼归连虀臼。相望百里远，曾未共樽酒。期君颂中兴，步出次山右。","dynasty":"宋代","title":"毛文仲惠文编"}
{"author":"韩元吉","content":"雪里难逢送炭人，地炉炙手便生春。酸寒东野真堪笑，解道曲身成直身。","dynasty":"宋代","title":"明老惠炭戏以二小诗"}
{"author":"韩元吉","content":"道人作喜每逢场，一束乌薪发电光。便使樽前化红袖，不妨笑杀话旌阳。","dynasty":"宋代","title":"明老惠炭戏以二小诗"}
{"author":"韩元吉","content":"忘机亦忘言，政作口挂壁。因君强一语，习气乃乘隙。昨夕饮君家，看朱忽成碧。醉归城南路，不记足所历。尚想两红妆，翠袖香襞积。我歌君为舞，举手还恨窄。诗成漫不省，叹我真恶客。賸肯来看山，未厌一水隔。","dynasty":"宋代","title":"明远次韵超然谈道因以谑语为戏将无同耶"}
{"author":"韩元吉","content":"西北佳人绝代姿，倾城倾国未为奇。自然冰雪生颜色，不用人间朱粉施。","dynasty":"宋代","title":"墨梅二首"}
{"author":"韩元吉","content":"影落寒塘月照时，梦为蝴蝶绕高枝。画工欲画无穷意，不道幽人圣得知。","dynasty":"宋代","title":"墨梅二首"}
{"author":"韩元吉","content":"唤渡春潭侧，堤弯踏晓晴。回舟动山影，映日见鱼行。野远孤烟出，江深白鹭明。尘劳消底计，对此觉身轻。","dynasty":"宋代","title":"南剑道中"}
{"author":"韩元吉","content":"朱墨日过眼，溪山谁复游。夜闻西风喧，起看天地秋。王事有休沐，驾言指林丘。新晴鸟鸟乐，路入南涧幽。高峰左右列，野水纵横流。问舍苦不早，求田亦良谋。","dynasty":"宋代","title":"南涧"}
{"author":"韩元吉","content":"高岩跨层巅，一径入苍翠。三休彻上头，却立睨平地。当年宝藏兴，中夜出光气。至今石疑裂，篝火尚能记。盈虚谁可测，开阖神自秘。空房有残僧，肌冷夜无寐。","dynasty":"宋代","title":"南涧"}
{"author":"韩元吉","content":"入山衣屨湿。初迷烟雨来，稍识云气集。空蒙掠面过，可玩不可执。不知市廛地，去此凡几级。青松入长望，白鸟伴危立。冷然笑身世，万事何汲汲。","dynasty":"宋代","title":"南涧"}
{"author":"韩元吉","content":"有酒不得饮，呼船过溪南。溪南亦何好，古寺依晴岚。上有百尺楼，下有千丈潭。城闉一目尽，晚山日相衔。烹茶吊际子，蜡屐登巉岩。相逢作行乐，犹胜空坐谈。","dynasty":"宋代","title":"南涧"}
{"author":"韩元吉","content":"秋风何时来，午暑忽已散。娟娟木犀花，弄蕊亦璀璨。清香不自惜，拥鼻得奇观。古来达道人，至乐在山涧。艺兰与种蕙，采掇契幽愿。置此勿复言，吾方困游宦。","dynasty":"宋代","title":"南涧"}
{"author":"韩元吉","content":"官曹簿领无时空，一春蹙蹙尘埃中。溪南十里岩谷好，俗驾屡整无由穷。前时相邀雨断道，今时不雨天亦风。乃知书生不解事，每以悭涩勤天公。兴来邂逅始一往，盯与纵辔随飞鸿。野棠阗子梅杏老，密叶尚带残花红。峥嵘屋宇吁可怪，无乃开辟烦丰隆。却寻危径山巉绝，俯仰旷野迷西东。涓涓寒流滴冰雪，一酌为我凉心胸。山川何曾岁月计，可怜翠阜纷磨砻。人生欢笑不易得，此会几许谁能同。春禽正喧日已暮，叹我归期还匆匆。","dynasty":"宋代","title":"南岩"}
{"author":"韩元吉","content":"孔君一月二十九日醉，太常一年三百五十九日斋。人生百岁驹过隙，直与外物劳形骸。君非太常何用尔，监祭有令时当差。朝廷礼备百神秩，不比媚奥犹燔柴。念居几日得閒暇，归胙餍饫妻奴哇。重门咫尺不得见，使我有酒空相怀。忆昔过从水南寺，风廊雪屋靡不偕。灵山怀玉了在眼，苍翠突兀石笋铁柱如签排。醉醚起舞对山水，狂歌亦和襄阳{上竹下左氵右卑}。一时取乐未云足，后会回首何其乖。今者相逢号朝士，仆仆听鼓趋天街。欲观礼乐问文物，但见鼙鼓鸣江淮。喜君头上冠作廌，文笔愈健诗愈佳。青云万里要直气，幸勿触狐当触豺。我今勃窣百僚后，自觉迂钝难为侪。一杯耳热不共醉，夜长独坐烧寒稭。隔墙降将新授节，丝竹间响骈金钗。时逢富贵虽可羡，扰扰得失真蝇蜗。江山到处有佳趣，故应赤舄输青鞵。明年春风我欲赋归去，伫君功成作颂磨苍崖。","dynasty":"宋代","title":"偶得佳酒怀尹少稷闻其连日致斋在台作长句寄"}
{"author":"韩元吉","content":"桂花飘尽菊花黄，闲对芳丛静爱香。堂下草深须一丈，会看春决满池塘。","dynasty":"宋代","title":"偶兴四首"}
{"author":"韩元吉","content":"小园无数菊花开，准拟花残便见梅。不恨无花正无酒，敲门谁送一樽来。","dynasty":"宋代","title":"偶兴四首"}
{"author":"韩元吉","content":"江南菊少开金色，只有霜葩杂御黄。乞得黄花真爱惜，明年賸种压群芳。","dynasty":"宋代","title":"偶兴四首"}
{"author":"韩元吉","content":"爱水仙成百计栽，三年一笑渐能开。金银岂是吾家物，借我虚名付酒台。","dynasty":"宋代","title":"偶兴四首"}
{"author":"韩元吉","content":"去天尺五城南寺，目极层轩得此游。山阔雨收云点缀，江清日淡柳风流。僧扉缭绕牛鸣地，楼阁参差斗大州。公自蓬莱旧仙伯，一麾真复占鳌头。","dynasty":"宋代","title":"陪曾吉甫游中山"}
{"author":"韩元吉","content":"雨余天定澹澄瀛，及此秋郊一日晴。轩盖翩翩度林影，笙箫隐隐杂溪声。风随广席歌呼转，云满高台步武生。记取今年作重九，丹崖绝壑是神清。","dynasty":"宋代","title":"蓬瀛台"}
{"author":"韩元吉","content":"渐老思似续，抚怀良惘然。空余岁寒心，凛凛松柏坚。平生孔明妇，贫贱房且专。生女不生男，造物宁我偏。娈彼五娇儿，弄瓦相随肩。人言可御盗，无乃缪以千。囊金不办嫁，择婿那敢全。今年又增一，比比安求旃。觉贫与觉富，可笑还可怜。向来两童乌，泡幻随变迁。应门固未计，畴复与我玄。我家岂无人，文章绍编笺。经心不能释，欲语气已填。筮言晚当见，默祷资明蠲。行年且四十，那得慰眼前。陶公谓胜坻，此论吾师焉。舒宣傥可待，弓裘犹足传。今者事方殷，烦君费诗篇。君诗妙难敌，巨刃迎小鲜。炯炯明月珠，一一照眼圆。吁嗟人生事，岁月如奔川。岂不舍我忧，熊罴梦丰年。蓬门亦何祥，但见巾帨悬。会当亦添丁，荷锄赋归田。老妻鼓掌笑，子意将谁愆。须知百男恶，未若一女贤。矧子四壁空，盖头无尺椽。儿女分所定，底用相鑱鐫。尚应具扁舟，江湖穷泝沿。为君聘络秀，椎牛事烹煎。","dynasty":"宋代","title":"平生八见女而存者五人比又得女少稷作诗宽次"}
{"author":"韩元吉","content":"银河翻浪拍空流，玉女停梭清露秋。天上一年真一日，人间风月自生愁。","dynasty":"宋代","title":"七夕"}
{"author":"韩元吉","content":"乌鹊无声夜向阑，空庭插竹巧谁看。长生殿里金钗暖，百子池边五缕寒。梦破清风吹雨脚，醉余新月上林端。閒来不辨论时节，賸喜秋花共夕餐。","dynasty":"宋代","title":"七夕亚之置酒再用前韵"}
{"author":"韩元吉","content":"城市竞时节，幽寻固难同。旧闻鹤山奇，欲往岁屡穷。兹辰尚残暑，夙驾乘西风。楚俗候飞鹊，阶庭闹儿兰。谁能事针缕，觅巧瓜果中。起携东床友，况得下榻翁。青蒲有杰客，放怀适相从。一招云中仙，无呼潭底龙。翠壁耸崷崒，龟鱼澹游空。泉源几万斛，石窦藏丰隆。久知神物交，解致零雨蒙。我田甚无多，便思年谷丰。公才正类此，时至会有庸。竹间小招提，閴静无鼓钟。枕石潄甘井，荔丹启筠笼。若据两石羊，摩挲古狄铜。高谈劚霏屑，壮气吹长虹。可无樽酒绿，遂使老颊红。醉语或不省，啸歌亦舂容。归欤兴难尽，月明照风松。","dynasty":"宋代","title":"七夕与孟婿约汤朝美率徐行中游鹤山"}
{"author":"韩元吉","content":"使君谈笑两桥成，人向晴虹镜里行。更辟轩窗待游览，要看山水倍澄明。波宽十顷知鱼乐，岁熟千家响碓声。收拾风光付华月，一樽还记昔文清。","dynasty":"宋代","title":"钱伯同新创明晖阁"}
{"author":"韩元吉","content":"八月钱塘岸，江潮昼殷雷。岂知惊浪诵，不转此峰来。古窦深无际，神渊秘莫开。山灵如爱我，三送雪成堆。","dynasty":"宋代","title":"青阳龙池山潮泉其应有时祷于泉上坐顷三应山"}
{"author":"韩元吉","content":"台府填都会，乃与山水期。青溪带秦淮。渺若万顷陂。主公金闺旧，官曹日追随。闭阁理万事，朱栏俯涟漪。晴波纳远景，摇荡扶桑枝。浩然江湖兴，颇与鱼钓宜。风月朝暮佳，轩窗有余姿。向来非无人，未发此段奇。嗟我老病躯，时来瞩须眉。停杯待举网，屡醉倒接{上四下离}。意适反无语，欠公壁间诗。只今入幽梦，官居类鸡栖。公亦那久留，濯缨咏来思。不知凤凰沼，何如习家池。新霜著群木，归舟颺旌旗。寄言坐上客，酒至幸勿辞。","dynasty":"宋代","title":"清晖阁"}
{"author":"韩元吉","content":"欢期苦难逢，离别乃易久。天涯老兄弟，况复亲白首。田园固不足，功名亦何有。今年送兄行，正尔作太宋。池阳古名郡，地控大江口。舟来武昌鱼，车载桑落酒。登临得齐山，端不负重九。公余亦堪乐，尚有此客否。天威动江淮，狂寇行授首，努力幸驰驱，腰看印如斗。","dynasty":"宋代","title":"清旷亭送子云得有字"}
{"author":"韩元吉","content":"老去惊时节，春来念物华。青烟百六日，同社两三家。醉著凌风舸，歌成满路花。沧江万里意，独立送残霞。","dynasty":"宋代","title":"清明"}
{"author":"韩元吉","content":"出游初不计阴晴，聊喜湖山信马行。弱柳自随烟际绿，幽花还傍雨边明。嫩蒲碧水人家好，密竹疏松野寺清。烂醉一春才几日，可无佳景付诗情。","dynasty":"宋代","title":"清明后一日同诸友湖上值雨"}
{"author":"韩元吉","content":"江南雪里花如玉。风流越样新装束。恰恰缕金裳。浓熏百和香。分明篱菊艳。却作妆梅面。无处奈君何。一枝春更多。","dynasty":"宋代","title":"菩萨蛮（腊梅）"}
{"author":"韩元吉","content":"西风吹暮雨。正碧树凉生，送君南浦。蝉声带残暑。满高林斜照，暝烟横渚。故乡路阻。更秋入、江城雁渡。怅天涯、几许闲愁，对酒共成羁旅。休问功名何在，绿鬓吴霜，素衣尘土。离觞缓举。收玉箸，听金缕。叹凌云才调，乌丝阑上，省把清诗漫与。见洛阳、年少交游，倩君寄语。","dynasty":"宋代","title":"瑞鹤仙（送王季夷）"}
{"author":"韩元吉","content":"自古文章贤太守，江南只数苏州。而今太守更风流。熏香开画阁，迎月上西楼。见说宫妆高髻拥，司空却是遨头。五湖莫便具扁舟。玉堂红蕊在，还胜百花洲。","dynasty":"宋代","title":"临江仙（寄张安国）"}
{"author":"韩元吉","content":"竹里疏枝总是梅。月白霜清，犹未全开。相逢聊与著诗催。要趁金波，满泛金杯。多病惭非作赋才。醉到花前，探得春回。明年公已在鸾台。看取春风，丹诏重来。","dynasty":"宋代","title":"一翦梅（叶梦锡席上）"}
{"author":"韩元吉","content":"世事不须问，我老但宜仙。南溪一曲，独对苍翠与孱颜。月白风清长夏。醉里相逢林下。欲辩已忘言。无客问生死，有竹报平安。少年期，功名事，觅燕然。如今憔悴，萧萧华发抱尘编。万里蓬莱归路。一醉瑶台风露。因酒得天全。笑指云阶梦，今夕是何年。","dynasty":"宋代","title":"水调歌头（席上次韵王德和）"}
{"author":"韩元吉","content":"明月照多景，一话九经年。故人何在，依约蜀道倚青天。豪气如今谁在。剩对岷峨山水。落纸起云烟。应有阳台女，来寿隐中仙。相如赋，王褒颂，子云玄。兰台麟阁，早晚飞诏下甘泉。梦绕神州归路。却趁鸡鸣起舞。余事勒燕然。白首待君老，同泛五湖船。","dynasty":"宋代","title":"水调歌头（寄陆务观）"}
{"author":"韩元吉","content":"潋潋桂华满，摇落楚江秋。去年今夜，相望千里一扁舟。满目都门风露。离别凄凉几度。霜雪渐盈头。山水最佳处，常恨不同游。少年约，谈笑事，取封侯。田园归晚，休问适不用吾谋。身外功名何处。屈指如今老去。无梦到金瓯。剩买五湖月，吹笛下沧洲。","dynasty":"宋代","title":"水调歌头（次韵子云惠山见寄）"}
{"author":"韩元吉","content":"马上还逢江上春，冷烟和雨作红尘。不堪柳絮催行客，也有桃花似故人。","dynasty":"宋代","title":"次韵子云春日杂兴五首"}
{"author":"韩元吉","content":"雨余叠巘浮空，望中秀色仙都是。洞天未锁，人间春老，玉妃曾坠。锦瑟繁弦，凤箫清响，九霄歌吹。问分香旧事，刘郎去后，知谁伴、风前醉。回首暝烟千里。但纷纷、落红如泪。多情易老，青鸾何许，诗成谁寄。斗转参横，半帘花影，一溪寒水。怅飞凫路杳，行云梦断，有三峰翠。","dynasty":"宋代","title":"水龙吟（题三峰阁咏英华女子）"}
{"author":"韩元吉","content":"年来三十过平头，笑却周郎却自羞。但得小乔歌一曲，未须辛苦向荆州。","dynasty":"宋代","title":"读周瑜传"}
{"author":"韩元吉","content":"青鞵藜杖破层云，胜日犹能眼界新。窣堵已摧豪士手，狻猊犹现法王身。寺藏松竹疑无地，路接烟霄不到尘。车马憧憧城市客，举头相望几由旬。","dynasty":"宋代","title":"清明前一日与客自光孝登般若庵观铁塔旧基因"}
{"author":"韩元吉","content":"莫辞冲雨湿春衣，要看湖山滴翠微。絮重欲飞堤柳暗，花寒无赖海棠稀。官忙未觉追游少，醖美犹堪尽醉归。屈指薰风来几日，绿荷簪水已依依。","dynasty":"宋代","title":"清明日雨中同中甫子云二兄集湖上"}
{"author":"韩元吉","content":"朝行佛屋鱼千里，暮借僧床鷯一枝。窗下秋虫解人意，似怜羁客伴哦诗。","dynasty":"宋代","title":"秋怀十首"}
{"author":"韩元吉","content":"酒熟橙黄盛物华，重阳无客不思家。鹅儿剪雪开岩桂，鹤羽攒金散菊花。","dynasty":"宋代","title":"秋怀十首"}
{"author":"韩元吉","content":"小雨惊秋滴夜阑，晴云和日晓斑斑。谁怜客舍尘埃底，犹得西湖一两山。","dynasty":"宋代","title":"秋怀十首"}
{"author":"韩元吉","content":"何许砧声清梦回，丁东犹作佩环猜。卷帘风露凉如水，端为嫦娥向此来。","dynasty":"宋代","title":"秋怀十首"}
{"author":"韩元吉","content":"城外秋荷一半黄，尚余疏柳照回塘。江南底许风光好，塞雁来时未有霜。","dynasty":"宋代","title":"秋怀十首"}
{"author":"韩元吉","content":"右手持杯左不空，蟹螯已作雪蒙茸。秋风莫起鲈鱼梦，未似先生阿堵中。","dynasty":"宋代","title":"秋怀十首"}
{"author":"韩元吉","content":"八月涛头旧有名，今年潮浅岸才平。应缘享帝千灵在，豫使鱼龙不敢鸣。","dynasty":"宋代","title":"秋怀十首"}
{"author":"韩元吉","content":"塞草初黄边马肥，边尘莫便向南飞。江头鹤唳秋风起，看取阴山六骑归。","dynasty":"宋代","title":"秋怀十首"}
{"author":"韩元吉","content":"草堂一壑转山腰，杖策无因隐士招。蕙帐只应容我老，冷猿孤鹤夜寥寥。","dynasty":"宋代","title":"次韵王季夷时同宿蒋山"}
{"author":"韩元吉","content":"月里琼宫不禁寒，谁令白昼堕人间。阴风淅淅来深谷，晴雪霏霏溅雨山。静爱飞流聊洗耳，坐看绝磴可怡颜。红尘势客那知此，赤脚青松意自閒。","dynasty":"宋代","title":"昼寒亭"}
{"author":"韩元吉","content":"牛渚青山路，衰迟旧往来。西风动黄叶，朔雪记寒梅。戍鼓边城近，楼船猛士催。然犀不用照，拔剑忆澹台。","dynasty":"宋代","title":"送温伯玉二首其二"}
{"author":"韩元吉","content":"炉火深红腊炬明，打窗风雪正纵横。瓦瓶旋注山泉满，却作潇潇细雨声。","dynasty":"宋代","title":"夜雪"}
{"author":"韩元吉","content":"歌舞相从六换年，秦筝已断下能弦。荷花满眼垂杨绿，肠断清宵月正圆。","dynasty":"宋代","title":"悼老琼二首"}
{"author":"韩元吉","content":"荧荧目色为生寒，蛮獠歌呼意自閒。莫倚便能探虎穴，势卑还长越王炎。","dynasty":"宋代","title":"市人有弄虎者儿辈请观饲以豚蹄睹其攫噬戏作"}
{"author":"韩元吉","content":"宿卫登环尹，荣恩四十春。威名传瀚海，功烈上麒麟。却敌凝山岳，临机妙鬼神。中兴奉朝请，劳旧总无人。","dynasty":"宋代","title":"故太师和王挽诗三首其一"}
{"author":"韩元吉","content":"荒村日晴雪犹积，系缆焦公山下石。江翻断崖石破碎，瘞鹤千年有遗迹。瘦藤百级跻上方，浮玉南北法中央。樯午如林出烟浦，酒船远与帆低昂。老鸱盘风舞江南，杀气淮南望中见。神龙只合水底眠，为洗乾坤起雷电。观音岩前竹十寻，大士不死知此心。醉归更唤殷七七，賸种好花开鹤林。","dynasty":"宋代","title":"隆兴甲申岁闰月游焦山"}
{"author":"韩元吉","content":"湖里驾鹅亦洞天，最奇山下石坳泉。一泓自觉寒光净，六月都无暑气煎。清似锡峰藏雨露，迥如篁岭閟风烟。壁端旧乏骚人句，从此须君妙墨传。","dynasty":"宋代","title":"次韵沈驹甫观石井"}
{"author":"韩元吉","content":"红蕖漾月。蕃风特地生梧叶。一年风月今宵别。隐隐笙鸾，何处有炎热。凤凰山下榴花发。一杯香露融春雪。幔亭有路通瑶阙。知我丹成，容我醉时节。","dynasty":"宋代","title":"醉落魄（乙未自寿）"}
{"author":"韩元吉","content":"壶中春早。翦刻工夫天自巧。雨转风斜。吹作千林到处花。瑶池清浅。璧月琼枝朝暮见。莫上扁舟。且醉仙家白玉楼。","dynasty":"宋代","title":"减字木兰花（雪中集醉高楼）"}
{"author":"韩元吉","content":"宋景文为工学问，贺方回亦擅诗歌。半山人去东坡没，妙墨空嗟楯上磨。","dynasty":"宋代","title":"姜特立寄诗编为赋四首"}
{"author":"韩元吉","content":"莺声寂。春风欲去难踪迹。难踪迹。几枝红药，万金消得。青铜镜里朱阑侧。照人也似倾城色。倾城色。一尊莫负，赏心良夕。","dynasty":"宋代","title":"秦楼月/忆秦娥次韵陈子象"}
{"author":"韩元吉","content":"紫橐甘泉不愿留，虎符聊试海边州。长城底用骑围铁，下濑直须船有楼。草木已应知世望，江山好在得诗汉。春风桃李西溪路，宣室归来尚黑头。","dynasty":"宋代","title":"送张几仲知泰州"}
{"author":"韩元吉","content":"风采仪三院，循良著六州。誉高青琐闼，名动紫云楼。经世余闳议，兴邦閟远猷。君王问黄发，柱石可能留。","dynasty":"宋代","title":"致政龙图给事吴公挽词二首"}
{"author":"韩元吉","content":"倚杖溪桥暮雨垂，春寒空翠著人衣。凌空怪石如旗竖，喷壑清泉作练飞。乘兴正须随地饮，醉狂聊共插花归。从教拍手儿童笑，要是山深客到稀。","dynasty":"宋代","title":"山桥"}
{"author":"韩元吉","content":"填空密雪借风威，深闭蓬窗昼掩扉。待学仙人乘鹤驾，未容寒士泣牛衣。连篇妙语千金重，满合黄柑数寸围。细酌清樽酬夜月，更看庭树作花飞。","dynasty":"宋代","title":"次韵黄文铡秀才雪中诒且惠新柑"}
{"author":"韩元吉","content":"淮右偏师出，江津督府开。橐皋贼阵蹙，瓜步敌锋摧。宝剑畴能举，神旗怅莫回。悲风苕水路，千载有余哀。","dynasty":"宋代","title":"故太师和王挽诗三首"}
{"author":"韩元吉","content":"俗物只散意，市朝那复清。未能蓬岛去，且上玉京行。古洞深无底，幽泉细有声。山灵知我意，賸乞片时晴。","dynasty":"宋代","title":"登玉京洞遇雨"}
{"author":"韩元吉","content":"广寒仙子衣作裳，夜从宓妃款英皇。朝游洛蒲暮潇湘，红妆翠羽森成行。仙姿不作时世妆，或凝朝霞艳秋霜。临流顾影濯沧浪，游鱼属玉双鸳鸯。长良北斗相低昂，笑中如花语如香。徘徊醉著清漏长，炯然开奁照湖光。湖风吹水洒面凉，明珠落佩千鸣珰。碧筩宛宛中可觞，为君行歌酌天浆。瑶池玉井遥相望，归舟浮空月茫茫。","dynasty":"宋代","title":"观莲"}
{"author":"韩元吉","content":"宿卫登环尹，荣恩四十春。威名传瀚海，功烈上麒麟。却敌凝山岳，临机妙鬼神。中兴奉朝请，劳旧总无人。","dynasty":"宋代","title":"故太师和王挽诗三首其一"}
{"author":"韩元吉","content":"紫橐甘泉不愿留，虎符聊试海边州。长城底用骑围铁，下濑直须船有楼。草木已应知世望，江山好在得诗汉。春风桃李西溪路，宣室归来尚黑头。","dynasty":"宋代","title":"送张几仲知泰州"}
{"author":"韩元吉","content":"漫仕虽同官事殊，故人来往未全疏。因君时一论文字，难我穷年困簿书。","dynasty":"宋代","title":"送沈信臣赴试南宫五首"}
{"author":"韩元吉","content":"今代询黄发，临雍缺盛仪。久从曾釜乐，俄重鲤庭悲。德履嗟如在，功名误见期。平生拄颐剑，聊挂墓门枝。","dynasty":"宋代","title":"致政龙图给事徐公挽词二首"}
{"author":"韩元吉","content":"问讯高真此住家，伊蒲未办且煎茶。故应一笑来迎我，五百瓶中总是花。","dynasty":"宋代","title":"昙花亭供茶戏作二首"}
{"author":"韩元吉","content":"潋潋溪光白鸟前，昏昏雨脚暮云边。一年风景君应记，五月来看竞渡船。","dynasty":"宋代","title":"又溪山堂次韵四首"}
{"author":"韩元吉","content":"隐隐遥分树色，萧萧似听风声。何处江倾海堕，隔山雾白烟明。","dynasty":"宋代","title":"题日出雨脚图二首"}
{"author":"韩元吉","content":"春云黯黯未成晴，落尽缃桃见紫荆。薄宦驰驱双鬓改，流年荏苒寸心惊。幽花映水浅深色，啼鸟穿林高下声。几许风光欠行乐，夜寒和雨听残更。","dynasty":"宋代","title":"次韵赵仲绩久雨夜坐有感二首"}
{"author":"韩元吉","content":"十日风斜雨更横，一春能得几新晴。便须蜡屐穿花去，葛惜障泥傍水行。酒兴未妨随处发，诗狂賸判隔年程。醉来乞得西山药，彷佛云间吹凤笙。","dynasty":"宋代","title":"次韵赵仲绩久雨夜坐有感二首"}
{"author":"韩元吉","content":"江绕层城，重楼迥、依然山色。□□有、佳人犹记，旧家离别。把酒只如当日醉，挥毫剩欠尊前客。算平林、有恨寄伤心，烟如织。湖平树，花连陌。风景是，光阴易。叹新声浑在，断云难觅。暮雨不成巫峡梦，数峰还认湘波瑟。但与君、同看小槽红，真珠滴。","dynasty":"宋代","title":"满江红·江绕层城"}
{"author":"韩元吉","content":"溪流直傍长堤去，缭乱半山桃李花。极知渡口好春色，却下扁舟步晚沙。","dynasty":"宋代","title":"洞溪绝句三首"}
{"author":"韩元吉","content":"御史英名世罕俦，峨冠聊复渐承流。治功要自先冯翊，大惠何妨始歙州。野媪定知还去虎，山民从此罢赍牛。百年善政须公继，尺一书颁愿少留。","dynasty":"宋代","title":"送施徽州二首"}
{"author":"韩元吉","content":"秋风作霜枫叶丹，扁舟未发龙山湾。山头窣堵半天出，十年笑我几往还。今年结束值重九，爱此山水照高寒。亲朋话别情总厚，兄弟白首仍苍颜。相留一笑不易得，争挈美酒罗盘餐。登高正尔在高许，下视扰扰直尘寰。追思姑孰有故事，雅宴亦复同此山。虽云小异得佳客，主人须蝟怀胸奸。沧波至今洗遗恨，岂若我辈同清欢。是时郊原新雨足，历历烟树明江干。放怀自知人境异，极目顿觉天宇宽。惜无五弦寄妙手，已有征雁横云端。南飞休论九万里，东游更渡五百滩。明宵酒醒会相忆，梦绕百级凭飞栏。","dynasty":"宋代","title":"重九日中甫子云二兄会别龙山"}
{"author":"韩元吉","content":"腊尽雪晴春欲柔，濛濛烟柳认瓜洲。潮生潮落无穷事，江水东西不限愁。","dynasty":"宋代","title":"次韵务观城西书事二首其一"}
{"author":"韩元吉","content":"烟里微茫第一山，眼明白塔俯沧湾。尘埃满面三千里，一笑相看似梦间。","dynasty":"宋代","title":"初见龟山塔"}
{"author":"韩元吉","content":"不惜黄花插满头。花应却为老人羞。年年九日常拚醉，处处登高莫浪愁。酬美景，驻清秋。绿橙香嫩酒初浮。多情雨后双溪水，红满斜阳自在流。","dynasty":"宋代","title":"鹧鸪天（九日双溪楼）"}
{"author":"韩元吉","content":"淮南山色一千里，落水层城江更湍。何地江山有如许，与君聊趁雪中看。","dynasty":"宋代","title":"次韵赵公直题米元晖画轴"}
{"author":"韩元吉","content":"腾驹轻卧驼，野蔓欺落木。举头便干霄，春至亦重绿。人生百年内，万事纷过目。得为蠖步伸，失作蠵颈缩。古来旷达士，一视等蛮触。功名本时命，用舍岂荣辱。汤公涉南荒，岁月犹转毂。几年卧新州，宁肯事鸡卜。身安一瓢饮，志大五车读。朅来灵山隈，跫然慰虚谷。濯足山下泉，爱我泉上竹。相从一长笑，忍效阮生哭。胸中经济略，欲语动惊俗。谁知天意回，归棹如许速。春风正浩荡，江水清可掬。海涛拍千峰，挂席下浮玉。遥欣倚门念，三径欢僮仆。送君得无恨，我步嗟局促。要看万里途，更试籋云足。家山幸毋留，吾皇思陈牍。","dynasty":"宋代","title":"送汤朝美还金坛"}
{"author":"韩元吉","content":"霓裳弄月。冰肌不受人间热。分明密露枝枝结。碧树珊瑚，容易与君折。玉环旧事谁能说。迢迢驿路香风彻。故人莫恨东南别。不寄梅花，千里寄红雪。","dynasty":"宋代","title":"醉落魄（荔枝）"}
{"author":"韩元吉","content":"挥策度绝壑，撑空见楼台。丹崖几千仞，中有佛寺开。老僧如远公，譍门走蒿莱。下马问所适，褰衣指崔嵬。飞阑倚石磴，旷荡无纤埃。坐久意颇惬，爽气生樽罍。仙棺是何人，蜕骨藏莓苔。举酒一酌之，妈然偿我怀。丹砂固未就，白鹤何时来。不如生前乐，长啸且衔杯。","dynasty":"宋代","title":"云洞"}
{"author":"韩元吉","content":"堂前面群山，堂下俯流水。扬雄一区宅，岁晚休在此。将无山水佳，更为风物美。城隅三家渡，华屋照清泚。举手招梅仙，低头叫陆子。前松后梧竹，左桂右兰芷。江花漾茶瓯，岩树排棐几。客来索无有，樽酒间图史。不作隐士庐，合号君子里。吾人天潢秀，时至当决起。饱餐南岳芋，閒曳东郭履。山名不负侬，因之得名字。弹垸坷前卜，问舍真早计。笑杀陶渊明，酒资良未遂。","dynasty":"宋代","title":"赵仲缜梅川"}
{"author":"韩元吉","content":"瓦盆倾酒未全贫，岁岁田家肯负春。不恨酒醒花落去，花开酒尽最愁人。","dynasty":"宋代","title":"次韵子云春日杂兴五首"}
{"author":"韩元吉","content":"风卷千林夜雪晴，九华山下月微明。不须更觅唐昌蕊，树树珑璁玉刻成。","dynasty":"宋代","title":"夜宿青阳旅舍起观林端积雪半消疑山矾盛开"}
{"author":"韩元吉","content":"甲第依香火，栖心不离禅。颐神虽绿野，纪绩自凌烟。荣观丹丘外，真游弱水边。佳城近刘阮，觉路有飞仙。","dynasty":"宋代","title":"故宫使参政观文钱公挽词二首"}
{"author":"韩元吉","content":"四海双兄弟，南来几别离。未成春草梦，先动白云思。涕泪三年隔，风尘数月期。生涯奔走里，卜筑定何时。","dynasty":"宋代","title":"送子云五首其一"}
{"author":"韩元吉","content":"官曹簿领无时空，一春蹙蹙尘埃中。溪南十里岩谷好，俗驾屡整无由穷。前时相邀雨断道，今时不雨天亦风。乃知书生不解事，每以悭涩勤天公。兴来邂逅始一往，盯与纵辔随飞鸿。野棠阗子梅杏老，密叶尚带残花红。峥嵘屋宇吁可怪，无乃开辟烦丰隆。却寻危径山巉绝，俯仰旷野迷西东。涓涓寒流滴冰雪，一酌为我凉心胸。山川何曾岁月计，可怜翠阜纷磨砻。人生欢笑不易得，此会几许谁能同。春禽正喧日已暮，叹我归期还匆匆。","dynasty":"宋代","title":"南岩"}
{"author":"韩元吉","content":"江出新安见底清，黄山高势碧峥嵘。袴襦会遣民皆有，枹鼓悬应夜不鸣。蜡屐未须怀别墅，虎符今喜得名城。他时一榻容徐穉，端共舆人乐政成。","dynasty":"宋代","title":"送施徽州二首"}
{"author":"韩元吉","content":"目尽西山落照边，危亭风景故依然。重来身忝二千石，老去心惊十九年。种柳已高丹槛外，栽花犹占绿窗前。不堪素发纷垂领，还愧青春令尹贤。","dynasty":"宋代","title":"再至凌风亭"}
{"author":"韩元吉","content":"忆昨钟山来，君亦湓浦去。今年赴湓浦，钟山复君住。出处每相似，屡触众狙怒。毁誉久自定，子贤吾亦庶。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"木落霜浓，探春只道梅花未。嫩红相倚。灼灼新妆腻。莫问仙源，且问花前事。休辞醉。想君园□。总是生春地。","dynasty":"宋代","title":"点绛唇十月桃花"}
{"author":"韩元吉","content":"榕叶青青荔子红，三山十寺粤王宫。诵君好句浑如画，寄我清游梦想中。","dynasty":"宋代","title":"姜特立寄诗编为赋四首"}
{"author":"韩元吉","content":"挥策度绝壑，撑空见楼台。丹崖几千仞，中有佛寺开。老僧如远公，譍门走蒿莱。下马问所适，褰衣指崔嵬。飞阑倚石磴，旷荡无纤埃。坐久意颇惬，爽气生樽罍。仙棺是何人，蜕骨藏莓苔。举酒一酌之，妈然偿我怀。丹砂固未就，白鹤何时来。不如生前乐，长啸且衔杯。","dynasty":"宋代","title":"云洞"}
{"author":"韩元吉","content":"凉月圆时翠帐深。锁非雾沈沈。广寒宫里未归人。共结屋、住黄金。繁枝未老秋光淡，好风露、总关心。天香不奈远相寻。更翦巧、上瑶簪。","dynasty":"宋代","title":"燕归梁（木犀）"}
{"author":"韩元吉","content":"但如王粲赋从军，莫为班姬咏团扇。","dynasty":"宋代","title":"句"}
{"author":"韩元吉","content":"几年客勾吴，盘馔索无有。鯹鹹咀彭蜞，臭腐羹石首。牛心与熊掌，梦寐不到口。朅来灵山下，空肠尚雷吼。苜蓿映朝餐，杞菊富肴簌。相过有贤士，无以侑卮酒。跰跹樽俎间，见此青裙妇。百金买市城，竞拾不论斗。枵中本离化，黝质真坤耦。稍稍被寒泉，累累付清滫。舒觞颇甘豢，窒户还畏剖。芼姜摘其元，璀璨置瓦缶。中年消渴病，快若尘赴帚。含浆与文蛤，未易较先后。吾生亦何为，甘此味岂厚。醢之自周官，竞我乃田叟。尚殊鼠供苏，复烦蟆饷柳。北风饫竹实，南俗夸针取。虽非绿纹酌，仅免青泥呕。据龟定应用，噉鰒良可丑。谁能事颜色，此腹嗟敢负。诗成调儿曹，吾意真亦偶。","dynasty":"宋代","title":"食田螺"}
{"author":"韩元吉","content":"红蕖漾月。薰风特地生梧叶。一年风月今宵别。隐隐笙鸾，何处有炎热。凤凰山下榴花发。一杯香露融春雪。幔亭有路通瑶阙。知我丹成，容我醉时节。","dynasty":"宋代","title":"醉落魄/一斛珠其一乙未自寿"}
{"author":"韩元吉","content":"西风斜日兰皋路。碧嶂连红树。天公也自惜君行。小雨霏霏特地、不成晴。满城桃李春来处。我老君宜住。莫惊华发笑相扶。记取他年同姓、两尚书。","dynasty":"宋代","title":"虞美人（送韩子师）"}
{"author":"韩元吉","content":"楚国富山水，衡湘千里余。人皆思太傅，我独念三闾。贫贱真劳矣，功名果命欤。官閒道林寺，洗眼卧看书。","dynasty":"宋代","title":"送子云五首"}
{"author":"韩元吉","content":"极目亭边花定开，野棠山杏手亲栽。春风拂槛如何似，应记刘郎两度来。","dynasty":"宋代","title":"春日书事五首"}
{"author":"韩元吉","content":"上圣恢方载，吴门翊帝京。千秋季子国，百雉阖闾城。屏翰资良牧，文昌辍贰卿。龙墀虚紫橐，虎节驻红旌。河润功初洽，棠阴政已成。农桑归恺悌，弦管乐升平。世仰韦公誉，人高白傅名。云楼凌月府，花岛烂蓬瀛。香雾凝春昼，桥虹卧晓晴。清规三不惑，盛事二难并。旧俗宁论化，重临倍有声。向来宣使指，曾是格刑清。自觌铜鱼拜，欣闻竹马迎。五湖歌吹满，两郡吏民争。严助书频赐，萧卿治欲更。还应对宣室，俱议直承明。鼎席犹虚位，戎亭正息兵。安危均注意，中外等持衡。补衮才猷壮，康时智略宏。天津飞骥足，云路逸鹏程。畴昔参宾从，顽疏荷鉴评。驰驱奉刀笔，谈笑接簪缨，梦结闽陬远，心惊涨潦横。寄身侔困鲋，尽室逭长鲸。官牒沾微禄，因波拯再生。膺门怜旧契，祢荐及难兄。未释盐车驾，徒怀瓦釜噜。几年良自哂，一饱定谁营。洛下裘空敝，新丰酒独倾。知公行入辅，故吏敢言情。","dynasty":"宋代","title":"投赠徐平江三十韵"}
{"author":"韩元吉","content":"读书堂前霜月明，读书堂后霜风声。主人读书已万卷，足踏省户还专城。朅来掩关卧不出，左拥韦编右瑶瑟。似闻天女亦爱静，便喜兰房长英物。我舍应门才一儿，赵子尤作仙果迟。白头相看辄浩叹，玉树独满君家墀。我歌声长君且听，不特交游幸同姓。极知玉盎有新醅，每恨金觞乃无柄。从君泥饮不作难，景物过清天复寒。犀钱汤饼未免俗，琵琶与筝当合弹。","dynasty":"宋代","title":"戏韩子师"}
{"author":"韩元吉","content":"雨馀叠巘浮空，望中秀色仙都是。洞天未锁，人间春老，玉妃曾坠。锦瑟繁弦，凤箫清响，九霄歌吹。问分香旧事，刘郎去後，知谁伴、风前醉。回首暝烟千里。但纷纷、落红如泪。多情易老，青鸾何许，诗成谁寄。斗转参横，半帘花影，一溪寒水。怅飞凫路杳，行云梦断，有三峰翠。","dynasty":"宋代","title":"水龙吟·雨馀叠巘浮空"}
{"author":"韩元吉","content":"沈香亭上示传宣，斗酒挥毫自百篇。研雪新蒲瓯弄碧，遥知独酌意悠然。","dynasty":"宋代","title":"重午斋宿读蔡迨文编以酒馈之"}
{"author":"韩元吉","content":"连天松影转崔嵬，夹道桃花迤逦开。便觉胸中有东海，不知脚底是三台。閒云自作千峰雨，流水真成万壑雷。唤起吹笙王子晋，夜深乘月上琼台。","dynasty":"宋代","title":"自天封登华顶将自桐柏以归土人谓之望海尖"}
{"author":"韩元吉","content":"风梳雨洗。玉阙琼楼何处是。万里秋容。唤起嫦娥酒未中。相逢且醉。忙里偷闲知有几。况自丰年。须信金华别是天。","dynasty":"宋代","title":"减字木兰花其二次韵赵倅"}
{"author":"韩元吉","content":"小雨轻云却解晴，菰蒲冲当过船声。已无桃李占春事，浓绿满山风更清。","dynasty":"宋代","title":"紫极观二首"}
{"author":"韩元吉","content":"春云黯黯未成晴，落尽缃桃见紫荆。薄宦驰驱双鬓改，流年荏苒寸心惊。幽花映水浅深色，啼鸟穿林高下声。几许风光欠行乐，夜寒和雨听残更。","dynasty":"宋代","title":"次韵赵仲绩久雨夜坐有感二首"}
{"author":"韩元吉","content":"天公岂相撩，馈以万顷玉。朝来一堪煮。茗碗荐新菊。窗中有佳致，一水卧寒绿。城闉閴在眼，况复见岩谷。相过二三子，共喜醅翁熟。狂歌且暂醉，夜半还秉烛。犹胜杜陵翁，山中掘黄独。","dynasty":"宋代","title":"雪中以独钓寒江雪分韵得独字"}
{"author":"韩元吉","content":"才疏政拙愧能名，黄发犹欣见老成。林壤固知聊自乐，门闾要是已堪旌。持杯潋滟千眉耸，落笔纵横四坐惊。笳鼓过君应一笑，平田两部足蛙声。","dynasty":"宋代","title":"刘子渊监庙年八十六耳目聪明能饮酒举大白喜"}
{"author":"韩元吉","content":"丞相园林景物繁，花亭那更得跻攀。平看溪上千寻来，不数需志万垒山。歌舞恍如银汉外，笑谈常在碧云间。醉酣欲问刘公客，百尺楼中亦汗颜。","dynasty":"宋代","title":"叶丞相最高亭"}
{"author":"韩元吉","content":"举世诸兄事孔方，平生学易问归藏。渐欣过客知吾懒，未怪小儿如我长。鹤怨猿惊成底事，乌踆兔蹶自奔忙。便须耳热追行乐，更拟心斋得坐忘。","dynasty":"宋代","title":"次韵张晋彦书事"}
{"author":"韩元吉","content":"九门叠璧耀朝暾，不比千灯作上元。天与蕊珠开汉殿，人将冰玉奉尧樽。寒威已觉边声静，春意都随诏语温。夜入蔡州飞将在，肯容敌骑妄称尊。","dynasty":"宋代","title":"次韵韩子师雪中二首"}
{"author":"韩元吉","content":"身致高门重，心无闇室欺。臧孙宜有后，伯道乃无儿。千载君如紫，流年疾若斯。宁无百人赎，遂作九原悲。","dynasty":"宋代","title":"挽任谏议词二首"}
{"author":"韩元吉","content":"曲栏高槛倚崔嵬，要是仙京白玉台。云色自连鳷鹊动，天颜亦为近臣开。光翻午夜浑疑月，花满新春未数梅。自笑诗成无好语，但知缟带与银杯。","dynasty":"宋代","title":"次韵韩子师雪中二首其二"}
{"author":"韩元吉","content":"春尚浅。谁把玉英裁翦。尽道梅梢开未遍。卷帘花满院。楼上酒融歌暖。楼下水平烟远。却似涌金门外见。絮飞波影乱。","dynasty":"宋代","title":"谒金门（春雪）"}
{"author":"韩元吉","content":"昨日风雨今日晴，绿水桥南春水生。使君元夕罢高宴，亭午邀客花间行。危亭直上花几许，水仙夹径梅纵横。不须沈水薰画戟，帘幕自有香风清。门前纷纷乌鹄乱。隐几坐爱寒江明。忆昨淮南戎马动，岂谓景物还新正。遗民归公十万口，鼙鼓日日严刀兵。眼看指麾尽摩抚。闾里愁叹成欢声。酬功端合侍玉辇，安得坐啸江干城。景龙灯火公尚记，耆旧出语儿童惊。我来两月滥宾客，况有别驾能诗名。相从一笑说万事，重费美酒勤杯觥。东风摇荡入烟柳，歌管错杂催离情。诏书徵拜那可后，为公前马遥相迎。","dynasty":"宋代","title":"方务德元夕不张灯留饮赏梅务观索赋古风"}
{"author":"韩元吉","content":"先生德业万人雄，寻尺犹收爨下桐。乞与朱弦弄流水，坐听岩壑起松风。","dynasty":"宋代","title":"次韵石林见贻绝句四首"}
{"author":"韩元吉","content":"薄宦何堪远，兄今奉板舆。猫头供美笋，玉板荐嘉鱼。川陆徐行李，暄寒慎起居。会因回雁足，时一问何如。","dynasty":"宋代","title":"送子云五首"}
{"author":"韩元吉","content":"种木已如此，高贤有余思。赖公酷似舅，其谁羡牢之。","dynasty":"宋代","title":"遗直堂六首"}
{"author":"韩元吉","content":"双龙古洞，领略千岩秀。福地有真仙，来一试、调元□手。青春绿野，月转最高峰，星斗润，柳梅新，五夜收灯后。诏飞天上，人倚经纶旧。重入辅升平，更赢得、千龄眉寿。功成未晚，归伴赤松游，金印重，羽衣轻，会见丹砂就。","dynasty":"宋代","title":"蓦山溪（叶尚书生朝避客三洞）"}
{"author":"韩元吉","content":"江湖多青山，舟楫长往还。山色难送客，不如住山间。","dynasty":"宋代","title":"送庞佑甫五首"}
{"author":"韩元吉","content":"族绪彫零不计年，户曹一眷更萧然。恨无收敛冠巾计，送汝安心稳坐禅。","dynasty":"宋代","title":"航弟自广润省坟金华作二绝句送之"}
{"author":"韩元吉","content":"游子思故乡，天涯两相逢。时平甘卹纬，定交各涂穷。","dynasty":"宋代","title":"送庞佑甫五首"}
{"author":"韩元吉","content":"郑虔骨已朽，孔父天不遗。他年从事贤，手板空倒持。","dynasty":"宋代","title":"遗直堂六首"}
{"author":"韩元吉","content":"不到仙山二十年，道人双鬓亦皤然。却看翠岭千寻石，又汎清溪九曲船。目极已高聊自喜，身轻欲上可无缘。只应猿鹤遥相认，笑我归耕未有田。","dynasty":"宋代","title":"过武夷"}
{"author":"韩元吉","content":"炉火深红腊炬明，打窗风雪正纵横。瓦瓶旋注山泉满，却作潇潇细雨声。","dynasty":"宋代","title":"夜雪"}
{"author":"韩元吉","content":"薄云卷雨凉成阵。雨晴陡觉荷香润。波影淡塞星。水边镫火明。白萍洲上路。几度来还去。彩枕恨茫茫。笛声依夜长。","dynasty":"宋代","title":"菩萨蛮（夜宿余家楼闻笛声）"}
{"author":"韩元吉","content":"忘机亦忘言，政作口挂壁。因君强一语，习气乃乘隙。昨夕饮君家，看朱忽成碧。醉归城南路，不记足所历。尚想两红妆，翠袖香襞积。我歌君为舞，举手还恨窄。诗成漫不省，叹我真恶客。賸肯来看山，未厌一水隔。","dynasty":"宋代","title":"明远次韵超然谈道因以谑语为戏将无同耶"}
{"author":"韩元吉","content":"黄须鲜卑勇无策，自驰骏马来窥贼。贼奴但怪日绕营，起看飞尘已无迹。宝鞭不惜弃道傍，坐令老妪知兴亡。百年社稷有天意，奸锋逆焰徒鸱张。孤城遗迹森在目，平湖无波春草绿。却对青山忆谢公，公老犹嫌人姓木。边兵已重朝士轻，中原有路何由行。柙中虎兕不可制，江左夷吾浪得名。","dynasty":"宋代","title":"玩鞭亭"}
{"author":"韩元吉","content":"雨余天定澹澄瀛，及此秋郊一日晴。轩盖翩翩度林影，笙箫隐隐杂溪声。风随广席歌呼转，云满高台步武生。记取今年作重九，丹崖绝壑是神清。","dynasty":"宋代","title":"蓬瀛台"}
{"author":"韩元吉","content":"衮衮河流到底黄，谁言一苇便能杭。伤心击楫无人会，举酒回头酹太行。","dynasty":"宋代","title":"渡河有感"}
{"author":"韩元吉","content":"辇路逢端午，今年始赐休。不知人世暑，还有水轩秋。花气晴薰坐，湖光晚逼舟。明朝又奔走，賸作片时留。","dynasty":"宋代","title":"端午日张园分题"}
{"author":"韩元吉","content":"吏事纷俗语，新诗因难成。朝来见梅花，诗兴还自生。江头十日雨，云色开小晴。高山带微雪，北客眼为明。应怜此花开，与雪犹争衡。天公翦六出，未敌枝上英。萧然北窗下，冰壶看斜横。坐想南山中，晚风千树清。平生一尊酒，肯为桃李倾。幽香莫零落，送我扁舟行。","dynasty":"宋代","title":"对梅"}
{"author":"韩元吉","content":"捄饥岂复卫文子，阙食尚怜颜鲁公。定知啜粥可餬口，未至复疾号山芎。东方千牍羡饱死，颜氏一瓢嗟屡空。我家无钱但斛粟，与子共坐诗能穷。","dynasty":"宋代","title":"范良臣见过云有食粥之忧以斛米助之因得长句"}
{"author":"韩元吉","content":"淡墨标名早，飞腾仅石渠。学传外家蕴，论合古人余。议本枫宸疏，评和相第书。忠言与危行，青史未应虚。","dynasty":"宋代","title":"范泉州挽词二首"}
{"author":"韩元吉","content":"玉节江南道，铜符海上州。登车人自化，截镫士争留。不作田园计，长怀世事忧。秋风闭黄壤，谁为子孙谋。","dynasty":"宋代","title":"范泉州挽词二首"}
{"author":"韩元吉","content":"扁舟望涵山，一塔白云里。东西互迎送，目尽三十里。下有布金园，轩窗面流水。上人富愿力，物物尽经始。庄严万人缘，功就只弹指。空斋了无事，鸣琴对清泚。游鱼应朱弦，万籁入流徵。我来不忍去，一听赏幽耳。雨余新月上，云物纷可喜。莫作箕山吟，秋风坐中起。","dynasty":"宋代","title":"梵隆大师乞诗隆能琴阮为鼓数行"}
{"author":"韩元吉","content":"壮岁会符节，飞腾四十首。吁嗟循吏传，无复老成人。三辅勤劳旧，西清宠数新。青山问何许，犹与谢公邻。","dynasty":"宋代","title":"方务德侍郎挽词二首"}
{"author":"韩元吉","content":"上圣询黄发，清时慨莫留。居中二千古，典外十三州。禁闼多闳议，筹帏裕远猷。交新半天下，注海泪空流。","dynasty":"宋代","title":"方务德侍郎挽词二首"}
{"author":"韩元吉","content":"昨日风雨今日晴，绿水桥南春水生。使君元夕罢高宴，亭午邀客花间行。危亭直上花几许，水仙夹径梅纵横。不须沈水薰画戟，帘幕自有香风清。门前纷纷乌鹄乱。隐几坐爱寒江明。忆昨淮南戎马动，岂谓景物还新正。遗民归公十万口，鼙鼓日日严刀兵。眼看指麾尽摩抚。闾里愁叹成欢声。酬功端合侍玉辇，安得坐啸江干城。景龙灯火公尚记，耆旧出语儿童惊。我来两月滥宾客，况有别驾能诗名。相从一笑说万事，重费美酒勤杯觥。东风摇荡入烟柳，歌管错杂催离情。诏书徵拜那可后，为公前马遥相迎。","dynasty":"宋代","title":"方务德元夕不张灯留饮赏梅务观索赋古风"}
{"author":"韩元吉","content":"东海桑田未可期，隋河高岸已锄犁。楼船锦缆知无地，枯柳黄尘但古堤。","dynasty":"宋代","title":"行汴渠中"}
{"author":"韩元吉","content":"目尽西风落照边，危亭负景故依然。重来身忝二千石，老去心惊十九年。种柳已高丹槛外，栽花犹占绿窗前。不堪纱发纷垂领，还愧青春令尹贤。","dynasty":"宋代","title":"再至凌风亭"}
{"author":"韩元吉","content":"高齐校雠谁作图，一时紬书亦名儒。纲罗卷轴三千余，欲儒非真类迂愚。雌黄是正定不抚，虚文末学徒区区。岂识治道通唐虞，语言从高馆希石渠。后来御览嗟何书，修文偃武事益诬。转头来函城已丘墟，峨冠广袖长眉须。丹书写此犹不渝，高鬟侍女曳红裾。两骓帕鞍立奚奴，罢琴涉笔倾酒壶。兰台供拟信乐欤，不知画手安用摹。无乃逞巧聊自娱，千年视之一欷嘘。君不见文皇学士十八人，谋猷事业皆功臣。瀛洲旧图应更真，诸君寻观为拂尘。","dynasty":"宋代","title":"跋北齐校书图"}
{"author":"韩元吉","content":"吾闻灵龟不愿死有用于清庙，但愿曳尾安泥涂。所以漆园吏，坐叹清江使者逢豫且。龟峰之龟定何物，不在泥涂之下，乃在万仞之上高突兀。是耶非耶远莫没，安然不动藏其穴。伊昔帝尧有圣德，此龟无乃负图出。图成授帝埋其骨，犹使琢石志之存彷佛。又疑神禹碑，刊在衡山巅。碑高上与日月并。此犹其趺弃不取，神鬼守护逾千年。我欲诘其端，此事恍惚无迹，往往皆在太古前。斗中神人被发立，蜿蜒佐之从汝蛰。九阴司存当在此，今汝巢南失其职。又闻巢县事，颇似伊尹生空桑。母妪避水欲徙去，待汝两眼生赤光。遂令万室之邑化作鱼与鳖，汝乃遁走至此藏。上天震威汝寿使汝扶服死且僵。丑形质磔在石笋上，不可以鑽，不可以灼，不可以搘床。奈何犹复不自敛，荒崖断壑反以名字彰。因思支祁锁颈泗水中，帝以巨镇岌峨压其宫。名之以山不以峰，岂有形状与此同。吁嗟此山气象槃礴亦雄伟，奇峰罗列三十地瑾如威凤昂其喙，或如俊猫立且戏。石钟孤撑危欲坠，蜃楼直起见天外。大眺私麽不足记，神旗铁壁非一类。何用独取汝之名字，岂汝黠且庸。鼓妖衒怪百埯内，使汝生存跌宕安可制。我初信汝灵，今复如汝凶。江湖波涛汹涌不一濡汝足，云雾呼噏阴晴变态犹无穷。不知造物安用此，徒以动荡耳目夸儿童。何时巨灵引手掷汝八荒外，举头直见天穹窿。","dynasty":"宋代","title":"龟峰行"}
{"author":"韩元吉","content":"城市竞时节，幽寻固难同。旧闻鹤山奇，欲往岁屡穷。兹辰尚残暑，夙驾乘西风。楚俗候飞鹊，阶庭闹儿兰。谁能事针缕，觅巧瓜果中。起携东床友，况得下榻翁。青蒲有杰客，放怀适相从。一招云中仙，无呼潭底龙。翠壁耸崷崒，龟鱼澹游空。泉源几万斛，石窦藏丰隆。久知神物交，解致零雨蒙。我田甚无多，便思年谷丰。公才正类此，时至会有庸。竹间小招提，閴静无鼓钟。枕石潄甘井，荔丹启筠笼。若据两石羊，摩挲古狄铜。高谈劚霏屑，壮气吹长虹。可无樽酒绿，遂使老颊红。醉语或不省，啸歌亦舂容。归欤兴难尽，月明照风松。","dynasty":"宋代","title":"七夕与孟婿约汤朝美率徐行中游鹤山"}
{"author":"韩元吉","content":"少纳推耆德，朝端蔼直声。金辉余列火，玉价自连城。正色消群枉，高风耸后生。君王问黄发，犹仅陟台衡。","dynasty":"宋代","title":"故致政参政大资张公挽词三首"}
{"author":"韩元吉","content":"金殿春风策雋贤，上林孤矢更争先。不辞老懦聊推毂，要见飞腾总著鞭。勋业肇端登凤沼，词章接武侍甘泉。明年贡籍还增倍，定作东州盛事传。","dynasty":"宋代","title":"鹿鸣宴"}
{"author":"韩元吉","content":"香苞吹尽翠成围，墙角萧萧一径微。已喜轩窗无俗韵，更怜风月有清辉。","dynasty":"宋代","title":"种竹"}
{"author":"韩元吉","content":"窗外幽花无数生，乱红相映不知名。长条自转风前影，别壑还添雨后声。闭户苦无佳客语，披书聊慰古人情。诗成步逐山腰月，相对茅檐夜色清。","dynasty":"宋代","title":"晓霁再用前韵二首"}
{"author":"韩元吉","content":"街槐园柳绿初连，花尽春归思黯然。密叶鸣琴清梦断，白云双眼暮山前。","dynasty":"宋代","title":"次韵沈明远春尽书事"}
{"author":"韩元吉","content":"前年边马饮江水，烽火瓜州一水间。正使楼船多战士，要须京岘作重关。平戎得路可横槊，佐郡经时应赐环。把酒赋诗甘露寺，眼中那更有金山。","dynasty":"宋代","title":"送陆务观得倅镇江还越"}
{"author":"韩元吉","content":"忠信平生自可期，江神于我定相知。顺风鼓棹潮如席，世事由来支险巇。","dynasty":"宋代","title":"乘潮遇顺风"}
{"author":"韩元吉","content":"巍巍舜治浃嘉生，宴俎丰年万宝成。禁幄云深开晓色，上林风迥起秋声。威加鼍鼓雷霆转，喜动龙旂日月明。应手神珠看电击，旄头消尽铁山平。","dynasty":"宋代","title":"依韵和御制秋晚曲宴诗"}
{"author":"韩元吉","content":"蚤负凌云气，长怀流水音。词场俱白首，世路只丹心。妙语空成诵，欢盟讵可寻。泉山几千里，涕泪俱沾襟。","dynasty":"宋代","title":"挽傅安道郎中词二首"}
{"author":"韩元吉","content":"一度难逢佳节，今年两度重阳。菊花犹折御衣黄。莫惜危亭更上。况有飞觞滟玉，从教醉帽吹香。兴来相与共清狂。频把新词细唱。","dynasty":"宋代","title":"西江月（闰重阳）"}
{"author":"韩元吉","content":"挥策度绝壑，撑空见楼台。丹崖几千仞，中有佛寺开。老僧如远公，譍门走蒿莱。下马问所适，褰衣指崔嵬。飞阑倚石磴，旷荡无纤埃。坐久意颇惬，爽气生樽罍。仙棺是何人，蜕骨藏莓苔。举酒一酌之，妈然偿我怀。丹砂固未就，白鹤何时来。不如生前乐，长啸且衔杯。","dynasty":"宋代","title":"云洞"}
{"author":"韩元吉","content":"去天尺五城南寺，目极层轩得此游。山阔雨收云点缀，江清日淡柳风流。僧扉缭绕牛鸣地，楼阁参差斗大州。公自蓬莱旧仙伯，一麾真复占鳌头。","dynasty":"宋代","title":"陪曾吉甫游中山"}
{"author":"韩元吉","content":"宦达虽无意，安荣自一门。剖符看令子，曳绶及诸孙。盛德清难继，高风俗为敦。葬东骈百两，归卧九华根。","dynasty":"宋代","title":"挽曾伯充大夫词二首"}
{"author":"韩元吉","content":"拱揖消狂冠，从容奉两宫。临危几谢传，忍事实娄公。陶冶无偏党，经纶尽朴忠。再来金鼎地，高卧亦成功。","dynasty":"宋代","title":"故赠太师丞相文恭陈公挽词二首"}
{"author":"韩元吉","content":"忆昔闻君未相识，春雨系船吴市侧。逆风白浪不成行，坐听亲朋谈历历。岂意飘零晚相见，俱捧江东从事檄。拙鸠未省厌榆枌，威凤谁令安枳棘。今年喜君若有遇，去我还为远行役。一樽忍话故园事，童穉吁嗟发今白。君家声名塞宇宙，翰墨纵横富奇策。未容世职践明光，聊佐輶车司郡国。衡山洞庭忽在眼，禹牒黄车有遗迹。诗成不用吊灵均，为访桃花招隐客。","dynasty":"宋代","title":"送苏季真赴湖北宪司属官"}
{"author":"韩元吉","content":"平生诸女重吾贫，敢意君家亦效颦。丑恶未妨攘盗贼，长成难议卜比邻。遥怜四十称郎罢，岂惜千金办主人。美酒尚须留待我，明年应见玉麒麟。","dynasty":"宋代","title":"令防得女招饮以病不往走笔戏之"}
{"author":"韩元吉","content":"偶因借得官书读，小札于君一向疏。忽寄江湖诗百纸，梅花担上雪晴初。","dynasty":"宋代","title":"谢陈秀才送诗"}
{"author":"韩元吉","content":"道人作喜每逢场，一束乌薪发电光。便使樽前化红袖，不妨笑杀话旌阳。","dynasty":"宋代","title":"明老惠炭戏以二小诗"}
{"author":"韩元吉","content":"春事已过半，豫怀风雨忧。苦无亲朋乐，自携儿女游。丁山峙城南，老稚载一舟。狭径登诘曲，轩窗居上头。遐观接去鸟，俯视临清流。溪花正烂漫，堤柳绿且柔。杳霭烟云间，前瞻帝王州。田野乱棋布，山川莽相缪。闰妻不能饮，取酒自劝酬。鲜妆谁家妇，造席为我讴。风光亦可醉，景物似见留。惜无百金资，买此林壑比。岁月实易得，里闾尚沈浮。归来暮钟响，蘋风动沧洲。","dynasty":"宋代","title":"寒食前三日携家至丁山"}
{"author":"韩元吉","content":"今岁西湖上，经行始此回。轻烟认花柳，细雨识楼台。春半已多日，官閒能自来。情知欠樽酒，倚杖且徘徊。","dynasty":"宋代","title":"丰乐楼"}
{"author":"韩元吉","content":"男儿生世间，身名要俱高。苟不得其所，富贵轻鸿毛。古来献言士，忠嘉极夔皋。尚友千载余，斯心岂徒劳。","dynasty":"宋代","title":"送杜少柳起萃知遂宁府以高名千古重如山为韵"}
{"author":"韩元吉","content":"烟霄脉脉停机杼。双鹊飞来语。踏歌声转玉钩斜。好是满天风露、一池花。离多会少从来有。不似人间久。欢情谁道隔年迟。须信仙家日月、未多时。","dynasty":"宋代","title":"虞美人（七夕）"}
{"author":"韩元吉","content":"江南菊少开金色，只有霜葩杂御黄。乞得黄花真爱惜，明年賸种压群芳。","dynasty":"宋代","title":"偶兴四首"}
{"author":"韩元吉","content":"手种苍筤数竿，筑亭相与枕书看。故知落落非春事，直有青青共岁寒。一壑自欣幽意足，三年独得此君欢。萧然风露千寻影，搔首哦诗独凭栏。","dynasty":"宋代","title":"题苍筤亭"}
{"author":"韩元吉","content":"吏事纷俗语，新诗因难成。朝来见梅花，诗兴还自生。江头十日雨，云色开小晴。高山带微雪，北客眼为明。应怜此花开，与雪犹争衡。天公翦六出，未敌枝上英。萧然北窗下，冰壶看斜横。坐想南山中，晚风千树清。平生一尊酒，肯为桃李倾。幽香莫零落，送我扁舟行。","dynasty":"宋代","title":"对梅"}
{"author":"韩元吉","content":"未容君识得君诗，添我幽栖一段奇。会有吹嘘天上去，沈香亭北要新词。","dynasty":"宋代","title":"史十伯强浮沈市廛自号道人而笔力议论不可掩"}
{"author":"韩元吉","content":"怪底西风别，秋香一夜繁。攒金差可拟，揉蜡巧能抟。买地宜多种，移床且细看。江南篱菊晚，赖尔慰愁端。","dynasty":"宋代","title":"秋日杂咏六首"}
{"author":"韩元吉","content":"自古文章贤太守，江南只数苏州。而今太守更风流。熏香开画阁，迎月上西楼。见说宫妆高髻拥，司空却是遨头。五湖莫便具扁舟。玉堂红蕊在，还胜百花洲。","dynasty":"宋代","title":"临江仙（寄张安国）"}
{"author":"韩元吉","content":"咿轧篮不计肩，五更残梦尚悠然。红油盖重听朝雨，却似西江坐钓船。","dynasty":"宋代","title":"听雨"}
{"author":"韩元吉","content":"天际归云挟雨，江干乱木藏山。耳冷似听萧瑟，眼明惊见孱颜。","dynasty":"宋代","title":"次韵赵公直题米元晖画轴"}
{"author":"韩元吉","content":"春尚浅。谁把玉英裁翦。尽道梅梢开未遍。卷帘花满院。楼上酒融歌暖。楼下水平烟远。却似涌金门外见。絮飞波影乱。","dynasty":"宋代","title":"谒金门（春雪）"}
{"author":"韩元吉","content":"曲栏高槛倚崔嵬，要是仙京白玉台。云色自连鳷鹊动，天颜亦为近臣开。光翻午夜浑疑月，花满新春未数梅。自笑诗成无好语，但知缟带与银杯。","dynasty":"宋代","title":"次韵韩子师雪中二首其二"}
{"author":"韩元吉","content":"竹里疏枝总是梅。月白霜清，犹未全开。相逢聊与著诗催。要趁金波，满泛金杯。多病惭非作赋才。醉到花前，探得春回。明年公已在鸾台。看取春风，丹诏重来。","dynasty":"宋代","title":"一翦梅（叶梦锡席上）"}
{"author":"韩元吉","content":"风景新亭旧往还，谁能举目较河山。宦情老去秋多感，官事忙时夜始閒。窗外杭梧风瑟缩，竹间乱石雨淙潺。青灯已作江湖梦，同约归期早晚间。","dynasty":"宋代","title":"夜坐有感寄子云"}
{"author":"韩元吉","content":"如君绝足向风尘，顾我宜为途路人。阿买八分时自笑，阮瞻三语讵能新。狂谈尚欲嘲风伯，妙笔真堪赋洛神。得酒相寻那厌数，醉归官长示应嗔。","dynasty":"宋代","title":"次韵答沈明远"}
{"author":"韩元吉","content":"稠红乱紫正芳菲，寒食青门客自归。江上酒醒闻燕语，日斜睡足看花飞。功名老去真何在，丘壑平生岂愿违。尚喜系船探禹穴，稽山云淡雨霏霏。","dynasty":"宋代","title":"会稽道中有感"}
{"author":"韩元吉","content":"紫橐甘泉不愿留，虎符聊试海边州。长城底用骑围铁，下濑直须船有楼。草木已应知世望，江山好在得诗汉。春风桃李西溪路，宣室归来尚黑头。","dynasty":"宋代","title":"送张几仲知泰州"}
{"author":"韩元吉","content":"簿书有余閒，春日亦已永。况逢佳节休，朱墨得暂屏。名园跨江郊，危槛俯千顷。平芜雨初匀，弱柳风自整。芳寻寄萧散，意适忘醉醒。持觞挹花色，散策步林影。虽无歌舞妍，所爱亭馆静。佳辰天气清，泉水助幽冷。缅怀山阴会，修竹带崇岭，应知佳客临，怀抱均一骋。君看结绮地，茨棘翳眢井。当时擘牋人，正复对此景。江山几兴废，岁月侵老境。但愿中圣贤，畴能计钟鼎。","dynasty":"宋代","title":"上巳日与客游张园"}
{"author":"韩元吉","content":"乌鹊无声夜向阑，空庭插竹巧谁看。长生殿里金钗暖，百子池边五缕寒。梦破清风吹雨脚，醉余新月上林端。閒来不辨论时节，賸喜秋花共夕餐。","dynasty":"宋代","title":"七夕亚之置酒再用前韵"}
{"author":"韩元吉","content":"青云涂路本青毡，圣愿相期四十年。台阁久嗟君卧疾，山森空叹我华颠。伤心二女同新穴，拭目诸生续旧编。斗酒无因相活酹，朔风东望涕潸然。","dynasty":"宋代","title":"吕伯恭挽词"}
{"author":"韩元吉","content":"山静水逾响，我行清夜中。月华霜著地，云影浪摇空。有酒不惜醉，无人谁与同。嫦娥捣仙药，应厌广寒宫。","dynasty":"宋代","title":"步月"}
{"author":"韩元吉","content":"定交最早，叹西津几度，匆匆论别。世事浮云山万变，只有沧江横月。长忆追随，湖山好处，醉帽欹风雪。竹阴花径，兴来题尽桐叶。谁忆此地相逢，鬓毛君未白，眉添黄色。屈指烟霄归诏近，路入龙楼金碧。千载功名，一尊欢笑，会作他年说。倚天长剑，夜寒光透银阙。","dynasty":"宋代","title":"念奴娇（再用韵答韩子师）"}
{"author":"韩元吉","content":"勇退湖山地，心期白傅论。仙风占苍岭，乐土并桃源。壮节传交旧，儒科付子孙。修龄才八十，殄瘁只声吞。","dynasty":"宋代","title":"致政龙图给事吴公挽词二首"}
{"author":"韩元吉","content":"借屋复借竹，主人贫可知。清风时引酒，长日最须棋。墙缺秋声过，庭空月影随。遥怜对高节，幽独更题诗。","dynasty":"宋代","title":"寄题尹少稷借竹轩"}
{"author":"韩元吉","content":"精舍湖山外，天开万石林。五车娱晚岁，一壑遂初心。激水穿岩窦，栽花绕涧阴。佳名端不朽，挥泪记登临。","dynasty":"宋代","title":"叶少保挽词六首其四"}
{"author":"韩元吉","content":"烟霄脉脉停机杼。双鹊飞来语。踏歌声转玉钩斜。好是满天风露、一池花。离多会少从来有。不似人间久。欢情谁道隔年迟。须信仙家日月、未多时。","dynasty":"宋代","title":"虞美人（七夕）"}
{"author":"韩元吉","content":"益部烦分陕，金陵起御戎。逢时身已病，忧国志弥忠。廊庙訏谟外，丘园梦寐中。弹冠与归老，盛节有初终。","dynasty":"宋代","title":"故致政参政大资张公挽词三首"}
{"author":"韩元吉","content":"离觞不解醉，愁多令酒醒。别怀亦云恶，况此兄弟情。春风酿寒雨，十日未肯晴。回头易千里，江南短长亭。","dynasty":"宋代","title":"别子云"}
{"author":"韩元吉","content":"官事常忙心自閒，故应拄笏为西山。举头但觉来风月，著足何妨涉阓闤。振廪功成聊共醉，追锋诏下合俱还。须知苍翠看不尽，输我岩居画掩关。","dynasty":"宋代","title":"次韵张子仪仓司展翠亭"}
{"author":"韩元吉","content":"上圣询黄发，清时慨莫留。居中二千古，典外十三州。禁闼多闳议，筹帏裕远猷。交新半天下，注海泪空流。","dynasty":"宋代","title":"方务德侍郎挽词二首"}
{"author":"韩元吉","content":"紫陌犹千里，禅房自一家。翠深穿小径，红湿动迷花。络石寒梢乱，欹岩碧干斜。春江夜来雨，如为洗烟霞。","dynasty":"宋代","title":"易安斋"}
{"author":"韩元吉","content":"溪岸人家高下居，绕溪云树杂烟芜。故应曲水传佳句，还喜青松入画图。","dynasty":"宋代","title":"溪山堂次韵"}
{"author":"韩元吉","content":"献纳高门地，君王识履声。闽山歌惠政，蜀道憺威名。逝矣嗟天命，谁欤总国成。弟兄无六十，殄瘁亦堪惊。","dynasty":"宋代","title":"故端明尚书汪公挽词二首"}
{"author":"韩元吉","content":"梅欲开时，君欲去、花谁同折。应怅望、江津千树，晚烟明雪。花似故人相见好，人如塞雁多离别。待留君、重看水边花，花边月。台城路，山如阙。追往事，伤时节。但春风春雨，古人愁绝。多少扬州诗兴在，直须清梦翻胡蝶。问他年、谁记饮中仙，花应说。","dynasty":"宋代","title":"满江红（丁亥示庞祐甫）"}
{"author":"韩元吉","content":"堂前松竹挺千军，堂外青山万马群，横策时来按文阵，要须笔力起风云。","dynasty":"宋代","title":"又溪山堂次韵四首"}
{"author":"韩元吉","content":"当年卓鲁盛材猷，循吏声名始一州。功在龙津看雨施，风行金穴见钱流。褒庸合上清华贯，奏谭俄惊疾病留。嶷嶷诸郎富儒雅，盖棺十世可无愁。","dynasty":"宋代","title":"故提点判院魏公挽词"}
{"author":"韩元吉","content":"沈香亭上示传宣，斗酒挥毫自百篇。研雪新蒲瓯弄碧，遥知独酌意悠然。","dynasty":"宋代","title":"重午斋宿读蔡迨文编以酒馈之"}
{"author":"韩元吉","content":"十年计拙未能伸，四海滔滔总是津。但得有山供醉眼，不忧无地著寒身。莺花撩乱空三月，风雨凄凉过几旬。莫道衡阳无雁信，故应时有北来人。","dynasty":"宋代","title":"次韵子云途中见寄"}
{"author":"韩元吉","content":"西山如层城，壁立有坚对。逶迤雉堞出，一水相萦带。诛茅发颓垣，偶与嘉景会。天风无边来，云日为破碎。谁能了蘋末，直欲跨鹏背。飘然压尘土，九壤真一块。王乔幸齐驱，御寇亦同载。不知吏役缚，且乐公事退。春光到花木，栏槛惬清快。相期睨南溟，整我飞霞佩。","dynasty":"宋代","title":"凌风亭"}
{"author":"韩元吉","content":"江上潮声日夜来，相望踪迹共尘埃。乱花洗雨红成阵，叠嶂连天翠作堆。山市放歌知屡醉，沙津独步想千回。松林月出溪桥夜，犹忆当年对野梅。","dynasty":"宋代","title":"寄梁士衡"}
{"author":"韩元吉","content":"吾州富佳山，修竹连峻岭。居然缚尘埃，一见辄心醒。岂知刺史宅，跬步閟清景。古木盘城隅，石径幽且迥。当年徐常待，坐爱云水冷。溪南群峰秀，矗矗锥出颖。郑公闭阁暇，独步毘庐顶。曰此气象殊，逍遥步方永。唤客倒清樽，燃薰煮奇茗。庭空无一事，宾吏绝干请。佳处由渐入，斯语烦记省。渊明尝有语，结庐向人境。恍如白莲社，挥尘对宗炳。谁云忙里閒，要识动中静。我来款妙论，散策步林影。心田豁丛茅，气马罢征骋。他时记棠阴，老意亦深肯。","dynasty":"宋代","title":"题郑舜举蔗庵"}
{"author":"韩元吉","content":"踏雪冲寒遍几州，岂妨乘兴作清游。风横白鹭歌琼树，月满青山问钓舟。梦绕征途浑历历，老谙世事总悠悠。尘埃鞅掌君休恨，自有诗轻万户侯。","dynasty":"宋代","title":"李子永惠道中诗卷"}
{"author":"韩元吉","content":"湖岸见亭馆，谁家长锁门。主人宁好事，渌水但名园。借我安茅屋，容君共酒樽。风波正奔走，独立望江村。","dynasty":"宋代","title":"过松江寄务观五首"}
{"author":"韩元吉","content":"卞山苕水共苍苍，中有先生万古堂。早岁英名类终贾，墓年收寿到刘杨。人琴遂欲成千载，鸡酒犹能酹一觞。身后遗编尚尘积，丰碑谁复付中郎。","dynasty":"宋代","title":"望卞山怀石林翁"}
{"author":"韩元吉","content":"金貂七叶谁能必，石椁三年计自愚。得鹿覆樵真一梦，求鱼缘木信狂图。","dynasty":"宋代","title":"圣政更新诏书正告讦之罪因得小诗十首"}
{"author":"韩元吉","content":"道学尊闾里，衣冠见伟人。鸡群真野鹤，麇角目祥麟。谠论追前辈，清时识诤臣。他年激贪懦，风动霅溪滨。","dynasty":"宋代","title":"周元特詹事挽词二首其一"}
{"author":"韩元吉","content":"节概存先烈，文才蔼儁声。弟兄联膴仕，父子擅英名。密勿栖郎省，光华拥使旌。甘泉虚从橐，曾未席恩荣。","dynasty":"宋代","title":"挽傅安道郎中词二首"}
{"author":"韩元吉","content":"潋潋桂华满，摇落楚江秋。去年今夜，相望千里一扁舟。满目都门风露。离别凄凉几度。霜雪渐盈头。山水最佳处，常恨不同游。少年约，谈笑事，取封侯。田园归晚，休问适不用吾谋。身外功名何处。屈指如今老去。无梦到金瓯。剩买五湖月，吹笛下沧洲。","dynasty":"宋代","title":"水调歌头（次韵子云惠山见寄）"}
{"author":"韩元吉","content":"著雨柔桑暗，吹风小麦齐。江深涵日净，野阔并云低。车马能相问，琴书故可携。村村花自好，不奈子规啼。","dynasty":"宋代","title":"閒居遣兴"}
{"author":"韩元吉","content":"我住城南君在西，柴门草长与人齐。不妨共踏溪津路，日日云山入杖藜。","dynasty":"宋代","title":"访吴元鼎如村五首"}
{"author":"韩元吉","content":"味道苏仙井，言归鬓尚青。仅周新甲子，还仰旧仪刑。秘殿欣疏宠，华钟待勒铭。追随樽酒地，愁绝最高亭。","dynasty":"宋代","title":"叶梦锡丞相挽词二首"}
{"author":"韩元吉","content":"七十已过半，所向意不如。一官计大州，仆仆畏简书。酒薄不可醉，歌舞见已疏。亦有淡生活，诗成自相纾。池面数尺地，荆棘试翦除。为觅桃李花，养根待春初。日暮公事已，呼童细耘锄。稍稍净朽壤，依依列荒墟。岁月能几何，坐见红绮舒。更须土脉动，艺柳分芙蕖，赏心固难事，寓目良有余。即此且痛饮，三年翼安居。勿言传舍耳，吾生亦遽庐。苟无名利著，朝市均樵渔。","dynasty":"宋代","title":"连日得杂花数株艺之池亭感而有作"}
{"author":"韩元吉","content":"虬龙舞云端，风雨来海上。尚想堂中人，诗成一回向。","dynasty":"宋代","title":"遗直堂六首"}
{"author":"韩元吉","content":"月出千山卷暮云，遥知玉节会江滨。便应击楫酬今日，不用然犀叹昔人。烟外笛声谁送晚，水边花影自迎春。风流三百年无此，况有清诗句法新。","dynasty":"宋代","title":"次韵吴明可与史致道会饮牛渚"}
{"author":"韩元吉","content":"野桥曲折渡千回，古寺悬知水面开。一夜寒声喧客枕，却疑风雨转山来。","dynasty":"宋代","title":"宿石桥闻水声"}
{"author":"韩元吉","content":"白马冈前眼渐开，黄龙府外首空回。殷勤父才绍相识，只问天兵早晚来。","dynasty":"宋代","title":"望灵寿致拜祖茔"}
{"author":"韩元吉","content":"何许江山发兴长，浑疑庐阜对彭郎。胸中丘壑元萧爽，笔下烟波故渺茫。落落疏松长映座，冥冥飞雨欲侵床。冷然已作华胥梦，便有群仙到枕旁。","dynasty":"宋代","title":"次韵曾吉甫题画屏风"}
{"author":"韩元吉","content":"寓意平生止墨卿，转喉无奈触钱神。敢将名利期当世，直欲文章似古人。积雨尚添门外辙，颠风不扫甑间尘。倦游傥有凌云赋，肯为黄金巧致身。","dynasty":"宋代","title":"病中放言五首"}
{"author":"韩元吉","content":"北窗松竹夜萧骚，诗就呼儿进浊醪。睡美不知新雨足，晓来南涧水声高。","dynasty":"宋代","title":"晨兴"}
{"author":"韩元吉","content":"金银楼阁认蓬莱。晓烟开。上崔嵬。风引孤帆，谁道却船回。鹏翼倚天鳌背稳，惊浪起，雪成堆。翩翩黄鹤为谁来。醉持杯。共徘徊。四面江声，脚底隐晴雷。织女机头凭借问，何处更、有琼台。","dynasty":"宋代","title":"江神子（金山会饮）"}
{"author":"韩元吉","content":"有身自觉皆为患，了事从来却号痴。贫里定知强健乐，未妨斗酒百篇诗。","dynasty":"宋代","title":"卧病"}
{"author":"韩元吉","content":"江南雪里花如玉。风流越样新装束。恰恰缕金裳。浓熏百和香。分明篱菊艳。却作妆梅面。无处奈君何。一枝春更多。","dynasty":"宋代","title":"菩萨蛮（腊梅）"}
{"author":"韩元吉","content":"雨歇云如隔座屏。薰风摇动一天青。今年五十平头过，又喜清歌洗耳听。浮世事，绝曾经。此生应直斗牛星。且倾田舍黄鸡酒，敢望君家白玉庭。","dynasty":"宋代","title":"鹧鸪天"}
{"author":"韩元吉","content":"十日风斜雨更横，一春能得几新晴。便须蜡屐穿花去，葛惜障泥傍水行。酒兴未妨随处发，诗狂賸判隔年程。醉来乞得西山药，彷佛云间吹凤笙。","dynasty":"宋代","title":"次韵赵仲绩久雨夜坐有感二首"}
{"author":"韩元吉","content":"弹铗功名易白头，归欤未佃五湖舟。送君与我皆为守，到处逢山且纵游。薄日连云千幛晓，斜风吹雨一江秋。买鱼斫鱠垂虹上，更为今年好景留。","dynasty":"宋代","title":"松江别范至能朱伯阳"}
{"author":"韩元吉","content":"故人招我千山里，也有仙葩巧送春。麝馥染衣金缕重，酒红生粉玉肌匀。洛城景物知谁纪，寒食风光独处新。莫把天香调行客，晓妆留与绿窗人。","dynasty":"宋代","title":"陆子逸惠桃花戏赠"}
{"author":"韩元吉","content":"酒难忘处能消日，雨不愁时任戴星。欲和新诗无好语，竹窗灯火夜晶荧。","dynasty":"宋代","title":"八冬苦雨祷晴幸应刘若讷惠诗为贺因次其韵"}
{"author":"韩元吉","content":"楼头晚鼓。佳人莫唱黄金缕。良宵镫火还三五。肠断扁舟，明日江南去。离觞欲醉谁能许。风前蝶闹蜂儿舞。明年此夜知何处。且插梅花，同听画檐雨。","dynasty":"宋代","title":"醉落魄/一斛珠其一务观席上索赋"}
{"author":"韩元吉","content":"山城一雨足，水满高下塘。好风从西来，萧然终夕凉。娈彼池间莲，当轩洗红妆。官事无时休，涉笔雁鹜行。岂知青云客，夙驾游宝坊。坐厌市井尘，步寻松桂香。阴崖有灵湫，玉简帝所藏。摘石收涧碧，梯空撷林芳。金盘荐麟脯，冰壶注瑶浆。更语妙道根，宝篆开函琅。路转九曲溪，著足千仞冈。旧闻井中丹，清宵发神光。直欲饵碧霞，谁能捣玄霜。朝来得君诗，险韵句复长。使我鸿鹄心，欻为天际翔。仙人亦举手，笑我徒奔忙。语默付一笑，物我当两忘。独携非有生，但醉无何乡。","dynasty":"宋代","title":"次韵韩子师游三洞过赤松"}
{"author":"韩元吉","content":"海内推耆德，朝端蔼直声。金辉馀烈火，玉价自连城。正色消群枉，高风耸后生。君王问黄发，犹仅陟台衡。","dynasty":"宋代","title":"故致政参政大资张公挽词三首其一"}
{"author":"韩元吉","content":"双溪岩曲芦江岸，每见君诗句益奇。渐喜青云今得路，岂妨白云尚摛词。断蛟入海功何壮，披腹排云世共知。斫却月肿丹桂手，朝阳应占凤凰枝。","dynasty":"宋代","title":"姜特立寄近诗"}
{"author":"韩元吉","content":"去年雪里共清游，萧子酣歌几唱酬。竹叶又看新酿熟，梅花还作暗香浮。青衫尚想君奔走，短褐空嗟我滞留。南北两峰银色界，不应孤负水边楼。","dynasty":"宋代","title":"雪中走笔寄邓延硕"}
{"author":"韩元吉","content":"剩买青春不费钱，眼明江静月争妍。诗人每负梅花债，屈指今年第一篇。","dynasty":"宋代","title":"晖仲惠梅花数枝其四"}
{"author":"韩元吉","content":"鼙鼓初归塞上师，京江酒美胜年时。春来逆旅真无事，身到名山合有诗。石底於菟穷作穴，泉间科斗闹成池。荒寒景色君休问，后日应怀此客随。","dynasty":"宋代","title":"与苏训直约游招隐寺"}
{"author":"韩元吉","content":"江湖多青山，舟楫长往还。山色难送客，不如住山间。","dynasty":"宋代","title":"送庞佑甫五首"}
{"author":"韩元吉","content":"野竹漫山水漫门，未离城市却如村。何须更问柴桑陌，三径虽寒菊尚存。","dynasty":"宋代","title":"访吴元鼎如村五首"}
{"author":"韩元吉","content":"我住城南君在西，柴门草长与人齐。不妨共踏溪津路，日日云山入杖藜。","dynasty":"宋代","title":"访吴元鼎如村五首"}
{"author":"韩元吉","content":"经旬泥潦路难乾，烟袅长林雨暗山。常笑诗人愁屋漏，却思寒士与千间。","dynasty":"宋代","title":"访吴元鼎如村五首"}
{"author":"韩元吉","content":"昔年曾叹马相如，才气飘飘赋子虚。未怪家贫徒四壁，先生四壁僦人居。","dynasty":"宋代","title":"访吴元鼎如村五首"}
{"author":"韩元吉","content":"我生甲子幸君同，君自臞仙我秃翁。要拍铜鞮论岁月，莫嫌相对只诗穷。","dynasty":"宋代","title":"访吴元鼎如村五首"}
{"author":"韩元吉","content":"今岁西湖上，经行始此回。轻烟认花柳，细雨识楼台。春半已多日，官閒能自来。情知欠樽酒，倚杖且徘徊。","dynasty":"宋代","title":"丰乐楼"}
{"author":"韩元吉","content":"逢人似相识，初不辨名字。折腰致寒暄，但道久暌异。归来省眉目，彷佛犹梦寐。自非知心交，君辈定难记。将无半面别，正恐呼声似。中年况多忘，错认固无意。典刑要深思，摸索岂难事。尚想睢阳公，一见了奴隶。","dynasty":"宋代","title":"逢人"}
{"author":"韩元吉","content":"十载栖迟櫑具客，一生憔悴扊扅歌。典衣不为沽春酒，平昔无诗博饭箩。","dynasty":"宋代","title":"俸金既尽家人问所质物戏答"}
{"author":"韩元吉","content":"广文官冷酒钱空，平日清樽一笑同。苦忆车公来座上，翻成王老隐墙东。定中示病应非病，诗里能穷有底穷。凉月满天新雨足，试凭檄语愈头风。","dynasty":"宋代","title":"伏日诸君小集沈明远以小疾不预作诗戏之"}
{"author":"韩元吉","content":"田园未办各身谋，兄弟今成迭云留。游宦三年方启足，寄书千字又从头。白云不定山容晚，碧水无穷树色秋。回首寺桥同社客，想因明月话离愁。","dynasty":"宋代","title":"赴信幕寄子云叔{唤口换日}及同寺"}
{"author":"韩元吉","content":"剩买青春不费钱，眼明江静月争妍。诗人每负梅花债，屈指今年第一篇。","dynasty":"宋代","title":"晖仲惠梅花数枝其四"}
{"author":"韩元吉","content":"桓温将死谢安起，霍氏初除魏相来。谁与圣君安大业，巍巍廊庙可无材。","dynasty":"宋代","title":"圣政更新诏书正告讦之罪因得小诗十首"}
{"author":"韩元吉","content":"不恨绿阴桃李过，酴醿正向人开。一尊清夜月徘徊。花如人意好，月为此花来。未信人间香有许，却疑同住瑶台。纷纷残雪堕深杯。直教攀折尽，犹胜酒醒回。","dynasty":"宋代","title":"临江仙（酴醿）"}
{"author":"韩元吉","content":"江南秋尽犹无菊，只有幽香满岩谷。纷纷千树散黄金，翠叶离披剪寒玉。繁枝疑从缺月堕，嫩叶不受微风触。芳枝冷淡谁与妍，雾雨阴晴自膏沐。不妨松竹共行伍，要使芝兰尽臣仆。小山有句嗟未尽，骚经已断谁能续。每至凋零足惆怅，尚喜炉薰驻余馥。为君扫地斗量归，犹胜胡椒夸百斛。","dynasty":"宋代","title":"同尹少稷赋岩桂"}
{"author":"韩元吉","content":"高岩跨层巅，一径入苍翠。三休彻上头，却立睨平地。当年宝藏兴，中夜出光气。至今石疑裂，篝火尚能记。盈虚谁可测，开阖神自秘。空房有残僧，肌冷夜无寐。","dynasty":"宋代","title":"南涧"}
{"author":"韩元吉","content":"献纳高门地，君王识履声。闽山歌惠政，蜀道憺威名。逝矣嗟天命，谁欤总国成。弟兄无六十，殄瘁亦堪惊。","dynasty":"宋代","title":"故端明尚书汪公挽词二首"}
{"author":"韩元吉","content":"人将妆额半凌晨，天与仙风自绝尘。岁晚相逢有如此，为君传取雪中真。","dynasty":"宋代","title":"栽梅"}
{"author":"韩元吉","content":"四海双兄弟，南来几别离。未成春草梦，先动白云思。涕泪三年隔，风尘数月期。生涯奔走里，卜筑定何时。","dynasty":"宋代","title":"送子云五首"}
{"author":"韩元吉","content":"九门叠璧耀朝暾，不比千灯作上元。天与蕊珠开汉殿，人将冰玉奉尧樽。寒威已觉边声静，春意都随诏语温。夜入蔡州飞将在，肯容敌骑妄称尊。","dynasty":"宋代","title":"次韵韩子师雪中二首"}
{"author":"韩元吉","content":"我行蓬莱巅，俛首见月窟。谁言沧海深，涉之不濡袜。颓波惊鱼龙，起舞相荡潏。众真为一笑，黄雾生绛阙。独乘风中天，蹙踏波上月。","dynasty":"宋代","title":"远游十首其一"}
{"author":"韩元吉","content":"寒梢到地不肯屈，迸笋出檐还作行。故庆余韵占风月，要自劲节含冰霜。","dynasty":"宋代","title":"次韵李平叔直舍竹二绝句"}
{"author":"韩元吉","content":"平昔长材未一施，尚馀嘉誉蔼天支。事亲养志人争仰，教子成名世共推。盛德故应传后裔，清规谁为勒丰碑。华林冈下寒泉水，隐隐雷声纪孝思。","dynasty":"宋代","title":"挽故钤辖赵公彦远词"}
{"author":"韩元吉","content":"十年天壤间，久矣闻公名。词华少陵系，臭味修水甥。一著獬廌冠，谠论惊纵横。九卿固美秩，不如偃专城。","dynasty":"宋代","title":"送杜少柳起萃知遂宁府以高名千古重如山为韵"}
{"author":"韩元吉","content":"恶复凶终事久知，岂知圣断不逾时。小儒未叹周南滞，但喜逢人敢说诗。","dynasty":"宋代","title":"圣政更新诏书正告讦之罪因得小诗十首"}
{"author":"韩元吉","content":"行乐须春事，微官日自忙。轻云弄天色，细雨出风光。筠甲连山破，林髯夹道苍。拟寻花岛去，更待茗芽香。","dynasty":"宋代","title":"次韵赵任卿至北苑二首"}
{"author":"韩元吉","content":"雪暮来无际，长吟坐北窗。未嫌光夺月，先恐势填江。云色生冰柱，风声倒石矼。疏帘才的皪，破屋渐铮鏦。始讶乌能白，旋惊马尽{左马右龙}。会朝琼饰弁，猎较素绸杠。玉帝开宫阙，瑶姬拥旋幢。仰空蜂作阵，窥径蝶成双。价重连城璞，明逾钉壁釭。冷烟纷莫辨，冻溜不成淙。计拙夸辽豕，涂穷笑越尨。载牛迷象齿，覆鹿误羊羫。酪乳浮茶卢。花瓷莹鼓椌。崖枯频畏住，鹄瘦暂胮肛。共想周王宴，谁虞汉使降。献衣知念札，加璧殆追逄。蹇驷深忧没，篮舆重莫扛。淹钟应预赐，增斗定先撞。短日栖穷巷，丰年卜万邦。缁尘异羁旅，华发逐耆厖。处士欣寻戴，参军岂遇庞。裘穿心易怯，履败足微跫。荷笠閒垂钓，回船稳系樁。清狂晨仄帽，泥饮屡空缸。酬唱才皆敌。歌嘲笑语或哤。闭门嗟懒惰，授简愧愚憃。戈戟森磨厉，韶钧富击挫。絮盐翻雅况，兰竹变新腔。取醉华灯烂，催归戍鼓鼙。晴檐成夜雨，更听陇头泷。","dynasty":"宋代","title":"少稷家观雪赋江字三十韵"}
{"author":"韩元吉","content":"竹里疏枝总是梅。月白霜清，犹未全开。相逢聊与著诗催。要趁金波，满泛金杯。多病惭非作赋才。醉到花前，探得春回。明年公已在鸾台。看取春风，丹诏重来。","dynasty":"宋代","title":"一翦梅（叶梦锡席上）"}
{"author":"韩元吉","content":"少年薄宦几东西，送汝临岐意尚迷。作尉未嗟官职小，致身当与古人齐。短篷载雪看梅蕊，古驿冲风信马足。尔父渐衰吾已老，寄书时一到南溪。","dynasty":"宋代","title":"送泽赴新涂尉"}
{"author":"韩元吉","content":"牛渚青山路，衰迟旧往来。西风动黄叶，朔雪记寒梅。戍鼓边城近，楼船猛士催。然犀不用照，拔剑忆澹台。","dynasty":"宋代","title":"送温伯玉二首其二"}
{"author":"韩元吉","content":"制邑腾嘉誉，升平遂一州。雍容持从橐，慷慨动宸旒。相业看调鼎，兵机久运筹。勋庸元未究，湖海泪空流。","dynasty":"宋代","title":"叶梦锡丞相挽词二首"}
{"author":"韩元吉","content":"雷出九地底，化为万鼓鼙。豕首柄石斧，剨然四海驰。夔{魁斗换虚}与罔象，辟除靡有遗。无私乃帝令，负雨多随之。苟能仆夷伯，何怨儿女为。","dynasty":"宋代","title":"远游十首"}
{"author":"韩元吉","content":"拱揖消狂冠，从容奉两宫。临危几谢传，忍事实娄公。陶冶无偏党，经纶尽朴忠。再来金鼎地，高卧亦成功。","dynasty":"宋代","title":"故赠太师丞相文恭陈公挽词二首"}
{"author":"韩元吉","content":"银河翻浪拍空流，玉女停梭清露秋。天上一年真一日，人间风月自生愁。","dynasty":"宋代","title":"七夕"}
{"author":"韩元吉","content":"密竹疏松一水边，高舂自占曲肱眠。心如古井真无浪，迹似寒灰岂复然。舌在未应甘寂寞，地偏犹可小回旋。春风又绿澉塘草，清梦从今只惠连。","dynasty":"宋代","title":"元夔以诗留别用韵示之"}
{"author":"韩元吉","content":"湖里驾鹅亦洞天，最奇山下石坳泉。一泓自觉寒光净，六月都无暑气煎。清似锡峰藏雨露，迥如篁岭閟风烟。壁端旧乏骚人句，从此须君妙墨传。","dynasty":"宋代","title":"次韵沈驹甫观石井"}
{"author":"韩元吉","content":"恶复凶终事久知，岂知圣断不逾时。小儒未叹周南滞，但喜逢人敢说诗。","dynasty":"宋代","title":"圣政更新诏书正告讦之罪因得小诗十首"}
{"author":"韩元吉","content":"气概青云上，声华碧海边。交游俱得雀，伯仲总能贤。幕府宁淹薄，诸公肯荐延。功名第迟速，强饭且加鞭。","dynasty":"宋代","title":"送张仲良二首"}
{"author":"韩元吉","content":"榕叶青青荔子红，三山十寺粤王宫。诵君好句浑如画，寄我清游梦想中。","dynasty":"宋代","title":"姜特立寄诗编为赋四首"}
{"author":"韩元吉","content":"五斗由来岂疗贫，尚应拄笏对秋云。未嗟薄宦来还去，但觉频年我送君。舍北水生思共赏，淮南米贱好相闻。白鱼青笋平生事，愁绝江寒雁影分。","dynasty":"宋代","title":"送吕令防赴海门宰"}
{"author":"韩元吉","content":"灵旗出江淮，犀甲下秦陇。天声毙狂酋，百战有余勇。手敛权贵避，胆落将士惧。谁欤任司直，用舍系轻重。","dynasty":"宋代","title":"送杜少柳起萃知遂宁府以高名千古重如山为韵"}
{"author":"韩元吉","content":"烟里微茫第一山，眼明白塔俯沧湾。尘埃满面三千里，一笑相看似梦间。","dynasty":"宋代","title":"初见龟山塔"}
{"author":"韩元吉","content":"平昔长材未一施，尚馀嘉誉蔼天支。事亲养志人争仰，教子成名世共推。盛德故应传后裔，清规谁为勒丰碑。华林冈下寒泉水，隐隐雷声纪孝思。","dynasty":"宋代","title":"挽故钤辖赵公彦远词"}
{"author":"韩元吉","content":"新笋成行嫩菊生，故人为作小轩名。十年敢旌麾意，两部空遗鼓吹声。世事如尘纷过眼，风光和酒最关情。曲肱不作南柯梦，槐影阴阴枕簟清。","dynasty":"宋代","title":"晓霁再用前韵二首"}
{"author":"韩元吉","content":"风浪白如屋，垂虹烟霭间。清心太湖水，满眼洞庭山。放鹤迎人舞，飞鸥伴我閒。是中有佳句，诗思未容悭。","dynasty":"宋代","title":"过松江寄务观五首其二"}
{"author":"韩元吉","content":"半亩方园水到门，地偏人静恰如村。声名不用卿王衍，文字真能仆屈原。举世知君如我少，平生学道欲谁论。何时共结柴桑社，篱下烽来菊正繁。","dynasty":"宋代","title":"过庞佑甫"}
{"author":"韩元吉","content":"百岁休论七十稀，羡君林壤得熙怡。赋归已久同元亭，至乐真能慕启期。一壑过人聊自足，万钟于我亦何思。故应不羡纡朱贵，带索行歌世未知。","dynasty":"宋代","title":"题金元鼎至乐堂"}
{"author":"韩元吉","content":"西风吹暮雨。正碧树凉生，送君南浦。蝉声带残暑。满高林斜照，暝烟横渚。故乡路阻。更秋入、江城雁渡。怅天涯、几许闲愁，对酒共成羁旅。休问功名何在，绿鬓吴霜，素衣尘土。离觞缓举。收玉箸，听金缕。叹凌云才调，乌丝阑上，省把清诗漫与。见洛阳、年少交游，倩君寄语。","dynasty":"宋代","title":"瑞鹤仙（送王季夷）"}
{"author":"韩元吉","content":"天公岂相撩，馈以万顷玉。朝来一堪煮。茗碗荐新菊。窗中有佳致，一水卧寒绿。城闉閴在眼，况复见岩谷。相过二三子，共喜醅翁熟。狂歌且暂醉，夜半还秉烛。犹胜杜陵翁，山中掘黄独。","dynasty":"宋代","title":"雪中以独钓寒江雪分韵得独字"}
{"author":"韩元吉","content":"客里亲朋别，诗成倍黯然。春风动花柳，归路绕云烟。共绝过门盗，俱无使鬼钱。生涯知底许，消息幸频传。","dynasty":"宋代","title":"送张仲良二首其一"}
{"author":"韩元吉","content":"炉火深红腊炬明，打窗风雪正纵横。瓦瓶旋注山泉满，却作潇潇细雨声。","dynasty":"宋代","title":"夜雪"}
{"author":"韩元吉","content":"堂前松竹挺千军，堂外青山万马群，横策时来按文阵，要须笔力起风云。","dynasty":"宋代","title":"又溪山堂次韵四首"}
{"author":"韩元吉","content":"族绪彫零不计年，户曹一眷更萧然。恨无收敛冠巾计，送汝安心稳坐禅。","dynasty":"宋代","title":"航弟自广润省坟金华作二绝句送之"}
{"author":"韩元吉","content":"船窗初日弄晖晖，起坐胡床自揽衣。无数青山随岸改，几声幽鸟唤人归。鸥盟好在重游戏，蝶梦惊回果是非。便拟走书闻稚子，归来同买钓鱼矶。","dynasty":"宋代","title":"夜宿斜溪闻杜鹃"}
{"author":"韩元吉","content":"他年曾作社中人，肮脏归来白发新。阔别常思共杯酌，旧交那得更比邻。黄鸡白酒可劳劝，青笋乌椑未绝贫。恨不从君语终夕，空斋愁坐独伤神。","dynasty":"宋代","title":"闻吴端朝作真率集"}
{"author":"韩元吉","content":"江南菊少开金色，只有霜葩杂御黄。乞得黄花真爱惜，明年賸种压群芳。","dynasty":"宋代","title":"偶兴四首"}
{"author":"韩元吉","content":"道学尊闾里，衣冠见伟人。鸡群真野鹤，麇角目祥麟。谠论追前辈，清时识诤臣。他年激贪懦，风动霅溪滨。","dynasty":"宋代","title":"周元特詹事挽词二首其一"}
{"author":"韩元吉","content":"巨轴载厚地，沈沈惟九幽。日月所不烛，鬼神或拘囚。负臣与支祁，亦为舜禹忧。靦彼世上儿，对面行奸偷。国章幸可脱，天刑此焉投。","dynasty":"宋代","title":"远游十首"}
{"author":"韩元吉","content":"流水当阶山对门，拟寻茅屋住荒村。谁怜九里松间路，犹有人间市井喧。","dynasty":"宋代","title":"西湖绝句戏题"}
{"author":"韩元吉","content":"草草重阳节，黄花惜未开。故人犹有酒，行客且衔杯。日落蛩声苦，云低雁影来。南山足佳气，独立意徘徊。","dynasty":"宋代","title":"秋日杂咏六首"}
{"author":"韩元吉","content":"政誉京江口，威名岘首山。折冲章贡外，制胜汉淮间。零落金闺彦，凄凉玉笋班。文章与功业，未老竟长閒。","dynasty":"宋代","title":"故宫使待制侍郎陈公挽词二首"}
{"author":"韩元吉","content":"潮阳初谪八千里，中令俄成十九年。地下修文应泚笔，卫公精爽故依然。","dynasty":"宋代","title":"圣政更新诏书正告讦之罪因得小诗十首"}
{"author":"韩元吉","content":"客里亲朋别，诗成倍黯然。春风动花柳，归路绕云烟。共绝过门盗，俱无使鬼钱。生涯知底许，消息幸频传。","dynasty":"宋代","title":"送张仲良二首其一"}
{"author":"韩元吉","content":"昔年曾叹马相如，才气飘飘赋子虚。未怪家贫徒四壁，先生四壁僦人居。","dynasty":"宋代","title":"访吴元鼎如村五首"}
{"author":"韩元吉","content":"香炉峰下异香风，长忆幽芳梦寐通。渴雨旋倾茶作碗，护霜新织翠成笼。丹青点缀琼瑶上，兰麝飞浮锦绣中。花品曏来谁第一，似挼玉蕊间鞓红。","dynasty":"宋代","title":"次韵余寺正瑞香花"}
{"author":"韩元吉","content":"道学尊闾里，衣冠见伟人。鸡群真野鹤，麕角目祥麟。谠论追前辈，清时识诤臣。他年激贫懦，风动霅溪滨。","dynasty":"宋代","title":"周元特詹事挽词二首"}
{"author":"韩元吉","content":"细雨弄中秋。雨歇烟霄玉镜流。唤起佳人横玉笛，凝眸。收拾风光上小楼。烂醉拚扶头。明日阴晴且漫愁。二十四桥何处是，悠悠。忍对嫦娥说旧游。","dynasty":"宋代","title":"南乡子（中秋前一日饮赵信申家）"}
{"author":"韩元吉","content":"秋尽暑犹剧，今朝凉意断。轻阴能障日，小雨不生尘。庶壑时投策，看云一岸巾。邻僧问何往，茗果愧情亲。","dynasty":"宋代","title":"山行"}
{"author":"韩元吉","content":"呼吸为阴阳，动静乃天地。犹然一身间，至理无弗备。苍龙驾白虎，昼夜分六气。坎离会精神，否泰本仁义。吾师不吾欺，持以御一世。","dynasty":"宋代","title":"远游十首"}
{"author":"韩元吉","content":"堂前面群山，堂下俯流水。扬雄一区宅，岁晚休在此。将无山水佳，更为风物美。城隅三家渡，华屋照清泚。举手招梅仙，低头叫陆子。前松后梧竹，左桂右兰芷。江花漾茶瓯，岩树排棐几。客来索无有，樽酒间图史。不作隐士庐，合号君子里。吾人天潢秀，时至当决起。饱餐南岳芋，閒曳东郭履。山名不负侬，因之得名字。弹垸坷前卜，问舍真早计。笑杀陶渊明，酒资良未遂。","dynasty":"宋代","title":"赵仲缜梅川"}
{"author":"韩元吉","content":"填空密雪借风威，深闭蓬窗昼掩扉。待学仙人乘鹤驾，未容寒士泣牛衣。连篇妙语千金重，满合黄柑数寸围。细酌清樽酬夜月，更看庭树作花飞。","dynasty":"宋代","title":"次韵黄文铡秀才雪中诒且惠新柑"}
{"author":"韩元吉","content":"早辱交情厚，年来事辄同。自知荣宦拙，甘为好诗穷。凫雁且依不，马牛还信风。故应怀李白，但欲老江东。","dynasty":"宋代","title":"寄题德庄二首"}
{"author":"韩元吉","content":"觥船相对百分空，京口追随似梦中。落纸云烟君似旧，盈巾霜雪我成翁。春来茗叶还争白，腊尽梅梢尽放红。领略溪山须妙语，小迂旌节上凌风。","dynasty":"宋代","tags":"离别，饮酒，忆旧，感慨","title":"送陆务观福建提仓"}
{"author":"韩元吉","content":"香炉峰下异香风，长忆幽芳梦寐通。渴雨旋倾茶作碗，护霜新织翠成笼。丹青点缀琼瑶上，兰麝飞浮锦绣中。花品曏来谁第一，似挼玉蕊间鞓红。","dynasty":"宋代","title":"次韵余寺正瑞香花"}
{"author":"韩元吉","content":"灵旗出江淮，犀甲下秦陇。天声毙狂酋，百战有余勇。手敛权贵避，胆落将士惧。谁欤任司直，用舍系轻重。","dynasty":"宋代","title":"送杜少柳起萃知遂宁府以高名千古重如山为韵"}
{"author":"韩元吉","content":"德履无遗恨，弦歌有去思。养亲三釜乐，作郡十年迟。壮志沈黄壤，英游闭赤墀。丰碑颂遗爱，谁为继罗池。","dynasty":"宋代","title":"宋传道挽词二首"}
{"author":"韩元吉","content":"银似豪家没奈何，玉成高垒更巍峨。残年共拟看三白，酌我从今未厌多。","dynasty":"宋代","title":"次韵郑守舜举喜雪四首"}
{"author":"韩元吉","content":"一度难逢佳节，今年两度重阳。菊花犹折御衣黄。莫惜危亭更上。况有飞觞滟玉，从教醉帽吹香。兴来相与共清狂。频把新词细唱。","dynasty":"宋代","title":"西江月（闰重阳）"}
{"author":"韩元吉","content":"文笔超然自不群，胸中韬略未全陈。讵应远致岭南士，会见来清塞北尘。桂海接天聊纵目，火云堆露正关身。元戎在昔同科彦，一鹗飞书上紫宸。","dynasty":"宋代","title":"送潘元夙教授钦州"}
{"author":"韩元吉","content":"水阔湖南道，春深可当游。鸟声喧绿树，花影趁行舟。短袖那容舞，良畴不易谋。有亲垂白发，敛板未应羞。","dynasty":"宋代","title":"送子云五首"}
{"author":"韩元吉","content":"甲长神京冠，王封异姓优。风云开杰阁，水月转芳洲。种玉阶庭盛，挥金族绪周。诸郎自持橐，衮衮尚公侯。","dynasty":"宋代","title":"故太师和王挽诗三首"}
{"author":"韩元吉","content":"穷腊逢三白，山城两换年。破寒初淅沥，作态正翩翾。倚杖心逾喜，搔头意自便。直疑填巨壑，岂惜沍长川。宫粉惭施白，仙禽恨夺狡。银床凝露绠，玉柱涩风弦。径满巇难认，窗虚隙易穿。共寻瑶草路，俱诵蕊珠篇。猎骑朝群拥，渔灯夜独然。凌风几阆苑，照日尽蓝田。賸约佳宾集，先烦好句传。荷枯疑璧碎，柳细讶丝牵。有士迷青眼，无人笑黑肩。丰年期不日，瑞气霭非烟。竹密还争舞，梅疏只斗妍。轻鸥随浩荡，戏蝶伴联翩。强续麻衣咏，真逢缟带贤。凋零属国节，片段广文毡。短棹寻安道，高楼忆仲宣。名驹纷照夜，无复爱连钱。","dynasty":"宋代","title":"次韵唐与正喜雪二十韵"}
{"author":"韩元吉","content":"逢人似相识，初不辨名字。折腰致寒暄，但道久暌异。归来省眉目，彷佛犹梦寐。自非知心交，君辈定难记。将无半面别，正恐呼声似。中年况多忘，错认固无意。典刑要深思，摸索岂难事。尚想睢阳公，一见了奴隶。","dynasty":"宋代","title":"逢人"}
{"author":"韩元吉","content":"木落霜浓，探春只道梅花未。嫩红相倚。灼灼新妆腻。莫问仙源，且问花前事。休辞醉。想君园□。总是生春地。","dynasty":"宋代","title":"点绛唇·木落霜浓"}
{"author":"韩元吉","content":"壮年嘉誉蔼瀛洲，衮衮诸公并儁游。献纳未持天上橐，光华频总峤南州。牢盆賸算波熬素，蒲泽终期到剑买牛。世路荣枯真莫问，浮云山眇泪横秋。","dynasty":"宋代","title":"挽王侨卿右司词"}
{"author":"韩元吉","content":"淡墨标名早，飞腾仅石渠。学传外家蕴，论合古人余。议本枫宸疏，评和相第书。忠言与危行，青史未应虚。","dynasty":"宋代","title":"范泉州挽词二首"}
{"author":"韩元吉","content":"芳草连云水拍溪，春山树树子规啼。东风何事催行客，偏遣残红趁马蹄。","dynasty":"宋代","title":"山口道中"}
{"author":"韩元吉","content":"岩岩昭亭山，度岁一再行。吾亲在其下，有路如砥平。风物岁时佳，岂问楚与荆。胡为不得往，使我涕泗横。出身备王官，敢自颓家声。圣皇察庶狱，小大必以情。哀矜且勿喜，死当使之生。念昔栖闽陬，孤童共营营。菽水曾几何，青紫望一经。弟兄亦云幸，假节仍专城。别离乃频有，仆奴费邀迎。安仁赋閒居，要自贤西征。板舆日欢侍，儿女森在庭。岂比隔山岳，空书问安宁。薄田右负郭，不归定谁令。壮士志中原，边尘暗幽并。拟蹑冒顿居，端谋渭南耕。书生复何事，三入老承明。应知当馈叹，廊庙资扶倾。忍作寒蝉喑，愿为威凤鸣。","dynasty":"宋代","title":"次韵子云送儿女至昭亭见寄"}
{"author":"韩元吉","content":"书史悬知伴此生，敢求身外百年名。青灯又暗吹窗雨，流水长闻入夜声。玩世久忘荣辱累，定交诸尽死生情。翛然隐几焚香坐，不独心清境亦清。","dynasty":"宋代","title":"夜坐闻窗下水声"}
{"author":"韩元吉","content":"翰墨英名多士先，经纶长策万方传。久知燕许文章大，要自皋夔事业贤。曲水兰亭修竹外，都门祖帐百花前。去天尺五调元旧，肯使邦人借一年。","dynasty":"宋代","title":"送汤丞相帅会稽"}
{"author":"韩元吉","content":"西风同泛婺江船，倒指光阴六换年。秋色又看梧叶老，离怀还对菊花前。尘埃左宦空搔首，功业青云更著鞭，儿女关情易来往，一樽临路亦凄然。","dynasty":"宋代","title":"送孟婿植还临川"}
{"author":"韩元吉","content":"腊尽雪晴春欲柔，蒙蒙烟柳认瓜洲。潮生潮落无穷事，江水东西不限愁。","dynasty":"宋代","title":"次韵务观城西书事二首"}
{"author":"韩元吉","content":"士苦不自重，贪名乃忘生。向来望尘子，得车定何荣。浮云蔽天壤，岂碍日月明。惟余金石交，可论藏与行。","dynasty":"宋代","title":"寄赵德庄以过去生中作弟兄为韵七首"}
{"author":"韩元吉","content":"榕叶青青荔子红，三山十寺粤王宫。诵君好句浑如画，寄我清游梦想中。","dynasty":"宋代","title":"姜特立寄诗编为赋四首"}
{"author":"韩元吉","content":"青山足佳游，远睇欲无路。稍寻绝涧入，始辨云间树。泉声若招客，倚杖得夷步。惊湍泻乱石，激激有清趣。风微鸟哢幽，日彻鱼影聚。居然鱼鸟乐，正欠幽人住。野僧岂忘机，作亭以兹故。因君赋新诗，我亦梦其处。","dynasty":"宋代","title":"朱元晦清湍亭"}
{"author":"韩元吉","content":"气概青云上，声华碧海边。交游俱得雀，伯仲总能贤。幕府宁淹薄，诸公肯荐延。功名第迟速，强饭且加鞭。","dynasty":"宋代","title":"送张仲良二首"}
{"author":"韩元吉","content":"离觞不解醉，愁多令酒醒。别怀亦云恶，况此兄弟情。春风酿寒雨，十日未肯晴。回头易千里，江南短长亭。","dynasty":"宋代","title":"别子云"}
{"author":"韩元吉","content":"石门江畔雁山前，芥室遥知更豁然。百鍊精明真是铁，不妨照破野狐禅。","dynasty":"宋代","title":"铁镜赠仲俨"}
{"author":"韩元吉","content":"长安米贱不难居，玉署金闺有直庐。提日君王嗟见晚，凌云谁似马相如。","dynasty":"宋代","title":"重午斋宿读蔡迨文编以酒馈之"}
{"author":"韩元吉","content":"朝行佛屋鱼千里，暮借僧床鷯一枝。窗下秋虫解人意，似怜羁客伴哦诗。","dynasty":"宋代","title":"秋怀十首"}
{"author":"韩元吉","content":"旋移桐树占高冈，更喜松筠翠作行。檐外参差见林影，门前溶漾足溪光。天涯留落还相识，地上经营岂太忙。好事肯来三径在，已添篱菊待重阳。","dynasty":"宋代","title":"次韵李子永见庆新居"}
{"author":"韩元吉","content":"沈香亭上未传宣，斗酒挥毫自百篇。研雪新蒲瓯弄碧，遥知独酌意悠然。","dynasty":"宋代","title":"重午斋宿读蔡迨文编以酒馈之其二"}
{"author":"韩元吉","content":"紫陌犹千里，禅房自一家。翠深穿小径，红湿动迷花。络石寒梢乱，欹岩碧干斜。春江夜来雨，如为洗烟霞。","dynasty":"宋代","title":"易安斋"}
{"author":"韩元吉","content":"蓬莱水弱波连天，五城十二楼空传。行人欲至风引船，不知路出巫山前。巫山仙子世莫识，十二高峰作颜色。暮去朝来雨复云，却将幽恨感行人。江流东下几千里，日日饥鸦噪船尾。灵帐负生酹酒浆，古庙烟青客遥指。崧高漫说甫与申，道帝况有昭君村。蛾眉妙手不能画，枉学瑶姬梦中嫁。黄牛白马江声寒，昭君传入琵琶弹。汉庭无人楚宫远，阳台寂寞空云间。君家此画来何许，照水烟鬟欲相语。要须媠服令侍旁，不用作赋回枯肠。","dynasty":"宋代","title":"题陈季陵家巫山图一首"}
{"author":"韩元吉","content":"閒居玩编简，萧然罕朋俦。古士信可佳，欲语不见酬。岂如平生交，臭味能相投。别久得会面，笑谈解人忧。况君复比邻，共此一壑幽。招邀接步武，文字资讨求。昨朝喜君来，快若沈疴瘳。开口四五笑，亹亹谈未休。鸡鸣任风雨畴能记穷愁。因知名教地，至乐真天游。新凉动梧竹，柴门掩清秋。三径无杂华，茙葵散金瓯。年丰鱼蟹熟，樽酒亦易谋。相过勿厌数，此外俱悠悠。","dynasty":"宋代","title":"喜吕令防归"}
{"author":"韩元吉","content":"古郡青山合，乘高眼倍宽。风惊梧叶阵，雨暗菊花团。凉色宜欹枕，秋光怯凭栏。向来疏懒意，景物暂相欢。","dynasty":"宋代","title":"秋日杂咏六首"}
{"author":"韩元吉","content":"今日风横车少尘，卷帷聊看塞垣春。已惊漠漠花经眼，也有蒙蒙絮扑人。","dynasty":"宋代","title":"燕山道中见桃花"}
{"author":"韩元吉","content":"书史悬知伴此生，敢求身外百年名。青灯又暗吹窗雨，流水长闻入夜声。玩世久忘荣辱累，定交诸尽死生情。翛然隐几焚香坐，不独心清境亦清。","dynasty":"宋代","title":"夜坐闻窗下水声"}
{"author":"韩元吉","content":"磊落南州士，家声二百年。失身几利吻，得路已华颠。青琐元虚位，黄扉久伫贤。九原宁可作，东望益潸然。","dynasty":"宋代","title":"致政龙图给事徐公挽词二首"}
{"author":"韩元吉","content":"蒲萄底用博凉州，有酒逢春更上楼。留取杨家风味客，对床来此话离愁。","dynasty":"宋代","title":"次韵子云寄杨仙姑酒绝句二首"}
{"author":"韩元吉","content":"江湖多青山，舟楫长往还。山色难送客，不如住山间。","dynasty":"宋代","title":"送庞祐甫五首其四"}
{"author":"韩元吉","content":"谢三船上醉同归，黄四花边手屡携。巷里何曾异南北，屋头还复记东西。一杯相属情犹在，千里分飞意自迷。堂下秋来足萱草，定倾家酿饫黄鸡。","dynasty":"宋代","title":"赴信幕寄子云叔{唤口换日}及同寺"}
{"author":"韩元吉","content":"万古须弥顶，尝于芥子看。怜君作书窟，唤客筑诗坛。默识眼界净，忘忧心地宽。老来同此味，广夏任高寒。","dynasty":"宋代","title":"龚敦颐芥隐诗"}
{"author":"韩元吉","content":"世学推东楚，文名冠异科。弟兄联玉笋，父子擅金坡。筹幄渊谋在，陪京惠爱多。无因奠鸡酒，清泪洒江波。","dynasty":"宋代","title":"故次政殿大学士枢密洪公挽词二首"}
{"author":"韩元吉","content":"甲第湖山美，人知小隐名。天方开乐土，地忽起佳城。秘殿疏殊渥，珍台锡异荣。勋劳才右府，曾未陟魁衡。","dynasty":"宋代","title":"故次政殿大学士枢密洪公挽词二首"}
{"author":"韩元吉","content":"未冠登华选，高文动汉廷。持身严榘席，虑世炳丹青。庶府咨沿革，诸儒风典型。空嗟廊庙略，不上鼎彝铭。","dynasty":"宋代","title":"故端明尚书汪公挽词二首"}
{"author":"韩元吉","content":"献纳高门地，君王识履声。闽山歌惠政，蜀道憺威名。逝矣嗟天命，谁欤总国成。弟兄无六十，殄瘁亦堪惊。","dynasty":"宋代","title":"故端明尚书汪公挽词二首"}
{"author":"韩元吉","content":"忠孝全家法，清修极道腴。雍容调庶政，谈笑靖边隅。许国心犹壮，安得貌不枯。修龄才七十，谁为隔黄垆。","dynasty":"宋代","title":"故宫使参政观文钱公挽词二首"}
{"author":"韩元吉","content":"甲第依香火，栖心不离禅。颐神虽绿野，纪绩自凌烟。荣观丹丘外，真游弱水边。佳城近刘阮，觉路有飞仙。","dynasty":"宋代","title":"故宫使参政观文钱公挽词二首"}
{"author":"韩元吉","content":"政誉京江口，威名岘首山。折冲章贡外，制胜汉淮间。零落金闺彦，凄凉玉笋班。文章与功业，未老竟长閒。","dynasty":"宋代","title":"故宫使待制侍郎陈公挽词二首"}
{"author":"韩元吉","content":"结绶同郎省，幽居愿卜邻。撄宁良自适，坎壈遂无伸。壮志嗟犹在，交情晚更亲。秋风敬亭路，西望一沾巾。","dynasty":"宋代","title":"故宫使待制侍郎陈公挽词二首"}
{"author":"韩元吉","content":"去年雪里共清游，萧子酣歌几唱酬。竹叶又看新酿熟，梅花还作暗香浮。青衫尚想君奔走，短褐空嗟我滞留。南北两峰银色界，不应孤负水边楼。","dynasty":"宋代","title":"雪中走笔寄邓延硕"}
{"author":"韩元吉","content":"瓦盆倾酒未全贫，岁岁田家肯负春。不恨酒醒花落去，花开酒尽最愁人。","dynasty":"宋代","title":"次韵子云春日杂兴五首"}
{"author":"韩元吉","content":"结绶同郎省，幽居愿卜邻。撄宁良自适，坎壈遂无伸。壮志嗟犹在，交情晚更亲。秋风敬亭路，西望一沾巾。","dynasty":"宋代","title":"故宫使待制侍郎陈公挽词二首其二"}
{"author":"韩元吉","content":"马上还逢江上春，冷烟和雨作红尘。不堪柳絮催行客，也有桃花似故人。","dynasty":"宋代","title":"次韵子云春日杂兴五首"}
{"author":"韩元吉","content":"登临自古骚人事。惨忄栗天涯意。金华峰顶做重阳。月地千寻风里、万枝香。相君携客相应记。几处容狂醉。双溪明月乱山青。飞梦时时犹在、最高亭。","dynasty":"宋代","title":"虞美人（怀金华九日寄叶丞相）"}
{"author":"韩元吉","content":"经旬泥潦路难乾，烟袅长林雨暗山。常笑诗人愁屋漏，却思寒士与千间。","dynasty":"宋代","title":"访吴元鼎如村五首"}
{"author":"韩元吉","content":"雨馀叠巘浮空，望中秀色仙都是。洞天未锁，人间春老，玉妃曾坠。锦瑟繁弦，凤箫清响，九霄歌吹。问分香旧事，刘郎去后，知谁伴、风前醉。回首暝烟千里。但纷纷、落红如泪。多情易老，青鸾何许，诗成谁寄。斗转参横，半帘花影，一溪寒水。怅飞凫路杳，行云梦断，有三峰翠。","dynasty":"宋代","title":"水龙吟题三峰阁咏英华女子"}
{"author":"韩元吉","content":"巨轴载厚地，沈沈惟九幽。日月所不烛，鬼神或拘囚。负臣与支祁，亦为舜禹忧。靦彼世上儿，对面行奸偷。国章幸可脱，天刑此焉投。","dynasty":"宋代","title":"远游十首"}
{"author":"韩元吉","content":"每惜春光去，生憎鶗鴂鸣。倦游心易赏，多病戍仍更。风雨山花过，池塘野水生。买牛归问舍，此计会应成。","dynasty":"宋代","title":"次韵子云春日见怀二首其一"}
{"author":"韩元吉","content":"文笔超然自不群，胸中韬略未全陈。讵应远致岭南士，会见来清塞北尘。桂海接天聊纵目，火云堆露正关身。元戎在昔同科彦，一鹗飞书上紫宸。","dynasty":"宋代","title":"送潘元夙教授钦州"}
{"author":"韩元吉","content":"诸父联丞弼，元夫总化钧。光华人莫并，恭俭古无伦。沐国三茅土，仪家五凤麟。涂车闾里恸，矧此故园亲。","dynasty":"宋代","title":"故秦国太夫人邓氏挽国词"}
{"author":"韩元吉","content":"宿卫登环尹，荣思四十春。威名传瀚海，功烈上麒麟。却敌凝山岳，临机妙鬼神。中兴奉朝请，劳旧总无人。","dynasty":"宋代","title":"故太师和王挽诗三首"}
{"author":"韩元吉","content":"淮右偏师出，江津督府开。橐皋贼阵蹙，瓜步敌锋摧。宝剑畴能举，神旗怅莫回。悲风苕水路，千载有余哀。","dynasty":"宋代","title":"故太师和王挽诗三首"}
{"author":"韩元吉","content":"甲长神京冠，王封异姓优。风云开杰阁，水月转芳洲。种玉阶庭盛，挥金族绪周。诸郎自持橐，衮衮尚公侯。","dynasty":"宋代","title":"故太师和王挽诗三首"}
{"author":"韩元吉","content":"当年卓鲁盛材猷，循吏声名始一州。功在龙津看雨施，风行金穴见钱流。褒庸合上清华贯，奏谭俄惊疾病留。嶷嶷诸郎富儒雅，盖棺十世可无愁。","dynasty":"宋代","title":"故提点判院魏公挽词"}
{"author":"韩元吉","content":"清时得路每投閒，垂上甘泉玉笋班。借箸几看趋魏阙，请缨常欲度天山。放怀侠气千夫上，抵掌高谈一梦间。使节尘生人共惜，朔风吹泪太湖湾。","dynasty":"宋代","title":"故运使直阁少聊刘公挽词"}
{"author":"韩元吉","content":"拱揖消狂冠，从容奉两宫。临危几谢传，忍事实娄公。陶冶无偏党，经纶尽朴忠。再来金鼎地，高卧亦成功。","dynasty":"宋代","title":"故赠太师丞相文恭陈公挽词二首"}
{"author":"韩元吉","content":"扶疾祗严诏，邦基整屡然。紫宸朝秦事，黄阁暮兴悲。德望仪千载，恩荣冠一时。石龟山下路，谁为记丰碑。","dynasty":"宋代","title":"故赠太师丞相文恭陈公挽词二首"}
{"author":"韩元吉","content":"凛凛循良吏，休休一介臣。投艰推宇量，御侮赖精神。给侍恩虽渥，怀归志莫伸。平泉开甲第，花木未经春。","dynasty":"宋代","title":"故赠太师丞相文恭陈公挽词二首"}
{"author":"韩元吉","content":"少纳推耆德，朝端蔼直声。金辉余列火，玉价自连城。正色消群枉，高风耸后生。君王问黄发，犹仅陟台衡。","dynasty":"宋代","title":"故致政参政大资张公挽词三首"}
{"author":"韩元吉","content":"益部烦分陕，金陵起御戎。逢时身已病，忧国志弥忠。廊庙訏谟外，丘园梦寐中。弹冠与归老，盛节有初终。","dynasty":"宋代","title":"故致政参政大资张公挽词三首"}
{"author":"韩元吉","content":"忆荷公车荐，多惭识面求。惊心异生死，倒指十春秋。国士怀青眼，门生慨白头。束刍催老泪，东与大江流。","dynasty":"宋代","title":"故致政参政大资张公挽词三首"}
{"author":"韩元吉","content":"左学摛文蔼儁声，青云接武二难兄。主知自纪宜三院，使节更持仅九卿。庭下芝兰方竞秀，舍南桃李已成阴。挂冠不待甘泉橐，愁绝高门泪满缨。","dynasty":"宋代","title":"故致政敷文少卿鲁公挽词"}
{"author":"韩元吉","content":"筹策沾荣誉最贤，青云回步接英躔。请缨莫遂终军志，投绂方期卫武年。原隰观风频玉节，省台联秩近甘泉。一舟五鹤符佳梦，陂水成湖问葛仙。","dynasty":"宋代","title":"故致政提刑少卿方公挽词"}
{"author":"韩元吉","content":"植德由来不自知，成家今风聍馨儿。名驹有种能千里，仙桂腾芳定五枝。彩绶螭坳方致养，素车云路忽兴悲。死生了了真余事，流水断烟空好诗。","dynasty":"宋代","title":"故致政宣义叶公挽词"}
{"author":"韩元吉","content":"广寒仙子衣作裳，夜从宓妃款英皇。朝游洛蒲暮潇湘，红妆翠羽森成行。仙姿不作时世妆，或凝朝霞艳秋霜。临流顾影濯沧浪，游鱼属玉双鸳鸯。长良北斗相低昂，笑中如花语如香。徘徊醉著清漏长，炯然开奁照湖光。湖风吹水洒面凉，明珠落佩千鸣珰。碧筩宛宛中可觞，为君行歌酌天浆。瑶池玉井遥相望，归舟浮空月茫茫。","dynasty":"宋代","title":"观莲"}
{"author":"韩元吉","content":"退之手板愧丞相，渊明束带羞督邮。纷纷雀鼠待一饱，岂若值杖耘西畴。刘郎大耳最叵信，刚道田无不可求。摩挲髀肉事鞍马，坚卧百尺营高楼。安知南阳扶耒手，谈笑为君分九州。我来龟溪二三载，此策未办诚淹留。喜君负郭有余地，百金卖剑归换牛。树头布谷晓相应，筑室坐占林塘幽。诗成使我佳兴动，叩角便作商声讴。他年釜甑得长满，区区肯顾监河侯。","dynasty":"宋代","title":"归耕堂"}
{"author":"韩元吉","content":"百岁自逆旅，微官更周流，应知归来乐，不减万户侯。渊明一县尹，折腰憎督邮。松菊绕东篱，田园事西畴。素琴酌樽酒，稚子相献酬。朱侯青云士，颇复有此不。方为功名驱，乃与贤达侔。筑堂寄閒暇，笑谈指林丘。蕉黄间荔丹，蠔山荐新篘。嗟我实休人，市朝亦淹留。因君动佳兴，拟作汗漫游。","dynasty":"宋代","title":"归乐堂"}
{"author":"韩元吉","content":"吾闻灵龟不愿死有用于清庙，但愿曳尾安泥涂。所以漆园吏，坐叹清江使者逢豫且。龟峰之龟定何物，不在泥涂之下，乃在万仞之上高突兀。是耶非耶远莫没，安然不动藏其穴。伊昔帝尧有圣德，此龟无乃负图出。图成授帝埋其骨，犹使琢石志之存彷佛。又疑神禹碑，刊在衡山巅。碑高上与日月并。此犹其趺弃不取，神鬼守护逾千年。我欲诘其端，此事恍惚无迹，往往皆在太古前。斗中神人被发立，蜿蜒佐之从汝蛰。九阴司存当在此，今汝巢南失其职。又闻巢县事，颇似伊尹生空桑。母妪避水欲徙去，待汝两眼生赤光。遂令万室之邑化作鱼与鳖，汝乃遁走至此藏。上天震威汝寿使汝扶服死且僵。丑形质磔在石笋上，不可以鑽，不可以灼，不可以搘床。奈何犹复不自敛，荒崖断壑反以名字彰。因思支祁锁颈泗水中，帝以巨镇岌峨压其宫。名之以山不以峰，岂有形状与此同。吁嗟此山气象槃礴亦雄伟，奇峰罗列三十地瑾如威凤昂其喙，或如俊猫立且戏。石钟孤撑危欲坠，蜃楼直起见天外。大眺私麽不足记，神旗铁壁非一类。何用独取汝之名字，岂汝黠且庸。鼓妖衒怪百埯内，使汝生存跌宕安可制。我初信汝灵，今复如汝凶。江湖波涛汹涌不一濡汝足，云雾呼噏阴晴变态犹无穷。不知造物安用此，徒以动荡耳目夸儿童。何时巨灵引手掷汝八荒外，举头直见天穹窿。","dynasty":"宋代","title":"龟峰行"}
{"author":"韩元吉","content":"世事日千变，劳生忧患多。谁知度炎熟，正尔陟嵯峨。峰矗莲初绽，崖枯镜未磨。江东兹绝险，叹我两经过。","dynasty":"宋代","title":"过芙蓉对镜岭"}
{"author":"韩元吉","content":"半亩方园水到门，地偏人静恰如村。声名不用卿王衍，文字真能仆屈原。举世知君如我少，平生学道欲谁论。何时共结柴桑社，篱下烽来菊正繁。","dynasty":"宋代","title":"过庞佑甫"}
{"author":"韩元吉","content":"四海习凿齿，云间陆士龙。酒狂须一石，文好自三冬。风水客愁远，烟花春事浓。还将枕流耳，来听景阳钟。","dynasty":"宋代","title":"过松江寄务观五首"}
{"author":"韩元吉","content":"风流白如屋，垂虹烟霭间。清心太湖水，满眼洞庭山。放鹤迎人舞，飞鸥伴我閒。是中有佳句，诗思未容悭。","dynasty":"宋代","title":"过松江寄务观五首"}
{"author":"韩元吉","content":"一别未十日，举头杨柳黄。蜂来知酒美，梅度觉船香。岸帻春容好，翻书昼景长。无人共谈尘，自酌引壶觞。","dynasty":"宋代","title":"过松江寄务观五首"}
{"author":"韩元吉","content":"湖岸见亭馆，谁家长锁门。主人宁好事，渌水但名园。借我安茅屋，容君共酒樽。风波正奔走，独立望江村。","dynasty":"宋代","title":"过松江寄务观五首"}
{"author":"韩元吉","content":"并舍尽垂柳，出檐多好花。独寻江岸路，静爱野人家。水暖分鱼子，沙晴蹙荻芽。放歌吾亦醉，渔户即生涯。","dynasty":"宋代","title":"过松江寄务观五首"}
{"author":"韩元吉","content":"不到仙山二十年，道人双鬓亦皤然。却看翠岭千寻石，又汎清溪九曲船。目极已高聊自喜，身轻欲上可无缘。只应猿鹤遥相认，笑我归耕未有田。","dynasty":"宋代","title":"过武夷"}
{"author":"韩元吉","content":"山下清溪溪上亭，竹阴芳径眼增明。已知数日逢寒食，賸喜今朝作好晴。酒美故应容客醉，歌长不自觉诗成。春深准拟多行乐，却作花前送我行。","dynasty":"宋代","title":"过赵仲缜"}
{"author":"韩元吉","content":"云梦悬知八九吞，银山万叠涨天门。长江日落鱼龙舞，古寺烟深鸟雀喧。","dynasty":"宋代","title":"海门斜照"}
{"author":"韩元吉","content":"春事已过半，豫怀风雨忧。苦无亲朋乐，自携儿女游。丁山峙城南，老稚载一舟。狭径登诘曲，轩窗居上头。遐观接去鸟，俯视临清流。溪花正烂漫，堤柳绿且柔。杳霭烟云间，前瞻帝王州。田野乱棋布，山川莽相缪。闰妻不能饮，取酒自劝酬。鲜妆谁家妇，造席为我讴。风光亦可醉，景物似见留。惜无百金资，买此林壑比。岁月实易得，里闾尚沈浮。归来暮钟响，蘋风动沧洲。","dynasty":"宋代","title":"寒食前三日携家至丁山"}
{"author":"韩元吉","content":"青山如幽人，不肯住城市。管从城市来，一见消吝鄙。平时与周旋，况复非俗士。我初见南山，秀色纷可喜。谓言官尘埃，洗涤端在此。经时未一至，引望若千里。昨朝得休暇，佳兴难自己。秋愿丽新晴，景物为清美。独游已不恶，更约二三子。初从涧壑危，稍入岩石倚。白云随杖藜，苍烟生屐齿。主翁亦好事，结茆修竹底。庭人百无有，屈曲但流水。客来了不问，花草自红紫。岂无一樽酒，欲饮还遽止。归鞍不可速，吾亦聊洗耳。","dynasty":"宋代","title":"寒岩分韵得水字"}
{"author":"韩元吉","content":"酴醾插架未成阴，水满方塘数尺深。入户幽花真有意，拂檐高竹更关心。鸣禽唤客知閒景，舞鹤迎人作好音。莫道相逢欠歌管，一觞酒尽读书林。","dynasty":"宋代","title":"韩子师读书堂置酒见留"}
{"author":"韩元吉","content":"涿郡渔阳此呼分，用兵诸将总如神。白头浪说关中事，邓禹当年已笑人。","dynasty":"宋代","title":"汉光武庙"}
{"author":"韩元吉","content":"族绪彫零不计年，户曹一眷更萧然。恨无收敛冠巾计，送汝安心稳坐禅。","dynasty":"宋代","title":"航弟自广润省坟金华作二绝句送之"}
{"author":"韩元吉","content":"乌玄鹄白从来事，兔角龟毛本自无。日用不知何许是，漫言实相与空虚。","dynasty":"宋代","title":"航弟自广润省坟金华作二绝句送之"}
{"author":"韩元吉","content":"腊近春临雪意迟，褰衣敢惮走灵祠。夜听小雨犹倾耳，晓看群山顿展眉。好句悬知得冰柱，香醪试为压羔儿。便应风月台中客，不减梁园赋就时。","dynasty":"宋代","title":"和同僚贺雪应祈"}
{"author":"韩元吉","content":"紫橐光华稳致身，会看功业上麒麟。丈人久悮人间世，莫忘他年蕙帐春。","dynasty":"宋代","title":"贺子忱抱膝庵二首"}
{"author":"韩元吉","content":"红覆薰笼锦不如，万株相倚占春余。小窗睡足花阴里，何似天香下玉除。","dynasty":"宋代","title":"贺子忱抱膝庵二首"}
{"author":"韩元吉","content":"不随群艳竞年芳，独自施朱对雪霜。越女漫夸天下白，寿阳还作醉时妆。半依修竹余真态，错认夭桃有暗香。月底瑶台清梦到，霓裳新换舞衣长。","dynasty":"宋代","title":"红梅"}
{"author":"韩元吉","content":"双蛾渺云端，流水但空谷。尚喜云外山，娟娟作眉绿。佳人不可见，夜半风满竹。竹声入清梦，夜客慰孤宿。山中富兰若，欲往宁畏独。老僧亦知人，逢场共竿木。林芳得清心，幽涧供濯足。便可赋归欤，箪瓢胜鼎肉。","dynasty":"宋代","title":"护国寺次韵婺州韵"}
{"author":"吴彩鸾","content":"若能相伴陟仙坛，应得文箫驾彩鸾。自有绣襦并甲帐，瑶台不怕雪霜寒。","dynasty":"唐代","title":"歌"}
{"author":"袁不约","content":"步步远晨昏，凄心出里门。见乌唯有泪，看雁更伤魂。宿酒宁辞醉，回书讳苦言。野人应怪笑，不解爱田园。","dynasty":"唐代","title":"离家"}
{"author":"袁不约","content":"度岭春风暖，花多不识名。瘴烟迷月色，巴路傍溪声。畏药将银试，防蛟避水行。知君怜酒兴，莫杀醉猩猩。","dynasty":"唐代","title":"送人至岭南"}
{"author":"袁不约","content":"凤城连夜九门通，帝女皇妃出汉宫。千乘宝莲珠箔卷，万条银烛碧纱笼。歌声缓过青楼月，香霭潜来紫陌风。长乐晓钟归骑后，遗簪堕珥满街中。","dynasty":"唐代","title":"长安夜游"}
{"author":"袁不约","content":"佳人卧病动经秋，帘幕褴縿不挂钩。四体强扶藤夹膝，双环慵整玉搔头。花颜有幸君王问，药饵无徵待诏愁。惆怅近来销瘦尽，泪珠时傍枕函流。","dynasty":"唐代","title":"病宫人（一作张祜诗）"}
{"author":"袁不约","content":"愁声秋绕杵，寒色碧归山。（《深秋》）送将欢笑去，收得寂寥回。（《客去》）","dynasty":"唐代","title":"句"}
{"author":"陈光","content":"九陌云初霁，皇衢柳已新。不同天苑景，先得日边春。色浅微含露，丝轻未惹尘。一枝方欲折，归去及兹晨。","dynasty":"唐代","title":"长安新柳"}
{"author":"陈光","content":"去年渭北望卿频，今日深山屐齿新。珠树香沾千涧雨，莲峰翠滴四时春。渔郎有意休相问，樵子无心可与亲。石榻盘旋忘岁月，瓶罍羞罄故人贫。","dynasty":"唐代","title":"和朱晦翁作"}
{"author":"陈光","content":"桃源有僧舍，跬步异人天。花乱似无主，鹤鸣疑有仙。轩廊明野色，松桧湿春烟。定拟辞尘境，依师过晚年。","dynasty":"唐代","title":"题桃源僧"}
{"author":"陈光","content":"片石露寒色，先生遗素风。醉眠芳草合，吟起白云空。道出乾坤外，声齐日月中。我知彭泽后，千载与谁同。","dynasty":"唐代","title":"题陶渊明醉石"}
{"author":"卢象","content":"江南冰不闭，山泽气潜通。腊月闻山鸟，寒崖见蛰熊。柳林春半合，荻笋乱无丛。回首金陵岸，依依向北风。","dynasty":"唐代","title":"竹里馆"}
{"author":"卢象","content":"子推言避世，山火遂焚身。四海同寒食，千秋为一人。深冤何用道，峻迹古无邻。魂魄山河气，风雷御宇神。光烟榆柳灭，怨曲龙蛇新。可叹文公霸，平生负此臣。","dynasty":"唐代","title":"寒食"}
{"author":"卢象","content":"我年一何长，鬓发日已白。俯仰天地间，能为几时客。惆怅故山云，裴回空日夕。何事与时人，东城复南陌。","dynasty":"唐代","title":"叹白发（一作王维诗）"}
{"author":"卢象","content":"邑有弦歌宰，翔鸾狎野鸥。眷言华省旧，暂滞海池游。郁岛藏深竹，前谿对舞楼。更闻书即事，云物是新秋。","dynasty":"唐代","title":"早秋宴张郎中海亭即事（一作孟浩然诗）"}
{"author":"卢象","content":"吴越山多秀，新安江甚清。（见《河岳英灵集》）书名会粹才偏逸，酒号屠苏味更醇。（《赠郑虔》，见《唐语林》）初疑轻烟淡古松，又似山开万仞峰。（《赠怀素》，见《颜真卿序》）","dynasty":"唐代","title":"句"}
{"author":"卢象","content":"篱中犬迎吠，出屋候柴扉。岁晏输井税，山村人暮归。晚田始家食，馀布成我衣。对此能无事，劳君问是非。","dynasty":"唐代","title":"赠刘蓝田（一作王维诗）"}
{"author":"卢象","content":"家居五原上，征战是平生。独负山西勇，谁当塞下名。死生辽海战，雨雪蓟门行。诸将封侯尽，论功独不成。君家御沟上，垂柳夹朱门。列鼎会中贵，鸣珂朝至尊。死生在片议，穷达由一言。须识苦寒士，莫矜狐白温。","dynasty":"唐代","title":"磐蛭?＞?22_5【杂诗二首"}
{"author":"卢象","content":"谢病始告归，依然入桑梓。家人皆伫立，相候衡门里。畴类皆长年，成人旧童子。上堂家庆毕，愿与亲姻迩。论旧或馀悲，思存且相喜。田园转芜没，但有寒泉水。衰柳日萧条，秋光清邑里。入门乍如客，休骑非便止。中饮顾王程，离忧从此始。两妹日长成，双鬟将及人。已能持宝瑟，自解掩罗巾。念昔别时小，未知疏与亲。今来识离恨，掩泪方殷勤。小弟更孩幼，归来不相识。同居虽渐惯，见人犹默默。宛作越人言，殊乡甘水食。别此最为难，泪尽有馀忆。","dynasty":"唐代","title":"八月十五日象自江东止田园移庄庆会，未几归"}
{"author":"卢象","content":"玄度常称支道林，南山隐处白云深。一去人间长不见，千峰万壑树森森。","dynasty":"唐代","title":"寄云门亮师"}
{"author":"卢象","content":"谢朓出华省，王祥贻佩刀。前贤真可慕，衰病意空劳。贞悔不自卜，游随共尔曹。未能齐得丧，时复诵离骚。闲荫七贤地，醉餐三士桃。苍苔虞舜井，乔木古城壕。渔父偏相狎，尧年不可逃。蝉鸣秋雨霁，云白晓山高。咫尺传双鲤，吹嘘借一毛。故人皆得路，谁肯念同袍。","dynasty":"唐代","title":"追凉历下古城西北隅此地有清泉乔木"}
{"author":"卢象","content":"今朝共游者，得性闲未归。已到仙人家，莫惊鸥鸟飞。水深严子钓，松挂巢父衣。云气转幽寂，溪流无是非。名理未足羡，腥臊讵所希。自惟负贞意，何岁当食薇。","dynasty":"唐代","title":"家叔徵君东溪草堂二首其二"}
{"author":"卢象","content":"家居五原上，征战是平生。独负山西勇，谁当塞下名。死生辽海战，雨雪蓟门行。诸将封侯尽，论功独不成。","dynasty":"唐代","title":"杂诗二首其一"}
{"author":"卢象","content":"君家御沟上，垂柳夹朱门。列鼎会中贵，鸣珂朝至尊。死生在片议，穷达由一言。须识苦寒士，莫矜狐白温。","dynasty":"唐代","title":"杂诗二首其二"}
{"author":"卢象","content":"谢病始告归，依然入桑梓。家人皆伫立，相候衡门里。畴类皆长年，成人旧童子。上堂家庆毕，愿与亲姻迩。论旧或馀悲，思存且相喜。田园转芜没，但有寒泉水。衰柳日萧条，秋光清邑里。入门乍如客，休骑非便止。中饮顾王程，离忧从此始。","dynasty":"唐代","title":"八月十五日象自江东止田园移庄庆会未几归汶上小弟幼妹尤嗟"}
{"author":"卢象","content":"两妹日长成，双鬟将及人。已能持宝瑟，自解掩罗巾。念昔别时小，未知疏与亲。今来识离恨，掩泪方殷勤。","dynasty":"唐代","title":"八月十五日象自江东止田园移庄庆会未几归汶上小弟幼妹尤嗟其二"}
{"author":"卢象","content":"小弟更孩幼，归来不相识。同居虽渐惯，见人犹默默。宛作越人言，殊乡甘水食。别此最为难，泪尽有馀忆。","dynasty":"唐代","title":"八月十五日象自江东止田园移庄庆会未几归汶上小弟幼妹尤嗟其三"}
{"author":"卢象","content":"君不见先生耳鼻有仙骨，自号狂生中有物。金华侍讲三十年，儿戏公卿与簪笏。青门抗行谢客儿，健笔连羁王献之。长安素绢书欲遍，主人爱惜常保持。每叹二疏不足道，复言四皓常枯槁。去年寝疾弥数旬，神鬼盈庭谋一老。长男泣血求司命，少女颦眉诵《灵宝》。还如简子复归来，更与洪崖同寿考。上书北阙言授箓。税驾东州愿修道。初闻行路犹未信，果达吾君谓之好。山阴旧宅作仙坛，湖上闲田种芝草。镜湖之水含杳冥，会稽仙洞多精灵。须乘赤鲤游沧海，当以群鹅写道经。皇恩赠诗四十字，明主赐金三十镒。供帐倾朝一送归，双童驷马从兹出。回看紫绶若轻尘，远别青门嗟故人。鸳鹭差池攀羽盖，虹霓夭矫翊车轮。田田列侍浮丘伯，曾子荣过朱买臣。余高若是有先觉，灭迹归根从大朴。千载悠悠等令威，十洲漫漫思方朔。归去来，青牛顿足少迟回。忽然云雾不相见，唯有飘飘香气来。","dynasty":"唐代","title":"紫阳真人歌"}
{"author":"卢象","content":"长风起秋色，细雨含落晖。夕鸟向林去，晚帆相逐飞。虫声出乱草，水气薄行衣。一别故乡道，悠悠今始归。","dynasty":"唐代","title":"永城使风"}
{"author":"卢象","content":"中禁夕沉沉，幽篁别作林。色连鸡树近，影落凤池深。为重凌霜节，能虚应物心。年年承雨露，长对紫庭阴。","dynasty":"唐代","title":"和徐侍郎丛筱咏（一作蒋涣诗）"}
{"author":"卢象","content":"传闻圣主幸新丰，清跸鸣銮出禁中。细草终朝随步辇，垂杨几处绕行宫。千官扈从骊山北，万国来朝渭水东。此日小臣徒献赋，汉家谁复重扬雄。","dynasty":"唐代","title":"驾幸温泉"}
{"author":"卢象","content":"佐理星辰贵，分荣涣汗深。言从大夫后，用答圣人心。骑拥轩裳客，鸾惊翰墨林。停杯歌麦秀，秉烛醉棠阴。爽气凌秋笛，轻寒散暝砧。只应将四子，讲德谢知音。","dynasty":"唐代","title":"奉和张使君宴加朝散"}
{"author":"卢象","content":"公门世绪昌，才子冠裴王。出自平津邸，还为吏部郎。神仙馀气色，列宿动辉光。夜直南宫静，朝趋北禁长。时人归水镜，明主赐衣裳。翰苑飞鹦鹉，天池待凤凰。承欢畴日顾，未纪后时伤。去去图南远，微才幸不忘。","dynasty":"唐代","title":"赠张均员外"}
{"author":"卢象","content":"田家宜伏腊，岁晏子言归。石路雪初下，荒村鸡共飞。东原多烟火，北涧隐寒晖。满酌野人酒，倦闻邻女机。胡为困樵采，几日罢朝衣。","dynasty":"唐代","title":"送祖咏"}
{"author":"卢象","content":"夫君不得意，本自沧海来。高足未云骋，虚舟空复回。淮南枫叶落，灞岸桃花开。出处暂为耳，沉浮安系哉。如何天覆物，还遣世遗才。欲识秦将汉，尝闻王与裴。离筵对寒食，别雨乘春雷。会有征书到，荷衣且漫裁。","dynasty":"唐代","title":"送綦毋潜"}
{"author":"卢象","content":"下客候旌麾，元戎复在斯。门开都护府，兵动羽林儿。黠虏多翻覆，谋臣有别离。智同天所授，恩共日相随。汉使开宾幕，胡笳送酒卮。风霜迎马首，雨雪事鱼丽。上策应无战，深情属载驰。不应行万里，明主寄安危。","dynasty":"唐代","title":"送赵都护赴安西"}
{"author":"卢象","content":"谢脁出华省，王祥贻佩刀。前贤真可慕，衰病意空劳。贞悔不自卜，游随共尔曹。未能齐得丧，时复诵离骚。闲阴七贤地，醉餐三士桃。苍苔虞舜井，乔木古城壕。渔父偏相狎，尧年不可逃。蝉鸣秋雨霁，云白晓山高。咫尺传双鲤，吹嘘借一毛。故人皆得路，谁肯念同袍。","dynasty":"唐代","title":"追凉历下古城西北隅，此地有清泉乔木"}
{"author":"卢象","content":"少妇石榴裙，新妆白玉面。能迷张公子，不许时相见。","dynasty":"唐代","title":"戏赠邵使君张郎"}
{"author":"卢象","content":"映竹时闻转辘轳，当窗只见网蜘蛛。主人非病常高卧，环堵蒙笼一老儒。","dynasty":"唐代","title":"同王维过崔处士林亭"}
{"author":"卢象","content":"与君相识即相亲，闻道君家住孟津。为见行舟试借问，客中时有洛阳人。","dynasty":"唐代","title":"寄河上段十六（一作王维诗）"}
{"author":"卢象","content":"谢病始告归，依然入桑梓。家人皆伫立，相候衡门里。畴类皆长年，成人旧童子。上堂家庆毕，愿与亲姻迩。论旧或馀悲，思存且相喜。田园转芜没，但有寒泉水。衰柳日萧条，秋光清邑里。入门乍如客，休骑非便止。中饮顾王程，离忧从此始。两妹日长成，双鬟将及人。已能持宝瑟，自解掩罗巾。念昔别时小，未知疏与亲。今来识离恨，掩泪方殷勤。小弟更孩幼，归来不相识。同居虽渐惯，见人犹默默。宛作越人言，殊乡甘水食。别此最为难，泪尽有馀忆。","dynasty":"唐代","title":"八月十五日象自江东止田园移庄…诗三首（俱见王维集）"}
{"author":"卢象","content":"客自岐阳来，吐音若鸣凤。孤飞畏不偶，独立谁见用。忽从被褐中，召入承明宫。圣人借颜色，言事无不通。殷勤拯黎庶，感激论诸公。将相猜贾谊，图书归马融。顾余久寂寞，一岁麒麟阁。且共歌太平，勿嗟名宦薄。","dynasty":"唐代","title":"赠程秘书"}
{"author":"卢象","content":"开山十馀里，青壁森相倚。欲识尧时天，东溪白云是。雷声转幽壑，云气杳流水。涧影生龙蛇，岩端翳柽梓。大道终不易，君恩曷能已。鹤羡无老时，龟言摄生理。浮年笑六甲，元化潜一指。未暇扫云梯，空惭阮氏子。今朝共游者，得性闲未归。已到仙人家，莫惊鸥鸟飞。水深严子钓，松挂巢父衣。云气转幽寂，溪流无是非。名理未足羡，腥臊讵所希。自惟负贞意，何岁当食薇。","dynasty":"唐代","title":"家叔征君东溪草堂二首"}
{"author":"卢象","content":"鸡鸣出东邑，马倦登南峦。落日见桑柘，翳然丘中寒。邻家多旧识，投暝来相看。且问春税苦，兼陈行路难。园场近阴壑，草木易凋残。峰晴雪犹积，涧深冰已团。浮名知何用，岁晏不成欢。置酒共君饮，当歌聊自宽。","dynasty":"唐代","title":"乡试后自巩还田家，因谢邻友见过之作"}
{"author":"卢象","content":"啾啾青雀儿，飞来飞去仰天池。逍遥饮啄安涯分，何假扶摇九万为。","dynasty":"唐代","title":"青雀歌"}
{"author":"卢象","content":"家居五原上，征战是平生。独负山西勇，谁当塞下名。死生辽海战，雨雪蓟门行。诸将封侯尽，论功独不成。君家御沟上，垂柳夹朱门。列鼎会中贵，鸣珂朝至尊。死生在片议，穷达由一言。须识苦寒士，莫矜狐白温。","dynasty":"唐代","title":"杂诗二首"}
{"author":"卢象","content":"经书满腹中，吾识广川翁。年老甘无位，家贫懒发蒙。人归洙泗学，歌盛舞雩风。愿接诸生礼，三年事马融。","dynasty":"唐代","title":"赠广川马先生"}
{"author":"卢象","content":"高唐几百里，树色接阳台。晚见江山霁，宵闻风雨来。云从三峡起，天向数峰开。灵境信难见，轻舟那可回。","dynasty":"唐代","title":"峡中作"}
{"author":"李公佐仆","content":"我有衣中珠，不嫌衣上尘。我有长生理，不厌有生身。江南神仙窟，吾当混其真。不嫌市井喧，来救世间人。苏子迹已往，颛蒙事可亲。莫言东海变，天地有长春。","dynasty":"唐代","title":"留诗"}
{"author":"李公佐仆","content":"酒尽君莫沽，壶倾我当发。城市多嚣尘，还山弄明月。","dynasty":"唐代","title":"木客"}
{"author":"李公佐仆","content":"酒尽君莫沾，壶倾我当发。城市多嚣尘，还山弄明月。","dynasty":"唐代","title":"木客"}
{"author":"曾棨","content":"广陵城里昔繁华，炀帝行宫接紫霞。玉树歌残犹有曲，锦帆归去已无家。楼台处处迷芳草，风雨年年怨落花。最是多情汴堤柳，春来依旧带栖鸦！","dynasty":"明代","tags":"怀古，写景","title":"维扬怀古"}
{"author":"曾棨","content":"永乐七年春二月，余以扈从北巡，给赐内厩兔色马一匹，盖朝鲜所贡也。神骏超越，异于凡马，经数千里若有余力。予闻古良马有赤兔之名，故作《神兔歌》以赞之。天厩名马不易得，凤臆龙鬐秋兔色。圉官厮养十载余，云昔来自朝鲜国。想当此马初生时，蛟龙降精雷雨垂。房星夜堕水尽赤，云雾下绕灵风吹。雄姿逸态真神骏，踠促蹄高双耳峻。目光夹镜炯方瞳，汗血流珠腻红晕。朝鲜得此不敢骑，覆以黄毡献赤墀。乃知天厩尽龙种，如此万匹皆权奇。令晨鞲出迥殊绝，扈从銮舆自超越。朝趋远蹴交河冰，夕秣骄嘶蓟城月。君不见骅骝肃霜古亦多，老不一试将奈何。驽骀无力枉蝶躞，俗马有肉空嵯峨。平生怜尔独遭遇，绣勒金鞍照琼署。相期慎保不凡姿，万里长随六龙驭。","dynasty":"明代","title":"天厩神兔歌"}
{"author":"曾棨","content":"吴兴笔工陆文宝，制作不与常人同。自然入手造神妙，所以举世称良工。有时盘礴坐轩中，石盘水清如镜中。空山老兔脱毛骨，简拔精锐披蒙茸。平原霜气在毫末，水面犹觉吹秋风。制成进入蓬莱宫，紫花彤管飞晴虹。九重清燕发宸翰，五色绚烂皆成龙。国初以来称绝艺，光价自此垂无穷。惜哉文宝久已死，尚有家法传继翁。我时得之一挥洒，落纸欲挫词场锋。枣心兰蕊动光彩，栗尾鸡距争奇雄。朅来簪此扈仙跸，欲补造化难为功。梦中无人授五色，安得锦绣蟠心胸。闲来书空不成字，纵有篆刻惭雕虫。幸今太平重文学，玉堂金马多奇逢。莫言盛世少知己，为我寄谢管城公。","dynasty":"明代","title":"赠笔工陆继翁"}
{"author":"曾棨","content":"汉家郎官头未白，扈从初为两京客。忽逢天边五色书，万里翩翩向西域。腰间宝剑七星文，连旌大旆何缤纷。解鞍夜卧营中月，揽辔朝看陇上云。黄沙断碛千回转，玉关渐近长安远。轮台霜重角声寒，蒲海风高弓力软。兹行骑从历诸蕃，毡帐依微绝漠间。残烟古树羌夷聚，远火荒原猎骑还。蕃酋出迎通汉语，穹庐蒲萄酒如乳。舞女争呈于阗妆，歌辞尽协龟兹谱。当筵半醉看吴钩，上马便著金貂裘。山川遥认月支窟，部落能知博望侯。草上风沙乱骚屑，边头日暮悲笳咽。行穷天尽始回辕，坐对雪深还仗节。归来杂遝宛马群，立谈可以收奇勋。却笑古来征战苦，边人空说李将军。","dynasty":"明代","title":"陈员外奉使西域周寺副席中道别长句"}
{"author":"曾棨","content":"吐蕃健儿面如赭，走入黄河放胡马。七关萧索少人行，白骨战场纵复横。敦煌壮士抱戈泣，四面胡笳声转急。烽烟断绝鸟不飞，十一年来不解围。传檄长安终不到，借兵回纥何曾归。愁云惨淡连荒漠，卷地北风吹雪落。将军锦鞯暮还控，壮士铁衣夜犹著。城中匹绫换斗麦，决战宁甘死锋镝。一朝胡虏忽登城，城上萧萧羌笛声。当时左衽从胡俗，至今藏得唐衣服。年年寒食忆中原，还著衣冠望乡哭。老身幸存衣在箧，官军几时驰献捷？","dynasty":"明代","title":"敦煌曲"}
{"author":"曾棨","content":"龙支城头暮吹角，黄云蔽天沙草薄。虎髯使者长安来，持麾拥盖边尘开。城门尽是胡兵守，城外老人多白首。拜迎使者双泪流，问云天子今安否。自言家世丰州住，少小辞家隶军戍。吐蕃昨日犯萧关，胡骑长驱泾陇间。将军战败鼓声绝，弃戈遗镞填丘山。自从陷没身为虏，五十年来在边土。依栖部落作蕃人，生长儿孙尽胡语。朝看烽火望中原，夜听鸣笳忆故园。颓垣败屋谁家宅，断碛荒蹊何处村。奉使还时报天子，早遣官军复清水。假令年老身归死，已免游魂作胡鬼。","dynasty":"明代","title":"龙支行"}
{"author":"曾棨","content":"王郎工画妙入神，平生强项世所嗔。有时兴至自盘礴，睥睨已喜旁无人。忽然放笔作古桧，白日烟云倏暝晦。淋漓尽带雷雨垂，惨淡长疑鬼神会。古藤缠络枝相缪，屈铁磥砢腾蛟虬。左拏右攫飞不去，崖石欲裂山精愁。王郎一生何不遇，五十得官嗟已暮。胸中时吐气峥嵘，半落苍厓化为树。知君爱此长萧森，藏之愿比双南金。秋来恐有乘槎客，泛入天河无处寻。","dynasty":"明代","title":"题王学士所藏王孟端老桧苍崖图"}
{"author":"曾棨","content":"远戍鸡声晓，遥堤柳色浓。断云京口树，残月广陵钟。箫鼓官船发，图书御宝封。朝臣多扈从，冠佩日相逢。","dynasty":"明代","title":"淮南舟中"}
{"author":"曾棨","content":"旧宅无人住，荒墟有路歧。一生浑是醉，万古复何悲。白首衔杯处，青山荷锸时。最怜独醒者，高冢亦累累。","dynasty":"明代","title":"过刘伶宅"}
{"author":"曾棨","content":"朱旗画戟拥晴沙，锦缆牙樯照浪花。佳气迥浮江北树，晓光初绚海东霞。云中鸾凤扶丹毂，水底鱼龙识翠华。不用临流羡天堑，只今四海尽为家。","dynasty":"明代","title":"车驾渡江"}
{"author":"曾棨","content":"清跸初传日未西，鸿胪将引唱班齐。营门风暖千旗动，辇路云香万马嘶。草绿夜塘多是水，雨晴沙道不成泥。忽传四鼓銮舆发，不寐时时听晓鸡。","dynasty":"明代","title":"驾次江心驿"}
{"author":"曾棨","content":"重关深锁白云收，天际诸峰黛色流。北枕龙沙通绝漠，南临凤阙壮神州。烟生睥睨千岩晓，露湿芙蓉万壑秋。王气自应成五采，龙文长傍日光浮。","dynasty":"明代","title":"居庸叠翠"}
{"author":"曾棨","content":"灵沼溶溶淑气回，玉泉初暖碧如苔。风回鳌背山光动，日照龙鳞镜影开。飞鸟惯随仙仗过，游鱼偏识翠华来。愿倾池水成春酒，添进南山万寿杯。","dynasty":"明代","title":"太液晴波"}
{"author":"曾棨","content":"鲸海遥通一水长，沧波深处石为梁。平铺碧甃连驰道，倒泻银河入苑墙。晴绿乍添垂柳色，春流时泛落花香。微茫迥隔蓬莱岛，不放飞尘入建章。","dynasty":"明代","title":"海子桥"}
{"author":"曾棨","content":"百战休论盖世功，鸿门宴罢霸图空。虞歌慷慨孤灯下，楚业消沉一炬中。露湿古墙秋藓碧，霜含老树夕阳红。英魂若到彭城路，忍听高台唱《大风》。","dynasty":"明代","title":"项羽庙"}
{"author":"曾棨","content":"广陵城里晋繁华，炀帝行宫接紫霞。《玉树》歌残犹有曲，锦帆归去已无家。楼台处处惟芳草，风雨年年自落花。古往今来多少恨，只将哀怨付啼鸦。","dynasty":"明代","title":"维扬怀古和胡祭酒韵"}
{"author":"曾棨","content":"南交奏凯正论功，司马新承宠眷隆。三受虎符参阃外，两持龙节镇蛮中。萧何经国频供饷，裴度临边暂总戎。已喜夷人归版籍，伏波铜柱谩争雄。","dynasty":"明代","title":"送兵部尚书陈公出镇交阯"}
{"author":"曾棨","content":"总戎司马旧春官，坐镇边陲众自安。双阙朝元瞻御扆，六州行部驻雕鞍。履声暂待金门漏，旆影还冲玉塞寒。明到关城多暇日，好将佳句寄朝端。","dynasty":"明代","title":"正旦后送兵部尚书赵公还镇"}
{"author":"曾棨","content":"送君南去片帆归，五月薰风白筼衣。路绕闽山征骑远，月明蛮徼逻兵稀。桄榔绿暗经残雨，荔子红垂映落晖。小弟杉关烦寄语，客心长伴鹡鸰飞。","dynasty":"明代","title":"送彭巡检子韶赴关清兼示光泽舍弟"}
{"author":"曾棨","content":"华馆深沉直禁闱，彩甍丹碧焕翚飞。上林万树连西掖，北极诸星拱太微。绕砚龙香裁诏罢，隔帘莺语退朝归。应知几度青绫夜，月转金茎露满衣。","dynasty":"明代","title":"新馆内直"}
{"author":"曾棨","content":"传闻三穴久储精，日啖玄霜异质成。八窍总含苍露湿，一身斜軃黑云轻。行来青锁应难觅，立向瑶阶却尽惊。自是太平多瑞物，愿随毛颖咏干城。","dynasty":"明代","title":"玄兔"}
{"author":"曾棨","content":"翠裙红烛坐调笙，一曲娇歌万种情。二十四桥春水绿，兰桡随处傍花行。","dynasty":"明代","title":"扬州"}
{"author":"曾棨","content":"一家去住两关情，行李萧然又出京。记得别时寒食后，断烟残雨石头城。","dynasty":"明代","title":"忆别"}
{"author":"曾棨","content":"片片飞花逐水流，伤春何处最多愁。红妆独倚阑干立，望尽征帆不下楼。","dynasty":"明代","title":"即事"}
{"author":"曾棨","content":"红烛当垆夜数钱，驿亭西面绿杨边。重来烟景浑依旧，只认青帘记昔年。","dynasty":"明代","title":"静海感书"}
{"author":"曾棨","content":"十年京国鬓潇潇，蓟北江南万里遥。家去浔阳犹尚远，莫将音信托寒潮。","dynasty":"明代","title":"旅怀"}
{"author":"曾棨","content":"百战休论盖世功，鸿门宴罢霸图空。虞歌慷慨孤灯下，楚业消沉一炬中。露湿古墙秋藓碧，霜含老树夕阳红。英魂若到彭城路，忍听高台唱《大风》。","dynasty":"明代","title":"项羽庙"}
{"author":"曾棨","content":"曾驱宛马入神京，拜命重为万里行。河陇壶浆还出候，伊西部落总知名。天连白草寒沙远，路绕黄云古迹平。却忆汉家劳战伐，道傍空筑受降城。","dynasty":"明代","title":"送陈郎中重使西域三首其一"}
{"author":"曾棨","content":"玉关迢递塞云黄，西涉流沙道路长。山绕高昌遗碣在，草遮姑默废城荒。闲听羌笛多乘月，暗卷戎衣半带霜。不用殷勤通译语，相逢总是旧蕃王。","dynasty":"明代","title":"送陈郎中重使西域三首其二"}
{"author":"曾棨","content":"重宣恩诏向穷边，蕃落依稀似昔年。酋长拜迎张绣幌，羌姬歌舞散金钱。葡萄夜醉氍毹月，騕袅晨嘶苜蓿烟。百宝嵌刀珠饰靶，部人知是汉张骞。","dynasty":"明代","title":"送陈郎中重使西域三首其三"}
{"author":"曾棨","content":"异果曾因释老知，喜看嘉实出京师。芳腴绝胜仙林杏，甘脆全过大谷梨。炎帝遗书惭未录，长卿多病独相宜。由来南土无人识，那得灵根此处移。","dynasty":"明代","title":"频婆果"}
{"author":"曾棨","content":"周家八马如飞电，夙昔传闻今始见。锐耳双分秋竹批，拳毛一片桃花旋。肉鬃叠耸高崔嵬，权奇知此真龙媒。霜蹄试踏层冰裂，骏尾欲掉长飙回。瑶池宴罢归来早，络月羁金照京镐。紫鞚飞时逐落花，雕鞍解处眠芳草。由来骏骨健且驯，弄影骄嘶不动尘。有时渴饮天津水，五色照见波粼粼。圉官骑来难久驻，饮向春流最深处。珠衔宝勒不敢疏，直恐飞腾化龙去。古来善画韦与韩，此画岂同凡马看。人间造次不可得，苜蓿秋深烟雨寒。","dynasty":"明代","title":"姚少师所藏八骏图"}
{"author":"曾棨","content":"朝随六龙驾，远别黄金台。万乘出都门，旭日净浮埃。翠华正飞扬，玉辇从天回。羽林罗猛士，夹道驰云雷。回首望玉京，城阙何壮哉。海水向东流，西山郁崔嵬。上有五色云，垂辉映蓬莱。壮游惬周览，欲去仍迟回。策马天仗间，夙昔长追陪。古来词翰臣，岂但邹与枚？至今百世下，声誉扬九垓。","dynasty":"明代","title":"冬日扈从还南京随驾出丽正门马上作"}
{"author":"冯开元","content":"万里间关辞蜀道，六年前后到西馀。虽无泰华寄来树，且读人间未见书。","dynasty":"宋代","title":"和榴皮题壁韵"}
{"author":"彭泰翁","content":"玉环扶浅醉，翠袖笼寒，香汗初融。昨夜残妆在，最难胜珠络，都沁铅红。朝云低护深约，蜂蝶不知踪。奈燕子情多，斜飞轻触，泪洒羞容。重逢。记前度，解翦烛调笙，踏月鸣骢。风入人间远，待尘缘洗尽，飞佩凌空。丁宁为我留住，携酒寿东风。便花谱重修，高堂再赋疑梦中。","dynasty":"宋代","title":"忆旧游（雨中海棠）"}
{"author":"彭泰翁","content":"雾罥觚棱，尘侵团扇，恨满哀弹倦理。控雨笼云，共闲情孤倚。敛娥黛、怕似流莺历历，惹得玉锁琼碎。可惜阑干，但苔花沈穗。算天音、不入人间耳。何人谩、裛损青衫泪。不是旧谱都忘，厌新腔娇脆。多生不得丹青意，重来又、花锁长门闭。到夜永、笙鹤归时，月明天似水。","dynasty":"宋代","title":"拜星月慢（祠壁宫姬控弦可念）"}
{"author":"彭泰翁","content":"九华惊觉，又偷承雨露，羞匀春色。岸蓼汀苹成色界，未必天香人识。粉涴脂凝，霜销雾薄，娇颤浑无力。黄昏月掩，山城那更闻笛。应是未了尘缘，重来迟暮，草草西风客。莺燕无情庭院悄，愁满阑干苔积。宫锦尊前，霓裳月下，梦亦无消息。嫣然一笑，江南如此风日。","dynasty":"宋代","title":"念奴娇（秋日牡丹）"}
{"author":"蔡任","content":"我与斯民同一性，谁言此邑号三阳。","dynasty":"宋代","title":"句"}
{"author":"钟惺","content":"望远写秋江，秋意无起止。何曾见寸波，竟纸皆秋水。烟中过寒山，江净翻如纸。空色有无间，身在秋江里。","dynasty":"明代","title":"秋日舟中题胡彭举秋江卷"}
{"author":"钟惺","content":"若非蹈今涂，昨日险亦足。果然备层峻，蛇鬼犹踯躅。两崖穷登顿，相对不去瞩。稍焉历其巅，许身已平陆。俯仰前后视，乃知多岸谷。足迹信延袤，目境自蹙缩。鸿飞已青冥，背翩犹遭触。深薄警营魄，幽幻豁心目。","dynasty":"明代","title":"九湾"}
{"author":"钟惺","content":"乱山无清晓，云水但稠浊。累日行重岚，丛密何由豁。安知兹壁外，不有朝暾跃。颓云初离洞，流出将焉托。岭半一人家，如鸟巢阿阁。人语向空濛，烟火出冥漠。隔江望秭归，残阳见井郭。胡为既济后，昏暮犹墟落。","dynasty":"明代","title":"雨发九湾至归州"}
{"author":"钟惺","content":"至此始称峡，岸束江龃龉。江势有往还，前山几茹吐。两崖何所争，终古常相拒。水石日夜戛，无所触而怒。滟滪根孤危，悍流不能去。立石如堵墙，中劈才一缕。岸回不见江，舟行无乃迕。舟过其隙中，乃知此其户。还顾始自失，怃然警徒旅。","dynasty":"明代","title":"瞿唐"}
{"author":"钟惺","content":"过此即大江，峡亦终于此。前途岂不夷，未达一间耳。辟入大都城，而门不容轨。虎方错其牙，黄牛喘未已。舟进却湍中，如狼疐其尾。当其险夷交，跳伏正相踦。回首黄陵没，此身才出匦。不知何心魂，禁此七百里。梦者入铁围，醒犹忘在几。赖兹历奇奥，得悟垂堂理。","dynasty":"明代","title":"西陵峡"}
{"author":"钟惺","content":"游迟畏晚天，晚际反凄妍。好月下山路，顺风归浦船。云涛孤棹外，市坞半灯边。回首苍苍处，金焦在乱烟。","dynasty":"明代","title":"北固夜归"}
{"author":"钟惺","content":"病来疏旧友，老至念周亲。五十余中表，存亡凡几人。回头梨栗日，弹指杖舆身。莫悔前时阔，从今相过频。","dynasty":"明代","title":"寄怀表兄王幼振兼邀枉过"}
{"author":"钟惺","content":"见君疑旧识，不必故人书。所念久离别，欣闻近起居。朋来鸿雁后，雨止菊花初。得问虞山树，寒红三月如。","dynasty":"明代","title":"沈雨若自常熟过访（时喜得受之书）"}
{"author":"钟惺","content":"是物多妨月，桐阴殊不然。长如晨露引，不隔晚凉天。绿满清虚内，光生幽独边。怀新君亦尔，到在夕阳先。","dynasty":"明代","title":"月下新桐喜徐元叹至"}
{"author":"钟惺","content":"神洁诚难辱，居高未免危。又非逢臂怒，遂致折肱悲。吟啸能无废，堤防似亦迟。幸灾群小急，感遇一身知。命已看如蜕，心犹惜此。结缨怀鄙志，捐网荷弘慈。卷饵烦相警，环珠耻见遗。寒宵深抱叶，贱子报恩时。","dynasty":"明代","title":"坠蝉（有群蚁共持之，茂之解焉）"}
{"author":"钟惺","content":"江边事事作山家，复有山斋著水涯。一壑阴晴生草树，六时喧寂在莺花。潮寻故步沙频失，烟叠新痕岭若加。信宿也知酬对浅，暂将心迹寄幽遐。","dynasty":"明代","title":"宿浦口周生池馆"}
{"author":"钟惺","content":"一路阴晴屡不分，山中风候易纷纭。村过数日无红叶，江近双峰似白云。蛇虎夜深求忏度，鼓钟人定示声闻。可怜世外僧经济，金火须臾历劫勋。","dynasty":"明代","title":"花山礼铜殿"}
{"author":"钟惺","content":"五载前曾说此游，问程结伴几春秋。艰难水陆千余里，大小关梁六易舟。畏路刺船频裸体，乘流开柁缓梳头。顺风一日行三日，莫待依滩怨石尤。¤","dynasty":"明代","title":"江行俳体十二首"}
{"author":"钟惺","content":"虚船也复戒偷关，枉杀西风尽日湾。舟卧梦归醒见水，江行怨泊快看山。弘羊半自儒生出，馁虎空传税使还。近道计臣心转细，官钱曾未漏渔蛮。¤","dynasty":"明代","title":"江行俳体十二首"}
{"author":"钟惺","content":"巴舷吴榜簇江干，市侩村倡半倚滩。系籍惯拻乡阀阅，投单例办敝衣冠。女儿编竹成长缆，乞子施竿觅剩盘。小釜群炊如候代，奚奴亭午未朝餐。¤","dynasty":"明代","title":"江行俳体十二首"}
{"author":"钟惺","content":"江乡涨后指荒郊，木杪鱼罾俯雀巢。处处葑田催种麦，家家竹瓦代诛茅。岸容霜老菰蒲秃，水气晴粘草树交。快舫蚀波才寸许，急湍底复怨舟胶。¤","dynasty":"明代","title":"江行俳体十二首"}
{"author":"钟惺","content":"日日移家处处邻，吴头楚尾半波臣。罟师嚼米餐乌鬼，舟仆偷钱买白鳞。鸦食肉能谋底事，獭衔鱼欲祭何神。黄头见我询潮步，笑是浔阳始过人。¤","dynasty":"明代","title":"江行俳体十二首"}
{"author":"钟惺","content":"羞从狐鼠叙行踪，随例输钱买印封。半月员程过一月，杪冬孤艇发初冬。持符官卒尊于吏，附舶儒生贱似佣。估客孝廉阳不问，胡床指顾太从容。¤","dynasty":"明代","title":"江行俳体十二首"}
{"author":"钟惺","content":"小聚星晨屡断连，山椒一缕露人烟。土音偏不移鸡犬，市暨通行杂钞钱。泽国火耕兼水耨，霜林枣地接枫天。时艰夜禁明书楔，拨刺更更响钓船。¤","dynasty":"明代","title":"江行俳体十二首"}
{"author":"钟惺","content":"土风何异竟陵城，水代平田网代耕。放去翳凫偏认主，教成驯獭听呼名。狂书鸟过沙留谱，呓语乌眠夜作声。奴子入吴学细唾，侬音伧舌字全生。¤","dynasty":"明代","title":"江行俳体十二首"}
{"author":"钟惺","content":"江乡涨后指荒郊，木杪鱼罾俯雀巢。处处葑田催种麦，家家竹瓦代诛茅。岸容霜老菰蒲秃，水气晴粘草树交。快舫蚀波才寸许，急湍底复怨舟胶。","dynasty":"明代","title":"江行俳体十二首其五"}
{"author":"钟惺","content":"日日移家处处邻，吴头楚尾半波臣。罟师嚼米餐乌鬼，舟仆偷钱买白鳞。鸦食肉能谋底事，獭衔鱼欲祭何神。黄头见我询潮步，笑是浔阳始过人。","dynasty":"明代","title":"江行俳体十二首其六"}
{"author":"钟惺","content":"羞从狐鼠叙行踪，随例输钱买印封。半月员程过一月，杪冬孤艇发初冬。持符官卒尊于吏，附舶儒生贱似佣。估客孝廉阳不问，胡床指顾太从容。","dynasty":"明代","title":"江行俳体十二首其七"}
{"author":"钟惺","content":"小聚星晨屡断连，山椒一缕露人烟。土音偏不移鸡犬，市暨通行杂钞钱。泽国火耕兼水耨，霜林枣地接枫天。时艰夜禁明书楔，拨剌更更响钓船。","dynasty":"明代","title":"江行俳体十二首其八"}
{"author":"钟惺","content":"土风何异竟陵城，水代平田网代耕。放去翳凫偏认主，教成驯獭听呼名。狂书鸟过沙留谱，呓语乌眠夜作声。奴子入吴学细唾，侬音伧舌字全生。","dynasty":"明代","title":"江行俳体十二首其九"}
{"author":"钟惺","content":"千门市火乱渔灯，衔尾官艘也系罾。崖屋乍随春涨徙，滩舟专候早潮升。清时闾左衣形缓，俭岁江东米价增。从客讳言新入洛，自称前度到金陵。","dynasty":"明代","title":"江行俳体十二首其十"}
{"author":"钟惺","content":"潮褪金焦岸稍巉，断虹嵌壁剑双椷。岚堆积翠深藏壑，雨隔残红半露岩。近海蜃睛朝列市，乘风鱼背昼张帆。新荷香遍吴江水，思制潇湘隐士衫。","dynasty":"明代","title":"江行俳体十二首其十一"}
{"author":"钟惺","content":"鸣榔打鼓暮乘潮，借得官舟胜客𦨣。奴子暂时聊意气，朋从此日也逍遥。公然耽首横银榜，无数渔罾避画桡。睡醒却询瓜步岸，长年前指广陵桥。","dynasty":"明代","title":"江行俳体十二首其十二"}
{"author":"钟惺","content":"偶向残冬遇洛神，孤情只道立先春。今从九月过三月，疑是前身与后身。","dynasty":"明代","title":"暮春水仙花其一"}
{"author":"钟惺","content":"物值同时妒亦宜，梅花今见子离离。相逢洞口千红里，素影当前君不知。","dynasty":"明代","title":"暮春水仙花其二"}
{"author":"钟惺","content":"万花如燄柳如烟，常??冰绡畏不前。曾在水边衣不湿，可知入火不能然。","dynasty":"明代","title":"暮春水仙花其三"}
{"author":"钟惺","content":"每笑梅花太畏喧，一身自许历寒温。春风特念冰霜后，邀与春花共慰存。","dynasty":"明代","title":"暮春水仙花其四"}
{"author":"钟惺","content":"神洁诚难辱，居高未免危。又非逢臂怒，遂致折肱悲。吟啸能无废，堤防似亦迟。幸灾群小急，感遇一身知。命已看如蜕，心犹惜此枝。结缨怀鄙志，捐网荷弘慈。卷饵烦相警，环珠耻见遗。寒宵深抱叶，贱子报恩时。","dynasty":"明代","title":"坠蝉"}
{"author":"钟惺","content":"制出何人手，年标异代君。篆成蝌蚪迹，斑上鹧鸪纹。古瓦栖朝露，孤楹抱宿云。九金来禹牧，七政准尧文。候较吹葭审，躔从累黍分。当时甘石辈，心目太精勤。","dynasty":"明代","title":"观象台铜浑天仪刻漏"}
{"author":"钟惺","content":"村烟城树远依依，解指青溪与翠微。风送白鱼争入市，江过黄鹄渐多矶。家从久念方惊别，地喜初来也似归。近日江南新涝后，稻虾难比往年肥。","dynasty":"明代","title":"江行俳体"}
{"author":"丁时显","content":"共沐恩波数载中，忍看此日去匆匆。铜鱼洲静萍花合，金凤山高栗叶红。应有素琴调夜月，时闻玄鹤下秋空。南山依旧东篱外，重对秋阴菊数丛。","dynasty":"清代","title":"送长芦都转倪象恺先生归田"}
{"author":"陈道","content":"怪石繁榕断暑埃，玉屏如水逐秋来。波间日月轮边转，海上风云镜里回。傍晚鼋鼍窥席罢，占沙鸂鶒背人开。浮名愧尔汀边鹜，湛湛长江起暮哀。","dynasty":"明代","title":"游小金山其一"}
{"author":"陈道","content":"宝地珠林映远空，银沙细浪影溶溶。穿门叶散清江朗，入院风光醉兴浓。梵塔曲盘当落日，栏杆百尺送飞鸿。长生习傍云岩转，仄径渔樵忽谩逢。","dynasty":"明代","title":"游小金山其二"}
{"author":"陈道","content":"砥柱鲸波迥不群，晓光春色隔溪分。长公日月黄扉晚，陀院秋风白发纷。山阁晴峰云欲冷，帆樯迷望水空沄。遗踪不逐风烟散，随处天涯可借君。","dynasty":"明代","title":"游小金山其三"}
{"author":"陈道","content":"沛水停桡几问津，扁舟曾忆此中身。村醪邻火空孤客，帝子秋风欲傍人。猛士不来台阒寂，龙蛇犹见汉嶙峋。沧江未即南垂钓，飞羽年年报虏尘。","dynasty":"明代","title":"过沛有感"}
{"author":"陈道","content":"连山如水涌，起伏皱波纹。窄径穿林薄，微光照夕曛。荒村茅店古，石涧细流分。风景故乡近，遥遥南岭云。","dynasty":"清代","title":"过大关"}
{"author":"陈道","content":"岁晏寒云重，驱车去金台。台畔多烈风，纷纷起尘埃。留滞亦云久，去住复徘徊。徘徊恋帝里，宫观何崇起。顾非大厦材。壮心能不已。载歌《南陔》曲，姱修望前轨。","dynasty":"清代","title":"出都"}
{"author":"秦韬玉","content":"蓬门未识绮罗香，拟托良媒益自伤。谁爱风流高格调，共怜时世俭梳妆。敢将十指夸针巧，不把双眉斗画长。苦恨年年压金线，为他人作嫁衣裳。","dynasty":"唐代","tags":"唐诗三百首，女子，生活，哲理，怀才不遇","title":"贫女"}
{"author":"秦韬玉","content":"不知大厦许栖无，频已衔泥到座隅。曾与佳人并头语，几回抛却绣工夫。","dynasty":"唐代","title":"燕子"}
{"author":"秦韬玉","content":"云重寒空思寂寥，玉尘如糁满春朝。片才著地轻轻陷，力不禁风旋旋销。惹砌任他香粉妒，萦丛自学小梅娇。谁家醉卷珠帘看，弦管堂深暖易调。","dynasty":"唐代","title":"春雪"}
{"author":"秦韬玉","content":"削玉森森幽思清，院家高兴尚分明。卷帘阴薄漏山色，欹枕韵寒宜雨声。斜对酒缸偏觉好，静笼棋局最多情。却惊九陌轮蹄外，独有溪烟数十茎。","dynasty":"唐代","title":"题竹"}
{"author":"秦韬玉","content":"临春高阁拟瀛洲，贪宠张妃作胜游。更把江山为己有，岂知台榭是身雠。金城暗逐歌声碎，钱瓮潜随舞势休。谁识古宫堪恨处，井桐吟雨不胜秋。","dynasty":"唐代","title":"陈宫"}
{"author":"秦韬玉","content":"到处人皆著战袍，麾旗风紧马蹄劳。黑山霜重弓添硬，青冢沙平月更高。大野几重开雪岭，长河无限旧云涛。凤林关外皆唐土，何日陈兵戍不毛。","dynasty":"唐代","title":"塞下"}
{"author":"秦韬玉","content":"长与韶光暗有期，可怜蜂蝶却先知。谁家促席临低树，何处横钗戴小枝。丽日多情疑曲照，和风得路合偏吹。向人虽道浑无语，笑劝王孙到醉时。","dynasty":"唐代","title":"对花"}
{"author":"秦韬玉","content":"凉风吹雨滴寒更，乡思欺人拨不平。长有归心悬马首，可堪无寐枕蛩声。岚收楚岫和空碧，秋染湘江到底清。早晚身闲著蓑去，橘香深处钓船横。","dynasty":"唐代","title":"长安书怀"}
{"author":"秦韬玉","content":"共言愁是酌离杯，况值弦歌枉大才。献赋未为龙化去，除书犹喜凤衔来。花明驿路燕脂暖，山入江亭罨画开。莫把新诗题别处，谢家临水有池台。","dynasty":"唐代","title":"送友人罢举授南陵令"}
{"author":"秦韬玉","content":"一竿青竹老江隈，荷叶衣裳可自裁。潭定静悬丝影直，风高斜飐浪纹开。朝携轻棹穿云去，暮背寒塘戴月回。世上无穷嶮巇事，算应难入钓船来。","dynasty":"唐代","title":"钓翁"}
{"author":"秦韬玉","content":"大底荣枯各自行，兼疑阴骘也难明。无门雪向头中出，得路云从脚下生。深作四溟何浩渺，高为五岳太峥嵘。都来总向人间看，直到皇天可是平。","dynasty":"唐代","title":"问古"}
{"author":"秦韬玉","content":"石甃通渠引御波，绿槐阴里五侯家。地衣镇角香狮子，帘额侵钩绣避邪。按彻清歌天未晓，饮回深院漏犹赊。四邻池馆吞将尽，尚自堆金为买花。","dynasty":"唐代","title":"豪家"}
{"author":"秦韬玉","content":"选胜逢君叙解携，思和芳草远烟迷。小梅香里黄莺啭，垂柳阴中白马嘶。春引美人歌遍熟，风牵公子酒旗低。早知有此关身事，悔不前年住越溪。","dynasty":"唐代","title":"春游"}
{"author":"秦韬玉","content":"一双十指玉纤纤，不是风流物不拈。鸾镜巧梳匀翠黛，画楼闲望擘珠帘。金杯有喜轻轻点，银鸭无香旋旋添。因把剪刀嫌道冷，泥人呵了弄人髯。","dynasty":"唐代","title":"咏手"}
{"author":"秦韬玉","content":"总藏心剑事儒风，大道如今已浑同。会致名津搜俊彦，是张愁网绊英雄。苏公有国皆悬印，楚将无官可赏功。若使重生太平日，也应回首哭途穷。","dynasty":"唐代","title":"寄怀"}
{"author":"秦韬玉","content":"侬家云水本相知，每到高斋强展眉。瘦竹亸烟遮板阁，卷荷擎雨出盆池。笑吟山色同欹枕，闲背庭阴对覆棋。不是主人多野兴，肯开青眼重渔师。","dynasty":"唐代","title":"题刑部李郎中山亭"}
{"author":"秦韬玉","content":"雕楹累栋架崔嵬，院宇生烟次第开。为向西窗添月色，岂辞南海取花栽。意将画地成幽沼，势拟驱山近小台。清境渐深官转重，春时长是别人来。","dynasty":"唐代","title":"亭台"}
{"author":"秦韬玉","content":"天柱香芽露香发，烂研瑟瑟穿荻篾。太守怜才寄野人，山童碾破团团月。倚云便酌泉声煮，兽炭潜然虬珠吐。看著晴天早日明，鼎中飒飒筛风雨。老翠看尘下才熟，搅时绕箸天云绿，耽书病酒两多情，坐对闽瓯睡先足。洗我胸中幽思清，鬼神应愁歌欲成。","dynasty":"唐代","title":"采茶歌（一作紫笋茶歌）"}
{"author":"秦韬玉","content":"阶前莎球绿不卷，银龟喷香挽不断。乱花织锦柳撚线，妆点池台画屏展。主人公业传国初，六亲联络驰朝车。斗鸡走狗家世事，抱来皆佩黄金鱼。却笑儒生把书卷，学得颜回忍饥面。","dynasty":"唐代","title":"贵公子行"}
{"author":"秦韬玉","content":"九衢风景尽争新，独占天门近紫宸。宝马竞随朝暮客，香车争碾古今尘。烟光正入南山色，气势遥连北阙春。莫见繁华只如此，暗中还换往来人。","dynasty":"唐代","title":"天街"}
{"author":"秦韬玉","content":"信陵名重怜高才，见我长吹青眼开。便出燕姬再倾醑，此时花下逢仙侣。弯弯狂月压秋波，两条黄金f8黄雾。逸艳初因醉态见，浓春可是韶光与。纤纤软玉捧暖笙，深思香风吹不去。檀唇呼吸宫商改，怨情渐逐清新举。岐山取得娇凤雏，管中藏著轻轻语。好笑襄王大迂阔，曾卧巫云见神女。银锁金簧不得听，空劳翠辇冲泥雨。","dynasty":"唐代","title":"吹笙歌"}
{"author":"秦韬玉","content":"剑光如电马如风，百捷长轻是掌中。无定河边蕃将死，受降城外虏尘空。旗缝雁翅和竿袅，箭撚雕翎逐隼雄。自指燕山最高石，不知谁为勒殊功。","dynasty":"唐代","title":"边将"}
{"author":"秦韬玉","content":"桃花日日觅新奇，有镜何曾及画眉。只恐轻梭难作匹，岂辞纤手遍生胝。合蝉巧间双盘带，联雁斜衔小折枝。豪贵大堆酬曲彻，可怜辛苦一丝丝。","dynasty":"唐代","title":"织锦妇"}
{"author":"秦韬玉","content":"常时月好赖新晴，不似年年此夜生。初出海涛疑尚湿，渐来云路觉偏清。寒光入水蛟龙起，静色当天鬼魅惊。岂独座中堪仰望，孤高应到凤凰城。","dynasty":"唐代","title":"八月十五日夜同卫谏议看月"}
{"author":"秦韬玉","content":"翠云交干瘦轮囷，啸雨吟风几百春。深盖屈盘青麈尾，老皮张展黑龙鳞。唯堆寒色资琴兴，不放秋声染俗尘。岁月如波事如梦，竟留苍翠待何人。","dynasty":"唐代","title":"桧树"}
{"author":"秦韬玉","content":"汉亡金镜道将衰，便有奸臣竞佐时。专国只夸兄弟贵，举家谁念子孙危。后宫得宠人争附，前殿陈诚帝不疑。朱紫盈门自称贵，可嗟区宇尽疮痍。","dynasty":"唐代","title":"读五侯传"}
{"author":"秦韬玉","content":"渥洼奇骨本难求，况是豪家重紫骝。膘大宜悬银压銙。力浑欺却玉衔头。生狞弄影风随起，躞蹀冲尘汗满沟。若遇丈夫皆调御，任从骑取觅封侯。","dynasty":"唐代","title":"横吹曲辞。紫骝马"}
{"author":"秦韬玉","content":"每闻别雁竞悲鸣，却叹金笼寄此生。早是翠襟争爱惜，可堪丹觜强分明。云漫陇树魂应断，歌接秦楼梦不成。幸自祢衡人未识，赚他作赋被时轻。","dynasty":"唐代","title":"鹦鹉"}
{"author":"秦韬玉","content":"吕望甘罗道已彰，只凭时数为门张。世途必竟皆应定，人事都来不在忙。要路强干情本薄，旧山归去意偏长。因君指似封侯骨，渐拟回头别醉乡。","dynasty":"唐代","title":"寄李处士"}
{"author":"秦韬玉","content":"女娲罗裙长百尺，搭在湘江作山色。（《潇湘》。见《诗话总龟》）","dynasty":"唐代","title":"句"}
{"author":"秦韬玉","content":"炉中九转鍊虽成，教主看时亦自惊。群岳并天先减翠，大江临海恐无声。赋归已罢吴门钓，身老仍抛楚岸耕。唯有太平方寸血，今朝尽向隗台倾。","dynasty":"唐代","title":"投知己"}
{"author":"秦韬玉","content":"折妖放艳有谁催，疑就仙中旋折来。图把一春皆占断，固留三月始教开。压枝金蕊香如扑，逐朵檀心巧胜裁。好是酒阑丝竹罢，倚风含笑向楼台。","dynasty":"唐代","title":"牡丹"}
{"author":"秦韬玉","content":"阶前莎毬绿不捲，银龟喷香挽不断。乱花织锦柳撚线，妆点池台画屏展。主人公业传国初，六亲联络驰朝车。斗鸡走狗家世事，抱来皆佩黄金鱼。却笑儒生把书卷，学得颜回忍饥面。","dynasty":"唐代","title":"贵公子行"}
{"author":"秦韬玉","content":"万仞连峰积翠新，灵踪依旧印轮巡。何如捧日安皇道，莫把回山示世人。已擘峻流穿太岳，长扶王气拥强秦。为余势负天工背，索取风云际会身。","dynasty":"唐代","title":"仙掌"}
{"author":"秦韬玉","content":"北阙同云掩晓霞，东风春雪满山家。琼章定少千人和，银树先开六出花。","dynasty":"唐代","title":"奉和春日玩雪"}
{"author":"秦韬玉","content":"客愁不尽本如水，草色含情更无已。又觉春愁似草生，何人种在情田里。","dynasty":"唐代","title":"独坐吟"}
{"author":"秦韬玉","content":"曲沼深塘跃锦鳞，槐烟径里碧波新。此中境既无佳境，他处春应不是春。金榜真仙开乐席，银鞍公子醉花尘。明年二月重来看，好共东风作主人。","dynasty":"唐代","title":"曲江"}
{"author":"秦韬玉","content":"种柳开河为胜游，堤前常使路人愁。阴埋野色万条思，翠束寒声千里秋。西日至今悲兔苑，东波终不反龙舟。远山应见繁华事，不语青青对水流。","dynasty":"唐代","title":"隋堤"}
{"author":"秦韬玉","content":"炉中九转炼虽成，教主看时亦自惊。群岳并天先减翠，大江临海恐无声。赋归已罢吴门钓，身老仍抛楚岸耕。唯有太平方寸血，今朝尽向隗台倾。","dynasty":"唐代","title":"投知己"}
{"author":"秦韬玉","content":"拆妖放艳有谁催，疑就仙中旋折来。图把一春皆占断，固留三月始教开。压枝金蕊香如扑，逐朵檀心巧胜裁。好是酒阑丝竹罢，倚风含笑向楼台。","dynasty":"唐代","title":"牡丹"}
{"author":"李幼卿","content":"近日霜毛一番新，别时芳草两回春。不堪花落花开处，况是江南江北人。薄宦龙钟心懒慢，故山寥落水奫沦。缘君爱我疵瑕少，愿窃仁风寄老身。","dynasty":"唐代","title":"前年春与独孤常州兄花时为别倏已三年矣…抒情聊以奉寄"}
{"author":"李幼卿","content":"拂雾理孤策，薄霄眺层岑。迥升烟雾外，豁见天地心。物象不可及，迟回空咏吟。巨石何崔嵬，横桥架山顶。傍通日月过，仰望虹霓迥。圣者开津梁，谁能度兹岭。二仙自围棋，偶与樵夫会。仙家异人代，俄顷千年外。笙鹤何时还，仪形尚相对。石室过云外，二僧俨禅寂。不语对空山，无心向来客。作礼未及终，忘循旧形迹。","dynasty":"唐代","title":"游烂柯山四首"}
{"author":"李幼卿","content":"巨石何崔嵬，横桥架山顶。傍通日月过，仰望虹霓迥。圣者开津梁，谁能度兹岭。","dynasty":"唐代","title":"游烂柯山四首其二"}
{"author":"李幼卿","content":"二仙自围棋，偶与樵夫会。仙家异人代，俄顷千年外。笙鹤何时还，仪形尚相对。","dynasty":"唐代","title":"游烂柯山四首其三"}
{"author":"李幼卿","content":"石室过云外，二僧俨禅寂。不语对空山，无心向来客。作礼未及终，忘循旧形迹。","dynasty":"唐代","title":"游烂柯山四首其四"}
{"author":"李幼卿","content":"佛寺秋山里，僧堂绝顶边。同依妙乐土，别占净居天。转壁千林合，归房一径穿。豁心群壑尽，骇目半空悬。锡杖栖云湿，绳床挂月圆。经行蹑霞雨，跬步隔岚烟。地胜情非系，言忘意可传。凭虚堪喻道，封境自安禅。每贮归休巅，多惭爱深偏。助君成此地，一到一留连。","dynasty":"唐代","title":"题琅琊山寺道标道揖二上人东峰禅室时助成此□□筑斯地"}
{"author":"梁寅","content":"螺峰堆绿。夜来经雨，浑似膏沐。飞泉怒泻崖谷，悬霜练□鸣苍玉。虎迹岩前过处，踏破翠苔褥。听啼鸟，山北山南，树杪残云自相逐。蓬门书掩稀来躅。称幽人、独步看新竹。移床松下零落，三四点、怎沾缃轴。日永如年，况是身闲不受拘束。休妄想、＊鹭朝班，聊且伴麋鹿。","dynasty":"元代","title":"雨霖铃夏景"}
{"author":"梁寅","content":"玉刻奇峰，蓝拖秀水，秋光浑似耶溪。渺苍烟十里，白鸟孤飞。恨无越女芙蓉艳，兰舟小、桂棹轻移。西风残照，樵人渔子，结伴尤宜。无柰物理难齐。叹鱼虾苦瘦，雁鹜多肥。望茫茫江海，今更何之。溪头绿树亲曾种，耐寒暑、应笑人衰。青山千仞，白云万顷，须理荷衣。","dynasty":"元代","title":"金菊对芙蓉秋思"}
{"author":"梁寅","content":"霁景烟霞五色，黄金柳袅，碧玉桃开。再观升平气象，处处春回。且追随、村歌里巷，休耽恋、绮席楼台。独徘徊。人看月上，月趁人来。因怀。金陵旧曾游玩，御街灯火，远照秦淮。胜友同欢，醉听箫鼓闹春雷。几年间、风驰云往，千里外、水复山回。是仙才。飙轮许借，重访蓬莱。","dynasty":"元代","title":"玉蝴蝶丙午元夕"}
{"author":"梁寅","content":"舍南舍北多桃李，子满青枝。曲径冥迷。新竹增高旧竹低。扫苔坐石何妨久，行步常迟。伫立移时。云起东峰日坠西。","dynasty":"元代","title":"采桑子孟夏"}
{"author":"梁寅","content":"带恨湘江水。无柰远、楚云天际千里。灵均一去，芳荪翠减，香篱青死。龙舟鼍鼓声沸。叹旧俗、空夸水戏。乐少年、越女吴姬，□□王孙公子。曾记南浦芙蓉，东湖杨柳，斜日歌吹。彩舟载酒，纶巾挥扇，胜友同醉。而今白头蓬卷。但谙惯、独醒滋味。好只把、兰佩荷衣，从今料理。","dynasty":"元代","title":"宴清都端午"}
{"author":"梁寅","content":"六合似炉云似火。热气蒸肌烟雾锁。此时那得羽翰生，冰壑过。风岩坐。瀑布溅衣珠万颗。未旱先愁愁怎躲。如在颠崖惟恐堕。急须霖雨慰苍生，名誉播。江之左。谁在东山深处卧。","dynasty":"元代","title":"天仙子苦热"}
{"author":"梁寅","content":"白萍乾，红蓼悴，日减溪流，尘拥浑如雾。一日云凝千嶂雨。黄叶潇潇，却又添新翠。垦蒿烟，耕草露。种麦栽菘，生计那嫌暮。预羡登高欢会阻。门掩黄花，也自多幽趣。","dynasty":"元代","title":"苏幕遮秋旱喜雨"}
{"author":"梁寅","content":"之。中山能谈泰定数年少羡君，有如琼树，相见何晚。虎瞰山前，轻船同载，正桂花香满。对溪一夕，孤篷听浪，又趁朔风＊返。计行藏、只堪一笑，怕冷白鸥惊见。君如管辂，聪明＊异，能道山翁奇蹇。绛阙蓬莱，人间天上，翘首仙凡远。何时访我，竹溪松壑，尽有白云堪玩。写长怀、且寄南飞秋雁。","dynasty":"元代","title":"永遇乐丙午岁仲秋，与胡中山同舟往南昌，"}
{"author":"梁寅","content":"锦树分明上苑花。晴花宜日又宜霞。碧烟横处有人家。绿似鸭头松下水，白于鱼腹柳边沙。一溪云影雁飞斜。","dynasty":"元代","title":"浪淘沙冬景"}
{"author":"梁寅","content":"孤峰碧峭，长云中瑶草。群鹿＊＊怪希有。想嵩阳少室，曾伴松乔，知踏遍、白石苍苔多少。逸人尘外趣，医凤骖鸾，梦上瀛洲历蓬岛。蓦见此山中、便对烟霞，喜共约、长为侪友。为借问、仙翁在何方，愿同往从之，遍窥岩岫。","dynasty":"元代","title":"洞仙歌舍后山中见群鹿"}
{"author":"梁寅","content":"诸峰翠拥兰亭胜，稧饮尝闻晋永和。羽客喜邀仙子鹤，野翁仍爱右军鹅。粉垣护竹家家似，棕轿穿云处处过。最好昼眠松下石，若耶溪上听渔歌。","dynasty":"元代","title":"观兰室禅老山阴道中之作次韵二首其二"}
{"author":"梁寅","content":"王谢风流异俗徒，清秋玉露映冰壶。鸿飞碧落期高举，鲸战沧溟叹不虞。松竹小堂兵后葺，桂兰香醑客来沽。寄诗能忆云中叟，大隐墙东志自殊。","dynasty":"元代","title":"章孟忠和伍仲远韵见寄再和答之"}
{"author":"梁寅","content":"涧上小亭双石磐，古松四五云巑岏。横琴坐爱白日静，散发长疑朱夏寒。汎汎轻阴过峭壁，微微香粉落冰盘。我欲同君觅幽处，醉卧瑶席临风湍。","dynasty":"元代","title":"为李朝阳题松云图"}
{"author":"梁寅","content":"高僧自喜岩下住，长见白云飞复回。中天风动松子落，千岁石作莲花开。鸟下林堂待分食，龙游溪水遇浮杯。吴山楚山聊暂往，还把楞伽归去来。","dynasty":"元代","title":"赠西山僧"}
{"author":"梁寅","content":"白郎楚楚关中豪，读书江南心独劳。露凉松寺写周易，日莫兰丛歌楚骚。家近千峰淮甸翠，舟乘三月大江涛。钟陵秋晚正相忆，好趁天风连巨鳌。","dynasty":"元代","title":"赠白师禹省亲安庆因就试河南"}
{"author":"梁寅","content":"常年九日归不得，今年九日重远行。秋水蒹葭自可爱，故园松菊非无情。月下飞鸿过别渚，天明孤鹤唳高城。相将一棹望湖去，即看匡庐岚翠生。","dynasty":"元代","title":"丙子岁舟发豫章将往金陵"}
{"author":"梁寅","content":"故人家居赤水上，二百八十峰嵯峨。明霞时混金碧气，老树尽变珊瑚柯。题诗石壁照松籁，读书茅亭悬女萝。道成不用金膏术，飞向九霄鸣玉珂。","dynasty":"元代","title":"题赤水霞栖图"}
{"author":"梁寅","content":"安成使君廊庙器，六年琴鹤寄山城。草生斋閤少人迹，花映讼堂闻鸟鸣。劝农已报江南政，柱史当驰天上名。一舸秋风暂归去，太行千仞翠峥嵘。","dynasty":"元代","title":"赠安福州尹王义方归平阳"}
{"author":"梁寅","content":"徵君结楼湛溪上，日日钩帘看翠微。长松云际蛟龙起，叠嶂天边鸾鹤飞。巫峡锦屏增秀色，仙人瑶瑟带清晖。把书更觉秋意早，冉冉浮岚飘夕霏。","dynasty":"元代","title":"题湛溪黄氏引翠楼"}
{"author":"梁寅","content":"夜雨响幽涧，晓云归远山。阴晴识天意，一为破愁颜。","dynasty":"元代","title":"初夏十绝其一"}
{"author":"梁寅","content":"踏沙逢断径，坐石看浮槎。鱼逐新生水，蜂寻未落花。","dynasty":"元代","title":"初夏十绝其二"}
{"author":"梁寅","content":"水稻苗初绿，畦桑叶渐稠。羡人耕凿好，宽我乱离忧。","dynasty":"元代","title":"初夏十绝其三"}
{"author":"梁寅","content":"树暗云更深，鸟啼春已去。多谢桃源人，能留远人住。","dynasty":"元代","title":"初夏十绝其四"}
{"author":"梁寅","content":"传闻渝水上，蔽日甲兵尘。野战哀田叟，山行泣妇人。","dynasty":"元代","title":"初夏十绝其五"}
{"author":"梁寅","content":"风藤摇曲巷，烟柳暗长渠。饥鹘无时下，浮鸥却自如。","dynasty":"元代","title":"初夏十绝其六"}
{"author":"梁寅","content":"莫年生计违，头白独如期。争似儿童日，渔樵逐队嬉。","dynasty":"元代","title":"初夏十绝其七"}
{"author":"梁寅","content":"久客疏慵惯，浑忘世俗嘲。诗因临水就，书为看云抛。","dynasty":"元代","title":"初夏十绝其八"}
{"author":"梁寅","content":"经岁离故园，青林思飞绕。旧松长更高，新竹生渐小。","dynasty":"元代","title":"初夏十绝其九"}
{"author":"梁寅","content":"薜荔岩前老，蘼芜江上多。吴船拟重泛，閒听越人歌。","dynasty":"元代","title":"初夏十绝其十"}
{"author":"梁寅","content":"琪树方壶秀，芝草玄洲春。羽人爱林卧，不管海扬尘。","dynasty":"元代","title":"赵伯友姜叔谦同游紫霄观见示佳咏因属和其一"}
{"author":"梁寅","content":"昔闻云中仙，遁迹人间世。青松将十围，苍鹿亦千岁。","dynasty":"元代","title":"赵伯友姜叔谦同游紫霄观见示佳咏因属和其二"}
{"author":"梁寅","content":"餐霞固有术，烹石谅非难。何如坎离媾，方寸成金丹。","dynasty":"元代","title":"赵伯友姜叔谦同游紫霄观见示佳咏因属和其三"}
{"author":"梁寅","content":"贞士不可见，或从林下逢。暂即松筠室，聊怡冰雪容。","dynasty":"元代","title":"赵伯友姜叔谦同游紫霄观见示佳咏因属和其四"}
{"author":"梁寅","content":"碧桃天上树，青涧石边栽。世每纷纷异，花犹岁岁开。","dynasty":"元代","title":"赵伯友姜叔谦同游紫霄观见示佳咏因属和其五"}
{"author":"梁寅","content":"手弄紫藟芳，搴衣阴洞口。九节蒲可寻，如瓜枣当剖。","dynasty":"元代","title":"赵伯友姜叔谦同游紫霄观见示佳咏因属和其六"}
{"author":"梁寅","content":"高吟水木净，逸思风云骤。知有沧洲期，意得还独笑。","dynasty":"元代","title":"赵伯友姜叔谦同游紫霄观见示佳咏因属和其七"}
{"author":"梁寅","content":"孤山夕云冻，皓鹤返林庐。参差破琼蕊，正是雪飞初。","dynasty":"元代","title":"为黄仲尹题梅四绝其一"}
{"author":"梁寅","content":"珠宫万姝丽，缤纷朝紫皇。月明瑶珥冷，风细缟衣香。","dynasty":"元代","title":"为黄仲尹题梅四绝其二"}
{"author":"梁寅","content":"蜿蟺双苍龙，石潭下无底。时时戏明珠，夜光照寒水。","dynasty":"元代","title":"为黄仲尹题梅四绝其三"}
{"author":"梁寅","content":"霜白玉堂砌，乌啼锦树枝。小儿誇解笛，莫向月中吹。","dynasty":"元代","title":"为黄仲尹题梅四绝其四"}
{"author":"梁寅","content":"蜀绮吴绫惯揣量，并刀常带色丝香。自言多得豪家意，也解穿云到上方。","dynasty":"元代","title":"龙翔寺赠缝人其一"}
{"author":"梁寅","content":"山客麻衣岁月多，朔风吹裂奈愁何。若为访我清江上，倩子云中制芰荷。","dynasty":"元代","title":"龙翔寺赠缝人其二"}
{"author":"梁寅","content":"乾坤清气治朝音，碧海明珠价万金。他日江南方氏集，流传应遣到鸡林。","dynasty":"元代","title":"赠采诗方道成"}
{"author":"梁寅","content":"美人玉钗燕翩翩，白日照耀黄金蝉。柳丝绿让云鬟亸，荷花红妒茜裙鲜。","dynasty":"元代","title":"西湖歌五首其一"}
{"author":"梁寅","content":"鹅黄满壶载船头，酒能解愁人自愁。长堤车马如流水，朝来莫去几时休。","dynasty":"元代","title":"西湖歌五首其二"}
{"author":"梁寅","content":"艳妆缓歌金缕衣，舞腰学得雁儿飞。湖西日落月东出，歌舞留人且莫归。","dynasty":"元代","title":"西湖歌五首其三"}
{"author":"梁寅","content":"青山入湖湖水青，菱花白白照船棂。山头急雨船须住，水面凉风酒易醒。","dynasty":"元代","title":"西湖歌五首其四"}
{"author":"梁寅","content":"钱塘城中十万家，碧瓦龙鳞户绮霞。楼头卖酒船中饮，不如湖上最繁华。","dynasty":"元代","title":"西湖歌五首其五"}
{"author":"梁寅","content":"木犀香里设离筵，建业西风八月天。一骑仍留大江北，双凫何日五云边。","dynasty":"元代","title":"儿子岷自维扬还至金陵得朱县尹仲文手书且云荷接引良厚二绝寄谢时仲文将调官京师假馆维扬其一"}
{"author":"梁寅","content":"一札飞来云锦函，也知能共阿戎谈。几夜石头城上月，遥瞻二十四桥南。","dynasty":"元代","title":"儿子岷自维扬还至金陵得朱县尹仲文手书且云荷接引良厚二绝寄谢时仲文将调官京师假馆维扬其二"}
{"author":"梁寅","content":"台下澄江山影多，台上蟠木悬青萝。高人一去山寂寂，万古明月照江波。","dynasty":"元代","title":"钓台三首其一"}
{"author":"梁寅","content":"独把渔竿烟雨中，身婴尘网与人同。祇缘竞慕终南捷，愈觉高名泰华雄。","dynasty":"元代","title":"钓台三首其二"}
{"author":"梁寅","content":"祠庭才拜先生像，舟子乘风发棹忙。欲荐蘋蘩惭草草，回瞻云水白苍苍。","dynasty":"元代","title":"钓台三首其三"}
{"author":"梁寅","content":"忆昔西园曾见招，春风歌响入春霄。池上题诗花冉冉，林边归骑雨潇潇。","dynasty":"元代","title":"观清江傅氏西园题咏怀旧二绝其一"}
{"author":"梁寅","content":"一别桃源迷故津，花随流水几回春。烟尘岂料逢今日，翰墨犹期似昔人。","dynasty":"元代","title":"观清江傅氏西园题咏怀旧二绝其二"}
{"author":"梁寅","content":"风入梧桐山月明，卧听邻笛转凄清。未传黄鹤楼中曲，却得羌儿塞上声。","dynasty":"元代","title":"闻笛"}
{"author":"梁寅","content":"楚山春笋楚江鱼，北野黄羊恐未如。老来更厌江鱼美，食笋山中乐有馀。","dynasty":"元代","title":"食笋"}
{"author":"梁寅","content":"山上浮云坐卧看，茅衡十日步蹒跚。思仙不得飞腾术，愈觉人间行路难。","dynasty":"元代","title":"足疾作"}
{"author":"梁寅","content":"小桥东郭先生履，曲径西湖处士家。向暖早看花似雪，冒寒更爱雪如花。","dynasty":"元代","title":"为王仲义题雪梅"}
{"author":"梁寅","content":"几夜江城厌鼓鼙，出关那得更迟迟。鸡豚晓日田家乐，榛莽秋风过客悲。","dynasty":"元代","title":"清江道中其一"}
{"author":"梁寅","content":"桕叶生红霞映水，荍花连白雪盈畴。晴天绣画山溪景，却是春光不似秋。","dynasty":"元代","title":"清江道中其二"}
{"author":"梁寅","content":"葛岭云开青映天，潇洲月上夜无烟。太守爱居山水郡，名流尤羡幕官贤。","dynasty":"元代","title":"寄章齐高其一"}
{"author":"梁寅","content":"去年相亲情恋恋，今年相望思依依。石潭遥想蛟龙稳，寒渚空怜鸿雁稀。","dynasty":"元代","title":"寄章齐高其二"}
{"author":"梁寅","content":"令弟曾为五台客，经过湖上问平安。芙蓉道远何堪寄，杨柳秋来折更难。","dynasty":"元代","title":"寄章齐高其三"}
{"author":"梁寅","content":"山中岁月薜萝春，天上光华印绶新。白首惟思逢世泰，青云那得厌交贫。","dynasty":"元代","title":"寄章齐高其四"}
{"author":"梁寅","content":"石峡瑽琤新涨水，柏林崷崒古时坟。黄茅小径无来客，一犬松边吠白云。","dynasty":"元代","title":"山舍偶成"}
{"author":"梁寅","content":"门外梧桐啼早鸦，行人策马踏江沙。归去却怜家是客，重来还念客为家。","dynasty":"元代","title":"代赠李以洪归洪州其一"}
{"author":"梁寅","content":"冉冉花明金凤渚，青青柳映木兰船。遥望钟陵在何处，洪崖高出白云边。","dynasty":"元代","title":"代赠李以洪归洪州其二"}
{"author":"梁寅","content":"象牙潭里帆过后，石头渡口船到时。洲人洲上迎归楫，山客山中劳远思。","dynasty":"元代","title":"代赠李以洪归洪州其三"}
{"author":"梁寅","content":"黄峰岧峣凌紫虚，下有林堂宜读书。绿壑丹崖迟君至，松巢不减住匡庐。","dynasty":"元代","title":"代赠李以洪归洪州其四"}
{"author":"梁寅","content":"见说春耕溪水头，赋诗犹忆玉京游。莫誇塞北千蹄马，宁买江南十角牛。","dynasty":"元代","title":"和何彦正春耕十一首其一"}
{"author":"梁寅","content":"雨后逍遥南涧上，山田漠漠树重重。绿拖烟外无穷水，青插天边不尽峰。","dynasty":"元代","title":"和何彦正春耕十一首其二"}
{"author":"梁寅","content":"垂垂杨柳荫柴扃，远远岩峦列锦屏。江海归来更何事，朝亲农圃夕穷经。","dynasty":"元代","title":"和何彦正春耕十一首其三"}
{"author":"梁寅","content":"石壁临流净可书，从教渔子怪癯儒。黄蜂日日粘红蕊，白鸟时时下绿芜。","dynasty":"元代","title":"和何彦正春耕十一首其四"}
{"author":"梁寅","content":"自著青蓑久离群，羞将龙剑远从军。雨苗已得邻人惜，烟草常令稚子耘。","dynasty":"元代","title":"和何彦正春耕十一首其五"}
{"author":"梁寅","content":"乱后江湖阻舟楫，衣冠强半寓山村。云山紫蕨那堪采，豺虎惊人翠谷昏。","dynasty":"元代","title":"和何彦正春耕十一首其六"}
{"author":"梁寅","content":"短笠登山自种茶，萦林石径树边邪。百金自可侔封邑，千骑何劳拥鼓笳。","dynasty":"元代","title":"和何彦正春耕十一首其七"}
{"author":"梁寅","content":"竹间樵径行应熟，花外渔舟望欲迷。处处稻畦分落照，荷锹人去水禽啼。","dynasty":"元代","title":"和何彦正春耕十一首其八"}
{"author":"梁寅","content":"閒与山氓日共谈，往来溪北又溪南。今代劝农贤太守，他年何武定才堪。","dynasty":"元代","title":"和何彦正春耕十一首其九"}
{"author":"梁寅","content":"野夫卧对石门山，怀友其如道险艰。喜诵清诗凉雨后，唤回幽思白云间。","dynasty":"元代","title":"和何彦正春耕十一首其十"}
{"author":"梁寅","content":"业桑树边绿草坐，刺桐花下碧瓷杯。醉和农歌乐农暇，吴盐如雪点杨梅。","dynasty":"元代","title":"和何彦正春耕十一首其十一"}
{"author":"梁寅","content":"阮君江海士，不减嗣宗贤。酒共名流饮，诗从野客传。寻山经楚甸，踏雪上吴船。急景心常惜，冥搜思独玄。图成辋川上，花忆浣溪边。窗户山擎月，楼台树接天。珍藏太史录，剩集小山篇。何日参佳论，临流思渺然。","dynasty":"元代","title":"寄阮谦仲"}
{"author":"梁寅","content":"帝命均劳逸，天工赞纪纲。渥恩来凤沼，吉日动乌樯。位应郎官宿，威馀御史霜。诸曹资倡率，上相待绳匡。正色吴山悄，清怀浙水长。当为鲍司隶，行召董贤良。凛凛科名重，振振士气扬。明年楚江上，霄汉想鹓行。","dynasty":"元代","title":"普元礼御史迁浙省都事奉饯"}
{"author":"梁寅","content":"西域青骢马，名因画史传。一龙方挺出，八骏敢争先。晓日明金辔，春云覆锦鞯。河源随蹀躞，阊阖望蜿蜒。迥立梧桐外，长嘶苜蓿前。无双空冀北，敌万踏燕然。留影词人羡，捐金贵介怜。他年按图索，天路复翻翩。","dynasty":"元代","title":"建业为友生徐元明题骢马图"}
{"author":"梁寅","content":"我每怀空谷，君先赋式微。好风催去桨，凉月梦庭闱。柱史能相问，山人苦劝归。久閒松桂室，将理薜萝衣。豹变中林隐，鸿期九野飞。韦编常自理，朱绂岂终违。方笃乡邻好，那忧会合稀。云栖如可觅，他日扣岩扉。","dynasty":"元代","title":"易子翚自建业还上高益乐赠别"}
{"author":"梁寅","content":"瑰石含幽响，神鱼入巧裁。扬鬐方丈室，骧首雨花台。音逐神光动，鳞随日影开。锦鲸同诡状，桐鲤愧凡材。泉吼松边应，僮闻竹下回。点头曾悟法，烧劫不成灰。沦弃经风雨，迁移出草莱。热生敲处火，润带卧时苔。夏后璜今复，周王鼓未摧。希声洗烦虑，日欲上方来。","dynasty":"元代","title":"赋五音石鱼"}
{"author":"梁寅","content":"市迥茅堂静，冈分玉峡回。藤檐云气逼，瓮牖旭光来。稚柳依沙种，幽花瞰水栽。凫鹥时狎近，豺虎息惊猜。山霭霏霏远，汀云漾漾开。游丝当散帙，啼鸟劝持杯。商舶从纷若，桡歌亦快哉。名同浣溪叟，暂屈济时才。","dynasty":"元代","title":"题黄孟节峡东草堂"}
{"author":"梁寅","content":"吉日棹讴发，蘼芜江上青。纵鱼跃冰渚，思雁度烟汀。归梦波能越，离歌酒暂停。远岑朝在目，新月夕扬舲。重访神君馆，还经孺子亭。辞高誇白雪，人去叹晨星。旧宅花留树，荒阡蕙荐馨。啼莺候来客，春暮许同听。","dynasty":"元代","title":"赠李以洪归豫章"}
{"author":"梁寅","content":"八月秋深江水清，月明朱舰趁宵征。郎官湖上风云合，黄鹤楼前洲渚生。持鉴棘闱方伯召，扬旌沙路郡侯迎。经通鲁史春秋奥，策问周官礼乐明。十八科名资化笔，三千才子服英声。玉生玄圃圭璋就，金出棠溪鼎鼐成。放榜总称唐陆贽，著书尤羡汉张衡。名区三载承知遇，聊采芙蓉寄远情。","dynasty":"元代","title":"送江西省照磨王"}
{"author":"梁寅","content":"魏亭之北朱贤良，三十文章逼汉唐。矫矫云龙行碧落，飘飘天马脱丝缰。山罍牺象珠凡器，苍玉珠玑多异光。太史遗书窥石室，春秋大义揭王纲。方驰健步今文苑，未策奇勋古战场。才似贾生谁敢忌，名班黄宪遽先伤。严君痛失鹓鸾羽，令弟哀思鸿雁行。怅望斗牛铺紫气，呜呼兰桂陨秋霜。故人秉笔争称述，稚子应门待振扬。鸾草琅玕明月照，新坟夏屋白云长。临江孤客怀畴昔，今日生刍空自将。","dynasty":"元代","title":"朱尚质挽诗"}
{"author":"梁寅","content":"久厌都市喧，俛思山岩静。归饮醴溪泉，怡我淳朴性。神峰杂树蓊，石门翠厓并。萝悬晨露滋，巘秀夕霞映。攀陟谐樵牧，候谒悔奔竞。褰裾荫云松，脱屣悦风磴。悠然遁客心，叠出野人咏。方期谷口耕，毋诮终南径。","dynasty":"元代","title":"归醴溪"}
{"author":"梁寅","content":"写我山泽言，送君云霄举。贵人气每骄，下士心独苦。纷纷竞科第，口吐圣贤语。朝出原宪室，夕与王侯伍。我视辜贤良，怀珠类良贾。乃知淳厚士，不独在齐鲁。松柏生涧冈，出为明堂柱。虽言被丹漆，赤心若可睹。既应纶言徵，将随玉阶步。嵯峨黄金台，望君为延伫。","dynasty":"元代","title":"送辜德中会试"}
{"author":"梁寅","content":"心寂忘尘嚣，时清乐岩筑。爱此桃华林，葺之杜蘅屋。葛篱延芳藟，石梁照浅渌。风翔双白鸟，雨卧一黄犊。东皋杂妇子，中野见樵牧。赋诗云霞坞，携壶锦绣谷。从君以优游，于此谢羁束。","dynasty":"元代","title":"和杨逸人桃林迁居之作"}
{"author":"梁寅","content":"独居南窗静，秋木连翠岑。鸣琴众叶下，把酒孤猿吟。宁负朱绂愿，莫乖白云心。羡彼归田叟，高风留至今。","dynasty":"元代","title":"题西山程氏南窗"}
{"author":"梁寅","content":"山拥衡庐青，水含潇湘碧。两厓蟠蛟树，千岁蹲虎石。遥遥溯川舟，泛泛蹇驴客。凭高者何人，閒看楚云白。","dynasty":"元代","title":"为临川章则常题山水图"}
{"author":"梁寅","content":"曲池照林坞，百尺悬萝阴。开轩坐垂钓，水清如我心。小鱼易伤生，大鱼或渊沈。投竿为之恻，于此悔悟深。名区縻好爵，都市争黄金。但恋钩饵馨，岂知忧患侵。濯足南涧流，振衣北山岑。既羞结网罟，何必溉釜鬵。物生免相贼，嗜欲常自禁。嘉此古人意，托之金石音。","dynasty":"元代","title":"题印土寺罢钓轩"}
{"author":"梁寅","content":"娥娥城中女，小楼对门家。相骄茜裙新，并笑双鬟斜。花窗弄鹦鹉，月榭弹琵琶。不自结衣带，笑人说丝麻。越女当自羞，燕姬何足誇。但愁玉颜改，眼底生尘沙。秋江芙蓉落，天寒空怨嗟。","dynasty":"元代","title":"城中女"}
{"author":"梁寅","content":"独处衡门下，慨然思九州。我马苦疲怯，山川多阻修。丰草被长坂，麋鹿或群游。蔚彼嘉树阴，鸣禽自相求。彼物各有适，而我何寡俦。日月双车轮，但恐不少留。愿与二三友，朝夕论王猷。毋为自局促，穷庐悲白头。","dynasty":"元代","title":"拟古十二首其一"}
{"author":"梁寅","content":"出门望长道，车马何阗阗。白日殷轻雷，飞尘若为烟。周人好商贾，锥刀争贸迁。赵女夸绮服，跕蹝弹鸣弦。营营苦不足，衣食思华鲜。奔涛日东注，何由为静渊。","dynasty":"元代","title":"拟古十二首其二"}
{"author":"梁寅","content":"南州产嘉橘，朱实日光炫。燕晋誇枣栗，连林极丰羡。枣栗充糇𩞯，足以饥馁咽。橘酸良不如，亦可笾豆荐。踰淮或成枳，性移贵反贱。贤哉钟仪子，土风慎不变。","dynasty":"元代","title":"拟古十二首其三"}
{"author":"梁寅","content":"名都少年子，金多矜富强。连云起甲第，峨峨拟侯王。外厩骈骐骥，侍女罗姬姜。豪贵相经过，绮席飞琼觞。醉言气凌人，欢乐殊未央。嘲笑东邻士，晏食惟糟糠。艳艳桃李花，随时逞妍芳。岂知易零落，荣华安可常。","dynasty":"元代","title":"拟古十二首其四"}
{"author":"梁寅","content":"凤栖必孤桐，鹤集思高松。飞翔择所止，羞与鹪鹩同。踽踽贱贫士，混混常俗中。节槩曾闵贤，言语班扬工。被服常布褐，虚室生蒿蓬。向非贤哲举，何以树勋庸。","dynasty":"元代","title":"拟古十二首其五"}
{"author":"梁寅","content":"芙蓉在江浦，亭亭艳清波。虽云出淤泥，丽质良可嘉。褰裳涉枉渚，凌风折芳花。愿言赠君子，玩之比瑶华。于时苟不惜，憔悴当奈何。","dynasty":"元代","title":"拟古十二首其六"}
{"author":"梁寅","content":"时违骨肉弃，位高仇怨亲。离合心岂常，势利情所因。君子羞薄俗，古风恐夷泯。深知慕管鲍，轻怨羞张陈。蕙荃不随化，球琳岂易磷。结交英雄士，白首当如新。","dynasty":"元代","title":"拟古十二首其七"}
{"author":"梁寅","content":"江海处卑下，百川皆赴之。山木郁萧森，上竦无繁枝。王侯称孤寡，惟恐婴菑危。谨虚受众益，天道盈必亏。周公下白屋，吐哺情孜孜。孙子相强楚，禄丰心愈卑。奈何闾阎子，往往多矜持。","dynasty":"元代","title":"拟古十二首其八"}
{"author":"梁寅","content":"昔常好名山，五岳期遍历。思见松与乔，再拜问仙液。微生累妻子，常为饥冻役。叹此血肉躯，何以生羽翼。谅非金石同，服食竟何益。不如安我常，百年任所适。","dynasty":"元代","title":"拟古十二首其九"}
{"author":"梁寅","content":"云门辍清响，郑卫音方扬。锦衣受垢污，不如练布良。轩轩青云士，鸣玉升庙堂。名高受谗毁，宠盛罹愆殃。美女恶女仇，偏听奸以萌。众口能铄金，况乃忘周防。所以君子心，惟用德自将。行行九折阪，戒哉衔橛伤。","dynasty":"元代","title":"拟古十二首其十"}
{"author":"梁寅","content":"驱马出东郭，松林见高坟。云是公侯葬，华表干层云。岁月既已远，朽石生荆榛。虺蛇或内蛰，狐狸当昼蹲。生者歌其上，死者宁复闻。感此长太息，浮生若飙尘。惟当勖令德，千载逝犹存。","dynasty":"元代","title":"拟古十二首其十一"}
{"author":"梁寅","content":"我有太古琴，千载妙音续。七弦何泠泠，听之非促遫。一弹文王操，再弹宣父曲。圣人宛见之，何由蹑其躅。大道日以沦，浇诡驰众欲。孰思障颓波，九州返淳俗。夔龙为股肱，巢许遁岩谷。穷通各有志，于我奚不足。","dynasty":"元代","title":"拟古十二首其十二"}
{"author":"梁寅","content":"鸡鸣九街曙，喧喧多市声。马似阴云度，尘随红日生。自非守贫者，何以免营营。","dynasty":"元代","title":"鸡鸣"}
{"author":"梁寅","content":"羡楼台有地，不改换、旧林塘。想叔父东山，郎君玉树，筹画非常。云霄正期勋业，见先恢、庭户揽风光。苍霭昼生翠牖，丹霞晓映雕梁。春莺求友候春阳。应恋木千章。宜永日图书，凉飙丝竹，皓月壶觞。蓬莱宛然异境，爱琪花、瑶草近人香。老矣犹夸能赋，忆君梦到华堂。","dynasty":"元代","title":"木兰花慢贺彭子寿伯埙叔侄新居"}
{"author":"梁寅","content":"西窗梦断檐光晓。雪交坠、□□山僮惊报。岩岫化银宫，似白云仙岛。万树梨花都开遍，怪一夜、春风来早。凝眺。想千家晏起，村巷幽悄。谁解唤扫庭除，命雕鞍迎客，玉壶注酒。金帐拥红妆，惜盛欢难久。何似袁安门昼掩，抱清冷、年年如旧。须候。候暖日烘梅，竹松回秀。","dynasty":"元代","title":"珍珠帘内午冬雪"}
{"author":"梁寅","content":"叠浪堆琼，横烟织素。停桡避险湾头住。汀洲连水水连云，何曾迷却归人路。今夕聊淹，明朝须去。休愁休怨休嗔怒。还家正属好风光，啼莺","dynasty":"元代","title":"踏莎行江上阻风"}
{"author":"梁寅","content":"岷峨雪尽生春水。江阔盘蛟喜。兰桡晓发大江东。回望银宫金阙五云中。来时秋渚蒹葭老。归日春花早。客身千里似征鸿。恰恰秋来春去总相","dynasty":"元代","title":"虞美人舟中"}
{"author":"梁寅","content":"天似洗。遥望楚山千里。归雁数声云外去。此身犹滞此。半夜潜蛟不起。潭月金鳞光细。独倚孤篷浑不寐。碧流清见底。","dynasty":"元代","title":"谒金门舟中对月"}
{"author":"梁寅","content":"春正美。处处艳桃＊李。记省花晨今日是，柰何辞帝里。采石兰桡暂倚。且与舟人同醉。心已到家身尚未。客中聊复尔。","dynasty":"元代","title":"谒金门采石花朝"}
{"author":"梁寅","content":"十日江程春过半，渚青新长芦芽。李花几树间桃花。嫩黄烟际柳，远白水边沙。老子老来心似水，肯教愁绪如麻。扁舟来往似仙槎。还家今有日，那得更思家。","dynasty":"元代","title":"临江仙舟中"}
{"author":"梁寅","content":"海门西上帆如电。神灵借与天风便。容易见庐山。云中双鹤还。风匀波不怒。水碧涵山翠。沽酒酹神君。醉吟湖上春。","dynasty":"元代","title":"菩萨蛮湖口"}
{"author":"梁寅","content":"南浦归帆暮。喜重看、螺江烟柳，鹤汀云树。画栋朱帘歌舞地，风景已非前度。只浩荡、江涛如故。相望飞楼鹏翅展，羡雄城、防卫多貔虎。又喜免，乱离苦。旧时犹记登临处。共诗朋、赋友同欢，咏今怀古。两鬓星星今老矣，却似荼蘼孤注。叹桃李、不知春去。独有洪崖青不改，似于人、恋恋能相顾。招我隐，有佳趣。","dynasty":"元代","title":"金缕曲泊南浦"}
{"author":"梁寅","content":"独守无妄，既历十五年，夫竟旅困羞归，而妻能洁以自守，独理其家，因记年时波荡两鸳鸯，雌雄各分流。恨郎情似水，妾心如石，此恨难休。自古恩深沧海，富贵等云浮。何忍轻离别，翻爱为仇。君看江头枯树，纵春风虚过，根干仍留。且牵萝空谷，蓬户自绸缪。想秋胡、未忘故态，怕无金、相赠却怀羞。归来日，郎嗔妾忿，都合冰消雾收。光绪十五年石门集刻本及朱氏强村丛书本校订","dynasty":"元代","title":"八声甘州近里有妄男子，为妻所后，遂忿而"}
{"author":"梁寅","content":"归息蒙岭阳，聊比嵩少岑。乐此林薮趣，遂忘江海心。沿涧搴芳藟，入谷听幽禽。流泉响松下，潺湲非俗音。猗兰被径傍，香气袭衣襟。颓景忽西匿，浮云夕以阴。眷彼群飞鸟，翩翩投北林。","dynasty":"元代","title":"归息其一"}
{"author":"梁寅","content":"蔼蔼岩前树，翠叶敷鲜滋。攒葩杂丹素，条蔓相因依。丰草覆侧径，麋鹿或群随。石潭见游倏，玩之往复来。念昔困羁绁，山泽心每违。傍岩葺茅茨，庶使夙愿谐。黄绮各有志，澹然何是非。","dynasty":"元代","title":"归息其二"}
{"author":"梁寅","content":"春阳既和煦，时雨亦沾濡。原野绿已遍，土润含膏腴。兵戈幸少戢，良农日垦锄。戴胜鸣桑林，鶗鴂亦交呼。嗟我理编简，四体忘勤劬。羔裘愧逍遥，梁鹈耻安居。素餐古所诮，偶耕良我徒。","dynasty":"元代","title":"归息其三"}
{"author":"梁寅","content":"薇蕨生固殊，类同若兄弟。夷齐昔茹薇，蕨亦吾所嗜。味非驼峰美，味非熊掌异。但慕夷齐风，嗜此心不愧。","dynasty":"元代","title":"食蕨"}
{"author":"梁寅","content":"素匪廊庙器，林栖心所怡。雪蹊爱竹柏，云疃结茅茨。牵萝几晨夕，休工及春时。乐与二三友，敦好在书诗。种树循遗法，轮鞅息妄驰。绯桃傍栏吐，碧草当阶滋。散帙对阳景，鸣禽集芳枝。时眺荠麦墟，或临樵牧岐。逃喧虑自屏，抱拙澹无为。贤哉考槃子，遐慕长在斯。","dynasty":"元代","title":"茅堂新成"}
{"author":"梁寅","content":"鲜鲜篱中槿，朝开夕旋落。菊生丛莽间，严霜耀众萼。所以君子交，常使情谊渥。鸣禽思蔚林，纵鱼慕浚壑。雅趣固其然，庸俗讵能度。咏歌有遗音，丝竹非至乐。来辕慰幽屏，返旆望冥漠。重期琚瑀临，岂叹云汉邈。","dynasty":"元代","title":"和答周继文"}
{"author":"梁寅","content":"溪谷云昼合，东林微雨来。二友歘俱至，一见纾中怀。扫我茅茨室，为君缃帙开。上言风雅醇，下言艳歌谐。何以相淹留，清醑不盈杯。何以为远赠，愧无琼与瑰。煦风失坚冰，溪水流湝湝。归鸿正翱翔，浮鹥散参差。告我遽言旋，定省恒惧乖。懿此孝友心，令德善自培。愿为王国士，无愧北山莱。","dynasty":"元代","title":"简伯英伯筠见访雨留信宿"}
{"author":"梁寅","content":"长安繁华子，锦绮为衣裾。千金欧冶剑，百金大秦珠。腰带玉麒麟，马鞭青珊瑚。斗鸡杜陵曲，走马黄山隅。一朝歘自厌，谢遣轻儇徒。出市卖骏马，下帷事诗书。落笔慕班扬，开口论唐虞。既膺丞相荐，诏徵诣公车。三十秘书郎，四十谏大夫。不登金张门，掉臂许史庐。结知万乘主，入侍九重居。里闾共嗟叹，金玉竟何须。六艺信为宝，少年毋自疏。","dynasty":"元代","title":"暇日过吴佥子亮宝艺斋偶赋"}
{"author":"梁寅","content":"閒窥石峡泉，折竹扫苔翳。稍觉鱼鸟亲，亦使蛇虫辟。濯缨寒袭人，洗砚香生臂。西崦云昼冥，伫听风雨至。","dynasty":"元代","title":"舍后观泉"}
{"author":"梁寅","content":"李侯名马姿相别，赤骝紫燕俱下列。头纯黑色身遍白，一片阴云兼积雪。自言辰州初买时，城门走试惊飙驰。少年旁观皆叹息，前者未闻今见之。矫如玄龙跃春水，巨浪掀腾玉鳞起。夜将金络光可睹，昼鞲银鞍色相似。东还豫章今几载，黄金可市当十倍。长鸣冀北群已空，出猎阴山意常在。吁嗟李侯才更贤，虬须燕颔神凛然。明年踏雪趋幽燕，青霄飞鞚朝九天。九重诏拜大都护，此马愿逐双旌去。","dynasty":"元代","title":"李辰州黑首白身名马歌"}
{"author":"梁寅","content":"娥娥城中女，小楼对门家。相骄茜裙新，并笑双鬟斜。花窗弄鹦鹉，月榭弹琵琶。不自结衣带，笑人说丝麻。越女当自羞，燕姬何足誇。但愁玉颜改，眼底生尘沙。秋江芙蓉落，天寒空怨嗟。","dynasty":"元代","title":"城中女"}
{"author":"梁寅","content":"天付林塘幽趣，千章云水，三径风篁。虽道老来知足，也有难忘。旋移梅、要教当户，新插柳、须使依墙。更论量。水田种秫，辟圃栽桑。荒凉。贫家有谁能顾，独怜巢燕，肯恋茅堂。客到衡门，且留煮茗对焚香。看如今、苍颜白发，又怎称、紫绶金章。太痴狂。人嘲我拙，我笑人忙。","dynasty":"元代","title":"玉蝴蝶间居"}
{"author":"梁寅","content":"台下澄江山影多，台上蟠木悬青萝。高人一去山寂寂，万古明月照江波。","dynasty":"元代","title":"钓台三首其一"}
{"author":"梁寅","content":"　　三春月胜三秋月，花下惜清阴，锦围绣阵，香生革履，光动兰襟。棠梨枝颤，乍惊栖鹊，夜久寒侵。明朝风雨，休孤此夕，一刻千金。","dynasty":"元代","title":"【黄钟】人月圆　春夜"}
{"author":"梁寅","content":"老树山桥昼潇洒，兴来濯足苍藤下。云边厓石危欲落，雨后泉流急如泻。客过松林贪翠阴，农分稻苗散青把。桃源风土良可乐，何恨龙钟在田野。","dynasty":"元代","title":"篢谷作"}
{"author":"梁寅","content":"黄云羃羃四山围，翻海阴风撼竹扉。珠向美人帘下撒，花当归客马前飞。夜窗销烛增寒气，晓艇掀篷失翠微。豪俊不誇金帐饮，新诗联璧自生辉。","dynasty":"元代","title":"次韵姜叔德冬雪"}
{"author":"梁寅","content":"落落朝霞红冠林，纷纷山霭翠迷岑。一川灌莽人分牧，千丈石潭龙或吟。烈日每愁看赤地，玄云即待起层阴。眼中百物嗟凋耗，多难谁知天地心。","dynasty":"元代","title":"病起言怀三首其二"}
{"author":"梁寅","content":"岷峨雪尽生春水。江阔盘蛟喜。兰桡晓发大江东。回望银宫金阙五云中。来时秋渚蒹葭老。归日春花早。客身千里似征鸿。恰恰秋来春去总相","dynasty":"元代","title":"虞美人舟中"}
{"author":"梁寅","content":"爱山中日月，春渐去，又还来。望水绕人家，云生窗户，岫转峰回。层层绛桃千树，似丹霞、散绮映楼台。世上从教桑海，人间自有蓬莱。渔郎未必是仙才。偶尔到天台。喜相问相邀，山中肴＊，树里尊＊。何便寻归路，是风波险处未心灰。要似秦民深隐，桃花只好移栽。","dynasty":"元代","title":"木兰花慢桃源"}
{"author":"梁寅","content":"徵君结楼湛溪上，日日钩帘看翠微。长松云际蛟龙起，叠嶂天边鸾鹤飞。巫峡锦屏增秀色，仙人瑶瑟带清晖。把书更觉秋意早，冉冉浮岚飘夕霏。","dynasty":"元代","title":"题湛溪黄氏引翠楼"}
{"author":"梁寅","content":"久厌都市喧，俛思山岩静。归饮醴溪泉，怡我淳朴性。神峰杂树蓊，石门翠厓并。萝悬晨露滋，巘秀夕霞映。攀陟谐樵牧，候谒悔奔竞。褰裾荫云松，脱屣悦风磴。悠然遁客心，叠出野人咏。方期谷口耕，毋诮终南径。","dynasty":"元代","title":"归醴溪"}
{"author":"梁寅","content":"忆昔西园曾见招，春风歌响入春霄。池上题诗花冉冉，林边归骑雨潇潇。","dynasty":"元代","title":"观清江傅氏西园题咏怀旧二绝其一"}
{"author":"梁寅","content":"阮君江海士，不减嗣宗贤。酒共名流饮，诗从野客传。寻山经楚甸，踏雪上吴船。急景心常惜，冥搜思独玄。图成辋川上，花忆浣溪边。窗户山擎月，楼台树接天。珍藏太史录，剩集小山篇。何日参佳论，临流思渺然。","dynasty":"元代","title":"寄阮谦仲"}
{"author":"梁寅","content":"祠庭才拜先生像，舟子乘风发棹忙。欲荐蘋蘩惭草草，回瞻云水白苍苍。","dynasty":"元代","title":"钓台三首其三"}
{"author":"梁寅","content":"豪家甲第开锦绣，春来牡丹大如斗。孙卿独爱萱草花，玩之忘忧期母寿。官中无事常早归，花前跪进青玉卮。此花本号宜男草，食禄封侯男更宜。去年花开满堂后，今年堂后花似旧。绮窗朱户阆苑深，毋与此花共长久。九节菖蒲何处生，千年碧桃种不成。卿家萱草良可贵，人间自当五百岁。","dynasty":"元代","title":"题孙仲远经历萱寿堂"}
{"author":"梁寅","content":"安成使君廊庙器，六年琴鹤寄山城。草生斋閤少人迹，花映讼堂闻鸟鸣。劝农已报江南政，柱史当驰天上名。一舸秋风暂归去，太行千仞翠峥嵘。","dynasty":"元代","title":"赠安福州尹王义方归平阳"}
{"author":"梁寅","content":"问君琴中趣，好在山水间。山风吹雨木萧瑟，山月照石泉潺湲。五音低昂宫徵变，紫鸾和鸣白鹤怨。空桑既远郑卫繁，筝琶之耳谁能辨。五柳先生好素琴，君今仍爱弦上音。邈哉古音传古意，更请为问雍门子。","dynasty":"元代","title":"琴中趣赠上饶危逸人"}
{"author":"梁寅","content":"君将鼓枻向洪都，我值秋风病偶苏。高士亭台劳远梦，仙人城郭阻同趋。云迷紫气蛟龙蛰，风激黄沙雁鹜呼。大郡衣冠烦问讯，何人还忆楚狂夫。","dynasty":"元代","title":"送上高易季文之洪"}
{"author":"梁寅","content":"閒与山氓日共谈，往来溪北又溪南。今代劝农贤太守，他年何武定才堪。","dynasty":"元代","title":"和何彦正春耕十一首其九"}
{"author":"梁寅","content":"琪树方壶秀，芝草玄洲春。羽人爱林卧，不管海扬尘。","dynasty":"元代","title":"赵伯友姜叔谦同游紫霄观见示佳咏因属和其一"}
{"author":"梁寅","content":"蓠蘅洲渚绿迷沙，振策行寻江上■。石镜锦屏诗入梦，松林莲社客为家。灯前暮雨飞青崦，钵里春泉带落花。幽赏重期定何处，钟山秋日咏烟霞。","dynasty":"元代","title":"送忍上人之庐山"}
{"author":"梁寅","content":"闻道逍遥林涧居，移家仍载五车书。拟耕郑谷买黄犊，那忆楚江多白鱼。柿叶遍书云冉冉，山阴坐对树疏疏。寓舍遥知先种竹，何由尘土上衣裾。","dynasty":"元代","title":"和酬仲修"}
{"author":"梁寅","content":"风入梧桐山月明，卧听邻笛转凄清。未传黄鹤楼中曲，却得羌儿塞上声。","dynasty":"元代","title":"闻笛"}
{"author":"梁寅","content":"传闻渝水上，蔽日甲兵尘。野战哀田叟，山行泣妇人。","dynasty":"元代","title":"初夏十绝其五"}
{"author":"梁寅","content":"一札飞来云锦函，也知能共阿戎谈。几夜石头城上月，遥瞻二十四桥南。","dynasty":"元代","title":"儿子岷自维扬还至金陵得朱县尹仲文手书且云荷接引良厚二绝寄谢时仲文将调官京师假馆维扬其二"}
{"author":"梁寅","content":"折花折翠茎，常恐轻断脆。但使藕常在，年年花相似。","dynasty":"元代","title":"采莲曲其四"}
{"author":"梁寅","content":"山上浮云坐卧看，茅衡十日步蹒跚。思仙不得飞腾术，愈觉人间行路难。","dynasty":"元代","title":"足疾作"}
{"author":"梁寅","content":"时违骨肉弃，位高仇怨亲。离合心岂常，势利情所因。君子羞薄俗，古风恐夷泯。深知慕管鲍，轻怨羞张陈。蕙荃不随化，球琳岂易磷。结交英雄士，白首当如新。","dynasty":"元代","title":"拟古十二首其七"}
{"author":"梁寅","content":"鲜鲜篱中槿，朝开夕旋落。菊生丛莽间，严霜耀众萼。所以君子交，常使情谊渥。鸣禽思蔚林，纵鱼慕浚壑。雅趣固其然，庸俗讵能度。咏歌有遗音，丝竹非至乐。来辕慰幽屏，返旆望冥漠。重期琚瑀临，岂叹云汉邈。","dynasty":"元代","title":"和答周继文"}
{"author":"梁寅","content":"江海处卑下，百川皆赴之。山木郁萧森，上竦无繁枝。王侯称孤寡，惟恐婴菑危。谨虚受众益，天道盈必亏。周公下白屋，吐哺情孜孜。孙子相强楚，禄丰心愈卑。奈何闾阎子，往往多矜持。","dynasty":"元代","title":"拟古十二首其八"}
{"author":"梁寅","content":"家临千峰翠。幽径重开荆棘里。小桃花艳，春日盈盈霞绮。香入骚人碧玉杯，色映游女青螺髻。带露更娇，迎风尤媚。古有墙东避世。况似武陵风光美。时时独酌花间，别有天地。不教扫径看尤好，意欲寻仙从兹始。岩前白云，石边流水。","dynasty":"元代","title":"鱼游春水"}
{"author":"梁寅","content":"春正美。处处艳桃＊李。记省花晨今日是，柰何辞帝里。采石兰桡暂倚。且与舟人同醉。心已到家身尚未。客中聊复尔。","dynasty":"元代","title":"谒金门采石花朝"}
{"author":"梁寅","content":"去年钤北愁多难，今岁城南将过春。为客偶同王谢燕，归农犹愧葛怀民。杏桃烟际红相向，桑柘雨中青未匀。童稚莫嗔无社假，好题新句答芳辰。","dynasty":"元代","title":"社日"}
{"author":"梁寅","content":"银河斜界树参天，为忆幽人思渺然。亥市尘嚣迂竹径，午桥烟雨榜溪船。明灯散帙栖鸦后，倚杖看山去鸟边。但得文章攀屈宋，何须重赋远游篇。","dynasty":"元代","title":"次韵酬黎以德"}
{"author":"梁寅","content":"独把渔竿烟雨中，身婴尘网与人同。祇缘竞慕终南捷，愈觉高名泰华雄。","dynasty":"元代","title":"钓台三首其二"}
{"author":"梁寅","content":"楚楚江南士，翩翩幕下郎。公车烦奏报，分阃接辉光。鱼稻三吴美，云山百粤长。东还慰亲意，指日拜高堂。","dynasty":"元代","title":"程止善以广东帅府奉差还省亲浙东"}
{"author":"梁寅","content":"李花当户间桃花。妍景雪兼霞。春风送将春色，照耀野人家。回蝶使，罢蜂衙。日初斜。双莺窗外，双燕帘间，共惜秾华。","dynasty":"元代","title":"诉衷情令"}
{"author":"梁寅","content":"虬蔓悬秋露，骊珠撼晓风。倚崖点漆变殷红。味与凉州珍贡，却相同。御苑堪移植，雕盘合上供。猿猱余颗寂寥中。多谢樵人分送，到山翁。","dynasty":"元代","title":"南歌子"}
{"author":"梁寅","content":"道人住在小玄洲，山水之间庭户幽。松挂片云招宿鹤，池开半月隐灵虬。仙书待写榴皮字，燕坐真乘莲叶舟。为论先天过夜半，知师心与太虚游。","dynasty":"元代","title":"太平观灵枢堂有轩临池扁曰山水间因访曾鍊师留宿赋之"}
{"author":"梁寅","content":"新诗金玉响泠然，喜听琴中幽涧泉。卧病𤠔猱青嶂下，梦怀鸾凤碧梧边。抛书怅望秋风径，倚杖踟蹰夕照天。最忆习池山水胜，故家人物信多贤。","dynasty":"元代","title":"次韵酬习君谦"}
{"author":"梁寅","content":"宝钗头上千黄金，可怜堕井无复寻。情如秋岭朝朝淡，愁似春江日日深。","dynasty":"元代","title":"怨歌行（二首）"}
{"author":"梁寅","content":"风入梧桐山月明，卧听邻笛转凄清。未传黄鹤楼中曲，却得羌儿塞上声。","dynasty":"元代","title":"闻笛"}
{"author":"梁寅","content":"久厌都市喧，俛思山岩静。归饮醴溪泉，怡我淳朴性。神峰杂树蓊，石门翠厓并。萝悬晨露滋，巘秀夕霞映。攀陟谐樵牧，候谒悔奔竞。褰裾荫云松，脱屣悦风磴。悠然遁客心，叠出野人咏。方期谷口耕，毋诮终南径。","dynasty":"元代","title":"归醴溪"}
{"author":"梁寅","content":"卷幔回飙入，题诗急雨催。地高天喜近，云散月还来。玉漏因寒涩，金门待曙开。仙宫闻教乐，应奏《上之回》。","dynasty":"元代","title":"京城和蔡渊仲旅夕"}
{"author":"梁寅","content":"山中岁月薜萝春，天上光华印绶新。白首惟思逢世泰，青云那得厌交贫。","dynasty":"元代","title":"寄章齐高其四"}
{"author":"梁寅","content":"碧玉为管金为簧。娑娑綵翼欲回翔。雕龙合殿春日长。春日长，凤和鸣。六气顺，三阶平。","dynasty":"元代","title":"凤笙曲梁"}
{"author":"梁寅","content":"一札飞来云锦函，也知能共阿戎谈。几夜石头城上月，遥瞻二十四桥南。","dynasty":"元代","title":"儿子岷自维扬还至金陵得朱县尹仲文手书且云荷接引良厚二绝寄谢时仲文将调官京师假馆维扬其二"}
{"author":"梁寅","content":"吉日棹讴发，蘼芜江上青。纵鱼跃冰渚，思雁度烟汀。归梦波能越，离歌酒暂停。远岑朝在目，新月夕扬舲。重访神君馆，还经孺子亭。辞高誇白雪，人去叹晨星。旧宅花留树，荒阡蕙荐馨。啼莺候来客，春暮许同听。","dynasty":"元代","title":"赠李以洪归豫章"}
{"author":"梁寅","content":"王谢风流异俗徒，清秋玉露映冰壶。鸿飞碧落期高举，鲸战沧溟叹不虞。松竹小堂兵后葺，桂兰香醑客来沽。寄诗能忆云中叟，大隐墙东志自殊。","dynasty":"元代","title":"章孟忠和伍仲远韵见寄再和答之"}
{"author":"梁寅","content":"吴山尽处越山多，尚想经行野景和。朝旭射岩晴卧鹿，春泉落沼响惊鹅。山人看竹敲门入，溪女如花荡桨过。千里东游何日再，镜湖明月醉中歌。","dynasty":"元代","title":"观兰室禅老山阴道中之作次韵二首其一"}
{"author":"梁寅","content":"侯门还似野人庐，故友时来下泽车。桃李庭墙花发后，兰苕洲渚水生初。挥毫缓饮山亭酒，移炬频窥竹阁书。今日风光异前日，好将词赋惜春馀。","dynasty":"元代","title":"重到澹溪和答姜叔德"}
{"author":"梁寅","content":"祠庭才拜先生像，舟子乘风发棹忙。欲荐蘋蘩惭草草，回瞻云水白苍苍。","dynasty":"元代","title":"钓台三首其三"}
{"author":"梁寅","content":"踏沙逢断径，坐石看浮槎。鱼逐新生水，蜂寻未落花。","dynasty":"元代","title":"初夏十绝其二"}
{"author":"梁寅","content":"檐溜泻泉声。寒透疏棂。愁如百草雨中生。谁信在家翻似客，好梦先惊。花发恐飘零。只待朝晴。彩霞红日照山庭。曾约故人应到也，同听啼莺。","dynasty":"元代","title":"浪淘沙令"}
{"author":"梁寅","content":"急雨响岩阿。阴云暗薜萝。山中春去更寒多。纵紫门不闭，花满径，苍苔润，少人过。兰舟曾记兰汀宿，牵恨是烟波。而今林下和樵歌。看风风雨雨，滋造物，时时变，总心和。","dynasty":"元代","title":"缑山月雨夕"}
{"author":"梁寅","content":"君才高李可为徒，长爱青丝系玉壶。醉折公卿多慷慨，狂歌闾巷足驩娱。黄金易得随时散，白璧非轻待价沽。林下幽人感珍赠，阳春端与俗音殊。","dynasty":"元代","title":"和酬伍仲远"}
{"author":"梁寅","content":"独把渔竿烟雨中，身婴尘网与人同。祇缘竞慕终南捷，愈觉高名泰华雄。","dynasty":"元代","title":"钓台三首其二"}
{"author":"梁寅","content":"采莲莫采花，采莲莫采叶。要知心最苦，绿房为君折。","dynasty":"元代","title":"采莲曲其二"}
{"author":"梁寅","content":"九市通衢万柳青，柳边车骑雾冥冥。浙江水袅罗衣带，天目山开绀画屏。游女竞誇新服玩，遗民犹诧小朝廷。白衣太史徒多感，祇拟重增山水经。","dynasty":"元代","title":"初至钱塘"}
{"author":"梁寅","content":"珠宫万姝丽，缤纷朝紫皇。月明瑶珥冷，风细缟衣香。","dynasty":"元代","title":"为黄仲尹题梅四绝其二"}
{"author":"梁寅","content":"美人玉钗燕翩翩，白日照耀黄金蝉。柳丝绿让云鬟亸，荷花红妒茜裙鲜。","dynasty":"元代","title":"西湖歌五首其一"}
{"author":"梁寅","content":"心寂忘尘嚣，时清乐岩筑。爱此桃华林，葺之杜蘅屋。葛篱延芳藟，石梁照浅渌。风翔双白鸟，雨卧一黄犊。东皋杂妇子，中野见樵牧。赋诗云霞坞，携壶锦绣谷。从君以优游，于此谢羁束。","dynasty":"元代","title":"和杨逸人桃林迁居之作"}
{"author":"梁寅","content":"西登崆峒，如观五城。云霞垂彩，日月互明。玄鹤绕树，青鹿长生。翘慕轩皇，问道广成。至人不私，灵符亲授。熟尔心田，窒尔情窦。驾风乘霓，八表腾骤。人寰秕糠，长乐玄囿。","dynasty":"元代","title":"飞龙篇"}
{"author":"梁寅","content":"绣衣公子李贤良，爱听秋声山水房。半夜天风林欲雨，一庭白月户明霜。书看卷里蝇头字，灯吐窗间萤爝光。想惜流年慕勋业，宁无词赋似欧阳。","dynasty":"元代","title":"听秋声轩为李叔端赋"}
{"author":"梁寅","content":"带恨湘江水。无柰远、楚云天际千里。灵均一去，芳荪翠减，香篱青死。龙舟鼍鼓声沸。叹旧俗、空夸水戏。乐少年、越女吴姬，□□王孙公子。曾记南浦芙蓉，东湖杨柳，斜日歌吹。彩舟载酒，纶巾挥扇，胜友同醉。而今白头蓬卷。但谙惯、独醒滋味。好只把、兰佩荷衣，从今料理。","dynasty":"元代","title":"宴清都端午"}
{"author":"梁寅","content":"薄寒山阁，当亭午、潇潇雨。鸟静桃花林，水坐兰苕渚。玉勒骢稀出，油壁车何处。欲簪花、簪不住。花红发白，应笑人憔悴。春过一半，东去水、难西驻。前半伤多病，后半休虚负。白醴匏尊满，紫笋山殽具。心无累，皆佳趣。自辞觞酌，劝客须当醉。","dynasty":"元代","title":"谢池春慢"}
{"author":"梁寅","content":"传闻渝水上，蔽日甲兵尘。野战哀田叟，山行泣妇人。","dynasty":"元代","title":"初夏十绝其五"}
{"author":"梁寅","content":"春阳既和煦，时雨亦沾濡。原野绿已遍，土润含膏腴。兵戈幸少戢，良农日垦锄。戴胜鸣桑林，鶗鴂亦交呼。嗟我理编简，四体忘勤劬。羔裘愧逍遥，梁鹈耻安居。素餐古所诮，偶耕良我徒。","dynasty":"元代","title":"归息其三"}
{"author":"梁寅","content":"西窗梦断檐光晓。雪交坠、□□山僮惊报。岩岫化银宫，似白云仙岛。万树梨花都开遍，怪一夜、春风来早。凝眺。想千家晏起，村巷幽悄。谁解唤扫庭除，命雕鞍迎客，玉壶注酒。金帐拥红妆，惜盛欢难久。何似袁安门昼掩，抱清冷、年年如旧。须候。候暖日烘梅，竹松回秀。","dynasty":"元代","title":"珍珠帘内午冬雪"}
{"author":"梁寅","content":"曲池照林坞，百尺悬萝阴。开轩坐垂钓，水清如我心。小鱼易伤生，大鱼或渊沈。投竿为之恻，于此悔悟深。名区縻好爵，都市争黄金。但恋钩饵馨，岂知忧患侵。濯足南涧流，振衣北山岑。既羞结网罟，何必溉釜鬵。物生免相贼，嗜欲常自禁。嘉此古人意，托之金石音。","dynasty":"元代","title":"题印土寺罢钓轩"}
{"author":"梁寅","content":"韦侯示我《校猎图》，五马迅若云中凫。远青撤幕山露嵎，坡陀突起霜草枯。黄如旌旆森葭芦，马上短衣虬髯胡。金环贯耳大秦珠，腰插羽箭弦檿弧。三马回走忘崎岖，二马傍出斗疾徐。东来驾鹅苍间雏，才四五六噤不呼。海青一点劲气殊，勇士趫捷坚劲无。骇兽何由避于菟，华峰秋隼胡为乎。岱北豪鹰直厮奴，耎毛堕絮血洒芜。胡乃仰笑马竞趋，何劳千骑万骑俱。楼烦射杀心胆粗，寒沙兼云认归途。卸鞍营门月模糊，向夕行乐朝驰驱。拜官那羡执金吾，肉充糇粮席氍毹。饮醪啜酪多欢娱，君侯玩图日怡愉。树勋明时真壮夫，明年五马守名都。不独海青夸健躯，麒麟在郊凤出笯，飘飘快意天之衢。","dynasty":"元代","title":"金人校猎图为韦同知润题"}
{"author":"梁寅","content":"团扇且弃置，夕气凉转添。流萤点鱼钥，陨叶近虾帘。罗衣旧恩赐，不令珠泪沾。","dynasty":"元代","title":"玉阶怨"}
{"author":"梁寅","content":"云母屏风零露凉，蒲萄锦衾残月光。羞看绣帐双鸳带，徒费薰衣百和香。","dynasty":"元代","title":"怨歌行（二首）"}
{"author":"梁寅","content":"宝钗头上千黄金，可怜堕井无复寻。情如秋岭朝朝淡，愁似春江日日深。","dynasty":"元代","title":"怨歌行（二首）"}
{"author":"梁寅","content":"寥阔山林迹，凄凉江海情。巴歌从客好，楚服为人轻。把剑秋风起，忧时白发生。黄金虽所贵，未敢论纵横。","dynasty":"元代","title":"旅舍"}
{"author":"梁寅","content":"卷幔回飚入，题诗急雨催。地高天喜近，云散月还来。玉漏因寒涩，金门待曙开。仙宫闻教乐，应奏《上之回》。","dynasty":"元代","title":"京城和蔡渊仲旅夕"}
{"author":"梁寅","content":"银河斜界树参天，为忆幽人思渺然。亥市尘嚣迂竹径，午桥烟雨榜溪船。明灯散帙栖鸦后，倚杖看山去鸟边。但得文章攀屈宋，何须重赋远游篇。","dynasty":"元代","title":"次韵酬黎以德"}
{"author":"梁寅","content":"夜对千峰秋气新，萧条岩壑一闲身。松林虎出时窥犬，茅屋萤飞偏近人。傍月把书怜稚子，临风吹笛羡南邻。栖乌应怯梧桐冷，不断悲啼欲向晨。","dynasty":"元代","title":"山中秋夜"}
{"author":"梁寅","content":"白头遭乱远江城，寄宿深山岁又更。雪里人家荒野色，天涯亲友莫年情。山魈夜应猿猱响，樵子晨冲虎豹行。草笠棕衣任来往，阴崖何处觅黄精。","dynasty":"元代","title":"丁酉岁正月四日雪"}
{"author":"梁寅","content":"城绕青峰锦绣围，仙楼十二竞崔嵬。云飞沧海山无尽，潮撼长江雨并来。吴相忠魂祠宇在，宋皇行殿梵宫开。东南都会金城废，竟日湖船丝竹哀。","dynasty":"元代","title":"登吴山"}
{"author":"梁寅","content":"韦曲风光尺五天，骄骢嘶过酒楼前。龙舆陌路疏疏雨，凤阙觚棱淡淡烟。上相彩旃归柳外，王孙金弹落花边。临流有客题佳句，不羡春风歌舞筵。","dynasty":"元代","title":"都下将归宿石城门外和李仲渊知县晚过上林之"}
{"author":"梁寅","content":"卷幔回飙入，题诗急雨催。地高天喜近，云散月还来。玉漏因寒涩，金门待曙开。仙宫闻教乐，应奏《上之回》。","dynasty":"元代","title":"京城和蔡渊仲旅夕"}
{"author":"梁寅","content":"楚楚江南士，翩翩幕下郎。公车烦奏报，分阃接辉光。鱼稻三吴美，云山百粤长。东还慰亲意，指日拜高堂。","dynasty":"元代","title":"程止善以广东帅府奉差还省亲浙东"}
{"author":"梁寅","content":"夫子荆扬彦，龙门早欲攀。高名辉北斗，雄气并南山。钟应天霜吼，舟因峡浪还。蓬莱献三赋，他日动天颜。","dynasty":"元代","title":"钤北和答袁子敬"}
{"author":"梁寅","content":"楚郊春已半，出郭少纷华。雨长閒门草，烟迷废苑花。干戈违古俗，耕凿羡人家。吾异青门隐，也应归种瓜。","dynasty":"元代","title":"二月望郡城作"}
{"author":"梁寅","content":"飞雨山棚爽，繁云竹巷迷。翠藤低拂石，黄叶乱沾泥。树杪盘饥鹘，墙根立小鸡。园夫桔槔废，新水满青畦。","dynasty":"元代","title":"对雨"}
{"author":"梁寅","content":"阆苑仙姑境，祇园珠树林。炎冈焚白玉，净地待黄金。诗里烟霞色，轩中水月心。高栖忆支遁，遥睇碧山岑。","dynasty":"元代","title":"宗海上人新住仙姑院寄赠"}
{"author":"梁寅","content":"海上安期子，仙风可独攀。斸苓春雨里，种杏碧云间。一竹看龙化，千峰与鹤还。神功比卿相，何必羡朝班。","dynasty":"元代","title":"赠医士萧敬则"}
{"author":"梁寅","content":"豫章城外发春帆，西望岷峨落日酣。故国蚕丛随地迥，浮云鸟道与天参。政行定布秋官令，赋就多逢蜀客谈。他日绣衣归阙下，还因鸿雁忆江南。","dynasty":"元代","title":"送江西省员外郎纳文璨赴四川省理问"}
{"author":"梁寅","content":"明经应诏唐公子，价比玙璠英妙年。长安跃马志千里，东鲁获麟书一编。路入淮河青树里，家邻海岱白云边。郡国荐书多秀彦，汉廷惟爱董生贤。","dynasty":"元代","title":"赠唐伯恂应试山东"}
{"author":"梁寅","content":"华省归来栖莫鸦，层轩开处对明霞。竹边琴鹤心如水，郭里林塘客是家。碧玉调高风自起，玄裳舞罢月初斜。昼閒更喜诗清绝，白石苍苔松正花。","dynasty":"元代","title":"题常检校执中琴鹤轩"}
{"author":"梁寅","content":"飞楼高出对山坳，千丈瑶林耸翠梢。桂花结得月中实，松叶构成云里巢。散帙群鸦绕茅屋，钩帘一鹤下江郊。山中习气爱淳朴，高尚何妨世俗嘲。","dynasty":"元代","title":"次韵题姜叔用山中书楼"}
{"author":"梁寅","content":"侯门还似野人庐，故友时来下泽车。桃李庭墙花发后，兰苕洲渚水生初。挥毫缓饮山亭酒，移炬频窥竹阁书。今日风光异前日，好将词赋惜春馀。","dynasty":"元代","title":"重到澹溪和答姜叔德"}
{"author":"梁寅","content":"武阳渡口与君别，澹水溪头重见君。客里十年如昨日，世间千态祇浮云。荒沙病马春仍怯，幽馆啼莺昼共闻。明日临流忍分袂，石桥烟柳翠纷纷。","dynasty":"元代","title":"澹溪留别熊孟和"}
{"author":"梁寅","content":"观风曾从使君车，改调重来宪府书。宿桨暮吟彭蠡雁，香粳朝饭武昌鱼。九秋天阔鹰鹯迅，七泽霜严草木疏。幕下羡君多意气，奇才何止百砗磲。","dynasty":"元代","title":"赠裴宪史之武昌"}
{"author":"梁寅","content":"水洞山人泛海槎，东游聊看赤城霞。仙衣新理薜萝蔓，野饭兼餐松树花。自向名山窥玉简，羞干卿相论丹砂。钱塘月下西飞鹤，定有尺书先报家。","dynasty":"元代","title":"送洞阳杨鍊师东游"}
{"author":"梁寅","content":"蓠蘅洲渚绿迷沙，振策行寻江上■。石镜锦屏诗入梦，松林莲社客为家。灯前暮雨飞青崦，钵里春泉带落花。幽赏重期定何处，钟山秋日咏烟霞。","dynasty":"元代","title":"送忍上人之庐山"}
{"author":"梁寅","content":"句曲山高云木齐，逸人结屋山之西。凉风为扫阶前叶，落日留光林外溪。书满松床儿子诵，诗镌石壁远人题。好招车马尘中士，来共烟霞幽处栖。","dynasty":"元代","title":"题句容王氏西斋"}
{"author":"梁寅","content":"沈生三十慕班扬，袖里骊珠吐夜光。未题天上仙郎籍，犹滞江南古帝乡。五月凉风吹白袷，一川飞雨荡轻航。归拜高堂应最乐，松花山酝满筵香。","dynasty":"元代","title":"赠沈茂才归池阳"}
{"author":"梁寅","content":"钟阜石城嗟久淹，秦山渭水入遥瞻。邮程渐与江湖异，殊俗喜闻官吏廉。云浪鱼龙三月暖，霜天鹰隼九秋严。明年簪笔明光殿，褒擢重期圣泽沾。","dynasty":"元代","title":"送李仪伯御史之西台"}
{"author":"梁寅","content":"秦淮垂柳翠毵毵，乌府先生发去骖。路入云山函谷里，梦怀雪屋大江南。汉官执法时流羡，唐代遗踪野老谈。应念西人久凋瘵，飞章先看斥奸贪。","dynasty":"元代","title":"送李好古御史"}
{"author":"梁寅","content":"秋风浩荡扫蛮烟，海月偏宜下濑船。北阙尚迟宣室召，南交暂借广文毡。槟榔日食谙殊俗，荔子园租当俸钱。况说伏波能荐士，长裾谁得似君贤。","dynasty":"元代","title":"番阳朱仲潜赴广东学正赠别"}
{"author":"梁寅","content":"绣衣公子李贤良，爱听秋声山水房。半夜天风林欲雨，一庭白月户明霜。书看卷里蝇头字，灯吐窗间萤爝光。想惜流年慕勋业，宁无词赋似欧阳。","dynasty":"元代","title":"听秋声轩为李叔端赋"}
{"author":"梁寅","content":"倦客方歌归去来，君归先为酌离杯。凤凰台下帆朝发，龙虎山前云莫回。中岁一官淹泽国，明年三赋献蓬莱。鸣珂定按夔龙步，已见文星近上台。","dynasty":"元代","title":"张元相学正归上饶赠别"}
{"author":"梁寅","content":"九市通衢万柳青，柳边车骑雾冥冥。浙江水袅罗衣带，天目山开绀画屏。游女竞誇新服玩，遗民犹诧小朝廷。白衣太史徒多感，祇拟重增山水经。","dynasty":"元代","title":"初至钱塘"}
{"author":"梁寅","content":"城绕青峰锦绣回，仙楼十二竞崔嵬。云飞沧海山无尽，潮撼长江雨并来。吴相忠魂祠宇在，宋皇行殿梵宫开。东南都会金城废，竟日湖船丝竹哀。","dynasty":"元代","title":"登吴山"}
{"author":"梁寅","content":"道人住在小玄洲，山水之间庭户幽。松挂片云招宿鹤，池开半月隐灵虬。仙书待写榴皮字，燕坐真乘莲叶舟。为论先天过夜半，知师心与太虚游。","dynasty":"元代","title":"太平观灵枢堂有轩临池扁曰山水间因访曾鍊师留宿赋之"}
{"author":"梁寅","content":"千丈孤城环万山，新除学录小官閒。郡侯拜朔惟陪礼，弟子鸣弦长掩关。燄燄文星南斗下，迢迢桂水白云间。奇才好进安边策，早从楼船定八蛮。","dynasty":"元代","title":"送清江刘立爱赴柱阳学录"}
{"author":"梁寅","content":"千里江湖羽檄传，著鞭方看祖君先。连营白旆风云上，为国丹心日月边。诸客登楼多暇日，三农在野庆丰年。戎机须自儒冠出，未数功臣卫霍贤。","dynasty":"元代","title":"寄黄将军大章其一"}
{"author":"梁寅","content":"忆访辕门雪后行，如今林壑渐秋生。狂夫几日浑欲舞，凉雨千村将洗兵。翠羽文犀开贡献，山车银瓮报清平。凌霄义气看能事，老向渔樵也自荣。","dynasty":"元代","title":"寄黄将军大章其二"}
{"author":"梁寅","content":"黄云羃羃四山围，翻海阴风撼竹扉。珠向美人帘下撒，花当归客马前飞。夜窗销烛增寒气，晓艇掀篷失翠微。豪俊不誇金帐饮，新诗联璧自生辉。","dynasty":"元代","title":"次韵姜叔德冬雪"}
{"author":"梁寅","content":"翠谷环居似太行，谢家庭树玉生光。题诗晚集松萝径，共被秋眠山水房。城郭楼台堪怅叹，江湖风雪苦凄凉。雁行霄汉他年事，宁厌云林白日长。","dynasty":"元代","title":"出豫章城南寄友生李用巽兄弟"}
{"author":"梁寅","content":"云中城郭似蓬莱，叠屿重洲绿水回。寺近松关微雨送，津浮兰艇好风催。鸡豚荒径人烟僻，鹳鹤平林画障开。正待幽寻遣羁思，青鞋黄帽喜追陪。","dynasty":"元代","title":"凤洲上同刘仲修到郡城"}
{"author":"梁寅","content":"疏雨澹澹烟沙村，花边石梁通小园。荻芽水生鱼欲上，松林日暮鸦争喧。春醪倾玉浑易醉，世事翻云谁与论。群俊题诗拟陶谢，且同烧烛坐东轩。","dynasty":"元代","title":"仲修宅春日分韵得园字"}
{"author":"梁寅","content":"日照江头花片肥，春香冉冉袭行衣。兰苕雨过棹初发，杨柳月圆人定归。金凤晴沙时入梦，白鸥芳渚坐忘机。春深为想重来日，桐叶清阴莺乱啼。","dynasty":"元代","title":"次韵送文彦高归西昌"}
{"author":"梁寅","content":"去年钤北愁多难，今岁城南将过春。为客偶同王谢燕，归农犹愧葛怀民。杏桃烟际红相向，桑柘雨中青未匀。童稚莫嗔无社假，好题新句答芳辰。","dynasty":"元代","title":"社日"}
{"author":"梁寅","content":"君将鼓枻向洪都，我值秋风病偶苏。高士亭台劳远梦，仙人城郭阻同趋。云迷紫气蛟龙蛰，风激黄沙雁鹜呼。大郡衣冠烦问讯，何人还忆楚狂夫。","dynasty":"元代","title":"送上高易季文之洪"}
{"author":"梁寅","content":"江上云连长短亭，别怀如水注东溟。早期剑佩朝双阙，又见文章似六经。为国丹心朝捧日，忧时白发夜观星。银河漾漾青峰隔，遥羡秋光生户庭。","dynasty":"元代","title":"和酬黄吾云"}
{"author":"梁寅","content":"归来买犊拟躬耕，亲友联居总弟兄。金谷旧时华屋废，浣溪来岁草堂成。旌旗千戍阴云接，舟楫三江白浪惊。好理荷衣玩泉石，深栖终不负儒生。","dynasty":"元代","title":"傅元宾还理故业"}
{"author":"梁寅","content":"新诗金玉响泠然，喜听琴中幽涧泉。卧病𤠔猱青嶂下，梦怀鸾凤碧梧边。抛书怅望秋风径，倚杖踟蹰夕照天。最忆习池山水胜，故家人物信多贤。","dynasty":"元代","title":"次韵酬习君谦"}
{"author":"梁寅","content":"秋郊旱魃昼人立，野老哀吟如雁声。龙工戢翼潭水落，毕星藏光溪月明。霹雳枣枝天将令，太乙瑶坛玄女旌。澍雨千村感谁赐，神功云是易仙卿。","dynasty":"元代","title":"赠易自然祷雨"}
{"author":"梁寅","content":"黄尘恐涴黑貂裘，闾里聊为马少游。五色文章辉北斗，群英冠冕重南州。豹藏玄谷千峰雾，鱼恋苍江万里流。好继前人题桂籍，明年仙阙步高秋。","dynasty":"元代","title":"生日和酬黎宾贤其一"}
{"author":"梁寅","content":"新诗多谢祝长年，空谷难来白马颠。自笑少陵真野老，敢誇方朔是天仙。松醪思共匏尊酌，竹简期观石室编。良会不嫌溪路远，小窗月夕听山泉。","dynasty":"元代","title":"生日和酬黎宾贤其二"}
{"author":"梁寅","content":"卧病兼旬人事稀，草堂秋树挂晴晖。邻鸡乍警饥狐出，林鸟无声独鹤归。风里抛书因力倦，云中餐石与心违。晚吟尤爱松溪静，浅水菰蒋映钓矶。","dynasty":"元代","title":"病起言怀三首其一"}
{"author":"梁寅","content":"落落朝霞红冠林，纷纷山霭翠迷岑。一川灌莽人分牧，千丈石潭龙或吟。烈日每愁看赤地，玄云即待起层阴。眼中百物嗟凋耗，多难谁知天地心。","dynasty":"元代","title":"病起言怀三首其二"}
{"author":"梁寅","content":"山中日习惟疏懒，秋草连扉客少过。灌圃何因分远涧，入林偏厌长垂萝。移居瞰水心期遂，携友窥岩兴每多。喜似閒僧思方寂，楚山千嶂涌苍波。","dynasty":"元代","title":"病起言怀三首其三"}
{"author":"梁寅","content":"银河玉露晓天低，翠峡黄郊去马嘶。上佐三年官正满，明珠百斛句新题。钤冈草木霜前陨，县郭䲭鸦雨里啼。千室弦歌待明府，今人能政古人齐。","dynasty":"元代","title":"送本州判官移宰分宜"}
{"author":"梁寅","content":"闻道逍遥林涧居，移家仍载五车书。拟耕郑谷买黄犊，那忆楚江多白鱼。柿叶遍书云冉冉，山阴坐对树疏疏。寓舍遥知先种竹，何由尘土上衣裾。","dynasty":"元代","title":"和酬仲修"}
{"author":"梁寅","content":"君才高李可为徒，长爱青丝系玉壶。醉折公卿多慷慨，狂歌闾巷足驩娱。黄金易得随时散，白璧非轻待价沽。林下幽人感珍赠，阳春端与俗音殊。","dynasty":"元代","title":"和酬伍仲远"}
{"author":"梁寅","content":"坐对南山鸣鸟稀，松床书帙逗晴晖。闭门无客论朝市，开口恐人谈是非。雨后翠生飞燕羽，花时红拥钓鱼矶。醴溪春色浓于酒，莫遣风烟与愿违。","dynasty":"元代","title":"梦中得诗二联觉而足之"}
{"author":"梁寅","content":"百里来寻水竹村，鹊声将喜报衡门。山中白石聊同煮，世上黄金未足论。诗似阴何思更苦，迹追园绮道尤尊。贫家无物堪娱客，一树寒梅雪映轩。","dynasty":"元代","title":"何伯逊见访赠诗和答"}
{"author":"梁寅","content":"名士何妨涧谷栖，丹崖高耸白云低。东风莺绕千章木，春水鱼游九曲溪。教子早年窥汗简，从师穷巷乐羹藜。茅堂日候巾车到，花遍山园草满畦。","dynasty":"元代","title":"君谦遣其子溥来学因寄诗和答"}
{"author":"梁寅","content":"蜀郡名家贤俊多，君才自合置銮坡。云门琴瑟弦须练，玄圃球琳石可磨。雨过春洲采芳杜，月明山舍对垂萝。相思日夕期相见，共乐时清渐息戈。","dynasty":"元代","title":"和酬简九成"}
{"author":"梁寅","content":"见说林塘诗思多，竹连幽屿草连坡。晴云过眼白衣化，野水照人青镜磨。百亩山田宜稻秫，千章岑木爱松萝。论交莫景相期远，回日烦君借鲁戈。","dynasty":"元代","title":"再和酬简明元"}
{"author":"梁寅","content":"日对黄峰心自清，瑶琴能泻涧泉声。不誇绛阙仙曹贵，却忆云山樵叟名。琥珀琼脂崖上出，珊瑚玉树海中生。元舆已羡才华异，好骋雄辞赋两京。","dynasty":"元代","title":"和酬舒元珍"}
{"author":"梁寅","content":"篯铿孙子有仙才，云引箫声起凤台。紫绮应从天上织，绿罗新向月中裁。良宵绛蜡银屏暖，吉日琼筵画障开。金榜巍科见先兆，早将词赋献蓬莱。","dynasty":"元代","title":"彭伯埙新婚"}
{"author":"梁寅","content":"腊月频闻殷殷雷，荒村昼雨似浮埃。石潭骤起蛟龙蛰，松谷遥惊鹳鹤回。覆垄荠菘青更嫩，出墙梅李白争开。虽愁瘴疠乘时作，先喜春从天上来。","dynasty":"元代","title":"癸卯腊月雷"}
{"author":"梁寅","content":"山翁自爱缊袍宽，白发尤宜制鹖冠。蓬巷三年贫不病，竹书一箧老仍看。䲭鸦乱噪丹枫晚，鸾凤稀来翠柏寒。渺渺江湖交友绝，空闻渤海沸狂澜。","dynasty":"元代","title":"偶成"}
{"author":"梁寅","content":"楚邦才子燕台客，万里还山复出山。江汉总归沧海里，方蓬遥在白云间。将趋金马陈三策，却从楼船定八蛮。远道应能念林叟，年年秋草映柴关。","dynasty":"元代","title":"黄本立东游赠别"}
{"author":"梁寅","content":"吴山尽处越山多，尚想经行野景和。朝旭射岩晴卧鹿，春泉落沼响惊鹅。山人看竹敲门入，溪女如花荡桨过。千里东游何日再，镜湖明月醉中歌。","dynasty":"元代","title":"观兰室禅老山阴道中之作次韵二首其一"}
{"author":"王世贞","content":"　　蔺相如之完璧，人皆称之。予未敢以为信也。　　夫秦以十五城之空名，诈赵而胁其璧。是时言取璧者，情也，非欲以窥赵也。赵得其情则弗予，不得其情则予；得其情而畏之则予，得其情而弗畏之则弗予。此两言决耳，奈之何既畏而复挑其怒也！　　且夫秦欲璧，赵弗予璧，两无所曲直也。入璧而秦弗予城，曲在秦；秦出城而璧归，曲在赵。欲使曲在秦，则莫如弃璧；畏弃璧，则莫如弗予。夫秦王既按图以予城，又设九宾，斋而受璧，其势不得不予城。璧入而城弗予，相如则前请曰：“臣固知大王之弗予城也。夫璧非赵璧乎？而十五城秦宝也。今使大王以璧故，而亡其十五城，十五城之子弟，皆厚怨大王以弃我如草芥也。大王弗与城，而绐赵璧，以一璧故，而失信于天下，臣请就死于国，以明大王之失信！”秦王未必不返璧也。今奈何使舍人怀而逃之，而归直于秦？　　是时秦意未欲与赵绝耳。令秦王怒而僇相如于市，武安君十万众压邯郸，而责璧与信，一胜而相如族，再胜而璧终入秦矣。　　吾故曰：蔺相如之获全于璧也，天也。若其劲渑池，柔廉颇，则愈出而愈妙于用。所以能完赵者，天固曲全之哉！","dynasty":"明代","tags":"古文观止，初中文言文，赞颂，写人，故事","title":"蔺相如完璧归赵论"}
{"author":"王世贞","content":"歌起处，斜日半江红。柔绿篙添梅子雨，淡黄衫耐藕丝风。家在五湖东。","dynasty":"明代","tags":"婉约，写景，思乡","title":"忆江南·歌起处"}
{"author":"王世贞","content":"昔闻李供奉，长啸独登楼。此地一垂顾，高名百代留。白云海色曙，明月天门秋。欲觅重来者，潺湲济水流。","dynasty":"明代","tags":"登楼，写景，咏史怀古","title":"登太白楼"}
{"author":"王世贞","content":"化人宫中百事无，道书一卷酒一壶；枝头黄乌听作曲，西山白云看作图。朝爱朝暾上东岫，夕映夕阳映东牖；任他故人不通谒，任他朝事不挂口。偶然案头余酒杯，偶然蹑履山僧来；自斟自醉当自去，礼岂设为我辈哉!昨夜懵腾意超忽，寐时得语醒时述：百年那得更百年，今日还须爱今日。纵能拂衣归故山，农耕社稷亦不闲；何如且会此中趣，别有生涯天地间。","dynasty":"明代","title":"梦中得“百年那得更百年，今日还须爱今日。”"}
{"author":"王世贞","content":"曾向沧流剸怒鲸，酒阑分手赠书生。芙蓉涩尽鱼鳞老，总为人间事转平。","dynasty":"明代","title":"戚将军赠宝剑歌"}
{"author":"王世贞","content":"阿姊扶床泣，诸甥绕膝啼。平安只两字，莫惜过江题。","dynasty":"明代","title":"送妻弟魏生还里"}
{"author":"王世贞","content":"六神诸山，沦涟大壑。北风勃来，簸荡不息。帝命巨鳌，更负危揭。冠簪东出，以为碣石。烛龙双眸，以为日月。下苞苍苍，浩荡靡极。幸甚至哉，歌以咏志。","dynasty":"明代","title":"步出夏门行四首其一观沧海"}
{"author":"王世贞","content":"大风发兮，扬天威。一剑游兮，万乘归。愿得五臣兮，赞无为。","dynasty":"明代","title":"大风歌"}
{"author":"王世贞","content":"当年紫马去长安，岂谓风尘早挂冠。丛桂长谣明月夜，据梧清枕白云寒。共思河朔诸贤饮，还问平原十日驩。我醉欲为歌伏枥，恐令如意碎琅玕。","dynasty":"明代","title":"过故人赵参议饮时以病归"}
{"author":"王世贞","content":"神龟支床，生理中绝。不如刳肠，逝而见筴。干霄之材，谥曰柽榉。风雨飘飖，狐鸟托处。纵生而雄，厥名丈夫。安能百年，与饮食俱。幸甚至哉，歌以咏志。","dynasty":"明代","title":"步出夏门行四首其四龟虽寿"}
{"author":"王世贞","content":"蒙茸一架自成林，窈窕繁葩灼暮阴。南国红蕉将比貌，西陵青柏结同心。裁霞缀绮光相乱，蔓雨萦烟态转深。最是缠绵长到老，羞听泽畔女贞吟。","dynasty":"明代","title":"咏物体六十六首其十五紫藤花"}
{"author":"王世贞","content":"从游指点南高胜，蹑郤攀萝兴不赊。画里余杭人卖酒，镜中湖曲棹穿花。千岩半出分秋雨，一径微明逗晚霞。最是夜归幽绝处，疏林灯火傍渔家。","dynasty":"明代","title":"游南高峰"}
{"author":"王世贞","content":"吴下风流地，重闻顾辟疆。一丘官自拙，三径意难荒。杖底千秋出，壶中万象藏。搆分苍鹿柴，穿得白鸥乡。竹露写清韵，荷飔来暗香。破云施短屐，过雨进轻航。鸡舌忘为吏，金茎不愿尝。可容王子敬，门外踞胡床。","dynasty":"明代","title":"为顾莘夫尚宝题露香园八韵"}
{"author":"王世贞","content":"汝意在穷巷，生涯诵卜居。庚桑新畏垒，苦竹旧张庐。孝友元无间，蓬蒿了不除。地今仁里美，池是让泉馀。宛尔双桐并，萧然五柳疏。移家无担石，立壁有图书。不改看山户，初迷问字车。东林夜来月，强半为君舒。","dynasty":"明代","title":"张仲立移居"}
{"author":"王世贞","content":"东西两潮水，各向一川平。不作淄渑异，还疑谷洛争。双龙骄欲斗，万马怒俱鸣。落似并刀剪，来添泮璧明。波臣车毂击，越女棹讴迎。舟楫才将老，烟波计已成。穴堪丹鲤出，天借白鸥盟。清泌衡门下，栖迟寄此生。","dynasty":"明代","title":"吾娄江东西二潮俱会于学宫之傍邑侯徐先生居焉因自号曰会川而尤子求为之图"}
{"author":"王世贞","content":"宦迹乾坤满，归悰日月偏。罢谈云梦猎，欢拥雪儿眠。声酒雄心好，园林胜事专。删诗备九代，为乐及当年。月树传清响，风花杂委钿。庚申尸入谮，单阏鵩来旋。佩黯金鱼色，筝迷铜雀烟。西州门外客，支策诵遗篇。","dynasty":"明代","title":"挽观察俞丈汝成八韵"}
{"author":"王世贞","content":"汝师吾老友，诗律向来宽。事往绨袍易，时平蒯铗难。五言摧落魄，只字问加餐。遣使同端木，逃名可段干。萧条下客具，颠倒竖儒冠。莫话江南好，人情试自看。","dynasty":"明代","title":"赠刘君北还兼简谢丈茂秦"}
{"author":"王世贞","content":"地是排云上，天从破涧通。乍看双剑豁，不数五丁雄。一转成开辟，千寻接混融。竦身争鸟道，侧足瞰龙宫。鼍拥高低石，鲸嘘断续虹。张空帝子乐，叠浪大王风。响答歌增壮，尊扶力未穷。欲寻前相迹，明灭古苔中。","dynasty":"明代","title":"游石公山东连云障入剑楼"}
{"author":"王世贞","content":"别分仁诲第，自起辟疆园。窈窕藏春癖，萦纡选胜繁。倒池深柳色，微雨逗禽言。梓泽真堪号，潘诗许再论。地应占宅相，书可胜家尊。看竹知无忤，王郎好弟昆。","dynasty":"明代","title":"过莫丈方伯园再过伯子云卿园作"}
{"author":"王世贞","content":"桃叶堕三湘，风吹作酒香。怀中双玉笛，把赠一王郎。不必誇鹦鹉，唯须典鹔鹴。众嫌文士薄，吾爱酒人狂。遂雁回天柱，登楼快武昌。稍闻鱼价贱，莫使铗歌长。","dynasty":"明代","title":"送昆崙山人王叔承游楚"}
{"author":"王世贞","content":"逼汉高开阁，筹边壮写图。指南通海国，走北饷天都。星欲重檐堕，云将列雉扶。淮流遥控楚，江势下吞吴。白马宣房颂，玄熊大禹谟。转输宽戍卒，利涉尽漕舻。匹练通流细，千帆挟雾粗。龙腥春动海，蚌吐夜明湖。羽卫云同合，敖仓雪并铺。已闻迁计相，仍借领兵符。阖辟新名重，浮沈往论徂。策勋须第一，有赏必称殊。事业能书鼎，诗篇可好竽。偶然存旧社，未肯忘迂儒。贵岂雕虫在，宽容尺鴳纾。知公意拂拭，矫首望长途。","dynasty":"明代","title":"大中丞临海王公以举远楼十六韵见示命和率尔续貂殊忘丑陋不足辱楣栋问也"}
{"author":"王世贞","content":"上客平津阁，先朝建礼门。时名五字贵，国体片言尊。倏忽风云变，消摇岁月存。乍堪鸡作口，不并鹤乘轩。诗即香山社，家为履道园。清时人自失，晚节事重论。题凤吾何避，登龙尔渐敦。黄公酒垆伴，强半欲招魂。","dynasty":"明代","title":"白光禄自晋陵枉驾海上感旧有赠"}
{"author":"王世贞","content":"苔阶拥立壁，遗像挂蟏蛸。诵尔天门句，不风江自涛。千秋无正始，一代见才豪。三山云作供，姑孰水为醪。霞明铜棺日，天堕宫锦袍。那能不相待，空自蹑金鳌。","dynasty":"明代","title":"采石谒太白祠"}
{"author":"王世贞","content":"胜地停车得，离筵载酒勤。岩飞四时雨，树锁一溪云。似借军持滴，疑将梵呗闻。草成璎珞相，石作贝多文。催舞鸡三唱，惊栖鹊数群。潮音喧寂改，曙色去留分。恋恋皈慈氏，沾沾御李君。秋山如有意，苍翠转氛氲。","dynasty":"明代","title":"京山李右伯师孟五鼓饯予观音岩作"}
{"author":"王世贞","content":"子真家谷口，琼树已成行。并秀池塘草，俱为大国香。云霄鸿序近，日月鲤庭长。旧里名通德，新亭表义方。一经为世业，双璧奏天阊。宅相谁能拟，知从魏剧阳。","dynasty":"明代","title":"郑君义方亭"}
{"author":"王世贞","content":"圭组离尘格，烟霞见贵人。绣盘鸂鶒旧，金蹙荔枝新。鹤骨何妨瘦，霜毛已自鬒。问年方梦猎，有子旧批鳞。为恋舞衣乐，言辞补衮臣。桃源如度索，琴水好垂纶。歌妓青油舫，新篘白葛巾。过从无约束，含鼓任天真。一效庄生颂，看君比大椿。","dynasty":"明代","title":"封太常陈翁八十"}
{"author":"王世贞","content":"名家称父子，谁似汝南袁。死继修文职，生同命契言。拮据无素产，跌宕有清尊。白发收经术，朱幡仗主恩。铲埋争焕发，识汗必腾奔。海岱神犹王，风云变可论。毁真销至骨，招不返游魂。旧客高阳少，诸生稷下存。一经遗鲁壁，匹练傍吴门。为报泉台叟，孤儿是悯孙。","dynasty":"明代","title":"哭袁提学鲁望十韵"}
{"author":"王世贞","content":"忆昨嘉隆际，乾坤辟睿谟。飞书购闽越，挟筴走匈奴。一入楼船幕，双悬虎豹符。蒿莱国士见，乔木世臣俱。接武人如玉，敦诗将是儒。看君燕颔在，投笔未应孤。","dynasty":"明代","title":"新安汪将军父尝从戚都督平闽寇积功至三品将军有文武才弃诸生谒大司马铨得父官以归赋此壮之"}
{"author":"王世贞","content":"但语羊公庙，那能不黯然。残碑无一字，堕泪有千年。敌折从恩巧，君明得让偏。吞吴付身后，荐杜及生前。似展襄江阔，长增岘首妍。习池南去是，也许世人传。","dynasty":"明代","title":"过羊开府祠"}
{"author":"王世贞","content":"山简一时适，习家千古亭。中原天扰扰，刺史日冥冥。白帢人何在，铜鞮客试听。池留歌眼碧，峰压酒痕青。胜地真堪醉，清朝渐爱醒。婆娑欲小住，眠鹭起遥汀。","dynasty":"明代","title":"过习家池亭"}
{"author":"王世贞","content":"蜀道难从昔，郧山不易哉。分峨云作戍，如滟雪成堆。忽頫龙宫迫，俄惊鸟道开。旌旗从地涌，鼓吹薄岩回。无虎心时动，非猿响亦哀。胁肩峰岝崿，齧履浪喧豗。麇子甘从徙，郧公肯再来。俱言叱驭好，未有凿空才。","dynasty":"明代","title":"郧阳道中"}
{"author":"王世贞","content":"不待投簪后，高名众始知。里元春雪地，官亦白云司。清世无哀郢，良辰有浴沂。斲轮馀老手，推毂付佳儿。景爱扶藜慢，甘从啖蔗迟。军城正愁绝，颐解为新诗。","dynasty":"明代","title":"答曾翁"}
{"author":"王世贞","content":"神农昔抚世，净乐已名都。末法开金相，真王得宝符。天从百战顺，人役万灵趍。羽卫齐宸极，丹青出睿谟。神功随现有，至理入论无。莫泥群真位，遗编误老儒。","dynasty":"明代","title":"净乐宫"}
{"author":"王世贞","content":"霞矗黄金界，虹飞白玉桥。帝居开显赫，天路入岧峣。薜网云常挂，松珠露不消。步将尘世隔，境许俗心调。圣水流仍暖，仙衣静自摇。可知笙鹤度，特底引王乔。","dynasty":"明代","title":"玉虚宫"}
{"author":"王世贞","content":"千山入窈冥，万壑助泠泠。鸟道春元合，龙宫夜不扃。摩云峰展纛，掷火帝流铃。倦引投枝易，寒惊洒面醒。更衣朝紫极，添篆读黄庭。却忆明朝路，峰峰洗更青。","dynasty":"明代","title":"遇雨投紫霄宫宿"}
{"author":"王世贞","content":"一柱太和宫，千岩元气中。芙蓉寒不谢，仙掌近还空。地是钩盘上，桥从贯索通。日轮团倏火，天乐断罡风。麇氏为宗国，幽方反寓公。赤明无信史，吾欲證崆峒。","dynasty":"明代","title":"谒太和宫"}
{"author":"王世贞","content":"上苑春将尽，虚堂夜未央。过频先缓带，欢至促飞觞。旧侣仍兰署，新诗自柏梁。群猜吾敢惜，万事尔俱忘。近眼难禁醉，看人且斗狂。哀弦任楚袖，短笛据胡床。传菜青浮甲，调酥玉缕妆。博喧枭扼雉，琴语凤酬凰。惨淡梁园月，絪缊汉殿香。且饶宫漏永，骑马破苍茫。","dynasty":"明代","title":"联句春夜顺甫子与见过"}
{"author":"王世贞","content":"自读西征赋，时推西晋才。忽传中散驾，云自谼中来。文岂净而浅，人仍美且䰄。九方轻牝牡，八尺是龙騋。虚左成均席，登歌京兆杯。名高鳷鹊观，气逸凤凰台。六馆峥嵘重，三都次第裁。他时结驷过，莫遣破苍苔。","dynasty":"明代","title":"潘景升见访后即游南雍应试赋此赠之以壮行色"}
{"author":"王世贞","content":"自昔衣冠会，都非江海情。君今读书处，披槛湖波平。鸥鸟时时下，条风个个轻。一群飞的历，数点立分明。忽破春山翠，平添烟水清。孤栖如有约，一饱便无营。愧杀鹓行地，愁听凤沼名。忘机但来往，何必更寻盟。","dynasty":"明代","title":"题凌氏盟鸥馆"}
{"author":"王世贞","content":"春风浑似剪，花柳一时齐。不独藏鸦稳，兼令去鹢迷。三眠初作絮，百和欲成泥。旖旎粘轻浪，颠狂扑大堤。青丝愁绾折，红袖惜分携。灞岸云初起，薇垣日未西。一枝从主赐，全树借卿栖。儤直星为柳，含香舌是鸡。河阳妆面好，京兆黛眉低。莫以为郎薄，时时恋故溪。","dynasty":"明代","title":"赋得柳条恒扑岸花气尽薰舟送沈子"}
{"author":"王世贞","content":"离筵一尊酒，还试五时衣。白简名逾重，青蒲事渐非。湛惊新露渥，聚讶旧星稀。莫以天颜瘦，应推海宇肥。暮云人怨别，乔木尔翻飞。倘及弘之事，无鱼老钓矶。","dynasty":"明代","title":"送汤给事元衡入朝补旧省"}
{"author":"王世贞","content":"转怜张别驾，十载二毛侵。黄口依人惯，青衫恋旧深。娵隅朝暮馔，谢豹短长吟。泣玉它年价，衔珠此日心。渐因穷刺骨，翻作怨知音。行止吾天帙，文章尔陆沉。数椽分孺子，一衲老丛林。如此蹄涔辙，双鱼亦浪寻。","dynasty":"明代","title":"答兴国判张羽王"}
{"author":"王世贞","content":"子夜不成眠，篝灯对黯然。微阳欲动后，老我未生前。但喜初长日，毋论向暮年。悟来仍悄悄，收得渐绵绵。线任儿曹益，弧从耆宿悬。无人识余意，香火竞喧阗。","dynasty":"明代","title":"日长至为悬弧之辰夜半起坐偶成"}
{"author":"王世贞","content":"无辨存臣节，扳留见帝仁。从它贝锦客，不是茧丝臣。北极丹心苦，函关紫气真。泪枯缘国士，心死作山人。欲识加餐意，他年致主身。","dynasty":"明代","title":"少司徒胡公蒙恩予告诗以寄情"}
{"author":"王世贞","content":"大道本何诤，凡情空见憎。庙廊稀阙事，泉石易为绳。魔总百相娆，佛还三不能。岂予真白璧，劳彼任青蝇。会得无身语，依然有发僧。江湖元自阔，风浪定来澄。嘿嘿时弹指，凉凉对抚膺。尺书传令弟，三益喜良朋。草赋推司马，莼心托季鹰。非关怨摇落，业已削飞腾。缓蜡千山屐，来依六祖灯。天宁久钟会，尔不愧孙登。日月高难毁，乾坤大可凭。鹓雏从吓鼠，羊角定扶鹏。若说函中记，宁同汉五陵。","dynasty":"明代","title":"感事得五言长律三十句时家弟敬美致关中书为归计因赋此寄之"}
{"author":"王世贞","content":"南州士问美，北阙帝恩繁。稍慰晨昏恋，仍闻诗礼尊。出从鳣席授，归向鲤庭论。荀令香虽冷，何郎粉尚温。通家余濩落，乔木尔飞翻。获保野人业，能忘真宰恩。风飙倏以过，桃李竟何言。唯有青山色，依然傍筚门。","dynasty":"明代","title":"送徐汝旭游太学扶侍宗伯公并讯谢宗伯"}
{"author":"王世贞","content":"世人欣捧檄，而汝独陈情。问寝春朝美，披襟游思生。客愁过夏缓，诗句渡江清。指点娄侯国，徘徊亚子城。父为此州伯，儿结五湖盟。不作婴婚嫁，君家尚子平。","dynasty":"明代","title":"尚进士请告扶侍者十五年渡江见访索诗为赠"}
{"author":"王世贞","content":"少年曾任侠，未老便抽身。抚剑思前事，登坛属后人。树同司马大，瓜救故侯贫。磊块聊全酒，逍遥且任真。围棋闲访谢，击缶或歌秦。闻说称觞地，琼花刺眼新。","dynasty":"明代","title":"前挥使王君化六十寿言"}
{"author":"王世贞","content":"屈指燕中社，俄然尔七旬。五言欺大历，只字逼先秦。宦拙犹循吏，名逃是逸民。长揩玩世眼，谁证到头身。珠玉堪娱老，金绯不救贫。甘从绛县食，懒作豫章宾。双蹑匡庐屐，孤垂彭蠡纶。云鸿同意态，海鹤斗精神。彩笔天教健，清尊道并醇。无由寻缩地，相与结朱陈。","dynasty":"明代","title":"寿余德甫七十"}
{"author":"王世贞","content":"忆昨逢除夜，篝灯对苦吟。纵无儿女态，犹剧岁时心。恬憺吾惭我，蹉跎日至今。衰颜不解事，狂态觅知音。有铁皆成错，无弦始是琴。明年是明旦，百虑莫相侵。","dynasty":"明代","title":"癸未除夜"}
{"author":"王世贞","content":"威明频解绶，玄晏少归田。人识书淫疾，天私党锢年。浮名日者传，乐事雪儿弦。尚作非熊梦，俄成赋鵩篇。遗文六季尽，新语众人传。罢理登山屐，谁偿卖赋钱。因君问班管，不朽立言偏。","dynasty":"明代","title":"挽皇甫子循先生"}
{"author":"王世贞","content":"昔在先皇日，吾犹识孟嘉。清朝倦黄阁，黄发岸乌纱。疏傅金虽少，香山社可夸。比邻共鸡黍，近水足鱼虾。汝逐华胥梦，人呼畏垒家。霜余大令橘，暑忆故侯瓜。往事存乔木，流年问落花。不须论代变，得老便生涯。","dynasty":"明代","title":"题故孟光禄怡老园"}
{"author":"王世贞","content":"相印非时授，天书特地临。一鳌堪立极，万象想为霖。众讶商岩梦，吾知颍水心。恋从乌鸟剧，愁向鹡鸰深。朝市安从美，山林老亦侵。莫教男子泪，容易便沾襟。","dynasty":"明代","title":"元驭阁老将北上要余于野次言别得二章其一"}
{"author":"王世贞","content":"拜命金瓯贵，征车竹使专。共迎丞相旆，还是孝廉船。应象三台外，降心一叟前。尧天从汝阔，佛日傍吾偏。取适难为境，贪闲亦碍禅。报君从此后，随分太平年。","dynasty":"明代","title":"元驭阁老将北上要余于野次言别得二章其二"}
{"author":"王世贞","content":"白云幕松顶，轻风扇茗垆。此时羊太傅，对客理阴符。且捉玉如意，暂疏金仆姑。清言宁误晋，雅志在吞吴。海静烽堪冷，时平将自儒。宁知日出处，片檄尽舆图。","dynasty":"明代","title":"题尤生画赠林总兵"}
{"author":"王世贞","content":"夷犹竟韶景，窈窕此山阿。越女兴犹剧，夕阴将奈何。攀藤龂纤指，蹑草涴轻罗。石碍莲双朵，泥沾玉一窝。翻然欲飞渡，终是怯凌波。","dynasty":"明代","title":"由阴径而下至振衣渡又名却女津"}
{"author":"王世贞","content":"凉风起苹末，集我凤凰条。小夺琴中理，时添酒外骄。回光泛芍药，遗响逗芭蕉。偶尔当三伏，欣然至久要。老夫凭仗汝，散发坐逍遥。","dynasty":"明代","title":"文漪堂之后凉风堂"}
{"author":"王世贞","content":"一雨吐新蛤，千村生夏凉。传呼邑侯至，能使野人忙。早麦鸠堪噎，邻篘蚁借尝。微言露雄白，小坐逼昏黄。有懒酬高谊，无求恕老狂。今看孺子榻，犹带令君香。车马初疑梦，闾阎未忍忘。还同孝宣季，朱邑在桐乡。","dynasty":"明代","title":"薄暮练川朱侯过访小语别去寄赠一章"}
{"author":"王世贞","content":"叶县君其后，谈玄早弃官。远公一开社，陶令不眉攒。为识黄金界，翻憎白玉棺。晨钟僧粥暖，夜呗佛灯寒。狮子现毛孔，莲花生舌端。归心雁门市，初服鹿皮冠。莫恋枌榆好，西方行路难。","dynasty":"明代","title":"王爱川先生归冯翊诗以送之"}
{"author":"王世贞","content":"莫言初地小，但觉四天宽。面面芙蓉镜，层层薜荔冠。一泓鹙眼碧，九点鹫头丹。呗响波声合，渔歌夜色残。经归龙藏易，僧结蜃楼难。我醉声闻酒，谁施法喜餐。倦分禅榻卧，闲借佛书看。犹有微根在，羞人唤宰官。","dynasty":"明代","title":"宿泖塔佛院"}
{"author":"王世贞","content":"康会来江表，由拳已陆沉。五湖三亩地，千古一丛林。不坏金刚座，长抽碧玉簪。火齐摇塔杪，菡萏涌波心。汝有志公锡，何劳长者金。聚沙缘自昔，填海愿如今。一食分僧钵，三衣借客衾。鱼谙放生乐，鸟和讽经音。小缓庐山戒，篮舁日日寻。","dynasty":"明代","title":"再题泖塔因赠修塔住持自正"}
{"author":"王世贞","content":"少习东鲁学，诗书执礼身。晚膺西汉诏，孝弟力田人。好语时依口，穷愁不上颦。兰枝叶已茂，蔗境事方新。莫惜如渑酒，将分太液津。","dynasty":"明代","title":"寿顾翁七十"}
{"author":"王世贞","content":"书是丰城剑，僧为南浦鳞。直繇深气谊，宁独慕沈沦。念君饶异物，惭余非异人。三绝何能报，四愁虚自论。古来无限意，奚必在比邻。","dynasty":"明代","title":"谢贞吉王孙雅饷"}
{"author":"王世贞","content":"尚忆公车日，君方冠弱辰。才真如太傅，老不慕平津。第读养生主，何论观国宾。鸥闲知易饱，鹤瘦不关贫。间引诗娱性，毋劳酒养醇。芝兰长自玉，竹柏得其真。园种樊侯漆，溪收张翰莼。犹余故交子，来作扫门人。","dynasty":"明代","title":"寿曹茂来进士七十以故人仲蔚子请也"}
{"author":"王世贞","content":"昔忝襄邓节，于今十四年。清才岂我下，黄绶属城偏。七略元刘向，诸生仰郑虔。扶藜过五垄，探蠡酌甘泉。井自心源出，亭因览秀传。祗愁花蜡烛，不暖青寒毡。","dynasty":"明代","title":"寄邓州刘广文"}
{"author":"王世贞","content":"高帝何神武，魋编悉内臣。狎闻骢马使，时祀碧鸡神。自尔輶轩发，能开象魏新。坐令骄帅摄，行得悍王驯。斧划昆明曙，鞭回僰爨春。片言摇地轴，尺疏动星辰。蛮府音从革，奚囊句尽珍。清朝揆地好，不必问埋轮。","dynasty":"明代","title":"侍御苏君按滇中赋得五言八韵送之"}
{"author":"王世贞","content":"六十犹婴慕，栖迟似鲁生。家传和靖隐，人识孝廉名。必轶齐梁驾，还追李杜盟。有雏俱五彩，合璧并连城。纶綍传西掖，冠裳自上京。峰如双髻黑，身似九仙轻。小饮收春树，端居咏太平。瑶池万年实，并益寿颜赪。","dynasty":"明代","title":"慕椿林翁寿言"}
{"author":"王世贞","content":"六朝富僧藻，末宋始逃禅。及尔操觚日，逢余瘗砚年。曹溪一偈后，衣钵几人传。琢叶妨元气，拈花合自然。思超灵鹫表，格逸景龙前。莫以文通拙，徒成怨别篇。","dynasty":"明代","title":"白雀寺秀上人新诗时有开元以前调又能作本色语出行卷谒余求订且将北游赋此送之"}
{"author":"王世贞","content":"江令好为佞，佞辞何太工。拈来摄山草，吹着后庭风。佛日不相照，君恩难望终。犹输孔范死，虚慨鲁侯忠。搏颊咸阳市，伤心建业宫。南冠无故墅，应始悟三空。","dynasty":"明代","title":"咏江令"}
{"author":"王世贞","content":"绝磴盘天界，方台枕法宫。白龙衡划堑，丹鹫远排空。宝树青冥底，金茎紫气中。曼殊分化迹，石跪逊人工。岭似高低鸑，城疑断续虹。一依文佛日，四起大王风。目极神从爽，心清境自同。诸贤今鲍谢，能益帝都雄。","dynasty":"明代","title":"齐王孙仲望邀同周公瑕陆成叔登清凉台分韵得风字"}
{"author":"安璜","content":"邂逅仍佳节，携尊坐素秋。鸟投霜后树，人上雨中楼。胜气凭湖海，雄文望斗牛。相看慷慨甚，含笑脱吴钩。","dynasty":"清代","title":"九日同丁君任茂才山阁坐雨"}
{"author":"安璜","content":"小筑傍名泉，春风试雨前。开琴班草坐，把卷枕云眠。杖底三山兴，尊中十日缘。渡头分手处，钟寺隔湖烟。","dynasty":"清代","title":"访邹彦公茂才"}
{"author":"安璜","content":"小阁纵清欢，人都不著冠。大巫诗胆壮，小阮酒肠宽。竹露千竿响，松风一树寒。夜红三见跋，宁惜斗阑干。","dynasty":"清代","title":"集耕烟阁"}
{"author":"安璜","content":"孤村薄暮色苍茫，独上篮舆入断冈。列岫远供青玉案，回溪斜护白云乡。残碑一片埋荒草，悲泪双眸洒夕阳。先德不凋传后日，松楸曾见畏寒霜。","dynasty":"清代","title":"晚投朱村谒先君子研亭公墓"}
{"author":"安璜","content":"烧灯莫问夜何其，柏叶樽前埙与篪。绕屋有梅催腊早，深山无历得春迟。文章漫说酬青眼，姓字空惭附白眉。欲识近来憔悴处，西堂梦后懒题诗。","dynasty":"清代","title":"辛酉除夕和仲氏韵"}
{"author":"安璜","content":"漫携孤剑入长安，马首青山泪眼看。折槛向怜臣节苦，叩关行识主恩宽。萧萧易水春流浅，黯黯燕云夜影寒。最是不堪回首处，羁人强半白衣冠。","dynasty":"清代","title":"怀无咎叔请恤入都门"}
{"author":"安璜","content":"两过横塘一夜凉，菰芦深处藕花香。持鳌且倒金樽月，莫问沧江是异乡。","dynasty":"清代","title":"江干"}
{"author":"安璜","content":"解组归来赋远游，篷窗占断五湖秋。未残太史留题墨，只少眠沙数点鸥。","dynasty":"清代","title":"鸥波馆从祖我素公游舫也公没舫去后十年璜值于金沙道中口占志感"}
{"author":"钱用壬","content":"吴兴画马名天下，文采风流美无价。子孙两世皆绝奇，笔意经营亦相亚。分明双马如双龙，玉花对立连钱鬃。圉人缓辔不敢鞚，矫矫似欲鸣长风。却想当年落笔时，省郎侍彩初来归。深庭花落白昼静，红门草绿春风微。回首光阴既非昔，老者已逝难再得。中原武骑更驰奔，展卷令人三叹息。","dynasty":"明代","title":"题赵仲穆彦徵画马"}
{"author":"宫梦仁","content":"八达传天险，征涂迥未经。童山当昼白，绝涧入秋青。马首穿云盖，人声转石屏。侧身高处望，潇洒意常醒。","dynasty":"清代","title":"八达岭"}
{"author":"宫梦仁","content":"箫鼓中流杂棹歌，仙郎拥传下牂牁。百年词赋题金马，万里风烟阻石螺。蛮俗古来多健讼，主恩天外待鸣珂。昆明战伐今何似，寄语加餐老伏波。","dynasty":"清代","title":"清江送张友鸿之滇中司理并寄讯藩臬诸公"}
{"author":"凌濛初","content":"本待将心托明月，谁知明月照沟渠。","dynasty":"明代","title":"《拍案惊奇·卷卅六》"}
{"author":"尤袤","content":"梁溪西畔小桥东。落叶纷纷水映空。五夜客愁花片里，一年春事角声中。歌残玉树人何在，舞破山香曲未终。却忆孤山醉归路，马蹄香雪衬东风。","dynasty":"宋代","title":"瑞鹧鸪（落梅）"}
{"author":"尤袤","content":"两行芳蕊傍溪阴。一笑嫣然抵万金。火齐照林光灼灼，彤霞射水影沉沉。晓妆无力胭脂重，春醉方酣酒晕深。定自格高难着句，不应工部总无心。","dynasty":"宋代","title":"瑞鹧鸪（海棠）"}
{"author":"尤袤","content":"淡淡晴山横雾，茫茫远水平沙。安得绿蓑青笠，往来泛宅浮家。","dynasty":"宋代","title":"题米元晖潇湘图二首"}
{"author":"尤袤","content":"长恨古人少，斯人今古人。二难俱益友，两载觉情亲。世态深难测，心期久益真。相看俱半百，此别倍酸辛。","dynasty":"宋代","title":"别李德翁"}
{"author":"尤袤","content":"二年无德及斯民，独喜从游得此君。囊乏一钱穷到骨，胸蟠千古气凌云。论交却恨相逢晚，别袂真成不忍分。后夜相思眇空阔，尺书应许雁知闻。","dynasty":"宋代","title":"别林景思"}
{"author":"尤袤","content":"十年江国水如淫，怕见三秋雨作霖。可念田家妨卒岁，须烦风伯荡层阴。禾头昨夜忧生耳，木德何时却守心。兀坐书窗诗作崇，寒虫鸣咽伴愁吟。","dynasty":"宋代","title":"次韵德翁苦雨"}
{"author":"尤袤","content":"快泻鹅黄若下春，要将香色斗清珍。蜡丸暗拆东君信，栀貌宁欺我辈人。光价未输何逊早，诗篇重见豫章新。浑金璞玉争多少，要与江梅作近亲。","dynasty":"宋代","title":"次韵渭叟蜡梅"}
{"author":"尤袤","content":"江北江南天未春，阳和先已到孤根。斜枝冷落溪头路，瘦影扶疏竹外村。水部未妨时遣兴，玉妃谁复与招魂。天寒好伴罗浮醉，明月清风许重论。","dynasty":"宋代","title":"次韵尹朋梅花"}
{"author":"尤袤","content":"清风不肯来，烈日不肯暮。平生山林下，散发颇箕踞。一官走王事，三伏在道途。我非褦襶儿，亦尔困驰骛。居然恋俎豆，安得免羁馽。区区竟何营，汩汩此飘寓。渊明应笑人，有底不归去。","dynasty":"宋代","title":"大暑留召伯埭"}
{"author":"尤袤","content":"文章仙伯记仇池，每想横斜竹外枝。未放柔柯攒玉雪，稍看红蒂染燕支。别来望远凭谁寄，老去寻春只恐迟。把酒问花花解语，定应催促要新诗。","dynasty":"宋代","title":"德翁有诗再用前韵三首"}
{"author":"尤袤","content":"立马黄昏绕曲池，几回踏雪问南枝。不应春到花犹未，定恐寒侵力不支。陇上已惊传信晚，樽前只想弄妆迟。临风不语空归去，独立无憀自咏诗。","dynasty":"宋代","title":"德翁有诗再用前韵三首"}
{"author":"尤袤","content":"尝记寻芳到习池，攀条频认去年枝。晓穿曲径千林去，晚度危桥一木支。不避春寒来得得，只缘人望故迟迟。无钱可办辚浮醉，报答春光只有诗。","dynasty":"宋代","title":"德翁有诗再用前韵三首"}
{"author":"尤袤","content":"杖藜同上最高峰，却力虽穷兴未穷。领略江山归眼界，尽吞淮海入胸中。","dynasty":"宋代","title":"浮远堂二首"}
{"author":"尤袤","content":"我生家住浙江西，不见江山自是痴。浮远堂前今日望，画图待我看潮时。","dynasty":"宋代","title":"浮远堂二首"}
{"author":"尤袤","content":"犯寒出行遇，值此岁云除。刚风驾飚轮，送我游清都。华阳第八天，仙圣之所居。洞门劣容人，中宽如室庐。横前大溪水，於焉限尘区。其右万石林，错落空翠图。茅庵著深秀，细路缘崎岖。幽泉见客喜，颇亦类逃虚。山深日易曛，捷径趋元符。琳宫照金碧，天籁鸣笙竽。侧睨白云峰，前瞻赤沙湖。金坛耸百丈，阴沿通七途。俯视人间世，扰扰真虫蛆。蚤以凡陋质，忝分赤城符。岂悟夙昔缘，复造神灵墟。平生梦寐处，恍若登华胥。归来拜绿章，足力尚有馀。珍馆十六所，安能遍遨娱。穷探恨不尽，大息仍踟躇。","dynasty":"宋代","title":"庚子岁除前一日游茅山"}
{"author":"尤袤","content":"两株芳蕊傍池阴，一笑嫣然抵万金。炎齐照林光灼灼，彤霞射水影沉沉。晓妆无力燕支重，春醉方酣酒晕深。定自格高难着句，不应工部总无心。","dynasty":"宋代","title":"海棠盛开"}
{"author":"尤袤","content":"不避风霜苦，自甘丘壑潜。未禁沾额角，信好插梳尖。春意已张本，寒威今解严。殷勤留客意，尚许隔墙觇。","dynasty":"宋代","title":"和渭叟梅花"}
{"author":"尤袤","content":"玉历均调岁启端，东风又逐斗杓还。萧条门巷经过少，老病腰支拜起难。白发但能欺槁项，青春不解驻朱颜。馀龄有几仍多幸，占得山林一味閒。","dynasty":"宋代","title":"己亥元日"}
{"author":"尤袤","content":"临海睽离七度春，都城相见话悲辛。苍颜白发浑非旧，短句长篇却有神。一第蹉跎真可叹，半生奔走坐长贫。老怀先自难为别，相识如君更几人。","dynasty":"宋代","title":"寄林景思"}
{"author":"尤袤","content":"寒声昨夜响萧萧，逗晓阶庭亦已消。残腊距春无几日，一年飞雪只今朝。微阳欲动梅惊萼，馀润才沾麦放苗。天意未能违物意，漫留残白占山腰。","dynasty":"宋代","title":"甲午春前得雪"}
{"author":"尤袤","content":"飞英回旋逐风飘，爽气令人意欲消。荏苒流年春送腊，殷勤密雪暮连朝。冬回庾岭花无数，烟暖蓝田玉有苗。一饱自今真可望，更看南亩麦齐腰。","dynasty":"宋代","title":"甲午春前得雪"}
{"author":"尤袤","content":"冻云排阵拥山椒，待伴还应不肯消。皎月冰壶千顷夜，冷烟茅屋几家朝。梅枝堆亚难寻萼，萱草侵凌不辨苗。残甲败鳞随处是，被谁敲折玉龙腰。","dynasty":"宋代","title":"甲午春前得雪"}
{"author":"尤袤","content":"谁怜穷山民，糠籺不自赡。纷纷死沟壑，往往困征敛。夫惟节与爱，是谓仁且俭。揭兹圣人言，聊用自针砭。","dynasty":"宋代","title":"节爱堂"}
{"author":"尤袤","content":"万室欢呼忘冻馁，一犁酥润到根苗。","dynasty":"宋代","title":"句"}
{"author":"尤袤","content":"胸中襞积千般事，到得相逢一语无。","dynasty":"宋代","title":"句"}
{"author":"尤袤","content":"寒窗莫怪吟声苦，举室长悬似细腰。","dynasty":"宋代","title":"句"}
{"author":"尤袤","content":"前村酒美无钱换，怪底金龟不击腰。","dynasty":"宋代","title":"句"}
{"author":"尤袤","content":"送客渐稀城渐远，归途应减两三程。","dynasty":"宋代","title":"句"}
{"author":"尤袤","content":"寄语高人来问法，莫辞门外立齐腰。","dynasty":"宋代","title":"句"}
{"author":"尤袤","content":"归装见说浑无物，添得新诗数百篇。","dynasty":"宋代","title":"句"}
{"author":"尤袤","content":"剩对风花吟柳絮，更将冰水瀹芎苗。","dynasty":"宋代","title":"句"}
{"author":"尤袤","content":"千尺龙鳞蟠桧顶，一番蜩甲长蔬苗。","dynasty":"宋代","title":"句"}
{"author":"尤袤","content":"强学瞿昙金作面，只应恁怪老禅亲。","dynasty":"宋代","title":"句"}
{"author":"尤袤","content":"金马玉堂惭我辈，青衫白发念君迟。","dynasty":"宋代","title":"句"}
{"author":"尤袤","content":"堂堂文简公，一世夔与皋。君子哉若人，此言圣所褒。遗爱在斯民，谁能荐牲牢。独有坐啸地，清风仰弥高。","dynasty":"宋代","title":"君子堂"}
{"author":"尤袤","content":"破腊惊春意，凌寒试晓妆。应嫌脂粉白，故染曲尘黄。缀树蜂悬室，排筝雁着行。团酥与凝蜡，难学是生香。","dynasty":"宋代","title":"蜡梅"}
{"author":"尤袤","content":"草堂有遗基，榛莽岁月久。我来始经葺，挹翠开户牖。群山供啸傲，万象皆奔走。所以名乐山，欲企仁者寿。","dynasty":"宋代","title":"乐山堂"}
{"author":"尤袤","content":"西涧当年卜考槃，便於神武挂衣冠。后生无复知前辈，故老犹能说长官。三尺荒坟埋玉冷，百年壮节倚天寒。表章赖有群贤力，推把生刍奠酒盘。","dynasty":"宋代","title":"刘屯田墓壮节亭"}
{"author":"尤袤","content":"清溪西畔小桥东，落月纷纷水映红。五夜客愁花片里，一年春事角声中。歌残玉树人何在，舞破山香曲未终。却忆孤山醉归路，马蹄香雪衬东风。","dynasty":"宋代","title":"落梅"}
{"author":"尤袤","content":"不奈雪埋照，可堪风漏香。天寒无疹粟，日暮有严妆。桃李真肥婢，松筠共老苍。合教居第一，独自占年芳。","dynasty":"宋代","title":"梅"}
{"author":"曹良史","content":"夜香烧了夜寒生。掩银屏。理银筝。一曲春风，都是断肠声。杜宇欲啼杨柳外，愁似海，思如云。背灯暗卸乳鹅裙。酒初酲。梦初醒。兰炷香篝，谁为暖罗衾。二十四帘人悄悄，花影碎，月痕深。","dynasty":"宋代","title":"江城子"}
{"author":"曹良史","content":"夜香烧了夜寒生。掩银屏。理银筝。一曲春风，都是断肠声。杜宇欲啼杨柳外，愁似海，思如云。背灯暗卸乳鹅裙。酒初酲。梦初醒。兰炷香篝，谁为暖罗衾。二十四帘人悄悄，花影碎，月痕深。","dynasty":"宋代","title":"江城子·夜香烧了夜寒生"}
{"author":"曹良史","content":"云生画佛壁，叶落病僧房。闲来闭门处，认得读书声。深树月昏神火出，断烟雪霁猎人回。墙围败屋知无主，风响荒林似有人。驾犊渡溪水，夕阳满田畈。","dynasty":"宋代","title":"句"}
{"author":"曹良史","content":"闲来闭门处，认得读书声。","dynasty":"宋代","title":"句其二"}
{"author":"曹良史","content":"深树月昏神火出，断烟雪霁猎人回。","dynasty":"宋代","title":"句其三"}
{"author":"曹良史","content":"墙围败屋知无主，风响荒林似有人。","dynasty":"宋代","title":"句其四"}
{"author":"曹良史","content":"驾犊渡溪水，夕阳满田畈。","dynasty":"宋代","title":"句其五"}
{"author":"吴晃","content":"春水潜鳞发，寒潭旧藻疏。扬鬐顺气后，振鬣上冰初。戏广怜空洁，浮清媚景虚。戒贪还避饵，思达每怀书。湿映流澌薄，狂游触浪馀。终希泮涣泽，为化北溟鱼。","dynasty":"唐代","title":"鱼上冰"}
{"author":"薛昂夫","content":"晴云轻漾，熏风无浪，开樽避暑争相向。映湖光，逞新妆。笙歌鼎沸南湖荡，今夜且休回画舫。风，满座凉；莲，入梦香。","dynasty":"元代","tags":"夏天，西湖，写景","title":"西湖杂咏·夏"}
{"author":"薛昂夫","content":"山光如淀，湖光如练，一步一个生绡面。叩逋仙，访坡仙，拣西湖好处都游遍，管甚月明归路远。船，休放转；杯休放浅。","dynasty":"元代","tags":"春天，西湖，写景，饮酒","title":"西湖杂咏·春"}
{"author":"薛昂夫","content":"疏林红叶，芙蓉将谢，天然妆点秋屏列。断霞遮，夕阳斜，山腰闪出闲亭榭。分付画船且慢者。歌，休唱彻；诗，乘兴写。","dynasty":"元代","tags":"秋天，西湖，写景","title":"西湖杂咏·秋"}
{"author":"薛昂夫","content":"天仙碧玉琼瑶，点点扬花，片片鹅毛。访戴归来，寻梅懒去，独钓无聊。一个饮羊羔红炉暖阁，一个冻骑驴野店溪桥，你自评跋，那个清高，那个粗豪？","dynasty":"元代","tags":"写雪","title":"蟾宫曲·雪"}
{"author":"薛昂夫","content":"花开人正欢，花落春如醉。春醉有时醒，人老欢难会，一江春水流，万点杨花坠。谁道是杨花？点点离人泪！回首有情风万里，渺渺天无际。愁共海潮来，潮去愁难退，更那堪晚来风又急！屈指数春来，弹指惊春去。蛛丝网落花，也要留春住。几日喜春晴，几夜愁春雨。六曲小山屏，题满伤春句。春若有情应解语，问着无凭据。江东日暮云，渭北春天树，不知那答儿是春住处？有意送春归，无计留春住。明年又着来，何似休归去？桃花也解愁，点点飘红玉。目断楚天遥，不见春归路。春若有情春更苦，暗里韶光度。夕阳山外山，春水渡傍渡，不知那答儿是春住处？","dynasty":"元代","title":"【双调】楚天遥过清江引"}
{"author":"薛昂夫","content":"功名万里忙如燕，斯文一脉微如线。光阴寸隙流如电，风霜两鬓白如练。尽道便休官，林下何曾见？至今寂寞彭泽县。","dynasty":"元代","tags":"讽刺，现实，社会","title":"塞鸿秋·功名万里忙如燕"}
{"author":"薛昂夫","content":"大江东去，长安西去，为功名走遍天涯路。厌舟车，喜琴书，早星星鬓影瓜田暮。心待足时名便足。高，高处苦；低，低处苦。","dynasty":"元代","tags":"抒怀，感慨，人生","title":"山坡羊·大江东去"}
{"author":"薛昂夫","content":"销金锅在，涌金门外，戗金船少欠西湖债。列金钗，捧金台。黄金难买青春再，范蠡也曾金铸来。金，安在哉？人，安在哉？惊人学业，掀天势业，是英雄隽败残杯炙。鬓堪嗟，雪难遮。晚来览镜中肠热，问著老夫无话说。东，沉醉也；西，沉醉也。大江东去，长安西去，为功名走遍天涯路。厌舟车，喜琴书。早星星鬓影瓜田暮，心待足时名便足。高，高处苦；低，低处苦。西湖杂咏春山光如淀，湖光如练，一步一个生绡面。扣逋仙，访坡仙。拣西施好处都游遍，管甚月明归路远。船，休放转；杯，休放浅。夏晴云轻漾，熏风无浪，开樽避暑争相向。映湖光，逞新妆。笙歌鼎沸南湖荡，今夜且休回画舫。风，满座凉；莲，入梦香。秋疏林红叶，芙蓉将谢，天然妆点秋屏列。断霞遮，夕阳斜。山腰闪出闲亭榭，分付画船且慢者。歌，休唱彻；诗，乘兴写。冬同云叆叇，随车缟带，湖山化作瑶光界。且传杯，莫惊猜。是西施傅粉呈新态，千载一时真快哉！梅，也绽开；鹤，也到来。忆旧西山东畔，西湖南畔，醉归款段松阴惯。帽檐偏，氅衣宽。佳人争卷朱帘看，回首少年如梦残。莺，曾过眼；花，曾过眼。筱步携壶堪醉，拖筇堪醉，何须画舫笙歌沸。绕苏堤，旋寻题。西施已领诗人意，回首有情风万里。湖，如镜里；山，如画里。苦雨孤山云树，六桥烟雾，景蒙蒙不比江潮怒。淡妆梳，浅妆梳。西湖也怕西施妒，天也为他巧对付。睛，也宜画图；阴，也宜画图。","dynasty":"元代","title":"【中吕】山坡羊_销金锅在，"}
{"author":"薛昂夫","content":"沛公，大风，也得文章用。却教猛士叹良弓，多了游云梦。驾驭英雄，能擒能纵，无人出彀中。后宫，外宗，险把炎刘并。子牙，鬓华，才上非熊卦。争些老死向天涯，只恁垂钩罢。满腹天机，天人齐发，武王任不差。用他，讨罚，一怒安天下。伍员，报亲，多了鞭君忿。可怜悬首在东门，不见包胥恨。半夜潮声，千年孤愤，钱塘万马奔。骇人，怒魂，何似吹箫韵？卞和，抱璞，只合荆山坐。三朝不遇待如何，两足先遭祸。传国争符，伤身行货，谁教献与他？切磋，琢磨，何似偷敲破？邵平，不平，楚汉争秦鼎。将军便去作园丁，软了英雄性。瓜苦瓜甜．秦衰秦盛，青门浪得名。此生，本轻，不是封侯命。假王，气昂，跨下羞都忘。提牌不过一中郎，漂母曾相饷。蒯彻名言，将军将强。良弓不早藏。未央，法场，险似坛台上。叔孙，讨论，早定君臣分。礼成文武两班分，舞蹈扬尘顺。拔剑争功，垂绅消忿，方知天子尊。武臣，勇人，也被书生困。丙吉，宰执，燮理阴阳气。有司不问尔相推，人命关天地。牛喘非时，何须留意？原来养得肥。早知，好吃，杀了供堂食。子陵，价轻，便入刘郎聘。等闲赢得一虚名，卖了先生姓。百尺丝纶，千年高兴，偶然一足横。帝星，客垦，不料天文应。董永，卖身，孝感天心顺。谁知织女是天孙，同受为奴困。自有牛郎，佳期将近，书生休认真。本因，孝亲，不是夫妻分。老莱，戏采，七十年将迈。堂前取水作婴孩，犹欲双亲爱。东倒西歪，佯啼颠拜，虽然称孝哉。上阶，下阶，跌杀休相赖。董卓，巨饕，为恶天须报。一脐然出万民膏，谁把逃亡照？谋位藏金，贪心无道，谁知没下梢！好教，火烧，难买棺材料。杜甫，自苦，踏雪寻梅去。吟肩高耸冻来驴，迷却前村路。暖阁红炉，党家门户，玉纤捧绿醑。假如，便俗，也胜穷酸处。洞宾，道人，未到天仙分。岳阳三醉洞庭春，卖墨无人问。欲斩黄龙，青蛇犹钝，纯阳能几分。养真，炼神，却被仙姑困。伯牙，韵雅，自与松风话。高山流水淡生涯，心与琴俱化。欲铸钟期，黄金无价，知音人既寡。尽他，爨下，煮了仙鹤罢。则天，改元，雌鸟长朝殿。昌宗出入二十年，怀义阴功健。四海淫风，满朝窑变，《关雎》无此篇。弄权，妒贤，却听梁公劝。孟母，丧夫，教子迁离墓。再迁市井厌屠沽，迁傍芹宫住。如此三迁，房钱无数，方成一大儒。问猪，引取，好辩长于喻。弄玉，度曲，只道吹箫苦。谁知凤只和鸾孤，吹到声圆处。明月台空，萧郎同去，秦王一叹吁。假如，嫁夫，明白人间住。采鸾，怕寒，甲帐无人伴。文箫连累堕人间，卖韵供烟爨。谁使思凡，尘缘难断，羞还玉女班。紫坛，犯奸，误了朝元限。禄山，玉环，子母肠难断。何须兵变陷长安，且向宫中乱。赶得三郎，鸾舆逃窜，连云蜀道难。内奸，外反，误却霓裳慢。老矣，倦矣，消减尽风云气。世情嚼蜡烂如泥，不见真滋味。蜗角虚名，蝇头微利，便得来真做的，布衣，袖里，试屈指英雄辈。好官，也兴阑，早勇退身无患。人生六十便宜闲，十载疏狂限。买两个丫鬟，自拈牙板，一个歌一个弹。醒时节过眼，醉时节破颜，能到此是英雄汉。","dynasty":"元代","title":"【中吕】朝天曲_沛公，大风"}
{"author":"薛昂夫","content":"集句几年无事傍江湖，醉倒黄公旧酒垆。人间纵有伤心处，也不到刘伶坟上土，醉乡中不辨贤愚。对风流人物，看江山画图，便醉倒何如？","dynasty":"元代","title":"【双调】湘妃怨_集句几年无"}
{"author":"薛昂夫","content":"坐听西掖钟声动，睡起东窗日影红，山林朝市两无穷。一梦中，樽有酒且从容。耐惊耐怕黄虀瓮，长满长干老酒盆，一贫尽可张吾军。休忘本，樽有酒且论文。胸中太华身难憾，舌底狂澜口且缄，看渠暮四与朝三。呆大胆，樽有酒且醺酣。周郎赤壁鏖兵后，苏子扁舟载月秋，千年慷慨一时酬。今在否？樽有酒且绸缪。芸窗月影吟情荡，纸帐梅花醉梦香，觉来身世两相忘。休妄想，樽有酒且疏狂。岁云暮矣虽无补，时复中之尽有余，老来吾亦爱吾庐。清债苦，樽有酒且消除。","dynasty":"元代","title":"【中吕】阳春曲_坐听西掖钟"}
{"author":"薛昂夫","content":"春据危阑，看浮屠双耸倚高寒，鳞鳞万瓦连霄汉。俯视尘寰，望飞来紫翠间。云初散，放老眼情无限。知他是西山傲我，我傲西山？夏柳扶疏，玻璃万顷浸冰壶，流莺声里笙歌度。士女相呼，有丹青画不如。迷归路，又撑入荷深处。知他是西湖恋我，我恋西湖？秋洞箫歌，问当年赤壁乐如何，比西湖画舫争些个？一样烟波，有吟人景便多。四海诗名播，千载谁酬和？知他是东坡让我，我让东坡？冬捻冰髭，绕孤山枉了费寻思，自通仙去后无高士。冷落幽姿，道梅花不要诗。休说推敲字，效杀颦难似。知他是西施笑我，我笑西施？浪淘淘，看渔翁举网趁春潮，林间又见樵夫闹。伐木声高，比功名客更劳。虽然道，他终是心中乐。知他是渔樵笑我，我笑渔樵？醉归来，袖春风下马笑盈腮，笙歌接到朱帘外。夜宴重开，十年前一秀才。黄齑菜，打熬到文章伯。施展出江湖气概，抖擞出风月情怀。","dynasty":"元代","title":"【双调】殿前欢_春据危阑，"}
{"author":"薛昂夫","content":"兴为催租败，欢因送酒来。酒酣时诗兴依然在。黄花又开，朱颜未衰，正好忘怀。管甚有监州，不可无螃蟹。","dynasty":"元代","tags":"节日，重阳节，抒怀，人生","title":"庆东原·西皋亭适兴"}
{"author":"薛昂夫","content":"晴云轻漾，薰风无浪，开樽避暑争相向。映湖光，逞新妆，笙歌鼎沸南湖荡，今夜且休回画舫。风，满座凉；莲，入梦香。","dynasty":"元代","title":"山坡羊"}
{"author":"薛昂夫","content":"西皋亭适兴晓雨登高骤，西风落帽羞，蟹肥时管甚黄花瘦。红裙谩讴，青樽有酒，白发无愁。晚节傲清霜，老圃香初透。兴为催租败，欢因送酒来，酒酣时诗兴依然在。黄花又开，朱颜未衰，正好忘杯。管甚有监州，不可无螃蟹。秋霁黄花喷，霜明红叶新，锦橙香紫蟹添风韵。斜依翠屏，重铺绣茵，闲坐红裙。老遇太平时，行到风流运。青镜看勋业，黄金买笑谈，锦衣荣休笑明珠暗。调羹鼎咸，攒齑瓮甘，世味都谙。少室价空高，老圃秋容澹。韩信已挂了齐王印，不撑开范蠡船，子房公身退何曾缠？不思保全，不防未然，刬地据位专权。岂不闻自古太平时，不许将军见！自笑邵圃无荒地，严陵有顺流，向终南捷径争驰骤。老来自羞，学人种柳，笑杀沙鸥。从此便休官，已落渊明后。","dynasty":"元代","title":"【双调】庆东原_西皋亭适兴"}
{"author":"薛昂夫","content":"叹世鸡羊鹅鸭休争，偶尔相逢，堪炙堪烹。天地中间，生老病死，物理常情。有一日符到奉行，只图个月朗风清。笑杀刘伶，荷插埋尸，犹未忘形。人生尔尔堪怜，富贵何时，又待问舍求田？想昨日秦宫，今朝汉阙，呀，可早晋地唐天！能几许长安少年，急回头两鬓皤然。谩说求仙，百计千方，都不似樽前。雪天仙碧玉琼瑶，点点杨花，片片鹅毛。访戴归来，寻梅懒去，独钓无聊。一个饮羊羔红炉暖阁，一个冻骑驴野店溪桥。你自评跋，那个清高，那个粗豪？题烂柯石桥甚神仙久占岩桥，一局揪枰，满耳松涛。引得樵夫，旁观不觉，晋换了唐朝。斧柄儿虽云烂却，裤腰儿难保坚牢。王母蟠桃，三千岁开花，总是虚谣。懒朝元石上围棋，问仙子何争？樵叟忘归。洞锁青霞，斧柯已烂，局势犹迷。恰滚滚桑田浪起，又飘飘沧海尘飞。恰待持杯，酒未沾唇，日又平西。快阁怀古舣扁舟快阁盘桓，看一道澄江，落木千山。自山谷留题，坡仙阁笔，我试凭阑。问今古诗人往还，比盟鸥几个能闲？天地中间，物我无干，只除是美酒佳人，意颇相关。知音问芳筵歌者何人？便折简相招，恣意开樽。细切清风，薄批明月，何必云云。是久厌黄虀菜根，要听他白雪阳春。翠袖殷勤，雪霁梅开，正好论文。","dynasty":"元代","title":"【双调】蟾宫曲_叹世鸡羊鹅"}
{"author":"薛昂夫","content":"高隐访知音习酬和，也不问名利如何。不贪不爱随缘过，把世事都参破。【滚绣球】叹光阴疾似梭，想人生能几何，转回头百年已过，急回首两鬓斑皤。花阴转眼那，日光弹指过，送了些干峥嵘且贪呆货，有两句古语您自评跋。相随故友年年少，郊外新坟岁岁多，一枕南柯。【倘秀才】日落西山衔着烈火，月出东云托着玉钵，似这般东去西来怎奈何？金乌疾如箭，玉兔似撺梭，自心中定夺。【滚绣球】则不如种山田一二亩，栽桑麻数百棵，驱家人使牛耕播，住几间无忧愁草苫庄坡。一朝苗稼锄，趁时将黍豆割，养春蚕桑叶忙锉，着山妻上布织梭。秃厮姑紧紧的将绵花纺，村伴姐慌将麻线搓，一弄儿农器家活。【倘秀才】闲时节疏林外磁瓯瓦钵，盛摘下些生桃硬果，晚趁斜阳景物多。听水声流浪远，观山色岭嵯峨，与俺那庄农每会合。【滚绣球】听张瞥古唱会词，看村哥打会讹，挺王留讪牙闲嗑，李大公信口开合，赵牛表躧会橇，史牛斤嘲会歌，强沙三舞一会曲破。俺这里虽无那玉液金波，瓦盆中浊酒连糟饮，桌儿上生瓜带梗割，直吃的乐乐酡酡。【倘秀才】果然你无酒时浑醅再醱，无按酒时摘几个生茄儿来酱抹，真吃的烂醉如泥尽意呵。举头山隐隐，掴手笑呵呵，倒大来快活【赛鸿秋】我若是醉时节笑引着儿孙和，醉时节麦场上闲独磨，醉时节六轴上乔衙坐，醉时节巴棚下和衣儿卧。酒醒觉来时，直睡到参儿锉，不听的五更钟人马街前过。【耍孩儿】收成黍豆盈仓垛，经年不缺半合。收耕罢织足衣食，将柴门紧紧扃合。早晨间豆粥吃三碗，收晚来齑汤做一锅，暖炕上和衣卧。守着俺山妻稚子，喂养些牛畜驴骡。【四煞】到春来绿依依柳吐烟，红馥馥桃喷火，粉蝶儿来往穿花过。黄莺出谷寻新柳，紫燕归巢觅旧窝。时雨降天公贺，庆新春齐敲社鼓，赛牛王共击铜锣。【三煞】到夏来玩池塘十里长，赏荷花百步阔，青铺翠盖穿红破。虽无那彩船画舫游池沼，也有那短棹渔舟泛浅波。故友来相贺，绕溪边鲜鱼旋买，沿村务沽酒频酌。【二煞】到秋来碧天雁几行，黄花儿开数朵，满川红叶似胭脂抹。青山隐隐连巅岭，绿水潺潺泛浅波。鲜藕莲根锉，团脐蟹味欺着锦鲤，嫩黄鸡胜似肥鹅。【一煞】到冬来朔风遍地刮，彤云密布合，纷纷雪片钱来大。须臾云汉飘白蕊，咫尺空中舞玉蛾。冬景堪酬和，草庵前寒梅雪压，短窗边瘦影频磨。【尾声】四时景物佳，放形骸堪正可。我比你少忧愁省烦恼无灾祸，到大来无是无非快活煞我！闺怨小庭幽，重门静，东风软膏雨初晴。猛听的卖花声过天街应，惊谢芙蓉兴。【幺篇】残红妆点青苔径，又一番春色飘零。游丝心绪柳花情，还似郎无定。【倘秀才】南浦道送春行，多应是抛弃了欢娱，奔逐利名。千古恨短长亭，欲留恋难能。四眸相顾两心同，信佳人薄命。【滚绣球】王吉玎的掂折玉簪，扑冬的井坠银瓶，分开鸾镜。生来几曾理会害甚么相思病？怎捱这从此后冷清清的光景？别酒慵斟，离歌倦听，俺车儿去也，他上马登程。向晚归来愁闷增，闪的人来孤另。【三错煞】金杯空冷落了樽前兴，锦瑟闲生疏了月下声。欲寄音书，空织回文锦字成。奈远水遥山隔万层，鱼雁也难凭。【二错煞】料忧愁一日加了十等，想茶饭三停里减了二停。白日犹闲，怕到黄昏睡卧不宁。则我这泪点儿安排下半枯井，也滴不到天明。【煞尾】团团黄篆焚金鼎，夜夜浓薰暖翠屏，偏今宵是怎生？乍别离不惯经，睡不安卧不宁，分外春寒被儿冷。","dynasty":"元代","title":"【正宫】端正好_高隐访知音"}
{"author":"薛昂夫","content":"赠小园春些些并蒂红，指指连枝翠。悭悭金谷路，窄窄五陵溪。一片花飞，泄漏春消息。舞盘中歌扇底，刮得尽风月无多，趱得过繁华有几？【梁州第七】一两个莺俦燕侣，五七双蝶使蜂媒。窖来宽也称游人戏。眼孔大刘晨未识，脚步长杜甫先迷。画帧上香销粉滴，镜奁中绿暗红稀。唾津儿浸满盆池，手心儿擎得起屏石。苔钱儿买不断闲愁，花瓣儿随手着流水，柳丝儿送不够别离。锦堆，翠积。海棠偷足相思睡，名偏小景偏媚。赚得东君不忍归，一撮儿芳菲。【余音】楚阳台云雨无三尺，桃源洞光阴减九十。玉拶香挨这窝儿地，堪信道一寸阴可惜。千金价总宜，锦步幛何须五十里？","dynasty":"元代","title":"【南吕】一枝花_赠小园春些"}
{"author":"薛昂夫","content":"金凤发，飒飒秋香，冷落在阑干下。万柳稀，重阳暇，看红叶赏黄花。促织儿啾啾添潇洒，陶渊明欢乐煞。耐冷迎霜鼎内插，看雁落平沙。","dynasty":"元代","title":"【正宫】甘草子"}
{"author":"薛昂夫","content":"屈指数春来，弹指惊春去。蛛丝网落花，也要留春住。几日喜春晴，几夜愁春雨。六曲小山屏，题满伤春句。春若有情应解语，问着无凭据。江东日暮云，渭北春天树，不知那答儿是春住处？","dynasty":"元代","tags":"送别，友人，伤怀，伤春","title":"楚天遥过清江引·屈指数春来"}
{"author":"薛昂夫","content":"几年无事傍江湖，醉倒黄公旧酒垆。人间纵有伤心处，也不到刘伶坟上土，醉乡中不辨贤愚。对风流人物，看江山画图，便醉倒何如！","dynasty":"元代","title":"水仙子·几年无事傍江湖"}
{"author":"薛昂夫","content":"登高懒，且平地过重阳。风雨又何妨。问牛山悲泪又何苦，龙山佳会又何狂。笑渊明，便归去，又何忙。也休说、玉堂金马乐。也休说、花与酒，一般香。西风莫放秋容老，时时留待客徜徉。便百年，浑是醉，几千","dynasty":"元代","title":"最高楼九日"}
{"author":"薛昂夫","content":"花信紧，二十四番愁。风雨五更头。侵阶苔藓宜罗袜，逗衣梅润试香篝。绿窗闲，人梦觉，鸟声幽。按银筝、学弄相思调。写幽情、恨杀知音少。向何处，说风流。一丝杨柳千丝恨，三分春色二分休。落花中，流水里，两悠悠。","dynasty":"元代","tags":"春天，写景，伤春","title":"最高楼·暮春"}
{"author":"薛昂夫","content":"冷烟千顷酿寒威。晓霜重压征衣。休教六花飞。忆尚有、游人未归。江空岁晚，故园秋老，行色莫依违。特地与君期。趁南浦、莼鲈正肥。","dynasty":"元代","title":"太常引题朝宗亭督孟博早归以上三首见元草"}
{"author":"杨奇鲲","content":"□□□□□□□，□□□□□□□。风里浪花吹更白，雨中山色洗还青。海鸥聚处窗前见，林狖啼时枕上听。此际自然无限趣，王程不敢暂留停。","dynasty":"唐代","title":"途中诗"}
{"author":"杨奇鲲","content":"（首缺二句）风里浪花吹更白，雨中山色洗还青。海鸥聚处窗前见，林狖啼时枕上听。此际自然无限趣，王程不敢暂留停。","dynasty":"唐代","title":"途中诗"}
{"author":"杨奇鲲","content":"□□□□□□□，□□□□□□□。风里浪花吹更白，雨中山色洗还青。海鸥聚处窗前见，林狖啼时枕上听。此际自然无限趣，王程不敢暂留停。","dynasty":"唐代","title":"途中诗"}
{"author":"方京","content":"十年为妇《蓼莪》馀，疏水家风乐自如。宛似举场勤苦士，妆成惟对古人书。","dynasty":"清代","title":"示长媳杨珊珊"}
{"author":"方京","content":"薤上露，日出晞。朝槿花，日暮萎。微物转瞬间，人生谅如斯。彭祖帝尧民，亦复同所归。服食求神仙，仙成竟何时。守道以待终，令名庶可垂。","dynasty":"清代","title":"薤上露"}
{"author":"方京","content":"相对疑梦寐，言别百愁生。孤飞易为感，使我心魂惊。聚散人生常，此别难为情。尔我本一树，相期共枯荣。尔今折枝条，芽肄何时萌。沾润我本怀，老髦愿难行。尔今返吴中，闭门守硁硁。勉哉崇令德，努力以扬名。取法不在远，祖父有遗型。周亲我老矣，垂涕重丁宁。","dynasty":"清代","title":"送孟调大侄南还"}
{"author":"吴元可","content":"露叶犹青，岩药迟动，幽幽未似秋阴。似梅风带溽，吹度长林。记当日、西廊共月，小屏轻扇，人语凉深。对清觞，醉笑醒颦，何似如今。临高欲赋，甚年来、渐减狂心。为谁倚多才，难凭易感，早付销沈。解事张郎风致，鲈鱼好、归听吴音。又夜阑闻笛，故人忽到幽襟。","dynasty":"宋代","title":"扬州慢（初秋）"}
{"author":"吴元可","content":"江南二月春深浅，芳草青时，燕子来迟。翦翦轻寒不满衣。清宵欲寐还无寐，顾影颦眉。整带心思。一样东风两样吹。","dynasty":"宋代","title":"采桑子（春夜）"}
{"author":"吴元可","content":"浅约未曾来。一迳苍苔。缃桃无数棘花开。怪得闭门机杼静，挑菜初回。幽树鸟声催。欲去徘徊。□□别久易相猜。幽绪一晴无处著，戏打青梅。","dynasty":"宋代","title":"浪淘沙"}
{"author":"吴元可","content":"露叶犹青，岩花迟动，幽幽未似秋阴。似梅风带溽，吹度长林。记当日、西廊共月，小屏轻扇，人语凉深。对清觞，醉笑醒颦，何似如今。临高欲赋，甚年来、渐减狂心。为谁倚多才，难凭易感，早付销沈。解事张郎风致，鲈鱼好、归听吴音。又夜阑闻笛，故人忽到幽襟。","dynasty":"宋代","title":"扬州慢初秋"}
{"author":"吴元可","content":"浅约未曾来。一径苍苔。缃桃无数棘花开。怪得闭门机杼静，挑菜初回。幽树鸟声催。欲去徘徊。□□别久易相猜。幽绪一晴无处著，戏打青梅。","dynasty":"宋代","title":"浪淘沙令"}
{"author":"吴元可","content":"更不成愁，何曾是醉，豆花雨后轻阴。似此心情自可，多了闲吟。秋在西楼西畔，秋较浅、不似情深。夜来月，为谁瘦小，尘镜羞临。弹筝，旧家伴侣，记雁啼秋水，下指成音。听未稳、当时自误，又况如今。那是柔肠易断，人间事、独此难禁。雕笼近，数声别似春禽。","dynasty":"宋代","title":"凤凰台上忆吹箫（秋意）"}
{"author":"丰干","content":"余自来天台，凡经几万回。一身如云水，悠悠任去来。逍遥绝无闹，忘机隆佛道。世途岐路心，众生多烦恼。兀兀沈浪海，漂漂轮三界。可惜一灵物，无始被境埋。电光瞥然起，生死纷尘埃。寒山特相访，拾得常往来。论心话明月，太虚廓无碍。法界即无边，一法普遍该。本来无一物，亦无尘可拂。若能了达此，不用坐兀兀。","dynasty":"唐代","title":"壁上诗二首"}
{"author":"丰干","content":"本来无一物，亦无尘可拂。若能了达此，不用坐兀兀。","dynasty":"唐代","title":"壁上诗二首其二"}
{"author":"谢勮","content":"独凌清景出，下视众山中。云日遥相对，川原无不通。自致高标末，何心待驭风。宛演横半规，穹崇翠微上。云扃掩苔石，千古无人赏。宁知后贤心，登此共来往。仙弈示樵夫，能言忘归路。因看斧柯烂，孙子发已素。孰云遗迹久，举意如旦暮。仙僧会真要，应物常渊默。惟将无住理，转与信人说。月影清江中，可观不可得。","dynasty":"唐代","title":"游烂柯山"}
{"author":"谢勮","content":"宛演横半规，穹崇翠微上。云扃掩苔石，千古无人赏。宁知后贤心，登此共来往。","dynasty":"唐代","title":"游烂柯山其二"}
{"author":"谢勮","content":"仙弈示樵夫，能言忘归路。因看斧柯烂，孙子发已素。孰云遗迹久，举意如旦暮。","dynasty":"唐代","title":"游烂柯山其三"}
{"author":"谢勮","content":"仙僧会真要，应物常渊默。惟将无住理，转与信人说。月影清江中，可观不可得。","dynasty":"唐代","title":"游烂柯山其四"}
{"author":"黄公绍","content":"年年社日停针线。怎忍见、双飞燕。今日江城春已半。一身犹在，乱山深处，寂寞溪桥畔。春衫著破谁针线。点点行行泪痕满。落日解鞍芳草岸。花无人戴，酒无人劝，醉也无人管。","dynasty":"宋代","tags":"宋词三百首，婉约，思归，怀人","title":"青玉案·年年社日停针线"}
{"author":"黄公绍","content":"思晴好，路滑少人行。早信雨能留得住，仅教尽日自舟横。直等到清明。","dynasty":"宋代","title":"望江南"}
{"author":"黄公绍","content":"银云卷晴缥渺，卧长龙一带。柳丝蘸、几族柔烟，两市帘栋如画。芳草岸、弯环半玉，鳞鳞曲港双流会。看碧天连水，翻成箭样风快。白露横江，一苇万顷，问灵槎何在。空翠湿衣不胜寒，日华金掌沆瀣。甃花平、绿文衬步，琼田涌出神仙界。黛眉修，依约雾鬟，在秋波外。阁嘘青蜃，楼啄彩虹，飞盖蹴鳌背。灯火暮，相轮倒影，偷睇别浦，片片归帆，远自天际。舞蛟幽壑，栖鸦古木，有人翦取松江水，忆细鳞巨口鱼堪鲙。波涵笠泽，时见静影浮光，霏阴万貌千态。蒹葭深处，应有闲鸥，寄语休见怪。倩洗却、香红尘面，买个扁舟，身世飘萍，名利微芥。阑干拍遍，除东曹掾，与天随子是我辈，仅胸中、著得乾坤大。亭前无限惊涛，总把遥吟，月明满载。","dynasty":"宋代","title":"莺啼序（吴江长桥）"}
{"author":"黄公绍","content":"思晴好，日影漏些儿。油菜花间蝴蝶舞，刺桐枝上鹁鸠啼。闲坐看春犁。","dynasty":"宋代","title":"望江南"}
{"author":"黄公绍","content":"思晴好，我欲问花神。刚道社公瞋旧水，一回旧也一回新。不是两般春。","dynasty":"宋代","title":"望江南"}
{"author":"黄公绍","content":"思晴好，松路翠光寒。夜夜竹窠常梦到，天天后土几时干。极目雾漫漫。","dynasty":"宋代","title":"望江南"}
{"author":"黄公绍","content":"斗轻桡。斗轻桡。雪中花卷棹声摇。天与玻璃三万顷，尽教看得几吴舠。","dynasty":"宋代","title":"潇湘神"}
{"author":"黄公绍","content":"看龙舟。看龙舟。两堤未斗水悠悠。一片笙歌催闹晚，忽然鼓棹起中流。","dynasty":"宋代","title":"潇湘神"}
{"author":"黄公绍","content":"马如龙。马如龙。飞过苏堤健斗风。柳下系船青作缆，湖边荐酒碧为筒。","dynasty":"宋代","title":"潇湘神"}
{"author":"黄公绍","content":"建云BB5C。建云BB5C。土风到处总相犹。朝了霍山朝岳帝，十分打扮是杭州。","dynasty":"宋代","title":"潇湘神"}
{"author":"黄公绍","content":"客子光阴，又还是、杏花阡陌。欹枕听、一窗夜雨，怎生禁得。银蜡痕消珠凤小，翠衾香冷文鸳拆。叹人生、时序百年心，萍踪迹。声不断，楼头滴。行不住，街头屐。倩新来双燕，探晴消息。可煞东君多著意，柳丝染出西湖色。待牡丹、开处十分春，催寒食。","dynasty":"宋代","title":"满江红（花朝雨作）"}
{"author":"黄公绍","content":"山围宽碧，月十分圆满，十分春暮。匹似涌金门外看，添得绿阴佳树。野阔星垂，天高云敛，不受红尘污。徘徊水影，闲中自有佳处。乘兴著我扁舟，山阴夜色，渺渺流光溯。望美人兮天一角，我欲凌风飞去。世事浮沈，人生圆缺，得似烟波趣。兴怀赤壁，大江千古东注。","dynasty":"宋代","title":"念奴娇（月）"}
{"author":"黄公绍","content":"思晴好，去上竹山窠。自古常言光霁好，如今却恨雨声多。奈此坐愁何。","dynasty":"宋代","title":"望江南（雨）"}
{"author":"黄公绍","content":"思晴好，试卜那朝晴。古木荒村云淰淰，孤灯败壁夜冥冥。不寐听檐声。","dynasty":"宋代","title":"望江南"}
{"author":"黄公绍","content":"思晴好，小驻岂无因。花上半旬春社雨，松间三宿暮山云。转住是愁人。","dynasty":"宋代","title":"望江南"}
{"author":"黄公绍","content":"思晴好，春透海棠枝。刻惜许多过时了，可怜生是我来迟。不见软红时。","dynasty":"宋代","title":"望江南"}
{"author":"黄公绍","content":"思晴好，天运几乘除。只为晴多还又雨，谁知雨过是晴初。那得绿阴乎。","dynasty":"宋代","title":"望江南"}
{"author":"黄公绍","content":"贺灵灶。贺灵灶。几年翠舞与珠歌。看到日斜犹未足，涌金门外涌金波。","dynasty":"宋代","title":"潇湘神"}
{"author":"黄公绍","content":"思晴好，晨起望篱东。毕竟阴晴排日子，大都行止听天公。且住此山中。","dynasty":"宋代","title":"望江南"}
{"author":"黄公绍","content":"翠奁空、红鸾蘸影，嫣然弄妆晚。雾鬟低颤。飞嫩藕仙裳，清思无限。象床试锦新翻样，金屏连绣展。最好似、阿环娇困，云酣春帐暖。寻思水边赋娟娟，新霜□旧约，西风庭院。肠断处，秋江上、彩云轻散。凭谁向、一筝过雁。细说与、眉心杨柳怨。且趁此、菊花天气，年年寻醉伴。","dynasty":"宋代","title":"花犯（木芙蓉）"}
{"author":"黄公绍","content":"乱红飞雨。怅春心一似，腾腾闷暑。密绾柔情，暗传芳意，人在垂杨深宇。晓雪一帘幽梦，半点檀心知否。春不管，想粉香凝泪，翠颦含趣。谁念芳径小，新绿戋戋，问讯今何许。玉冷钗头，罗宽带眼，缥缈青鸾难遇。望断碧云深处，倚遍画阑将暮。空惆怅，更江头桃叶，溜横波渡。","dynasty":"宋代","title":"喜迁莺（荼コ）"}
{"author":"黄公绍","content":"望湖天。望湖天。绿杨深处鼓鼘鼘。好是年年三二月，湖边日日看划船。","dynasty":"宋代","title":"潇湘神·望湖天"}
{"author":"黄公绍","content":"贺灵鼍。贺灵鼍。几年翠舞与珠歌。看到日斜犹未足，涌金门外涌金波。","dynasty":"宋代","title":"潇湘神·贺灵鼍"}
{"author":"黄公绍","content":"建云斿。建云斿。土风到处总相犹。朝了霍山朝岳帝，十分打扮是杭州。","dynasty":"宋代","title":"潇湘神·建云斿"}
{"author":"黄公绍","content":"客子光阴，又还是、杏花阡陌。欹枕听、一窗夜雨，怎生禁得。银蜡痕消珠凤小，翠衾香冷文鸳拆。叹人生、时序百年心，萍踪迹。声不断，楼头滴。行不住，街头屐。倩新来双燕，探晴消息。可煞东君多著意，柳丝染出西湖色。待牡丹、开处十分春，催寒食。","dynasty":"宋代","title":"满江红·客子光阴"}
{"author":"黄公绍","content":"翠奁空、红鸾蘸影，嫣然弄妆晚。雾鬟低颤。飞嫩藕仙裳，清思无限。象床试锦新翻样，金屏连绣展。最好似、阿环娇困，云酣春帐暖。寻思水边赋娟娟，新霜□旧约，西风庭院。肠断处，秋江上、彩云轻散。凭谁向、一筝过雁。细说与、眉心杨柳怨。且趁此、菊花天气，年年寻醉伴。","dynasty":"宋代","title":"花犯·翠奁空"}
{"author":"黄公绍","content":"身到瑶池。正□永芙蓉，跕素鸾飞。绿云淡笼波面，鸳影差差。青冥世界，向龙宫、涌出江妃。凝望久，夜凉如水，人间惆怅芳时。池上方壶仙伯，是珊珊月佩，绰棹冰肌。重来碧环胜处，笑引琼卮。谁歌白雪，坐中客、赛过玄晖。醉归也，玉绳低转，晓风轻拂荷衣。","dynasty":"宋代","title":"汉宫春·身到瑶池"}
{"author":"黄公绍","content":"银云卷晴缥缈，卧长龙一带。柳丝蘸、几簇柔烟，两市帘栋如画。芳草岸、弯环半玉，鳞鳞曲港双流会。看碧天连水，翻成箭样风快。白露横江，一苇万顷，问灵槎何在。空翠湿衣不胜寒，日华金掌沆瀣。甃花平、绿文衬步，琼田涌出神仙界。黛眉修，依约雾鬟，在秋波外。阁嘘青蜃，楼啄彩虹，飞盖蹴鳌背。灯火暮，相轮倒影，偷睇别浦，片片归帆，远自天际。舞蛟幽壑，栖鸦古木，有人翦取松江水，忆细鳞巨口鱼堪鲙。波涵笠泽，时见静影浮光，霏阴万貌千态。蒹葭深处，应有闲鸥，寄语休见怪。倩洗却、香红尘面，买个扁舟，身世飘萍，名利微芥。阑干拍遍，除东曹掾，与天随子是我辈，尽胸中、著得乾坤大。亭前无限惊涛，总把遥吟，月明满载。","dynasty":"宋代","title":"莺啼序"}
{"author":"黄公绍","content":"蟾苑萧疏，云岩芳馥。仙娥寄种来溪曲。晓烟薰上古龙涎，西风展破黄金粟。庾岭未梅，陶园休菊。天教占取清香独。胆瓶枕畔两三枝，梦回疑在瑶台宿。","dynasty":"宋代","title":"踏莎行·蟾苑萧疏"}
{"author":"黄公绍","content":"世情冰尽。算耐久祗是，陇头芳信。惆怅人间，几千年□，留得陆郎馀韵。朔云解识花意，遮断疏狂蝶粉。岁寒了，狂风传香远，月移影近。清润。无点涴，不曰坚乎，如玉真难尽。除宋广平，与林和靖，肉眼有谁能认。仙丰道骨如许，相对霜髯雪鬓。长健也，好年年管领，春光随分。","dynasty":"宋代","title":"喜迁莺·世情冰尽"}
{"author":"黄公绍","content":"望天湖，望天湖，绿杨深处鼓{上鼓下渊}{上鼓下渊}。好是年年三二月，湖边日日看划船。竞渡櫂歌其二斗轻桡，斗轻桡，雪中花卷棹声摇。天与玻璃三万顷，尽教看得几吴舠。","dynasty":"宋代","title":"竞渡櫂歌"}
{"author":"黄公绍","content":"看龙舟，看龙舟，两堤未斗水悠悠。一片笙歌催闹晚，忽然鼓棹起中流。","dynasty":"宋代","title":"竞渡櫂歌"}
{"author":"黄公绍","content":"贺灵鼍，贺灵鼍，几年翠舞与珠歌。看到日斜犹未足，涌金门外涌金波。","dynasty":"宋代","title":"竞渡櫂歌"}
{"author":"黄公绍","content":"马如龙，马如龙，飞过苏堤健斗风。柳下击船青作榄，湖边荐酒碧为筒。","dynasty":"宋代","title":"竞渡櫂歌"}
{"author":"黄公绍","content":"绣周张，绣周张，楼台帘幙絮高扬。谁赋珠宫并贝阙，怀王去后去沉湘。","dynasty":"宋代","title":"竞渡櫂歌"}
{"author":"黄公绍","content":"棹如飞，棹如飞，水中万鼓起潛螭。最是玉堂堂上好，跃来夺锦看吴儿。","dynasty":"宋代","title":"竞渡櫂歌"}
{"author":"黄公绍","content":"踏青青，踏青青，西泠桥畔草连汀。扑得龙船儿一对，画阑倚遍看游人。","dynasty":"宋代","title":"竞渡櫂歌"}
{"author":"黄公绍","content":"月明中，月明中，满湖春水望难穷。欲学楚歌歌不得，一场离恨两眉峰。","dynasty":"宋代","title":"竞渡櫂歌"}
{"author":"黄公绍","content":"望天湖，望天湖，绿杨深处鼓𪔱𪔱。好是年年三二月，湖边日日看划船。","dynasty":"宋代","title":"竞渡棹歌其一"}
{"author":"黄公绍","content":"驾灵鼍，驾灵鼍，几年翠舞与珠歌。看到日斜犹未足，涌金门外涌金波。","dynasty":"宋代","title":"竞渡棹歌其四"}
{"author":"黄公绍","content":"客子光阴，又还是、杏花阡陌。敧枕听、一窗夜雨，怎生禁得。银蜡痕消珠凤小，翠衾香冷文鸳拆。叹人生、时序百年心，萍踪迹。声不断，楼头滴。行不住，街头屐。倩新来双燕，探晴消息。可煞东君多著意，柳丝染出西湖色。待牡丹、开处十分春，催寒食。","dynasty":"宋代","title":"满江红花朝雨作"}
{"author":"黄公绍","content":"翠奁空、红鸾蘸影，嫣然弄妆晚。雾鬟低颤。飞嫩藕仙裳，清思无限。象床试锦新翻样，金屏连绣展。最好似、阿环娇困，云酣春帐暖。寻思水边赋娟娟，新霜□旧约，西风庭院。肠断处，秋江上、彩云轻散。凭谁向、一筝过雁。细说与、眉心杨柳怨。且趁此、菊花天气，年年寻醉伴。","dynasty":"宋代","title":"花犯木芙蓉"}
{"author":"黄公绍","content":"雁带愁来寒事早。西风把鬓华吹老。猛省中秋，都来几日，先自木樨开了。淰淰轻阴天弄晓。平白地、被花相恼。一枕云闲，半窗秋晓，时有阵香吹到。","dynasty":"宋代","title":"明月棹孤舟（木樨）"}
{"author":"崔中","content":"自己阳生，正是中虚，静极动时。默地雷微震，冲开玉户，天心朗彻，放下帘帏。真火冲融，灵泉复凑，不昧谷神何险危。自然妙，若三川龙跃，九万鹏飞。中中二土成圭。意眷恋浓如母护儿。这恍惚真容，不空不色，窈冥妙象，无识无知。命住丹圆，全真体道，奋志精修休自迟。收功了，把三才全理，一贯全归。","dynasty":"宋代","title":"沁园春"}
{"author":"崔中","content":"留伴君家老圃芳，月中余荫带天香。愚公纵有移山力，不入当年花石纲。","dynasty":"宋代","title":"和邓至宏咏桂"}
{"author":"程颐","content":"天朝罢命锡归闲，富寿康宁老税冠。国史标名知骨鲠，邦人图像胜楹桓。龙飞天上时还暖，鱼跃波心气未寒。惟我潜心于易理，备知先哲应时看。","dynasty":"宋代","title":"睢阳五老图"}
{"author":"程颐","content":"鞭羸百里远来游，岩谷阴云暝不收。遮断好山教不见，如何天意异人谋。","dynasty":"宋代","title":"游嵩山"}
{"author":"程颐","content":"至诚通圣药通神，远寄衰翁济病身。我亦有丹君信否，用时还解寿斯民。","dynasty":"宋代","title":"谢王佺期寄药"}
{"author":"程颐","content":"辞华奔竞至道离，茫茫学者争驱驰。先生独奋孟轲舌，扶持圣教增光辉。志期周礼制区夏，人称孔阴生阙西。当途闻声交荐牍，苍生无福徒尔为。道大不为当世用，著书将期来者知。今朝有客关内至，闻从大幕征南垂。南垂凶冠陷州郡，久张螳臂抗天威。圣皇赫怒捷书缓，虎侯秉钺驱熊罴。宏才未得天下宰，良谋且作军中师。蕞尔小蛮何足殄，庶几聊吐胸中奇。","dynasty":"宋代","title":"闻侯舅"}
{"author":"程颐","content":"东郊渐微绿，驱马欣独往。舟萦野渡时，水乐春山响。身闲爱物外，趣逸谐心赏。归路逐樵歌，落日寒山上。","dynasty":"宋代","title":"陆浑乐游"}
{"author":"程颐","content":"尧舜几千年，其心至今在。","dynasty":"宋代","title":"句"}
{"author":"杨玉环","content":"罗袖动香香不已，红蕖袅袅秋烟里。轻云岭上乍摇风，嫩柳池边初拂水。","dynasty":"唐代","title":"赠张云容舞"}
{"author":"杨玉环","content":"迎娘歌喉玉䆗窱，蛮儿舞带金葳蕤。","dynasty":"唐代","title":"句"}
{"author":"蒋祺","content":"县南山水秀且清，天地坯冶陶精英。有唐刺史昔行县，访寻洞穴为寒亭。屈指於今几百祀，磨崖字字何纵横。相随栈道倚空险，来者无不毛骨惊。我此三载迷簿领，有时一到□馀情。娱宾烹茗遽回首，孰知亭侧藏岩扃。成纪同僚到官始，居然心匠多经营。乃知物理会有数，繄天通塞因人成。鸠工畚筑忽累日，旷然疏达开光明。初疑二帝凿混沌，虚空之□罗日星。又若巨灵擘华岳，溪谷之响轰雷霆。大岩既辟小岩出，壶中之景真其□。洞门春风刮人面，其中安若温如蒸。累垂石乳似刻削，周环峭壁无欹倾。旧梯既去小人险，新径之易君子平。临流又广□方丈，叠石缔宇为轩楹。於嗟土石□□□，无情一旦建时荣。方今出震□大器，鼎新基构清寰瀛。我愿天下无冻馁，有如此穴安生灵。不烦吹律而后暖，千古宜以此为名。","dynasty":"宋代","title":"暖谷诗"}
{"author":"蒋祺","content":"陵谷有时变，兹岩不可湮。神仙三岛景，天地一炉春。鼓动龙蛇蛰，疏通草木新。寒亭几百载，今始得良邻。","dynasty":"宋代","title":"又成五言律诗三首"}
{"author":"蒋祺","content":"地胜难湮没，规为假手通。凿开千古意，倾出一壶空。煦比鲛人室，寒消朔吹风。从今县图上，此景浩无穷。","dynasty":"宋代","title":"又成五言律诗三首"}
{"author":"蒋祺","content":"客有林泉趣，寻幽翦薜萝。半山无石碍，此境得春多。隔岸桃花坞，临溪竹箭波。兹应是仙隐，鹤驭几时过。","dynasty":"宋代","title":"又成五言律诗三首"}
{"author":"蒋祺","content":"客有林泉趣，寻幽剪薜萝。半山无石碍，此境得春多。隔岸桃花坞，临溪竹箭波。兹应是仙隐，鹤驭几时过。","dynasty":"宋代","title":"又成五言律诗三首其三"}
{"author":"谢邈","content":"风撼桐丝带月明，羽人乘醉截秋声。七弦妙制饶仙品，三尺良材称道情。池小未开春浪泛，岳低犹欠暮云生。何因乞与元中术，临化无妨膝上横。","dynasty":"唐代","title":"谢人惠琴材"}
{"author":"谢邈","content":"峭壁猿啼采处深，一枝奇异出孤岑。感师千里寄来意，发我片云归去心。窗外冷敲檐冻折，溪边闲点戏鱼沈。他年必藉相携力，蹇步犹能返故林。","dynasty":"唐代","title":"谢僧寄拄杖"}
{"author":"冯云山","content":"穿天透地不辞劳，到底方知出处高。溪涧焉能留得住，终须大海作波涛。","dynasty":"清代","tags":"咏物，瀑布，抒怀，抱负","title":"咏瀑布"}
{"author":"蒋冽","content":"结宇依青嶂，开轩对绿畴。树交花两色，溪合水同流。竹径春来扫，兰尊夜不收。逍遥自得意，鼓腹醉中游。","dynasty":"唐代","title":"南溪别业"}
{"author":"蒋冽","content":"冉冉红罗帐，开君玉楼上。画作同心鸟，衔花两相向。春风正可怜，吹映绿窗前。妾意空相感，君心何处边。","dynasty":"唐代","title":"古意"}
{"author":"蒋冽","content":"持宪当休明，饬躬免颠沛。直绳备豪右，正色清冠盖。寄切才恨薄，职雄班匪大。坐居三独中，立在百僚外。简牍时休暇，依然秋兴多。披书唯骨鲠，循迹少闲和。庭树凌霜柏，池倾萎露荷。岁寒应可见，感此遂成歌。","dynasty":"唐代","title":"台中书怀"}
{"author":"蒋冽","content":"汉家张御史，晋国绿珠楼。时代邈已远，共谢洛阳秋。洛阳大道边，旧地尚依然。下马独太息，扰扰城市喧。时人欣绿珠，诗满金谷园。千载埋轮地，无人兴一言。正直死犹忌，况乃未死前。汨罗有翻浪，恐是嫌屈原。我闻太古水，上与天相连。如何一落地，又作九曲泉。万古惟高步，可以旌我贤。","dynasty":"唐代","title":"经埋轮地"}
{"author":"蒋冽","content":"鹊巢性本高，更在西山木。朝下清泉戏，夜近明月宿。非直避网罗，兼能免倾覆。岂忧五陵子，挟弹来相逐。","dynasty":"唐代","title":"山行见鹊巢"}
{"author":"蒋冽","content":"神女归巫峡，明妃入汉宫。捣衣馀石在，荐枕旧台空。行雨有时度，溪流何日穷。至今词赋里，凄怆写遗风。","dynasty":"唐代","title":"巫山之阳，香溪之阴，明妃神女旧迹存焉"}
{"author":"蒋冽","content":"北林夜方久，南月影频移。何啻飞三匝，犹言未得枝。","dynasty":"唐代","title":"夜飞鹊"}
{"author":"陈璘","content":"堂堂又赳赳，微子国应危。诸葛七擒日，陈平六出时。威风万里振，勋业四维知。嗟我还无用，指挥且莫辞。","dynasty":"明代","title":"次韵李舜臣其一"}
{"author":"陈璘","content":"不有将军在，谁扶国势危。逆胡驱晨日，妖气卷今时。大节千人仰，高名万国知。圣皇求如切，招去岂终辞。","dynasty":"明代","title":"次韵李舜臣其二"}
{"author":"陈璘","content":"万历四年天洞开，从前未见一人来。我今欲借神仙窟，浪学尧夫日打乖。","dynasty":"明代","title":"题石龟塘大岩"}
{"author":"陈璘","content":"魁星岩面蓬莱境，宰相人间好读书。二十年前戎马地，今看高步玉堂居。","dynasty":"明代","title":"题魁岩"}
{"author":"白珽","content":"雨后散幽步，村村社鼓鸣。阴晴虽不定，天地自分明。柳处风无力，蛙时水有声。几朝寒食近，吾事及躬耕。","dynasty":"宋代","title":"春日田园杂兴"}
{"author":"白珽","content":"忆昔敲门赋瑞筠，鹿园佳话又重新。屋头能拓三三径，林下知非陸陸人。凿沼河须晋康乐，种荪还忆楚灵均。老师炼得心如镜，更把高台比月轮。","dynasty":"宋代","title":"春日重过如镜上人房"}
{"author":"白珽","content":"千古西湖见一贤，断碑犹在草芊芊。人间岂少题梅者，石上谁来酹菊泉。陈柏墓门疑是宅，唐衣庙貌望如仙。可怜辽鹤无消息，寂寞春风二百年。","dynasty":"宋代","title":"吊林处士墓"}
{"author":"白珽","content":"秦赭凿填石，不受鞭箠考。零落楚江浒，相峙矗三岛。穿松得细径，据一陵二小。奔流浩浩来，五色烂华藻。至宝地不惜，绝境天所造。谁言两蛾黛，功夺京兆巧。终朝对颦蹙，似为今古恼。然犀矶沉沉，跨鲸月皎皎。丝纶三千丈，蒙冲百万櫂。天风吹过梦，多忧只空老。今者吾与子，所惬在幽讨。供帐莫匆匆，槃觞从草草。雅琴鼓一再，领此风日好。临崖发清啸，倚树或颠倒。礼存玉帛外，纵驰或一道。兴极不知归，白鸥破晴昊。","dynasty":"宋代","title":"蛾眉亭"}
{"author":"白珽","content":"倚空楼阁竞翚飞，铁凤金铃一望齐。多少流民无片瓦，江南四月雨凄凄。","dynasty":"宋代","title":"过东寺"}
{"author":"白珽","content":"从军古云乐，获罪祷应难。母望明珠复，夫求破镜完。押衙逢义士，公主奉春官。为报河南妇，天刑不可干。","dynasty":"宋代","title":"河南妇"}
{"author":"白珽","content":"御丹初出赏春霏，传是诸王与后妃。香雾渐深帘幙暗，日斜微见淡黄衣。","dynasty":"宋代","title":"湖居杂兴八首"}
{"author":"白珽","content":"脉脉吹香屋角梅，背风移烛小帘开。凤城几日元宵近，一片箫声水上来。","dynasty":"宋代","title":"湖居杂兴八首"}
{"author":"白珽","content":"龙舟晓发断桥西，别有轻舟两两随。春色可人晴较稳，酒家争出柳梢旗。","dynasty":"宋代","title":"湖居杂兴八首"}
{"author":"白珽","content":"相国平泉水竹居，吴山花石世间无。游人马上休回首，一半春风在里湖。","dynasty":"宋代","title":"湖居杂兴八首"}
{"author":"白珽","content":"雨后林塘夏亦秋，一葫芦酒在船头。醉来深入荷花去，卧看青天飞白鸥。","dynasty":"宋代","title":"湖居杂兴八首"}
{"author":"白珽","content":"三贤犹得仰高风，冠服虽殊气味同。后五百年无继者，桃花含笑夕阳中。","dynasty":"宋代","title":"湖居杂兴八首"}
{"author":"白珽","content":"万树芙蓉两蕊宫，秋风开遍水边丛。白墙遮尽红墙出，只见红墙一半红。","dynasty":"宋代","title":"湖居杂兴八首"}
{"author":"白珽","content":"车鱼人散水风腥，雨色凉分柳外晴。回首夕阳都落尽，忽然东向数峰明。","dynasty":"宋代","title":"湖居杂兴八首"}
{"author":"白珽","content":"上湖十里卷帘中，幻出瑶华第一宫。山势蹴天银作浪，柳行扑地玉为虹。渔蓑鹤氅同为我，爵舌羊羔不负公。明日凤池朝退蚤，一鞭曾约试吟骢。","dynasty":"宋代","title":"湖楼玩雪"}
{"author":"白珽","content":"孔明庙前柏，手版贼其枝。枯秭无生气，众目炫一时。何如孔公笏，铁面含霜姿。虺蛇何足道，正气屡奸欺。祥符庆历间，岂无纤人斯。闻之胆为落，不在彼在兹。圣学亿万年，圣源浩无涯。八传得巨源，愤学求似之。遗经与遗物，保护如婴儿。万里去复远，见者咸赍咨。况此一尺槐，千载孔林思。非无原壤杖，非无少正铍。用舍各有时，小大各有施。畴能起段公，共赋甘堂诗。","dynasty":"宋代","title":"击蛇笏"}
{"author":"白珽","content":"惊羽穿林看细碎，健舆绕石听欹斜。道人住近茅峰北，一簇楼台五色霞。","dynasty":"宋代","title":"积雪峰访梁道士"}
{"author":"白珽","content":"门掩天香竹树丛，了无尘翳此心同。东林社散图空在，南国山多梦不通。白草秋閒支遁马，黄沙春断子卿鸿。思君记得逢君处，一片归云海树空。","dynasty":"宋代","title":"寄天香庵恬上人"}
{"author":"白珽","content":"奎额昭回龙屈盘，入门已觉厌尘寰。何当白发三千丈，来寄清风五百间。帝子釜摇金潋滟，家人卦剔翠孱颜。西湖日日船如织，半在南屏第一山。","dynasty":"宋代","title":"净慈禅寺"}
{"author":"白珽","content":"乌葛唐巾白苧裘，扫庭终夕共淹留。醉中谈论心犹壮，老去歌欢泪亦流。对客呈诗如献佛，课儿收橘当封侯。明年好理西风棹，重约三吴烂漫游。","dynasty":"宋代","title":"酒边赠朱处士"}
{"author":"白珽","content":"灵山本清净，一泉渟其中。灵山孤飞来，此水将无同。山影压不尽，照见天玲珑。分明千尺冰，不独疑寒虫。京洛多风尘，到此一洗空。炎寒无二心，凜有操者风。泊然守空梵，万劫岂终穷。骊山有温泉，虚筑华清宫。","dynasty":"宋代","title":"冷泉亭"}
{"author":"白珽","content":"出城得佳山，两峰特奇诡。一如植躬圭，一峰拱而侍。我见犹爱之，而况谪仙子。孤坟在其下，政尔直一死。谪仙真仙人，出处见诸史。岂敢傲吾君，辛苦植唐祀。嗟予偘偘者，尘土正如此。停车不忍发，载拜颡有泚。仰止青山高，清风与终始。孰谓千载人，不在天地里。","dynasty":"宋代","title":"李翰林墓"}
{"author":"白珽","content":"山色晓苍苍，山门下夕阳。枬林飘槲叶，新月到禅床。径出千峰秀，亭回一涧长。淹留不可及，露湿薜衣裳。","dynasty":"宋代","title":"灵隐寺暮归"}
{"author":"白珽","content":"白苧渐相便，因知物侯迁。空山一雨后，小槛绿阴前。莺在留春思，人幽减昼眠。此时风日好，元不似梅天。","dynasty":"宋代","title":"清和"}
{"author":"白珽","content":"散策好春日，湖西古马塍。阴晴虽不定，天地自分明。柳处风无力，蛙时水有声。园家分半席，问得御花名。","dynasty":"宋代","title":"三月八日过西马塍"}
{"author":"白珽","content":"昔有林处士，结庐邻峰巅。年年不入城，梅花有佳联。童鹤三数口，负郭十亩田。弟侄列朝裾，咸平好时年。人品既已高，奉养常充然。嗟我何为者，日用买山钱。爱诗不能佳，未了区中缘。空有一寸心，羡杀处士贤。饱看贵人面，不若饥看天。搥床呼伯雅，且此相周旋。有田足几时，卓哉坡翁言。","dynasty":"宋代","title":"山居怀林处士"}
{"author":"白珽","content":"几年音问绝，此夕更关情。寒雨人孤坐，残灯雁一声。干戈犹故国，贫病自空城。惟有琴堪诉，愁深弹不成。","dynasty":"宋代","title":"山中怀友"}
{"author":"白珽","content":"名山倦游历，挂起手中藤。佛国三生石，天岩百岁僧。定回松院磬，吟苦雪龛灯。愧我心犹杂，何因问二乘。","dynasty":"宋代","title":"宿上天竺"}
{"author":"白珽","content":"玄都千树欲无枝，全得春风烂漫吹。晓露未晞红郁郁，仙源长在日迟迟。","dynasty":"宋代","title":"题碧桃折枝"}
{"author":"白珽","content":"仙翁曾播植，琼圃尚敷荣。春日祥光满，秋风瑞实成。黄精宜益寿，萱草足忘情。候采灵芝服，还应羽翼生。","dynasty":"宋代","title":"题洞霄宫药圃"}
{"author":"白珽","content":"何处张弧鬼一车，中山曾见夜蒐图。纷纷眼底朱成碧，后乘钟家有此姝。","dynasty":"宋代","title":"题龚翠岩中山出游图"}
{"author":"白珽","content":"名山名刹大佳处，绀殿翠宇开云霞。陸羽廼事已千载，九龙诸峰元一家。雨前茶有如此水，月里树岂寻常花。奇奇怪怪心语口，无根拄杖任横斜。","dynasty":"宋代","title":"题惠山"}
{"author":"白珽","content":"几年散放桃林后，余四百蹄犹可骑。揽镜挂书多自在，能骑惟有一凝之。","dynasty":"宋代","title":"题江贯道百牛图"}
{"author":"白珽","content":"娱老林房世路赊，尘埃飞不到袈裟。西湖草木虽同土，北寺烟霞自一家。静敞白间翻贝叶，閒输赤仄养椒花。鉴光炯炯辉今古，身后何须用五车。","dynasty":"宋代","title":"题如镜净讲师房"}
{"author":"白珽","content":"远山近山何历历，下有长溪横一碧。溪中亦有钓鳌手，此手不遮长安目。野桥烟树接草庐，飞流如练悬空虚。截山白云凝不去，要人写作岩居图。","dynasty":"宋代","title":"题松雪临郭河阳溪山渔乐图"}
{"author":"白珽","content":"南荒九死幸生还，种树书成手自删。赤壁梦难同楚颂，洞庭乐不减商山。人生堕地少如意，老子对天无愧颜。千古菟裘有遗恨，断珪残璧自人间。","dynasty":"宋代","title":"题苏东坡书楚颂并菩萨蛮满庭芳词卷后"}
{"author":"白珽","content":"大令书法美少年，玉函金签随飞烟。累累一百又五字，岂意近出黄閍砖。字奇文古两超绝，保母从兹倾众帖。谁将瓦合嘲玉碎，一片孤衷本相接。快剑横斫铁山摧，戏龙猛蹴银河欹。方庭无月天地黑，仰视别有星离离。浪言贞石志千载，不及永和窪砚在。白石已仙千里死，千百人中几人爱。兰亭信美如捕风，贵耳残目人响从。三日呕血饥搥胸，叶公画龙惧真龙。","dynasty":"宋代","title":"题王大令保母帖"}
{"author":"白珽","content":"桓桓周将军，英烈照千祀。少年知自文，成人不惜死。射虎南山下，斫潜北桥底。腾拿三日夜，洒血四十里。激波为岳立，挥刃电亦驶。想当批鳞初，见义不见水。及其立人朝，矫矫中不倚。文学既英发，世事复霆起。歼儿善丑正，甘作忠义鬼。至今有生气，耿耿耀青史。苏公百世豪，气味有相似。泊舟蛟川下，洗石题所以。平生疾恶意，十有二言里。丰碑刻祠宇，词翰晋二美。二美固足珍，吾取不在是。","dynasty":"宋代","title":"题斩蛟桥"}
{"author":"白珽","content":"红杏绿杨，永书野服。柴门散仙，莫道无人。知处东风，都在吟笺。","dynasty":"宋代","title":"题郑子真画四季诗意"}
{"author":"白珽","content":"龙山古化城，浮屠峙其巅。开殿生妙香，金碧森贝筵。应真俨若生，倒飞青金莲。头陀绀林丛，导我丹梯缘。初犹藉佛日，閟境鯈已玄。回头失谁何，叫啸衣相牵。且复忍须臾，当见快意天。娇儿诧先登，网户相钩连。炯若蚁在珠，九曲随盘旋。烂烂沧海开，落落云气悬。群峰可俯拾，背阅黄鹄骞。奇观兴懦夫，便欲凌飞仙。绝顶按坤维，始见南纪偏。神京渺何许，王气须停躔。舟车集百蛮，岛屿通人烟。一为帝王州，气压三大千。罡风洒毛发，铎语空蝉联。红红杏园花，愧乏慈恩篇。","dynasty":"宋代","title":"同陈太博诸公登六和塔"}
{"author":"白珽","content":"圣人如日月，下照无党私。藏珠与韫玉，所得自华滋。恭惟吴季子，夙稟明睿姿。近取子臧节，远绍泰伯基。两以大国让，廉风起蛮夷。观乐义已烛，挂剑心如饴。时方尚诈力，子独恪且只。时方事寇攘，子独甘弃遗。孔子不到吴，闻风重赍咨。佳城介申浦，采地亦在兹。特书寄余哀，岂不遐迩思。惋惋龙蛇翥，皎皎星日垂。禹世怀道义，取舍实系之。寄言邦之人，无但岘首悲。","dynasty":"宋代","title":"吴季子墓"}
{"author":"白珽","content":"隐约湖山一点青，秋风归去阻云程。贝宫珠阙无寻处，夜夜凌波哭月明。","dynasty":"宋代","title":"西湖访古"}
{"author":"白珽","content":"环辞度得雪儿歌，浓墨斜书碧玉柯。醉折芙蓉薰酒盏，里湖凉似外湖多。","dynasty":"宋代","title":"翔泳堂酒边"}
{"author":"白珽","content":"海青羽中虎，燕燕能制之。小隙沈大舟，关君不吾欺。","dynasty":"宋代","title":"续演雅十诗"}
{"author":"白珽","content":"草食押不芦，虽死元不死。未见涤肠人，先闻弃箦子。","dynasty":"宋代","title":"续演雅十诗"}
{"author":"白珽","content":"谁令珠玉唾，出彼藜藿肠。仁人不为宝，良贾宜深藏。","dynasty":"宋代","title":"续演雅十诗"}
{"author":"白珽","content":"婴啼闻木枝，羝乳见茅茹。何如百年身，反尔无根据。","dynasty":"宋代","title":"续演雅十诗"}
{"author":"白珽","content":"西狩获白麟，至死意不吐。代北有角端，能通诸国语。","dynasty":"宋代","title":"续演雅十诗"}
{"author":"白珽","content":"才脱海鹤啄，已登方物舆。仰面勿啾啾，我长非侨如。","dynasty":"宋代","title":"续演雅十诗"}
{"author":"白珽","content":"羯尾大如斛，坚车载不起。此以不掉灭，彼此不掉死。","dynasty":"宋代","title":"续演雅十诗"}
{"author":"白珽","content":"八珍肴龙凤，此出龙凤外。荔枝配江（左虫右兆），徒夸有风味。","dynasty":"宋代","title":"续演雅十诗"}
{"author":"白珽","content":"滦人薪巨松，童山八百里。世无奚超勇，惆怅渡易水。","dynasty":"宋代","title":"续演雅十诗"}
{"author":"白珽","content":"两驼侍雪立，终日饥不起。一觉沙日黄，肉屏那足拟。","dynasty":"宋代","title":"续演雅十诗"}
{"author":"白珽","content":"山转龙泓一径深，岚烟吹润扑衣巾。松萝掩映似无路，猿鸟往来如有人。讲石尚存天实字，御梅尝识建炎春。城中遮日空西望，自与长安隔两尘。","dynasty":"宋代","title":"游天竺后山"}
{"author":"白珽","content":"天开福地据雄尊，果老张公几代孙。一竅通天才直上，千崖转石已半吞。山头白鹤来无影，石上青骡去有痕。我欲放身如脱屣，仙凡一辙隔重阍。","dynasty":"宋代","title":"游宜兴张公洞"}
{"author":"白珽","content":"四月余杭道，一晴生意繁。朱樱青豆酒，绿草白鹅村。水满船头滑，风轻袖影翻。几家蚕事动，寂寂昼关门。","dynasty":"宋代","title":"余杭四月"}
{"author":"白珽","content":"湖光漠漠水禽飞，提柳斜斜带夕晖。二月江南好天气，初阳台上惬春衣。","dynasty":"宋代","title":"玉清宫与赵达夫鲜于枢联句二首"}
{"author":"白珽","content":"巾子峰头舣钓船，初阳台上坐鸣弦。出云高树明残日，过雨苍苔泣细泉。绝欲谁能继高躅，凌云我欲学飞仙。还家正恐乡人间，化鹤归来知几年。","dynasty":"宋代","title":"玉清宫与赵达夫鲜于枢联句二首"}
{"author":"白珽","content":"国势已如此，孤忠天地知。死生同父子，奸宄系安危。偃月无封桧，栖霞有谥碑。中原遗老在，岁岁梦王师。","dynasty":"宋代","title":"岳武穆精忠庙"}
{"author":"白珽","content":"倾盖相逢意已亲，风流儒雅迈同伦。曾来东阁观奇士，又向西湖见伟人。放棹小溪梅皪皪，敲棋深院烛燐燐。悬知后夜相怀切，帆落胥山月一轮。","dynasty":"宋代","title":"赠青龙任月山"}
{"author":"白珽","content":"人品中原说此翁，雄文直气耿心胸。几年天上张公子，今日云间陸士龙。来暮已闻歌五袴，平反何翅禄千钟。相从愧落诸公后，拭目西岩第一峰。","dynasty":"宋代","title":"赠张和知府周卿"}
{"author":"白珽","content":"战国曾闻挟两戈，病中军不渡交河。一身同为明庭死，死敌强于死病多。","dynasty":"宋代","title":"止征妇哭"}
{"author":"白珽","content":"占断人间潇洒地，全身水墨画筼簹。非烟非雾一林碧，似雨似晴三径凉。翠袖佳人黯空谷，白髭道士隐南塘。数竿醉日君须记，移向西窗补夕阳。","dynasty":"宋代","title":"竹阴"}
{"author":"白珽","content":"四月馀杭道，一晴生意繁。朱樱青豆酒，绿草白鹅村。水满船头滑，风轻袖影翻。几家蚕事动，寂寂昼门关。","dynasty":"宋代","title":"馀杭四月"}
{"author":"白珽","content":"山色晚苍苍，山门下夕阳。栴林飘槲叶，新月到禅床。径出千峰秀，亭回一涧长。淹留不可及，露湿薜衣裳。","dynasty":"宋代","title":"灵隐寺暮归"}
{"author":"白珽","content":"今日知何日，谈诗得伟人。闭门方掩雪，老砚自回春。湖海清尊乐，乾坤白屋贫。时时看云色，吹落紫纶巾。","dynasty":"宋代","title":"武陵胜集得春字"}
{"author":"白珽","content":"上湖十里捲帘中，幻出瑶华第一宫。山势蹴天银作浪，柳行扑地玉为虹。渔蓑鹤氅同为我，爵舌羊羔不负公。明日凤池朝退蚤，一鞭曾约试吟骢。","dynasty":"宋代","title":"湖楼玩雪"}
{"author":"白珽","content":"巾子峰头舣钓船，初阳台上坐鸣弦。出云高树明残日，过雨苍苔泫细泉。绝俗谁能继遐躅，凌空我欲学飞仙。还家正恐乡人问，化鹤重来知几年。","dynasty":"宋代","title":"玉清宫与赵达夫鲜于枢联句二首其二"}
{"author":"白珽","content":"御舟初出赏春霏，传是诸王与后妃。香雾渐深帘幕暗，日斜微见淡黄衣。","dynasty":"宋代","title":"湖居杂兴八首其一"}
{"author":"白珽","content":"相国平泉水竹居，吴山花石世间无。游人马上休回首，一半春风在里湖。","dynasty":"宋代","title":"湖居杂兴八首其四"}
{"author":"白珽","content":"雨后林塘夏亦秋，一葫芦酒在船头。醉来深入荷花去，卧看青天飞白鸥。","dynasty":"宋代","title":"湖居杂兴八首其五"}
{"author":"白珽","content":"瑰辞度得雪儿歌，浓墨斜书碧玉柯。醉折芙蓉薰酒盏，里湖凉似外湖多。","dynasty":"宋代","title":"翔泳堂酒边"}
{"author":"白珽","content":"湖田漠漠水禽飞，堤柳斜斜带夕晖。二月江南好天气，初阳台上惬春衣。","dynasty":"宋代","title":"玉清宫与赵达夫鲜于枢联句二首其一"}
{"author":"白珽","content":"八珍殽龙凤，此出龙凤外。荔枝配江䖴，徒誇有风味。","dynasty":"宋代","title":"续演雅十诗其八"}
{"author":"白珽","content":"滦人薪巨松，童山八百里。世无奚超勇，惆怅渡易水。","dynasty":"宋代","title":"续演雅十诗其九"}
{"author":"白珽","content":"湖光漠漠水禽飞，堤柳斜斜带夕晖。二月江南好天气，初阳台上惬春衣。巾子峰头舣钓船，初阳台上坐鸣弦。出云高树明残日，过雨苍苔泣细泉。绝俗谁能继高躅，凌云我欲学飞仙。还家正恐乡人间，化鹤归来知几年。","dynasty":"宋代","title":"玉清宫与赵达夫鲜于枢联句二首"}
{"author":"白珽","content":"红杏绿杨，永昼野服。柴门散仙，莫道无人。知处东风，都在吟笺。","dynasty":"宋代","title":"题郑子真画四季诗意其一"}
{"author":"白珽","content":"红杏绿杨永昼，野服柴门散仙。莫道无人知处，东风都在吟笺。莲叶吹香澹澹，扁舟撑影斜斜。惊散一行白鹭，东风捲起梨花。","dynasty":"宋代","title":"四季六言诗"}
{"author":"安璿","content":"濠濮平生志，疏池且自今。双峰来瀑远，一壑倚云深。亦有烟波色，堪怡澹荡心。聊迟十年梦，终向五湖寻。","dynasty":"清代","title":"疏池"}
{"author":"安璿","content":"极目淮南水，苍茫接远天。暂辞胶鬲里，同泛米家船。疏懒难为客，衰迟莫问年。长途凄绝处，雁字点秋烟。","dynasty":"清代","title":"淮南拈唐人韵顾梁汾同赋"}
{"author":"安璿","content":"渡入蒹葭即草庐，云深三径俗尘疏。青苔昼掩维摩室，红叶秋生水竹居。谢客湖田常挂榻，送僧山寺漫停车。已知杖履归来晚，独逞天风唱步虚。","dynasty":"清代","title":"访严髻珠先生于湖田不遇"}
{"author":"安璿","content":"望里真州路尚遥，人烟沙市接江潮。虚亭飒爽晚来坐，一带秋山隔岸招。","dynasty":"清代","title":"旧江口"}
{"author":"卢宗回","content":"东方晓日上翔鸾，西转苍龙拂露盘。渭水寒光摇藻井，玉峰晴色上朱阑。九重宫阙参差见，百二山河表里观。暂辍去蓬悲不定，一凭金界望长安。","dynasty":"唐代","title":"登长安慈恩寺塔"}
{"author":"范居中","content":"秋思风雨秋堂，孤枕无眠，愁听雁南翔。风也凄凉，雨也凄凉，节序已过重阳。盼归期何期何事归未得，料天教暂尔参商。昼思乡，夜思乡，此情常是悒怏。【赛鸿秋北】想那人妒青山愁蹙在眉峰上，泣丹枫泪滴在香腮上，拔金钗划损在雕阑上，托瑶琴哀诉在冰弦上。无事不思量，总为咱身上。争知我懒贪书，羞对酒，也只为他身上。【金殿喜重重南】凄怆。望美人兮天一方，谩想像赋高唐。梦到他行，身到他行，甫能得一霎成双。是谁将好梦都惊破？被西风吹起啼螀。恼刘郎害潘郎，折倒尽旧日豪放。【货郎儿北】想着和他相偎厮傍，知他是千场万场？我怎比司空见惯当寻常。才离了一时半刻，恰便是三暑十霜。【醉太平北】恨程途渺茫，更风波零瀼。我这里千回百转自彷徨，撇不下多情数桩。半真半假乔模样，宜嗔宜喜娇情况，知疼知热俏心肠。【尾声】往事后期空记省，我正是桃叶桃根各尽伤。【赚南】终日悬望，恰原来捣虚撇抗。误我一向，到此才知言是谎。把当初花前宴乐，星前誓约，真个崔张不让。命该周彡丧，险些病染膏盲，此言非妄。【怕春归北】白发陡然千丈，非关明镜无情，缘愁似个长。相别时多，相见时难，天公自主张。若能够相见，我和他对着灯儿深讲。【春归犯北】自想，但只愁年华老，容颜改，添惆怅。蓦然平地，反生波浪。最莫把青春弃掷，他时难算风流帐，怎辜负银屏绣褥朱幌。才色相当，两情契合非强，怎割舍眉南面北成撇漾。【尾声北】动止幸然俱无恙，画堂内别是风光，散却离忧重欢畅。","dynasty":"元代","title":"【正宫】金殿喜重重南"}
{"author":"安廷谔","content":"石尤归棹阻，又宿蓼花边。野店沽余沥，奚囊数剩钱。秋山违胜赏，暮雨惜孤眠。不尽离魂渺，徐州两地悬。","dynasty":"明代","title":"宿蠡口"}
{"author":"安廷谔","content":"孤山路转六桥西，片片芙蓉入望低。夹岸楼船凉拥树，拍空箫鼓夜分堤。青娥皓齿迎风出，碧渚红莲刺水齐。十里烟波劳应接，湖光月色共凄迷。","dynasty":"明代","title":"湖中"}
{"author":"安廷谔","content":"认得当垆卓氏家，小桥低屋柳阴遮。莺啼密树迎风涩，燕蹴香泥掠水斜。鹦鹉泛来因问月，鹣鹴典去为看花。酕酶且任东方白，回首桑榆莫浪嗟。","dynasty":"明代","title":"沽酒"}
{"author":"安廷谔","content":"齑盐饘粥是清缘，火宅焚空不受煎。枕上黄粱销绿蚁，观中白骨长青莲。身留蛮触交争国，梦入羲皇极乐天。五十六年吾事毕，时间贪恋总全捐。","dynasty":"明代","title":"却病吟"}
{"author":"晏几道","content":"梦后楼台高锁，酒醒帘幕低垂。去年春恨却来时。落花人独立，微雨燕双飞。记得小蘋初见，两重心字罗衣。琵琶弦上说相思。当时明月在，曾照彩云归。(蘋通：苹)","dynasty":"宋代","tags":"宋词三百首，宋词精选，婉约，怀念，歌女","title":"临江仙·梦后楼台高锁"}
{"author":"晏几道","content":"彩袖殷勤捧玉钟，当年拚却醉颜红。舞低杨柳楼心月，歌尽桃花扇底风。从别后，忆相逢，几回魂梦与君同。今宵剩把银釭照，犹恐相逢是梦中。","dynasty":"宋代","tags":"宋词三百首，爱情，婉约","title":"鹧鸪天·彩袖殷勤捧玉钟"}
{"author":"晏几道","content":"离多最是，东西流水，终解两相逢。浅情终似，行云无定，犹到梦魂中。可怜人意，薄于云水，佳会更难重。细想从来，断肠多处，不与今番同。","dynasty":"宋代","tags":"抒情，离别","title":"少年游·离多最是"}
{"author":"晏几道","content":"留人不住，醉解兰舟去。一棹碧涛春水路，过尽晓莺啼处。渡头杨柳青青，枝枝叶叶离情。此后锦书休寄，画楼云雨无凭。","dynasty":"宋代","tags":"宋词三百首，离别，柳树，分手","title":"清平乐·留人不住"}
{"author":"晏几道","content":"梦入江南烟水路，行尽江南，不与离人遇。睡里消魂无说处，觉来惆怅消魂误。欲尽此情书尺素，浮雁沉鱼，终了无凭据。却倚缓弦歌别绪，断肠移破秦筝柱。","dynasty":"宋代","tags":"宋词精选，闺怨，叙梦，相思","title":"蝶恋花·梦入江南烟水路"}
{"author":"晏几道","content":"小令尊前见玉箫。银灯一曲太妖娆。歌中醉倒谁能恨，唱罢归来酒未消。春悄悄，夜迢迢。碧云天共楚宫遥。梦魂惯得无拘检，又踏杨花过谢桥。","dynasty":"宋代","tags":"宋词三百首，相思，宴会，歌女","title":"鹧鸪天·小令尊前见玉箫"}
{"author":"晏几道","content":"小梅枝上东君信。雪后花期近。南枝开尽北枝开。长被陇头游子、寄春来。年年衣袖年年泪。总为今朝意。问谁同是忆花人。赚得小鸿眉黛、也低颦。","dynasty":"宋代","tags":"抒情，相思","title":"虞美人·小梅枝上东君信"}
{"author":"晏几道","content":"醉拍春衫惜旧香。天将离恨恼疏狂。年年陌上生秋草，日日楼中到夕阳。云渺渺，水茫茫。征人归路许多长。相思本是无凭语，莫向花笺费泪行。","dynasty":"宋代","tags":"宋词精选，回忆，离别，思念，爱情","title":"鹧鸪天·醉拍春衫惜旧香"}
{"author":"晏几道","content":"醉别西楼醒不记。春梦秋云，聚散真容易。斜月半窗还少睡。画屏闲展吴山翠。衣上酒痕诗里字。点点行行，总是凄凉意。红烛自怜无好计。夜寒空替人垂泪。","dynasty":"宋代","tags":"宋词三百首，宋词精选，婉约，追忆，离别","title":"蝶恋花·醉别西楼醒不记"}
{"author":"晏几道","content":"红叶黄花秋意晚，千里念行客。飞云过尽，归鸿无信，何处寄书得。泪弹不尽临窗滴。就砚旋研墨。渐写到别来，此情深处，红笺为无色。","dynasty":"宋代","tags":"宋词精选，悲秋，怀远","title":"思远人·红叶黄花秋意晚"}
{"author":"晏几道","content":"远山眉黛长，细柳腰肢袅。妆罢立春风，一笑千金少。归去凤城时，说与青楼道。遍看颍川花，不似师师好。","dynasty":"宋代","title":"生查子"}
{"author":"晏几道","content":"日日双眉斗画长。行云飞絮共轻狂。不将心嫁冶游郎。溅酒滴残歌扇字，弄花熏得舞衣香。一春弹泪说凄凉。","dynasty":"宋代","title":"浣溪沙"}
{"author":"晏几道","content":"琼酥酒面风吹醒。一缕斜红临晚镜。小颦微笑尽妖绕，浅注轻匀长淡净。手挼梅蕊寻香径。正是佳期期未定。春来还为个般愁，瘦损宫腰罗带剩。","dynasty":"宋代","tags":"写人","title":"玉楼春·琼酥酒面风吹醒"}
{"author":"晏几道","content":"狂花顷刻香，晚蝶缠绵意。天与短因缘，聚散常容易。传唱入离声，恼乱双蛾翠。游子不堪闻，正是衷肠事。","dynasty":"宋代","tags":"离别，写景","title":"生查子·狂花顷刻香"}
{"author":"晏几道","content":"幺弦写意。意密弦声碎。书得凤笺无限事。犹恨春心难寄。卧听疏雨梧桐。雨余淡月朦胧。一夜梦魂何处，那回杨叶楼中。","dynasty":"宋代","title":"清平乐"}
{"author":"晏几道","content":"春云绿处。又见归鸿去。侧帽风前花满路。冶叶倡条情绪。红楼桂酒新开。曾携翠袖同来。醉弄影娥池水，短箫吹落残梅。","dynasty":"宋代","title":"清平乐"}
{"author":"晏几道","content":"柳阴庭院杏梢墙。依旧巫阳。凤箫已远青楼在，水沈谁、复暖前香。临镜舞鸾离照，倚筝飞雁辞行。坠鞭人意自凄凉。泪眼回肠。断云残雨当年事，到如今、几处难忘。两袖晓风花陌，一帘夜月兰堂。","dynasty":"宋代","title":"风入松"}
{"author":"晏几道","content":"歌彻郎君秋草。别恨远山眉小。无情莫把多情恼。第一归来须早。红尘自古长安道。故人多。相思不比相逢好。此别朱颜应老。","dynasty":"宋代","title":"秋蕊香"}
{"author":"晏几道","content":"鸾孤月缺。两春惆怅音尘绝。如今若负当时节。信道欢缘，狂向衣襟结。若问相思何处歇。相逢便是相思彻。尽饶别后留心别。也待相逢。细把相思说。","dynasty":"宋代","title":"醉落魄"}
{"author":"晏几道","content":"莲叶雨，蓼花风。秋恨几枝红。远烟收尽水溶溶。飞雁碧云中。衷肠事。鱼笺字。情绪年年相似。凭高双袖晚寒浓。人在月桥东。","dynasty":"宋代","title":"燕归梁"}
{"author":"晏几道","content":"高阁对横塘。新燕年光。柳花残梦隔潇湘。绿浦归帆看不见，还是斜阳。一笑解愁肠，人会娥妆。藕丝衫袖郁金香。曳雪牵云留客醉，且伴春狂。","dynasty":"宋代","title":"浪淘沙"}
{"author":"晏几道","content":"渌水带青潮。水上朱阑小渡桥。桥上女儿双笑靥，妖娆。倚著阑干弄柳条。月夜落花朝。减字偷声按玉箫。柳外行人回首处，迢迢。若比银河路更遥。","dynasty":"宋代","tags":"写人，女子，赞美","title":"南乡子·渌水带青潮"}
{"author":"晏几道","content":"清颍尊前酒满衣。十年风月旧相知。凭谁细话当时事，肠断山长水远诗。金凤阙，玉龙墀。看君来换锦袍时。姮娥已有殷勤约，留著蟾宫第一枝。","dynasty":"宋代","title":"鹧鸪天"}
{"author":"晏几道","content":"绿橘梢头几点春。似留香蕊送行人。明朝紫凤朝天路，十二重城五碧云。歌渐咽，酒初醺。尽将红泪湿湘裙。赣江西畔从今日，明月清风忆使君。","dynasty":"宋代","tags":"写景，送别，不舍","title":"鹧鸪天·绿橘梢头几点春"}
{"author":"晏几道","content":"庭院碧苔红叶遍，金菊开时，已近重阳宴。日日露荷凋绿扇，粉塘烟水澄如练。试倚凉风醒酒面，雁字来时，恰向层楼见。几点护霜云影转，谁家芦管吹秋怨？","dynasty":"宋代","tags":"秋天，写景，抒情，伤怀","title":"蝶恋花·庭院碧苔红叶遍"}
{"author":"晏几道","content":"碾玉钗头双凤小。倒晕工夫，画得宫眉巧。嫩麹罗裙胜碧草。鸳鸯绣字春衫好。三月露桃芳意早。细看花枝，人面争多少。水调声长歌未了。掌中杯尽东池晓。","dynasty":"宋代","title":"蝶恋花"}
{"author":"晏几道","content":"官身几日闲，世事何时足。君貌不常红，我鬓无重绿。榴花满盏香，金缕多情曲。且尽眼中欢，莫叹时光促。","dynasty":"宋代","tags":"抒情，怀才不遇，感慨，生活","title":"生查子·官身几日闲"}
{"author":"晏几道","content":"画鸭懒熏香。绣茵犹展旧鸳鸯。不似同衾愁易晓，空床。细剔银灯怨漏长。几夜月波凉。梦魂随月到兰房。残睡觉来人又远，难忘。便是无情也断肠。","dynasty":"宋代","tags":"女子，离别，相思","title":"南乡子·画鸭懒熏香"}
{"author":"晏几道","content":"日高庭院杨花转，闲淡春风。莺语惺忪。似笑金屏昨夜空。娇慵未洗匀妆手，闲印斜红。新恨重重。都与年时旧意同。","dynasty":"宋代","title":"丑奴儿"}
{"author":"晏几道","content":"秋风不似春风好。一夜金英老。更谁来凭曲阑干。惟有雁边斜月、照关山。双星旧约年年在。笑尽人情改。有期无定是无期。说与小云新恨、也低眉。","dynasty":"宋代","title":"虞美人"}
{"author":"晏几道","content":"白莲池上当时月，今夜重圆。曲水兰船。忆伴飞琼看月眠。黄花绿酒分携后，泪湿吟笺。旧事年年。时节南湖又采莲。","dynasty":"宋代","title":"采桑子"}
{"author":"晏几道","content":"别来长记西楼事，结遍兰襟。遗恨重寻。弦断相如绿绮琴。何时一枕逍遥夜，细话初心。若问如今。也似当时著意深。","dynasty":"宋代","title":"采桑子"}
{"author":"晏几道","content":"红窗碧玉新名旧，犹绾双螺。一寸秋波。千斛明珠觉未多。小来竹马同游客，惯听清歌。今日蹉跎。恼乱工夫晕翠蛾。","dynasty":"宋代","title":"采桑子"}
{"author":"晏几道","content":"无端恼破桃源梦，明日青楼。玉腻花柔。不学行云易去留。应嫌衫袖前香冷，重傍金虬。歌扇风流。遮尽归时翠黛愁。","dynasty":"宋代","title":"采桑子"}
{"author":"晏几道","content":"高吟烂醉淮西月，诗酒相留。明日归舟。碧藕花中醉过秋。文姬赠别双团扇，自写银钩。散尽离愁。携得清风出画楼。","dynasty":"宋代","title":"采桑子"}
{"author":"晏几道","content":"飞花自有牵情处。不向枝边坠。随风飘荡已堪愁。更伴东流流水、过秦楼。楼中翠黛含春怨。闲倚阑干见。远弹双泪惜香红。暗恨玉颜光景、与花同。","dynasty":"宋代","title":"虞美人"}
{"author":"晏几道","content":"一弦弹尽仙韶乐。曾破千金学。玉楼银烛夜深深。愁见曲中双泪、落香襟。从来不奈离声怨。几度朱弦断。未知谁解赏新音。长是好风明月、暗知心。","dynasty":"宋代","title":"虞美人"}
{"author":"晏几道","content":"雕梁燕去，裁诗寄远，庭院旧风流。黄花醉了，碧梧题罢，闲卧对高秋。繁云破后，分明素月，凉影挂金钩。有人凝淡倚西楼。新样两眉愁。","dynasty":"宋代","title":"少年游"}
{"author":"晏几道","content":"芦鞭坠遍杨花陌，晚见珍珍。疑是朝云。来作高唐梦里人。应怜醉落楼中帽，长带歌尘。试拂香茵。留解金鞍睡过春。","dynasty":"宋代","title":"采桑子"}
{"author":"晏几道","content":"楼上灯深欲闭门。梦云归去不留痕。几年芳草忆王孙。向日阑干依旧绿，试将前事倚黄昏，记曾来处易消魂。","dynasty":"宋代","title":"浣溪沙"}
{"author":"晏几道","content":"休休莫莫。离多还是因缘恶。有情无奈思量著。月夜佳期，近定青笺约。心心口口长恨昨。分飞容易当时错。后期休似前欢薄。买断青楼，莫放春闲却。","dynasty":"宋代","title":"醉落魄"}
{"author":"晏几道","content":"莫唱阳关曲。泪湿当年金缕。离歌自古最消魂，闻歌更在魂消处。南楼杨柳多情绪。不系行人住。人情却似飞絮。悠扬便逐春风去。","dynasty":"宋代","title":"梁州令"}
{"author":"晏几道","content":"雪尽寒轻，月斜烟重。清欢犹记前时共。迎风朱户背灯开，拂檐花影侵帘动。绣枕双鸳，香苞翠凤。从来往事都如梦。伤心最是醉归时，眼前少个人人送。","dynasty":"宋代","title":"踏莎行"}
{"author":"晏几道","content":"沈思暗记。几许无凭事。菊靥开残秋少味。闲却画阑风意。梦云归处难寻。微凉暗入香襟。犹恨那回庭院，依前月浅灯深。","dynasty":"宋代","title":"清平乐"}
{"author":"晏几道","content":"斗鸭池南夜不归。酒阑纨扇有新诗。云随碧玉歌声转，雪绕红琼舞袖回。今感旧，欲沾衣。可怜人似水东西。回头满眼凄凉事，秋月春风岂得知。","dynasty":"宋代","title":"鹧鸪天"}
{"author":"晏几道","content":"催花雨小，著柳风柔，都似去年时候好。露红烟绿，尽有狂情斗春早。长安道。秋千影里，丝管声中，谁放艳阳轻过了。倦客登临，暗惜光阴恨多少。楚天渺。归思正如乱云，短梦未成芳草。空把吴霜鬓华，自悲清晓。帝城杳。双凤旧约渐虚，孤鸿后期难到。且趁朝花夜月，翠尊频倒。","dynasty":"宋代","title":"泛清波摘遍"}
{"author":"晏几道","content":"阿茸十五腰肢好。天与怀春风味早。画眉匀脸不知愁，殢酒熏香偏称小。东城杨柳西城草。月会花期如意少。思量心事薄轻云，绿镜台前还自笑。","dynasty":"宋代","title":"木兰花"}
{"author":"晏几道","content":"心期休问。只有尊前分。勾引行人添别恨。因是语低香近。劝人满酌金钟。清歌唱彻还重。莫道后期无定，梦魂犹有相逢。","dynasty":"宋代","title":"清平乐"}
{"author":"晏几道","content":"晚妆长趁景阳钟。双蛾著意浓。舞腰浮动绿云浓。樱桃半点红。怜美景，惜芳容。沈思暗记中。春寒帘幕几重重。杨花尽日风。","dynasty":"宋代","title":"阮郎归"}
{"author":"晏几道","content":"试把花期数。便早有、感春情绪。看即梅花吐。愿花更不谢，春且长住。只恐花飞又春去。花开还不语。问此意、年年春还会否。绛唇青鬓，渐少花前语。对花又记得、旧曾游处。门外垂杨未飘絮。","dynasty":"宋代","title":"归田乐"}
{"author":"晏几道","content":"轻风拂柳冰初绽。细雨消尘云未散。红窗青镜待妆梅，绿陌高楼催送雁。华罗歌扇金蕉盏。记得寻芳心绪惯。凤城寒尽又飞花，岁岁春光常有限。","dynasty":"宋代","title":"玉楼春"}
{"author":"晏几道","content":"午醉西桥夕未醒。雨花凄断不堪听。归时应减鬓边青。衣化客尘今古道，柳含春意短长亭。凤楼争见路旁情。","dynasty":"宋代","title":"浣溪沙"}
{"author":"晏几道","content":"欲论心，先掩泪。零落去年风味。闲卧处，不言时。愁多只自知。到情深，俱是怨。惟有梦中相见。犹似旧，奈人禁。偎人说寸心。","dynasty":"宋代","title":"更漏子"}
{"author":"晏几道","content":"小莲未解论心素。狂似钿筝弦底柱。脸边霞散酒初醒，眉上月残人欲去。旧时家近章台住。尽日东风吹柳絮。生憎繁杏绿阴时，正碍粉墙偷眼觑。","dynasty":"宋代","title":"木兰花"}
{"author":"晏几道","content":"长杨辇路。绿满当年携手处。试逐春风。重到宫花花树中。芳菲绕遍。今日不如前日健。酒罢凄凉。新恨犹添旧恨长。","dynasty":"宋代","title":"减字木兰花"}
{"author":"晏几道","content":"娇香淡梁胭脂雪。愁春细画弯弯月。花月镜边情。浅妆匀未成。佳期应有在。试倚秋千待。满地落英红。万条杨柳风。","dynasty":"宋代","title":"菩萨蛮"}
{"author":"晏几道","content":"采莲时候慵歌舞，永日闲从花里度。暗随苹末晓风来，直待柳梢斜月去。停桡共说江头路。临水楼台苏小住。细思巫峡梦回时，不减秦源肠断处。","dynasty":"宋代","title":"玉楼春"}
{"author":"晏几道","content":"小玉楼中月上时。夜来惟许月华知。重帘有意藏私语，双烛无端恼暗期。伤别易，恨欢迟。归来何处验相思。沈郎春雪愁消臂，谢女香膏懒画眉。","dynasty":"宋代","title":"鹧鸪天"}
{"author":"晏几道","content":"楚女腰肢越女腮。粉圆双蕊髻中开。朱弦曲怨愁春尽，渌酒杯寒记夜来。新掷果，旧分钗。冶游音信隔章台。花间锦字空频寄，月底金鞍竟未回。","dynasty":"宋代","title":"鹧鸪天"}
{"author":"晏几道","content":"波纹碧皱。曲水清明后。折得疏梅香满袖。暗喜春红依旧。归来紫陌东头。金钗换酒消愁。柳影深深细路，花梢小小层楼。","dynasty":"宋代","title":"清平乐"}
{"author":"晏几道","content":"何处别时难。玉指偷将粉泪弹。记得来时楼上烛，初残。待得清霜满画阑。不惯独眠寒。自解罗衣衬枕檀。百媚也应愁不睡，更阑。恼乱心情半被闲。","dynasty":"宋代","title":"南乡子"}
{"author":"晏几道","content":"翠袖疏纨扇。凉叶催归燕。一夜西风，几处伤高怀远。细菊枝头，开嫩香还遍。月痕依旧庭院。事何限。恨望秋意晚。离人鬓华将换。静忆天涯，路比此情犹短。试约鸾笺，传素期良愿。南云应有新雁。","dynasty":"宋代","title":"碧牡丹"}
{"author":"晏几道","content":"满街斜月。垂鞭自唱阳关彻。断尽柔肠思归切。都为人人，不许多时别。南桥昨夜风吹雪。短长亭下征尘歇。归时定有梅堪折。欲把离愁，细捻花枝说。","dynasty":"宋代","title":"醉落魄"}
{"author":"晏几道","content":"南苑垂鞭路冷，西楼把袂人稀。庭花犹有鬓边枝。且插残红自醉。画幕凉催燕去，香屏晓放云归。依前青枕梦回时。试问闲愁有几。","dynasty":"宋代","title":"西江月"}
{"author":"晏几道","content":"取次临鸾匀画浅。酒醒迟来晚。多情爱惹闲愁，长黛眉低敛。月底相逢花不见。有深深良愿。愿期信、似月如花，须更教长远。","dynasty":"宋代","title":"忆闷令"}
{"author":"晏几道","content":"红窗碧玉新名旧，犹绾双螺。一寸秋波，千斛明珠觉未多。小来竹马同游客，惯听清歌。今日蹉跎，恼乱工夫晕翠蛾。","dynasty":"宋代","title":"采桑子·红窗碧玉新名旧"}
{"author":"晏几道","content":"碧草池塘春又晚，小叶风娇，尚学娥妆浅。双燕来时还念远，珠帘绣户杨花满。绿柱频移弦易断，细看秦筝，正似人情短。—曲啼乌心绪乱，红颜暗与流年换。","dynasty":"宋代","title":"蝶恋花·碧草池塘春又晚"}
{"author":"晏几道","content":"白□春衫杨柳鞭，碧蹄骄马杏花鞯。落英飞絮冶游天。南陌暖风吹舞榭，东城凉月照歌筵。赏心多是酒中仙。","dynasty":"宋代","title":"浣溪沙"}
{"author":"晏几道","content":"绿绮琴中心事，齐纨扇上时光。五陵年少浑薄幸，轻如曲水飘香。夜夜魂消梦峡，年年泪尽啼湘。归雁行边远字，惊莺舞处离肠。蕙楼多少铅华在，从来错倚红妆。可羡邻姬十五，金钗早嫁王昌。","dynasty":"宋代","title":"河满子"}
{"author":"晏几道","content":"晓日当帘，睡痕犹占香腮。轻盈笑倚鸾台。晕残红，匀宿翠，满镜花开。娇蝉鬓畔，插一枝、淡蕊疏梅。每到春深，多愁饶恨，妆成懒下香阶。意中人，从别后，萦后情怀。良辰好景，相思字、唤不归来。","dynasty":"宋代","title":"于飞乐"}
{"author":"晏几道","content":"丽曲醉思仙。十二哀弦。秾蛾叠柳脸红莲。多少雨条烟叶恨，红泪离筵。行子惜流年。鶗鴂枝边。吴堤春水舣兰船。南去北来今渐老，难负尊前。","dynasty":"宋代","title":"浪淘沙"}
{"author":"晏几道","content":"绿勾阑畔，黄昏淡月，携手对残红。纱窗影里，朦腾春睡，繁杏小屏风。须愁别后，天高海阔，何处更相逢。幸有花前，一杯芳酒，欢计莫匆匆。","dynasty":"宋代","title":"少年游"}
{"author":"晏几道","content":"西楼别后，风高露冷，无奈月分明。飞鸿影里，捣衣砧外，总是玉关情。王孙此际，山重水远，何处赋西征。金闺魂梦枉丁宁。寻尽短长亭。","dynasty":"宋代","title":"少年游"}
{"author":"晏几道","content":"御纱新制石榴裙。沈香慢火熏。越罗双带宫样，飞鹭碧波纹。随锦字，叠香痕。寄文君。系来花下，解向尊前，谁伴朝云。","dynasty":"宋代","title":"诉衷情"}
{"author":"晏几道","content":"妆席相逢，旋匀红泪歌金缕。意中曾许。欲共吹花去。长爱荷香，柳色殷桥路。留人住。淡烟微雨。好个双栖处。","dynasty":"宋代","title":"点绛唇"}
{"author":"晏几道","content":"湖上西风，露花啼处秋香老。谢家春草。唱得清商好。笑倚兰舟，转尽新声了。烟波渺。暮云稀少。一点凉蟾小。","dynasty":"宋代","title":"点绛唇"}
{"author":"晏几道","content":"闲敲玉镫隋堤路。一笑开朱户。素云凝淡月婵娟。门外鸭头春水、木兰船。吹花拾蕊嬉游惯。天与相逢晚。一声长笛倚楼时。应恨不题红叶、寄相思。","dynasty":"宋代","title":"虞美人"}
{"author":"晏几道","content":"秋千散后朦胧月，满院人闲。几处雕阑。一夜风吹杏粉残。昭阳殿里春衣就，金缕初干。莫信朝寒。明日花前试舞看。","dynasty":"宋代","title":"采桑子"}
{"author":"晏几道","content":"花前独占春风早，长爱江梅。秀艳清杯。芳意先愁凤管催。寻香已闲人后，此恨难裁。更晚须来。却恐初开胜未开。","dynasty":"宋代","title":"采桑子"}
{"author":"晏几道","content":"春风不负年年信，长趁花期。小锦堂西。红杏初开第一枝。碧箫度曲留人醉，昨夜归迟。短恨凭谁。莺语殷勤月落时。","dynasty":"宋代","title":"采桑子"}
{"author":"晏几道","content":"谁将一点凄凉意，送入低眉。画箔闲垂。多是今宵得睡迟。夜痕记尽窗间月，曾误心期。准拟相思。还是窗间记月时。","dynasty":"宋代","title":"采桑子"}
{"author":"晏几道","content":"绿径穿花，红楼压水。寻芳误到蓬莱地。玉颜人是蕊珠仙，相逢展尽双蛾翠。梦草闲眠，流觞浅醉。一春总见瀛洲事。别来双燕又西飞，无端不寄相思字。","dynasty":"宋代","title":"踏莎行"}
{"author":"晏几道","content":"非花非雾前时见，满眼娇春。浅笑微颦。恨隔垂帘看未真。殷勤借问家何处，不在红尘。若是朝云。宜作今宵梦里人。","dynasty":"宋代","title":"采桑子"}
{"author":"晏几道","content":"当时月下分飞处，依旧凄凉。也会思量。不道孤眠夜更长。泪痕揾遍鸳鸯枕，重绕回廊。月上东窗。长到如今欲断肠。","dynasty":"宋代","title":"采桑子"}
{"author":"晏几道","content":"眼约也应虚，昨夜归来凤枕孤。且据如今情分里，相于。只恐多时不似初。深意托双鱼。小剪蛮笺细字书。更把此情重问得，何如。共结因缘久远无。","dynasty":"宋代","tags":"写人，女子，爱情","title":"南乡子·眼约也应虚"}
{"author":"晏几道","content":"长因蕙草记罗裙，绿腰沉水熏。栏干曲处人静，曾共倚黄昏。风有韵，月无痕，暗消魂。拟将幽恨，试写残花，寄与朝云。","dynasty":"宋代","title":"诉衷情·长因蕙草记罗裙"}
{"author":"晏几道","content":"关山梦魂长鱼雁音尘少两鬓可怜青只为相思老归梦碧纱窗说与人人道真个别离难不似相逢好","dynasty":"宋代","title":"生查子"}
{"author":"晏几道","content":"春从何处归试向溪边问岸柳弄娇黄陇麦回青润多情美少年屈指芳菲近谁寄岭头梅来报江南信　　","dynasty":"宋代","title":"生查子·春从何处归"}
{"author":"晏几道","content":"当年信道无情价桃叶尊前论别夜脸红心绪学梅妆眉翠工夫如月画来时醉倒旗亭下知是阿谁扶上马忆曾挑尽五更灯不记临分多少话","dynasty":"宋代","title":"玉楼春"}
{"author":"晏几道","content":"雪残风信悠扬春消息天涯倚楼新恨杨柳几丝碧还是南云雁少锦字无端的宝钗瑶席彩弦声里拚作尊前未归客遥想疏梅此际月底香英白别后谁绕前溪手拣繁枝摘莫道伤高恨远付与临风笛尽堪愁寂花时往事更有多情个人忆","dynasty":"宋代","title":"六幺令"}
{"author":"晏几道","content":"长因蕙草忆罗裙绿腰沉水熏阑干曲处人静曾共倚黄昏风有韵，月无痕暗消魂拟将幽恨试写残花寄与朝云","dynasty":"宋代","title":"诉衷情·长因蕙草忆罗裙"}
{"author":"晏几道","content":"别来长忆西楼事结遍兰襟遗恨重寻弦断相如绿绮琴何时一枕逍遥夜细话初心若问如今也似当时著意深","dynasty":"宋代","title":"采桑子·别来长忆西楼事"}
{"author":"晏几道","content":"梦後楼台高锁，酒醒帘幕低垂。去年春恨却来时。落花人独立，微雨燕双飞。记得小苹初见，两重心字罗衣。琵琶弦上说相思。当时明月在，曾照彩云归。","dynasty":"宋代","title":"临江仙·梦後楼台高锁"}
{"author":"晏几道","content":"初拈霜纨生怅望。隔叶莺声，似学秦娥唱。午睡醒来慵一饷。双纹翠簟铺寒浪。雨罢苹风吹碧涨。脉脉荷花，泪脸红相向。斜贴绿云新月上。弯环正是愁眉样。","dynasty":"宋代","title":"蝶恋花·初拈霜纨生怅望"}
{"author":"晏几道","content":"彩袖殷勤捧玉锺。当年拼却醉颜红。舞低杨柳楼心月，歌尽桃花扇影风。从别後，忆相逢。几回魂梦与君同。今宵剩把银釭照，犹恐相逢是梦中。","dynasty":"宋代","title":"鹧鸪天·彩袖殷勤捧玉锺"}
{"author":"晏几道","content":"天教命薄。青楼占得声名恶。对酒当歌寻思著。月户星窗，多少旧期约。相逢细语初心错。两行红泪尊前落。霞觞且共深深酌。恼乱春宵，翠被都闲却。","dynasty":"宋代","title":"醉落魄/一斛珠"}
{"author":"晏几道","content":"小白长红又满枝，筑球场外独支颐。春风自是人间客，主张繁华得几时？","dynasty":"宋代","title":"与郑几夫"}
{"author":"晏几道","content":"眼看飞雁手携鱼，似是当年绮季徒。仰羡知几避缯缴，俯嗟贪饵失江湖。人间感绪闻诗语，尘外高踪见画图。三叹绘毫精写意，慕冥伤涸两踟蹰。","dynasty":"宋代","title":"观画目送飞雁手提白鱼"}
{"author":"晏几道","content":"小白长红又满枝，筑毬场外独支颐。春风自是人间客，张主繁华得几时。","dynasty":"宋代","title":"与郑介夫"}
{"author":"晏几道","content":"犊鼻生涯一酒墟，当年嗤笑欲何如。穷通不属儿曹意，自有真人爱子虚。","dynasty":"宋代","title":"题司马长卿画像"}
{"author":"晏几道","content":"初约看花花已尽，重亲闲客客应欢。真花既不能长艳，画在霜纨更好看。","dynasty":"宋代","title":"公仪招观画"}
{"author":"晏几道","content":"云幕无波斗柄移，鹊慵乌慢得桥迟。若教精卫填河汉，一水还应有尽时。","dynasty":"宋代","title":"七夕"}
{"author":"晏几道","content":"一春无事又成空，拥鼻微吟半醉中。夹道桃花新过雨，马蹄无处避残红。","dynasty":"宋代","title":"晚春"}
{"author":"晏几道","content":"生计唯兹椀，般擎岂惮劳。造虽从假合，成不自埏陶。阮杓非同调，颜瓢庶共操。朝盛负余米，暮贮藉残糟。幸免墦间乞，终甘泽畔逃。挑宜筇作杖，捧称葛为袍。傥受桑间饷，何堪井上螬。绰然真自许，嘑尔未应饕。世久轻原宪，人方逐子敖。愿君同此器，珍重到霜毛。","dynasty":"宋代","title":"戏作示内"}
{"author":"晏几道","content":"斗草阶前初见，穿针楼上曾逢。罗裙香露玉钗风。靓妆眉沁绿，羞脸粉生红。流水便随春远，行云终与谁同。酒醒长恨锦屏空。相寻梦里路，飞雨落花中。","dynasty":"宋代","title":"临江仙其一"}
{"author":"晏几道","content":"浅浅馀寒春半，雪消蕙草初长。烟迷柳岸旧池塘。风吹梅蕊闹，雨细杏花香。月堕枝头欢意，从前虚梦高唐。觉来何处放思量。如今不是梦，真个到伊行。","dynasty":"宋代","title":"临江仙其四"}
{"author":"晏几道","content":"长爱碧栏干影，芙蓉秋水开时。脸红凝露学娇啼。霞觞熏冷艳，云髻袅纤枝。烟雨依前时候，霜丛如旧芳菲。与谁同醉采香归。去年花下客，今似蝶分飞。","dynasty":"宋代","title":"临江仙其五"}
{"author":"晏几道","content":"梦后楼台高锁，酒醒帘幕低垂。去年春恨却来时，落花人独立，微雨燕双飞。记得小蘋初见，两重心字罗衣。琵琶弦上说相思，当时明月在，曾照彩云归。","dynasty":"宋代","title":"临江仙其七"}
{"author":"晏几道","content":"一醉醒来春又残，野棠梨雨泪阑干。玉笙声里鸾空怨，罗幕香中燕未还。终易散，且长闲，莫教离恨损朱颜。谁堪共展鸳鸯锦，同过西楼此夜寒。","dynasty":"宋代","title":"鹧鸪天其二"}
{"author":"晏几道","content":"长亭晚送，都似绿窗前日梦。小字还家，恰应红灯昨夜花。良时易过，半镜流年春欲破。往事难忘，一枕高楼到夕阳。","dynasty":"宋代","title":"减字木兰花其一"}
{"author":"晏几道","content":"柳丝长，桃叶小。深院断无人到。红日淡，绿烟晴。流莺三两声。雪香浓，檀晕少。枕上卧枝花好。春思重，晓妆迟。寻思残梦时。","dynasty":"宋代","tags":"宋词三百首，春天，写景，女子，闺思","title":"更漏子·柳丝长"}
{"author":"晏几道","content":"斗草阶前初见，穿针楼上曾逢。罗裙香露玉钗风。靓妆眉沁绿，羞脸粉生红。流水便随春远，行云终与谁同。酒醒长恨锦屏空。相寻梦里路，飞雨落花中。","dynasty":"宋代","tags":"宋词精选，思念，女子","title":"临江仙·斗草阶前初见"}
{"author":"晏几道","content":"长相思，长相思。若问相思甚了期，除非相见时。长相思，长相思。欲把相思说似谁，浅情人不知。","dynasty":"宋代","tags":"宋词精选，相思","title":"长相思·长相思"}
{"author":"晏几道","content":"花信来时，恨无人似花依旧。又成春瘦，折断门前柳。天与多情，不与长相守。分飞后，泪痕和酒，占了双罗袖。","dynasty":"宋代","tags":"婉约，抒情，相思","title":"点绛唇·花信来时"}
{"author":"晏几道","content":"十里楼台倚翠微。百花深处杜鹃啼。殷勤自与行人语，不似流莺取次飞。惊梦觉，弄晴时。声声只道不如归。天涯岂是无归意，争奈归期未可期。","dynasty":"宋代","tags":"春天，羁旅，写鸟","title":"鹧鸪天·十里楼台倚翠微"}
{"author":"晏几道","content":"天边金掌露成霜。云随雁字长。绿杯红袖趁重阳。人情似故乡。兰佩紫，菊簪黄。殷勤理旧狂。欲将沉醉换悲凉。清歌莫断肠。","dynasty":"宋代","tags":"宋词精选，重阳节，友情，思乡","title":"阮郎归·天边金掌露成霜"}
{"author":"晏几道","content":"浅浅余寒春半，雪消蕙草初长。烟迷柳岸旧池塘。风吹梅蕊闹，雨细杏花香。月堕枝头欢意，从前虚梦高唐，觉来何处放思量。如今不是梦，真个到伊行。","dynasty":"宋代","tags":"写景，抒情","title":"临江仙·浅浅余寒春半"}
{"author":"晏几道","content":"新月又如眉。长笛谁教月下吹。楼倚暮云初见雁，南飞。漫道行人雁后归。意欲梦佳期。梦里关山路不知。却待短书来破恨，应迟。还是凉生玉枕时。","dynasty":"宋代","tags":"离思，怀人，惆怅","title":"南乡子·新月又如眉"}
{"author":"晏几道","content":"初捻霜纨生怅望。隔叶莺声，似学秦娥唱。午睡醒来慵一饷。双纹翠簟铺寒浪。雨罢苹风吹碧涨。脉脉荷花，泪脸红相向。斜贴绿云新月上。弯环正是愁眉样。","dynasty":"宋代","tags":"女子，怀人","title":"蝶恋花·初捻霜纨生怅望"}
{"author":"晏几道","content":"旧香残粉似当初。人情恨不如。一春犹有数行书。秋来书更疏。衾凤冷，枕鸳孤。愁肠待酒舒。梦魂纵有也成虚。那堪和梦无。","dynasty":"宋代","tags":"宋词三百首，女子，孤独","title":"阮郎归·旧香残粉似当初"}
{"author":"晏几道","content":"长杨辇路，绿满当年携手处。试逐春风，重到宫花花树中。芳菲绕遍，今日不如前日健。酒罢凄凉，新恨犹添旧恨长。","dynasty":"宋代","title":"减字木兰花其三"}
{"author":"晏几道","content":"娇香淡染胭脂雪，愁春细画弯弯月。花月镜边情，浅妆匀未成。佳期应有在，试倚秋千待。满地落英红，万条杨柳风。","dynasty":"宋代","title":"菩萨蛮其五"}
{"author":"晏几道","content":"晚妆长趁景阳钟，双娥着意浓。舞腰浮动绿云浓，樱桃半点红。怜美景，惜芳容，沉思暗记中。春寒帘幕几重重，杨花尽日风。","dynasty":"宋代","title":"阮郎归其五"}
{"author":"晏几道","content":"露华高，风信远，宿醉画帘低卷。梳洗倦，冶游慵，绿窗春睡浓。彩条轻，金缕重，昨日小桥相送。芳草恨，落花愁，去年同倚楼。","dynasty":"宋代","title":"更漏子其四"}
{"author":"晏几道","content":"花阴月，柳梢莺，近清明。长恨去年今夜雨，洒离亭。枕上怀远诗成，红笺纸、小砑吴绫。寄与征人教念远，莫无情。","dynasty":"宋代","title":"愁倚阑令其一"}
{"author":"晏几道","content":"柳下笙歌庭院，花间姊妹秋千。记得春楼当日事，写向红窗夜月前。凭谁寄小莲。绛蜡等闲陪泪，吴蚕到了缠绵。绿鬓能供多少恨，未肯无情比断弦。今年老去年。","dynasty":"宋代","title":"破阵子"}
{"author":"晏几道","content":"征人去日殷勤嘱，莫负心期。寒雁来时，第一传书慰别离。轻春织就机中素，泪墨题诗。欲寄相思，日日高楼看雁飞。","dynasty":"宋代","title":"采桑子其五"}
{"author":"晏几道","content":"天教命薄。青楼占得声名恶。对酒当歌寻思著。月户星窗，多少旧期约。相逢细语初心错。两行红泪尊前落。霞觞且共深深酌。恼乱春宵，翠被都闲却。","dynasty":"宋代","title":"醉落魄/一斛珠其三"}
{"author":"晏几道","content":"金剪刀头芳意动，彩蕊开时，不怕朝寒重。晴雪半消花□□，晓妆呵尽香酥冻。十二楼中双翠凤，缥缈歌声，记得江南弄。醉舞春风谁可共，秦云已有鸳屏梦。","dynasty":"宋代","title":"蝶恋花其一"}
{"author":"晏几道","content":"净揩妆脸浅眉，衫子素梅儿。苦无心绪梳洗，闲淡也相宜。云态度，柳腰肢，入相思。夜来月底，今日尊前，未当佳期。","dynasty":"宋代","title":"诉衷情·净揩妆脸浅眉"}
{"author":"晏几道","content":"身外闲愁空满，眼中欢事常稀。明年应赋送君诗。细从今夜数，相会几多时。浅酒欲邀谁劝，深情惟有君知。东溪春近好同归。柳垂江上影，梅谢雪中枝。","dynasty":"宋代","tags":"感叹，人生","title":"临江仙·身外闲愁空满"}
{"author":"晏几道","content":"粉痕闲印玉尖纤，啼红傍晚奁。旧寒新暖尚相兼，梅疏待雪添。春冉冉，恨恹恹，章台对卷帘。个人鞭影弄凉蟾，楼前侧帽檐。","dynasty":"宋代","title":"阮郎归·粉痕闲印玉尖纤"}
{"author":"晏几道","content":"当年信道无情价桃叶尊前论别夜脸红心绪学梅妆眉翠工夫如月画来时醉倒旗亭下知是阿谁扶上马忆曾挑尽五更灯不记临分多少话","dynasty":"宋代","title":"玉楼春"}
{"author":"晏几道","content":"白莲池上当时月，今夜重圆。曲水兰船，忆伴飞琼看月眠。黄花绿酒分携后，泪湿吟笺。旧事年年，时节南湖又采莲。","dynasty":"宋代","title":"采桑子·白莲池上当时月"}
{"author":"晏几道","content":"犊鼻生涯一酒墟，当年嗤笑欲何如。穷通不属儿曹意，自有真人爱子虚。","dynasty":"宋代","title":"题司马长卿画像"}
{"author":"晏几道","content":"来时红日弄窗纱。春红入睡霞。去时庭树欲栖鸦。香屏掩月斜。收翠羽，整妆华。青骊信又差。玉笙犹恋碧桃花。今宵未忆家。","dynasty":"宋代","title":"阮郎归"}
{"author":"晏几道","content":"花阴月，柳梢莺，近清明。长恨去年今夜雨，洒离亭。枕上怀远诗成，红笺纸、小砑吴绫。寄与征人教念远，莫无情。","dynasty":"宋代","title":"愁倚阑令其一"}
{"author":"晏几道","content":"小莲未解论心素。狂似钿筝弦底柱。脸边霞散酒初醒，眉上月残人欲去。旧时家近章台住。尽日东风吹柳絮。生憎繁杏绿阴时，正碍粉墙偷眼觑。","dynasty":"宋代","title":"木兰花"}
{"author":"晏几道","content":"幺弦写意。意密弦声碎。书得凤笺无限事。犹恨春心难寄。卧听疏雨梧桐。雨余淡月朦胧。一夜梦魂何处，那回杨叶楼中。","dynasty":"宋代","title":"清平乐"}
{"author":"晏几道","content":"莫唱阳关曲，泪湿当年金缕。离歌自古最消魂，闻歌更在消魂处。南楼杨柳多情绪，不系行人住。人情却似飞絮，悠扬便逐春风去。","dynasty":"宋代","title":"梁州令·莫唱阳关曲"}
{"author":"晏几道","content":"小亭初报一枝梅，惹起江南归兴。遥想玉溪风景，水漾横斜影。异香直到醉乡中，醉后还因香醒。好是玉容相并。人与花争莹。","dynasty":"宋代","title":"胡捣练"}
{"author":"晏几道","content":"倚天楼殿，升平风月，彩仗春移。莺丝凤竹，长生调里，迎得翠舆归。雕鞍游罢，何处还有心期。浓熏翠被，深停画烛，人约月西时。","dynasty":"宋代","title":"庆春时"}
{"author":"晏几道","content":"日高庭院杨花转，闲淡春风。莺语惺忪。似笑金屏昨夜空。娇慵未洗匀妆手，闲印斜红。新恨重重。都与年时旧意同。","dynasty":"宋代","title":"丑奴儿"}
{"author":"晏几道","content":"飞鹊台前晕翠蛾。千金新换绛仙螺。最难加意为颦多。几处睡痕留醉袖，一春愁思近横波。远山低尽不成歌。","dynasty":"宋代","title":"浣溪沙"}
{"author":"晏几道","content":"当时月下分飞处，依旧凄凉。也会思量。不道孤眠夜更长。泪痕揾遍鸳鸯枕，重绕回廊。月上东窗。长到如今欲断肠。","dynasty":"宋代","title":"采桑子"}
{"author":"晏几道","content":"眼约也应虚，昨夜归来凤枕孤。且据如今情分里，相于。只恐多时不似初。深意托双鱼。小剪蛮笺细字书。更把此情重问得，何如。共结因缘久远无。","dynasty":"宋代","tags":"写人，女子，爱情","title":"南乡子·眼约也应虚"}
{"author":"晏几道","content":"绿绮琴中心事，齐纨扇上时光。五陵年少浑薄幸，轻如曲水飘香。夜夜魂消梦峡，年年泪尽啼湘。归雁行边远字，惊莺舞处离肠。蕙楼多少铅华在，从来错倚红妆。可羡邻姬十五，金钗早嫁王昌。","dynasty":"宋代","title":"河满子"}
{"author":"晏几道","content":"小玉楼中月上时，夜来惟许月华知。重帘有意藏私语，双烛无端恼暗期。伤别易，恨欢迟，归来何处验相思。沈郎春雪愁消臂，谢女香膏懒画眉。","dynasty":"宋代","title":"鹧鸪天·小玉楼中月上时"}
{"author":"晏几道","content":"陌上濛濛残絮飞。杜鹃花里杜鹃啼。年年底事不归去，怨月愁烟长为谁。梅雨细，晓风微。倚楼人听欲沾衣。故园三度群花谢，曼倩天涯犹未归。","dynasty":"宋代","title":"鹧鸪天"}
{"author":"晏几道","content":"无端恼破桃源梦，明日青楼。玉腻花柔。不学行云易去留。应嫌衫袖前香冷，重傍金虬。歌扇风流。遮尽归时翠黛愁。","dynasty":"宋代","title":"采桑子"}
{"author":"晏几道","content":"金剪刀头芳意动，彩蕊开时，不怕朝寒重。晴雪半消花□□，晓妆呵尽香酥冻。十二楼中双翠凤，缥缈歌声，记得江南弄。醉舞春风谁可共，秦云已有鸳屏梦。","dynasty":"宋代","title":"蝶恋花·金剪刀头芳意动"}
{"author":"晏几道","content":"双螺未学同心绾，已占歌名。月白风清。长倚昭华笛里声。知音敲尽朱颜改，寂寞时情。一曲离亭。借与青楼忍泪听。","dynasty":"宋代","title":"采桑子"}
{"author":"晏几道","content":"手拈香笺忆小莲欲将遗恨倩谁传归来独卧逍遥夜梦里相逢酩酊天花易落，月难圆只应花月似欢缘秦筝算有心情在试写离声入旧弦","dynasty":"宋代","title":"鹧鸪天·手拈香笺忆小莲"}
{"author":"晏几道","content":"醉拍春衫惜旧香。天将离恨恼疏狂。年年陌上生秋草，日日楼中到夕阳。云渺渺，水茫茫。征人归路许多长。相思本是无凭语，莫向花笺费泪行。","dynasty":"宋代","tags":"宋词精选，回忆，离别，思念，爱情","title":"鹧鸪天·醉拍春衫惜旧香"}
{"author":"晏几道","content":"金翦刀头芳意动。彩蕊开时，不怕朝寒重。晴雪半消花{髟蒙}{髟恖}。晓妆呵尽香酥冻。十二楼中双翠凤。缥缈歌声，记得江南弄。醉舞春风谁可共。秦云已有鸳屏梦。","dynasty":"宋代","title":"蝶恋花"}
{"author":"晏几道","content":"歌彻郎君秋草。别恨远山眉小。无情莫把多情恼。第一归来须早。红尘自古长安道。故人多。相思不比相逢好。此别朱颜应老。","dynasty":"宋代","title":"秋蕊香"}
{"author":"晏几道","content":"幺弦写意。意密弦声碎。书得凤笺无限事。犹恨春心难寄。卧听疏雨梧桐。雨余淡月朦胧。一夜梦魂何处，那回杨叶楼中。","dynasty":"宋代","title":"清平乐"}
{"author":"晏几道","content":"眼看飞雁手携鱼，似是当年绮季徒。仰羡知几避缯缴，俯嗟贪饵失江湖。人间感绪闻诗语，尘外高踪见画图。三叹绘毫精写意，慕冥伤涸两踟蹰。","dynasty":"宋代","title":"观画目送飞雁手提白鱼"}
{"author":"晏几道","content":"烟柳长堤知几曲，一曲一魂消。秋水无情天共遥。愁送木兰桡。熏香绣被心情懒，期信转迢迢。记得来时倚画桥。红泪满鲛绡。","dynasty":"宋代","title":"武陵春"}
{"author":"晏几道","content":"春风不负年年信，长趁花期。小锦堂西，红杏初开第一枝。碧箫度曲留人醉，昨夜归迟。短恨凭谁，莺语殷勤月落时。","dynasty":"宋代","title":"采桑子·春风不负年年信"}
{"author":"晏几道","content":"谁将一点凄凉意，送入低眉。画箔闲垂，多是今宵得睡迟。夜痕记尽窗间月，曾误心期。准拟相思，还是窗间记月时。","dynasty":"宋代","title":"采桑子·谁将一点凄凉意"}
{"author":"晏几道","content":"长爱碧阑干影，芙蓉秋水开时。脸红凝露学娇啼。霞觞熏冷艳，云髻袅纤枝。烟雨依前时候，霜丛如旧芳菲。与谁同醉采香归。去年花下客，今似蝶分飞。","dynasty":"宋代","tags":"咏物，荷花，赞美，抒情","title":"临江仙·长爱碧阑干影"}
{"author":"晏几道","content":"愁黛颦成月浅，啼妆印得花残。只消鸳枕夜来闲。晓镜心情便懒。醉帽檐头风细。征衫袖口香寒。绿江春水寄书难。携手佳期又晚。","dynasty":"宋代","title":"西江月"}
{"author":"晏几道","content":"休休莫莫。离多还是因缘恶。有情无奈思量著。月夜佳期，近定青笺约。心心口口长恨昨。分飞容易当时错。后期休似前欢薄。买断青楼，莫放春闲却。","dynasty":"宋代","title":"醉落魄"}
{"author":"晏几道","content":"烟柳长堤知几曲，一曲一魂消。秋水无情天共遥，愁送木兰桡。熏香绣被心情懒，期信转迢迢。记得来时倚画桥，红泪满鲛绡。","dynasty":"宋代","title":"武陵春·烟柳长堤知几曲"}
{"author":"晏几道","content":"绿蕙红兰芳信歇，金蕊正风流。应为诗人多怨秋。花意与消愁。梁王苑路香英密，长记旧嬉游。曾看飞琼戴满头。浮动舞梁州。","dynasty":"宋代","title":"武陵春"}
{"author":"晏几道","content":"疏梅月下歌金缕。忆共文君语。更谁情浅似春风。一夜满枝新绿、替残红。苹香已有莲开信。两桨佳期近。采莲时节定来无。醉后满身花影、倩人扶。","dynasty":"宋代","tags":"月夜，写人，饮酒","title":"虞美人·疏梅月下歌金缕"}
{"author":"晏几道","content":"犊鼻生涯一酒墟，当年嗤笑欲何如。穷通不属儿曹意，自有真人爱子虚。","dynasty":"宋代","title":"题司马长卿画像"}
{"author":"晏几道","content":"莫问逢春能几回。能歌能笑是多才。露花犹有好枝开。绿鬓旧人皆老大，红梁新燕又归来。尽须珍重掌中杯。","dynasty":"宋代","title":"浣溪沙"}
{"author":"晏几道","content":"绿阴春尽，飞絮绕香阁。晚来翠眉宫样，巧把远山学。一寸狂心未说，已向横波觉。画帘遮匝，新翻曲妙，暗许闲人带偷掐。前度书多隐语，意浅愁难答。昨夜诗有回文，韵险还慵押。都待笙歌散了，记取来时霎。不消红蜡，闲云归后，月在庭花旧栏角。(栏角一作：阑)","dynasty":"宋代","tags":"写人，女子，爱情","title":"六幺令·绿阴春尽"}
{"author":"晏几道","content":"二月春花厌落梅。仙源归路碧桃催。渭城丝雨劝离杯。欢意似云真薄幸，客鞭摇柳正多才，凤楼人待锦书来。","dynasty":"宋代","tags":"闺怨，离愁，思念","title":"浣溪沙·二月春花厌落梅"}
{"author":"晏几道","content":"玉阶秋感，年华暗去。掩深宫、团扇无绪。记得当时，自翦下、机中轻素。点丹青、画成秦女。凉襟犹在，朱弦未改，忍霜纨、飘零何处。自古悲凉，是情事、轻如云雨。倚么弦、恨长难诉。","dynasty":"宋代","title":"解佩令"}
{"author":"晏几道","content":"春风未放花心吐，尊前不拟分明语。酒色上来迟，绿须红杏枝。今朝眉黛浅，暗恨归时远。前夜月当楼，相逢南陌头。","dynasty":"宋代","title":"菩萨蛮·春风未放花心吐"}
{"author":"晏几道","content":"妆席相逢，旋匀红泪歌金缕。意中曾许。欲共吹花去。长爱荷香，柳色殷桥路。留人住。淡烟微雨。好个双栖处。","dynasty":"宋代","title":"点绛唇"}
{"author":"晏几道","content":"淡水三年欢意，危弦几夜离情。晓霜红叶舞归程。客情今古道，秋梦短长亭。渌酒尊前清泪，阳关叠里离声。少陵诗思旧才名。云鸿相约处，烟雾九重城。","dynasty":"宋代","tags":"友人，抒情，离别，相思","title":"临江仙·淡水三年欢意"}
{"author":"晏几道","content":"试把花期数。便早有、感春情绪。看即梅花吐。愿花更不谢，春且长住。只恐花飞又春去。花开还不语。问此意、年年春还会否。绛唇青鬓，渐少花前语。对花又记得、旧曾游处。门外垂杨未飘絮。","dynasty":"宋代","title":"归田乐"}
{"author":"晏几道","content":"东野亡来无丽句，于君去后少交亲。追思往事好沾巾。白头王建在，犹见咏诗人。学道深山空自老，留名千载不干身。酒筵歌席莫辞频。争如南陌上，占取一年春。","dynasty":"宋代","title":"临江仙"}
{"author":"晏几道","content":"芦鞭坠遍杨花陌，晚见珍珍。疑是朝云，来作高唐梦里人。应怜醉落楼中帽，长带歌尘。试拂香茵，留解金鞍睡过春。","dynasty":"宋代","title":"采桑子·芦鞭坠遍杨花陌"}
{"author":"晏几道","content":"身外闲愁空满，眼中欢事常稀。明年应赋送君诗。细从今夜数，相会几多时。浅酒欲邀谁劝，深情惟有君知。东溪春近好同归。柳垂江上影，梅谢雪中枝。","dynasty":"宋代","tags":"感叹，人生","title":"临江仙·身外闲愁空满"}
{"author":"晏几道","content":"危楼静锁，窗中远岫，门外垂杨。珠帘不禁春风度，解偷送余香。眠思梦想，不如双燕，得到兰房，别来只是，凭高泪眼，感旧离肠。","dynasty":"宋代","title":"喜团圆"}
{"author":"晏几道","content":"试把花期数。便早有、感春情绪。看即梅花吐。愿花更不谢，春且长住。只恐花飞又春去。花开还不语。问此意、年年春还会否。绛唇青鬓，渐少花前语。对花又记得、旧曾游处。门外垂杨未飘絮。","dynasty":"宋代","title":"归田乐"}
{"author":"晏几道","content":"长恨涉江遥，移近溪头住。闲荡木兰舟，误入双鸳浦。无端轻薄云，暗作廉纤雨。翠袖不胜寒，欲向荷花语。","dynasty":"宋代","tags":"爱情，女子，感伤","title":"生查子·长恨涉江遥"}
{"author":"晏几道","content":"留春不住。恰似年光无味处。满眼飞英。弹指东风太浅情。筝弦未稳。学得新声难破恨。转枕花前。且占香红一夜眠。","dynasty":"宋代","tags":"惜春，感叹，时光","title":"减字木兰花·留春不住"}
{"author":"晏几道","content":"来时杨柳东桥路，曲中暗有相期处。明月好因缘，欲圆还未圆。却寻芳草去，画扇遮微雨。飞絮莫无情，闲花应笑人。","dynasty":"宋代","title":"菩萨蛮·来时杨柳东桥路"}
{"author":"晏几道","content":"谁将一点凄凉意，送入低眉。画箔闲垂。多是今宵得睡迟。夜痕记尽窗间月，曾误心期。准拟相思。还是窗间记月时。","dynasty":"宋代","title":"采桑子"}
{"author":"晏几道","content":"西溪丹杏，波前媚脸，珠露与深匀。南楼翠柳，烟中愁黛，丝雨恼娇颦。当年此处，闻歌殢酒，曾对可怜人。今夜相思，水长山远，闲卧送残春。","dynasty":"宋代","title":"少年游"}
{"author":"晏几道","content":"初捻霜纨生怅望。隔叶莺声，似学秦娥唱。午睡醒来慵一饷。双纹翠簟铺寒浪。雨罢苹风吹碧涨。脉脉荷花，泪脸红相向。斜贴绿云新月上。弯环正是愁眉样。","dynasty":"宋代","tags":"女子，怀人","title":"蝶恋花·初捻霜纨生怅望"}
{"author":"晏几道","content":"玉箫吹遍烟花路。小谢经年去。更教谁画远山眉。又是陌头风细、恼人时。时光不解年年好。叶上秋声早。可怜蝴蝶易分飞。只有杏梁双燕、每来归。","dynasty":"宋代","title":"虞美人"}
{"author":"晏几道","content":"江南未雪梅花白。忆梅人是江南客。犹记旧相逢。淡烟微月中。玉容长有信。一笑归来近。忆远上楼时。晚云和雁低。","dynasty":"宋代","title":"菩萨蛮"}
{"author":"晏几道","content":"小令尊前风玉箫，银灯一曲太妖娆。歌中醉倒谁能恨，唱罢归来酒未消。春悄悄，夜迢迢，碧云天共楚宫遥。梦魂惯得无拘检，又踏杨花过谢桥。","dynasty":"宋代","title":"鹧鸪天·小令尊前风玉箫"}
{"author":"晏几道","content":"官身几日闲，世事何时足。君貌不常红，我鬓无重绿。榴花满盏香，金缕多情曲。且尽眼中欢，莫叹时光促。","dynasty":"宋代","tags":"抒情，怀才不遇，感慨，生活","title":"生查子·官身几日闲"}
{"author":"晏几道","content":"小玉楼中月上时，夜来惟许月华知。重帘有意藏私语，双烛无端恼暗期。伤别易，恨欢迟，归来何处验相思。沈郎春雪愁消臂，谢女香膏懒画眉。","dynasty":"宋代","title":"鹧鸪天·小玉楼中月上时"}
{"author":"晏几道","content":"南苑吹花，西楼题叶，故园欢事重重。凭阑秋思，闲记旧相逢。几处歌云梦雨，可怜便、汉水西东。别来久，浅情未有，锦字系征鸿。年光还少味，开残槛菊，落尽溪桐。漫留得，尊前淡月西风。此恨谁堪共说，清愁付、绿酒杯中。佳期在，归时待把，香袖看啼红。","dynasty":"宋代","tags":"回忆，怀人，感伤，饮酒","title":"满庭芳·南苑吹花"}
{"author":"晏几道","content":"采莲舟上，夜来陡觉，十分秋意。懊恼寒花暂时香，与情浅、人相似。玉蕊歌清招晚醉。恋小桥风细。水湿红裙酒初消，又记得、南溪事。","dynasty":"宋代","title":"留春令"}
{"author":"晏几道","content":"对镜偷匀玉箸，背人学写银钩。系谁红豆罗带角，心情正著春游。那日杨花陌上，多时杏子墙头。眼底关山无奈，梦中云雨空休。问看几许怜才意，两蛾藏尽离愁。难拚此回肠断，终须锁定红楼。","dynasty":"宋代","title":"河满子"}
{"author":"晏几道","content":"一尊相遇春风里。诗好似君人有几。吴姬十五语如弦，能唱当时楼下水。良辰易去如弹指。金盏十分须尽意。明朝三丈日高时，共拚醉头扶不起。","dynasty":"宋代","title":"玉楼春"}
{"author":"晏几道","content":"晚妆长趁景阳钟，双娥着意浓。舞腰浮动绿云浓，樱桃半点红。怜美景，惜芳容，沉思暗记中。春寒帘幕几重重，杨花尽日风。","dynasty":"宋代","title":"阮郎归·晚妆长趁景阳钟"}
{"author":"晏几道","content":"渚莲霜晓坠残红，依约旧秋同。玉人团扇恩浅，一意恨西风。云去住，月朦胧，夜寒浓。此时还是，泪墨书成，未有归鸿。","dynasty":"宋代","title":"诉衷情·渚莲霜晓坠残红"}
{"author":"晏几道","content":"小梅风韵最妖娆。开处雪初消。南枝欲附春信，长恨陇人遥。闲记忆，旧江皋。路迢迢。暗香浮动，疏影横斜，几处溪桥。","dynasty":"宋代","tags":"咏物，梅花，离别，相思","title":"诉衷情·小梅风韵最妖娆"}
{"author":"晏几道","content":"九日悲秋不到心。凤城歌管有新音。风凋碧柳愁眉淡，露染黄花笑靥深。初见雁，已闻砧。绮罗丛里胜登临。须教月户纤纤玉，细捧霞觞滟滟金。","dynasty":"宋代","tags":"重阳节，登高，悲秋，怀人","title":"鹧鸪天·九日悲秋不到心"}
{"author":"晏几道","content":"秋来更觉消魂苦，小字还稀。坐想行思。怎得相看似旧时。南楼把手凭肩处，风月应知。别后除非。梦里时时得见伊。","dynasty":"宋代","title":"采桑子"}
{"author":"晏几道","content":"天教命薄。青楼占得声名恶。对酒当歌寻思著。月户星窗，多少旧期约。相逢细语初心错。两行红泪尊前落。霞觞且共深深酌。恼乱春宵，翠被都闲却。","dynasty":"宋代","title":"醉落魄/一斛珠其三"}
{"author":"晏几道","content":"长相思，长相思。若问相思甚了期，除非相见时。长相思，长相思。欲把相思说似谁，浅情人不知。","dynasty":"宋代","tags":"宋词精选，相思","title":"长相思·长相思"}
{"author":"晏几道","content":"离多最是，东西流水，终解两相逢。浅情终似，行云无定，犹到梦魂中。可怜人意，薄于云水，佳会更难重。细想从来，断肠多处，不与今番同。","dynasty":"宋代","tags":"抒情，离别","title":"少年游·离多最是"}
{"author":"晏几道","content":"鸾孤月缺。两春惆怅音尘绝。如今若负当时节。信道欢缘，狂向衣襟结。若问相思何处歇。相逢便是相思彻。尽饶别后留心别。也待相逢。细把相思说。","dynasty":"宋代","title":"醉落魄"}
{"author":"晏几道","content":"坠雨已辞云，流水难归浦。遗恨几时休，心抵秋莲苦。忍泪不能歌，试托哀弦语。弦语愿相逢，知有相逢否。","dynasty":"宋代","tags":"离别，相思","title":"生查子·坠雨已辞云"}
{"author":"晏几道","content":"卧鸭池头小苑开。暄风吹尽北枝梅。柳长莎软路萦回。静避绿阴莺有意，漫随游骑絮多才。去年今日忆同来。","dynasty":"宋代","title":"浣溪沙"}
{"author":"晏几道","content":"心期昨夜寻思遍，犹负殷勤。齐斗堆金。难买丹诚一寸真。须知枕上尊前意，占得长春。寄语东邻。似此相看有几人。","dynasty":"宋代","title":"采桑子"}
{"author":"晏几道","content":"狂花顷刻香，晚蝶缠绵意。天与短因缘，聚散常容易。传唱入离声，恼乱双蛾翠。游子不堪闻，正是衷肠事。","dynasty":"宋代","title":"生查子"}
{"author":"晏几道","content":"二月春花厌落梅，仙源归路碧桃催。渭城丝雨劝离杯。欢意似云真薄倖，客鞭摇柳正多才。凤楼人待锦书来。","dynasty":"宋代","title":"浣溪沙"}
{"author":"晏几道","content":"晚妆长趁景阳钟，双娥着意浓。舞腰浮动绿云浓，樱桃半点红。怜美景，惜芳容，沉思暗记中。春寒帘幕几重重，杨花尽日风。","dynasty":"宋代","title":"阮郎归·晚妆长趁景阳钟"}
{"author":"晏几道","content":"蕙心堪怨。也逐春风转。丹杏墙东当日见。幽会绿窗题遍。眼中前事分明。可怜如梦难凭。都把旧时薄幸，只消今日无情。","dynasty":"宋代","title":"清平乐"}
{"author":"晏几道","content":"芳年正是香英嫩。天与娇波长入鬓。蕊珠宫里旧承恩，夜拂银屏朝把镜。云情去住终难信。花意有无休更问。醉中同尽一杯欢，归后各成孤枕恨。","dynasty":"宋代","title":"玉楼春"}
{"author":"晏几道","content":"长亭晚送，都似绿窗前日梦。小字还家，恰应红灯昨夜花。良时易过，半镜流年春欲破。往事难忘，一枕高楼到夕阳。","dynasty":"宋代","title":"减字木兰花·长亭晚送"}
{"author":"晏几道","content":"粉痕闲印玉尖纤。啼红傍晚奁。旧寒新暖尚相兼。梅疏待雪添。春冉冉，恨恹恹。章台对卷帘。个人鞭影弄凉蟾。楼前侧帽檐。","dynasty":"宋代","title":"阮郎归"}
{"author":"晏几道","content":"危楼静锁，窗中远岫，门外垂杨。珠帘不禁春风度，解偷送余香。眠思梦想，不如双燕，得到兰房，别来只是，凭高泪眼，感旧离肠。","dynasty":"宋代","title":"喜团圆"}
{"author":"晏几道","content":"小梅风韵最妖娆。开处雪初消。南枝欲附春信，长恨陇人遥。闲记忆，旧江皋。路迢迢。暗香浮动，疏影横斜，几处溪桥。","dynasty":"宋代","tags":"咏物，梅花，离别，相思","title":"诉衷情·小梅风韵最妖娆"}
{"author":"晏几道","content":"身外闲愁空满，眼中欢事常稀。明年应赋送君诗。细从今夜数，相会几多时。浅酒欲邀谁劝，深情惟有君知。东溪春近好同归。柳垂江上影，梅谢雪中枝。","dynasty":"宋代","tags":"感叹，人生","title":"临江仙·身外闲愁空满"}
{"author":"晏几道","content":"手拈香笺忆小莲欲将遗恨倩谁传归来独卧逍遥夜梦里相逢酩酊天花易落，月难圆只应花月似欢缘秦筝算有心情在试写离声入旧弦","dynasty":"宋代","title":"鹧鸪天·手拈香笺忆小莲"}
{"author":"晏几道","content":"官身几日闲，世事何时足。君貌不常红，我鬓无重绿。榴花满盏香，金缕多情曲。且尽眼中欢，莫叹时光促。","dynasty":"宋代","tags":"抒情，怀才不遇，感慨，生活","title":"生查子·官身几日闲"}
{"author":"晏几道","content":"关山魂梦长，鱼雁音尘少。两鬓可怜青，只为相思老。归梦碧纱窗，说与人人道。真个别离难，不似相逢好。","dynasty":"宋代","tags":"怀旧，思念","title":"生查子·关山魂梦长"}
{"author":"晏几道","content":"守得莲开结伴游，约开萍叶上兰舟。来时浦口云随棹，采罢江边月满楼。花不语，水空流，年年拚得为花愁。明朝万一西风动，争向朱颜不耐秋。","dynasty":"宋代","tags":"荷花，女子，惜花，惜春","title":"鹧鸪天·守得莲开结伴游"}
{"author":"晏几道","content":"街南绿树春饶絮，雪满游春路。树头花艳杂娇云，树底人家朱户。北楼闲上，疏帘高卷，直见街南树。阑干倚尽犹慵去，几度黄昏雨。晚春盘马踏青苔，曾傍绿荫深驻。落花犹在，香屏空掩，人面知何处？","dynasty":"宋代","tags":"春天，写景，惜别","title":"御街行·街南绿树春饶絮"}
{"author":"晏几道","content":"柳下笙歌庭院，花间姊妹秋千。记得春楼当日事，写向红窗夜月前。凭谁寄小莲。绛蜡等闲陪泪，吴蚕到了缠绵。绿鬓能供多少恨，未肯无情比断弦。今年老去年。","dynasty":"宋代","tags":"追忆，生活，怀念，歌女","title":"破阵子·柳下笙歌庭院"}
{"author":"晏几道","content":"小绿间长红，露蕊烟丛。花开花落昔年同。惟恨花前携手处，往事成空。山远水重重，一笑难逢。已拚长在别离中。霜鬓知他从此去，几度春风。","dynasty":"宋代","tags":"春天，女子，离别，伤怀，愁绪","title":"浪淘沙·小绿间长红"}
{"author":"晏几道","content":"黄菊开时伤聚散。曾记花前，共说深深愿。重见金英人未见。相思一夜天涯远。罗带同心闲结遍。带易成双，人恨成双晚。欲写彩笺书别怨。泪痕早已先书满。","dynasty":"宋代","tags":"菊花，离别，相思","title":"蝶恋花·黄菊开时伤聚散"}
{"author":"晏几道","content":"曲阑干外天如水。昨夜还曾倚。初将明月比佳期。长向月圆时候、望人归。罗衣著破前香在。旧意谁教改。一春离恨懒调弦。犹有两行闲泪、宝筝前。","dynasty":"宋代","tags":"女子，月夜，怀人","title":"虞美人·曲阑干外天如水"}
{"author":"晏几道","content":"秋千院落重帘暮，彩笔闲来题绣户。墙头丹杏雨余花，门外绿杨风后絮。朝云信断知何处？应作襄王春梦去。紫骝认得旧游踪，嘶过画桥东畔路。","dynasty":"宋代","tags":"恋情","title":"木兰花·秋千院落重帘暮"}
{"author":"晏几道","content":"东风又作无情计，艳粉娇红吹满地。碧楼帘影不遮愁，还似去年今日意。谁知错管春残事，到处登临曾费泪。此时金盏直须深，看尽落花能几醉！","dynasty":"宋代","tags":"花落，春残，伤感","title":"玉楼春·东风又作无情计"}
{"author":"晏几道","content":"当日佳期鹊误传。至今犹作断肠仙。桥成汉渚星波外，人在鸾歌凤舞前。欢尽夜，别经年。别多欢少奈何天。情知此会无长计，咫尺凉蟾亦未圆。","dynasty":"宋代","tags":"七夕节，神话，故事，伤怀","title":"鹧鸪天·当日佳期鹊误传"}
{"author":"晏几道","content":"小玉楼中月上时，夜来惟许月华知。重帘有意藏私语，双烛无端恼暗期。伤别易，恨欢迟，归来何处验相思。沈郎春雪愁消臂，谢女香膏懒画眉。","dynasty":"宋代","title":"鹧鸪天·小玉楼中月上时"}
{"author":"晏几道","content":"彩袖殷勤捧玉锺。当年拼却醉颜红。舞低杨柳楼心月，歌尽桃花扇影风。从别後，忆相逢。几回魂梦与君同。今宵剩把银釭照，犹恐相逢是梦中。","dynasty":"宋代","title":"鹧鸪天·彩袖殷勤捧玉锺"}
{"author":"晏几道","content":"眼约也应虚，昨夜归来凤枕孤。且据如今情分里，相于。只恐多时不似初。深意托双鱼。小剪蛮笺细字书。更把此情重问得，何如。共结因缘久远无。","dynasty":"宋代","tags":"写人，女子，爱情","title":"南乡子·眼约也应虚"}
{"author":"晏几道","content":"红窗碧玉新名旧，犹绾双螺。一寸秋波。千斛明珠觉未多。小来竹马同游客，惯听清歌。今日蹉跎。恼乱工夫晕翠蛾。","dynasty":"宋代","title":"采桑子"}
{"author":"晏几道","content":"一醉醒来春又残，野棠梨雨泪阑干。玉笙声里鸾空怨，罗幕香中燕未还。终易散，且长闲，莫教离恨损朱颜。谁堪共展鸳鸯锦，同过西楼此夜寒。","dynasty":"宋代","title":"鹧鸪天其二"}
{"author":"晏几道","content":"离鸾照罢尘生镜。几点吴霜侵绿鬓。琵琶弦上语无凭，豆蔻梢头春有信。相思拚损朱颜尽。天若多情终欲问。雪窗休记夜来寒，桂酒已消人去恨。","dynasty":"宋代","title":"玉楼春"}
{"author":"晏几道","content":"旖旎仙花解语，轻盈春柳能眠。玉楼深处绮窗前。梦回芳草夜，歌罢落梅天。沈水浓熏绣被。流霞浅酌金船。绿娇红小正堪怜。莫如云易散，须似月频圆。","dynasty":"宋代","title":"临江仙"}
{"author":"晏几道","content":"雕梁燕去，裁诗寄远，庭院旧风流。黄花醉了，碧梧题罢，闲卧对高秋。繁云破后，分明素月，凉影挂金钩。有人凝淡倚西楼。新样两眉愁。","dynasty":"宋代","title":"少年游"}
{"author":"晏几道","content":"小梅风韵最妖娆。开处雪初消。南枝欲附春信，长恨陇人遥。闲记忆，旧江皋。路迢迢。暗香浮动，疏影横斜，几处溪桥。","dynasty":"宋代","tags":"咏物，梅花，离别，相思","title":"诉衷情·小梅风韵最妖娆"}
{"author":"晏几道","content":"净揩妆脸浅匀眉。衫子素梅儿。苦无心绪梳洗，闲淡也相宜。云态度，柳腰肢。入相思。夜来月底，今日尊前，未当佳期。","dynasty":"宋代","title":"诉衷情"}
{"author":"晏几道","content":"晚绿寒红。芳意匆匆。惜年华、今与谁同。碧云零落，数字征鸿。看渚莲凋，宫扇旧，怨秋风。流波坠叶，佳期何在，想天教、离恨无穷。试将前事，闲倚梧桐。有消魂处，明月夜，粉屏空。","dynasty":"宋代","title":"行香子"}
{"author":"晏几道","content":"小亭初报一枝梅，惹起江南归兴。遥想玉溪风景，水漾横斜影。异香直到醉乡中，醉后还因香醒。好是玉容相并。人与花争莹。","dynasty":"宋代","title":"胡捣练"}
{"author":"晏几道","content":"莺来燕去，宋玉墙东路。草草幽欢能几度，便有系人心处。碧天秋月无端，别来长照关山。一点恹恹谁会，依前凭暖阑干。","dynasty":"宋代","title":"清平乐·莺来燕去"}
{"author":"晏几道","content":"清歌学得秦娥似。金屋瑶台知姓字。可怜春恨一生心，长带粉痕双袖泪。从来懒话低眉事。今日新声谁会意。坐中应有赏音人，试问回肠曾断未。","dynasty":"宋代","title":"玉楼春"}
{"author":"晏几道","content":"湘妃浦口莲开尽，昨夜红稀。懒过前溪，闲舣扁舟看雁飞。去年谢女池边醉，晚雨霏微。记得归时，旋折新荷盖舞衣。","dynasty":"宋代","title":"采桑子·湘妃浦口莲开尽"}
{"author":"晏几道","content":"寒催酒醒。晓陌飞霜定。背照画帘残烛影。斜月光中人静。锦衣才子西征。万重云水初程。翠黛倚门相送，莺肠断处难声。","dynasty":"宋代","title":"清平乐"}
{"author":"晏几道","content":"长因蕙草记罗裙，绿腰沉水熏。栏干曲处人静，曾共倚黄昏。风有韵，月无痕，暗消魂。拟将幽恨，试写残花，寄与朝云。","dynasty":"宋代","title":"诉衷情·长因蕙草记罗裙"}
{"author":"晏几道","content":"波纹碧皱。曲水清明后。折得疏梅香满袖。暗喜春红依旧。归来紫陌东头。金钗换酒消愁。柳影深深细路，花梢小小层楼。","dynasty":"宋代","title":"清平乐"}
{"author":"晏几道","content":"来时杨柳东桥路，曲中暗有相期处。明月好因缘，欲圆还未圆。却寻芳草去，画扇遮微雨。飞絮莫无情，闲花应笑人。","dynasty":"宋代","title":"菩萨蛮·来时杨柳东桥路"}
{"author":"晏几道","content":"留人不住，醉解兰舟去。一棹碧涛春水路，过尽晓莺啼处。渡头杨柳青青，枝枝叶叶离情。此后锦书休寄，画楼云雨无凭。","dynasty":"宋代","tags":"宋词三百首，离别，柳树，分手","title":"清平乐·留人不住"}
{"author":"晏几道","content":"晚绿寒红。芳意匆匆。惜年华、今与谁同。碧云零落，数字征鸿。看渚莲凋，宫扇旧，怨秋风。流波坠叶，佳期何在，想天教、离恨无穷。试将前事，闲倚梧桐。有消魂处，明月夜，粉屏空。","dynasty":"宋代","title":"行香子"}
{"author":"晏几道","content":"倚天楼殿，升平风月，彩仗春移。莺丝凤竹，长生调里，迎得翠舆归。雕鞍游罢，何处还有心期。浓熏翠被，深停画烛，人约月西时。","dynasty":"宋代","title":"庆春时"}
{"author":"晏几道","content":"梦入江南烟水路，行尽江南，不与离人遇。睡里消魂无说处，觉来惆怅消魂误。欲尽此情书尺素，浮雁沉鱼，终了无凭据。却倚缓弦歌别绪，断肠移破秦筝柱。","dynasty":"宋代","tags":"宋词精选，闺怨，叙梦，相思","title":"蝶恋花·梦入江南烟水路"}
{"author":"晏几道","content":"念奴初唱离亭宴。会作离声勾别怨。当时垂泪忆西楼，湿尽罗衣歌未遍。难逢最是身强健。无定莫如人聚散。已拚归袖醉相扶，更恼香珍重劝。","dynasty":"宋代","title":"木兰花"}
{"author":"晏几道","content":"高阁对横塘。新燕年光。柳花残梦隔潇湘。绿浦归帆看不见，还是斜阳。一笑解愁肠，人会娥妆。藕丝衫袖郁金香。曳雪牵云留客醉，且伴春狂。","dynasty":"宋代","title":"浪淘沙"}
{"author":"晏几道","content":"花前独占春风早，长爱江梅。秀艳清杯。芳意先愁凤管催。寻香已闲人后，此恨难裁。更晚须来。却恐初开胜未开。","dynasty":"宋代","title":"采桑子"}
{"author":"晏几道","content":"十里楼台倚翠微。百花深处杜鹃啼。殷勤自与行人语，不似流莺取次飞。惊梦觉，弄晴时。声声只道不如归。天涯岂是无归意，争奈归期未可期。","dynasty":"宋代","tags":"春天，羁旅，写鸟","title":"鹧鸪天·十里楼台倚翠微"}
{"author":"晏几道","content":"采莲舟上，夜来陡觉，十分秋意。懊恼寒花暂时香，与情浅、人相似。玉蕊歌清招晚醉。恋小桥风细。水湿红裙酒初消，又记得、南溪事。","dynasty":"宋代","title":"留春令"}
{"author":"晏几道","content":"柳下笙歌庭院，花间姊妹秋千。记得春楼当日事，写向红窗夜月前。凭谁寄小莲。绛蜡等闲陪泪，吴蚕到了缠绵。绿鬓能供多少恨，未肯无情比断弦。今年老去年。","dynasty":"宋代","tags":"追忆，生活，怀念，歌女","title":"破阵子·柳下笙歌庭院"}
{"author":"晏几道","content":"二月和风到碧城。万条千缕绿相迎。舞烟眠雨过清明。妆镜巧眉偷叶样，歌楼妍曲借枝名。晚秋霜霰莫无情。","dynasty":"宋代","tags":"咏物，柳树，同情，女子","title":"浣溪沙·二月和风到碧城"}
{"author":"晏几道","content":"秋来更觉消魂苦，小字还稀。坐想行思。怎得相看似旧时。南楼把手凭肩处，风月应知。别后除非。梦里时时得见伊。","dynasty":"宋代","title":"采桑子"}
{"author":"晏几道","content":"西楼月下当时见，泪粉偷匀。歌罢还颦。恨隔炉烟看未真。别来楼外垂杨缕，几换青春。倦客红尘。长记楼中粉泪人。","dynasty":"宋代","tags":"写人，同情，相思","title":"采桑子·西楼月下当时见"}
{"author":"晏几道","content":"碧落秋风吹玉树。翠节红旌，晚过银河路。休笑星机停弄杼。凤帏已在云深处。楼上金针穿绣缕。谁管天边，隔岁分飞苦。试等夜阑寻别绪。泪痕千点罗衣露。","dynasty":"宋代","title":"蝶恋花"}
{"author":"晏几道","content":"当日佳期鹊误传。至今犹作断肠仙。桥成汉渚星波外，人在鸾歌凤舞前。欢尽夜，别经年。别多欢少奈何天。情知此会无长计，咫尺凉蟾亦未圆。","dynasty":"宋代","tags":"七夕节，神话，故事，伤怀","title":"鹧鸪天·当日佳期鹊误传"}
{"author":"晏几道","content":"家近旗亭酒易酤。花时长得醉工夫。伴人歌笑懒妆梳。户外绿杨春系马，床前红烛夜呼卢。相逢还解有情无。","dynasty":"宋代","title":"浣溪沙"}
{"author":"晏几道","content":"个人轻似低飞燕，春来绮陌时相见。堪恨两横波，恼人情绪多。长留青鬓住，莫放红颜去。占取艳阳天，且教伊少年。","dynasty":"宋代","title":"菩萨蛮·个人轻似低飞燕"}
{"author":"晏几道","content":"寒催酒醒。晓陌飞霜定。背照画帘残烛影。斜月光中人静。锦衣才子西征。万重云水初程。翠黛倚门相送，莺肠断处难声。","dynasty":"宋代","title":"清平乐"}
{"author":"晏几道","content":"别来长忆西楼事结遍兰襟遗恨重寻弦断相如绿绮琴何时一枕逍遥夜细话初心若问如今也似当时著意深","dynasty":"宋代","title":"采桑子·别来长忆西楼事"}
{"author":"晏几道","content":"白莲池上当时月，今夜重圆。曲水兰船。忆伴飞琼看月眠。黄花绿酒分携后，泪湿吟笺。旧事年年。时节南湖又采莲。","dynasty":"宋代","title":"采桑子"}
{"author":"晏几道","content":"来时红日弄窗纱，春红入睡霞。去时庭树欲栖鸦。香屏掩月斜。收翠羽，整妆华，青骊信又差。玉笙犹恋碧桃花，今宵未忆家。","dynasty":"宋代","title":"阮郎归·来时红日弄窗纱"}
{"author":"晏几道","content":"雕梁燕去，裁诗寄远，庭院旧风流。黄花醉了，碧梧题罢，闲卧对高秋。繁云破后，分明素月，凉影挂金钩。有人凝淡倚西楼。新样两眉愁。","dynasty":"宋代","title":"少年游"}
{"author":"晏几道","content":"南苑垂鞭路冷，西楼把袂人稀。庭花犹有鬓边枝。且插残红自醉。画幕凉催燕去，香屏晓放云归。依前青枕梦回时。试问闲愁有几。","dynasty":"宋代","title":"西江月"}
{"author":"晏几道","content":"莺来燕去。宋玉墙东路。草草幽欢能几度。便有系人心处。碧天秋月无端。别来长照关山。一点恹恹谁会，依前凭暖阑干。","dynasty":"宋代","title":"清平乐"}
{"author":"晏几道","content":"雕鞍好为莺花住。占取东城南陌路。尽教春思乱如云，莫管世情轻似絮。古来多被虚名误。宁负虚名身莫负。劝君频入醉乡来，此是无愁无恨处。","dynasty":"宋代","tags":"惜春","title":"玉楼春·雕鞍好为莺花住"}
{"author":"晏几道","content":"都人离恨满歌筵。清唱倚危弦。星屏别后千里，更见是何年。骢骑稳。绣衣鲜，欲朝天。北人欢笑，南国悲凉，迎送金鞭。","dynasty":"宋代","title":"诉衷情"}
{"author":"晏几道","content":"莺来燕去，宋玉墙东路。草草幽欢能几度，便有系人心处。碧天秋月无端，别来长照关山。一点恹恹谁会，依前凭暖阑干。","dynasty":"宋代","title":"清平乐·莺来燕去"}
{"author":"晏几道","content":"小蕊受春风。日日宫花花树中。恰向柳绵撩乱处，相逢。笑靥旁边心字浓。归路草茸茸。家在秦楼更近东。醒去醉来无限事，谁同。说著西池满面红。","dynasty":"宋代","title":"南乡子"}
{"author":"晏几道","content":"昭华凤管知名久，长闭帘栊。闻道春慵，方倚庭花晕脸红。可怜金谷无人后，此会相逢。三弄临风，送得当筵玉盏空。","dynasty":"宋代","title":"采桑子·昭华凤管知名久"}
{"author":"晏几道","content":"卧鸭池头小苑开。暄风吹尽北枝梅。柳长莎软路萦回。静避绿阴莺有意，漫随游骑絮多才。去年今日忆同来。","dynasty":"宋代","title":"浣溪沙"}
{"author":"晏几道","content":"相逢欲话相思苦，浅情肯信相思否。还恐漫相思，浅情人不知。忆曾携手处，月满窗前路。长到月来时，不眠犹待伊。","dynasty":"宋代","title":"菩萨蛮·相逢欲话相思苦"}
{"author":"晏几道","content":"一分残酒霞，两点愁蛾晕。罗幕夜犹寒，玉枕春先困。心情翦彩慵，时节烧灯近。见少别离多，还有人堪恨。","dynasty":"宋代","title":"生查子"}
{"author":"晏几道","content":"宿雨收尘，朝霞破暝。风光暗许花期定。玉人呵手试妆时，粉香帘幕阴阴静。斜雁朱弦，孤鸾绿镜。伤春误了寻芳兴。去年今日杏墙西，啼莺唤得闲愁醒。","dynasty":"宋代","title":"踏莎行"}
{"author":"晏几道","content":"离多最是，东西流水，终解两相逢。浅情终似，行云无定，犹到梦魂中。可怜人意，薄于云水，佳会更难重。细想从来，断肠多处，不与今番同。","dynasty":"宋代","tags":"抒情，离别","title":"少年游·离多最是"}
{"author":"晏几道","content":"长因蕙草记罗裙。绿腰沈水熏。阑干曲处人静，曾共倚黄昏。风有韵，月无痕。暗消魂。拟将幽恨，试写残花，寄与朝云。","dynasty":"宋代","title":"诉衷情"}
{"author":"晏几道","content":"春残雨过，绿暗东池道。玉艳藏羞媚赪笑。记当时、已恨飞镜欢疏，那至此，仍苦题花信少。连环情未已，物是人非，月下疏梅似伊好。淡秀色，暗寒香，粲若春容，何心愿、闲花凡草。但莫使、情随岁华迁，便杳隔秦源，也须能到。","dynasty":"宋代","title":"洞仙歌"}
{"author":"晏几道","content":"新月又如眉。长笛谁教月下吹。楼倚暮云初见雁，南飞。漫道行人雁后归。意欲梦佳期。梦里关山路不知。却待短书来破恨，应迟。还是凉生玉枕时。","dynasty":"宋代","tags":"离思，怀人，惆怅","title":"南乡子·新月又如眉"}
{"author":"晏几道","content":"梦後楼台高锁，酒醒帘幕低垂。去年春恨却来时。落花人独立，微雨燕双飞。记得小苹初见，两重心字罗衣。琵琶弦上说相思。当时明月在，曾照彩云归。","dynasty":"宋代","title":"临江仙·梦後楼台高锁"}
{"author":"晏几道","content":"留人不住，醉解兰舟去。一棹碧涛春水路，过尽晓莺啼处。渡头杨柳青青，枝枝叶叶离情。此后锦书休寄，画楼云雨无凭。","dynasty":"宋代","tags":"宋词三百首，离别，柳树，分手","title":"清平乐·留人不住"}
{"author":"晏几道","content":"小春花信日边来，未上江楼先坼。今岁东君消息。还自南枝得。素衣染尽天香，玉酒添成国色。一自故溪疏隔。肠断长相忆。","dynasty":"宋代","title":"望仙楼"}
{"author":"晏几道","content":"疏梅月下歌金缕。忆共文君语。更谁情浅似春风。一夜满枝新绿、替残红。苹香已有莲开信。两桨佳期近。采莲时节定来无。醉后满身花影、倩人扶。","dynasty":"宋代","tags":"月夜，写人，饮酒","title":"虞美人·疏梅月下歌金缕"}
{"author":"晏几道","content":"长恨涉江遥，移近溪头住。闲荡木兰舟，误入双鸳浦。无端轻薄云，暗作廉纤雨。翠袖不胜寒，欲向荷花语。","dynasty":"宋代","title":"生查子"}
{"author":"晏几道","content":"鸾孤月缺。两春惆怅音尘绝。如今若负当时节。信道欢缘，狂向衣襟结。若问相思何处歇。相逢便是相思彻。尽饶别后留心别。也待相逢。细把相思说。","dynasty":"宋代","title":"醉落魄"}
{"author":"晏几道","content":"碧落秋风吹玉树，翠节红旌，晚过银河路。休笑星机停弄杼，凤帏已在云深处。楼上金针穿绣缕，谁管天边，隔岁分飞苦。试等夜阑寻别绪，泪痕千点罗衣露。","dynasty":"宋代","title":"蝶恋花·碧落秋风吹玉树"}
{"author":"晏几道","content":"双螺未学同心绾，已占歌名。月白风清。长倚昭华笛里声。知音敲尽朱颜改，寂寞时情。一曲离亭。借与青楼忍泪听。","dynasty":"宋代","title":"采桑子"}
{"author":"晏几道","content":"斑骓路与阳台近。前度无题初借问。暖风鞭袖尽闲垂，微月帘栊曾暗认。梅花未足凭芳信。弦语岂堪传素恨。翠眉饶似远山长，寄与此愁颦不尽。","dynasty":"宋代","title":"玉楼春"}
{"author":"晏几道","content":"题破香笺小砑红。诗篇多寄旧相逢。西楼酒面垂垂雪，南苑春衫细细风。花不尽，柳无穷。别来欢事少人同。凭谁问取归云信，今在巫山第几峰。","dynasty":"宋代","tags":"抒情，惆怅","title":"鹧鸪天·题破香笺小砑红"}
{"author":"晏几道","content":"长杨辇路。绿满当年携手处。试逐春风。重到宫花花树中。芳菲绕遍。今日不如前日健。酒罢凄凉。新恨犹添旧恨长。","dynasty":"宋代","title":"减字木兰花"}
{"author":"晏几道","content":"金剪刀头芳意动，彩蕊开时，不怕朝寒重。晴雪半消花□□，晓妆呵尽香酥冻。十二楼中双翠凤，缥缈歌声，记得江南弄。醉舞春风谁可共，秦云已有鸳屏梦。","dynasty":"宋代","title":"蝶恋花·金剪刀头芳意动"}
{"author":"晏几道","content":"槛花稀，池草遍。冷落吹笙庭院。人去日，燕西飞。燕归人未归。数书期，寻梦意。弹指一年春事。新怅望，旧悲凉。不堪红日长。","dynasty":"宋代","title":"更漏子"}
{"author":"晏几道","content":"愁黛颦成月浅，啼妆印得花残。只消鸳枕夜来闲。晓镜心情便懒。醉帽檐头风细。征衫袖口香寒。绿江春水寄书难。携手佳期又晚。","dynasty":"宋代","title":"西江月"}
{"author":"晏几道","content":"昭华凤管知名久，长闭帘栊。闻道春慵，方倚庭花晕脸红。可怜金谷无人后，此会相逢。三弄临风，送得当筵玉盏空。","dynasty":"宋代","title":"采桑子·昭华凤管知名久"}
{"author":"晏几道","content":"九日黄花如有意，依旧满珍丛。谁似龙山秋兴浓。吹帽落西风。年年岁岁登高节，欢事旋成空。几处佳人此会同。今在泪痕中。","dynasty":"宋代","title":"武陵春"}
{"author":"晏几道","content":"凭觞静忆去年秋，桐落故溪头。诗成自写红叶，和恨寄东流。人脉脉，水悠悠。几多愁。雁书不到，蝶梦无凭，漫倚高楼。","dynasty":"宋代","tags":"秋天，孤独，相思","title":"诉衷情·凭觞静忆去年秋"}
{"author":"晏几道","content":"玉真难唱朱帘静，忆在双莲池上听。百分蕉叶醉如泥，却向断肠声里醒。夜凉水月铺明镜，更看娇花闲弄影。曲终人意似流波，休问心期何处定。","dynasty":"宋代","title":"木兰花"}
{"author":"晏几道","content":"红窗碧玉新名旧，犹绾双螺。一寸秋波，千斛明珠觉未多。小来竹马同游客，惯听清歌。今日蹉跎，恼乱工夫晕翠蛾。","dynasty":"宋代","title":"采桑子·红窗碧玉新名旧"}
{"author":"晏几道","content":"绿遍西池。梅子青时。尽无端、尽日东风恶，更霏微细雨，恼人离恨，满路春泥。应是行云归路，有闲泪、洒相思。想旗亭、望断黄昏月，又依前误了，红笺香信，翠袖欢期。","dynasty":"宋代","title":"好女儿"}
{"author":"晏几道","content":"碧水东流，漫题凉叶津头寄。谢娘春意。临水颦双翠。日日骊歌，空费行人泪。成何计。未如浓醉。闲掩红楼睡。","dynasty":"宋代","title":"点绛唇"}
{"author":"晏几道","content":"千花百草。送得春归了。拾蕊人稀红渐少。叶底杏青梅小。小琼闲抱琵琶。雪香微透轻纱。正好一枝娇艳，当筵独占韶华。","dynasty":"宋代","tags":"赞美，歌女","title":"清平乐·千花百草"}
{"author":"晏几道","content":"轻匀两脸花，淡扫双眉柳。会写锦笺时，学弄朱弦后。今春玉钏宽，昨夜罗裙皱。无计奈情何，且醉金杯酒。","dynasty":"宋代","tags":"写人，歌女","title":"生查子·轻匀两脸花"}
{"author":"晏几道","content":"春云绿处。又见归鸿去。侧帽风前花满路。冶叶倡条情绪。红楼桂酒新开。曾携翠袖同来。醉弄影娥池水，短箫吹落残梅。","dynasty":"宋代","title":"清平乐"}
{"author":"晏几道","content":"粉痕闲印玉尖纤。啼红傍晚奁。旧寒新暖尚相兼。梅疏待雪添。春冉冉，恨恹恹。章台对卷帘。个人鞭影弄凉蟾。楼前侧帽檐。","dynasty":"宋代","title":"阮郎归"}
{"author":"晏几道","content":"绿勾阑畔，黄昏淡月，携手对残红。纱窗影里，朦腾春睡，繁杏小屏风。须愁别后，天高海阔，何处更相逢。幸有花前，一杯芳酒，欢计莫匆匆。","dynasty":"宋代","title":"少年游"}
{"author":"晏几道","content":"一楼宫妆簇彩舟，碧罗团扇自障羞。水仙人在镜中游。腰自细来多态度，脸因红处转风流。年年相遇绿江头。","dynasty":"宋代","title":"浣溪沙"}
{"author":"晏几道","content":"春风不负年年信，长趁花期。小锦堂西。红杏初开第一枝。碧箫度曲留人醉，昨夜归迟。短恨凭谁。莺语殷勤月落时。","dynasty":"宋代","title":"采桑子"}
{"author":"晏几道","content":"何处别时难。玉指偷将粉泪弹。记得来时楼上烛，初残。待得清霜满画阑。不惯独眠寒。自解罗衣衬枕檀。百媚也应愁不睡，更阑。恼乱心情半被闲。","dynasty":"宋代","title":"南乡子"}
{"author":"晏几道","content":"斗鸭池南夜不归。酒阑纨扇有新诗。云随碧玉歌声转，雪绕红琼舞袖回。今感旧，欲沾衣。可怜人似水东西。回头满眼凄凉事，秋月春风岂得知。","dynasty":"宋代","title":"鹧鸪天"}
{"author":"晏几道","content":"长亭晚送，都似绿窗前日梦。小字还家，恰应红灯昨夜花。良时易过，半镜流年春欲破。往事难忘，一枕高楼到夕阳。","dynasty":"宋代","title":"减字木兰花·长亭晚送"}
{"author":"晏几道","content":"红窗碧玉新名旧，犹绾双螺。一寸秋波，千斛明珠觉未多。小来竹马同游客，惯听清歌。今日蹉跎，恼乱工夫晕翠蛾。","dynasty":"宋代","title":"采桑子·红窗碧玉新名旧"}
{"author":"晏几道","content":"绿遍西池。梅子青时。尽无端、尽日东风恶，更霏微细雨，恼人离恨，满路春泥。应是行云归路，有闲泪、洒相思。想旗亭、望断黄昏月，又依前误了，红笺香信，翠袖欢期。","dynasty":"宋代","title":"好女儿"}
{"author":"晏几道","content":"二月和风到碧城。万条千缕绿相迎。舞烟眠雨过清明。妆镜巧眉偷叶样，歌楼妍曲借枝名。晚秋霜霰莫无情。","dynasty":"宋代","tags":"咏物，柳树，同情，女子","title":"浣溪沙·二月和风到碧城"}
{"author":"晏几道","content":"犊鼻生涯一酒墟，当年嗤笑欲何如。穷通不属儿曹意，自有真人爱子虚。","dynasty":"宋代","title":"题司马长卿画像"}
{"author":"晏几道","content":"宜春苑外楼堪倚，雪意方浓。雁影冥濛，正共银屏小景同。可无人解相思处，昨夜东风。梅蕊应红，知在谁家锦字中。","dynasty":"宋代","title":"采桑子·宜春苑外楼堪倚"}
{"author":"晏几道","content":"芳年正是香英嫩。天与娇波长入鬓。蕊珠宫里旧承恩，夜拂银屏朝把镜。云情去住终难信。花意有无休更问。醉中同尽一杯欢，归后各成孤枕恨。","dynasty":"宋代","title":"玉楼春"}
{"author":"晏几道","content":"露华高，风信远，宿醉画帘低卷。梳洗倦，冶游慵，绿窗春睡浓。彩条轻，金缕重，昨日小桥相送。芳草恨，落花愁，去年同倚楼。","dynasty":"宋代","title":"更漏子·露华高"}
{"author":"晏几道","content":"花前独占春风早，长爱江梅。秀艳清杯。芳意先愁凤管催。寻香已闲人后，此恨难裁。更晚须来。却恐初开胜未开。","dynasty":"宋代","title":"采桑子"}
{"author":"晏几道","content":"晓日迎长岁岁同，太平箫鼓间歌钟。云高未有前村雪，梅小初开昨夜风。罗幕翠，锦筵红，钗头罗胜写宜冬。从今屈指春期近，莫使金尊对月空。","dynasty":"宋代","title":"鹧鸪天·晓日迎长岁岁同"}
{"author":"晏几道","content":"二月春花厌落梅，仙源归路碧桃催。渭城丝雨劝离杯。欢意似云真薄倖，客鞭摇柳正多才。凤楼人待锦书来。","dynasty":"宋代","title":"浣溪沙"}
{"author":"晏几道","content":"蕙心堪怨。也逐春风转。丹杏墙东当日见。幽会绿窗题遍。眼中前事分明。可怜如梦难凭。都把旧时薄幸，只消今日无情。","dynasty":"宋代","title":"清平乐"}
{"author":"晏几道","content":"长亭晚送。都似绿窗前日梦。小字还家。恰应红灯昨夜花。良时易过。半镜流年春欲破。往事难忘。一枕高楼到夕阳。","dynasty":"宋代","title":"减字木兰花"}
{"author":"晏几道","content":"湖上西风，露花啼处秋香老。谢家春草，唱得清商好。笑倚兰舟，转尽新声了。烟波渺，暮云稀少，一点凉蟾小。","dynasty":"宋代","title":"点绛唇·湖上西风"}
{"author":"晏几道","content":"身外闲愁空满，眼中欢事常稀。明年应赋送君诗。细从今夜数，相会几多时。浅酒欲邀谁劝，深情惟有君知。东溪春近好同归。柳垂江上影，梅谢雪中枝。","dynasty":"宋代","tags":"感叹，人生","title":"临江仙·身外闲愁空满"}
{"author":"晏几道","content":"哀筝一弄湘江曲，声声写尽湘波绿。纤指十三弦，细将幽恨传。当筵秋水慢，玉柱斜飞雁。弹到断肠时，春山眉黛低。","dynasty":"宋代","tags":"写琴，音乐，写人，赞美","title":"菩萨蛮·哀筝一弄湘江曲"}
{"author":"晏几道","content":"淡水三年欢意，危弦几夜离情。晓霜红叶舞归程。客情今古道，秋梦短长亭。渌酒尊前清泪，阳关叠里离声。少陵诗思旧才名。云鸿相约处，烟雾九重城。","dynasty":"宋代","tags":"友人，抒情，离别，相思","title":"临江仙·淡水三年欢意"}
{"author":"晏几道","content":"千花百草。送得春归了。拾蕊人稀红渐少。叶底杏青梅小。小琼闲抱琵琶。雪香微透轻纱。正好一枝娇艳，当筵独占韶华。","dynasty":"宋代","tags":"赞美，歌女","title":"清平乐·千花百草"}
{"author":"晏几道","content":"手捻香笺忆小莲。欲将遗恨倩谁传。归来独卧逍遥夜，梦里相逢酩酊天。花易落，月难圆。只应花月似欢缘。秦筝算有心情在，试写离声入旧弦。","dynasty":"宋代","tags":"宋词精选，怀念，歌女","title":"鹧鸪天·手捻香笺忆小莲"}
{"author":"晏几道","content":"长恨涉江遥，移近溪头住。闲荡木兰舟，误入双鸳浦。无端轻薄云，暗作廉纤雨。翠袖不胜寒，欲向荷花语。","dynasty":"宋代","tags":"爱情，女子，感伤","title":"生查子·长恨涉江遥"}
{"author":"晏几道","content":"烟轻雨小。紫陌香尘少。谢客池塘生绿草。一夜红梅先老。旋题罗带新诗。重寻杨柳佳期。强半春寒去后，几番花信来时。","dynasty":"宋代","tags":"写景，伤春，惜别","title":"清平乐·烟轻雨小"}
{"author":"晏几道","content":"笑艳秋莲生绿浦。红脸青腰，旧识凌波女。照影弄妆娇欲语。西风岂是繁花主。可恨良辰天不与。才过斜阳，又是黄昏雨。朝落暮开空自许。竟无人解知心苦。","dynasty":"宋代","tags":"宋词精选，咏物，荷花，抒情","title":"蝶恋花·笑艳秋莲生绿浦"}
{"author":"晏几道","content":"闲弄筝弦懒系裙。铅华消尽见天真。眼波低处事还新。怅恨不逢如意酒。寻思难值有情人。可怜虚度琐窗春。","dynasty":"宋代","tags":"宋词精选，感叹，女子，人生","title":"浣溪沙·闲弄筝弦懒系裙"}
{"author":"晏几道","content":"雕鞍好为莺花住。占取东城南陌路。尽教春思乱如云，莫管世情轻似絮。古来多被虚名误。宁负虚名身莫负。劝君频入醉乡来，此是无愁无恨处。","dynasty":"宋代","tags":"惜春","title":"玉楼春·雕鞍好为莺花住"}
{"author":"晏几道","content":"金鞭美少年，去跃青骢马。牵系玉楼人，绣被春寒夜。消息未归来，寒食梨花谢。无处说相思，背面秋千下。","dynasty":"宋代","tags":"写景，怀人，相思","title":"生查子·金鞭美少年"}
{"author":"晏几道","content":"南苑吹花，西楼题叶，故园欢事重重。凭阑秋思，闲记旧相逢。几处歌云梦雨，可怜便、汉水西东。别来久，浅情未有，锦字系征鸿。年光还少味，开残槛菊，落尽溪桐。漫留得，尊前淡月西风。此恨谁堪共说，清愁付、绿酒杯中。佳期在，归时待把，香袖看啼红。","dynasty":"宋代","tags":"回忆，怀人，感伤，饮酒","title":"满庭芳·南苑吹花"}
{"author":"晏几道","content":"凭觞静忆去年秋，桐落故溪头。诗成自写红叶，和恨寄东流。人脉脉，水悠悠。几多愁。雁书不到，蝶梦无凭，漫倚高楼。","dynasty":"宋代","tags":"秋天，孤独，相思","title":"诉衷情·凭觞静忆去年秋"}
{"author":"晏几道","content":"九日悲秋不到心。凤城歌管有新音。风凋碧柳愁眉淡，露染黄花笑靥深。初见雁，已闻砧。绮罗丛里胜登临。须教月户纤纤玉，细捧霞觞滟滟金。","dynasty":"宋代","tags":"重阳节，登高，悲秋，怀人","title":"鹧鸪天·九日悲秋不到心"}
{"author":"晏几道","content":"二月春花厌落梅。仙源归路碧桃催。渭城丝雨劝离杯。欢意似云真薄幸，客鞭摇柳正多才，凤楼人待锦书来。","dynasty":"宋代","tags":"闺怨，离愁，思念","title":"浣溪沙·二月春花厌落梅"}
{"author":"晏几道","content":"池苑清阴欲就。还傍送春时候。眼中人去难欢偶。谁共一杯芳酒。朱阑碧砌皆如旧。记携手。有情不管别离久。情在相逢终有期。","dynasty":"宋代","tags":"秋天，离别，相思","title":"秋蕊香·池苑清阴欲就"}
{"author":"晏几道","content":"疏梅月下歌金缕。忆共文君语。更谁情浅似春风。一夜满枝新绿、替残红。苹香已有莲开信。两桨佳期近。采莲时节定来无。醉后满身花影、倩人扶。","dynasty":"宋代","tags":"月夜，写人，饮酒","title":"虞美人·疏梅月下歌金缕"}
{"author":"晏几道","content":"一醉醒来春又残。野棠梨雨泪阑干。玉笙声里鸾空怨，罗幕香中燕未还。终易散，且长闲。莫教离恨损朱颜。谁堪共展鸳鸯锦，同过西楼此夜寒。","dynasty":"宋代","tags":"写景，抒情，相思，哀愁","title":"鹧鸪天·一醉醒来春又残"}
{"author":"晏几道","content":"坠雨已辞云，流水难归浦。遗恨几时休，心抵秋莲苦。忍泪不能歌，试托哀弦语。弦语愿相逢，知有相逢否。","dynasty":"宋代","tags":"离别，相思","title":"生查子·坠雨已辞云"}
{"author":"晏几道","content":"花落未须悲。红蕊明年又满枝。惟有花间人别后，无期。水阔山长雁字迟。今日最相思。记得攀条话别离。共说春来春去事，多时。一点愁心入翠眉。","dynasty":"宋代","tags":"离别，相思","title":"南乡子·花落未须悲"}
{"author":"晏几道","content":"喜鹊桥成催凤驾。天为欢迟，乞与初凉夜。乞巧双蛾加意画。玉钩斜傍西南挂。分钿擘钗凉叶下。香袖凭肩，谁记当时话。路隔银河犹可借。世间离恨何年罢。","dynasty":"宋代","tags":"七夕节，神话，故事，伤怀","title":"蝶恋花·喜鹊桥成催凤驾"}
{"author":"晏几道","content":"落梅庭榭香，芳草池塘绿。春恨最关情，日过阑干曲。几时花里闲，看得花枝足。醉后莫思家，借取师师宿。","dynasty":"宋代","tags":"春天，写景，思乡","title":"生查子·落梅庭榭香"}
{"author":"晏几道","content":"长因蕙草记罗裙。绿腰沈水熏。阑干曲处人静，曾共倚黄昏。风有韵，月无痕。暗消魂。拟将幽恨，试写残花，寄与朝云。","dynasty":"宋代","title":"诉衷情"}
{"author":"晏几道","content":"金风玉露初凉夜，秋草窗前。浅醉闲眠。一枕江风梦不圆。长情短恨难凭寄，枉费红笺。试拂么弦。却恐琴心可暗传。","dynasty":"宋代","tags":"爱情，相思，愁绪","title":"采桑子·金风玉露初凉夜"}
{"author":"晏几道","content":"湿红笺纸回纹字。多少柔肠事。去年双燕欲归时。还是碧云千里、锦书迟。南楼风月长依旧。别恨无端有。倩谁横笛倚危阑。今夜落梅声里、怨关山。","dynasty":"宋代","tags":"女子，相思，惆怅","title":"虞美人·湿红笺纸回纹字"}
{"author":"晏几道","content":"年年此夕东城见，欢意匆匆。明日还重。却在楼台缥缈中。垂螺拂黛清歌女，曾唱相逢。秋月春风。醉枕香衾一岁同。","dynasty":"宋代","title":"采桑子"}
{"author":"晏几道","content":"梅蕊新妆桂叶眉。小莲风韵出瑶池。云随绿水歌声转，雪绕红绡舞袖垂。伤别易，恨欢迟。惜无红锦为裁诗。行人莫便消魂去，汉渚星桥尚有期。","dynasty":"宋代","tags":"写人，歌女，感伤","title":"鹧鸪天·梅蕊新妆桂叶眉"}
{"author":"晏几道","content":"二月和风到碧城。万条千缕绿相迎。舞烟眠雨过清明。妆镜巧眉偷叶样，歌楼妍曲借枝名。晚秋霜霰莫无情。","dynasty":"宋代","tags":"咏物，柳树，同情，女子","title":"浣溪沙·二月和风到碧城"}
{"author":"晏几道","content":"初心已恨花期晚。别后相思长在眼。兰衾犹有旧时香，每到梦回珠泪满。多应不信人肠断。几夜夜寒谁共暖。欲将恩爱结来生，只恐来生缘又短。","dynasty":"宋代","title":"木兰花"}
{"author":"晏几道","content":"风帘向晓寒成阵。来报东风消息近。试从梅蒂紫边寻，更绕柳枝柔处问。来迟不是春无信。开晚却疑花有恨。又应添得几分愁，二十五弦弹未尽。","dynasty":"宋代","tags":"写风，迎春，盼春，感伤","title":"木兰花·风帘向晓寒成阵"}
{"author":"晏几道","content":"碧草池塘春又晚。小叶风娇，尚学娥妆浅。双燕来时还念远。珠帘绣户杨花满。绿柱频移弦易断。细看秦筝，正似人情短。一曲啼乌心绪乱。红颜暗与流年换。","dynasty":"宋代","title":"蝶恋花"}
{"author":"晏几道","content":"庭花香信尚浅，最玉楼先暖。梦觉春衾，江南依旧远。回纹锦字暗剪，谩寄与、也应归晚。要问相思，天涯犹自短。","dynasty":"宋代","tags":"春天，妇女，相思","title":"清商怨·庭花香信尚浅"}
{"author":"晏几道","content":"烟柳长堤知几曲，一曲一魂消。秋水无情天共遥。愁送木兰桡。熏香绣被心情懒，期信转迢迢。记得来时倚画桥。红泪满鲛绡。","dynasty":"宋代","title":"武陵春"}
{"author":"晏几道","content":"陌上濛濛残絮飞。杜鹃花里杜鹃啼。年年底事不归去，怨月愁烟长为谁。梅雨细，晓风微。倚楼人听欲沾衣。故园三度群花谢，曼倩天涯犹未归。","dynasty":"宋代","title":"鹧鸪天"}
{"author":"晏几道","content":"出墙花，当路柳。借问芳心谁有。红解笑，绿能颦。千般恼乱春。北来人，南去客。朝暮等闲攀折。怜晚芳，惜残阳。情知枉断肠。","dynasty":"宋代","tags":"写花，写人","title":"更漏子·出墙花"}
{"author":"晏几道","content":"绿阴春尽，飞絮绕香阁。晚来翠眉宫样，巧把远山学。一寸狂心未说，已向横波觉。画帘遮匝，新翻曲妙，暗许闲人带偷掐。前度书多隐语，意浅愁难答。昨夜诗有回文，韵险还慵押。都待笙歌散了，记取来时霎。不消红蜡，闲云归后，月在庭花旧栏角。(栏角一作：阑)","dynasty":"宋代","tags":"写人，女子，爱情","title":"六幺令·绿阴春尽"}
{"author":"晏几道","content":"绿柳藏乌静掩关。鸭炉香细琐窗闲。那回分袂月初残。惜别漫成良夜醉，解愁时有翠笺还。欲寻双叶寄情难。","dynasty":"宋代","tags":"柳树，离别","title":"浣溪沙·绿柳藏乌静掩关"}
{"author":"晏几道","content":"题破香笺小砑红。诗篇多寄旧相逢。西楼酒面垂垂雪，南苑春衫细细风。花不尽，柳无穷。别来欢事少人同。凭谁问取归云信，今在巫山第几峰。","dynasty":"宋代","tags":"抒情，惆怅","title":"鹧鸪天·题破香笺小砑红"}
{"author":"晏几道","content":"长爱碧阑干影，芙蓉秋水开时。脸红凝露学娇啼。霞觞熏冷艳，云髻袅纤枝。烟雨依前时候，霜丛如旧芳菲。与谁同醉采香归。去年花下客，今似蝶分飞。","dynasty":"宋代","tags":"咏物，荷花，赞美，抒情","title":"临江仙·长爱碧阑干影"}
{"author":"晏几道","content":"画屏天畔，梦回依约，十洲云水。手捻红笺寄人书，写无限伤春事。别浦高楼曾漫倚。对江南千里。楼下分流水声中，有当日凭高泪。","dynasty":"宋代","tags":"女子，伤春，怀人","title":"留春令"}
{"author":"晏几道","content":"花阴月，柳梢莺。近清明。长恨去年今夜雨，洒离亭。枕上怀远诗成。红笺纸、小砑吴绫。寄与征人教念远，莫无情。","dynasty":"宋代","tags":"离别，相思，爱情","title":"愁倚阑令·花阴月"}
{"author":"晏几道","content":"小梅风韵最妖娆。开处雪初消。南枝欲附春信，长恨陇人遥。闲记忆，旧江皋。路迢迢。暗香浮动，疏影横斜，几处溪桥。","dynasty":"宋代","tags":"咏物，梅花，离别，相思","title":"诉衷情·小梅风韵最妖娆"}
{"author":"晏几道","content":"留春不住。恰似年光无味处。满眼飞英。弹指东风太浅情。筝弦未稳。学得新声难破恨。转枕花前。且占香红一夜眠。","dynasty":"宋代","tags":"惜春，感叹，时光","title":"减字木兰花·留春不住"}
{"author":"晏几道","content":"斑骓路与阳台近。前度无题初借问。暖风鞭袖尽闲垂，微月帘栊曾暗认。梅花未足凭芳信。弦语岂堪传素恨。翠眉饶似远山长，寄与此愁颦不尽。","dynasty":"宋代","title":"玉楼春"}
{"author":"晏几道","content":"相逢欲话相思苦。浅情肯信相思否。还恐漫相思。浅情人不知。忆曾携手处。月满窗前路。长到月来时。不眠犹待伊。","dynasty":"宋代","title":"菩萨蛮"}
{"author":"晏几道","content":"雪残风信，悠扬春消息。天涯倚楼新恨，杨柳几丝碧。还是南云雁少，锦字无端的。宝钗瑶席。彩弦声里，拚作尊前未归客。遥想疏梅此际，月底香英白。别后谁绕前溪，手拣繁枝摘。莫道伤高恨远，付与临风笛。尽堪愁寂。花时往事，更有多情个人忆。","dynasty":"宋代","tags":"离别，思念","title":"六么令·雪残风信"}
{"author":"晏几道","content":"东野亡来无丽句，于君去后少交亲。追思往事好沾巾。白头王建在，犹见咏诗人。学道深山空自老，留名千载不干身。酒筵歌席莫辞频。争如南陌上，占取一年春。","dynasty":"宋代","title":"临江仙"}
{"author":"晏几道","content":"旖旎仙花解语，轻盈春柳能眠。玉楼深处绮窗前。梦回芳草夜，歌罢落梅天。沈水浓熏绣被。流霞浅酌金船。绿娇红小正堪怜。莫如云易散，须似月频圆。","dynasty":"宋代","title":"临江仙"}
{"author":"晏几道","content":"金翦刀头芳意动。彩蕊开时，不怕朝寒重。晴雪半消花{髟蒙}{髟恖}。晓妆呵尽香酥冻。十二楼中双翠凤。缥缈歌声，记得江南弄。醉舞春风谁可共。秦云已有鸳屏梦。","dynasty":"宋代","title":"蝶恋花"}
{"author":"晏几道","content":"小蕊受春风。日日宫花花树中。恰向柳绵撩乱处，相逢。笑靥旁边心字浓。归路草茸茸。家在秦楼更近东。醒去醉来无限事，谁同。说著西池满面红。","dynasty":"宋代","title":"南乡子"}
{"author":"晏几道","content":"楚乡春晚，似入仙源。拾翠处、闲随流水，踏青路、暗惹香尘。心心在，柳外青帘，花下朱门。对景且醉芳尊。莫话消魂。好意思、曾同明月，恶滋味、最是黄昏。相思处，一纸红笺，无限啼痕。","dynasty":"宋代","tags":"爱情，分别，思念","title":"两同心·楚乡春晚"}
{"author":"晏几道","content":"玉箫吹遍烟花路。小谢经年去。更教谁画远山眉。又是陌头风细、恼人时。时光不解年年好。叶上秋声早。可怜蝴蝶易分飞。只有杏梁双燕、每来归。","dynasty":"宋代","title":"虞美人"}
{"author":"晏几道","content":"年光正似花梢露。弹指春还暮。翠眉仙子望归来，倚遍玉城珠树。岂知别后，好风良月，往事无寻处。狂情错向红尘住。忘了瑶台路。碧桃花蕊已应开，欲伴彩云飞去。回思十载，朱颜青鬓，枉被浮名误。","dynasty":"宋代","title":"御街行"}
{"author":"晏几道","content":"西楼月下当时见，泪粉偷匀。歌罢还颦。恨隔炉烟看未真。别来楼外垂杨缕，几换青春。倦客红尘。长记楼中粉泪人。","dynasty":"宋代","tags":"写人，同情，相思","title":"采桑子·西楼月下当时见"}
{"author":"晏几道","content":"秋来更觉消魂苦，小字还稀。坐想行思。怎得相看似旧时。南楼把手凭肩处，风月应知。别后除非。梦里时时得见伊。","dynasty":"宋代","title":"采桑子"}
{"author":"晏几道","content":"九日黄花如有意，依旧满珍丛。谁似龙山秋兴浓。吹帽落西风。年年岁岁登高节，欢事旋成空。几处佳人此会同。今在泪痕中。","dynasty":"宋代","title":"武陵春"}
{"author":"晏几道","content":"小春花信日边来，未上江楼先坼。今岁东君消息。还自南枝得。素衣染尽天香，玉酒添成国色。一自故溪疏隔。肠断长相忆。","dynasty":"宋代","title":"望仙楼"}
{"author":"晏几道","content":"双纹彩袖。笑捧金船酒。娇妙如花轻似柳。勤客千春长寿。艳歌更倚疏弦。有情须醉尊前。恰是可怜时候，玉娇今夜初圆。","dynasty":"宋代","title":"清平乐"}
{"author":"晏几道","content":"红尘陌上游，碧柳堤边住。才趁彩云来，又逐飞花去。深深美酒家，曲曲幽香路。风月有情时，总是相思处。","dynasty":"宋代","title":"生查子"}
{"author":"晏几道","content":"轻匀两脸花，淡扫双眉柳。会写锦笺时，学弄朱弦后。今春玉钏宽，昨夜罗裙皱。无计奈情何，且醉金杯酒。","dynasty":"宋代","tags":"写人，歌女","title":"生查子·轻匀两脸花"}
{"author":"陈羔","content":"江清树绿鸟频啼，仙子丹成鼎未迷。云母自馀怜俗客，欲从勾漏借刀圭。","dynasty":"明代","title":"古灶遗丹"}
{"author":"陈羔","content":"百尺寒潭傍钓矶，滩边双鲤弄晴晖。龙门三月烟波阔，取次桃花浪里飞。","dynasty":"明代","title":"金滩跃鲤"}
{"author":"程云","content":"谁为铭墓石，欲泣已无声。吾党论兄弟，斯人见性情。夕阳孤树直，寒月短碑横。垂白双亲在，九原恨未平。","dynasty":"清代","title":"挽王禹符"}
{"author":"程云","content":"九日易为风，凄其远望同。碧山分雪白，黄叶变霜红。客梦初闻雁，乡心久忆菘。祇今将改岁，何以谢东蒙。","dynasty":"清代","title":"东蒙秋日"}
{"author":"程云","content":"孤馆何淹滞，兼逢世难中。秋深终一别，日暮暂相同。客路沙边雁，人家岸上枫。甲兵犹未戢，消息可能通。","dynasty":"清代","title":"送还雅"}
{"author":"程云","content":"咄咄吾兄弟，除官似逐臣。孤帆临百粤，万里背西秦。薄海威无敌，穷荒僣未宾。安能久抑郁，去住总悲辛。","dynasty":"清代","title":"郭同年冰湖道过孝感"}
{"author":"程云","content":"不为省秋稼，何尝欲出门。斜阳留一岫，疏雨隔前村。枣尚垂荒陇，桃应落故园。及时争刈获，野老领儿孙。","dynasty":"清代","title":"往东村"}
{"author":"程云","content":"九月徒杠少，褰衣及半途。岸容高自出，云影澹如无。白发心先冷，清秋兴愈孤。道傍驰马者，应不识潜夫。","dynasty":"清代","title":"涉汶其一"}
{"author":"程云","content":"驱驴行不进，延伫立沙汀。两岸芦花白，一行雁影青。抵家惟数里，薄暮已多星。祇有田家乐，柴门早自扃。","dynasty":"清代","title":"涉汶其二"}
{"author":"程云","content":"不争岱岳尊，所隔犹尺咫。面面成一方，百有六十里。五汶夹之流，不然滔天起。孙石读书台，岝崿不容趾。至今竹溪存，千载思高轨。矧其对衡门，朝夕互青紫。或言采昌阳，可以延年祀。饮酒不暇仙，终焉聊复尔。","dynasty":"清代","title":"徂徕"}
{"author":"程云","content":"曳履行徐徐，秋老一望白。到门槐柳合，入门踏牛迹。罗坐斗室中，瓜蔓上屋脊。田夫礼貌恭，欲言笑哑哑。今年幸薄收，所余一斛麦。贫家无酿法，苦酒如黄檗。稚子挈壶出，短几不盈尺。可以采园蔬，枣熟亦堪摘。是时山雨过，微风入篱隙。向夕石路滑，归家借袯襫。","dynasty":"清代","title":"秋日赴饮田家"}
{"author":"程云","content":"东隅亭子秋尚酷，茂林繁露湿朝旭。早起科头过板桥，凭阑澹寂恣遐瞩。老藤化石骨峥嵘，古螺吸水苔衣绿。携来几卷陶柳诗，僮子为我沽醽醁。","dynasty":"清代","title":"朱不凡醉绿亭"}
{"author":"程云","content":"叠石为山暮景寒，扶疏绕径此凭阑。百年月在尊前出，千里人来雨后看。手泽不忘桑梓敬，鼻观岂受木樨谩。拂衣早遂初年志，难种江皋续蕙兰。","dynasty":"清代","title":"客历阳成同年率庵忆初园中秋酌桂"}
{"author":"陈德荣","content":"一天雪片乱春晴，风里杨花自在行。萍叶纵横成后劫，麴尘恍惚悟前生。黏帘坠溷知何处，流水行云共此情。希逸朝衣寿阳额，也教点点著人轻。","dynasty":"清代","title":"杨花"}
{"author":"陈德荣","content":"山势纡回江水湾，孤城形胜占江山。鲸涛驱石倾三峡，鸟道盘云入八蛮。百里金汤凭地险，两朝兵燹忆时艰。幸逢海内升平日，桑土绸缪莫等闲。","dynasty":"清代","title":"枝江杂咏其一"}
{"author":"陈德荣","content":"三亩荒园净扫锄，萧然官舍似幽居。峰头耸翠延朝旭，浦口鸣榔响夜渔。检历细寻移竹日，呼童闲写种葱书。临风把酒舒长啸，如此溪山不负余。","dynasty":"清代","title":"枝江杂咏其二"}
{"author":"陈德荣","content":"清江天上来，缥缈历云汉。云根养深渊，毛发明可鉴。发源施州卫，千里横匹练。或为石所激，吼雷势奔电。涧底纤鳞游，表里皆洞见。当其清浅时，手掬足可践。汇作无底潭，空明光一片。方春雷雨动，夭矫蛟龙现。宜都入川江，无复此颜面。浑灏成其大，岂云不善变。愿助东海深，旧山何必恋。","dynasty":"清代","title":"清江"}
{"author":"陈德荣","content":"山形如醉翁，佝偻欲颠仆。云林意蒙密，水石气局蹙。严霜飞不到，青翠豁人目。硕果缀余柑，小红亚天竹。涧底数枝梅，横斜过石屋。冻蕊参差开，含春媚幽独。到此坐忘疲，欲往意还复。乃知草木心，舒荣在岩谷。我欲结茅庵，餐霞友麋鹿。","dynasty":"清代","title":"卸甲沟"}
{"author":"陈德荣","content":"山灵厌寂寞，推石堆山坳。河伯怒驱之，奋作风雷号。水头落云中，势与帆樯高。舵工挟长技，一叶随惊涛。撇捩转石罅，生死争秋毫。瞬息数百里，东逝不可招。我舟逆流上，飞泉洒林梢。仆夫引竹缆，舟子刺松篙。进尺还退寸，目瞪心摇摇。势平流忽散，巨舰轻如毛。暝色赴林壑，停泊傍渔舠。吹火煮夜粥，共慰推挽劳。重唇白甲鱼，出网鲜可疱。掩篷读我书，斟酌樽中醪。前滩名虎啸，西上更岧峣。且复永今夕，何暇问明朝。","dynasty":"清代","title":"飞鱼滩"}
{"author":"陈德荣","content":"桃花何灼灼，烂漫迎风开。春归红已歇，鶗鴂莫相催。忆昔蓬门同食力，萧萧络纬霜中织。佐君夜读买兰膏。典尽钗钿无怨色。君今已贵妾已老，红颜那比新人好。避贤不敢妒蛾眉，何须定刈当门草。野径云低树色微，树头鸠妇已分飞。也知性拙应遭逐，风雨飘摇何处归。","dynasty":"清代","title":"弃妇行为友人作"}
{"author":"陈德荣","content":"人归地底鹤冲天，穹碑屃赑焦山巅。上皇山樵弄神笔，银钩铁画常蜿蜒。果然奇物天亦忌，丰隆肆虐山无权。雄雷雌电声震震，珠飞玉碎沈深渊。珊瑚明月耀水底，老鱼拨剌蛟垂涎。欧公苏公称好古，临江酹酒心留连。严冬水落断碣出，苔衣荇带相纠缠。眠沙藉草拓数字，十指欲裂身拘挛。晨星落落见者少，赝文伪本争流传。苏州太守天下士，孤操直比松筠坚。拾残碑奠山麓，鸠工首倡寅僚先。巨灵开山龙徒水，山魈水怪纷相牵。移来位置维摩院，覆以茅亭护以栏。鼎沈泗水剑出狱，神物隐见岂偶然。我闻当年瘗鹤日，依稀犹纪壬辰年。迄今一千三百载，质虽金石何能全。罡风劫火几燔烧，洪波巨浪长洄沺。炳然七十有余字，直与天地同绵绵。龟文剥裂龙蛇隐，锋铓秃尽精神完。周宣纪猎有石鼓，年年秋草埋寒烟。一从认出蝌蚪字，升诸清庙陈宫悬。千秋会应有真赏，璧沈终出珠终还。人物果能成不朽，何论沧海为桑田。","dynasty":"清代","title":"焦山瘗鹤铭沦入江汜七百年矣家沧洲公捐赀募力士挽出之得五石凡七十一字复还旧观建亭山院因作长歌以纪其事"}
{"author":"苗晋卿","content":"金吾戒道清，羽骑动天声。砥路方南绝，重岩始北征。关楼前望远，河邑下观平。喜气回舆合，祥风入旆轻。祝尧三老至，会禹百神迎。月令农先急，春蒐礼复行。仍亲后土祭，更理晋阳兵。不似劳车辙，空留八骏名。","dynasty":"唐代","title":"奉和圣制早登太行山中言志"}
{"author":"苗晋卿","content":"雨后山川光正发，云端花柳意无穷。","dynasty":"唐代","title":"奉和圣制雨中春望诗"}
{"author":"苗晋卿","content":"接仗风云动，迎军鸟兽舞。","dynasty":"唐代","title":"奉和行幸诗"}
{"author":"陈侯周","content":"积雨方新霁，天河欲洗兵。旌旗开曙色，铙鼓杂秋声。共享椎牛乐，谁歌饮马行。书生当献赋，莫浪请长缨。","dynasty":"明代","title":"偕贺邑公张吴二生阅武郊外"}
{"author":"陈侯周","content":"白岳峰头翠色环，倚天楼阁有无间。岩泉作雨寒潭静，古树眠云石洞閒。贝阙晚烟浮远黛，玉炉朝霭绕前山。天门咫尺苍茫外，谁得清风纵往还。","dynasty":"明代","title":"登白岳"}
{"author":"陈侯周","content":"城上高峰接翠微，峰头秋色自依依。天空籁应诸岩响，日落江横匹练飞。欲插茱萸须尽兴，因耽竹叶且忘归。使君赖有如渑酒，何用长吟待白衣。","dynasty":"明代","title":"九日台郡尊张华宇招饮登城南金紫峰"}
{"author":"陈侯周","content":"忽忽天涯又岁除，萧然牢落叹离居。楼头笛韵堪催酒，云外鸿飞不系书。春到他乡悲旅食，心悬故国忆鲈鱼。残编掩罢寻归梦，一枕三更两载馀。","dynasty":"明代","title":"除夕寓海昏"}
{"author":"杜杲","content":"父子俱开国，朝廷不负人。","dynasty":"宋代","title":"句"}
{"author":"谷宏","content":"云开太华倚三峰，积翠遥连渭水东。远塞雁声寒雨外，离宫草色莫烟中。秦关日落行人少，汉畴天阴古戍空。寂寂武皇巡幸处，祠前木叶起秋风。","dynasty":"明代","title":"行经华阴"}
{"author":"谷宏","content":"对酒平临百尺阑，洞庭南望楚天宽。中流雨散君山出，故国风高梦泽寒。帆挂夕阳鹏际没，波涵遥月镜中看。登临最易轻轩冕，惆怅沧浪羡钓竿。","dynasty":"明代","title":"登岳阳望洞庭"}
{"author":"谷宏","content":"晴天吐彩散英英，佳气光辉照赤城。晓起忽随孤鹜去，晚来仍逐片云行。烨如蜀锦荣还灿，皎若炉丹色更明。欲起高楼频眺望，悠然餐罢可长生。","dynasty":"明代","title":"霞绮"}
{"author":"谷宏","content":"皎皎流辉灿玉英，九天繁露似凝成。方疑赵璧明还洁，若比骊珠色更清。隋苑琼花无莹彩，唐宫玉蕊少光明。化工若使应长在，宛洛芳春第一名。","dynasty":"明代","title":"霜花"}
{"author":"谷宏","content":"逐气随香何处寻，翩翩无力宿花心。不知狂客倾杯乐，只与庄生入梦深。叶底风微犹栩栩，花间日暖正沈沈。觉来粉翅初轻举，方听笙歌有妙音。","dynasty":"明代","title":"睡蝶"}
{"author":"谷宏","content":"曾向乌衣国里来，暖风先到柏梁台。翱翔画阁朱扉敞，下上华堂翠箔开。倏见秋容何处去，忽逢春色又飞回。昔年王谢门墙尽，惟有荒台长翠苔。","dynasty":"明代","title":"飞燕"}
{"author":"谷宏","content":"陶令閒来理素琴，悠然妙趣不闻音。夏炎挥手风生座，夜静怡情月满林。石上携来多逸兴，堂前抚罢更清心。须臾三径黄花发，抱向寒篱酒共斟。","dynasty":"明代","title":"无弦琴"}
{"author":"和岘","content":"气和玉烛，睿化著鸿明。缇管一阳生。郊禋盛礼燔柴毕，旋轸凤凰城。森罗仪卫振华缨。载路溢欢声。皇图大业超前古，垂象泰阶平。（和声）岁时丰衍，九土乐升平。睹环海澄清。道高尧舜垂衣治，日月并文明。嘉禾甘露登歌荐，云物焕祥经。兢兢惕惕持谦德，未许禅云亭。","dynasty":"宋代","title":"导引（开宝元年南郊鼓吹歌曲三首）"}
{"author":"和岘","content":"严夜警，铜莲漏迟迟。清禁肃，森陛戟，羽卫俨皇闱。角声励，钲鼓攸宜。金管成雅奏，逐吹逶迤。荐苍璧，郊祀神祇。属景运纯禧。京坻丰衍，群材乐育，诸侯述职，盛德服蛮夷。（和声）殊祥萃，九苞丹凤来仪。膏露降，和气洽，三秀焕灵芝。鸿猷播，史册相辉。张四维。卜世永固丕基。敷玄化，荡荡无为。合尧舜文思。混并寰宇，休牛归马，销金偃革，蹈咏庆昌期。","dynasty":"宋代","title":"六州"}
{"author":"和岘","content":"承宝运，驯致隆平。鸿庆被寰瀛。时清俗阜，治定功成。遐迩咏由庚。严郊祀，文物声明。会天正、星拱奏严更。布羽仪簪缨。宸心虔洁，明德播惟馨。动苍冥。神隆享精诚。燔柴半，万乘移天仗，肃銮辂旋衡。千官云拥，群后葵倾。玉帛旅明庭。韶沪荐，金奏谐声。集休亨。皇泽浃黎庶，普率洽恩荣。仰钦元后，睿圣贯三灵。万邦宁。景贶福千龄。","dynasty":"宋代","title":"十二时/忆少年"}
{"author":"卞三元","content":"独有烟霞意，难羁世外身。闲看林际月，漫理手中纶。丛桂成招隐，名山肯让人。逍遥吾自在，泉石养天真。","dynasty":"清代","title":"隐者"}
{"author":"卞三元","content":"泾水秦山接混茫，遥看四野静边防。层云旅雁横秋月，断岭孤猿叫夜霜。百里荆榛边戍尽，十年戎马塞城荒。残郊败垒无人迹，磷火荧荧散北邙。","dynasty":"清代","title":"平凉有感"}
{"author":"卞三元","content":"客怀苦难昧，归心促邮程。饰马立檐下，晨鸡犹未鸣。跨鞍出郊埤，征鞭不少停。野犬隔村吠，宿鸦绕树惊。隐隐双林侧，涓涓溪水声。登山不见月，举首已侵星。苍茫云雾起，良久曙光生。千峰拱翠壁，万壑入川平。忽觉高天际，已忘人世情。","dynasty":"清代","title":"早发隆德过六盘"}
{"author":"沈括","content":"　　随州大洪山作人李遥，杀人亡命。逾年，至秭归，因出市，见鬻柱杖者，等闲以数十钱买之。是时，秭归适又有邑民为人所杀，求贼甚急。民之子见遥所操杖，识之，曰：“此吾父杖也。”遂以告官司。吏执遥验之，果邑民之杖也。榜掠备至。遥实买杖，而鬻杖者已不见，卒未有以自明。有司诘其行止来历，势不可隐，乃通随州，而大洪杀人之罪遂败。市人千万而遥适值之，因缘及其隐匿，此亦事之可怪者。","dynasty":"宋代","tags":"初中文言文，寓理，故事","title":"李遥买杖"}
{"author":"沈括","content":"　　此工之巧智，后人不能造。比得古鉴，皆刮磨令平，此师旷所以伤知音也。　　世有透光鉴，鉴背有铭文，凡二十字，字极古，莫能读。以鉴承日光，则背文及二十字皆透，在屋壁上了了分明。人有原其理，以谓铸时薄处先冷，唯背文上差厚后冷，而铜缩多。文虽在背，而鉴面隐然有迹，所以于光中现。予观之，理诚如是。然余家有三鉴，又见他家所藏，皆是一样，文画铭字无纤异者，形制甚古。唯此鉴光透，其他鉴虽至薄者，皆莫能透。意古人别自有术。　　选自沈括（宋）——《梦溪笔谈》","dynasty":"宋代","tags":"哲理，故事","title":"古人铸鉴"}
{"author":"沈括","content":"殿后春旗簇仗，楼前御队穿花。一片红云闹处，外人遥认官家。","dynasty":"宋代","title":"开元乐"}
{"author":"沈括","content":"鹳鹊楼头日暖，蓬莱殿里花香。草绿烟迷步辇，天高日近龙床。","dynasty":"宋代","title":"开元乐"}
{"author":"沈括","content":"楼上正临宫外，人间不见仙家。寒食轻烟薄雾，满城明月梨花。","dynasty":"宋代","title":"开元乐"}
{"author":"沈括","content":"按舞骊山影里，回銮渭水光中。玉笛一天明月，翠华满陌东风。","dynasty":"宋代","title":"开元乐"}
{"author":"沈括","content":"二郎山下雪纷纷，旋卓穹庐学塞人。化尽素衣冬不老，石油多似洛阳尘。","dynasty":"宋代","title":"延州"}
{"author":"沈括","content":"上士修真地，曾无俗混淆。云根起坛级，江面出松梢。轩静檐垂斗，窗虚洞接茅。何当脱尘滓，来结皎然交。","dynasty":"宋代","title":"承天观"}
{"author":"沈括","content":"渔钓非良业，相期逐姓名。太平虽不仕，故旧岂无情。七里林泉好，三公位貌轻。片帆湍石下，谁不仰先生。","dynasty":"宋代","title":"钓台"}
{"author":"沈括","content":"萧洒征西府，青林隐万家。楼高先见月，山近不藏花。雨急喧流水，溪深噪乱鸦。笙歌乘酒兴，可复问天涯。","dynasty":"宋代","title":"延州柳湖其一"}
{"author":"沈括","content":"望远初翻叶，随风已结阴。雨蓬宜倦枕，乡梦入寒衾。蓑笠侵郧俗，溪山动越吟。烟波千里去，谁识魏牟心。","dynasty":"宋代","title":"光化道中遇雨"}
{"author":"沈括","content":"雨声林外尽，秋色望中添。落日挂疏柳，远江横暮檐。好风疑有意，堕叶故争帘。为问楼中客，胡为尽日淹。","dynasty":"宋代","title":"望海楼"}
{"author":"沈括","content":"胜境东西白，高僧一二禅。只知行道处，不记住山年。涧月中分照，林花各自妍。披云寻旧址，犹在绛峰边。","dynasty":"宋代","title":"游二禅师道场"}
{"author":"沈括","content":"绿蒲浅水清回环，浪头雨急声珊珊。画桡惊起远近雁，宿霭欲乱高低山。败蓬半漏野更好，短缆数断迟转闲。溪翁此日乘浩渺，搔首坐哨烟云间。","dynasty":"宋代","title":"雨中过临平湖"}
{"author":"沈括","content":"闻说能文山阁老，比年幽兴著林泉。自开鹿苑知何日，不向虎溪今十年。寥寥清言坐中士，皎皎寒月山间天。不堪世俗看支遁，曾有篇章忆惠连。","dynasty":"宋代","title":"赠天台冲寂道人"}
{"author":"沈括","content":"日暖闲园草半薰，不堪春兴蝶纷纷。山烟梦松成微雨，关月帘纤出断云。三弄倚楼喧晚操，六花分队驻新军。终年不见江淮信，吟向胡笳永夜闻。","dynasty":"宋代","title":"延州柳湖其三"}
{"author":"沈括","content":"暂来林下问栖迟，已觉绦然悟昨非。卧起见山宁用买，门墙无物可人挥。茵连细草才容藉，淀染浓岚欲堕衣。佳士要当怜寂寞，不应全为折腰归。","dynasty":"宋代","title":"佚老堂为江州陶宣德题"}
{"author":"沈括","content":"柳色青天雨乍晴，鸭头细草绕堤生。林间野日依依见，水底春光寸寸明。犹喜乱花时入眼，可能万事顿忘情。无端景物相料理，屡欲颠狂兴不成。","dynasty":"宋代","title":"游秀州东湖"}
{"author":"沈括","content":"草满池塘霜送梅，林疏野色近楼台。天围故越侵云尽，潮上孤城带月回。客梦冷随风叶断，愁心低逐雁声来。流午又喜经重九，可意黄花是处开。","dynasty":"宋代","title":"秀州秋日"}
{"author":"沈括","content":"经旬飘雨喜新晴，病马缘畦取次行。老态只应随日至，春心无意与花争。山川满目浮烟合，楼板侵天暮霭横。嗟我有身无处用，强携尊酒入峥嵘。","dynasty":"宋代","title":"游花山寺"}
{"author":"沈括","content":"丞相高斋半草莱，旧时风月满亭台。地从日月生时见，天到江山尽处回。三国是非春梦断，六朝城阙野花开。心随潮水漫漫去，流遍烟村半日来。","dynasty":"宋代","title":"润州甘露寺"}
{"author":"沈括","content":"碧城西转拂苍烟，日绕阑干一握天。青草暮山歌扇底，美人瑶瑟瞑鸿边。吹声隐隐江都月，弄影翩翩建业船。流尽古来东去水，又将秋色遇楼前。","dynasty":"宋代","title":"丹阳楼"}
{"author":"沈括","content":"轻苞满槛簇花钿，云幕低垂黯淡天。巫峡人归街暮雨，阿溪家远隔非烟。少分山客红云破，拟夺星郎锦帐鲜。未上春风惜寒晚，故教开向众芳前。","dynasty":"宋代","title":"雨中红梅盛开折送李野夫"}
{"author":"沈括","content":"能文骑省幸邻船，多病中散自萧然。□桥鸟啼深竹里，晴渚梦绕杨花边。难分桃杏春满目，不断水月波如烟。□须移居速相就，已有的的新生莲。","dynasty":"宋代","title":"次韵辛著作兴化园池诗其一"}
{"author":"沈括","content":"东来重见郭翻船，目极沧洲似渺然。浪信小桡穿竹去，不知佳景向谁边。白头赵将心仍在，多病莱芜灶不烟。惟有王家风月地，时时客看满池莲。","dynasty":"宋代","title":"次韵辛著作兴化园池诗其二"}
{"author":"沈括","content":"鸾台倦直出黄扉，鱼浦双旌入翠微。阁老清规三省旧，使君高兴五湖归。却从江海瞻青琐，聊过丘园戏锦衣。一拂京尘浩南望，蓬莱阁静簿书稀。","dynasty":"宋代","title":"送程给事知越州"}
{"author":"沈括","content":"新晴渡口百花香，石子池头鸭弄黄。卷幔夕阳留不住，好风将雨过梅塘。","dynasty":"宋代","title":"姑熟溪其一"}
{"author":"沈括","content":"豹堂春水绿泱涣，谢市云深柳线长。睡熟不知潮信过，船头晚雨打菰蒋。","dynasty":"宋代","title":"姑熟溪其二"}
{"author":"沈括","content":"碧山丛丛遮塔晖，苍崖万丈涵苍漪。西风隔江动高树，山前过帆如鸟飞。","dynasty":"宋代","title":"慈姥矶其一"}
{"author":"沈括","content":"朝发铜陵暮扬子，年年白浪江中归。江人收身苦宜早，一生却向江中老。","dynasty":"宋代","title":"慈姥矶其二"}
{"author":"沈括","content":"双峰秀出两眉弯，翠黛依然监影间。终日含颦缘底事，祗应长对望夫山。","dynasty":"宋代","title":"峨眉亭"}
{"author":"沈括","content":"香入熏炉禁火天，芙蓉深苑斗秋千。身轻几欲随风去，却恨恩深不得仙。","dynasty":"宋代","title":"鞦韆"}
{"author":"沈括","content":"苔封辇路上青山，鹤驭辽天去不还。惟有银河秋月夜，鼎湖烟浪到人间。","dynasty":"宋代","title":"仙都山"}
{"author":"沈括","content":"先取山西十二州，别分牙将打衙头。回看秦塞低如马，渐见黄河直北流。","dynasty":"宋代","title":"鄜延凯歌其一"}
{"author":"沈括","content":"天威略地过黄河，万里羌人尽汉歌。莫堰横山倒流水，从教西去作恩波。","dynasty":"宋代","title":"鄜延凯歌其二"}
{"author":"沈括","content":"马尾胡琴随汉车，曲声犹自怨单于。弯弓莫射云中雁，归雁如今不寄书。","dynasty":"宋代","title":"鄜延凯歌其三"}
{"author":"沈括","content":"灵武西凉不用围，番家总待纳王师。城中半是关西种，犹有当时轧吃儿。","dynasty":"宋代","title":"鄜延凯歌其四"}
{"author":"沈括","content":"旗队浑如锦绣堆，银装剑背打回回。先教净扫安西路，待向河源饮马来。","dynasty":"宋代","title":"鄜延凯歌其五"}
{"author":"沈括","content":"野草粘天雨未休，客心自冷不关秋。寨西便是猿啼处，满目伤心悔上楼。","dynasty":"宋代","title":"汉东楼"}
{"author":"沈括","content":"古木寒鸦噪夕阳，六朝遗恨草茫茫。水如香篆船如叶，咫尺西陵不见郎。","dynasty":"宋代","title":"苏小小墓"}
{"author":"沈括","content":"楼台两岸水相连，江北江南镜里天。芦管玉箫齐送夜，一声飞断月如烟。","dynasty":"宋代","title":"金山"}
{"author":"沈括","content":"丞相旌旗久不归，虚堂宁止叹伊威。绿槐楼阁山蝉响，青草池塘野燕飞。","dynasty":"宋代","title":"陈丞相故宅"}
{"author":"沈括","content":"谁把嫩香名雀舌，定知北客未曾尝。不知灵草天然异，一夜风吹一寸长。","dynasty":"宋代","title":"尝茶"}
{"author":"沈括","content":"幽人步影啭春阳，情多无那不成章。恨楼未高着鞭望，南陌无人但垂杨。","dynasty":"宋代","title":"幽人篇其一"}
{"author":"沈括","content":"天边梦来情满床，梦短数觉宵苦长。起坐作琴舞闺倡，占珑水中月茫茫。","dynasty":"宋代","title":"幽人篇其二"}
{"author":"沈括","content":"蜘蛛做网着屠苏，蜻蜓故来晕罗襦。醮君柏酒情莫疏，无情可能学哺鸪。","dynasty":"宋代","title":"幽人篇其三"}
{"author":"沈括","content":"住山人少说山多，空只年年忆薜萝。不是自心应不信，眼前归计又蹉跎。","dynasty":"宋代","title":"归计"}
{"author":"沈括","content":"为觅少年心不得，当时感旧已潸然。情怀此日君休问，又老当时二十年。","dynasty":"宋代","title":"叹老"}
{"author":"沈括","content":"十万櫜鞬临易水，五营旗鼓出中山。去年今日西岑别，回首吴山梦寐间。","dynasty":"宋代","title":"寄永嘉王博士"}
{"author":"沈括","content":"三间水阁贾耘老，一首佳词沈会宗。无限当时好风月，如今总属绩溪翁。","dynasty":"宋代","title":"自题水阁绝句"}
{"author":"沈括","content":"秋霜濯空林，暮日在峰顶。冥冥起长风，稍稍绝遗影。骁禽值猛搏，俯取不待顷。岂非求者乖，矫翮成远聘。未能谢榛莽，那用遽悼悻。此心竟可怜，得失未宜病。","dynasty":"宋代","title":"海州观放鹘搏兔不中而飞去"}
{"author":"沈括","content":"新秋拂水无行迹，夜夜随潮过江北。西风卷雨上半天，渡口微凉含晚碧。城头鼓响日脚垂，天际笼烟锁山色。高楼索莫临长陌，黄竹一声无北客。时平田苦少人耕，唯有芦花满江白。","dynasty":"宋代","title":"江南曲"}
{"author":"沈括","content":"空堂无人日长哦，风松助我涧云和。苍颜古木喜相似，爱子亦有淩云柯。欢然相对默终日，意得那须言强多。我身未得从心老，嗟尔系此成蹉跎。","dynasty":"宋代","title":"十松亭"}
{"author":"沈括","content":"溪水激激山攒攒，苍崖腹封壁四环。一门中嚂俯惊澜，造物为此良有源。坡颠窍塞沦九渊，吐吞龙螭殆非然。又疑猛将血战还，斩此欲守规为门。至今惨恻风夜寒，杀气袭水为屈盘。山重地僻道路偏，此境安得与祸连。反复不得意所安，将必有理愧莫原。山川幽深适素尚，辙蹂万坚穷跻骞。生平所更了可记，怪特若此殆未观。崆峒地首久茫昧，自此稍欲信所传。排云径上淩巀薛，力弱盛恐乘以蹎。西光戛戛下岩壑，取酒更为山留连。","dynasty":"宋代","title":"游山门"}
{"author":"沈括","content":"汉使雕阴道，秦关白翟宫。山川红旆里，日明翠微中。社后寒犹峭，春残草木浓。花前江国兴，并觉此时同。","dynasty":"宋代","title":"延州柳湖其二"}
{"author":"沈括","content":"山木啸兮云幽幽，秣我归马兮无为久留。江鼯翔兮雨漫漫，回予车兮水渐幰。仲何为兮中野，澹将洋兮疏驾。目逝兮形留，郁逍遥兮日下。泻慕兮流观，抚节兮浩望。驷黄戾兮靡骋，旋吾辑兮焉往。不我虚兮斯辰，思何为兮鞅掌。","dynasty":"宋代","title":"幽命"}
{"author":"沈括","content":"画中最妙言山水，摩诘峰峦两画起。李成笔夺造化功，荆浩开图论千里。范宽石澜烟树深，枯木关仝极难比。江南董源僧巨然，淡墨轻岚为一体。宋迪长于远与乎，王端善作寒江行。克明已往道宁逝，郭熙遂得新来名。花竹翎花不同等，独出徐熙入神境。赵昌设色古无如，王友刘常亦堪并。黄筌居寀及谭宏，鸥鹭春葩蜀中景。艾宣孔雀世绝伦，羊仲甫鸡皆妙品。惟有长沙易元吉，岂止獐鹿人不及。雕鹰飞动羡张泾，番马胡瑰屹然立。濠梁崔白及崔悫，群虎屏风供御幄。海州徐易鱼水科，鳞鬣如生颇难学。金陵佛像王齐翰，顾德谦名皆雅玩。老曹菩萨各精神，道士李刘俱伟观。星辰独尚孙知微，卢氏楞伽亦为伴。勾龙爽笔势飘飖，锦里三人共辉焕。西川女子分十眉，宫妆撚■周昉肥。尧民击壤鼓腹笑，滕王蛱蝶相交飞。居宁草虫名浙右，孤松韦偃称世希。韩干能为大宛马，包鼎虎有惊人威。将军曹霸善图写，五花聪马今传之。驭人相扶似偶语，老杜咏入丹青持。少保薛稷偏工鹤，杂品皆奇惟石恪。戴蒿韩滉能画牛，小景惠崇烟漠漠。唐僧传古精画龙，毫端想与精神通。拿珠奋身奔海窟，鬣如飞火腾虚空。忠恕楼台真有功，山须突出华清宫。用及象坤能画鬼，角嘴铁面头蓬松。侯翼曾为五侯图，海山聚出风云乌。尔朱先生著儒服，吕翁碧眼长髭须。恺之维摩失旧啧，但见累世令人模。探微真迹存一本，甘露板壁狻猊枯。操蛇恶鬼衔火兽，鉴名道子传姓吴。僧繇殿龙点双目，即时便有雷霆驱。仙翁葛老渡溪岭，潇洒数幅名移居。辋川弄水并捕鱼，长汀乱苇寒疏疏。予家所有将盈车，高下百品难俱书。相传好占雅君子，睹诗观画言无虚。","dynasty":"宋代","title":"图画"}
{"author":"沈括","content":"西堂昔时冷萧条，使君名高堂为高。流虹碎□勤镌雕，粉黛翕倏随挥毫。太守浩燕觞九牢，门前过客罗百艘。檐褕晔晔烂亭皋，切云危冠控豪曹。秋鹤霜毛飞锦袍，六鹊曳地横金腰。轻罗韬烟媚中宵，缓歌阁舞萦云髾。赵人手提千牛刀，目视大犗如鸿毛。太守巨笔驱波涛，指画风云惨动摇。佩牛带犊如销膏，区区古人无是超。吴粳如脂敢百筲，连车折轴弃道交。釜区争先走名豪，旋鲈掣酒飞千舠。杜伯称觥酾醲醪，翳翳禾黍藏笙箫。太守浩燕乐岁饶，岂徒割烹盈大庖。","dynasty":"宋代","title":"浩燕堂"}
{"author":"沈括","content":"百辟九霄环帝座。","dynasty":"宋代","title":"句其一"}
{"author":"沈括","content":"艇子隔溪语，水光冰玉壶。","dynasty":"宋代","title":"句其二"}
{"author":"沈括","content":"白差乌鬼作鹧鹚。","dynasty":"宋代","title":"句其三"}
{"author":"沈括","content":"黄金碾畔绿尘飞，碧玉瓯中翠涛起。","dynasty":"宋代","title":"句其四"}
{"author":"沈括","content":"四蹄双翻惊草头，飞入平原不沾土。","dynasty":"宋代","title":"句其五"}
{"author":"石崇","content":"我本汉家子，将适单于庭。辞决未及终，前驱已抗旌。仆御涕流离，辕马悲且鸣。哀郁伤五内，泣泪沾朱缨。行行日已远，遂造匈奴城。延我于穹庐，加我阏氏名。殊类非所安，虽贵非所荣。父子见陵辱，对之惭且惊。杀身良不易，默默以苟生。苟生亦何聊，积思常愤盈。愿假飞鸿翼，弃之以遐征。飞鸿不我顾，伫立以屏营。昔为匣中玉，今为粪上英。朝华不足欢，甘与秋草并。传语后世人，远嫁难为情。","dynasty":"魏晋","tags":"乐府，写人","title":"王明君"}
{"author":"石崇","content":"言念将别。睹物伤情。赠尔话言。要在遗名。惟此遗名。可以全生。","dynasty":"魏晋","title":"答枣腆诗"}
{"author":"石崇","content":"文藻譬春华。飘飖若鸿飞。","dynasty":"魏晋","title":"赠欧阳建诗"}
{"author":"石崇","content":"思归引。归河阳。假余翼鸿鹤高飞翔。经芒阜。济河梁。望我旧馆心悦康。清渠激。鱼彷徨。雁惊溯波群相将。终日周览乐无方。登云阁。列姬姜。拊丝竹。叩宫商。宴华池。酌玉觞。","dynasty":"魏晋","title":"思归引"}
{"author":"石崇","content":"迅风翼华盖，飘遥若鸿飞。","dynasty":"魏晋","title":"还京诗"}
{"author":"石崇","content":"堂堂太祖。渊弘其量。仁格宇宙。义风遐畅。启土万里。志在翼亮。三分有二。周文是尚。于穆武王。奕世载聪。钦明冲默。文思允恭。武则不猛。化则时雍。庭有仪凤。郊有游龙。启路千里。万国率从。荡清吴会。六合乃同。百姓仰德。良史书功。超越三代。唐虞比踪。","dynasty":"魏晋","title":"大雅吟"}
{"author":"石崇","content":"荡荡大楚。跨土万里。北据方城。南接交趾。西抚巴汉。东被海涘。五侯九伯。是疆是理。矫矫庄王。渊渟岳峙。冕旒垂精。充纩塞耳。韬光戢曜。潜默恭己。内委樊姬。外任孙子。猗猗樊姬。体道履信。既绌虞丘。九女是进。杜绝邪佞。广启令胤。割欢抑宠。居之不吝。不吝实难。可谓知几。化自近始。着于闺闱。光佐霸业。迈德扬威。羣后列辟。式瞻洪规。譬彼江海。百川咸归。万邦作歌。身没名飞。","dynasty":"魏晋","title":"楚妃叹"}
{"author":"石崇","content":"我本汉家子。将适单于庭。辞决未及终。前驱已抗旌。仆御涕流离。辕马为悲鸣。哀郁伤五内。泣泪沾朱缨。行行日已远。乃造匈奴城。延我于穹庐。加我阏氏名。殊类非所安。虽贵非所荣。父子见凌辱。对之惭且惊。杀身良未易。默默以茍生。茍生亦何聊。积思常愤盈。愿假飞鸿翼。弃之以遐征。飞鸿不我顾。伫立以屏营。昔为匣中玉。今为粪土英。朝华不足欢。甘为秋草幷。传语后世人。远嫁难为情。","dynasty":"魏晋","title":"王昭君辞"}
{"author":"石崇","content":"思归引。归河阳。假余翼鸿鹤高飞翔。经芒阜。济河梁。望我旧馆心悦康。清渠激。鱼彷徨。鴈惊泝波羣相将。终日周览乐无方。登云阁。列姬姜。拊丝竹。叩宫商。宴华池。酌玉觞。","dynasty":"魏晋","title":"思归引"}
{"author":"石崇","content":"登城隅兮临长江。极望无涯兮思填胸。鱼瀺灂兮鸟缤翻。泽雉游凫兮戏中园。秋风厉兮鸿鴈征。蟋蟀嘈嘈兮晨夜鸣。落叶飘兮枯枝竦。百草零落兮覆畦垄。时光逝兮年易尽。感彼岁暮兮怅自愍。廓羁旅兮滞野都。愿御北风兮忽归徂。惟金石兮幽且清。林郁茂兮芳卉盈。玄泉流兮萦丘阜。阁馆萧寥兮荫丛柳。吹长笛兮弹五弦。高歌凌云兮乐余年。舒篇卷兮与圣谈。释冕投绂兮希聃。超逍遥兮绝尘埃。福亦不至兮祸不来。","dynasty":"魏晋","title":"思归叹"}
{"author":"石崇","content":"昔常接羽仪。俱游青云中。敦道训胄子。儒化涣以融。同声无异响。故使恩爱隆。岂惟敦初好。欵分在令终。孔不陋九夷。老氏适西戎。逍遥沧海隅。可以保王躬。世事非所务。周公不足梦。玄寂令神王。是以守至冲。","dynasty":"魏晋","title":"答曹嘉诗"}
{"author":"石崇","content":"久官无成绩。栖迟于徐方。寂寂守空城。悠悠思故乡。恂恂二三贤。身远屈龙光。携手沂泗间。遂登舞雩堂。文藻譬春华。谈话犹兰芳。消忧以觞醴。娱耳以名娼。博弈逞妙思。弓矢威边疆。","dynasty":"魏晋","title":"赠枣腆诗"}
{"author":"冯山","content":"传闻山下数株梅，不免车帷暂一开。试向林梢亲手折，早知春意逼人来。何妨归路参差见，更遣东风次第吹。莫作寻常花蕊看，江南音信隔年回。","dynasty":"宋代","title":"山路梅花"}
{"author":"冯山","content":"长歌咏考槃，洒落正休官。爱竹临溪倚，携书坐石看。足烦犹解屦，发秃自忘冠。愿为无多欲，持身到处安。","dynasty":"宋代","title":"偶成"}
{"author":"冯山","content":"野景久不见，溪行如有逢。长苔梳绿发，浅水卧青龙。石出沙仍带，桥危柱半舂。日攲犹下马，赤脚洗尘踪。","dynasty":"宋代","title":"溪行"}
{"author":"冯山","content":"好景虽心赏，多情半睡降。春声蜂绕屋，晴意鸟临窗。渐老依花径，无机付酒缸。人生求适性，何苦自枞枞。","dynasty":"宋代","title":"春閒"}
{"author":"冯山","content":"闭户尘缘息，忘机眼病除。就閒因教子，临老更知书。摆亚风前稻，婆娑雨后蔬。穷中方得趣，门外已巾车。","dynasty":"宋代","title":"即事二首其一"}
{"author":"冯山","content":"旧病花浮眼，衰容雪到眉。风尘怜客久，筋力恨归迟。所得真如梦，无厌固巳痴。不知缘尽处，犹有几多时。","dynasty":"宋代","title":"即事二首其二"}
{"author":"冯山","content":"短棹拨轻舟，风恬江上游。机心重浪底，生计一钩头。尽日不多得，中怀无寸忧。夜深何处宿，孤屿笛声秋。","dynasty":"宋代","title":"渔翁"}
{"author":"冯山","content":"苍莽长江迥，纡回小涧幽。势寻山脚转，声傍草根流。暴雨沙汀涨，清风岸苇秋。行行须到海，毋为曲湾留。","dynasty":"宋代","title":"野涧"}
{"author":"冯山","content":"一室仅容拙，新年尤好閒。翻书消白昼，隐几有青山。人事少迎合，英流长往还。此心犹有恨，半在史文间。","dynasty":"宋代","title":"和鲜于顷秀才见题小轩"}
{"author":"冯山","content":"故国连芳草，吾亲在白云。荣归惭主父，虚语类终军。剑阁虽吟恋，潼江亦喜闻。惟愁良友别，分手复何云。","dynasty":"宋代","title":"和蒲安行诚之见喜新受梓倅"}
{"author":"冯山","content":"乖崖威重兼之恕，正献纯风重以和。高世清名公取尽，经邦馀事蜀沾多。二江遗爱流长在，双剑铭功壁屡磨。闻向蓬莱指归路，其如朝野具瞻何。","dynasty":"宋代","title":"送赵悦道参政大资知越州二首其一"}
{"author":"冯山","content":"徒御纷纷拥剑关，蜀人感泣送公还。欲知千里讴歌意，半在百篇文字间。风霰道途方过阙，烟霞旌旆更寻山。重金不负扁舟约，贺老鉴湖春水閒。","dynasty":"宋代","title":"送赵悦道参政大资知越州二首其二"}
{"author":"冯山","content":"放辔深穷物外天，少偿游恨十馀年。诸仙羽化曾由此，千载岩居尚宛然。门转青溪空水石，室存丹灶养云烟。冰骸坐久虽清澈，独有区中世俗缘。","dynasty":"宋代","title":"和鲜于子骏游沙溪洞"}
{"author":"冯山","content":"莫逆真心际混茫，岂将生死系存亡。已骖云雾朝丹阙，犹蜕衣冠寄异乡。姓氏不传灵秘录，精神长在发圆光。洪肩丘袂攀无及，分向尘中到老忙。","dynasty":"宋代","title":"兴州坐卧二仙"}
{"author":"冯山","content":"叠叠巴山走使轺，不辞岩险奉宽条。频来马足行应惯，重见民情喜自谣。雨过寒林微带雪，风生幽谷静闻樵。清奇定入骚吟笔，乞取邮筒寄下僚。","dynasty":"宋代","title":"寄子骏郎中"}
{"author":"冯山","content":"使轺西走奉军期，万货泉流向武威。才伴江声关外去，又随秋色日边归。千寻蜀岭供吟藁，一道秦川照锦衣。莫叹奔驰伤浩气，出群鸿雁已高飞。","dynasty":"宋代","title":"送李杞省句赴阙"}
{"author":"冯山","content":"曾对炎蒸忆静便，偶逢佳节思超然。相将绝顶孤高处，剩看清秋几许天。虽欠笙簧留席上，犹胜风雨傍篱边。好看菊蕊殷勤别，旦暮除书落枕前。","dynasty":"宋代","title":"和子骏郎中登高"}
{"author":"冯山","content":"地接松扶绝塞边，星居人户种畬田。语音高亢关中俗，风物萧疏剑外天。一失羁縻生堡障，十分流运费刀泉。闾阎谩作封侯计，几辈伻图到上前。","dynasty":"宋代","title":"和子骏郎中文台"}
{"author":"冯山","content":"传闻山下数枝梅，不免车帷暂一开。试向林梢亲手折，早知春意逼人来。何方归路参差见，更托严风次第催。莫作寻常花卉看，江南音信隔年回。","dynasty":"宋代","title":"和山路梅花"}
{"author":"冯山","content":"亭榭轩窗处处开，清晖嘉致号为魁。群峰有景互争出，一水无声相向来。已借寒光摇棨戟，莫辞欢赏费瓶罍。新诗自属风骚将，何苦登临愧不才。","dynasty":"宋代","title":"和清晖亭"}
{"author":"冯山","content":"天庭高议破群奸，先帝曾将侍从班。谈笑一辞双阙去，缙绅遗恨十年间。倾朝每忆刘蕡对，侧席才闻贾谊还。言责逡巡非久计，行看鸣玉上鳌山。","dynasty":"宋代","title":"送范百禄子功学士知谏院二首其一"}
{"author":"冯山","content":"圣贤中道意何如，历历樊川论谏书。要在致君成德业，不当沽直徇名誉。平生忠义倾心际，后日经纶试手初。得意古人多气义，弹冠应有旧簪裾。","dynasty":"宋代","title":"送范百禄子功学士知谏院二首其二"}
{"author":"冯山","content":"雪白霜猿久已灵，江山但觉有馀清。优游此地不常出，皎洁一身能自明。高挂岂知神气王，仰看谁为骨毛惊。因吟佳句成遗恨，安得风前闻啸声。","dynasty":"宋代","title":"和苗时中子君运判亭溪道中双白猿"}
{"author":"冯山","content":"缭绕川原又载驰，人情风物共依依。胶舟野水涸将尽，捲雨岭云寒不飞。岂惮长途劳使传，尚寻清景扣禅扉。前山次第看梅发，剩带新年春色归。","dynasty":"宋代","title":"和子骏郎中清江道中"}
{"author":"冯山","content":"随和箧笥号藏珍，物理求多渐失真。骐骥已胜千里足，鹪鹩才寄一枝身。自怜蹭蹬居前秕，岂意蹉跎接后尘。穷达圣贤知有分，不同非望泽中人。","dynasty":"宋代","title":"赴辟利台吕少蒙运判以诗回赠依韵谢之"}
{"author":"冯山","content":"闻在幽轩隐使华，合归清望戴重纱。手持温诏方行道，堂有慈亲即是家。得意乡山频上看，异时蓬岛合重誇。登临强欲留诗句，苦恨风骚力未加。","dynasty":"宋代","title":"和岑岩起莫轩"}
{"author":"冯山","content":"何事年年拥使麾，放身閒处避危机。为思清汉还重去，犹厌承明未肯归。天上荣途方策足，林间轻霭尚沾衣。区区斥鴳宁能啸，只得蓬蒿自在飞。","dynasty":"宋代","title":"送文与可知洋州"}
{"author":"冯山","content":"镇雅墙阴看早梅，满城惟此一株开。已驱禽鸟工夫尽，才共宾僚宴赏来。月照寒姿凌画烛，风传香蕊堕清杯。玉堂深切归期近，少住花前醉几回。","dynasty":"宋代","title":"赏梅呈李待制才元"}
{"author":"冯山","content":"七言常爱中山好，百首犹存外集多。大约晚年知性命，一时清韵入中和。森张剑戟虽无敌，隐约瑕疵惜未磨。三绕花栏俱读尽，杜陵回首郁嵯峨。","dynasty":"宋代","title":"读刘宾客外集"}
{"author":"冯山","content":"经世才高若命何，微茫骚雅寄编摩。纯音已落人间久，孤愤犹存集外多。喜看仙巢鸣鸑鷟，重闻古匣奏云和。殷勤归秩非无报，谁为沉文吊汨罗。","dynasty":"宋代","title":"还杨恬天隐长官家集"}
{"author":"冯山","content":"野亭何处访仙翁，安乐风烟迥不同。千里清泉来塞外，四时佳景出山中。偷身暂逐禽鱼乐，放意翻成笔砚工。醉伴逍遥无计去，钩藤新熟荔枝红。","dynasty":"宋代","title":"寄题合江知县杨寿祺著作野亭"}
{"author":"冯山","content":"归来何处解尘襟，幽径寻轩入茂林。身到静中方有我，事除诗外更无心。江山相就能清景，桂柏新成已翠阴。闻说逍遥樽酒会，三卿鱼袋斗黄金。","dynasty":"宋代","title":"和吕少蒙题大卿林下轩"}
{"author":"冯山","content":"山水清音绕翠微，一亭风物里中稀。为怜鱼钓生平处，还向功名事了归。白傅歌童聊自适，庄生鸥鸟自相依。区区贫阮长嗟叹，才有林居便拂衣。","dynasty":"宋代","title":"题冯公举郎中清音亭"}
{"author":"冯山","content":"霖潦经时路未通，公言行县太匆匆。安知风雨欺人处，正在溪山绝险中。一出到头馀日在，少留随分觉途穷。却因下马心方悟，欲速无成万事同。","dynasty":"宋代","title":"行县道中遇暴风雨寄吕少蒙太博"}
{"author":"冯山","content":"牛峰秋色翠相摩，还上凌云宴绮罗。黄菊纵逢佳节好，清欢不似去年多。僧房次第依重到，霜月萧条且强歌。闻说洋州时节盛，不知高兴定如何。","dynasty":"宋代","title":"重阳寄文与可"}
{"author":"冯山","content":"数程奔走倦征车，喜过蓬仙旧隐居。秀气峰峦排户牖，清风楼阁锁图书。一从高步东山起，重见深秋少室虚。无计墨君堂上看，林间猿鹤共踌躇。","dynasty":"宋代","title":"过永泰文与可宅因寄"}
{"author":"冯山","content":"元丰内舍初公选，开宝中秋定试期。四海诸生趋盛集，一朝新议破群疑。人传学榜才张后，驿递家音未到时。莫怪虚名随分喜，文章门户欲支持。","dynasty":"宋代","title":"闻内舍榜将至"}
{"author":"冯山","content":"阆水兼山斗晓光，星轺亲按古村乡。临江麦陇烟云翠，夹道林花锦绣香。使旨天边劳按察，人情车下见欢康。东风相伴行宽诏，敢恨年来鬓发苍。","dynasty":"宋代","title":"和苗子君"}
{"author":"冯山","content":"共随春色探幽奇，春到山中未几时。啸傲烟霞凌绝顶，毫芒人物乱交逵。已登高阁临清旷，更羡轻舟泛渺瀰。落笔停杯遂陈迹，莫辞钟鼓下山迟。","dynasty":"宋代","title":"和蒲安行诚之秘丞游乌奴寺"}
{"author":"冯山","content":"直道崎岖出禁林，江湖长有爱君心。五年汉法更张际，千里潼江惠泽深。天下鹓鸿方得侣，道傍桃李正垂阴。邦人不用留行色，满旆薰风入舜琴。","dynasty":"宋代","title":"送李才元待制二首其一"}
{"author":"冯山","content":"为掾初逢幕府开，便将清望属非才。重来门下经年后，始见天边促召回。况有平生馀事业，此行高步脱风埃。孤踪已作沟中断，休费工夫为剪裁。","dynasty":"宋代","title":"送李才元待制二首其二"}
{"author":"冯山","content":"无心宜与物相期，既歇须行似不疑。出处休将人事说，功名多在老成时。胸中白练何妨洁，足下青云岂自知。好取圣贤权进退，莫教轻重失毫釐。","dynasty":"宋代","title":"李待制寄僧"}
{"author":"冯山","content":"春游游尽欲寻山，杖屦岷峨只等閒。但放高怀穷物外，不知清誉满人间。经年绿野常沉醉，几日香峰暂往还。自笑尘辕盘未得，逍遥无路一追攀。","dynasty":"宋代","title":"李待制寄僧其二"}
{"author":"冯山","content":"春风猎猎卷双旌，太守开樽上子城。地僻养成山水趣，民和流入管弦声。林花远近参差发，野景朝昏次第生。引领英游归未得，东溪遗恨几时平。","dynasty":"宋代","title":"和普守勾辅元郎中见寄均逸亭诗"}
{"author":"冯山","content":"三春花卉满州城，渠占风流第一名。老杏酸寒誇锦绣，野梨乾强学瑶琼。秾妆雨后频来看，尤物年深特地荣。为是翰林亲手植，莫辞欢赏慰民情。","dynasty":"宋代","title":"和赏海棠"}
{"author":"冯山","content":"君常慷慨论兵机，喜见韩侯定远归。将略无穷虽世出，秋毫不犯似君稀。封侯气骨青春在，报主功名白日飞。龌龊簿书何所恋，拟投儒服换戎衣。","dynasty":"宋代","title":"送韩存宝閤使"}
{"author":"冯山","content":"一别江皋能几时，相从鸥鹭久无依。楼前流水常东去，塞上征鸿又北归。交分每传双鲤信，乡心同望白云飞。孤吟长啸无俦侣，惟向清宵共月辉。","dynasty":"宋代","title":"和岑岩起见寄"}
{"author":"冯山","content":"黄鹤仙音久寂然，嘉陵江上碧峰端。惟馀寂寞烟霞馆，空老阴森桧柏坛。药灶绕行云彩动，诗牌吟拂玉声寒。虚无踪迹何须问，自有清名不死丹。","dynasty":"宋代","title":"和后唐王仁裕舍人留题自然观"}
{"author":"冯山","content":"千首诗兼百首文，宗韩之子拾遗孙。吾乡此道嗟几绝，先世馀风喜仅存。三变声名徒自惜，平生襟抱向谁论。相知惟有贫相见，拨置穷愁付酒樽。","dynasty":"宋代","title":"与陈万石"}
{"author":"冯山","content":"经年东北望阳台，阻奉从容一笑开。良会俱从江上得，清风潜向坐中来。诗成不倦乘閒写，酒好何妨尽醉陪。百老篇章今少见，满怀归去重琼瑰。","dynasty":"宋代","title":"开州道中逢王子严中散惠诗依韵和之"}
{"author":"冯山","content":"归船才泊古巴台，遥见诗筒眼豁开。摩垒只忧轻挑去，报琼何意误投来。老知仙梦终难到，清喜英游屡得陪。对酒孤吟重相忆，江前微霰屑瑶瑰。","dynasty":"宋代","title":"再和子严"}
{"author":"冯山","content":"青帝云车碾玉尘，阴机和雨付江神。巧将清冷三巴景，妆出繁华二月春。已凛寒威驱瘴疠，更流和气助陶钧。劝农使者虽欢赏，犹念无衣索拊循。","dynasty":"宋代","title":"渝州春雪"}
{"author":"冯山","content":"仙雏曾伴学飞翻，三纪光阴一梦间。龙坂旧游今独在，凤池高步已难攀。衣冠每恨功名晚，风月谁兼富贵閒。契阔人情应见念，故人憔悴老巴山。","dynasty":"宋代","title":"寄仲贤朝议"}
{"author":"冯山","content":"淮上仙翁倚岁寒，绕亭閒种碧琅玕。林泉莫恨归时晚，风月偏宜静处看。为爱萧森从叶密，欲令蕃衍放根蟠。阶庭已见清阴合，更长龙孙百十竿。","dynasty":"宋代","title":"寿春穆东美有节亭"}
{"author":"冯山","content":"平生玉帐耻论兵，劝学儒风已自成。惟有爱民常惨怛，况曾廉俗旧澄清。直将经济为仁术，不假中和助政声。从此回翔归柄用，更推忠厚福群生。","dynasty":"宋代","title":"送李之纯宝文二首其一"}
{"author":"冯山","content":"邂逅当年最见知，台光云雾阻重披。忽闻颍上还朝日，正是漳滨养病时。剑外江山愁远别，天边鸿鹄望归期。西南遗爱情何限，千载羊公堕泪碑。","dynasty":"宋代","title":"送李之纯宝文二首其二"}
{"author":"冯山","content":"鸑鷟峰前旧隐亭，仙翁曾此被弓旌。云山每恨未能到，松桂向人如有情。共把清尊惭北海，更听馀论学南荣。何须酩酊为真赏，归袖琼瑰已自盈。","dynasty":"宋代","title":"寄题希元承诏堂希元惠诗因次其韵"}
{"author":"冯山","content":"前载闻君说种花，重来轩槛早芬葩。只知造化随人力，岂觉光阴换岁华。风雨不容孤客赏，馨香宁待主翁誇。牡丹珍重偏开晚，料得开时已到家。","dynasty":"宋代","title":"戏题辛叔仪花园"}
{"author":"冯山","content":"闻说巴东暂解颜，两回曾到十年间。咤滩自古风波险，玉洞无人水竹閒。霜雪凭虚千尺瀑，烟岚弥望四围山。登临欲伴春游去，惟恐藤萝不易攀。","dynasty":"宋代","title":"和冯太博归州春望"}
{"author":"冯山","content":"湖外閒官四见春，就中吟咏费精神。青山借得风骚古，白发相将意思新。每向孤高虽得意，要知閒淡苦无人。归来幸有鸰原识，为惜鸿毛抵万钧。","dynasty":"宋代","title":"和八舍弟赞贤司理其一"}
{"author":"冯山","content":"兄弟当年粗有声，家风传得至今清。争先踪迹虽相让，投老情怀共一惊。富贵有时当自致，文章无价可能轻。期君正在青云上，何止新诗几首行。","dynasty":"宋代","title":"和八舍弟赞贤司理其二"}
{"author":"冯山","content":"归来相值故园春，坐对春风忽怆神。十里溪山依旧好，一番花木为谁新。青云功业虽留我，白日光阴奈趁人。道在不须论用舍，惟将时命托洪钧。","dynasty":"宋代","title":"再和二首其一"}
{"author":"冯山","content":"新诗才读眼惺惺，照见词源彻底清。白雪乍闻高唱喜，明珠翻值暗投惊。儿童一辈年将晚，研席平生分不轻。为爱惠连才思好，登临重寄远山行。","dynasty":"宋代","title":"再和二首其二"}
{"author":"冯山","content":"莫厌诗筒来往频，閒中无物可怡神。追回风雅篇篇好，鍊尽襟怀日日新。自笑支离多病客，更随憔悴苦吟人。阳州不识英雄器，重问颜高借六钧。","dynasty":"宋代","title":"再和其一"}
{"author":"冯山","content":"休向诗中恨不平，范滂留意在澄清。烟霄鸿鹄飞将到，雷雨龙蛇蛰未惊。声价得来知道长，穷愁消尽觉身轻。荣途咫尺非难至，俯拾功名在此行。","dynasty":"宋代","title":"再和其二"}
{"author":"冯山","content":"飞泉分下一岩寒，谁识神功借意难。泻出龙漦投石上，缀成仙佩落云端。离山便有江流杂，当道宁辞宿眼看。几把狂吟题不就，十年馀思在栏干。","dynasty":"宋代","title":"滴水岩"}
{"author":"冯山","content":"蒲柳春阴重，禽鱼晚景多。轻舟乘酒去，明月扣舷歌。","dynasty":"宋代","title":"阆中蒲氏园亭十咏其一方湖"}
{"author":"冯山","content":"石面苔封合，波心月照空。仙翁行道处，清影露华中。","dynasty":"宋代","title":"阆中蒲氏园亭十咏其二清蟾桥"}
{"author":"冯山","content":"野景宜花看，秋芳近水多。溪流光不断，千尺粉红罗。","dynasty":"宋代","title":"阆中蒲氏园亭十咏其三芙蓉溪"}
{"author":"冯山","content":"叠叠波纹绿，摇摇雨气香。菱歌谁与发，秋兴似江乡。","dynasty":"宋代","title":"阆中蒲氏园亭十咏其四莲池"}
{"author":"冯山","content":"耸秀山岗合，回环斗柄临。焚香无俗虑，一息见天心。","dynasty":"宋代","title":"阆中蒲氏园亭十咏其五朝真台"}
{"author":"冯山","content":"平池风菡萏，照岸雪玲珑。无限骚人意，栏干霁色中。","dynasty":"宋代","title":"阆中蒲氏园亭十咏其六白莲堂"}
{"author":"冯山","content":"日影摇吟笔，烟光落酒杯。犹嫌池外俗，移入镜中来。","dynasty":"宋代","title":"阆中蒲氏园亭十咏其七涵碧亭"}
{"author":"冯山","content":"活水停无滓，嘉鱼养不惊。休言濠上意，秋鲙与春羹。","dynasty":"宋代","title":"阆中蒲氏园亭十咏其八鱼池"}
{"author":"冯山","content":"物外溪山乐，穷中岁月优。斯人招不起，十顷稻田秋。","dynasty":"宋代","title":"阆中蒲氏园亭十咏其九稻畦"}
{"author":"冯山","content":"竹影摇金翠，泉声响佩环。庵前春日落，人向定中还。","dynasty":"宋代","title":"阆中蒲氏园亭十咏其十草庵"}
{"author":"冯山","content":"忘身为利得忘形，弃弹庄生只自惊。嗟汝虚憍气方盛，何时全得似无情。","dynasty":"宋代","title":"牟仲甫作鸡终有意趣为予写斗鸡矜骄自得犹有馀勇因以绝句题其画云"}
{"author":"冯山","content":"仙佩玲珑白玉寒，每来常与寺僧看。忧民未有林泉约，重到岩前为解鞍。","dynasty":"宋代","title":"重游滴水岩"}
{"author":"冯山","content":"圣贤遗陈迹，文章隐至神。北天开盛际，南国起斯人。兼济希先觉，公传袭大醇。卑飞随世俗，默观养经纶。僶俛怀铅椠，徊翔表缙绅。英声摇海岳，高步出风尘。去就迟难进，谋猷久未伸。两朝虽顾遇，大节每逡巡。四海倾台辅，千龄偶圣辰。有为今道德，无间古君臣。雕琢唐文盛，更张汉法新。风霆传信令，束缚解生民。所志惟膏泽，当除亦斧斤。寸心劳远御，独手助洪钧。钟鼎无前迹，江湖自在身。功名非雅意，出处自天真。鸿雁云霄势，芝兰道路春。轲雄平可驾，房魏浅非伦。江汉无良产，衣冠窃滥巾。才非当世用，仕为有时贫。衔策驱驰久，风波出没频。古心终少合，老态强难驯。名教谁依托，文书但隐沦。师门常耿耿，相府旧循循。万里音容阔，诸生气义均。绛纱瞻楚泽，白发倦漳滨。鄙俚虽能达，精微岂尽陈。青云如可附，何处更求仁。","dynasty":"宋代","title":"寄上金陵王荆公"}
{"author":"冯山","content":"大老归真主，前朝遗数公。精神时一会，出处道皆同。起潞仪刑地，烦温燮理功。及观光禄表，深见古人风。聘币来何厚，安车愿不东。光华膺政殿，僶俛就祠宫。论议高踰武，文章远继雄。退身无少憾，忧国有馀忠。几杖诚先觉，衣冠为一空。千龄重际遇，二圣极优崇。将相交游盛，朝廷礼数隆。一星容处士，四海望冥鸿。箕颍纷嚣外，岷峨气象中。楚词清更适，舜律远相通。庭玉连城价，孙枝百尺桐。圣贤今日是，河汉几时穷。晚辈徒瞻仰，先生盖始终。冰霜严皎洁，尘滓坐销融。信史知将贵，声诗恨不工。东齐如见录，光彩附垂虹。","dynasty":"宋代","title":"寄上颍昌范蜀公"}
{"author":"冯山","content":"微生非自异，翠樾愿深藏。谷口逢罗网，人间重采章。全身珠缀络，一项锦成囊。易警乌啼早，难驯雉性刚。仅能逃鼎味，何幸识台光。黄阁恩优厚，青山思渺茫。鹦言来陇坻，孔翠别炎方。既获安栖地，宁须忆故乡。","dynasty":"宋代","title":"和文侍中锦鸡"}
{"author":"冯山","content":"妖氛凭绝塞，皇武慰群情。并命儒臣起，同谋将略明。前锋歼丑虏，降仗委高旌。拓境新图展，收功寸草横。投戈宜偃息，奠枕觉澄清。广榭宏经构，群公共落成。唱酬风月冷，谈议鬼神惊。锦绣移将合，琅玕种即生。南方天外阔，北斗坐间倾。且享忧勤乐，除书恐再更。","dynasty":"宋代","title":"和梓漕陈帨诚伯弭节堂"}
{"author":"冯山","content":"古洞嵌岩活，青山气象浑。应龙常隐处，流水不知源。斗险双峰秀，凌虚古木尊。怪藤寒覆坐，修竹尽当门。混沌谁开凿，云烟自吐吞。深盘通海脉，横透露天痕。日影循崖腹，泉声绕石根。江前尘不到，物外景常存。避地仙踪迹，清人俗梦魂。功名归未得，回首谢岩阍。","dynasty":"宋代","title":"龙门洞"}
{"author":"冯山","content":"半夜风威壮，今朝瑞雪呈。徊翔如有待，附著不胜轻。叠叠云筛下，番番雨簇成。雕镌非众巧，融结似无精。河汉潜欺没，乾坤欲混并。漫空虽结白，触处已纵横。枯茂全妆出，洼隆一概平。参差相掩覆，散乱或逢迎。远岫依稀失，高松独自荣。光明通鬼穴，肃杀下天兵。挥霍偏随马，凭陵或绕城。威棱生剑戟，物色俨冠缨。楼阁危将堕，乌鸢噤不鸣。岩封蹲豺起，岸断蛰龙惊。地轴犹疑折，林梢不易擎。秾寒排瘴毒，和气入春耕。虽学峨峨势，其如薄薄名。暗销知地暖，坐对觉神清。交互当门舞，玲珑照眼明。味宜茶品试，力与酒权争。佳景谁能赏，幽吟似有情。开樽烦点缀，喣笔为题评。旧说三农庆，量深一尺盈。忧民心正切，击缶助欢声。","dynasty":"宋代","title":"咏雪"}
{"author":"冯山","content":"中山元魏后，数世十三传。皆在河南葬，初从代北迁。中书谋定策，大理力扶颠。渝国乘机日，唐公起义年。议高都尉识，名累侍郎贤。原武输期集，东阿旧俗悛。河阴才被诏，户部志绳愆。八子生中叶，三台共一躔。洪洞城不下，工待政无前。昭辅书仪集，明宗礼意全。中丞安出处，艺祖首详延。学士清台阁，咸平起涧瀍。斯文醇复古，宏议自摧坚。江汉源何巨，公侯兆已圆。信辞师鲁志，佳气尹樊阡。秘监花儒将，缑山酒地仙。看公承远构，发迹向孤骞。浩荡穷经笥，纵横信笔椽。巾箱遗紫绶，伯仲袭青毡。辨论多兵略，澄清累使权。凤鸣雄屏翰，鹑首富刀泉。诏自南台下，车随北斗旋。鹓鸿思旧侣，嵩少望归鞭。师节频轻伏，戎腥未一湔。朝纲今省户，古道日经筵。尽是徊翔地，行承咫尺天。门施唐棨戟，冠珥汉貂蝉。阀阅谁如此，功名盍勉旃。慎无从子晋，轻去恋伊川。孑立栖迟久，深知义气然。人情尝岁月，物色自风烟。士要文章别，诗因谱第编。碑阴如可附，青玉为雕镌。","dynasty":"宋代","title":"送利漕刘明复朝议"}
{"author":"冯山","content":"半夏劳奔走，当归计未成。向乌头雪白，虽远志澄清。白屋游偏早，青云梦数惊。预知皆系命，无患可伤生。泉水怀乡国，灵仙得古城。萎蕤差病力，安息愧民情。兰草园池静，槐花道路平。野翁宜散诞，故纸任纵横。问话思黄叶，论文忆长卿。馀粮添瓮盎，乱发散簪缨。紫茜江山秀，婆娑桂柏荣。枫香馀雨气，桐叶变秋声。险语尝钩吻，昏瞳屡决明。鸬鹚閒自酌，琥珀向谁倾。莨宕官资浅，螵蟏活计轻。每将苏子校，多谢使君名。满把黄金屑，知音白玉英。青箱空聚古，败将敢论兵。苦练诗方就，旁通笔未精。前贤如及已，海藻愿题评。","dynasty":"宋代","title":"效皮陆体药名诗寄李献甫"}
{"author":"冯山","content":"画舸秋离峡，长江水齧堤。郡楼高送别，客袂掺分睽。前后声难继，升沉分不齐。私心常有待，得意幸相携。千里闻鸣凤，三年倦割鸡。一哀缠性命，万事错端倪。英俊联翩起，清华直上跻。平生依笔砚，俛首失锄犁。同嗜餐秋菊，忘言病夏畦。精粗分玉石，去住即云泥。近列多鸳鹭，谁人享駃騠。徊翔趋凤阁，隐约驾鸡栖。训诰资温润，衣冠出品题。风流清宪府，威望肃朝闺。戏彩江湖乐，观涛岁月稽。还朝垂拱北，易帅华阳西。旧德倾中外，欢谣浃庶黎。忽闻旌棨近，顿解簿书迷。一笑何胜喜，高谈为少低。长篇追杜老，馀论及曹溪。把酒听新阕，寻山傍小蹊。攲斜行叠嶂，空旷上危梯。拾掇留樽俎，萧疏愧糗藜。故人难会遇，壮士合悲啼。物理纷无定，年华去可悽。王师行解甲，盟府重盘圭。剑外声文铎，关中息战鼙。时清数相见，宁望胯金犀。","dynasty":"宋代","title":"和新成都知府邓润甫温伯内翰道中见寄"}
{"author":"冯山","content":"农事方春作，田苗待雪催。忽从天外降，尤胜腊前来。枯槁全妆饰，勾萌暗养培。格清徒自照，体弱不胜挼。有势离还合，无情去却回。乾坤迷境界，造化始元胎。气凛侵帷幌，身轻寄草莱。匿瑕漫粪壤，衔巧缀条枚。空际如难集，毫端已共偎。浓寒流远蜀，嘉兆叶清台。既浑山兼泽，宁分石与瑰。饥鸢蹲木杪，冻虎卧岩隈。积恐江城满，重疑栈阁摧。谁居梁苑右，或溯剡溪洄。凝冱阴虽胜，沾濡旱可摧。雕镌穷物象，皎洁离风埃。雨脚纷犹杂，云头重不抬。豪门张燕席，贫灶拥寒灰。且喜蒙膏泽，仍知免沴灾。斯民争庆贺，高会与欢咍。把酒看宜醉，洪炉守至煨。传闻诗句好，罢听乐声嗺。洒落吟情健，玲珑霁色开。营丘无复见，谁为写皑皑。","dynasty":"宋代","title":"和徐之才雪"}
{"author":"冯山","content":"潇洒春容静，飘摇水性柔。根从何处起，身任此生浮。得地轻依托，随波旋去留。潢污深不采，溟渤望空悠。花蕊看还落，蕉心久未抽。岂知经夜雨，便欲障江流。晚入吴歌唱，晴邀汉女游。翠连芳草渡，寒映绿杨楼。碎剪神工巧，平铺泽国幽。微躯焉足道，浪迹更谁收。踏破閒行鹭，冲开暖上鳅。但能知委顺，何用校稀稠。谩欲通河汉，宁虞践马牛。迸从菱芡密，如把芰荷揉。寂寂苔成阵，纷纷芥作舟。屈骚遗故事，湛赋壮前猷。蛙跃沾双股，龟行蔽六眸。联居如有守，远近亦无求。别浦千重恨，吟塘万点愁。生涯随所寓，细域浩难筹。野色宜茶灶，仙姿泛酒瓯。清芬传涧沚，馀思满汀洲。暗与莼丝结，多为荇蒂钩。岂专嬉雁鹜，自可覆蛟虬。助赏名园侧，含悽古道周。纡回差胜梗，汨没尚怜沤。赴急如趋市，逢枯类转沟。吉祥兴霸业，美荐格神休。为爱常青眼，难题几白头。新篇盈巨轴，牵强岂能侔。","dynasty":"宋代","title":"和徐之才浮萍"}
{"author":"冯山","content":"扪参趋远道，首蜀下青泥。江绕萦纡带，山盘屈曲梯。何时岩腹断，自古客心低。峡尽逢宁武，天宽类宝鸡。东穷巴岭北，南转梓潼西。地共猿猱食，居同鸟雀栖。风霜传一檄，玉帛走千蹊。力责多佣父，穷输或嫁妻。上忧分使节，佥议辍朝圭。素志施膏泽，虚怀去町畦。垂鞭防马惫，含哺止儿啼。夜寝无宁席，朝餐或茹梨。驱驰宣诏令，歌舞慰童齯。按部经双剑，迎壶满见溪。政清冰出凌，民附水淫堤。指穴收毚兔，搜群去狠羝。吏悛藏乳虎，人乐戏春麛。驿转悠千里，秋霖动一犁。忧劳如有病，暴露欲生黧。委箧书争报，封囊药自题。茶尘思鸟觜，羹野忆驼蹄。过雁晴逾叫，残蝉晓更嘶。万愁休入耳，数酌且温脐。圣治几仁寿，宸衷念庶黎。呻吟裁药石，亢旱得云霓。驹有苗场食，鸾无枳棘栖。明公深履历，清望绝乖睽。盘错居常试，安恬久自迷。汉貂方促召，贾论息言提。宝阁邻天仗，星闱侍女奚。功名当少俟，岁月尚能稽。末路忻依托，先期虑解携。荣封虽绝迹，归意共含悽。自笑身谋拙，曾将物理齐。倒行嗟黾勉，仰望局攀跻。易足篱边鴳，难驯水上鹥。稻粱谁计鹤，车马未安鼷。诗战逢诸帅，文声鼓万鼙。白徒虽自奋，黄馘岂容批。怒臂犹轻展，惊魂已暗挤。续貂无取者，附骥亦荣兮。巧拙其如性，天机不可倪。","dynasty":"宋代","title":"和徐之才巡按见寄"}
{"author":"冯山","content":"四百源流尽，三分气燄高。西州称险隘，玄德夸英豪。统正图王策，关张汗马劳。相雄争胜负，所得仅纤毫。当世安危虑，斯人智识滔。潜身规去就，择主事游遨。仗顺亲归汉，平凶首问曹。河间屠血肉，江表战风涛。雅意存中国，单师静不毛。安知深政术，指画露兵韬。顾托情尤重，君臣义可褒。南征才解甲，北伐遽投醪。渭水开营壁，祁山拥节旄。乾坤悲拆裂，荆棘誓锄薅。远结孙权援，亲将仲达鏖。刘宗难再起，郭坞已长号。家国犹殷富，衣冠亦俊髦。中途亡辔策，束手类猿猱。事业垂千载，风流尚一陶。民思夔子国，庙枕蜀江皋。寿史徒讥议，裴碑自固牢。丹青严壮观，松桧尽萧骚。丑虏终为患，长弓未见櫜。吁嗟擒纵术，祠下涕沾袍。","dynasty":"宋代","title":"武侯庙"}
{"author":"冯山","content":"胜绝瞿塘险，西陵古地形。巴江深洞穴，蜀主旧门庭。王气吞三峡，神工出五丁。斜长天一线，相对石双屏。瀑击岩峦瘦，云蒸草木腥。众流趋滟滪，远意会沧溟。顾盼如无地，幽阴似有灵。白盐悬日月，黑石鼓雷霆。镵凿馀痕在，高深巨势停。鱼龙凭险怪，烟雾锁沉冥。念昔穷探赜，尝言骇观听。波涛真激箭，舟楫遽奔星。倒挂伤猿足，横飞羡鸟翎。死生期一瞬，出没类浮萍。叶上凭忠信，胸中混醉醒。人烟逢瀼岸，语笑落沙汀。沥酒重滩下，回头万仞青。停桡询故老，借笔润图经。二孟连称帝，三川恃建瓴。关防虽巩固，基业旋飘零。艺祖收长策，神旗指不宁。彦畴空死节，曹翰首开扃。五岭刘归国，重湖马就刑。磨崖谁刻此，远续孟阳铭。","dynasty":"宋代","title":"瞿塘峡"}
{"author":"冯山","content":"果山多果遍林丘，惟有黄甘格最优。繁结几经秋雨熟，完滋宜带晚霜收。霞馀点缀青林远，星散玲珑绿叶稠。秀色盈衢争委市，秾香浮水半通舟。金苞烂漫差三等，乳蒂龙钟占上游。一宴尝珍皆绝品，万钱要价或轻酬。盘筵皎洁如圆盖，梨栗粗凡似赘疣。蕴藉佳宾忻共赏，芬芳醇酎雅相投。殷勤食指尝先动，顾盼馋涎已自流。花瓣琼瑶纷落爪，云腴冰雪冷侵喉。蒲萄锁碎终非匹，荔子肥甘仅可俦。但效儿童贪磊落，不知牙齿怯飕飗。力蠲消渴多年病，清酿骚吟一腹秋。属餍且行犹掌上，闷馀虽卧亦床头。肤轻渐密衣犹重，种好悬囊子尚留。憔悴瀼西三寸小，酸寒东望一枚休。柽均奴仆知郎贵，橘类玞砥比玉羞。美实旧嗟遗贡禹，嘉名今愧下温州。多栽厚利羸栀茜，一熟经时汗马牛。晚岁幸为安汉守，眼明重到洞庭游。已将滋味千时好，宁免苞苴徇世求。大嚼有谁能快意，素餐无事却成忧。徐陵奖识诗辞古，胡济矜誇赋笔遒。愿得新篇聊假借，庶几声望出遐陬。","dynasty":"宋代","title":"黄甘寄李献甫"}
{"author":"冯山","content":"曾留先帝紫宸班，高议雍容数刻间。使节光华金口赐，乡枌歌舞绣衣还。炉锤应手皆良法，斤斧投虚辄大奸。坐席贤劳殊未暖，归轺严召遽难攀。豪曹自是青云器，骐骥应无白日閒。苏孺故人聊养拙，君公行部每开颜。新知邂逅情犹在，远别逡巡涕欲潸。人事去来宁可问，试看庄叟道中环。","dynasty":"宋代","title":"送宋构成之运判赴阙"}
{"author":"冯山","content":"三河使指皆精选，八座郎官最上游。袖手看人趋要职，息肩随分领偏州。遐方暂屈严明府，旧部争迎郭细侯。常爱昔人为郡乐，不妨循吏与民休。枌榆指顾秦川近，台榭周环灙水流。阙下子牟心感慨，天涯宾客老淹留。方将振羽趋庭鹭，岂便忘机狎海鸥。青汉绕山迎隼旆，北风吹雪犯貂裘。从来恩馆深仁遇，依旧邻封窃庇庥。远别不惟思酒盏，相忘何事更书邮。郢中无和阳春曲，时寄新声欲强酬。","dynasty":"宋代","title":"送徐之才赴洋州"}
{"author":"冯山","content":"放辔逍遥物外情，登真一境照人清。巍然道德玄元像，传得胚浑太古精。造化工夫应默运，神仙仪相自随成。江山地胜空遗迹，圣智长存即久生。寂寞黄冠犹好事，微茫丹灶不知名。淮南英胄来瞻仰，骤起清风化蜀氓。","dynasty":"宋代","title":"和刘明复铁老君观"}
{"author":"冯山","content":"古观萧条昔未名，却因吴笔助神灵。能将万化豪端意，写出群仙物外形。俊逸状如裴剑舞，周环时见蜀山青。阴兵耸动惊魑魅，真仗飘摇拥户庭。按部每来除枳棘，题诗留与禦风霆。因嗟画癖无由见，魂逐车尘为一经。","dynasty":"宋代","title":"和刘漕明复观吴生画"}
{"author":"冯山","content":"邀约东风共出城，云容羞日弄阴晴。看人墙外冲花气，下马石间闻水声。林蘖半从樵刃起，草牙还傍烧痕生。趁时桃李参差发，得意禽虫各自鸣。开谢眼前穷物态，丰登时下见民情。悔将诗笔随春酒，万景投怀醉不成。","dynasty":"宋代","title":"春游"}
{"author":"冯山","content":"秋风萧然起，乔木叶飞翻。劲声薄以怒，肃气伤无痕。洪钧运不私，至义中有恩。华滋脱尘滓，生意还本根。","dynasty":"宋代","title":"幽怀十二首其一"}
{"author":"冯山","content":"嵯峨群峰高，蓊郁万木滋。一容樵夫手，误落长松枝。烟云惨无色，禽鸟鸣且悲。人心不为虑，山意从此衰。","dynasty":"宋代","title":"幽怀十二首其二"}
{"author":"冯山","content":"晚林脱馀照，栖鸦上林端。危枝不容足，踏踏殊未安。相乘狐狸暴，宁苦风霜寒。微生尚忧患，物理几相残。","dynasty":"宋代","title":"幽怀十二首其三"}
{"author":"冯山","content":"李渤隐嵩高，愈退名愈重。区区水南北，一呼辄为用。沽激本同辙，出处或异动。善闭不可窥，少室有馀颂。","dynasty":"宋代","title":"幽怀十二首其四"}
{"author":"冯山","content":"少年气力壮，巾车骋游历。行人不能到，贪远未有适。昔人六十化，万事岂如一。谁为持寸光，环中照心迹。","dynasty":"宋代","title":"幽怀十二首其五"}
{"author":"冯山","content":"高架环四壁，古书浩万卷。腐儒坐相守，大义老不断。群言几可用，吾道一能贯。巨贤已经世，博士方浩叹。","dynasty":"宋代","title":"幽怀十二首其六"}
{"author":"冯山","content":"秋后无多日，山中已倍寒。虫声闻壁脚，雾气出林端。农事黄时毕，天形碧处宽。骚人方适意，白露团幽兰。","dynasty":"宋代","title":"幽怀十二首其七"}
{"author":"冯山","content":"吾羹畦有蔬，吾饭囷有粟。人事少还往，山田自充足。鸡犬尽日閒，藤萝照门绿。物外乃如此，熙熙古风俗。","dynasty":"宋代","title":"幽怀十二首其八"}
{"author":"冯山","content":"众呼楚比死，瘈走华氏惊。仲尼厄兵守，不辍弦歌声。外物匪忧患，中怀自险平。古人纵天机，以道不以兵。","dynasty":"宋代","title":"幽怀十二首其九"}
{"author":"冯山","content":"鸷禽出东海，矫翮与天邻。初从网罗误，遂与韝臂亲。一肉恋主意，击搏岂为身。飞飞山间雉，耿介不可驯。","dynasty":"宋代","title":"幽怀十二首其十"}
{"author":"冯山","content":"山溪涨易涸，为无千里源。桐孙绕云枝，下有百尺根。物理不虚发，本厚末始繁。功名岂易力，旧德资深蟠。不知所从来，意气行轩轩。","dynasty":"宋代","title":"幽怀十二首其十一"}
{"author":"冯山","content":"花草弄颜色，盛衰数日间。富贵无定姿，迭起如循环。外物偶相附，固有不肯还。造化弗示私，力禦何其艰。","dynasty":"宋代","title":"幽怀十二首其十二"}
{"author":"冯山","content":"石上辞人赋，城高古郡楼。能将天外意，写尽曲中愁。湘瑟曾谁听，巴江祇自流。倚栏吟月午，临下更迟留。","dynasty":"宋代","title":"击瓯楼"}
{"author":"冯山","content":"野寺无俗气，胜游方此回。水清巴字近，僧慧锦屏来。秋阁山要起，溪门竹引开。尘踪不须扫，留恨寄苍苔。","dynasty":"宋代","title":"题灵溪寺"}
{"author":"冯山","content":"一溪流石色，万木耸山阴。地僻有佳景，眼明劳寸心。坠猿犹挂壁，惊鸟忽移林。莫问去程远，行人方苦吟。","dynasty":"宋代","title":"曲细道中"}
{"author":"冯山","content":"危阁已可爱，野僧仍见邀。滩稀逢水静，城近觉山朝。露发秋光润，风吹雨意销。巴童不知我，孤兴在渔樵。","dynasty":"宋代","title":"巴州圣寿寺小阁"}
{"author":"冯山","content":"转步异南北，一程千万盘。将身试豺虎，无路出林峦。数屋近相接，孤城犹认看。回惶中夜发，况守二年官。","dynasty":"宋代","title":"广滩驿寄知县卢大年职方"}
{"author":"冯山","content":"相知思命驾，见教每书绅。咫尺去无路，奋飞嗟此身。贪廉虽异操，出处幸为邻。肯笑刘郎病，前头万木春。","dynasty":"宋代","title":"和普守勾士良辅元大夫见寄二首其一"}
{"author":"冯山","content":"溪边洗俗尘，林下解朝绅。车马慵应客，渔樵暂寄身。置书烦有位，酿酒畏比邻。又欲西州去，峨眉看一春。","dynasty":"宋代","title":"和普守勾士良辅元大夫见寄二首其二"}
{"author":"冯山","content":"捧拥行飞盖，嬉游立避骢。风烟寒食近，笑语故人同。乐转诸天外，川平一掌中。回头相与愧，容易出尘笼。","dynasty":"宋代","title":"和眉守周尹正孺端公春游醴泉"}
{"author":"冯山","content":"湖上多幽景，囊中尚赐金。清尊宜北海，嘉节又山阴。晓日云轻放，林花水倒沉。朅来相伴醉，应会主人心。","dynasty":"宋代","title":"和周正孺郡园新霁"}
{"author":"冯山","content":"身似悲鸣骥，家如濩落瓢。买居悲粪壤，数俸怯薪樵。寿隐三家近，征商百步遥。无心随所寓，尘滓自冰销。","dynasty":"宋代","title":"和程浚治之秘监赠杨竦中立朝散"}
{"author":"冯山","content":"赏花不须折，一折春思阑。饮酒不必醉，一醉无馀欢。相知共清赏，所属聊孤弹。朝繁坐临池，暮惜行绕栏。醒醉无异趣，开落同一观。邻花隔墙悲，憔悴枝叶单。邻翁贪酩酊，疾起春向残。但知芳菲意，常作悠久看。","dynasty":"宋代","title":"春意"}
{"author":"冯山","content":"石门险且僻，人烟万山罅。蟠翁老才望，来此屈英驾。破漏烦补缀，嚬呻索慰藉。力致乃坐享，少劳岂丰暇。临观阒无有，游燕久以谢。废园近城邑，丘墟甚原坝。高松困藤蔓，嘉果没荆柘。斩荒使之出，苍翠若图画。直前走桥阁，当中建台榭。雍容宾朋席，左右书史架。命亭以三爱，作诗盛誇诧。韵险语怪绝，窃读惊汗下。嗟予苦羁束，相去止数舍。深思一登览，若渴不得蔗。知君群公表，甫为兵民借。复以三者乐，何时动归靶。吾乡富风景，草木芬兰麝。锦水清于汉，岷峨不让华。蔡圃岂足道，宁为耳目乍。苟以吾言然，烦君少讥骂。","dynasty":"宋代","title":"题澧州石门县蹇周辅蟠翁太博"}
{"author":"冯山","content":"伯乐善相马，相内不相外。造父善御马，御成不御败。沙丘有病马，志远力未惫。盘身怯泥土，俛首困草稗。强起时奋迅，悲鸣辄喑噫。驽骀倦相逐，童仆几见卖。斯人一回顾，世俗始惊怪。冀北有骏马，散蹄雨雹快。去势驰灭没，朝荆暮燕代。衔辔苟庸拙，道途足险隘。斯人一駷手，千里瞬息届。二者岂不伟，繄人而否泰。相也命所系，御也才所赖。名马世常有，伏枥固有待。伯造不世出，古今重遭会。相得互相起，两致一无碍。所以马与人，功名各自大。","dynasty":"宋代","title":"谢夔守贾昌言礼宾"}
{"author":"冯山","content":"五月热无事，讼庭若扫刷。眼底簿书静，独坐痴闷发。上马出门去，不避烦与渴。幕中访贤友，且欲纾拥阏。洒水延我坐，解带意思活。清谈破尘滓，快若饮冰雪。青衫虽同服，所处类巾袜。道均语言合，殊不间毫发。十篇诗总解，金玉自磨戛。往时草草读，恨不见本末。全编使我尽，万漏都一括。诸君好诗学，论议每相轧。破碎失本源，十尝见七八。圣途久荒废，怜君力锄鏺。汉安隆中集，应和类控楬。驰骋气力壮，嵩岱可手揭。形容若绘画，讥讽过赏罚。回头索平淡，春兴最清越。意外得真巧，漫不露彫割。此皆绪馀尔，太仓出圭撮。予虽素无闻，少小颇奸黠。僻涩追古意，芬芳慕贤哲。独自狂妄走，屡遭流辈喝。中道偶成病，两眼痛欲瞎。见字辄昏雾，恨无金篦刮。凛凛忧痼废，那更寻旧扎。平生志高远，缩小仅如钵。又从县道来，屈强且回拔。吏责常恐嚇，民事日喧聒。中烦变憔悴，馀愤成呕哕。衔辔脱未去，俛首就一秣。大叫虽慷慨，壮图已销杀。清华果无分，看人起门阀。羡君名声好，风谊纵超拔。凭陵欲轩翥，去势不可遏。然犹滞巴徼，官况饱辛辣。始初未识面，展手思挽撮。相值偶相得，青松引藤葛。意气始投合，底里尽表察。文字本非敌，轻舫触巨筏。雅趣均厚薄，高论借迂阔。穷中烦慰藉，何异鱼喣沫。俗态重趋走，仕路饶险滑。且当学鸿渐，不能助苗揠。穷达盖有命，运转随坱圠。盖棺事始定，尝闻古人说。功名倘可期，因君为寻掇。","dynasty":"宋代","title":"与蒲宗孟传正察推"}
{"author":"冯山","content":"辰阳号难理，五溪地相跨。边臣重绥抚，蛮獠愈骄诈。封陲苦侵暴，文书困讥骂。谁为太守乐，一笑不得暇。张公抗辰旆，烽障几欲罢。偃息有馀地，登临无一舍。乃兴辰阳馆，城东两山胯。泉声落溪谷，湖光照亭榭。花木亲种植，朋僚日追迓。投壶征虏祭，围棋太傅谢。高风邈难继，维公并驱驾。有客尝一至，席参邹枚亚。览物言思阔，醒魂耳目乍。欲记传之久，恨无文章价。愿公贲泉石，游宴日来藉。新诗上碑刻，佳景若图画。旦暮趣召还，归为中州诧。","dynasty":"宋代","title":"辰阳馆"}
{"author":"冯山","content":"基构白石层，风物青山围。野云恋幽寂，长绕轩窗飞。","dynasty":"宋代","title":"开州盛山十二题其一宿云亭"}
{"author":"冯山","content":"繁梅照溪谷，蜂蝶殊未省。岩风莫吹落，留妆腊前景。","dynasty":"宋代","title":"开州盛山十二题其二梅岭"}
{"author":"冯山","content":"新萌雨露浓，岭头春味足。缘云采撷人，争收火前绿。","dynasty":"宋代","title":"开州盛山十二题其三茶岭"}
{"author":"冯山","content":"为爱泉石饮，屡招宾朋游。浮觞来不倚，一水循环流。","dynasty":"宋代","title":"开州盛山十二题其四流杯渠"}
{"author":"冯山","content":"月从海上来，清辉长碍山。山前爱月人，唯看亭午间。","dynasty":"宋代","title":"开州盛山十二题其五隐月岫"}
{"author":"冯山","content":"语笑嘉陵醉别辰，曾留一角建阳春。不将閒碾无佳客，每到开尝忆主人。蒙顶纵甘馀草气，月团虽有隔年陈。吟魂半去难招些，愿得兰溪数片新。","dynasty":"宋代","title":"问江巨源求茶"}
{"author":"冯山","content":"五月热无事，讼庭若扫刷。眼底簿书静，独坐痴闷发。上马出门去，不避烦与渴。幕中访贤友，且欲纾拥阏。洒水延我坐，解带意思活。清谈破尘滓，快若饮冰雪。青衫虽同服，所处类巾袜。道均语言合，殊不间毫发。十篇诗总解，金玉自磨戛。往时草草读，恨不见本末。全编使我尽，万漏都一括。诸君好诗学，论议每相轧。破碎失本源，十尝见七八。圣途久荒废，怜君力锄鏺。汉安隆中集，应和类控楬。驰骋气力壮，嵩岱可手揭。形容若绘画，讥讽过赏罚。回头索平淡，春兴最清越。意外得真巧，漫不露彫割。此皆绪馀尔，太仓出圭撮。予虽素无闻，少小颇奸黠。僻涩追古意，芬芳慕贤哲。独自狂妄走，屡遭流辈喝。中道偶成病，两眼痛欲瞎。见字辄昏雾，恨无金篦刮。凛凛忧痼废，那更寻旧扎。平生志高远，缩小仅如钵。又从县道来，屈强且回拔。吏责常恐嚇，民事日喧聒。中烦变憔悴，馀愤成呕哕。衔辔脱未去，俛首就一秣。大叫虽慷慨，壮图已销杀。清华果无分，看人起门阀。羡君名声好，风谊纵超拔。凭陵欲轩翥，去势不可遏。然犹滞巴徼，官况饱辛辣。始初未识面，展手思挽撮。相值偶相得，青松引藤葛。意气始投合，底里尽表察。文字本非敌，轻舫触巨筏。雅趣均厚薄，高论借迂阔。穷中烦慰藉，何异鱼喣沫。俗态重趋走，仕路饶险滑。且当学鸿渐，不能助苗揠。穷达盖有命，运转随坱圠。盖棺事始定，尝闻古人说。功名倘可期，因君为寻掇。","dynasty":"宋代","title":"与蒲宗孟传正察推"}
{"author":"冯山","content":"溪边洗俗尘，林下解朝绅。车马慵应客，渔樵暂寄身。置书烦有位，酿酒畏比邻。又欲西州去，峨眉看一春。","dynasty":"宋代","title":"和普守勾士良辅元大夫见寄二首其二"}
{"author":"冯山","content":"青云回首即红尘，且向卑官事隐沦。衮衮泥途方索足，区区天地不容身。前头功业安知命，满腹文章未称贫。深愧相知空握手，羽书边上辍嘉宾。","dynasty":"宋代","title":"和李曼修孺户曹"}
{"author":"冯山","content":"郊园闻葺旧亭台，晓访冰须冻结腮。野景豁从江上见，云扃深向雾中开。早知閒处登临好，何恨忙时取次来。梦草新诗酬不得，谢家兄弟尽清才。","dynasty":"宋代","title":"和李曼长官约游郊园"}
{"author":"冯山","content":"无心宜与物相期，既歇须行似不疑。出处休将人事说，功名多在老成时。胸中白练何妨洁，足下青云岂自知。好取圣贤权进退，莫教轻重失毫釐。","dynasty":"宋代","title":"李待制寄僧"}
{"author":"冯山","content":"仙雏曾伴学飞翻，三纪光阴一梦间。龙坂旧游今独在，凤池高步已难攀。衣冠每恨功名晚，风月谁兼富贵閒。契阔人情应见念，故人憔悴老巴山。","dynasty":"宋代","title":"寄仲贤朝议"}
{"author":"冯山","content":"片石胡琴槽，构亭事登临。考功閒中乐，非好世俗音。","dynasty":"宋代","title":"开州盛山十二题其八琵琶亭"}
{"author":"冯山","content":"才出关来又入关，欲閒天意未教閒。一生孤直知心处，三度交承隔政间。食蔗羡君方有味，过屠怜我尚何颜。功名不是蹉跎物，犹惜清时共仰攀。","dynasty":"宋代","title":"寄贺李修孺移利宪"}
{"author":"冯山","content":"数步即一息，始知登山劳。盘盘行彻时，迹与心俱高。","dynasty":"宋代","title":"开州盛山十二题其六盘石磴"}
{"author":"冯山","content":"晚林脱馀照，栖鸦上林端。危枝不容足，踏踏殊未安。相乘狐狸暴，宁苦风霜寒。微生尚忧患，物理几相残。","dynasty":"宋代","title":"幽怀十二首其三"}
{"author":"冯山","content":"菜蔓全除看绿槐，木阴秾合乍闻雷。田间虽荷沾濡泽，水际先忧荡溺灾。火气已随妖焰出，山光尤喜晚晴开。门前雅致无馀事，惟见诗筒竞往来。","dynasty":"宋代","title":"和徐之才觜体"}
{"author":"冯山","content":"月从海上来，清辉长碍山。山前爱月人，唯看亭午间。","dynasty":"宋代","title":"开州盛山十二题其五隐月岫"}
{"author":"冯山","content":"宏才高望出簪裾，尤向持平意豁如。辇毂声名三辅最，西南恩惠十年馀。诸公每恨归朝晚，美职行闻半道除。今日老成应不次，中台烦剧在刑书。","dynasty":"宋代","title":"送梓宪巩彦辅中散二首其一"}
{"author":"冯山","content":"阆水兼山斗晓光，星轺亲按古村乡。临江麦陇烟云翠，夹道林花锦绣香。使旨天边劳按察，人情车下见欢康。东风相伴行宽诏，敢恨年来鬓发苍。","dynasty":"宋代","title":"和苗子君"}
{"author":"冯山","content":"杖僻走世喧，吟静追古意。解巾卧柔碧，虚怀揖爽气。漏竹日脚红，出亭山尖翠。偷閒兴未足，迟迟动归辔。","dynasty":"宋代","title":"郊外"}
{"author":"冯山","content":"举首看山不到山，每来留恨翠微间。禅关但有经年约，使传终无一日閒。春到柏林香渺渺，雨馀岩漏泻潺潺。虎溪莫过虚邀客，猿鹤钟峰怅未还。","dynasty":"宋代","title":"和李献甫云顶"}
{"author":"冯山","content":"山水清音绕翠微，一亭风物里中稀。为怜鱼钓生平处，还向功名事了归。白傅歌童聊自适，庄生鸥鸟自相依。区区贫阮长嗟叹，才有林居便拂衣。","dynasty":"宋代","title":"题冯公举郎中清音亭"}
{"author":"冯山","content":"孔忧宁煖席，刘髀不禁鞍。夜永无归梦，山深正苦寒。行钲催早发，晨鼎荐芳酸。谁识驱驰意，忧民万事端。","dynasty":"宋代","title":"和徐之才宿孔溪亭驿早行"}
{"author":"冯山","content":"诏书天上颁春泽，经义人间沸海涛。俊秀一时随品藻，文章万选即英豪。溟鹏乍见抟风起，郡守宁辞劝驾劳。当有奇才为时出，中元佳气似嵩高。","dynasty":"宋代","title":"甲子鹿鸣燕上呈诸秀才二首其一"}
{"author":"冯山","content":"圣君宵旰尚忧边，移领并汾将漕权。汉使已更三数节，壶关才下十馀年。民情姑息方师后，兵计从容试上前。卿相通途从此致，横飞雕鹗上秋天。","dynasty":"宋代","title":"送苗子君运使赴河东漕二首其一"}
{"author":"冯山","content":"喜作送君诗，戎南人物稀。文章詹首变，锦绣助先归。门卷容高盖，江山照綵衣。不须攻错节，雕鹗自横飞。","dynasty":"宋代","title":"送王求柬之寺丞归戎州"}
{"author":"冯山","content":"菜蔓全除看绿槐，木阴秾合乍闻雷。田间虽荷沾濡泽，水际先忧荡溺灾。火气已随妖焰出，山光尤喜晚晴开。门前雅致无馀事，惟见诗筒竞往来。","dynasty":"宋代","title":"和徐之才觜体"}
{"author":"冯山","content":"庭罢驱傩戏，门收爆竹盘。酒香添腊味，夜气杂春寒。岁序张灯守，人情遇节欢。明朝五十八，消息近休官。","dynasty":"宋代","title":"丁卯除夜"}
{"author":"冯山","content":"半夏劳奔走，当归计未成。向乌头雪白，虽远志澄清。白屋游偏早，青云梦数惊。预知皆系命，无患可伤生。泉水怀乡国，灵仙得古城。萎蕤差病力，安息愧民情。兰草园池静，槐花道路平。野翁宜散诞，故纸任纵横。问话思黄叶，论文忆长卿。馀粮添瓮盎，乱发散簪缨。紫茜江山秀，婆娑桂柏荣。枫香馀雨气，桐叶变秋声。险语尝钩吻，昏瞳屡决明。鸬鹚閒自酌，琥珀向谁倾。莨宕官资浅，螵蟏活计轻。每将苏子校，多谢使君名。满把黄金屑，知音白玉英。青箱空聚古，败将敢论兵。苦练诗方就，旁通笔未精。前贤如及已，海藻愿题评。","dynasty":"宋代","title":"效皮陆体药名诗寄李献甫"}
{"author":"冯山","content":"耸秀山岗合，回环斗柄临。焚香无俗虑，一息见天心。","dynasty":"宋代","title":"阆中蒲氏园亭十咏其五朝真台"}
{"author":"冯山","content":"农事方春作，田苗待雪催。忽从天外降，尤胜腊前来。枯槁全妆饰，勾萌暗养培。格清徒自照，体弱不胜挼。有势离还合，无情去却回。乾坤迷境界，造化始元胎。气凛侵帷幌，身轻寄草莱。匿瑕漫粪壤，衔巧缀条枚。空际如难集，毫端已共偎。浓寒流远蜀，嘉兆叶清台。既浑山兼泽，宁分石与瑰。饥鸢蹲木杪，冻虎卧岩隈。积恐江城满，重疑栈阁摧。谁居梁苑右，或溯剡溪洄。凝冱阴虽胜，沾濡旱可摧。雕镌穷物象，皎洁离风埃。雨脚纷犹杂，云头重不抬。豪门张燕席，贫灶拥寒灰。且喜蒙膏泽，仍知免沴灾。斯民争庆贺，高会与欢咍。把酒看宜醉，洪炉守至煨。传闻诗句好，罢听乐声嗺。洒落吟情健，玲珑霁色开。营丘无复见，谁为写皑皑。","dynasty":"宋代","title":"和徐之才雪"}
{"author":"冯山","content":"一别江皋能几时，相从鸥鹭久无依。楼前流水常东去，塞上征鸿又北归。交分每传双鲤信，乡心同望白云飞。孤吟长啸无俦侣，惟向清宵共月辉。","dynasty":"宋代","title":"和岑岩起见寄"}
{"author":"冯山","content":"戎南烟瘴地，草木富嘉实。名果盖数品，馀甘乃其一。烂漫经暑雨，骈繁向秋日。颗肥樱缀圆，肤嫩李带碧。始尝犹馀木，酸涩固可斥。稍味复土性，华池变琼液。冷冽祛酒毒，香芬破茶癖。岂徒杂肴核，自可名药石。东蜀部刺史，江南夸声迹。道与荆公合，诗为梅老敌。边机属未靖，使指烦远适。绝塞偶相值，慇勤为珍惜。残菊雅趣尚，啖薤清宴逸。分甘病漳守，筠筒手封羃。三年官大道，襟抱尘土积。语言变为市，风骚荡无迹。开封命澡雪，一食至六七。冰霜快口吻，尘坌并疏涤。古意还五脏，清风生两腋。与公始邂逅，一言甚畴昔。生刍感厚意，香草慕前述。人道成以友，直谅久无斁。磨厉出锋刃，切磋至圭璧。诤友本仁义，拂士忘疹疾。或矫有所正，或投有所激。始逆济以顺，始疏要以密。物微可以兴，骚雅固采摭。公行浩河汉，求效畎浍益。不为小人腹，俗茹饫梨栗。不作儿女口，甘滋事餂蜜。庶几功名会，或在交际出。相知虽意喻，欲报粗言息。追继橄榄篇，惭无翰林笔。","dynasty":"宋代","title":"谢梓漕李琮献甫寄馀甘"}
{"author":"冯山","content":"莫逆真心际混茫，岂将生死系存亡。已骖云雾朝丹阙，犹蜕衣冠寄异乡。姓氏不传灵秘录，精神长在发圆光。洪肩丘袂攀无及，分向尘中到老忙。","dynasty":"宋代","title":"兴州坐卧二仙"}
{"author":"冯山","content":"基构白石层，风物青山围。野云恋幽寂，长绕轩窗飞。","dynasty":"宋代","title":"开州盛山十二题其一宿云亭"}
{"author":"冯山","content":"归来何处解尘襟，幽径寻轩入茂林。身到静中方有我，事除诗外更无心。江山相就能清景，桂柏新成已翠阴。闻说逍遥樽酒会，三卿鱼袋斗黄金。","dynasty":"宋代","title":"和吕少蒙题大卿林下轩"}
{"author":"冯山","content":"为掾初逢幕府开，便将清望属非才。重来门下经年后，始见天边促召回。况有平生馀事业，此行高步脱风埃。孤踪已作沟中断，休费工夫为剪裁。","dynasty":"宋代","title":"送李才元待制二首其二"}
{"author":"冯山","content":"潼川侈风俗，一春事嬉游。太守与民乐，高会邀良俦。年丰廷无讼，日夕为欢谋。宾从相追随，景物多访求。名园布芳郊，宝刹依重丘。红旗肃冠盖，画鼓翻倡优。人情殊未央，春意亦少留。最后司马至，为罗东山羞。观棋缓带閒，试茗澄心幽。猖狂但醒醉，感慨还唱酬。清尊未放手，急景如转头。分司饱馀味，经世忘远忧。来时蚕始眠，归看场中麰。人生苟适性，不羡万户侯。丈夫负壮气，安知饿填沟。得志位卿相，失时归田畴。纷纷素所轻，大半登瀛洲。肯为五斗米，折腰趋道周。区区事笔砚，顶踵称恩庥。酒酣且勿去，为我新声讴。","dynasty":"宋代","title":"和李曼修孺职方谢梓守张靖子立龙图游春"}
{"author":"冯山","content":"巴中倦奔走，岁暮增惨戚。瞻望几奋飞，那能季行役。距家才十舍，身苦万里适。临老如别何，相看数归日。","dynasty":"宋代","title":"送二十二舍弟赴金堂簿"}
{"author":"冯山","content":"胜绝瞿塘险，西陵古地形。巴江深洞穴，蜀主旧门庭。王气吞三峡，神工出五丁。斜长天一线，相对石双屏。瀑击岩峦瘦，云蒸草木腥。众流趋滟滪，远意会沧溟。顾盼如无地，幽阴似有灵。白盐悬日月，黑石鼓雷霆。镵凿馀痕在，高深巨势停。鱼龙凭险怪，烟雾锁沉冥。念昔穷探赜，尝言骇观听。波涛真激箭，舟楫遽奔星。倒挂伤猿足，横飞羡鸟翎。死生期一瞬，出没类浮萍。叶上凭忠信，胸中混醉醒。人烟逢瀼岸，语笑落沙汀。沥酒重滩下，回头万仞青。停桡询故老，借笔润图经。二孟连称帝，三川恃建瓴。关防虽巩固，基业旋飘零。艺祖收长策，神旗指不宁。彦畴空死节，曹翰首开扃。五岭刘归国，重湖马就刑。磨崖谁刻此，远续孟阳铭。","dynasty":"宋代","title":"瞿塘峡"}
{"author":"冯山","content":"青帝云车碾玉尘，阴机和雨付江神。巧将清冷三巴景，妆出繁华二月春。已凛寒威驱瘴疠，更流和气助陶钧。劝农使者虽欢赏，犹念无衣索拊循。","dynasty":"宋代","title":"渝州春雪"}
{"author":"冯山","content":"天庭高议破群奸，先帝曾将侍从班。谈笑一辞双阙去，缙绅遗恨十年间。倾朝每忆刘蕡对，侧席才闻贾谊还。言责逡巡非久计，行看鸣玉上鳌山。","dynasty":"宋代","title":"送范百禄子功学士知谏院二首其一"}
{"author":"冯山","content":"使轺西走奉军期，万货泉流向武威。才伴江声关外去，又随秋色日边归。千寻蜀岭供吟藁，一道秦川照锦衣。莫叹奔驰伤浩气，出群鸿雁已高飞。","dynasty":"宋代","title":"送李杞省句赴阙"}
{"author":"冯山","content":"圣贤中道意何如，历历樊川论谏书。要在致君成德业，不当沽直徇名誉。平生忠义倾心际，后日经纶试手初。得意古人多气义，弹冠应有旧簪裾。","dynasty":"宋代","title":"送范百禄子功学士知谏院二首其二"}
{"author":"冯山","content":"月从海上来，清辉长碍山。山前爱月人，唯看亭午间。","dynasty":"宋代","title":"开州盛山十二题其五隐月岫"}
{"author":"冯山","content":"黄鹤仙音久寂然，嘉陵江上碧峰端。惟馀寂寞烟霞馆，空老阴森桧柏坛。药灶绕行云彩动，诗牌吟拂玉声寒。虚无踪迹何须问，自有清名不死丹。","dynasty":"宋代","title":"和后唐王仁裕舍人留题自然观"}
{"author":"冯山","content":"石门险且僻，人烟万山罅。蟠翁老才望，来此屈英驾。破漏烦补缀，嚬呻索慰藉。力致乃坐享，少劳岂丰暇。临观阒无有，游燕久以谢。废园近城邑，丘墟甚原坝。高松困藤蔓，嘉果没荆柘。斩荒使之出，苍翠若图画。直前走桥阁，当中建台榭。雍容宾朋席，左右书史架。命亭以三爱，作诗盛誇诧。韵险语怪绝，窃读惊汗下。嗟予苦羁束，相去止数舍。深思一登览，若渴不得蔗。知君群公表，甫为兵民借。复以三者乐，何时动归靶。吾乡富风景，草木芬兰麝。锦水清于汉，岷峨不让华。蔡圃岂足道，宁为耳目乍。苟以吾言然，烦君少讥骂。","dynasty":"宋代","title":"题澧州石门县蹇周辅蟠翁太博"}
{"author":"冯山","content":"尊酒相看白发翁，重来宁复问穷通。十年旧事资谈柄，一箧新诗载古风。楚客远行经素节，蜀人归兴羡冥鸿。登山临水无多日，且伴閒中说苦空。","dynasty":"宋代","title":"和赵良弼初秋即事"}
{"author":"冯山","content":"意气同归趣，生平几合离。遥怀初得信，相喣似忘机。世态分难合，人情老自知。莫将身徇物，憔悴变须眉。","dynasty":"宋代","title":"和张若愚子发秘丞同年见寄二首其二"}
{"author":"冯山","content":"巨石当江冲，江水皆倒还。夏秋水石斗，怒浪高于山。长年欲下峡，防石如防奸。乘流一无备，拳石皆险艰。独使滟滪誇，千载不可删。","dynasty":"宋代","title":"滟滪堆"}
{"author":"冯山","content":"巴黔万山横楚封，洞庭碧海蛟龙宫。潜灵蓄秀天疏通，楚人自古多材雄。江陵故都当其胸，人物萧爽驰英风。良弼崛起声其中，宏伟浑厚如山东。才思婉娩春华融，论议慷慨无约丰。高步壮领辕不容，徊翔盘纡巫与嵩。拿舟向蜀沿涪潼，嘉陵一曲城古充。鹰隼倒臂宁久笼，南荣霹雳醒愚聋。归来破裳未及缝，籍才檄起如旋篷。瞿唐故交复相从，始适抱子今皆翁。天真逍遥饮量洪，世事历遍诗尤工。有时语酣笑未终，环顾四坐皆虚空。寒飙戚戚凌疏桐，去路山远秋溟濛。临老合散情易攻，岂免泪下如儿童。髋髀始见斤斧功，鹓鸾一息荆棘丛。广安地卑局飞冲，席恐未暖行匆匆。平时物理相磨砻，郡乐不在卑与崇。唱酬自可轻开忠，无事日夕翻邮筒。","dynasty":"宋代","title":"送赵良弼知广安军"}
{"author":"冯山","content":"公南九亭名止止，亭不妄作名何为。群公赋咏得深趣，清绝正与斯人宜。铺张止义到无说，使我下笔先迟疑。圣贤出处无定辙，俯仰轻重争毫釐。云行非行止非止，由赐狂病渊骞痴。公南少年负才术，试仕吐出胸中奇。一言龃龉便投袂，自道岂欲求人知。公卿文章强且起，举手谢绝无还期。传家万卷书史乐，负郭五里松楸悲。岷峨嘉景照研席，事搅辄醉醒仍诗。有时日晏卧不动，郁郁经济埋如脾。太师竹洞枕温落，龙图药圃临清伊。二公止迹不止道，力与名教相扶持。今君所处近伊洛，道在不必分高卑。文章自可敌行事，荀孟皆我知为谁。亭非俗亭止非止，人物不到西南欺。","dynasty":"宋代","title":"寄题宇文之邵公南止亭"}
{"author":"冯山","content":"孤城寥落万山围，惟有东溪景最奇。拥传使华寻旧赏，满园春色待多时。援琴故故弹流水，隐几萧萧听竹枝。摆脱风光情不尽，停车门外欲行迟。","dynasty":"宋代","title":"和刘明复再游剑州东园二首其一"}
{"author":"冯山","content":"晚林脱馀照，栖鸦上林端。危枝不容足，踏踏殊未安。相乘狐狸暴，宁苦风霜寒。微生尚忧患，物理几相残。","dynasty":"宋代","title":"幽怀十二首其三"}
{"author":"冯山","content":"路入江村五马游，江边生俗弄春毬。客愁无地时分请，乐看能俳预点抽。趁赏不辞花欲老，劝农偏喜雨新收。经年多病无欢意，强逐双旌一举头。","dynasty":"宋代","title":"和周正孺春游"}
{"author":"冯山","content":"路傍有柏千尺高，数夫连臂环周遭。十里烟云护苍翠，一天风雨寒萧骚。纵横万蛇入土斗，扶摇千骑盘空走。岂能霜雪岁寒知，自有江山神物守。五月炎光烧草木，柏影重重似华屋。往还不择贵与贱，借与清凉解炎酷。本来无情柏与人，偶然相值如相亲。贵侯馀资万钟禄，不到流离亲骨肉。前时仗节徒东归，观望风彩争奔驰。族中俛首弹指意，安用富贵摩天为。谁人试从贵侯道，莫从此路争荣耀，恐为路傍柏轻笑。","dynasty":"宋代","title":"路傍柏"}
{"author":"冯山","content":"朝霞朦胧入林坞，零星背篝腰破斧。田家无田有门户，不免将身犯豺虎。禽惊鹿寒木丁丁，一篝数枝千万声。严风裂肤催出日，入涧饮水饥肠鸣。缝无尺布舂无粟，菜根扫叶燃难熟。留柴趁市将输官，一钱不救长饥寒。年年采樵樵渐少，官家苗役无时了。","dynasty":"宋代","title":"采樵行"}
{"author":"冯山","content":"音信易传临一水，道途相去隔三州。何时樽酒同为会，无补篇章约共休。乡思豁从归后少，贪心宜向静中收。此情惟有君知我，不羡人间万户侯。","dynasty":"宋代","title":"和陈兴州见寄"}
{"author":"冯山","content":"休向诗中恨不平，范滂留意在澄清。烟霄鸿鹄飞将到，雷雨龙蛇蛰未惊。声价得来知道长，穷愁消尽觉身轻。荣途咫尺非难至，俯拾功名在此行。","dynasty":"宋代","title":"再和其二"}
{"author":"冯山","content":"胜绝瞿塘险，西陵古地形。巴江深洞穴，蜀主旧门庭。王气吞三峡，神工出五丁。斜长天一线，相对石双屏。瀑击岩峦瘦，云蒸草木腥。众流趋滟滪，远意会沧溟。顾盼如无地，幽阴似有灵。白盐悬日月，黑石鼓雷霆。镵凿馀痕在，高深巨势停。鱼龙凭险怪，烟雾锁沉冥。念昔穷探赜，尝言骇观听。波涛真激箭，舟楫遽奔星。倒挂伤猿足，横飞羡鸟翎。死生期一瞬，出没类浮萍。叶上凭忠信，胸中混醉醒。人烟逢瀼岸，语笑落沙汀。沥酒重滩下，回头万仞青。停桡询故老，借笔润图经。二孟连称帝，三川恃建瓴。关防虽巩固，基业旋飘零。艺祖收长策，神旗指不宁。彦畴空死节，曹翰首开扃。五岭刘归国，重湖马就刑。磨崖谁刻此，远续孟阳铭。","dynasty":"宋代","title":"瞿塘峡"}
{"author":"冯山","content":"一室仅容拙，新年尤好閒。翻书消白昼，隐几有青山。人事少迎合，英流长往还。此心犹有恨，半在史文间。","dynasty":"宋代","title":"和鲜于顷秀才见题小轩"}
{"author":"冯山","content":"去年四月二十七，亲见进之没磝盘。今年二月十三日，又闻立之死卼白。身膏草野心为谁，区区身后犹谗疾。进之一子久乃得，立之一子称特恩。死封疆臣古所重，千载烈士多衔冤。立之才武世少敌，胸中意欲吞河湟。将军一剑义自决，塞上扰扰多奔亡。前功委弃不复收，李蔡下士皆封侯。生人欺鬼不解语，天道反复终相雠。昨得二月三日书，犹云持重破贼锋。等閒人事祇十日，使我泪落亲书踪。儿痴母老女未嫁，实事无一虚名存。相知抱恨宁复论，谁为往吊洮西魂。","dynasty":"宋代","title":"哭景馆吏立之"}
{"author":"冯山","content":"别肠回转似车轮，千里相忘一水滨。自愧卑飞徒衮衮，过蒙高义最恂恂。已违兰养三经岁，犹恐瓜期再见春。趋府何当听约束，分为膏泽与乡民。","dynasty":"宋代","title":"和李献甫见寄"}
{"author":"冯山","content":"乖崖威重兼之恕，正献纯风重以和。高世清名公取尽，经邦馀事蜀沾多。二江遗爱流长在，双剑铭功壁屡磨。闻向蓬莱指归路，其如朝野具瞻何。","dynasty":"宋代","title":"送赵悦道参政大资知越州二首其一"}
{"author":"冯山","content":"高架环四壁，古书浩万卷。腐儒坐相守，大义老不断。群言几可用，吾道一能贯。巨贤已经世，博士方浩叹。","dynasty":"宋代","title":"幽怀十二首其六"}
{"author":"冯山","content":"危阁已可爱，野僧仍见邀。滩稀逢水静，城近觉山朝。露发秋光润，风吹雨意销。巴童不知我，孤兴在渔樵。","dynasty":"宋代","title":"巴州圣寿寺小阁"}
{"author":"冯山","content":"岁月磨将老，蛟龙蛰未伸。文章俱不意，功业竟何人。孤迹每一辙，衰乡馀几春。扁舟思共济，沧海阔无津。","dynasty":"宋代","title":"和张若愚子发秘丞同年见寄二首其一"}
{"author":"冯山","content":"杖僻走世喧，吟静追古意。解巾卧柔碧，虚怀揖爽气。漏竹日脚红，出亭山尖翠。偷閒兴未足，迟迟动归辔。","dynasty":"宋代","title":"郊外"}
{"author":"冯山","content":"仙雏曾伴学飞翻，三纪光阴一梦间。龙坂旧游今独在，凤池高步已难攀。衣冠每恨功名晚，风月谁兼富贵閒。契阔人情应见念，故人憔悴老巴山。","dynasty":"宋代","title":"寄仲贤朝议"}
{"author":"冯山","content":"半夏劳奔走，当归计未成。向乌头雪白，虽远志澄清。白屋游偏早，青云梦数惊。预知皆系命，无患可伤生。泉水怀乡国，灵仙得古城。萎蕤差病力，安息愧民情。兰草园池静，槐花道路平。野翁宜散诞，故纸任纵横。问话思黄叶，论文忆长卿。馀粮添瓮盎，乱发散簪缨。紫茜江山秀，婆娑桂柏荣。枫香馀雨气，桐叶变秋声。险语尝钩吻，昏瞳屡决明。鸬鹚閒自酌，琥珀向谁倾。莨宕官资浅，螵蟏活计轻。每将苏子校，多谢使君名。满把黄金屑，知音白玉英。青箱空聚古，败将敢论兵。苦练诗方就，旁通笔未精。前贤如及已，海藻愿题评。","dynasty":"宋代","title":"效皮陆体药名诗寄李献甫"}
{"author":"冯山","content":"重阳高会最风流，为礼贤书席俊游。已爱食萍歌小雅，更宜攀菊赏清秋。荣观坐见邦人喜，壮志行期国士酬。酒到从容当尽醉，登仙名籍在瀛洲。","dynasty":"宋代","title":"甲子鹿鸣燕上呈诸秀才二首其二"}
{"author":"冯山","content":"潼川昔迎公西来，益昌今送公北回。常平使者岂公志，远地久淹经济才。三年风绩不胜颂，欲别有赠心胸开。江阳夷蛮互雠格，边将生事惊风埃。连兵巨费久乃定，得失未可相偿陪。去秋西师出四路，欲举夏寇除根荄。精强挽运一蹉跌，十存四五良可哀。河南数州入封略，恶土弃壤如尘灰。传闻敌气渐衰弱，阃外复委将军裁。借将贺兰作都护，戍守尚恐难栽培。况今秦人极疲敝，菽粟贵重如琼瑰。诸军零落气未振，肯听号令传风雷。看唐南诏吐蕃传，往往因循成祸胎。太上神明照幽隐，广谋博访无嫌猜。近臣从容合公议，忍使汉地生蒿莱。每思一饭三四起，感慨与语何人哉。会公还朝方进用，不侍讲殿归霜台。泸南关右饱闻见，讵肯戏笑随童孩。对扬上前苟可道，愿持此语排奸回。平生磊落致君意，岂虑言出为身灾。","dynasty":"宋代","title":"送江衍巨源提举赴阙"}
{"author":"冯山","content":"君子不苟然，每以中道居。处身概有常，为吏形其馀。太原大夫公，使蜀元丰初。蜩螗沸清昼，交道狼与狙。公时于其间，素蕴唯所摅。纷扰目不瞬，开济心自如。蜀人恃以安，至今芬名誉。更驾漕三峡，应手民瘼除。适逢惠泽新，禁网阔且疏。攫噬化为麟，奔驰不能车。公无异他日，法度方得梳。均齐即人心，简易平徭书。天边促严召，岁晚巾归舆。老成坐庙堂，收实攘浮虚。有常岂易得，得见将已欤。行看步台省，自可风簪裾。非才共封略，况旧游门闾。赠行期有知，知公当知予。","dynasty":"宋代","title":"送夔漕王宗望蟠叟大夫赴阙"}
{"author":"冯山","content":"菜蔓全除看绿槐，木阴秾合乍闻雷。田间虽荷沾濡泽，水际先忧荡溺灾。火气已随妖焰出，山光尤喜晚晴开。门前雅致无馀事，惟见诗筒竞往来。","dynasty":"宋代","title":"和徐之才觜体"}
{"author":"冯山","content":"传闻山下数枝梅，不免车帷暂一开。试向林梢亲手折，早知春意逼人来。何方归路参差见，更托严风次第催。莫作寻常花卉看，江南音信隔年回。","dynasty":"宋代","title":"和山路梅花"}
{"author":"冯山","content":"潼川侈风俗，一春事嬉游。太守与民乐，高会邀良俦。年丰廷无讼，日夕为欢谋。宾从相追随，景物多访求。名园布芳郊，宝刹依重丘。红旗肃冠盖，画鼓翻倡优。人情殊未央，春意亦少留。最后司马至，为罗东山羞。观棋缓带閒，试茗澄心幽。猖狂但醒醉，感慨还唱酬。清尊未放手，急景如转头。分司饱馀味，经世忘远忧。来时蚕始眠，归看场中麰。人生苟适性，不羡万户侯。丈夫负壮气，安知饿填沟。得志位卿相，失时归田畴。纷纷素所轻，大半登瀛洲。肯为五斗米，折腰趋道周。区区事笔砚，顶踵称恩庥。酒酣且勿去，为我新声讴。","dynasty":"宋代","title":"和李曼修孺职方谢梓守张靖子立龙图游春"}
{"author":"冯山","content":"捧拥行飞盖，嬉游立避骢。风烟寒食近，笑语故人同。乐转诸天外，川平一掌中。回头相与愧，容易出尘笼。","dynasty":"宋代","title":"和眉守周尹正孺端公春游醴泉"}
{"author":"冯山","content":"危亭飞阁照寒溪，重到依然杜宇啼。好事且看韦守记，补亡思觅义山题。频来已免山移诮，久坐翻为水乐迷。一宿有情非雅素，他年嵩洛是真栖。","dynasty":"宋代","title":"和刘明复再游剑州东园二首其二"}
{"author":"冯山","content":"南荣太守传诗邮，诗题清富城西楼。楼中风物略已尽，行欲摸咏难为酬。怜公谪官不累意，如与万象同优游。偏州随分与山水，好景散漫无人收。昔人知宴不知赏，俗气未断烟云羞。凌灵把酒独长啸，岁久此地才风流。公帆南国走欲遍，耸秀浩荡皆穷搜。归来耳目殊未厌，尚恐胜概遗遐幽。九疑岩洞识元叟，三湘泉石逢柳侯。名贤到处适所寓，非事笔砚搜林丘。五年留梓恣登览，百刹照水江环州。得公新篇似相约，正上兜率吟清秋。尘中嗜好屑可鄙，恨不径往追公游。他时三老期一笑，爱闲岂是平生谋。","dynasty":"宋代","title":"寄题荣守岑象求岩起太博清富楼"}
{"author":"冯山","content":"圣邻生西南，豪杰如山东。倜傥负奇节，脱身起蒿蓬。文章学西汉，不作雕篆工。东京太学生，议论倾群公。高适游大梁，马周隐新丰。酒酣吐素蜺，意气横烟空。翻身落州县，束手如儿童。无人解秋隼，摩天看飞冲。黄鹤垂两翅，饮啄鸡鹜笼。始知命使然，甘作冥冥终。资阳数尺坟，万事随秋风。相从嘉祐初，击发每儿蒙。死生虽云异，坎坷略已同。然犹有子弃，孤芳秀珍丛。慷慨悲父书，收拾尘土中。兰山四百首，玉佩清玲珑。馀文隐圭璧，夜气如长虹。古人身后名，乃是不世功。蜀士志不朽，存者唯卿雄。有子兼斯名，昔否今始通。聊书附篇末，相与传无穷。","dynasty":"宋代","title":"题范亦颜圣邻同年集后"}
{"author":"冯山","content":"山东自古多才雄，辍耕陇上羞为农。乡兵名在万选中，一日声价闻天聪。十石弩力三石弓，殿前野战如飘风。白锦战袍腰勒红，诏容走马出阊阖，都人仰看如飞鸿。归来意气人谁及，道逢刺史犹长揖。邯郸白日袖剑行，振武青楼乘醉入。传闻留后收兰州，姓名御笔亲点抽。府金百镒轻一掷，且向塞外随遨游。自此锄犁变任侠，夜事椎埋昼驰猎。有田无人耕，有子不养家，田间父老长咨嗟。","dynasty":"宋代","title":"侠少行"}
{"author":"冯山","content":"公南九亭名止止，亭不妄作名何为。群公赋咏得深趣，清绝正与斯人宜。铺张止义到无说，使我下笔先迟疑。圣贤出处无定辙，俯仰轻重争毫釐。云行非行止非止，由赐狂病渊骞痴。公南少年负才术，试仕吐出胸中奇。一言龃龉便投袂，自道岂欲求人知。公卿文章强且起，举手谢绝无还期。传家万卷书史乐，负郭五里松楸悲。岷峨嘉景照研席，事搅辄醉醒仍诗。有时日晏卧不动，郁郁经济埋如脾。太师竹洞枕温落，龙图药圃临清伊。二公止迹不止道，力与名教相扶持。今君所处近伊洛，道在不必分高卑。文章自可敌行事，荀孟皆我知为谁。亭非俗亭止非止，人物不到西南欺。","dynasty":"宋代","title":"寄题宇文之邵公南止亭"}
{"author":"冯山","content":"山水清音绕翠微，一亭风物里中稀。为怜鱼钓生平处，还向功名事了归。白傅歌童聊自适，庄生鸥鸟自相依。区区贫阮长嗟叹，才有林居便拂衣。","dynasty":"宋代","title":"题冯公举郎中清音亭"}
{"author":"冯山","content":"衰迟犹有少年心，十里名蓝共访寻。抹绿郊原逢雨后，残妆桃李觉春深。諠哗歌舞随流俗，潇洒溪山忆故林。一醉不辞繁上酒，簿书回首费光阴。","dynasty":"宋代","title":"和周正孺游醴泉寺蚕丛"}
{"author":"冯山","content":"蜀品固难名，家园未有声。晓篮亲手撷，俗客尚心轻。瑞雾吹还合，仙风坐欲生。因知栽植意，留与子孙清。","dynasty":"宋代","title":"和吕开少蒙提刑家园茶"}
{"author":"冯山","content":"岁月磨将老，蛟龙蛰未伸。文章俱不意，功业竟何人。孤迹每一辙，衰乡馀几春。扁舟思共济，沧海阔无津。","dynasty":"宋代","title":"和张若愚子发秘丞同年见寄二首其一"}
{"author":"冯山","content":"意气同归趣，生平几合离。遥怀初得信，相喣似忘机。世态分难合，人情老自知。莫将身徇物，憔悴变须眉。","dynasty":"宋代","title":"和张若愚子发秘丞同年见寄二首其二"}
{"author":"冯山","content":"闻乞湖州去，交亲不与谋。京尘收马足，汴水放船头。试茗春归渚，题诗月满楼。散人吟不尽，苕霅一溪秋。","dynasty":"宋代","title":"和湖州文同与可学士见寄"}
{"author":"冯山","content":"喜作送君诗，戎南人物稀。文章詹首变，锦绣助先归。门卷容高盖，江山照綵衣。不须攻错节，雕鹗自横飞。","dynasty":"宋代","title":"送王求柬之寺丞归戎州"}
{"author":"冯山","content":"万险初离峡，三程未到关。相欢才把酒，偷暇更寻山。古意登临外，人生笑语间。一茶游兴尽，箫鼓欲催还。","dynasty":"宋代","title":"和邓内翰游乌奴寺"}
{"author":"冯山","content":"孔忧宁煖席，刘髀不禁鞍。夜永无归梦，山深正苦寒。行钲催早发，晨鼎荐芳酸。谁识驱驰意，忧民万事端。","dynasty":"宋代","title":"和徐之才宿孔溪亭驿早行"}
{"author":"冯山","content":"云容收雨意，草色妒花妍。诗苦是真乐，酒醒方烂眠。园亭无限景，笋蕨不论钱。耳目因成僻，江山似有缘。","dynasty":"宋代","title":"和徐之才春晴偶成句皆双关"}
{"author":"冯山","content":"北按经时出，南归计日趋。幽花明涧水，细雨润春途。就歇开新酝，催行趁早餔。故人休问吏，相见且欢娱。","dynasty":"宋代","title":"寄高梁守勾辅元"}
{"author":"冯山","content":"偃蹇随鸡起，衰羸索酒扶。风钲严道从，雾烛转崎岖。迎马开熊帜，环舁簇虎殳。山中耳根静，清晓厌驺呼。","dynasty":"宋代","title":"发新安驿"}
{"author":"冯山","content":"蠢韧山穷处，东阳石斗间。数倾船簸荡，万触水回环。游子真亡命，忠臣固厚颜。舍舟途入险，平地几时还。","dynasty":"宋代","title":"东阳滩"}
{"author":"冯山","content":"易下山中雪，初寒塞上途。邮灯催客起，涧水杂猿呼。密缀林惊秀，轻蒙石变枯。无人来写取，十幅李成图。","dynasty":"宋代","title":"施州道上遇雪"}
{"author":"冯山","content":"殿阁逢僧刹，烟岚泻路隅。径深群柏老，溪转一峰孤。已到身犹耸，才閒气便苏。岩禽知客意，临晓解相呼。","dynasty":"宋代","title":"宿水转寺"}
{"author":"冯山","content":"庭罢驱傩戏，门收爆竹盘。酒香添腊味，夜气杂春寒。岁序张灯守，人情遇节欢。明朝五十八，消息近休官。","dynasty":"宋代","title":"丁卯除夜"}
{"author":"冯山","content":"绣指初从剑外还，文章开府冠群仙。忽闻五管传边警，又出三湘领使权。偃息湖山非久计，翱翔鸿鹄待殊迁。不同宣室因循召，台辅明时属少年。","dynasty":"宋代","title":"寄潭州何正臣君表待制二首其一"}
{"author":"冯山","content":"高卑鹏鴳分难攀，岂意相知邂逅间。北海旧时曾荐鹗，愚公终日尚移山。平生泯默无他技，一顾差池已厚颜。犹有功名心尚在，炉锤当手待公还。","dynasty":"宋代","title":"寄潭州何正臣君表待制二首其二"}
{"author":"冯山","content":"去就人兼众美难，侍郎高望肃衣冠。每寻当世群公议，更在清流绝等看。楚屈辞多谁谤国，汉疏名重只休官。求仁已得无馀憾，自向冥冥著羽翰。","dynasty":"宋代","title":"寄上范蜀公二首其一"}
{"author":"冯山","content":"拱极星文动少微，西南风物重光辉。平生亲友倾心望，共庆功名毕手归。车马欢声传里巷，松楸佳气杂烟霏。长卿儿戏扬雄拙，未足公前较是非。","dynasty":"宋代","title":"寄上范蜀公二首其二"}
{"author":"冯山","content":"四纪三朝会遇同，陪京犹望节旄雄。欲知元老经纶迹，尽在生民鼓舞中。汉府重归黄阁相，商山难访紫芝翁。陶钧末士惭无报，惟解声诗写至公。","dynasty":"宋代","title":"寄上北京文侍中"}
{"author":"冯山","content":"幕府参差恨莫追，公车才下我亲闱。高谈乍听曾心死，前会难寻但肉飞。千里有时重咳唾，一言何处尽精微。惟思旌棨趋严召，双剑西南望落晖。","dynasty":"宋代","title":"和东川吴几复辨叔朝议见寄"}
{"author":"冯山","content":"故人重见老相看，江上秋风已薄寒。曾约浮沉俱里社，岂期侥倖亦侯籓。休嗟华发多年别，且喜清樽数日欢。惟有旧游难得处，风骚遗恨满三轩。","dynasty":"宋代","title":"和陈图南道中见寄"}
{"author":"冯山","content":"别肠回转似车轮，千里相忘一水滨。自愧卑飞徒衮衮，过蒙高义最恂恂。已违兰养三经岁，犹恐瓜期再见春。趋府何当听约束，分为膏泽与乡民。","dynasty":"宋代","title":"和李献甫见寄"}
{"author":"冯山","content":"英游相聚日相欢，休唱还家蜀道难。为爱尊前文字饮，不知门外雪霜寒。酒酣依约群仙梦，谈剧飞扬巨海澜。从此追随频语笑，莫教憔悴耻儒冠。","dynasty":"宋代","title":"和朱牧宣德"}
{"author":"冯山","content":"使车东按宕渠还，霖潦千山万水间。为把仁恩行郡国，肯教愁色到容颜。高贤本为苍生起，良骥应无白日閒。从此促归天上去，翱翔鹓鹭紫宸班。","dynasty":"宋代","title":"运使李献甫有书云千山万水之间泥泞劳苦不可胜言者因以诗答之"}
{"author":"冯山","content":"宏才高望出簪裾，尤向持平意豁如。辇毂声名三辅最，西南恩惠十年馀。诸公每恨归朝晚，美职行闻半道除。今日老成应不次，中台烦剧在刑书。","dynasty":"宋代","title":"送梓宪巩彦辅中散二首其一"}
{"author":"冯山","content":"绣衣三峡始归来，孤迹青天道上回。牛马经年驰使檄，云霓终日望行台。鹓鸿去势看千里，桃李遗芳占一栽。都邑群公如见问，漳滨衰病已难材。","dynasty":"宋代","title":"送梓宪巩彦辅中散二首其二"}
{"author":"冯山","content":"每思同榜多零落，忽见新篇慰寂寥。今日抗尘俱白首，当时联翮共青霄。休嗟远地犹沈俊，况是深知已满朝。饥渴未能亲一笑，祗忧严召促归轺。","dynasty":"宋代","title":"和知资州许广渊泽翁同年朝奉见寄"}
{"author":"冯山","content":"衰迟犹有少年心，十里名蓝共访寻。抹绿郊原逢雨后，残妆桃李觉春深。諠哗歌舞随流俗，潇洒溪山忆故林。一醉不辞繁上酒，簿书回首费光阴。","dynasty":"宋代","title":"和周正孺游醴泉寺蚕丛"}
{"author":"冯山","content":"路入江村五马游，江边生俗弄春毬。客愁无地时分请，乐看能俳预点抽。趁赏不辞花欲老，劝农偏喜雨新收。经年多病无欢意，强逐双旌一举头。","dynasty":"宋代","title":"和周正孺春游"}
{"author":"冯山","content":"青云回首即红尘，且向卑官事隐沦。衮衮泥途方索足，区区天地不容身。前头功业安知命，满腹文章未称贫。深愧相知空握手，羽书边上辍嘉宾。","dynasty":"宋代","title":"和李曼修孺户曹"}
{"author":"冯山","content":"行轺使指屡襟分，路去重看思纠纷。清夜峡前江照月，霁天郊外剑横云。情多苦近归褒汉，景物应难会见闻。荣虑俗缘因刺按，燕堂虚愧有移文。","dynasty":"宋代","title":"和徐之才回纹"}
{"author":"冯山","content":"卷地严风动马蹄，忽闻投馆到鸡栖。路随黄鹤翱翔远，诗压青山气象低。我已衰年思故国，君方高步陟丹梯。迟留且伴临江醉，剩听清猿峡口啼。","dynasty":"宋代","title":"和刘泾巨济教授"}
{"author":"冯山","content":"何处青衣旧俗酣，峨嵋东畔蜀江南。从来岁首争为市，大半民间已不蚕。几日笙歌常继烛，晚春桃李尚仍蓝。嬉游果获神明助，太守虽贫亦荠甘。","dynasty":"宋代","title":"和吕少蒙蚕市"}
{"author":"冯山","content":"万竹林间一径升，满岩金碧静香灯。飞泉散乱垂千尺，危阁攲斜拥数层。雨气或从檐际落，风光时向坐中凝。荒碑文字那能读，合眼煎茶问老僧。","dynasty":"宋代","title":"中岩封崇寺"}
{"author":"冯山","content":"僭田收尽连蛮徼，旧版从来实汉民。草染华风能不瘴，山离污俗自无尘。连城解丧吴王濞，钜积终刑石季伦。一代英豪犹不免，咄嗟三叛尔何人。","dynasty":"宋代","title":"扶欢驿王衮居也梁承秀居今隆化县李光吉居今荣懿寨皆土豪犯法禁以取夷灭"}
{"author":"冯山","content":"临街楼观百馀年，司马辛勤五世传。凡在子孙俱肯构，敢忧门户或先颠。亢宗本是先人意，干蛊成于伯氏贤。他日举杯相属处，为留书阁井东偏。","dynasty":"宋代","title":"三家兄书报荐起楼屋喜而有诗"}
{"author":"冯山","content":"临老蹉跎来剑阁，故人留滞在蓬池。光阴一别六七载，功业半生多少时。谪宦可怜嗟子骏，径归难学羡诚之。何当江上重携手，同到三轩看旧诗。","dynasty":"宋代","title":"寄陈蓬州图南"}
{"author":"冯山","content":"不独高文耀世奇，曾将宏议振天维。谁人才术能争首，自古功名贵及时。暂别鹓鸿蓬海上，少留旌旆蜀江陲。西州笔砚虽衰落，会有中和乐职诗。","dynasty":"宋代","title":"和邓温伯二首其一"}
{"author":"冯山","content":"虚誉交游共借推，清途俛首倦重窥。方将素志随鸥鹭，敢拂华巅望鵔鸃。衰晚欲成漳浦病，嗟矜犹得郑公诗。相逢少置升沉事，且把金莲为倒垂。","dynasty":"宋代","title":"和邓温伯二首其二"}
{"author":"冯山","content":"长羡横飞霄汉远，多惭窘步路途穷。如何会合青天道，俱是衰迟白发翁。万里每嗟音信绝，一樽还喜笑言同。遨游莫作经春计，伫看高旌促召东。","dynasty":"宋代","title":"送邓温伯"}
{"author":"冯山","content":"诸公高咏蜀人编，唱和舂容近百篇。厚重江山藏古气，轩翔雕鹗在秋天。不徒神物阴相护，兼有风谣乐共传。谁谓开州新集好，退之题后始完全。","dynasty":"宋代","title":"和题成都诸公唱和集"}
{"author":"冯山","content":"孤城寥落万山围，惟有东溪景最奇。拥传使华寻旧赏，满园春色待多时。援琴故故弹流水，隐几萧萧听竹枝。摆脱风光情不尽，停车门外欲行迟。","dynasty":"宋代","title":"和刘明复再游剑州东园二首其一"}
{"author":"冯山","content":"危亭飞阁照寒溪，重到依然杜宇啼。好事且看韦守记，补亡思觅义山题。频来已免山移诮，久坐翻为水乐迷。一宿有情非雅素，他年嵩洛是真栖。","dynasty":"宋代","title":"和刘明复再游剑州东园二首其二"}
{"author":"冯山","content":"悯雨何须事祷祈，霈然未足便晴晖。润通垄亩麦禾起，香遍园林樱笋肥。浮藻水生鱼聚戏，落花泥熟燕交飞。民谣已洽丰年望，惟恐使车将北归。","dynasty":"宋代","title":"和徐之才喜雨"}
{"author":"冯山","content":"菜蔓全除看绿槐，木阴秾合乍闻雷。田间虽荷沾濡泽，水际先忧荡溺灾。火气已随妖焰出，山光尤喜晚晴开。门前雅致无馀事，惟见诗筒竞往来。","dynasty":"宋代","title":"和徐之才觜体"}
{"author":"冯山","content":"年少才华自不群，果然飞步出儒绅。汉廷大对无双手，蜀学巍科第四人。暂屈鹓鸾栖枳棘，行看雕鹗离风尘。东川佳气因相待，共作荣归昼锦春。","dynasty":"宋代","title":"寄新先辈蹇颀子长书记"}
{"author":"冯山","content":"道屈文章价不低，误传新句落天西。忽闻命驾趋云栈，犹忆同舟上井溪。争叹科名淹旧发，谁怜簿领困沉迷。相逢且约嘉陵酒，为洗关中数尺泥。","dynasty":"宋代","title":"和杨寿祺承事见寄"}
{"author":"冯山","content":"圣君宵旰尚忧边，移领并汾将漕权。汉使已更三数节，壶关才下十馀年。民情姑息方师后，兵计从容试上前。卿相通途从此致，横飞雕鹗上秋天。","dynasty":"宋代","title":"送苗子君运使赴河东漕二首其一"}
{"author":"冯山","content":"一顾生平于我厚，十年门下见公亲。祗知谈笑无难事，谁识襟怀似古人。遽别未遑论出处，相看何用惜沉沦。清朝勋业谁相问，已向籓篱托此身。","dynasty":"宋代","title":"送苗子君运使赴河东漕二首其二"}
{"author":"冯山","content":"江淮勋绩已优殊，重使西南出帝俞。被泽民谣千里远，望风边事十分无。文书顷刻随谈笑，骚雅雍容命仆奴。旦暮即闻严召速，扶摇三省上鹏图。","dynasty":"宋代","title":"寄李献甫运使"}
{"author":"冯山","content":"尊酒相看白发翁，重来宁复问穷通。十年旧事资谈柄，一箧新诗载古风。楚客远行经素节，蜀人归兴羡冥鸿。登山临水无多日，且伴閒中说苦空。","dynasty":"宋代","title":"和赵良弼初秋即事"}
{"author":"冯山","content":"诏书天上颁春泽，经义人间沸海涛。俊秀一时随品藻，文章万选即英豪。溟鹏乍见抟风起，郡守宁辞劝驾劳。当有奇才为时出，中元佳气似嵩高。","dynasty":"宋代","title":"甲子鹿鸣燕上呈诸秀才二首其一"}
{"author":"冯山","content":"重阳高会最风流，为礼贤书席俊游。已爱食萍歌小雅，更宜攀菊赏清秋。荣观坐见邦人喜，壮志行期国士酬。酒到从容当尽醉，登仙名籍在瀛洲。","dynasty":"宋代","title":"甲子鹿鸣燕上呈诸秀才二首其二"}
{"author":"冯山","content":"群俊争求一字褒，诸公清识晋山涛。蓬仙寥落谁人继，史笔纵横自古豪。胜爵频倾知得隽，剧谈无极坐忘劳。勉行无负题评意，东蜀斯文价已高。","dynasty":"宋代","title":"重和四首其一"}
{"author":"冯山","content":"郡筵潇洒宴清流，疏懒相从伴奂游。但喜狂歌犹应节，不知衰发已伤秋。多情共把金英看，厚赠惭无玉案酬。未去且为诗酒会，萧萧休咏白蘋洲。","dynasty":"宋代","title":"重和四首其二"}
{"author":"冯山","content":"整此笙歌散郁陶，雨檐飞瀑泻秋涛。吟情彻骨清尤健，饮量随人喜更豪。黄菊光容嗟向晚，哀筝言语恨徒劳。相逢宜共冥冥醉，回首青云路转高。","dynasty":"宋代","title":"重和四首其三"}
{"author":"冯山","content":"年少相看自辈流，深知惟喜旧交游。休言白发参差老，只恐朱颜次第秋。欢笑且从今日起，功名能有几人酬。逍遥不必分高下，凫雁翩翩芦苇洲。","dynasty":"宋代","title":"重和四首其四"}
{"author":"冯山","content":"音信易传临一水，道途相去隔三州。何时樽酒同为会，无补篇章约共休。乡思豁从归后少，贪心宜向静中收。此情惟有君知我，不羡人间万户侯。","dynasty":"宋代","title":"和陈兴州见寄"}
{"author":"冯山","content":"𦼮珠舂出真珠颗，山药锹开白玉团。本草经中俱上品，故人书寄善加餐。轻投已获琅玕报，每饮兼资菽水欢。欲把长篇酬厚意，吟肠无味苦搜难。","dynasty":"宋代","title":"戏谢赵良弼寄薏苡山药"}
{"author":"冯山","content":"语笑嘉陵醉别辰，曾留一角建阳春。不将閒碾无佳客，每到开尝忆主人。蒙顶纵甘馀草气，月团虽有隔年陈。吟魂半去难招些，愿得兰溪数片新。","dynasty":"宋代","title":"问江巨源求茶"}
{"author":"冯山","content":"双凤婆娑绿玉团，初纲犹怯禁中寒。贵从侍从时宣赐，传到西南作宝看。旋碾合留清浩气，亲题何事寄粗官。感公珍惠宁须试，一嗅烦怀已自宽。","dynasty":"宋代","title":"谢李献甫寄凤茶"}
{"author":"冯山","content":"此品何尝下小团，分甘仍值雪霜寒。恐尘竹叶微蒸过，要细银杆旋碾看。紫盏烘时愁俗客，清风来处属仙官。平江一啜吟佳句，起舞不知天地宽。","dynasty":"宋代","title":"再和"}
{"author":"冯山","content":"郊园闻葺旧亭台，晓访冰须冻结腮。野景豁从江上见，云扃深向雾中开。早知閒处登临好，何恨忙时取次来。梦草新诗酬不得，谢家兄弟尽清才。","dynasty":"宋代","title":"和李曼长官约游郊园"}
{"author":"冯山","content":"举首看山不到山，每来留恨翠微间。禅关但有经年约，使传终无一日閒。春到柏林香渺渺，雨馀岩漏泻潺潺。虎溪莫过虚邀客，猿鹤钟峰怅未还。","dynasty":"宋代","title":"和李献甫云顶"}
{"author":"冯山","content":"英驾能来慰寂寥，相看衰鬓共飘摇。风骚会里多年别，谈笑杯中万事销。休叹辕驹方局蹐，不知籓鴳已逍遥。如将巧思鸣孤愤，为我商声更一谣。","dynasty":"宋代","title":"和鲜于顷节推惠诗"}
{"author":"冯山","content":"崎岖才喜下荆岑，一水奔腾万石林。使节敢辞重险阻，客舟将命寄浮沉。可怜幽窦非人境，犹有清泉慰我心。劳逸贤愚宁可问，但嗟衰晚愧临深。","dynasty":"宋代","title":"下黔江"}
{"author":"冯山","content":"雨随行色过重闉，路有思归送别人。未省几时趋北阙，且同回首望西邻。黄花渐近羞重见，白酒犹期醉一巡。三峡苦辛尝欲遍，置杯休要问浇醇。","dynasty":"宋代","title":"和王子严南平道中寄"}
{"author":"冯山","content":"才出关来又入关，欲閒天意未教閒。一生孤直知心处，三度交承隔政间。食蔗羡君方有味，过屠怜我尚何颜。功名不是蹉跎物，犹惜清时共仰攀。","dynasty":"宋代","title":"寄贺李修孺移利宪"}
{"author":"冯山","content":"曾言英馆愿重寻，犹记当时恋别心。千里江山劳客思，一年风物又春深。梦中花发人将老，关外愁生酒不禁。引领使台归未得，且疏怀抱寄知音。","dynasty":"宋代","title":"寄利宪张充宗司勋"}
{"author":"冯山","content":"白虎前峰数尺高，露华萧飒满征袍。只知眼底簿书静，岂意山中车马劳。石夹雨馀重按辔，草间风动几横刀。通途闻说无多地，踊跃身轻意气豪。","dynasty":"宋代","title":"木门早行"}
{"author":"樊初荀","content":"龙泉岩上寺，杏谷日边霞。夜瀑晴峦雨，春镫白雪花。磬浮松月小，关掩岭云赊。仄径穿林细，轻烟拂树斜。东风迟暗草，暝色滞飞鸦。慧远溪前路，樵苏数十家。","dynasty":"清代","title":"龙泉寺"}
{"author":"韦承庆","content":"万里人南去，三春雁北飞。不知何岁月，得与尔同归？","dynasty":"唐代","tags":"咏物，思乡","title":"南中咏雁诗"}
{"author":"韦承庆","content":"独酌芳春酒，登楼已半曛。谁惊一行雁，冲断过江云。","dynasty":"唐代","title":"江楼"}
{"author":"韦承庆","content":"天晴上初日，春水送孤舟。山远疑无树，潮平似不流。岸花开且落，江鸟没还浮。羁望伤千里，长歌遣四愁。","dynasty":"唐代","title":"凌朝浮江旅思（一作马周诗）"}
{"author":"韦承庆","content":"清切凤凰池，扶疏鸡树枝。唯应集鸾鹭，何为宿羁雌。大造乾坤辟，深恩雨露垂。昆蚑皆含养，驽骀亦驱驰。木偶翻为用，芝泥忽滥窥。九思空自勉，五字本无施。徒喜逢千载，何阶答二仪。萤光向日尽，蚊力负山疲。禁宇庭除阔，闲宵钟箭移。暗花临户发，残月下帘欹。白发随年改，丹心为主披。命将时共泰，言与行俱危。寄谢巢由客，尧年正在斯。","dynasty":"唐代","title":"直中书省"}
{"author":"韦承庆","content":"万里边城地，三春杨柳节。叶似镜中眉，花如关外雪。征人远乡思，倡妇高楼别。不忍掷年华，含情寄攀折。","dynasty":"唐代","title":"横吹曲辞。折杨柳"}
{"author":"韦承庆","content":"凤城春色晚，龙禁早晖通。旧火收槐燧，馀寒入桂宫。莺啼正隐叶，鸡斗始开笼。蔼蔼瑶山满，仙歌始乐风。","dynasty":"唐代","title":"寒食应制"}
{"author":"韦承庆","content":"清切凤皇池，扶疏鸡树枝。唯应集鸾鹭，何为宿羁雌。大造乾坤辟，深恩雨露垂。昆蚑皆含养，驽骀亦驱驰。木偶翻为用，芝泥忽滥窥。九思空自勉，五字本无施。徒喜逢千载，何阶答二仪。萤光向日尽，蚊力负山疲。禁宇庭除阔，闲宵钟箭移。暗花临户发，残月下帘欹。白发随年改，丹心为主披。命将时共泰，言与行俱危。寄谢巢由客，尧年正在斯。","dynasty":"唐代","title":"直中书省"}
{"author":"韦承庆","content":"有水鱼争乐，无人鸟共歌。","dynasty":"唐代","title":"九成宫山"}
{"author":"崔公远","content":"晴天霜落寒风急，锦帐罗帏羞更入。秦筝不复续断弦，回身掩泪挑灯立。","dynasty":"唐代","title":"独夜词"}
{"author":"崔公远","content":"看花独不语，裴回双泪潸。君今远戍在何处，遣妾秋来长望天。","dynasty":"唐代","title":"句"}
{"author":"柳亚子","content":"北望中原涕泪多，胡尘惨淡汉山河。盲风晦雨凄其夜，起读先生正气歌。","dynasty":"清代","title":"题张苍水集"}
{"author":"柳亚子","content":"孤愤真防决地维，忍抬醒眼看群尸？美新已见扬雄颂，劝进还传阮籍词。岂有沐猴能作帝，居然腐鼠亦乘时。宵来忽作亡秦梦，北伐声中起誓师。","dynasty":"清代","title":"孤愤"}
{"author":"柳亚子","content":"天地太无情，日月何无光？浮云西北来，随风作低昂。我生胡不辰，丁斯老大邦。仰面出门去，泪下何淋浪！听我前致辞，血气同感伤。上言专制酷，罗网重重强，人权既蹂躏，《天演》终沦亡。众生尚酣睡，民气苦不扬。豺狼方当道，燕雀犹处堂。天骄闯然入，踞我卧榻旁。瓜分与豆剖，横议声洋洋。世界大风潮，鬼泣神亦瞠。盘涡日以急，欲渡河无梁。沉沉四百州，尸冢遥相望。他人殖民地，何处为故乡？下言女贼盛，兰惠黯不芳。女权痛零落，女界遭厄殃。邪说起何人？扶抑分阴阳。无才便是德，忍令群雌盲。服从供玩好，谬种流无疆。明明平等权，剥削无尽藏。会稽首刻石，罪魁仇秦皇。变本复加厉，蠢尔南朝唐。刖刑施无辜，岸狱盈闺房。同胞二百兆，心死热血凉。钗愁与鬟病，漫漫长夜长。我思欧人种，贤哲用斗量。私心窃景仰，二圣难颉颃。卢梭第一人，铜像巍天阊。《民约》创鸿著，大义君民昌。胚胎革命军，一扫秕与糠。百年来欧陆，幸福日恢张。继者斯宾塞，女界赖一匡。平权富想象，公理方翔翔。谬种辟前人，妄诩解剖详。智慧用益出，大哉言煌煌。独笑支那士，论理魔为障。乡愿倡衛言，毒人纲与常。横流今泛滥，洪祸谁能当？安得有豪杰，重使此理彰！仰天苦无言，长歌一引吭。","dynasty":"清代","title":"放歌"}
{"author":"柳亚子","content":"鸱枭革面化鸾皇，禹旬尧封旧土疆。大业未成春泄漏，横刀白眼问穹苍。","dynasty":"近代","title":"题《夏内史集》"}
{"author":"柳亚子","content":"饮刃匆匆别鉴湖，秋风秋雨血模糊。填平沧海怜精卫，啼断空山泣鹧鸪。马革裹尸原不负，蛾眉短命竟如何！凭君莫把沉冤说，十日扬州抵得无？","dynasty":"近代","title":"吊鉴湖秋女士"}
{"author":"柳亚子","content":"漫说天飞六月霜，珠沉玉碎不须伤。已拼侠骨成孤注，赢得英名震万方。碧血摧残酬祖国，怒潮呜咽怨钱塘，于祠岳庙中间路，留取荒坟葬女郎。","dynasty":"近代","title":"吊鉴湖秋女士"}
{"author":"柳亚子","content":"祖国沉沦三百载，忍看民族日仳离。悲歌咤叱风云气，此是中原玛志尼。","dynasty":"近代","title":"有怀章太炎、邹威丹两先生狱中"}
{"author":"柳亚子","content":"泣麟悲风佯狂客，搏虎屠龙《革命军》。大好头颅抛不得，神州残局岂忘君。","dynasty":"近代","title":"有怀章太炎、邹威丹两先生狱中"}
{"author":"柳亚子","content":"起兵慷慨扶宗国，岂独捐躯为故王？二百年来遗恨在，珠申余孽尚披猖。","dynasty":"近代","title":"题张苍水集"}
{"author":"柳亚子","content":"廿年横海汉将军，大业蹉跎怨北征。一笑素车东浙路，英雄岂独郑延平！","dynasty":"近代","title":"题张苍水集"}
{"author":"柳亚子","content":"共说此间乐，况闻蜀道难。如何万里路，漂泊一身还。世乱何时定，才高自古叹。一江春水涨，别泪洒漫漫。","dynasty":"清代","title":"送铁崖归蜀"}
{"author":"柳亚子","content":"忽复吞聋哭，苍凉到九原。斯人如此死，吾党复何言。危论天应忌，神奸世所尊。来岑今已矣，努力殄公孙！","dynasty":"清代","title":"哭宋遁初烈士"}
{"author":"柳亚子","content":"磊落宁居士，长吟诗百篇。未罹专制劫，终死共和年。骂座狂堪掬，名山集未传。头颅付黄祖，此意问谁怜。","dynasty":"清代","title":"三哀诗其一"}
{"author":"柳亚子","content":"陈生吾畏友，慷慨重恩仇。未溅生王血，先糜死士头。填波精卫意，回日鲁阳谋。辛苦终无补，萧萧易水秋。","dynasty":"清代","title":"三哀诗其二"}
{"author":"柳亚子","content":"大雅杨夫子，惊闻赴北邙。朝衣斩东市，一日尽三良。有弟怀沙死，慈闱两鬓霜。九原倘相见，家国倍堪伤。","dynasty":"清代","title":"三哀诗其三"}
{"author":"柳亚子","content":"屠肠侪聂政，把袖失荆卿。成败空天问，精诚贯日明。哭君今夕泪，知我旧时情。衡岳荒荒峙，湘波怒岂平。","dynasty":"清代","title":"哭龚铁铮烈士"}
{"author":"柳亚子","content":"忽报恽生殉，凄然双泪流。人皆有一死，君已重千秋。苦行嗟谁及，雄文自此休。剧怜狐媚子，对汝亦颜羞。","dynasty":"清代","title":"哭恽代英五首选四其一"}
{"author":"柳亚子","content":"海上初相见，稠人千百中。世方怖河汉，我独识鸾龙。安石衣冠敝，臧洪意气雄。同时向女士，咄咄赌词锋。","dynasty":"清代","title":"哭恽代英五首选四其二"}
{"author":"柳亚子","content":"党论纷纭甚，西山莽寇氛。下聊鲁连矢，谕蜀子云文。我未当仁让，君尤劝进殷。伤心桑海后，难觅捉刀人。","dynasty":"清代","title":"哭恽代英五首选四其三"}
{"author":"柳亚子","content":"百粤重逢日，轩然起大波。我谋嗟不用，君意定如何。矢日盟犹在，回天事已讹。苍茫挥手别，生死两蹉跎。","dynasty":"清代","title":"哭恽代英五首选四其四"}
{"author":"柳亚子","content":"锁钥高加索，名城血战场。三周华不注，一赋鲁灵光。民气终堪仗，天骄莫漫狂。元凶希特勒，会见汝崩亡。","dynasty":"清代","title":"感事两首选一"}
{"author":"柳亚子","content":"渝水天沉醉，滇京血怒流。丧心愤群丑，切齿誓同仇。民主功应奏，和平愿尚酬。英灵知未沫，扫荡旧神州。","dynasty":"清代","title":"十二月九日为陪都各界追悼昆明被难师生大会赋此书痛兼誓努力"}
{"author":"柳亚子","content":"伤心今日是何日，忍死遣民泪眼枯。从此中原虚正朔，遂令骄虏擅皇都。魂依凤辇排阊阖，血洒龙髯泣鼎湖。二百年来仇未复，普天犹自奉胡雏。","dynasty":"清代","title":"四月二十五日四首选三其一"}
{"author":"柳亚子","content":"匈奴未灭敢言家，揽镜犹言鬓未华。赤县无人存正朔，青衫有泪哭琵琶。入山我愿群麋鹿，蹈海君应访斗槎。留得岁寒松柏在，任他世网乱如麻。","dynasty":"清代","title":"次韵和陈巢南岁暮感怀之作其二"}
{"author":"柳亚子","content":"消息无从托雁雏，似闻一舸下姑苏。馆娃宫里春如梦，响屧廊前草半芜。牛女含愁迟碧漠，鲛人含泪坠红珠。为谁漂泊浑难解，莫问沾泥絮有无。","dynasty":"清代","title":"消息一首为春航作"}
{"author":"柳亚子","content":"龙性堪怜未易驯，淮南秋老桂先焚。三年讵忍埋苌叔，一语无端死伯仁。嚼血梦中犹骂贼，行吟江上苦思君。新亭风景今非故，遗恨悬知目尚瞋。","dynasty":"清代","title":"哭周实丹烈士"}
{"author":"柳亚子","content":"抉目悬门大可伤，头颅万里走沙场。芳兰自为当门忌，广柳谁能复壁藏。贯日白虹天黯淡，授书黄石事荒唐。家居苦被纤儿坏，化鹤归时更断肠。","dynasty":"清代","title":"哭熊味根烈士其一"}
{"author":"柳亚子","content":"寿春倡义闻天下，今日淮南大有人。辽海烽烟多故鬼，皖江风雨泣遗民。辍耕陈胜思张楚，函首于期竟入秦。莫问虹桥旧时月，衣冠梅岭也成尘。","dynasty":"清代","title":"哭熊味根烈士其二"}
{"author":"柳亚子","content":"龙虎风云大地秋，酸儒自判此生休。功名自昔羞屠狗，人物于今笑沐猴。痛笑贾生愁赋鵩，飘零王粲漫依刘。不如归去分湖好，烟水能容一钓舟。","dynasty":"清代","title":"感事"}
{"author":"柳亚子","content":"宇宙空垂诸葛名，不留谢傅为苍生。义公已殉平陵曲，姬发难寻牧野盟。南国岂应销霸业，中原从此坏长城。魂归近接黄花冢，铁马金戈夜夜声。","dynasty":"清代","title":"哭伯先其一"}
{"author":"柳亚子","content":"寻常巷陌奈君何，忍唱尊前青兕歌。海岛田横心自壮，天门陶侃翼空摩。千秋北府兵无敌，一水南徐夜有波。何日黄龙奠杯酒，髑髅饮器发横拖。","dynasty":"清代","title":"哭伯先其二"}
{"author":"柳亚子","content":"投笔从戎信可儿，儒冠误我不胜悲。中原胡马横行日，大陆潜龙起蛰时。百粤河山秦郡县，三吴子弟汉旌旗。茫茫此日难为别，侑醉且拚酒一卮。","dynasty":"清代","title":"送楚伧北伐其一"}
{"author":"柳亚子","content":"青兕文场旧霸才，登坛曾敌万人来。图南此日联镳返，逐北他时奏凯回。灯影钗光迷扑朔，矛炊剑淅莫迟徊。伫看直捣黄龙日，拂袖归来再举杯。","dynasty":"清代","title":"送楚伧北伐其二"}
{"author":"柳亚子","content":"湖海萍踪几十年，灵光鲁殿独岿然。忘年我自惭无状，好士君真有夙缘。垂老终偿精卫志，破家谁忆子文贤。蒲轮束帛徒虚语，珍重黄尘漫著鞭。","dynasty":"清代","title":"送蜕庵先生赴燕市其一"}
{"author":"柳亚子","content":"青衫白发泪痕频，跌宕名场旧酒人。阳羡买田苏玉局，沅湘去国屈灵均。东风已惧嬉春晚，南浦何堪饯别新。此去长途千万里，燕云吴树奈伤神。","dynasty":"清代","title":"送蜕庵先生赴燕市其二"}
{"author":"柳亚子","content":"亡秦三户大王风，竖子无端误乃公。自昔域中无姓字，于今林下有英雄。牧羊楚帝原无赖，烹狗齐王岂善终。万里归元谁最惨，北胡南越两途穷。","dynasty":"清代","title":"咏史四首其一"}
{"author":"柳亚子","content":"赣水东流启杀机，谁教右袒误戎衣。淮阴举足关轻重，叔宝何心混是非。助纣廉来原可杀，安刘平勃讵能希。可怜半壁东南劫，十万青磷带血飞。","dynasty":"清代","title":"咏史四首其二"}
{"author":"柳亚子","content":"纳上归朝万事休，降王执梃复何尤。君臣谊重兼儿女，婚媾情深岂寇仇。谁遣白旄迟薄伐，转敦丹穴误旁求。中原此座真堪惜，大错匆匆铸六州。","dynasty":"清代","title":"咏史四首其三"}
{"author":"柳亚子","content":"守府孱王百不堪，奸人羽翼遍朝端。长蛇封豕唐藩镇，社鼠城狐汉宦官。父老捶心成绝望，贤豪袖手付旁观。罪言杜牧知何济，留当他年诗史看。","dynasty":"清代","title":"咏史四首其四"}
{"author":"柳亚子","content":"苍天何事太朦胧，一任伤心不管侬。粉面黛眉成傀儡，画楼雕阁是牢笼。并刀夜映肤如雪，翠被朝看泪染红。姊妹同胞二万万，江山正好夕阳中。","dynasty":"清代","title":"哀女界"}
{"author":"柳亚子","content":"貌取遗容奠酒樽，千秋灵爽荡精魂。东皋旧里欣同郡，太岳高门重孝孙。独秀峰峦犹有泪，始安城郭黯无言。怜余未就南明史，输与宜兴画笔尊。","dynasty":"清代","title":"题瞿张二公殉国史画"}
{"author":"柳亚子","content":"桃源凭仗好风吹；一任仙柯烂局棋。万里鸿嗷此安宅，几家鸳侣惜分离。时危真似枯枰劫，世乱还须国手医。倘作陈抟驴背笑，海东妖孛渐沉西。","dynasty":"清代","title":"新村题壁借某公韵"}
{"author":"柳亚子","content":"赠我延年之大药，感君援手在穷途。当时行役舟车瘁，此日重逢肝胆粗。各有相思动寥廓，可无魂梦落江湖。谢生长逝蓝生远，说到酬恩泪眼枯。","dynasty":"清代","title":"一月十八日海丰旧友袁嘉猷过访有作其一"}
{"author":"柳亚子","content":"将逢难忘日中墟，直到兴宁分手初。况瘁钟郎情谊厚，飘零谢嫂讯音虚。沧桑历劫终逢汝，恩怨填胸孰起余？安得梓乡成解放，彭生墓上见旌旟。","dynasty":"清代","title":"一月十八日海丰旧友袁嘉猷过访有作其二"}
{"author":"柳亚子","content":"放翁爱国岂寻常，一记南园目论狂。倘使平原能灭虏，禅文九锡亦何妨。","dynasty":"清代","title":"王述庵论诗绝句诋諆放翁感而赋此其一"}
{"author":"柳亚子","content":"元佑党人推司马，襄阳耆旧数庞公。天门詄荡无崖岸，坐我光风霁月中。","dynasty":"清代","title":"怀人诗十章其二蔡元培"}
{"author":"柳亚子","content":"一椎未碎秦皇魄，三击终寒赵氏魂。愿祝椎埋齐努力，演将壮剧续樱门。","dynasty":"清代","title":"闻万福华义士刺虏臣王之春不中感赋其二"}
{"author":"柳亚子","content":"白头宫女谈天宝，名士新亭有泪痕。一样兴亡千样感，南东事业倍销魂。","dynasty":"清代","title":"题太平天国战史其二"}
{"author":"柳亚子","content":"旗翻光复照神州，虎踞龙蟠拥石头。但使江东王气在，共和民政自千秋。","dynasty":"清代","title":"题太平天国战史其五"}
{"author":"柳亚子","content":"鸱枭革面化鸾皇，禹贡尧封旧土疆。大业未成春泄漏，横刀白眼问穹苍。","dynasty":"清代","title":"题夏内史集其一"}
{"author":"柳亚子","content":"梁园才调咽悲笳，湖海人亡泪如麻。春雨杏花零落尽，黄公垆畔忍回车。","dynasty":"清代","title":"重过杏花楼感悼亚云蜕庵两亡友"}
{"author":"柳亚子","content":"袁安高卧太寒酸，党尉羊羔末尽欢。愿得健儿三百万，咸阳一炬作消寒。","dynasty":"清代","title":"消寒一绝"}
{"author":"柳亚子","content":"少闻曲笔湘军志，老负虚名太史公。古色斑斓真意少，吾先无取是王翁。","dynasty":"清代","title":"论诗六绝句其一"}
{"author":"柳亚子","content":"郑陈枯寂无生趣，樊易淫哇乱正声。一笑嗣宗广武语：而今竖子尽成名。","dynasty":"清代","title":"论诗六绝句其二"}
{"author":"柳亚子","content":"一卷生吞杜老诗，圣人伎俩只如斯。兰陵学术传秦相，难免陶家一蟹讥。","dynasty":"清代","title":"论诗六绝句其三"}
{"author":"柳亚子","content":"浙西一老自嵯峨，门下诗人亦未讹。祗是魏收轻蛱蝶，佳人做贼奈卿何。","dynasty":"清代","title":"论诗六绝句其四"}
{"author":"柳亚子","content":"时流竞说黄公度，英气终输仓海君。战血台澎心未死，寒笳残角海东云。","dynasty":"清代","title":"论诗六绝句其五"}
{"author":"柳亚子","content":"快心一叙见琴南，闽海诗豪林述庵。老凤飞升雏凤健，龙门家事有迁谈。","dynasty":"清代","title":"论诗六绝句其六"}
{"author":"柳亚子","content":"孔佛耶回付一嗤，空言淑世总非宜。能持主义融科学，独拜弥天马克斯。","dynasty":"清代","title":"空言"}
{"author":"柳亚子","content":"国魂招得睡狮醒，绝技金闺妙铸形。应念双清楼上事，鬼雄长护此丹青。","dynasty":"清代","title":"题香凝夫人画幅选一"}
{"author":"柳亚子","content":"几年辛苦念刘三，握手重逢酒半酣。莫话邹阳当日事，双双红泪落江南。","dynasty":"清代","title":"海上赠刘三其一"}
{"author":"柳亚子","content":"齐梁乐府旧东平，郭解朱家侠气横。我亦恩仇心事涌，告君多恐未分明。","dynasty":"清代","title":"海上赠刘三其二"}
{"author":"柳亚子","content":"一著迟先此局输，远猷能壮近谋疏。糜躯喋血吾何悔，终见铙歌入伪都。","dynasty":"清代","title":"流亡杂诗六首选一"}
{"author":"柳亚子","content":"逐臭趋炎苦未休，能标叛帜即千秋。稽山一老终堪念，牛酪何人为汝谋。","dynasty":"清代","title":"新文坛杂咏十首选七其一"}
{"author":"柳亚子","content":"太原公子自无双，戎马经年气未降。甲骨青铜馀事耳，惊看造诣敌罗王。","dynasty":"清代","title":"新文坛杂咏十首选七其二"}
{"author":"柳亚子","content":"篝火狐鸣陈胜王，偶然点缀不寻常。流传人口虹和蚀，我意还输大泽乡。","dynasty":"清代","title":"新文坛杂咏十首选七其三"}
{"author":"柳亚子","content":"南国田郎绝代才，不阶尺土煽风雷。泣珠鲛女今何处，倘共诗人跃马来。","dynasty":"清代","title":"新文坛杂咏十首选七其四"}
{"author":"柳亚子","content":"痛史新翻鸭绿江，一篇短裤證行藏。郑娘薄命张娘殉，野祭诗成已断肠。","dynasty":"清代","title":"新文坛杂咏十首选七其五"}
{"author":"柳亚子","content":"苍头突起此奇兵，生小蛾眉气骨清。尽有雄文比茅盾，泉流汩汩地中行。","dynasty":"清代","title":"新文坛杂咏十首选七其六"}
{"author":"柳亚子","content":"光轮未转骨先糜，一语深悲倪焕之。愁见鬼雄来入梦，楚骚哀怨泣江蓠。","dynasty":"清代","title":"新文坛杂咏十首选七其七"}
{"author":"柳亚子","content":"漫向华亭叹式微，梅边石畔两忘机。同林旧侣休相妒，一羽冲天亦倦飞。","dynasty":"清代","title":"为香凝先生题画十首选三其一"}
{"author":"柳亚子","content":"九天双唳不胜寒，月地云阶惜羽翰。俯视尘寰转凄绝，何当翮海挽狂澜。","dynasty":"清代","title":"为香凝先生题画十首选三其二"}
{"author":"柳亚子","content":"得傍松梢鼠亦驯，孤花瘦石自嶙峋。义熙甲子今何世，敢拟羲皇以上人。","dynasty":"清代","title":"为香凝先生题画十首选三其三"}
{"author":"柳亚子","content":"风潮莽荡太平洋，旧地重来漫感伤。百万大军金鼓震，江淮河汉尽壶浆。","dynasty":"清代","title":"一九四七年十月十八日自上海至香港机中口占四首选一"}
{"author":"柳亚子","content":"革命翻身撼地天，中山堂畔启华筵。欣看北社张新帜，要为工农快擘笺。","dynasty":"清代","title":"次韵奉和陈叔老三绝选一"}
{"author":"柳亚子","content":"复壁殷勤藏老拙，柳车辛苦送长征。须髯如戟头颅贱，涉水登山愧友生。","dynasty":"清代","title":"别谢一超、蓝训材、袁嘉猷、连贯"}
{"author":"柳亚子","content":"延津龙剑沉渊久，出匣依然百炼钢。抱缺守残亦盛德，心香同热谢余杭。","dynasty":"近代","title":"题张苍水集"}
{"author":"柳亚子","content":"毳服毡冠拜冕旒，谓他人母不知羞！江东几辈小儿女，却解申申詈国仇。","dynasty":"近代","title":"十月十日，虏后那拉万寿节也，纪事得二首"}
{"author":"柳亚子","content":"胡姬也学祝华封，歌舞升平处处同。第一伤心民族耻，神州学界尽奴风。","dynasty":"近代","title":"十月十日，虏后那拉万寿节也，纪事得二首"}
{"author":"柳亚子","content":"君权无上侠魂销，荆聂芳踪黯不豪。如此江山寥落甚，有人呼起大风潮。","dynasty":"近代","title":"闻万福华义士刺虏臣王之春不中，感赋"}
{"author":"柳亚子","content":"降旗夜竖石头城，蹈海孤臣耻帝秦。国恨家仇忘不得，髫年十五便从军。","dynasty":"近代","title":"题《夏内史集》"}
{"author":"柳亚子","content":"威虏军中帷幄筹，长兴幕府赋同仇。春申哭罢吴江哭，不到新亭也泪流。","dynasty":"近代","title":"题《夏内史集》"}
{"author":"柳亚子","content":"莽莽中原王气黯，嘶风胡马尚南来。伤心二百年前事，遗恨分明赋《大哀》。","dynasty":"近代","title":"题《夏内史集》"}
{"author":"柳亚子","content":"战骨松山夕照黄，辽西妖梦太轻狂。剧怜汉贼洪亨九，不道人间有夏郎。","dynasty":"近代","title":"题《夏内史集》"}
{"author":"柳亚子","content":"悲歌慷慨千秋血，文采风流—世宗。我亦年华垂二九，头颅如许负英雄！","dynasty":"近代","title":"题《夏内史集》"}
{"author":"柳亚子","content":"白虹贯日英雄死，如此河山失霸才。不唱铙歌唱薤露，胡儿歌舞汉儿哀！","dynasty":"近代","title":"哭威丹烈士"}
{"author":"柳亚子","content":"哭君恶耗泪成血，赠我遗书墨未尘。私怨公仇两愁绝，几时王气刬珠申？","dynasty":"近代","title":"哭威丹烈士"}
{"author":"柳亚子","content":"楚歌声里霸图空，血染胡天烂漫红。煮豆燃箕谁管得，莫将成败论英雄。","dynasty":"近代","title":"题《太平天国战史》"}
{"author":"柳亚子","content":"白头宫女谈天宝，名士新亭有泪痕。一样兴亡千样感，南东事业倍销魂。","dynasty":"近代","title":"题《太平天国战史》"}
{"author":"柳亚子","content":"成王败寇漫相呼，直笔何人继董狐？鸿宝一编珍贮袭，他年同调岂终孤！","dynasty":"近代","title":"题《太平天国战史》"}
{"author":"柳亚子","content":"帝子雄图浑梦幻，小原文献已无征。我来重读太平史，十丈银釭焰影沈。","dynasty":"近代","title":"题《太平天国战史》"}
{"author":"柳亚子","content":"旗翻光复照神州，虎踞龙蟠拥石头。但使江东王气在，共和民政自千秋。","dynasty":"近代","title":"题《太平天国战史》"}
{"author":"柳亚子","content":"朔风凛凛天如死，和汝新待忍放歌？沧海横流原此际，疾风劲草已无多。风鸾罹网全身少，魑魅骄人奈尔何？我欲天涯求死所，十年磨剑悔蹉跎。","dynasty":"近代","title":"次韵和陈巢南岁暮感怀之作"}
{"author":"柳亚子","content":"匈奴未灭敢言家？揽镜犹言鬓未华。赤县无人存正朔，青衫有泪哭琵琶。入山我愿群糜鹿，蹈海君应访斗槎。留得岁寒松柏在，任他世网乱如麻。","dynasty":"近代","title":"次韵和陈巢南岁暮感怀之作"}
{"author":"柳亚子","content":"呜咽笳声怨，南朝王气消。赤乌吴正朔，黄犊汉歌谣。胡运百年永，楚风三户凋。招魂何处是？江汉水迢迢。","dynasty":"近代","title":"闻萍醴义师失败有作"}
{"author":"柳亚子","content":"吾乡陈季子，磊落复英奇。不远关河阻，殷勤尺素驰。遗闻珍义侠，喜气溢门楣。扬讫千秋事，如君信可师。","dynasty":"近代","title":"巢南书来，谓将刊长兴伯吴公遗集，先期"}
{"author":"柳亚子","content":"慷慨长兴伯，曾挥落日戈。头颅捐草莽，风雨黯山河。赖有文章在，烦君急网罗。遗函天赐汝，彝鼎未云多。","dynasty":"近代","title":"巢南书来，谓将刊长兴伯吴公遗集，先期"}
{"author":"柳亚子","content":"云间夏内史，束发便从军。江左龙飞误，华亭鹤唳闻。遗骸谁护惜？后死属王君。何日携鸡酒，相从义士坟。","dynasty":"近代","title":"巢南书来，谓将刊长兴伯吴公遗集，先期"}
{"author":"柳亚子","content":"欲息乡邦事，萧条泪万行。阳秋今不作，文献久沦亡。绝学唯君在，论文许我狂。昔贤如可起，回首意苍茫。","dynasty":"近代","title":"巢南书来，谓将刊长兴伯吴公遗集，先期"}
{"author":"柳亚子","content":"胡尘遍中原，侠风久不作。史公起东粤，手揭荆、高幕。王、万更延陵，连翩踵芳躅。惜哉剑术疏，遗恨终寥廓。桓桓东海君，祖烈中山族。投身入穹庐，缨笠不辞辱。得当竞报汉，一击天地复！副车中非误，环柱走已蹙。大憝既伏诛，群胡争　愕。遂令旃裘长，天半惊魂落。成败非敢论，此功良不薄！","dynasty":"近代","title":"有悼二首，为徐伯荪烈士作"}
{"author":"柳亚子","content":"放翁爱国岂寻常？一记南园目论狂。倘使平原能灭虏，禅文九锡亦何妨。","dynasty":"近代","title":"王述庵论诗绝句诋諆放翁，感而赋此"}
{"author":"柳亚子","content":"庆元党禁诚私意，恢复中原义至公。却笑当年许平仲，高谈理学昧华戎。","dynasty":"近代","title":"王述庵论诗绝句诋諆放翁，感而赋此"}
{"author":"柳亚子","content":"素王不作《春秋》废，大义微言一脉尊。却愧鲰生百无似，也曾立雪到程门。","dynasty":"近代","title":"怀人诗十章章太炎"}
{"author":"柳亚子","content":"元祐党人推司马，襄阳耆旧数庞公。天门詄荡无崖岸，坐我光风霁月中。","dynasty":"近代","title":"怀人诗十章蔡元培"}
{"author":"柳亚子","content":"乡邦坛坫慎交社，桑海遗闻补史亭。一自莘庐耆旧死，松陵文献尽推卿。","dynasty":"近代","title":"怀人诗十章陈巢南"}
{"author":"柳亚子","content":"西台痛哭谢唏发，眢井沉书郑忆翁。更向竹林携小阮，应无俗物恼王戎。","dynasty":"近代","title":"怀人诗十章高吹万"}
{"author":"柳亚子","content":"文采风流我愧卿，未堪沦落怨三生。青丘词笔渐离筑，同向人间诉不平。","dynasty":"近代","title":"怀人诗十章高天梅"}
{"author":"柳亚子","content":"元方磊落季方奇，中晚文章世已稀。堪笑机云终入洛，愧君同采首山薇。","dynasty":"近代","title":"怀人诗十章高卓庵"}
{"author":"柳亚子","content":"半载春申江上住，与君肝胆最相知。临歧珍重长亭柳，不许行人折—枝。","dynasty":"近代","title":"怀人诗十章陈陶公"}
{"author":"柳亚子","content":"相逢曾记海东头，一曲骊歌唱不休。赠汝朝鞭还洒泪，寸心未死为恩仇！","dynasty":"近代","title":"怀人诗十章俞剑华"}
{"author":"柳亚子","content":"垂虹亭畔论交日，黄歇城边买醉时。一自鸠兹江上去，暮云春树尽相思。","dynasty":"近代","title":"怀人诗十章沈道非"}
{"author":"柳亚子","content":"解衣推食寻常事，各有千秋志愿赊。莫道沪江轻薄地，市中还有鲁朱家。","dynasty":"近代","title":"怀人诗十章朱少屏"}
{"author":"柳亚子","content":"恶耗惊传痛哭来，吴山越水两堪哀！未歼朱果留遗恨，谁信红颜是党魁！缺陷应弥流血史，精魂还傍断头台。他年记取黄龙饮，要向轩亭酹一杯。","dynasty":"近代","title":"吊鉴湖秋女士"}
{"author":"柳亚子","content":"黄金意气铁肝肠，革命运中最擅场。天壤因缘悲道韫，中原旗鼓走平阳。飘零锦瑟无家别，慷慨欧刀有国殇。一笑人间痴女子，如君端不愧娲皇。","dynasty":"近代","title":"吊鉴湖秋女士"}
{"author":"柳亚子","content":"慷慨苏菲亚，艰难布鲁东。佳人真绝世，余子亦英雄。忧患平生事，文章感慨中。相逢拼—醉，莫放酒樽空。","dynasty":"近代","title":"偕刘申叔、何志剑、杨笃生、邓秋枚、黄晦"}
{"author":"柳亚子","content":"霸才青兕兵家子，读破书千纸。河山半壁误英雄，赢得雕虫余技擅江东。唐宫汉阙荆榛遍，苦恨铜驼贱。华夷倒置总堪优，未请长缨辜负汝吴钩。","dynasty":"近代","title":"虞美人题稼轩词"}
{"author":"柳亚子","content":"彩云飞下，有垂虹亭长，新词寄我。豪气元龙楼百尺，生怕飓风吹堕。旧院风流，新亭涕泪，寰抱空今古。才人未老，准备逃禅真个。劝君忍死须臾，千秋事业，我意怜才苦。绝域从军功未建，收拾名山缃素。弼教坊前，草桥门上，往事堪追溯。东南文献，好烦一一将护。","dynasty":"近代","title":"百字令巢南以词见示，用世不售，乃慨然有"}
{"author":"柳亚子","content":"东南义旅纵横日，三户亡秦古有之。岂料楚氛终退舍，居然胡运尚乘时。黄龙杯酒盟犹在，白马清流悔已迟。风雨中宵雄鬼泣，挑镫掩卷一沉思。","dynasty":"近代","title":"吊刘烈士炳生"}
{"author":"柳亚子","content":"滚滚胡尘黯四方，忍看鳞介易冠裳！最难义侠求沧海，如此河山对夕阳！流血千秋侪武穆，复仇九世重齐襄。锄非两字分明记，耿耿精灵倘未亡。","dynasty":"近代","title":"吊刘烈士炳生"}
{"author":"柳亚子","content":"张楚相从大泽乡，为忧时局刳肝肠。凤麟在野终罹网，燕雀何心尚处堂。未报秦庭人下殿，愁闻梁苑狱飞霜。何时北伐陈师旅？拨尽阴霾见太阳。","dynasty":"近代","title":"吊刘烈士炳生"}
{"author":"柳亚子","content":"春辉寸草恋亲慈，百蹈危机总未知。岂为豹皮留盛誉？何妨马革裹遗尸。海天迢递思兄夜，圜土凄凉忆父时。国恨家仇忘不得，苌弘化碧杳无期。","dynasty":"近代","title":"吊刘烈士炳生"}
{"author":"柳亚子","content":"新诗读罢意茫然，骨肉情深宛眼前。无复扶风豪士赋，难赓江左大哀篇。田横岛上人如梦，豫让桥边泪似泉。尚有椎秦遗恨在，闻鸡起舞亦因缘。","dynasty":"近代","title":"吊刘烈士炳生"}
{"author":"柳亚子","content":"热血胸中吹不凉，年年忍见柳丝长！华径亦有邹容墓，一样秋坟吊夕阳。","dynasty":"近代","title":"天梅以和巢南西冷吊秋诗见示，即次其韵，"}
{"author":"柳亚子","content":"云间二妙不可见，一客山阴正独游。别有怀人千里外，罗兰、玛利海东头。","dynasty":"近代","title":"海上题南社雅集写真"}
{"author":"柳亚子","content":"鸡鸣风雨故人稀，几、复风流事已非。回首天涯唯汝在，相逢朱、沈倍依依。","dynasty":"近代","title":"海上题南社雅集写真"}
{"author":"柳亚子","content":"伤心今日是何日？忍死遗民泪眼枯。从此中原虚正朔，遂令骄虏擅皇都。魂依凤辇排阊阖，血洒龙髯泣鼎湖。二百年来仇末复，普天犹自奉胡雏。","dynasty":"近代","title":"四月二十五日"}
{"author":"柳亚子","content":"闽越金陵蔓草荒，桂林灵气拥真皇。三忠戮力身先殉，半壁偏安事可伤。西粤存亡归阁部，南云惨谈话中湘。最怜日暮途穷后，犹有挥戈李晋王。","dynasty":"近代","title":"四月二十五日"}
{"author":"柳亚子","content":"翠华摇落百蛮中，姬、拟河山梦已空。辛苦鸮音还粤地，猖狂狼子胁秦封。蒙尘岂是徽、钦主？镌石争夸弘范功。回首高皇干净土：神州依旧混华戎。","dynasty":"近代","title":"四月二十五日"}
{"author":"柳亚子","content":"—纸新诗涕泪涟，桥山弓剑至今传。魂归沧海怜精卫，人向空山拜杜鹃。坏土难埋龙凤骨，冬青体问犬羊年。尼山笔削分明在，谁识春秋内外编？","dynasty":"近代","title":"八月二十七日，明思文皇帝殉国忌辰也。读"}
{"author":"柳亚子","content":"狼星今敛角，胡运竟如斯！烽火连江表，英雄起誓师。侮亡原有训，仗义岂无词？惜未奇勋奏，凄凉皖水湄。","dynasty":"近代","title":"狼星四首为熊味根起义皖中作"}
{"author":"柳亚子","content":"剑态箫心不可羁，已教终古负初期？能为顽石方除根，便作词人亦大痴。但觉高歌动神鬼，不妨入世任妍媸。只惭洛下书生咏，洒泪新亭又一时。","dynasty":"近代","title":"自题磨剑室诗词后"}
{"author":"柳亚子","content":"天南义旅起堂堂，司隶威仪旧帝乡。小挫纵然闻洱海，大勋终望集昆阳。一成兴夏诛寒浞，三户亡秦忆楚王。好待收京传露布，十三陵畔奠先皇。","dynasty":"近代","title":"阙题"}
{"author":"柳亚子","content":"小屏红烛，正去年今夕，与君相叙。间息寻消刚一载，料理重逢偏误。幽怨词笺，峥嵘剑气，迟汝从头絮。一灯古店，低徊往事如许。最怜絮迹萍踪，天涯地角，哀怨谁能语？江左夷吾无恙在，歌泣新亭何处？南国行人，西湖狂客，迢递双鱼素。晨星寥落，海天无限凝伫。","dynasty":"近代","title":"念奴娇余在海上，慧云有词见寄，即步其韵"}
{"author":"柳亚子","content":"忆昔匆匆别，于今又几春？江山非故国，身世感劳薪。意气能无恙？文章各有神。莱茵河畔水，照汝俊游人。","dynasty":"近代","title":"寄马君武柏林，时读所著新文学"}
{"author":"柳亚子","content":"并世有刘三，轶群成两骖。浮生各飘泊，吾道自艰难。絃不期同响，才宜共一龛。何时成会合？双剑郁龙蟠。","dynasty":"近代","title":"寄马君武柏林，时读所著新文学"}
{"author":"柳亚子","content":"寂寞湖山歌舞尽，无端豪俊又重来。天边鸿雁联群至，篱角芙蓉晚艳开。莫笑过江典午鲫，岂无横槊建安才！登高能赋寻常事，要挽银河注酒杯。","dynasty":"近代","title":"南社会于虎丘之张东阳祠，同邑陈巢南、吴"}
{"author":"柳亚子","content":"拔地奇峰起。笑平生郑虔三绝，君真多事。挥洒烟云来腕底，灵气胸中未已，看枯木寒山如此。尘海茫茫无我席，算此身合向山中死。负汝者，有如水。故人万树梅花里。记当年卜邻有约，而今何似？恨海精禽填不得，付与凄凉眉史，侬已厌伤心滋味。只恐人间无此境，便夸娥移也非长计。图一幅，且体矣。","dynasty":"近代","title":"金缕曲哲夫作枯笔山水一小帧见赠，为订交"}
{"author":"柳亚子","content":"嘘寒问暖费经营，豪气能消邓子平。出入车鱼宁有憾？播迁吴粤岂无名！狂奴肝胆吾轻剖，琐事眠餐汝总成。自是人间美男子，翻疑母性太多情。","dynasty":"近代","title":"赠邓子平"}
{"author":"柳亚子","content":"江南握手笑相逢，识得而今马贵公。海内文章新雅颂，樽前意气旧英雄。摆伦亡国哀希腊，亭长何年唱大风？右手弹丸左民约，聆君撞起自由钟。","dynasty":"近代","title":"马君武"}
{"author":"柳亚子","content":"独夫何丧苍生愿，豪杰成灰石骨哀！血溅武昌他日事，鬼雄呵护复仇来。","dynasty":"近代","title":"闻宁太一噩耗痛极有作"}
{"author":"柳亚子","content":"神烈峰头墓草青，湖南赤帜正纵横。人间毁誉原休问，并世支那两列宁。","dynasty":"近代","title":"存殁口号"}
{"author":"柳亚子","content":"阔别羊城十九秋，重逢握手喜渝州，弥天大勇诚能格，遍地劳民战尚休。霖雨苍生新建国，云雷青史旧同舟。中山卡尔双源合，一笑昆仑顶上头。”","dynasty":"近代","title":"一九四五年八月三十日渝州曾家岩呈毛主席"}
{"author":"柳亚子","content":"喋血羊城几战争，朱郎旅骨倘心惊。蚕丛蜀道兵戈满，谁念江南有恽生？","dynasty":"近代","title":"存殁口号"}
{"author":"柳亚子","content":"刎颈侯嬴漫怨哀，已从稗史证丰裁。当年粤海同舟侣，更忆嵚奇小李才。雄词慷慨湘江向，情话缠绵浙水杨。长痛汉皋埋碧血，难从海国问红妆。向警予、扬之华","dynasty":"近代","title":"存殁口号"}
{"author":"柳亚子","content":"张娘妩媚史娘憨，复壁摇灯永夜谈。白练青溪厄阳九，朱栏红药护春三。","dynasty":"近代","title":"存殁口号"}
{"author":"柳亚子","content":"弓剑桥陵寂不哗，万年枝上挺奇花。云天倘许同优国，粤海难忘共品茶。杜断房谋劳午夜，江毫丘锦各名家。商山诸老欣能健，头白相期奠夏华。","dynasty":"近代","title":"寄毛主席延安，兼柬林伯渠、吴玉章、徐特"}
{"author":"柳亚子","content":"陈迹煤山三百年，高文我佩鼎堂贤。吠尧桀犬浑多事，喘月吴牛苦问天。由检师心终覆国，自成失计遂捐燕。昌言张、李如能拜，破虏恢辽指顾间。","dynasty":"近代","title":"读郭沫若《甲申三百年祭》一文，即题其后"}
{"author":"柳亚子","content":"工农康乐新天地，革命功成万众和。世界光明两灯塔；延安遥接莫斯科。","dynasty":"近代","title":"延安一首五月二十六日赋寄毛主席"}
{"author":"柳亚子","content":"曲折延绵溪复溪，光明前路未长迷。周王防口流于彘，秦帝钧天醉岂泥？下士君能资集益，见贤我自愧思齐。驰笺问疾殷勤甚，合走深山慰病妻。","dynasty":"近代","title":"十月六日得毛主席书问佩宜无恙否，兼及国"}
{"author":"柳亚子","content":"障海东流挥日中，吾曹妙手岂空空？独夫民贼终为虏，团结和平合奏功。周土蕨薇怀义士，殷墟禾黍笑狂童。三年待纵冲天冀，风起云扬尔我同。","dynasty":"近代","title":"十月六日得毛主席书问佩宜无恙否，兼及国"}
{"author":"柳亚子","content":"恩马堂堂斯列健，人间又见此头颅。龙翔凤翥君堪喜，骥附骖随我敢吁？岳峙渊停真磊落，天心民意要同符。双江会合巴渝地，听取欢虞万众呼。","dynasty":"近代","title":"十月六日题毛主席之绘像"}
{"author":"柳亚子","content":"瑜亮同时君与我，几时煮酒论英雄？陆游陈亮宁卑视？卡尔中山愿略同。已见人民昌陕北，何当子弟起江东。冠裳玉帛葵丘会，骥尾追随倘许从。","dynasty":"近代","title":"十月七日，毛主席书来，有“尊诗慨当以慷"}
{"author":"柳亚子","content":"屈子怀沙逢乱国，贾生赋鹏值休明。忏除结习我知勉，不作苏俄叶赛宁。","dynasty":"近代","title":"口号答云彬"}
{"author":"柳亚子","content":"开天辟地君真健，说项依刘我大难。夺席谈经非五鹿，无车弹铗怨冯驩。头颅早悔平生贱，肝胆宁忘一寸丹!安得南征驰捷报，分湖便是子陵滩。","dynasty":"近代","title":"感事呈毛主席"}
{"author":"柳亚子","content":"痕星今敛角，胡运竟如斯。烽火连江表，英雄起誓师。侮亡原有训，仗义岂无词。惜未奇勋奏，凄凉皖水湄。","dynasty":"清代","title":"痕星四首为熊味根起义皖中作选一"}
{"author":"柳亚子","content":"一士不得志，忧烦天地同。归心湖海壮，灵想鬼神通。樊哙犹屠狗，荆卿未化虹。送君无别物，红泪洒春风。","dynasty":"清代","title":"送秋叶归闽次留别韵"}
{"author":"潘之恒","content":"秋岸繁华景，红霞万树春。西风无限意，吹尽送归人。落叶萧萧路，秋风湖上波。到家红树少，不怨客愁多。","dynasty":"明代","title":"赋得千山红树送姚园客还闽"}
{"author":"潘之恒","content":"祗园澹圃各荒芜，绵竹寻师事岂诬。积翠丹台空集凤，杀青玄草尽传乌。惊心尘土双埋玉，挥涕河山一束刍。怅望新阡松柏路，敢从青树问荣枯。","dynasty":"明代","title":"娄江谒二王先生墓途中述怀"}
{"author":"潘之恒","content":"板桥南岸柳如丝，柳下谁家将叛儿。《白苎》尚能调魏谱，红牙原是按梁词。雨添山翠通城染，潮没堤痕去路疑。年少近来无此曲，旧游零落使人悲。","dynasty":"明代","title":"昆山听杨生曲有赠"}
{"author":"潘之恒","content":"客怀岑寂后，无复更寻幽。积雨沉鲛室，新云簇虎丘。树高能半塔，山浅亦藏舟。为问千人坐，曾消几日愁。","dynasty":"明代","title":"雨后同钱象先王德操王房仲游虎丘"}
{"author":"潘之恒","content":"寒山东一曲，云是白莲溪。寺僻居桥左，林深到竹西。波生梁日动，梵出径云迷。莫漫嗟无侣，禅枝喜共栖。","dynasty":"明代","title":"慧庆寺访无怀如庵印宗三开士"}
{"author":"潘之恒","content":"移棹出横塘，悠然见上方。天从湖尾缩，山带树容苍。客病消茶碗，禅心醒石床。翻怜台畔草，尽作苾刍香。","dynasty":"明代","title":"游楞伽山"}
{"author":"潘之恒","content":"一番秋色落蘼芜，莲子香残更技蒲。击楫似邀桃叶渡，看花空忆莫愁湖。凄凉古堞悲遗事，寂寞荒园问旧垆。怪杀钱塘城外柳，夜来栖尽白门乌。","dynasty":"明代","title":"西陵逢杨五"}
{"author":"潘之恒","content":"海燕留空垒，逢春几度归。引雏将唶唶，识主故依依。解语欺黄鸟，谋身尚黑衣。莫嫌泥滓污，曾向玉楼飞。","dynasty":"明代","title":"春燕"}
{"author":"潘之恒","content":"梨园处处按新词，桃叶家家度翠眉。一自流传江左调，令人却忆六朝时。","dynasty":"明代","title":"白下逢梁伯龙感旧二首"}
{"author":"潘之恒","content":"一别长干已十年，填词赢得万人怜。歌梁旧燕双栖处，不是乌衣亦可怜。","dynasty":"明代","title":"白下逢梁伯龙感旧二首"}
{"author":"潘之恒","content":"落叶萧萧路，秋风湖上波。到家红树少，不怨客愁多。","dynasty":"明代","title":"赋得千山红树送姚园客还闽其二"}
{"author":"陈蕴莲","content":"池塘春草如丝碧。同怀千里关山隔。何处是维扬。眉头暗锁长。迢迢双鲤集。慰我时相忆。江上采芙蓉。秋来明月中。","dynasty":"清代","title":"菩萨蛮寄司兰六姊"}
{"author":"陈蕴莲","content":"广陌秋高，小窗风冷，篱边点缀轻黄。试下阶摘取，襟袖皆香。不是等闲桃李，趁芳菲、爱踏春阳。试看我、亭亭瘦影，尽耐严霜。商量。欲拌一醉，借色染云笺，香沁诗肠。况谢庭觞咏，莫问柴桑。更少些儿俗韵，云髻畔、插满何妨。还乞取，花心花实，归献高堂。","dynasty":"清代","title":"凤凰台上忆吹箫咏菊"}
{"author":"陈蕴莲","content":"寄豪情、茫茫大地，商量遣兴何处。软红十丈徒纷扰，只合烟波同住。心暇豫，趁一棹空濛，领略沧浪趣。漫斟绿醑。看青嶂重重，轻鸥片片，随着画桡去。才人笔，幻出高人意绪。传来清境如许。春江匹练开怀抱，个是神仙伴侣。尽延伫，十二万年间，几辈能容与。梦魂栩栩，想贺监当年，镜湖烟月，似向此中遇。","dynasty":"清代","title":"摸鱼儿题周温甫烟波泛棹图"}
{"author":"龚用卿","content":"入户闻啼鸟，芳园三五家。竹阴苔没砌，庭静蝶争花。篱菊春芽茁，亭槐午影斜。凭高遥送目，夕照数归鸦。","dynasty":"明代","title":"闻鸟"}
{"author":"龚用卿","content":"十里菰蒲水，连阡桑柘园。湖天平石境，渔火出山门。宋迹遗僧舍，苏堤接远村。飞星斜过水，立马已黄昏。","dynasty":"明代","title":"湖上晚归"}
{"author":"龚用卿","content":"海上石山山上寺，寺中惟有一山僧。自耕数亩荒田地，独守寒庐夜夜灯。","dynasty":"明代","title":"望海寺"}
{"author":"龚用卿","content":"独向江头坐钓矶，浮岚空翠点春衣。临流回首看归鸟，高树无风山叶飞。","dynasty":"明代","title":"题画"}
{"author":"章谦亨","content":"台上凭栏干，犹怯春寒。被谁偷了最高山？将谓六丁移取去，不在人间。却是晓云闲，特地遮拦。与天一样白漫漫。喜得东风收卷尽，依旧追还。","dynasty":"宋代","tags":"写山，写云","title":"浪淘沙·云藏鹅湖山"}
{"author":"章谦亨","content":"垂杨得地，在楼台侧畔，无人攀折。不似津亭舟紧处，只伴客愁离别。丝过摇金，带铺新翠，雅称莺调舌。芳筵相映，最宜斜挂残月。却得连日春寒，未教轻滚，一片庭前雪。应恨张郎今老去，难比风流时节。醉眼浑醒，愁眉都展，舞困腰肢怯。有时微笑，把伊绾个双结。","dynasty":"宋代","title":"念奴娇"}
{"author":"章谦亨","content":"团栾小酌醺醺醉。厮捱著、没人肯睡。呼卢直到五更头，便铺了妆台梳洗。庭前鼓吹喧人耳。蓦忽地、又添一岁。休嫌不足少年时，有多少、老如我底。","dynasty":"宋代","title":"步蟾宫（守岁）"}
{"author":"章谦亨","content":"想先生、跨鹤归去。依然上界官府。胸中邱壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，主峤翠瀛语。","dynasty":"宋代","title":"摸鱼儿（过期思稼轩之居，漕留饮于秋水观，赋一词谢之）"}
{"author":"章谦亨","content":"画楼侧畔，试与君、管领南枝风物。影浸西湖清浅水，旁倚云崖烟壁。艾纳全披，檀心俱露，一片前村雪。碧松修竹，岁寒真是三杰。长向酒欲冰时，魁英相放，不待阳和发。一任无情风又雨，毕竟香难灭。幻玉精神，添酥标致，羞上箫箫发。脆圆可爱，更看春二三月。","dynasty":"宋代","title":"念奴娇（同官相招西湖观梅，用东坡大江东去韵）"}
{"author":"章谦亨","content":"久雨初晴天气佳。远峰犹□被，乱峰遮。更无一朵路旁花。春归也，光景只桑麻。山径曲如蛇。□□□□□，□□□。薄醪邀客去程赊。都输与，鹭立平沙。","dynasty":"宋代","title":"小重山（同仇香过汭川，道问偶成）"}
{"author":"章谦亨","content":"半角庭阴，弓月映眉，珠露侵靸。花棚倒挂风枝，低罥鬓唇バ叶。凭肩笑问，甚日罢织流黄，泥人无语吟虫答。灯近悄分携，溜钗钿犀合。一霎。莲丝易折。未稳栖鸳，陡惊弹鸭。几度空阶，宵永笛声孤擫。玉腰烟瘦，□□梨梦香消，醒来凉袖阑干压。不尽度檐云，写间愁千叠。","dynasty":"宋代","title":"石州引"}
{"author":"章谦亨","content":"解变西昆体，一赋冠群英。清风峡畔，至今堂以读书名。富贵轻于尘土，孝义重于山岳，惜不大其成。陵谷纵迁改，草木亦光荣。与仇香，穿阮屐，试同登。石龛虽窄，可容一几短擎灯。千仞苍崖如削，四面翠屏不断，云雾镇长生。最爱岩前水，犹作诵弦声。","dynasty":"宋代","title":"水调歌头（同黄主簿登清风峡刘状元读书岩）"}
{"author":"章谦亨","content":"团圞小酌醺醺醉。厮捱著、没人肯睡。呼卢直到五更头，便铺了妆台梳洗。庭前鼓吹喧人耳。蓦忽地、又添一岁。休嫌不足少年时，有多少、老如我底。","dynasty":"宋代","title":"步蟾宫·团圞小酌醺醺醉"}
{"author":"章谦亨","content":"想先生、跨鹤归去。依然上界官府。胸中邱壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，主峤翠瀛语。","dynasty":"宋代","title":"摸鱼儿·想先生"}
{"author":"章谦亨","content":"连朝檐溜几曾乾。韶华一似衰颜。牡丹开尽木香残。忆家山，愁倚危阑。","dynasty":"宋代","title":"画堂春·连朝檐溜几曾乾"}
{"author":"章谦亨","content":"净惠荒涼寺，平林浅阜閒。殿存碧支佛，门对赭亭山。绕屋竹阴翠，沿阶苔晕斑。雨中来托宿，却羡白鸥闲。","dynasty":"宋代","title":"净惠院"}
{"author":"章谦亨","content":"梅在西湖上，精神别一般。喜供诗客赏，怕与俗人看。映水林文瘦，依山范叔寒。生平逢此友，更觉酒肠宽。","dynasty":"宋代","title":"西湖观梅三首"}
{"author":"章谦亨","content":"腊寒彻骨越精神，吐尽清香不待春。华屋芳筵犹恶俗，竹篱茅舍只安贫。湖烟笼处难藏艳，窗月飞来为写真。自得孤山题品后，至今偏解恼诗人。","dynasty":"宋代","title":"西湖观梅三首"}
{"author":"章谦亨","content":"造化雕镌巧，真成一洞天。曾将修蟒逐，却许蛰龙眠。石现金刚足，泉流仙客田。炷香吾道者，色体尚依然。","dynasty":"宋代","title":"云岩"}
{"author":"章谦亨","content":"杰石何空洞，中藏一寺幽。不须补天漏，时觉有云浮。蟾吐半轮日，鲸吞万斛舟。兹岩本同姓，欲去且迟留。","dynasty":"宋代","title":"章岩"}
{"author":"章谦亨","content":"出郭寻芳作野行，岩高墅旷水流声。草亭日午鹦啼巧，竹院更深月色明。宝殿鳞鳞章佛界，珠帘卷卷向山清。悠然一榻浑无梦，时有溪声枕外生。","dynasty":"宋代","title":"祖教寺"}
{"author":"章谦亨","content":"不费东君力，常先草木荣。魏徵元妩媚，夷甫太鲜明。有色谁同洁，无香可比清。飘零惟不恶，羌笛任渠横。","dynasty":"宋代","title":"西湖观梅三首其二"}
{"author":"章谦亨","content":"净惠荒凉寺，平林浅阜閒。殿存碧支佛，门对赭亭山。绕屋竹阴翠，沿阶苔晕斑。雨中来托宿，却羡白鸥闲。","dynasty":"宋代","title":"净惠院"}
{"author":"章谦亨","content":"飞鸟遗音入翠林，转教柳外和莺吟。岩留云雨过朝暮，寺枕溪流亘古今。客过端阳欣采艾，僧嫌破衲懒缝针。杯中蒲酒休辞醉，目断青山有远心。","dynasty":"宋代","title":"祖教寺其二"}
{"author":"章谦亨","content":"团圞小酌醺醺醉。厮挨著、没人肯睡。呼卢直到五更头，便铺了妆台梳洗。庭前鼓吹喧人耳。蓦忽地、又添一岁。休嫌不足少年时，有多少、老如我底。","dynasty":"宋代","title":"步蟾宫守岁"}
{"author":"章谦亨","content":"想先生、跨鹤归去。依然上界官府。胸中丘壑经营巧，留下午桥别墅。堪爱处。山对起、飞来万马平坡驻。带湖鸥鹭。犹不忍寒盟，时寻门外，一片芰荷浦。秋水观，环绕滔滔瀑布。参天林木奇古。云烟只在阑干角，生出晚来微雨。东道主。爱宾客、梅花烂漫开樽俎。满怀尘土。扫荡已无馀，□□时上，玉峤翠瀛语。","dynasty":"宋代","title":"摸鱼儿过期思稼轩之居，漕留饮于秋水观，赋一词谢之"}
{"author":"巩彦辅","content":"千条玉箸挂岩前，一派银潢泻碧天。疑是鲛人在山泣，乱流珠颗落危颠。","dynasty":"宋代","title":"题滴水岩其一"}
{"author":"巩彦辅","content":"岩上流泉滴滴来，史君岩下宴频开。衰翁閒局官清淡，不许听歌醉玉杯。","dynasty":"宋代","title":"题滴水岩其二"}
{"author":"巩彦辅","content":"天然潇洒绝尘埃，四面如山画帐开。世上何须问仙境，只应此地是蓬莱。","dynasty":"宋代","title":"题滴水岩其三"}
{"author":"高傪","content":"杳霭无定状，霏微常满林。清风光不散，过雨色偏深。幽意赏难尽，终朝再招寻。","dynasty":"唐代","title":"东峰亭各赋一物得林中翠"}
{"author":"曹重","content":"逢君郭璞宅，云影入江寒。绿柳遥侵袂，青山早挂冠。一镫家是梦，千里月同看。持赠阳春曲，高歌玉漏残。","dynasty":"清代","title":"澄江旅舍尤展成见贻近刻"}
{"author":"曹重","content":"桃榔山下月，旅舍白云间。此地堪凭吊，怜君独往还。文章惊怪鳄，书信断乌蛮。陆贾归囊满，风流复可攀。","dynasty":"清代","title":"送董苍水游粤"}
{"author":"李爱山","content":"离京邑，出凤城，山林中隐名埋姓。乱纷纷世事不欲听，倒大来耳根清净。　怀古　　项羽争雄霸，刘邦起战伐，白夺成四百年汉朝天下。世衰也汉家属了晋家，则落的渔樵人一场闲话。　饮兴　　玉滚殷勤劝，金杯莫断绝，拼了玉山低趄。弹者舞者唱者，直吃到杨柳岸晓风残月。　风情　　半拥凌波被，微惚金缕衣，金翘乱堆著云髻。托香腮醉眠在锦帐里，娇滴滴海棠春睡。","dynasty":"元代","title":"【双调】寿阳曲　厌纷"}
{"author":"李爱山","content":"牡丹亭日长帘半卷，推绣枕听啼鹃。夜雨过梨花褪雪，晓风轻柳絮飘绵。忆多情万水千山，盼佳期甚日何年。近香奁理妆贴翠钿，尚然有睡红一线。情浓眉黛里，愁入鬓云边。　　【逍遥乐】嘴古都钗头玉燕，面波罗镜里青鸾，画不尽春山宛转。恨惹情牵，对东风桃李无言。章台路望来不甚远，张京兆那里也不见。香消宝鼎，灯尽银，炉冷沉烟。　　【梧叶儿】粉脸淡蛾眉皱，妆残新月偃，愁压远山偏。火燎袄神庙，花飞金谷园，春去武陵源，直恁的缘薄分浅。　　【金菊香】托香腮不语转凄然，淡注珠唇翠蝉，呆答颏对人羞见面。则被这鬼病恹缠，断柔肠心事在谁边？　　【醋葫芦】胸减酥，脸褪莲。似杨妃病吐荔枝涎，西子愁频麋鹿苑。顿不开连环金钏，不由人终日恨绵绵。　　【浪来里】想当日整玉容，并粉肩。晚妆楼上镜台边，画出对初生月何日圆。到如今桃花人面，闷恹恹憔悴似去年前。　　【高平调煞】那时节和风丽日满东园，花共柳红娇绿软。走飞觥，品竹调弦。唱道是美满欢娱，似比翼鸟于飞燕。闲情侵翠靥，春意近花钿。今日个宝钗头擘双鸳，昔何时镜重圆，因此上两道春山翠痕浅。　　【尾声】春残连理枝，香冷合欢扇，好姻缘翻做了恶姻缘。还不彻相思债，叫不应离恨天。知他是甚时相见，两眉峰重画翠婵娟。","dynasty":"元代","title":"【商调】集贤宾　春日伤别"}
{"author":"徐彦若","content":"南海黄茅瘴，不死成和尚。","dynasty":"唐代","title":"戏答成汭"}
{"author":"徐彦若","content":"南海黄茅瘴，不死成和尚。","dynasty":"唐代","title":"戏荅成汭"}
{"author":"李善夷","content":"汉之广兮，风波四起。虽有风波，不如蹄涔之水。蹄涔之水，不为下国而倾天子。汉之深兮，其堤莫量。虽云莫量，不如行潦之汪。行潦之汪，不为下国而溺天王。汉之美者曰鲂。吾虽饥不食其鲂，恐污吾之饥肠。","dynasty":"唐代","title":"责汉水辞"}
{"author":"曹奕霞","content":"太华烟峦在一筇，自言亲手摘芙蓉。更无人泣苍龙岭，只有君登落雁峰。历历秦关归指掌，迢迢星海泻心胸。卧游挂我诗瓢处，尺五天边万树松。","dynasty":"清代","title":"题友人华岳诗后"}
{"author":"曹奕霞","content":"何来匣底双芙蓉，光怪烛屋明秋虹。天地之宝恒万钟，非公博物谁昭蒙。七闽云历三十峰，遇人谈剑名猿公。剑虽不得其述穷，求之铸者靡良工。干镆自古竞楚风，方彼百鍊炉冶红。鬼神守护日月镕，良由造化非人功。低徊往事余形容，到处已成踏雪鸿。今兹建宁侯姓庞，命谁巧作山骨铜。两虬跃出雌与雄，公久望气如司空。得来仍在闽海东，神物固与奇士同。晦显岂必殊霜锋，纵使埋没粪土中。精采齧蚀光愈融，星文况铄银台崇。斗牛电掣凌苍穹，宝装漆鞘声鏦鏦。挂壁日惟图史共，舞时更与书法通。佩之岂止庇一躬，欲卫吾道驱阴雺。剑得其人其遇隆，不随下客弹鱼𨍈。酒酣斫地曾无庸，轩开有绿气郁葱，摩挲三尺愁吴侬。","dynasty":"清代","title":"双剑歌为周蓉湖银台赋"}
{"author":"元稹","content":"秋丛绕舍似陶家，遍绕篱边日渐斜。不是花中偏爱菊，此花开尽更无花。","dynasty":"唐代","tags":"咏物，菊花，抒怀","title":"菊花"}
{"author":"元稹","content":"曾经沧海难为水，除却巫山不是云。取次花丛懒回顾，半缘修道半缘君。","dynasty":"唐代","tags":"爱情，哲理，悼亡，早教古诗100首","title":"离思五首·其四"}
{"author":"元稹","content":"寥落古行宫，宫花寂寞红。白头宫女在，闲坐说玄宗。","dynasty":"唐代","tags":"唐诗三百首，怀古，宫怨","title":"行宫"}
{"author":"元稹","content":"自爱残妆晓镜中，环钗漫篸绿丝丛。须臾日射胭脂颊，一朵红苏旋欲融。山泉散漫绕阶流，万树桃花映小楼。闲读道书慵未起，水晶帘下看梳头。红罗著压逐时新，吉了花纱嫩麴尘。第一莫嫌材地弱，些些纰缦最宜人。曾经沧海难为水，除却巫山不是云。取次花丛懒回顾，半缘修道半缘君。寻常百种花齐发，偏摘梨花与白人。今日江头两三树，可怜和叶度残春。","dynasty":"唐代","tags":"爱情，思念，组诗","title":"离思五首"}
{"author":"元稹","content":"昔日戏言身后意，今朝都到眼前来。(身后意一作：身后事)衣裳已施行看尽，针线犹存未忍开。尚想旧情怜婢仆，也曾因梦送钱财。诚知此恨人人有，贫贱夫妻百事哀。","dynasty":"唐代","tags":"唐诗三百首，悼亡，追忆，思念","title":"遣悲怀三首·其二"}
{"author":"元稹","content":"残灯无焰影幢幢，此夕闻君谪九江。垂死病中惊坐起，暗风吹雨入寒窗。","dynasty":"唐代","tags":"友情，贬谪","title":"闻乐天授江州司马"}
{"author":"元稹","content":"茶。香叶，嫩芽。慕诗客，爱僧家。碾雕白玉，罗织红纱。铫煎黄蕊色，碗转曲尘花。夜后邀陪明月，晨前独对朝霞。洗尽古今人不倦，将知醉后岂堪夸。","dynasty":"唐代","tags":"写茶","title":"一七令·茶"}
{"author":"元稹","content":"桃花浅深处，似匀深浅妆。春风助肠断，吹落白衣裳。","dynasty":"唐代","tags":"春天，写花，桃花，抒怀","title":"桃花"}
{"author":"元稹","content":"闲坐悲君亦自悲，百年都是几多时。邓攸无子寻知命，潘岳悼亡犹费词。同穴窅冥何所望，他生缘会更难期。惟将终夜常开眼，报答平生未展眉。","dynasty":"唐代","tags":"唐诗三百首，悼亡","title":"遣悲怀三首·其三"}
{"author":"元稹","content":"谢公最小偏怜女，自嫁黔娄百事乖。顾我无衣搜荩箧，泥他沽酒拔金钗。(荩箧一作：画箧)野蔬充膳甘长藿，落叶添薪仰古槐。今日俸钱过十万，与君营奠复营斋。","dynasty":"唐代","tags":"唐诗三百首，悼亡","title":"遣悲怀三首·其一"}
{"author":"元稹","content":"行吟坐叹知何极，影绝魂销动隔年。今夜商山馆中梦，分明同在后堂前。","dynasty":"唐代","title":"感梦"}
{"author":"元稹","content":"悠悠洛阳梦，郁郁灞陵树。落日正西归，逢君又东去。","dynasty":"唐代","title":"西还"}
{"author":"元稹","content":"我病方吟越，君行已过湖。去应缘直道，哭不为穷途。亚竹寒惊牖，空堂夜向隅。暗魂思背烛，危梦怯乘桴。坐痛筋骸憯，旁嗟物候殊。雨蒸虫沸渭，浪涌怪睢盱。索绠飘蚊蚋，蓬麻甃舳舻。短檐苫稻草，微俸封渔租。泥浦喧捞蛤，荒郊险斗貙。鲸吞近溟涨，猿闹接黔巫。芒屩泅牛妇，丫头荡桨夫。酢醅荷裹卖，醨酒水淋沽。舞态翻鸲鹆，歌词咽鹧鸪。夷音啼似笑，蛮语谜相呼。江郭船添店，山城木竖郛。吠声沙市犬，争食墓林乌。犷俗诚堪惮，妖神甚可虞。欲令仁渐及，已被疟潜图。膳减思调鼎，行稀恐蠹枢。杂莼多剖鳝，和黍半蒸菰。绿粽新菱实，金丸小木奴。芋羹真暂淡，bJ炙漫涂苏。炰鳖那胜羜，烹鯄只似鲈。楚风轻似蜀，巴地湿如吴。气浊星难见，州斜日易晡。通宵但云雾，未酉即桑榆。瘴窟蛇休蛰，炎溪暑不徂。伥魂阴叫啸，鵩貌昼踟蹰。乡里家藏蛊，官曹世乏儒。敛缗偷印信，传箭作符繻.椎髻抛巾帼，镩刀代辘轳。当心鞙铜鼓，背弝射桑弧。岂复民氓料，须将鸟兽驱。是非浑并漆，词讼敢研朱。陋室鸮窥伺，衰形蟒觊觎。鬓毛霜点合，襟泪血痕濡。倍忆京华伴，偏忘我尔躯。谪居今共远，荣路昔同趋。科试铨衡局，衙参典校厨。月中分桂树，天上识昌蒲。应召逢鸿泽，陪游值赐酺.心唯撞卫磬，耳不乱齐竽。海岱词锋截，皇王笔阵驱。疾奔凌騕褭，高唱轧吴歈.点检张仪舌，提携傅说图。摆囊看利颖，开颔出明珠。并取千人特，皆非十上徒。白麻云色腻，墨诏电光粗。众口贪归美，何颜敢妒姝。秦台纳红旭，酆匣洗黄垆。谏猎宁规避，弹豪讵嗫嚅。肺肝憎巧曲，蹊径绝萦迂。誓遣朝纲振，忠饶翰苑输。骥调方汗血，蝇点忽成卢。遂谪栖遑掾，还飞送别盂。痛嗟亲爱隔，颠望友朋扶。狸病翻随鼠，骢羸返作驹。物情良徇俗，时论太诬吾。瓶罄罍偏耻，松摧柏自枯。虎虽遭陷阱，龙不怕泥涂。重喜登贤苑，方欣佐伍符。判身入矛戟，轻敌比锱铢。驿骑来千里，天书下九衢。因教罢飞檄，便许到皇都。舟败罂浮汉，骖疲杖过邘。邮亭一萧索，烽候各崎岖。馈饷人推辂，谁何吏执殳。拔家逃力役，连锁责逋诛。防戍兄兼弟，收田妇与姑。缣缃工女竭，青紫使臣纡。望国参云树，归家满地芜。破窗尘ej々，幽院鸟呜呜。祖竹丛新笋，孙枝压旧梧。晚花狂蛱蝶，残蒂宿茱萸。始悟摧林秀，因衔避缴芦。文房长遣闭，经肆未曾铺。鹓鹭方求侣，鸱鸢已吓雏。征还何郑重，斥去亦须臾。迢递投遐徼，苍黄出奥区。通川诚有咎，湓口定无辜。利器从头匣，刚肠到底刳。薰莸任盛贮，稊稗莫超逾。公干经时卧，钟仪几岁拘。光阴流似水，蒸瘴热于炉。薄命知然也，深交有矣夫。救焚期骨肉，投分刻肌肤。二妙驰轩陛，三英咏袴襦。李多嘲蝘蜓，窦数集蜘蛛。数子皆奇货，唯予独朽株。邯郸笑匍匐，燕蒯受揶揄。懒学三闾愤，甘齐百里愚。耽眠稀醒素，凭醉少嗟吁。学问徒为尔，书题尽已于。别犹多梦寐，情尚感凋枯。近喜司戎健，寻伤掌诰徂。士元名位屈，伯道子孙无。旧好飞琼翰，新诗灌玉壶。几催闲处泣，终作苦中娱。廉蔺声相让，燕秦势岂俱。此篇应绝倒，休漫捋髭须。","dynasty":"唐代","title":"酬乐天东南行诗一百韵"}
{"author":"元稹","content":"人生除泛海，便到洞庭波。驾浪沉西日，吞空接曙河。虞巡竟安在，轩乐讵曾过。唯有君山下，狂风万古多。","dynasty":"唐代","title":"洞庭湖"}
{"author":"元稹","content":"胧明春月照花枝，花下音声是管儿。却笑西京李员外，五更骑马趁朝时。","dynasty":"唐代","title":"仁风李著作园醉后寄李十"}
{"author":"元稹","content":"闷见汉江流不息，悠悠漫漫竟何成。江流不语意相问，何事远来江上行。","dynasty":"唐代","title":"使东川。江上行"}
{"author":"元稹","content":"小年为写游梁赋，最说汉江闻笛愁。今夜听时在何处，月明西县驿南楼。","dynasty":"唐代","title":"使东川。汉江上笛"}
{"author":"元稹","content":"莺涩馀声絮堕风，牡丹花尽叶成丛。可怜颜色经年别，收取朱阑一片红。","dynasty":"唐代","title":"赠李十二牡丹花片，因以饯行"}
{"author":"元稹","content":"劝君休作悲秋赋，白发如星也任垂。毕竟百年同是梦，长年何异少何为。","dynasty":"唐代","title":"酬乐天秋兴见赠…莫怪独吟秋兴苦比君校近二毛年"}
{"author":"元稹","content":"昼静帘疏燕语频，双双斗雀动阶尘。柴扉日暮随风掩，落尽闲花不见人。","dynasty":"唐代","title":"晚春"}
{"author":"元稹","content":"一树芳菲也当春，漫随车马拥行尘。桃花解笑莺能语，自醉自眠那藉人。","dynasty":"唐代","title":"独醉"}
{"author":"元稹","content":"四十年前马上飞，功名藏尽拥禅衣。石榴园下擒生处，独自闲行独自归。三陷思明三突围，铁衣抛尽衲禅衣。天津桥上无人识，闲凭栏干望落晖。","dynasty":"唐代","title":"智度师二首"}
{"author":"元稹","content":"蕲簟未经春，君先拭翠筠。知为热时物，预与瘴中人。碾玉连心润，编牙小片珍。霜凝青汗简，冰透碧游鳞。水魄轻涵黛，琉璃薄带尘。梦成伤冷滑，惊卧老龙身。","dynasty":"唐代","title":"酬乐天寄蕲州簟"}
{"author":"元稹","content":"中分春一半，今日半春徂。老惜光阴甚，慵牵兴绪孤。偶成投秘简，聊得泛平湖。郡邑移仙界，山川展画图。旌旗遮屿浦，士女满闉闍.似木吴儿劲，如花越女姝。牛侬惊力直，蚕妾笑睢盱。怪我携章甫，嘲人托鹧鸪。闾阎随地胜，风俗与华殊。跣足沿流妇，丫头避役奴。雕题虽少有，鸡卜尚多巫。乡味尤珍蛤，家神爱事乌。舟船通海峤，田种绕城隅。栉比千艘合，袈裟万顷铺。亥茶阗小市，渔父隔深芦。日脚斜穿浪，云根远曳蒲。凝风花气度，新雨草芽苏。粉坏梅辞萼，红含杏缀珠。薅馀秧渐长，烧后葑犹枯。绿綟高悬柳，青钱密辫榆。驯鸥眠浅濑，惊雉迸平芜。水静王馀见，山空谢豹呼。燕狂捎蛱蝶，螟挂集蒲卢。浅碧鹤新卵，深黄鹅嫩雏。村扉以白板，寺壁耀赪糊。禹庙才离郭，陈庄恰半途。石帆何峭峣，龙瑞本萦纡。穴为探符坼，潭因失箭刳。堤形弯熨斗，峰势踊香炉。幢盖迎三洞，烟霞贮一壶。桃枝蟠复直，桑树亚还扶。鳖解称从事，松堪作大夫。荣光飘殿阁，虚籁合笙竽。庭狎仙翁鹿，池游县令凫。君心除健羡，扣寂入虚无。冈蹋翻星纪，章飞动帝枢。东皇提白日，北斗下玄都。骑吏裙皆紫，科车幰尽朱。地侯鞭社伯，海若跨天吴。雾喷雷公怒，烟扬灶鬼趋。投壶怜玉女，噀饭笑麻姑。果实经千岁，衣裳重六铢。琼杯传素液，金匕进雕胡。掌里承来露，柈中钓得鲈。菌生悲局促，柯烂觉须臾。稊米休言圣，醯鸡益伏愚。鼓鼙催暝色，簪组缚微躯。遂别真徒侣，还来世路衢。题诗叹城郭，挥手谢妻孥。幸有桃源近，全家肯去无。","dynasty":"唐代","title":"春分投简阳明洞天作"}
{"author":"元稹","content":"君应怪我留连久，我欲与君辞别难。白头徒侣渐稀少，明日恐君无此欢。自识君来三度别，这回白尽老髭须。恋君不去君须会，知得后回相见无。","dynasty":"唐代","title":"过东都别乐天二首"}
{"author":"元稹","content":"何满能歌能宛转，天宝年中世称罕。婴刑系在囹圄间，水调哀音歌愤懑。梨园弟子奏玄宗，一唱承恩羁网缓。便将何满为曲名，御谱亲题乐府纂。鱼家入内本领绝，叶氏有年声气短。自外徒烦记得词，点拍才成已夸诞。我来湖外拜君侯，正值灰飞仲春琯.广宴江亭为我开，红妆逼坐花枝暖。此时有态蹋华筵，未吐芳词貌夷坦。翠蛾转盼摇雀钗，碧袖歌垂翻鹤卵。定面凝眸一声发，云停尘下何劳算。迢迢击磬远玲玲，一一贯珠匀款款。犯羽含商移调态，留情度意抛弦管。湘妃宝瑟水上来，秦女玉箫空外满。缠绵叠破最殷勤，整顿衣裳颇闲散。冰含远溜咽还通，莺泥晚花啼渐懒。敛黛吞声若自冤，郑袖见捐西子浣。阴山鸣雁晓断行，巫峡哀猿夜呼伴。古者诸侯飨外宾，鹿鸣三奏陈圭瓒。何如有态一曲终，牙筹记令红螺碗。","dynasty":"唐代","title":"何满子歌（张湖南座为唐有态作）"}
{"author":"元稹","content":"有鸟有鸟名老鸱，鸱张贪很老不衰。似鹰指爪唯攫肉，戾天羽翮徒翰飞。朝偷暮窃恣昏饱，后顾前瞻高树枝。珠丸弹射死不去，意在护巢兼护儿。有鸟有鸟毛似鹤，行步虽迟性灵恶。主人但见闲慢容，行占蓬莱最高阁。弱羽长忧俊鹘拳，疽肠暗著鹓雏啄。千年不死伴灵龟，枭心鹤貌何人觉。有鸟有鸟如鹳雀，食蛇抱xB天姿恶。行经水浒为毒流，羽拂酒杯为死药。汉后忍渴天岂知，骊姬坟地君宁觉。呜呼为有白色毛，亦得乘轩谬称鹤。有鸟有鸟名为鸠，毛衣软毳心性柔。鹘缘暖足怜不吃，鹞为同科曾共游。飞飞渐上高高阁，百鸟不猜称好逑。佳人许伴鹓雏食，望尔化为张氏钩。有鸟有鸟名野鸡，天姿耿介行步齐。主人偏养怜整顿，玉粟充肠瑶树栖。池塘潜狎不鸣雁，津梁暗引无用鹈。秋鹰迸逐霜鹘远，鵩鸟护巢当昼啼。主人频问遣妖术，力尽计穷音响凄。当时何不早量分，莫遣辉光深照泥。有鸟有鸟群翠碧，毛羽短长心并窄。皆曾偷食渌池鱼，前去后来更逼迫。食鱼满腹各自飞，池上见人长似客。飞飞竞占嘉树林，百鸟不争缘凤惜。有鸟有鸟群纸鸢，因风假势童子牵。去地渐高人眼乱，世人为尔羽毛全。风吹绳断童子走，馀势尚存犹在天。愁尔一朝还到地，落在深泥谁复怜。有鸟有鸟名啄木，木中求食常不足。偏啄邓林求一虫，虫孔未穿长觜秃。木皮已穴虫在心，虫蚀木心根柢覆。可怜树上百鸟儿，有时飞向新林宿。有鸟有鸟众蝙蝠，长伴佳人占华屋。妖鼠多年羽翮生，不辨雌雄无本族。穿墉伺隙善潜身，昼伏宵飞恶明烛。大厦虽存柱石倾，暗啮栋梁成蠹木。有鸟有鸟名为鸮，深藏孔穴难动摇。鹰鹯绕树探不得，随珠弹尽声转娇。主人烦惑罢擒取，许占神林为物妖。当时幸有燎原火，何不鼓风连夜烧。有鸟有鸟名燕子，口中未省无泥滓。春风吹送廊庑间，秋社驱将嵌孔里。雷惊雨洒一时苏，云压霜摧半年死。驱去驱来长信风，暂托栋梁何用喜。有鸟有鸟名老乌，贪痴突悖天下无。田中攫肉吞不足，偏入诸巢探众雏。归来仍占主人树，腹饱巢高声响粗。山鸦野鹊闲受肉，凤凰不得闻罪辜。秋鹰掣断架上索，利爪一挥毛血落。可怜鸦鹊慕腥膻，犹向巢边竞纷泊。有鸟有鸟谓白鹇，雪毛皓白红觜殷。贵人妾妇爱光彩，行提坐臂怡朱颜。妖姬谢宠辞金屋，雕笼又伴新人宿。无心为主拟衔花，空长白毛映红肉。有鸟有鸟群雀儿，中庭啄粟篱上飞。秋鹰欺小嫌不食，凤凰容众从尔随。大鹏忽起遮白日，馀风簸荡山岳移。翩翾百万徒惊噪，扶摇势远何由知。古来妄说衔花报，纵解衔花何所为。可惜官仓无限粟，伯夷饿死黄口肥。有鸟有鸟皆百舌，舌端百啭声咄eu.先春尽学百鸟啼，真伪不分听者悦。伶伦凤律乱宫商，盘木天鸡误时节。朝朝暮暮主人耳，桃李无言管弦咽。五月炎光朱火盛，阳焰烧阴幽响绝。安知不是卷舌星，化作刚刀一时截。有鸟有鸟毛羽黄，雄者为鸳雌者鸯。主人并养七十二，罗列雕笼开洞房。雄鸣一声雌鼓翼，夜不得栖朝不食。气息榻然双翅垂，犹入笼中就颜色。有鸟有鸟名鹞雏，铃子眼睛苍锦襦。贵人腕软怜易臂，奋肘一挥前后呼。俊鹘无由拳狡兔，金雕不得擒魅狐。文王长在苑中猎，何日非熊休卖屠。有鸟有鸟名鹦鹉，养在雕笼解人语。主人曾问私所闻，因说妖姬暗欺主。主人方惑翻见疑，趁归陇底双翅垂。山鸦野雀怪鹦语，竞噪争窥无已时。君不见隋朝陇头姥，娇养双鹦嘱新妇。一鹦曾说妇无仪，悍妇杀鹦欺主母。一鹦闭口不复言，母问不言何太久。鹦言悍妇杀鹦由，母为逐之乡里丑。当时主母信尔言，顾尔微禽命何有。今之主人翻尔疑，何事笼中漫开口。有鸟有鸟名俊鹘，鹞小雕痴俊无匹。雏鸭拂爪血迸天，狡兔中拳头粉骨。平明度海朝未食，拔上秋空云影没。瞥然飞下人不知，搅碎荒城魅狐窟。有鸟有鸟真白鹤，飞上九霄云漠漠。司晨守夜悲鸡犬，啄腐吞腥笑雕鹗。尧年值雪度关山，晋室闻琴下寥廓。辽东尽尔千岁人，怅望桥边旧城郭。","dynasty":"唐代","title":"有鸟二十章（庚寅）"}
{"author":"元稹","content":"南家桃树深红色，日照露光看不得。树小花狂风易吹，一夜风吹满墙北。离人自有经时别，眼前落花心叹息。更待明年花满枝，一年迢递空相忆。","dynasty":"唐代","title":"南家桃"}
{"author":"元稹","content":"问君辛夷花，君言已斑驳。不畏辛夷不烂开，顾我筋骸官束缚。缚遣推囚名御史，狼藉囚徒满田地。明日不推缘国忌，依前不得花前醉。韩员外家好辛夷，开时乞取三两枝。折枝为赠君莫惜，纵君不折风亦吹。","dynasty":"唐代","title":"辛夷花（问韩员外）"}
{"author":"元稹","content":"有一人兮神之侧，庙森森兮神默默。神默默兮可奈何，愿一见神兮何可得。女巫索我何所有，神之开闭予之手。我能进若神之前，神不自言寄予口。尔欲见神安尔身，买我神钱沽我酒。我家又有神之盘，尔进此盘神尔安。此盘不进行路难，陆有摧车舟有澜。我闻此语长太息，岂有神明欺正直。尔居大道谁南北，姿矫神言假神力。假神力兮神未悟，行道之人不得度。我欲见神诛尔巫，岂是因巫假神祜。尔巫，尔巫，尔独不闻乎。与其媚于奥，不若媚于灶。使我倾心事尔巫，吾宁驱车守吾道。尔巫尔巫且相保，吾民自有丘之祷。","dynasty":"唐代","title":"华之巫（景戌）"}
{"author":"元稹","content":"莎草遍桐阴，桐花满莎落。盖覆相团圆，可怜无厚薄。昔岁幽院中，深堂下帘幕。同在后门前，因论花好恶。君夸沉檀样，云是指撝作。暗澹灭紫花，句连蹙金萼。都绣六七枝，斗成双孔雀。尾上稠叠花，又将金解络。我爱看不已，君烦睡先著。我作绣桐诗，系君裙带著。别来苦修道，此意都萧索。今日竟相牵，思量偶然错。","dynasty":"唐代","title":"桐花落"}
{"author":"元稹","content":"闲窗结幽梦，此梦谁人知。夜半初得处，天明临去时。山川已久隔，云雨两无期。何事来相感，又成新别离。","dynasty":"唐代","title":"梦昔时"}
{"author":"元稹","content":"晓日穿隙明，开帷理妆点。傅粉贵重重，施朱怜冉冉。柔鬟背额垂，丛鬓随钗敛。凝翠晕蛾眉，轻红拂花脸。满头行小梳，当面施圆靥。最恨落花时，妆成独披掩。","dynasty":"唐代","title":"恨妆成"}
{"author":"元稹","content":"春来频到宋家东，垂袖开怀待好风。莺藏柳暗无人语，惟有墙花满树红。深院无人草树光，娇莺不语趁阴藏。等闲弄水浮花片，流出门前赚阮郎。","dynasty":"唐代","title":"古艳诗二首"}
{"author":"元稹","content":"闻有池塘什，还因梦寐遭。攀禾工类蔡，咏豆敏过曹。庄蝶玄言秘，罗禽藻思高。戈矛排笔阵，貔虎让文韬。彩缋鸾凰颈，权奇骥騄髦。神枢千里应，华衮一言褒。李广留飞箭，王祥得佩刀。传乘司隶马，继染翰林毫。辨颖□超脱，词锋岂足櫜。金刚锥透玉，镔铁剑吹毛。顾我曾陪附，思君正郁陶。近酬新乐录，仍寄续离骚。阿阁偏随凤，方壶共跨鳌。借骑银杏叶，横赐锦垂萄。冰井分珍果，金瓶贮御醪。独辞珠有戒，廉取玉非叨。麦纸侵红点，兰灯焰碧高。代予言不易，承圣旨偏劳。绕月同栖鹊，惊风比夜獒。吏传开锁契，神撼引铃绦。渥泽深难报，危心过自操。犯颜诚恳恳，腾口惧忉忉。佩宠虽緺绶，安贫尚葛袍。宾亲多谢绝，延荐必英豪。分阻杯盘会，闲随寺观遨。祇园一林杏，仙洞万株桃。澥海沧波减，昆明劫火熬。未陪登鹤驾，已讣堕乌号。痛泪过江浪，冤声出海涛。尚看恩诏湿，已梦寿宫牢。再造承天宝，新持济巨篙。犹怜弊簪履，重委旧旌旄。北望心弥苦，西回首屡搔。九霄难就日，两浙仅容舠.暮竹寒窗影，衰杨古郡濠。鱼虾集橘市，鹤鹳起亭皋。朽刃休冲斗，良弓枉在弢.早弯摧虎兕，便铸垦蓬蒿。渔艇宜孤棹，楼船称万艘。量材分用处，终不学滔滔。","dynasty":"唐代","title":"奉和浙西大夫李德裕述梦四十韵大夫本题言…次本韵"}
{"author":"元稹","content":"仙驾初从蓬海来，相逢又说向天台。一言亲授希微诀，三夕同倾沆瀣杯。此日临风飘羽卫，他年嘉约指盐梅。花前挥手迢遥去，目断霓旌不可陪。","dynasty":"唐代","title":"赠毛仙翁"}
{"author":"元稹","content":"莫愁私地爱王昌，夜夜筝声怨隔墙。火凤有凰求不得，春莺无伴啭空长。急挥舞破催飞燕，慢逐歌词弄小娘。死恨相如新索妇，枉将心力为他狂。","dynasty":"唐代","title":"筝"}
{"author":"元稹","content":"今年寒食月无光，夜色才侵已上床。忆得双文通内里，玉栊深处暗闻香。花笼微月竹笼烟，百尺丝绳拂地悬。忆得双文人静后，潜教桃叶送秋千。寒轻夜浅绕回廊，不辨花丛暗辨香。忆得双文胧月下，小楼前后捉迷藏。山榴似火叶相兼，亚拂砖阶半拂檐。忆得双文独披掩，满头花草倚新帘。春冰消尽碧波湖，漾影残霞似有无。忆得双文衫子薄，钿头云映褪红酥。","dynasty":"唐代","title":"杂忆五首"}
{"author":"元稹","content":"昔年桃李月，颜色共花宜。回脸莲初破，低蛾柳并垂。望山多倚树，弄水爱临池。远被登楼识，潜因倒影窥。隔林徒想像，上砌转逶迤。谩掷庭中果，虚攀墙外枝。强持文玉佩，求结麝香缡。阿母怜金重，亲兄要马骑。把将娇小女，嫁与冶游儿。自隐勤勤索，相要事事随。每常同坐卧，不省暂参差。才学羞兼妒，何言宠便移。青春来易皎，白日誓先亏。僻性嗔来见，邪行醉后知。别床铺枕席，当面指瑕疵。妾貌应犹在，君情遽若斯。的成终世恨，焉用此宵为。鸾镜灯前扑，鸳衾手下隳。参商半夜起，琴瑟一声离。努力新丛艳，狂风次第吹。","dynasty":"唐代","title":"代九九"}
{"author":"元稹","content":"雨送浮凉夏簟清，小楼腰褥怕单轻。微风暗度香囊转，胧月斜穿隔子明。桦烛焰高黄耳吠，柳堤风静紫骝声。频频闻动中门锁，桃叶知嗔未敢迎。","dynasty":"唐代","title":"友封体"}
{"author":"元稹","content":"莫笑风尘满病颜，此生元在有无间。卷舒莲叶终难湿，去住云心一种闲。","dynasty":"唐代","title":"酬孝其六"}
{"author":"元稹","content":"落月沈馀影，阴渠流暗光。蚊声霭窗户，萤火绕屋梁。飞幌翠云薄，新荷清露香。不吟复不寐，竟夕池水傍。","dynasty":"唐代","title":"落月"}
{"author":"元稹","content":"何处生春早，春生云色中。笼葱闲著水，晻淡欲随风。度晓分霞态，馀光庇雪融。晚来低漠漠，浑欲泥幽丛。何处生春早，春生漫雪中。浑无到地片，唯逐入楼风。屋上些些薄，池心旋旋融。自悲销散尽，谁假入兰丛。何处生春早，春生霁色中。远林横返照，高树亚东风。水冻霜威庇，泥新地气融。渐知残雪薄，杪近最怜丛。何处生春早，春生曙火中。星围分暗陌，烟气满晴风。宫树栖鸦乱，城楼带雪融。竞排阊阖侧，珂伞自相丛。何处生春早，春生晓禁中。殿阶龙旆日，漏阁宝筝风。药树香烟重，天颜瑞气融。柳梅浑未觉，青紫已丛丛。何处生春早，春生江路中。雨移临浦市，晴候过湖风。芦笋锥犹短，凌澌玉渐融。数宗船载足，商妇两眉丛。何处生春早，春生野墅中。病翁闲向日，征妇懒成风。斫筤天虽暖，穿区冻未融。鞭牛县门外，争土盖蚕丛。何处生春早，春生冰岸中。尚怜扶腊雪，渐觉受东风。织女云桥断，波神玉貌融。便成呜咽去，流恨与莲丛。何处生春早，春生柳眼中。芽新才绽日，茸短未含风。绿误眉心重，黄惊蜡泪融。碧条殊未合，愁绪已先丛。何处生春早，春生梅援中。蕊排难犯雪，香乞拟来风。陇迥羌声怨，江遥客思融。年年最相恼，缘未有诸丛。何处生春早，春生鸟思中。鹊巢移旧岁，鸢羽旋高风。鸿雁惊沙暖，鸳鸯爱水融。最怜双翡翠，飞入小梅丛。何处生春早，春生池榭中。镂琼冰陷日，文縠水回风。柳爱和身动，梅愁合树融。草芽犹未出，挑得小萱丛。何处生春早，春生稚戏中。乱骑残爆竹，争唾小旋风。骂雨愁妨走，呵冰喜旋融。女儿针线尽，偷学五辛丛。何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。何处生春早，春生半睡中。见灯如见雾，闻雨似闻风。开眼犹残梦，抬身便恐融。却成双翅蝶，还绕庳花丛。何处生春早，春生晓镜中。手寒匀面粉，鬟动倚帘风。宿雾梅心滴，朝光幕上融。思牵梳洗懒，空拔绿丝丛。何处生春早，春生绮户中。玉栊穿细日，罗幔张轻风。柳软腰支嫩，梅香密气融。独眠傍妒物，偷铲合欢丛。何处生春早，春生老病中。土膏蒸足肿，天暖痒头风。似觉肌肤展，潜知血气融。又添新一岁，衰白转成丛。何处生春早，春生客思中。旅魂惊北雁，乡信是东风。纵有心灰动，无由鬓雪融。未知开眼日，空绕未开丛。何处生春早，春生濛雨中。裛尘微有气，拂面细如风。柳误啼珠密，梅惊粉汗融。满空愁淡淡，应豫忆芳丛。","dynasty":"唐代","title":"生春二十首（丁酉岁。凡二十章）"}
{"author":"元稹","content":"尔是无心水，东流有恨无。我心无说处，也共尔何殊。","dynasty":"唐代","title":"嘉陵水"}
{"author":"元稹","content":"前年科第偏年少，未解知羞最爱狂。九陌争驰好鞍马，八人同著彩衣裳。自言行乐朝朝是，岂料浮生渐渐忙。赖得官闲且疏散，到君花下忆诸郎。","dynasty":"唐代","title":"酬哥舒大少府寄同年科第"}
{"author":"元稹","content":"山前古寺临长道，来往淹留为爱山。双燕营巢始西别，百花成子又东还。暝驱羸马频看堠，晓听鸣鸡欲度关。羞见窦师无外役，竹窗依旧老身闲。","dynasty":"唐代","title":"华岳寺"}
{"author":"元稹","content":"野人性僻穷深僻，芸署官闲不似官。万里洞中朝玉帝，九光霞外宿天坛。洪涟浩渺东溟曙，白日低回上境寒。因为南昌检仙籍，马君家世奉还丹。","dynasty":"唐代","title":"天坛上境"}
{"author":"元稹","content":"落魄闲行不著家，遍寻春寺赏年华。野僧偶向花前定，满树狂风满树花。","dynasty":"唐代","title":"定僧"}
{"author":"元稹","content":"满坐喧喧笑语频，独怜方丈了无尘。灯前便是观心处，要似观心有几人。","dynasty":"唐代","title":"观心处"}
{"author":"元稹","content":"窦家能酿销愁酒，但是愁人便与销。愿我共君俱寂寞，只应连夜复连朝。","dynasty":"唐代","title":"劝醉"}
{"author":"元稹","content":"风引春心不自由，等闲冲席饮多筹。朝来始向花前觉，度却醒时一夜愁。","dynasty":"唐代","title":"宿醉"}
{"author":"元稹","content":"去时芍药才堪赠，看却残花已度春。只为情深偏怆别，等闲相见莫相亲。","dynasty":"唐代","title":"忆杨十二"}
{"author":"元稹","content":"日暮嘉陵江水东，梨花万片逐江风。江花何处最肠断，半落江流半在空。","dynasty":"唐代","title":"使东川。江花落"}
{"author":"元稹","content":"可怜三月三旬足，怅望江边望驿台。料得孟光今日语，不曾春尽不归来。","dynasty":"唐代","title":"使东川。望驿台（三月尽）"}
{"author":"元稹","content":"莫怪逢君泪每盈，仲由多感有深情。陆家幼女托良婿，阮氏诸房无外生。顾我自伤为弟拙，念渠能继事姑名。别时何处最肠断，日暮渭阳驱马行。","dynasty":"唐代","title":"赠咸阳少府萧郎"}
{"author":"元稹","content":"同年同拜校书郎，触处潜行烂熳狂。共占花园争赵辟，竞添钱贯定秋娘。七年浮世皆经眼，八月闲宵忽并床。语到欲明欢又泣，傍人相笑两相伤。","dynasty":"唐代","title":"赠吕三校书"}
{"author":"元稹","content":"倦寝数残更，孤灯暗又明。竹梢馀雨重，时复拂帘惊。","dynasty":"唐代","title":"雨后"}
{"author":"元稹","content":"杨公三不惑，我惑两般全。逢酒判身病，拈花尽意怜。水生低岸没，梅蹙小珠连。千万红颜辈，须惊又一年。柳眼开浑尽，梅心动已阑。风光好时少，杯酒病中难。学问慵都废，声名老更判。唯馀看花伴，未免忆长安。失却游花伴，因风浪引将。柳堤遥认马，梅径误寻香。晚景行看谢，春心渐欲狂。园林都不到，何处枉风光。","dynasty":"唐代","title":"遣春三首"}
{"author":"元稹","content":"平生本多思，况复老逢春。今日梅花下，他乡值故人。","dynasty":"唐代","title":"赠熊士登"}
{"author":"元稹","content":"十年常远道，不忍别离声。况复三巴外，仍逢万里行。桐花新雨气，梨叶晚春晴。到海知何日，风波从此生。","dynasty":"唐代","title":"别岭南熊判官"}
{"author":"元稹","content":"烛暗船风独梦惊，梦君频问向南行。觉来不语到明坐，一夜洞庭湖水声。","dynasty":"唐代","title":"梦成之"}
{"author":"元稹","content":"春静晓风微，凌晨带酒归。远山笼宿雾，高树影朝晖。饮马鱼惊水，穿花露滴衣。娇莺似相恼，含啭傍人飞。","dynasty":"唐代","title":"早归"}
{"author":"元稹","content":"病来闲卧久，因见静时心。残月晓窗迥，落花幽院深。望山移坐榻，行药步墙阴。车马门前度，遥闻哀苦吟。","dynasty":"唐代","title":"春病"}
{"author":"元稹","content":"深院虎溪竹，远公身自栽。多惭折君节，扶我出山来。贵宅安危步，难将混俗材。还投辋川水，从作老龙回。","dynasty":"唐代","title":"山竹枝（自化感寺携来，至清源，投之辋川耳）"}
{"author":"元稹","content":"潞府筋角劲，戴光因合成。因君怀胆气，赠我定交情。不拟闲穿叶，那能枉始生。唯调一只箭，飞入破聊城。","dynasty":"唐代","title":"戴光弓（韦评事见赠也）"}
{"author":"元稹","content":"汉法戎施幕，秦官郡置监。萧何归旧印，鲍永授新衔。币聘虽盈箧，泥章未破缄。蛛悬丝缭绕，鹊报语詀諵.再砺神羊角，重开宪简函。鞶缨骢赳赳，緌珮绣縿縿。逸翮怜鸿翥，离心觉刃劖。联游亏片玉，洞照失明鉴。遥想车登岭，那无泪满衫。茅蒸连蟒气，衣渍度梅黬.象斗缘谿竹，猿鸣带雨杉。飓风狂浩浩，韶石峻崭崭。宿浦宜深泊，祈泷在至諴.瘴江乘早度，毒草莫亲芟。试蛊看银黑，排腥贵食咸。菌须虫已蠹，果重鸟先鵮.冰莹怀贪水，霜清顾痛岩。珠玑当尽掷，薏苡讵能谗。荆俗欺王粲，吾生问季咸。远书多不达，勤为枉攕攕.","dynasty":"唐代","title":"送崔侍御之岭南二十韵"}
{"author":"元稹","content":"风水荆门阔，文章蜀地豪。眼青宾礼重，眉白众情高。思勇曾吞笔，投虚惯用刀。词锋倚天剑，学海驾云涛。南郡传纱帐，东方让锦袍。旋吟新乐府，便续古离骚。雪岸犹封草，春江欲满槽。饯筵君置醴，随俗我餔糟。莫叹巴三峡，休惊鬓二毛。流年等头过，人世各劳劳。","dynasty":"唐代","title":"送东川马逢侍御使回十韵"}
{"author":"元稹","content":"被色空成象，观空色异真。自悲人是假，那复假为人。","dynasty":"唐代","title":"象人"}
{"author":"元稹","content":"蓂叶标新朔，霜豪引细辉。白眉惊半隐，虹势讶全微。凉魄潭空洞，虚弓雁畏威。上弦何汲汲，佳色转依依。绮幕残灯敛，妆楼破镜飞。玲珑穿竹树，岑寂思屏帏。坐爱规将合，行看望已几。绛河冰鉴朗，黄道玉轮巍。迥照偏琼砌，馀光借粉闱。泛池相皎洁，压桂共芳菲。的的当歌扇，娟娟透舞衣。殷勤入怀什，恳款堕云圻。素液传烘盏，鸣琴荐碧徽。椒房深肃肃，兰路霭霏霏。翡翠通帘影，琉璃莹殿扉。西园筵玳瑁，东壁射蛜蝛.老将占天阵，幽人钓石矶。荷锄元亮息，回棹子猷归。迢递同千里，孤高净九围。从星作风雨，配日丽旌旗。麟斗宁徒设，蝇声岂浪讥。司存委卿士，新拜出郊畿。今古虽云极，亏盈不易违。珠胎方夜满，清露忍朝晞。渐减姮娥面，徐收楚练机。卞疑雕璧碎，潘感竟床稀。捐箧辞班女，潜波蔽虙妃。氛埃谁定灭，蟾兔杳难希。须遣圆明尽，良嗟造化非。如能付刀尺，别为创璿玑。","dynasty":"唐代","title":"月三十韵"}
{"author":"元稹","content":"七月调神麹，三春酿绿醽。雕镌荆玉盏，烘透内丘瓶。试滴盘心露，疑添案上萤。满尊凝止水，祝地落繁星。翻陋琼浆浊，唯闻石髓馨。冰壶通角簟，金镜彻云屏。雪映烟光薄，霜涵霁色泠。蚌珠悬皎皛，桂魄倒瀴溟。昼洒蝉将饮，宵挥鹤误聆。琉璃惊太白，钟乳讶微青。讵敢辞濡首，并怜可鉴形。行当遣俗累，便得造禅扃。何惮说千日，甘从过百龄。但令长泛蚁，无复恨漂萍。胆壮还增气，机忘反自冥。瓮眠思毕卓，糟籍忆刘伶。仿佛中圣日，希夷夹大庭。眼前须底物，座右任他铭。刮骨都无痛，如泥未拟停。残觞犹漠漠，华烛已荧荧。真性临时见，狂歌半睡听。喧阗争意气，调笑学娉婷。酩酊焉知极，羁离忽暂宁。鸡声催欲曙，蟾影照初醒。咽绝鹃啼竹，萧撩雁去汀。遥城传漏箭，乡寺响风铃。楚泽一为梗，尧阶屡变蓂.醉荒非独此，愁梦几曾经。每耻穷途哭，今那客泪零。感君澄醴酒，不遣渭和泾。","dynasty":"唐代","title":"饮致用神麹酒三十韵"}
{"author":"元稹","content":"何年安石国，万里贡榴花。迢递河源道，因依汉使槎。酸辛犯葱岭，憔悴涉龙沙。初到摽珍木，多来比乱麻。深抛故园里，少种贵人家。唯我荆州见，怜君胡地赊。从教当路长，兼恣入檐斜。绿叶裁烟翠，红英动日华。新帘裙透影，疏牖烛笼纱。委作金炉焰，飘成玉砌瑕。乍惊珠缀密，终误绣帏奢。琥珀烘梳碎，燕支懒颊涂。风翻一树火，电转五云车。绛帐迎宵日，芙蕖绽早牙。浅深俱隐映，前后各分葩。宿露低莲脸，朝光借绮霞。暗虹徒缴绕，濯锦莫周遮。俗态能嫌旧，芳姿尚可嘉。非专爱颜色，同恨阻幽遐。满眼思乡泪，相嗟亦自嗟。","dynasty":"唐代","title":"感石榴二十韵"}
{"author":"元稹","content":"飞舞先春雪，因依上番梅。一枝方渐秀，六出已同开。积素光逾密，真花节暗催。抟风飘不散，见晛忽偏摧。郢曲琴空奏，羌音笛自哀。今朝两成咏，翻挟昔人才。","dynasty":"唐代","title":"赋得春雪映早梅"}
{"author":"元稹","content":"霜降三旬后，蓂馀一叶秋。玄阴迎落日，凉魄尽残钩。半夜灰移琯，明朝帝御裘。潘安过今夕，休咏赋中愁。","dynasty":"唐代","title":"赋得九月尽（秋字）"}
{"author":"元稹","content":"兄弟同出门，同行不同志。凄凄分岐路，各各营所为。兄上荆山巅，翻石辨虹气。弟沉沧海底，偷珠待龙睡。出门不数年，同归亦同遂。俱用私所珍，升沉自兹异。献珠龙王宫，值龙觅珠次。但喜复得珠，不求珠所自。酬客双龙女，授客六龙辔。遣充行雨神，雨泽随客意。雩夏钟鼓繁，禜秋玉帛积。彩色画廊庙，奴僮被珠翠。骥騄千万双，鸳鸯七十二。言者禾稼枯，无人敢轻议。其兄因献璞，再刖不履地。门户亲戚疏，匡床妻妾弃。铭心有所待，视足无所愧。持璞自枕头，泪痕双血渍。一朝龙醒寤，本问偷珠事。因知行雨偏，妻子五刑备。仁兄捧尸哭，势友掉头讳。丧车黔首葬，吊客青蝇至。楚有望气人，王前忽长跪。贺王得贵宝，不远王所莅。求之果如言，剖则浮云腻。白珩无颜色，垂棘有瑕累。在楚列地封，入赵连城贵。秦遣李斯书，书为传国瑞。秦亡汉魏传，传者得神器。卞和名永永，与宝不相坠。劝尔出门行，行难莫行易。易得还易失，难同亦难离。善贾识贪廉，良田无稙稚。磨剑莫磨锥，磨锥成小利。","dynasty":"唐代","title":"杂曲歌辞。出门行"}
{"author":"元稹","content":"沉玉在弱泥，泥弱玉易沉。扶桑寒日薄，不照万丈心。安得潜渊虬，拔壑超邓林。泥封泰山阯，水散旱天霖。洗此泥下玉，照耀台殿深。刻为传国宝，神器人不侵。冰置白玉壶，始见清皎洁。珠穿殷红缕，始见明洞彻。镆铘无人淬，两刃幽壤铁。秦镜无人拭，一片埋雾月。骥跼环堵中，骨附筋入节。虬蟠尺泽内，鱼贯蛙同穴。艅艎无巨海，浮浮矜瀎潏。栋梁无广厦，颠倒卧霜雪。大鹏无长空，举翮受羁绁。豫樟无厚地，危柢真卼臲.圭璧无卞和，甘与顽石列。舜禹无陶尧，名随腐草灭。神功伏神物，神物神乃别。神人不世出，所以神功绝。神物岂徒然，用之乃施设。禹功九州理，舜德天下悦。璧充传国玺，圭用祈太折。千寻豫樟干，九万大鹏歇。栋梁庇生民，艅艎济来哲。虬腾旱天雨，骥骋流电掣。镜悬奸胆露，剑拂妖蛇裂。珠玉照乘光，冰莹环坐热。此物比在泥，斯言为谁发。于今尽凡耳，不为君不说。","dynasty":"唐代","title":"谕宝二首"}
{"author":"元稹","content":"蜘蛛天下足，巴蜀就中多。缝隙容长踦，虚空织横罗。萦缠伤竹柏，吞噬及虫蛾。为送佳人喜，珠栊无奈何。网密将求食，丝斜误著人。因依方纪绪，挂罥遂容身。截道蝉冠碍，漫天玉露频。儿童怜小巧，渐欲及车轮。稚子怜圆网，佳人祝喜丝。那知缘暗隙，忽被啮柔肌。毒腠攻犹易，焚心疗恐迟。看看长祆绪，和扁欲涟洏。","dynasty":"唐代","title":"虫豸诗。蜘蛛（三首）"}
{"author":"元稹","content":"鱼贯终何益，龙门在苦登。有成当作雨，无用耻为鹏。激浪诚难溯，雄心亦自凭。风云潜会合，鬐鬣忽腾凌。泥滓辞河浊，烟霄见海澄。回瞻顺流辈，谁敢望同升。","dynasty":"唐代","title":"赋得鱼登龙门（用登字）"}
{"author":"元稹","content":"阳乌有二类，嘴白者名慈。求食哺慈母，因以此名之。饮啄颇廉俭，音响亦柔雌。百巢同一树，栖宿不复疑。得食先反哺，一身常苦羸。缘知五常性，翻被众禽欺。其一觜大者，攫搏性贪痴。有力强如鹘，有爪利如锥。音声甚eT嗗，潜通妖怪词。受日馀光庇，终天无死期。翱翔富人屋，栖息屋前枝。巫言此乌至，财产日丰宜。主人一心惑，诱引不知疲。转见乌来集，自言家转孳。白鹤门外养，花鹰架上维。专听乌喜怒，信受若神龟。举家同此意，弹射不复施。往往清池侧，却令鹓鹭随。群乌饱粱肉，毛羽色泽滋。远近恣所往，贪残无不为。巢禽攫雏卵，厩马啄疮痍。渗沥脂膏尽，凤凰那得知。主人一朝病，争向屋檐窥。呦鷕呼群鵩，翩翻集怪鸱。主人偏养者，啸聚最奔驰。夜半仍惊噪，鸺鶹逐老狸。主人病心怯，灯火夜深移。左右虽无语，奄然皆泪垂。平明天出日，阴魅走参差。乌来屋檐上，又惑主人儿。儿即富家业，玩好方爱奇。占募能言鸟，置者许高赀。陇树巢鹦鹉，言语好光仪。美人倾心献，雕笼身自持。求者临轩坐，置在白玉墀。先问鸟中苦，便言乌若斯。众乌齐搏铄，翠羽几离披。远掷千馀里，美人情亦衰。举家惩此患，事乌逾昔时。向言池上鹭，啄肉寝其皮。夜漏天终晓，阴云风定吹。况尔乌何者，数极不知危。会结弥天网，尽取一无遗。常令阿阁上，宛宛宿长离。","dynasty":"唐代","title":"大觜乌"}
{"author":"元稹","content":"宝地琉璃坼，紫苞琅玕踊。亭亭巧于削，一一大如拱。冰碧林外寒，峰峦眼前耸。槎枒矛戟合，屹仡龙蛇动。烟泛翠光流，岁馀霜彩重。风朝竽籁过，雨夜鬼神恐。佳色有鲜妍，修茎无拥肿。节高迷玉镞，箨缀疑花捧。讵必太山根，本自仙坛种。谁令植幽壤，复此依闲冗。居然霄汉姿，坐受藩篱壅。噪集倦鸱乌，炎昏繁蠛蠓。未遭伶伦听，非安子犹宠。威凤来有时，虚心岂无奉。","dynasty":"唐代","title":"寺院新竹"}
{"author":"元稹","content":"芳树已寥落，孤英尤可嘉。可怜团团叶，盖覆深深花。游蜂竞攒刺，斗雀亦纷拏。天生细碎物，不爱好光华。非无歼殄法，念尔有生涯。春雷一声发，惊燕亦惊蛇。清池养神蔡，已复长虾蟆。雨露贵平施，吾其春草芽。","dynasty":"唐代","title":"乐府杂曲。鼓吹曲辞。芳树"}
{"author":"元稹","content":"估客无住著，有利身即行。出门求火伴，入户辞父兄。父兄相教示，求利莫求名。求名有所避，求利无不营。火伴相勒缚，卖假莫卖诚。交关少交假，交假本生轻。自兹相将去，誓死意不更。一解市头语，便无乡里情。鍮石打臂钏，糯米炊项璎。归来村中卖，敲作金玉声。村中田舍娘，贵贱不敢争。所费百钱本，已得十倍赢。颜色转光净，饮食亦甘馨。子本频蕃息，货赂日兼并。求珠驾沧海，采玉上荆衡。北买党项马，西擒吐蕃鹦。炎洲布火浣，蜀地锦织成。越婢脂肉滑，奚僮眉眼明。通算衣食费，不计远近程。经营天下遍，却到长安城。城中东西市，闻客次第迎。迎客兼说客，多财为势倾。客心本明黠，闻语心已惊。先问十常侍，次求百公卿。侯家与主第，点缀无不精。归来始安坐，富与王家勍。市卒酒肉臭，县胥家舍成。岂惟绝言语，奔走极使令。大儿贩材木，巧识梁栋形。小儿贩盐卤，不入州县征。一身偃市利，突若截海鲸。钩距不敢下，下则牙齿横。生为估客乐，判尔乐一生。尔又生两子，钱刀何岁平。","dynasty":"唐代","title":"相和歌辞。估客乐"}
{"author":"元稹","content":"平生每相梦，不省两相知。况乃幽明隔，梦魂徒尔为。情知梦无益，非梦见何期。今夕亦何夕，梦君相见时。依稀旧妆服，晻淡昔容仪。不道间生死，但言将别离。分张碎针线，襵叠故屏帏。抚稚再三嘱，泪珠千万垂。嘱云唯此女，自叹总无儿。尚念娇且騃，未禁寒与饥。君复不憘事，奉身犹脱遗。况有官缚束，安能长顾私。他人生间别，婢仆多谩欺。君在或有托，出门当付谁。言罢泣幽噎，我亦涕淋漓。惊悲忽然寤，坐卧若狂痴。月影半床黑，虫声幽草移。心魂生次第，觉梦久自疑。寂默深想像，泪下如流澌。百年永已诀，一梦何太悲。悲君所娇女，弃置不我随。长安远于日，山川云间之。纵我生羽翼，网罗生絷维。今宵泪零落，半为生别滋。感君下泉魄，动我临川思。一水不可越，黄泉况无涯。此怀何由极，此梦何由追。坐见天欲曙，江风吟树枝。古原三丈穴，深葬一枝琼。崩剥山门坏，烟绵坟草生。久依荒陇坐，却望远村行。惊觉满床月，风波江上声。君骨久为土，我心长似灰。百年何处尽，三夜梦中来。逝水良已矣，行云安在哉。坐看朝日出，众鸟双裴回。","dynasty":"唐代","title":"江陵三梦"}
{"author":"元稹","content":"维鹈受刺因吾过，得马生灾念尔冤。独在中庭倚闲树，乱蝉嘶噪欲黄昏。才能辨别东西位，未解分明管带身。自食自眠犹未得，九重泉路托何人。尔母溺情连夜哭，我身因事有时悲。钟声欲绝东方动，便是寻常上学时。莲花上品生真界，兜率天中离世途。彼此业缘多障碍，不知还得见儿无。节量梨栗愁生疾，教示诗书望早成。鞭扑校多怜校少，又缘遗恨哭三声。深嗟尔更无兄弟，自叹予应绝子孙。寂寞讲堂基址在，何人车马入高门。往年鬓已同潘岳，垂老年教作邓攸。烦恼数中除一事，自兹无复子孙忧。长年苦境知何限，岂得因儿独丧明。消遣又来缘尔母，夜深和泪有经声。乌生八子今无七，猿叫三声月正孤。寂寞空堂天欲曙，拂帘双燕引新雏。频频子落长江水，夜夜巢边旧处栖。若是愁肠终不断，一年添得一声啼。","dynasty":"唐代","title":"哭子十首（翰林学士时作）"}
{"author":"元稹","content":"昔岁俱充赋，同年遇有司。八人称迥拔，两郡滥相知。逸骥初翻步，鞲鹰暂脱羁。远途忧地窄，高视觉天卑。并入红兰署，偏亲白玉规。近朱怜冉冉，伐木愿偲偲。鱼鲁非难识，铅黄自懒持。心轻马融帐，谋夺子房帷。秀发幽岩电，清澄隘岸陂。九霄排直上，万里整前期。勇赠栖鸾句，惭当古井诗。多闻全受益，择善颇相师。脱俗殊常调，潜工大有为。还醇凭酎酒，运智托围棋。情会招车胤，闲行觅戴逵。僧餐月灯阁，醵宴劫灰池。胜概争先到，篇章竞出奇。输赢论破的，点窜肯容丝。山岫当街翠，墙花拂面枝。莺声爱娇小，燕翼玩逶迤。辔为逢车缓，鞭缘趁伴施。密携长上乐，偷宿静坊姬。僻性慵朝起，新晴助晚嬉。相欢常满目，别处鲜开眉。翰墨题名尽，光阴听话移。绿袍因醉典，乌帽逆风遗。暗插轻筹箸，仍提小屈卮。本弦才一举，下口已三迟。逃席冲门出，归倡借马骑。狂歌繁节乱，醉舞半衫垂。散漫纷长薄，邀遮守隘岐。几遭朝士笑，兼任巷童随。苟务形骸达，浑将性命推。何曾爱官序，不省计家资。忽悟成虚掷，翻然叹未宜。使回耽乐事，坚赴策贤时。寝食都忘倦，园庐遂绝窥。劳神甘戚戚，攻短过孜孜。叶怯穿杨箭，囊藏透颖锥。超遥望云雨，摆落占泉坻。略削荒凉苑，搜求激直词。那能作牛后，更拟助洪基。唱第听鸡集，趋朝忘马疲。内人舆御案，朝景丽神旗。首被呼名姓，多惭冠等衰。千官容眷盼，五色照离披。鹓侣从兹洽，鸥情转自縻。分张殊品命，中外却驱驰。出入称金籍，东西侍碧墀。斗班云汹涌，开扇雉参差。切愧寻常质，亲瞻咫尺姿。日轮光照耀，龙服瑞葳蕤。誓欲通愚謇，生憎效喔咿。佞存真妾妇，谏死是男儿。便殿承偏召，权臣惧挠私。庙堂虽稷契，城社有狐狸。似锦言应巧，如弦数易欺。敢嗟身暂黜，所恨政无毗。谬辱良由此，升腾亦在斯。再令陪宪禁，依旧履阽危。使蜀常绵远，分台更嶮巇.匿奸劳发掘，破党恶持疑。斧刃迎皆碎，盘牙老未萎。乍能还帝笏，讵忍折吾支。虎尾元来险，圭文却类疵。浮荣齐壤芥，闲气咏江蓠。阙下殷勤拜，樽前啸傲辞。飘沈委蓬梗，忠信敌蛮夷。戏诮青云驿，讥题皓发祠。贪过谷隐寺，留读岘山碑。草没章台阯，堤横楚泽湄。野莲侵稻陇，亚柳压城陴。遇物伤凋换，登楼思漫瀰。金攒嫩橙子，瑿泛远鸬鹚。仰竹藤缠屋，苫茆荻补篱。面梨通蒂朽，火米带芒炊。苇笋针筒束，鯾鱼箭羽鬐.芋羹真底可，鲈鲙漫劳思。北渚销魂望，南风著骨吹。度梅衣色渍，食稗马蹄羸。院榷和泥碱，官酤小麹醨.讹音烦缴绕，轻俗丑威仪。树罕贞心柏，畦丰卫足葵。坳洼饶t3矮，游惰压庸缁。病赛乌称鬼，巫占瓦代龟。连阴蛙张王，瘴疟雪治医。我正穷于是，君宁念及兹。一篇从日下，双鲤送天涯。坐捧迷前席，行吟忘结綦。匡床铺错绣，几案踊灵芝。形影同初合，参商喻此离。扇因秋弃置，镜异月盈亏。壮志诚难夺，良辰岂复追。宁牛终夜永，潘鬓去年衰。溟渤深那测，穹苍意在谁。驭方轻騕袅，车肯重辛夷。卧辙希濡沫，低颜受颔颐。世情焉足怪，自省固堪悲。溷鼠虚求洁，笼禽方讶饥。犹胜忆黄犬，幸得早图之。","dynasty":"唐代","title":"酬翰林白学士代书一百韵（此后江陵时作）"}
{"author":"元稹","content":"碧涧去年会，与师三两人。今来见题壁，师已是前身。芰叶迎僧夏，杨花度俗春。空将数行泪，洒遍塔中尘。","dynasty":"唐代","title":"公安县远安寺水亭见展公题壁漂然泪流因书四韵"}
{"author":"元稹","content":"年年渐觉老人稀，欲别孙翁泪满衣。未死不知何处去，此身终向此原归。","dynasty":"唐代","title":"别孙村老人（寒食日）"}
{"author":"元稹","content":"君诗昨日到通州，万里知君一梦刘。闲坐思量小来事，只应元是梦中游。老来东郡复西州，行处生尘为丧刘。纵使刘君魂魄在，也应至死不同游。","dynasty":"唐代","title":"和乐天梦亡友刘太白同游二首"}
{"author":"元稹","content":"死别重泉閟，生离万里赊。瘴侵新病骨，梦到故人家。遥泪陈根草，闲收落地花。庾公楼怅望，巴子国生涯。河任天然曲，江随峡势斜。与君皆直戆，须分老泥沙。","dynasty":"唐代","title":"酬乐天见忆，兼伤仲远"}
{"author":"元稹","content":"庭有萧萧竹，门有阗阗骑。嚣静本殊途，因依偶同寄。亭亭乍干云，袅袅亦垂地。人有异我心，我无异人意。","dynasty":"唐代","title":"邮竹"}
{"author":"元稹","content":"落月沉馀影，阴渠流暗光。蚊声霭窗户，萤火绕屋梁。飞幌翠云薄，新荷清露香。不吟复不寐，竟夕池水傍。","dynasty":"唐代","title":"落月"}
{"author":"元稹","content":"莫愁私地爱王昌，夜夜筝声怨隔墙。火凤有凰求不得，春莺无伴啭空长。急挥舞破催飞燕，慢逐歌词弄小娘。死恨相如新索妇，枉将心力为他狂。","dynasty":"唐代","title":"筝"}
{"author":"元稹","content":"今年寒食月无光，夜色才侵已上床。忆得双文通内里，玉栊深处暗闻香。花笼微月竹笼烟，百尺丝绳拂地悬。忆得双文人静后，潜教桃叶送秋千。寒轻夜浅绕回廊，不辨花丛暗辨香。忆得双文胧月下，小楼前后捉迷藏。山榴似火叶相兼，亚拂砖阶半拂檐。忆得双文独披掩，满头花草倚新帘。春冰消尽碧波湖，漾影残霞似有无。忆得双文衫子薄，钿头云映褪红酥。","dynasty":"唐代","title":"杂忆五首"}
{"author":"元稹","content":"昔年桃李月，颜色共花宜。回脸莲初破，低蛾柳并垂。望山多倚树，弄水爱临池。远被登楼识，潜因倒影窥。隔林徒想像，上砌转逶迤。谩掷庭中果，虚攀墙外枝。强持文玉佩，求结麝香缡。阿母怜金重，亲兄要马骑。把将娇小女，嫁与冶游儿。自隐勤勤索，相要事事随。每常同坐卧，不省暂参差。才学羞兼妒，何言宠便移。青春来易皎，白日誓先亏。僻性嗔来见，邪行醉后知。别床铺枕席，当面指瑕疵。妾貌应犹在，君情遽若斯。的成终世恨，焉用此宵为。鸾镜灯前扑，鸳衾手下隳。参商半夜起，琴瑟一声离。努力新丛艳，狂风次第吹。","dynasty":"唐代","title":"代九九"}
{"author":"元稹","content":"雨送浮凉夏簟清，小楼腰褥怕单轻。微风暗度香囊转，胧月斜穿隔子明。桦烛焰高黄耳吠，柳堤风静紫骝声。频频闻动中门锁，桃叶知嗔未敢迎。","dynasty":"唐代","title":"友封体"}
{"author":"元稹","content":"春野醉吟十里程，斋宫潜咏万人惊。今宵不寐到明读，风雨晓闻开锁声。","dynasty":"唐代","title":"为乐天自勘诗集因思顷年城南醉归马上递唱艳曲…成篇"}
{"author":"元稹","content":"红尘扰扰日西徂，我兴云心两共孤。暂出已遭千骑拥，故交求见一人无。百篇书判从饶白，八米诗章未伏卢。最笑近来黄叔度，自投名刺占陂湖。","dynasty":"唐代","title":"重酬乐天"}
{"author":"元稹","content":"知君夜听风萧索，晓望林亭雪半糊。撼落不教封柳眼，扫来偏尽附梅株。敲扶密竹枝犹亚，煦暖寒禽气渐苏。坐觉湖声迷远浪，回惊云路在长途。钱塘湖上蘋先合，梳洗楼前粉暗铺。石立玉童披鹤氅，台施瑶席换龙须。满空飞舞应为瑞，寡和高歌只自娱。莫遣拥帘伤思妇，且将盈尺慰农夫。称觞彼此情何异，对景东西事有殊。镜水绕山山尽白，琉璃云母世间无。","dynasty":"唐代","title":"酬乐天雪中见寄"}
{"author":"元稹","content":"鸟不解走，兽不解飞。两不相解，那得相讥。犬不饮露，蝉不啖肥。以蝉易犬，蝉死犬饥。燕在梁栋，鼠在阶基。各自窠窟，人不能移。妇好针缕，夫读书诗。男翁女嫁，卒不相知。惧聋摘耳，效痛嚬眉。我不非尔，尔无我非。","dynasty":"唐代","title":"君莫非（此后九首和李馀）"}
{"author":"元稹","content":"莫言邻境易经过，彼此分符欲奈何。垂老相逢渐难别，白头期限各无多。","dynasty":"唐代","title":"赠乐天"}
{"author":"元稹","content":"律吕同声我尔身，文章君是一伶伦。众推贾谊为才子，帝喜相如作侍臣。次韵千言曾报答，直词三道共经纶。元诗驳杂真难辨，白朴流传用转新。蔡女图书虽在口，于公门户岂生尘。商瞿未老犹希冀，莫把籝金便付人。","dynasty":"唐代","title":"酬乐天馀思不尽加为六韵之作"}
{"author":"元稹","content":"初因弹劾死东川，又为亲情弄化权。百口共经三峡水，一时重上两漫天。尚书入用虽旬月，司马衔冤已十年。若待更遭秋瘴后，便愁平地有重泉。","dynasty":"唐代","title":"酬乐天闻李尚书拜相以诗见贺"}
{"author":"元稹","content":"州城迥绕拂云堆，镜水稽山满眼来。四面常时对屏障，一家终日在楼台。星河似向檐前落，鼓角惊从地底回。我是玉皇香案吏，谪居犹得住蓬莱。","dynasty":"唐代","title":"以州宅夸于乐天"}
{"author":"元稹","content":"渝工剑刃皆欧冶，巴吏书踪尽子云。唯我心知有来处，泊船黄草夜思君。","dynasty":"唐代","title":"书剑"}
{"author":"元稹","content":"忆君无计写君诗，写尽千行说向谁。题在阆州东寺壁，几时知是见君时。","dynasty":"唐代","title":"阆州开元寺壁题乐天诗"}
{"author":"元稹","content":"万里寄书将出峡，却凭巫峡寄江州。伤心最是江头月，莫把书将上庾楼。","dynasty":"唐代","title":"凭李忠州寄书乐天"}
{"author":"元稹","content":"比因酬赠为花时，不为君行不复知。又更几年还共到，满墙尘土两篇诗。","dynasty":"唐代","title":"酬乐天武关南见微之题山石榴花诗"}
{"author":"元稹","content":"三千里外巴蛇穴，四十年来司马官。瘴色满身治不尽，疮痕刮骨洗应难。常甘人向衰容薄，独讶君将旧眼看。前日诗中高盖字，至今唇舌遍长安。","dynasty":"唐代","title":"酬乐天见寄"}
{"author":"元稹","content":"秋茅处处流痎疟，夜鸟声声哭瘴云。羸骨不胜纤细物，欲将文服却还君。","dynasty":"唐代","title":"酬乐天寄生衣"}
{"author":"元稹","content":"前途何在转茫茫，渐老那能不自伤。病为怕风多睡月，起因花药暂扶床。函关气索迷真侣，峡水波翻碍故乡。唯有秋来两行泪，对君新赠远诗章。","dynasty":"唐代","title":"酬乐天叹损伤见寄"}
{"author":"元稹","content":"风吹竹叶休还动，雨点荷心暗复明。曾向西江船上宿，惯闻寒夜滴篷声。","dynasty":"唐代","title":"雨声"}
{"author":"元稹","content":"半欲天明半未明，醉闻花气睡闻莺。猧儿撼起钟声动，二十年前晓寺情。","dynasty":"唐代","tags":"写人，爱情","title":"春晓"}
{"author":"元稹","content":"山水万重书断绝，念君怜我梦相闻。我今因病魂颠倒，唯梦闲人不梦君。","dynasty":"唐代","tags":"友情","title":"酬乐天频梦微之"}
{"author":"元稹","content":"岳阳楼上日衔窗，影到深潭赤玉幢。怅望残春万般意，满棂湖水入西江。","dynasty":"唐代","tags":"咏物，写景，抒情，怅然","title":"岳阳楼"}
{"author":"元稹","content":"樱桃花，一枝两枝千万朵。花砖曾立摘花人，窣破罗裙红似火。","dynasty":"唐代","tags":"咏物，写花","title":"樱桃花"}
{"author":"元稹","content":"华山高幢幢，上有高高松。株株遥各各，叶叶相重重。槐树夹道植，枝叶俱冥蒙。既无贞直干，复有罥挂虫。何不种松树，使之摇清风。秦时已曾种，憔悴种不供。可怜孤松意，不与槐树同。闲在高山顶，樛盘虬与龙。屈为大厦栋，庇荫侯与公。不肯作行伍，俱在尘土中。","dynasty":"唐代","title":"松树"}
{"author":"元稹","content":"远信入门先有泪，妻惊女哭问何如。寻常不省曾如此，应是江州司马书。","dynasty":"唐代","tags":"抒情","title":"得乐天书"}
{"author":"元稹","content":"新篁才解箨，寒色已青葱。冉冉偏凝粉，萧萧渐引风。扶疏多透日，寥落未成丛。惟有团团节，坚贞大小同。","dynasty":"唐代","title":"新竹"}
{"author":"元稹","content":"连昌宫中满宫竹，岁久无人森似束。又有墙头千叶桃，风动落花红蔌蔌。宫边老翁为余泣，小年进食曾因入。上皇正在望仙楼，太真同凭阑干立。楼上楼前尽珠翠，炫转荧煌照天地。归来如梦复如痴，何暇备言宫里事。初过寒食一百六，店舍无烟宫树绿。夜半月高弦索鸣，贺老琵琶定场屋。力士传呼觅念奴，念奴潜伴诸郎宿。须臾觅得又连催，特敕街中许然烛。春娇满眼睡红绡，掠削云鬟旋装束。飞上九天歌一声，二十五郎吹管逐。逡巡大遍凉州彻，色色龟兹轰录续。李谟擫笛傍宫墙，偷得新翻数般曲。平明大驾发行宫，万人歌舞涂路中。百官队仗避岐薛，杨氏诸姨车斗风。明年十月东都破，御路犹存禄山过。驱令供顿不敢藏，万姓无声泪潜堕。两京定后六七年，却寻家舍行宫前。庄园烧尽有枯井，行宫门闭树宛然。尔后相传六皇帝，不到离宫门久闭。往来年少说长安，玄武楼成花萼废。去年敕使因斫竹，偶值门开暂相逐。荆榛栉比塞池塘，狐兔骄痴缘树木。舞榭欹倾基尚在，文窗窈窕纱犹绿。尘埋粉壁旧花钿，乌啄风筝碎珠玉。上皇偏爱临砌花，依然御榻临阶斜。蛇出燕巢盘斗栱，菌生香案正当衙。寝殿相连端正楼，太真梳洗楼上头。晨光未出帘影黑，至今反挂珊瑚钩。指似傍人因恸哭，却出宫门泪相续。自从此后还闭门，夜夜狐狸上门屋。我闻此语心骨悲，太平谁致乱者谁。翁言野父何分别，耳闻眼见为君说。姚崇宋璟作相公，劝谏上皇言语切。燮理阴阳禾黍丰，调和中外无兵戎。长官清平太守好，拣选皆言由相公。开元之末姚宋死，朝廷渐渐由妃子。禄山宫里养作儿，虢国门前闹如市。弄权宰相不记名，依稀忆得杨与李。庙谟颠倒四海摇，五十年来作疮痏。今皇神圣丞相明，诏书才下吴蜀平。官军又取淮西贼，此贼亦除天下宁。年年耕种宫前道，今年不遣子孙耕。老翁此意深望幸，努力庙谋休用兵。","dynasty":"唐代","tags":"宫廷，叙事，长诗","title":"连昌宫词"}
{"author":"元稹","content":"常年出入右银台，每怪春光例早回。惭愧杏园行在景，同州园里也先开。","dynasty":"唐代","title":"杏花"}
{"author":"元稹","content":"神曲清浊酒，牡丹深浅花。少年欲相饮，此乐何可涯。沉机造神境，不必悟楞伽。酡颜返童貌，安用成丹砂。刘伶称酒德，所称良未多。愿君听此曲，我为尽称嗟。一杯颜色好，十盏胆气加。半酣得自恣，酩酊归太和。共醉真可乐，飞觥撩乱歌。独醉亦有趣，兀然无与他。美人醉灯下，左右流横波。王孙醉床上，颠倒眠绮罗。君今劝我醉，劝醉意如何。","dynasty":"唐代","title":"酬乐天劝醉"}
{"author":"元稹","content":"南郡生徒辞绛帐，东山妓乐拥油旌。钧天排比箫韶待，犹顾人间有别情。","dynasty":"唐代","title":"奉和荥阳公离筵作"}
{"author":"元稹","content":"今朝相送自同游，酒语诗情替别愁。忽到沣西总回去，一身骑马向通州。","dynasty":"唐代","title":"沣西别乐天博载樊宗宪李景信两秀才…三月三十日相饯送"}
{"author":"元稹","content":"何事相逢翻有泪，念君缘我到通州。留君剩住君须住，我不自由君自由。","dynasty":"唐代","title":"喜李十一景信到"}
{"author":"元稹","content":"寒夜灯前赖酒壶，与君相对兴犹孤。忠州刺史应闲卧，江水猿声睡得无。","dynasty":"唐代","title":"与李十一夜饮"}
{"author":"元稹","content":"淮水连年起战尘，油旌三换一何频。共君前后俱从事，羞见功名与别人。","dynasty":"唐代","title":"赠李十一"}
{"author":"元稹","content":"今年寒食好风流，此日一家同出游。碧水青山无限思，莫将心道是涪州。","dynasty":"唐代","title":"寒食日"}
{"author":"元稹","content":"平生欲得山中住，天与通州绕郡山。睡到日西无一事，月储三万买教闲。","dynasty":"唐代","title":"通州"}
{"author":"元稹","content":"前回一去五年别，此别又知何日回。好住乐天休怅望，匹如元不到京来。","dynasty":"唐代","title":"酬乐天醉别"}
{"author":"元稹","content":"雨滑危梁性命愁，差池一步一生休。黄泉便是通州郡，渐入深泥渐到州。","dynasty":"唐代","title":"酬乐天雨后见忆"}
{"author":"元稹","content":"桐花暗澹柳惺憁，池带轻波柳带风。今日与君临水别，可怜春尽宋亭中。","dynasty":"唐代","title":"送孙胜"}
{"author":"元稹","content":"顺俗唯团转，居中莫动摇。爱君心不恻，犹讶火长烧。","dynasty":"唐代","title":"香球"}
{"author":"元稹","content":"寥落古行宫，宫花寂寞红。白头宫女在，闲坐说玄宗。","dynasty":"唐代","tags":"唐诗三百首，怀古，宫怨","title":"行宫"}
{"author":"元稹","content":"闲夜思君坐到明，追寻往事倍伤情。同登科后心相合，初得官时髭未生。二十年来谙世路，三千里外老江城。犹应更有前途在，知向人间何处行。","dynasty":"唐代","title":"寄乐天"}
{"author":"元稹","content":"新笋短松低晓露，晚花寒沼漾残晖。","dynasty":"唐代","title":"题李端"}
{"author":"元稹","content":"年年买马阴山道，马死阴山帛空耗。元和天子念女工，内出金银代酬犒。臣有一言昧死进，死生甘分答恩焘。费财为马不独生，耗帛伤工有他盗。臣闻平时七十万匹马，关中不省闻嘶噪。四十八监选龙媒，时贡天庭付良造。如今坰野十无一，尽在飞龙相践暴。万束刍茭供旦暮，千钟菽粟长牵漕。屯军郡国百馀镇，缣缃岁奉春冬劳。税户逋逃例摊配，官司折纳仍贪冒。挑纹变di力倍费，弃旧从新人所好。越縠缭绫织一端，十匹素缣功未到。豪家富贾逾常制，令族清班无雅操。从骑爱奴丝布衫，臂鹰小儿云锦韬。群臣利己要差僭，天子深衷空悯悼。绰立花砖鹓凤行，雨露恩波几时报。","dynasty":"唐代","title":"和李校书新题乐府十二首。阴山道"}
{"author":"元稹","content":"僧临大道阅浮生，来往憧憧利与名。二十八年何限客，不曾闲见一人行。","dynasty":"唐代","title":"题漫天岭智藏师兰若僧云住此二十八年"}
{"author":"元稹","content":"洛阳昼夜无车马，漫挂红纱满树头。见说平时灯影里，玄宗潜伴太真游。","dynasty":"唐代","title":"灯影"}
{"author":"元稹","content":"岳阳楼上日衔窗，影到深潭赤玉幢。怅望残春万般意，满棂湖水入西江。","dynasty":"唐代","tags":"咏物，写景，抒情，怅然","title":"岳阳楼"}
{"author":"元稹","content":"寥落山榴深映叶，红霞浅带碧霄云。曲尘枝下年年见，别似衣裳不似裙。","dynasty":"唐代","title":"石榴花"}
{"author":"元稹","content":"野人性僻穷深僻，芸署官闲不似官。万里洞中朝玉帝，九光霞外宿天坛。洪涟浩渺东溟曙，白日低回上境寒。因为南昌检仙籍，马君家世奉还丹。","dynasty":"唐代","title":"天坛上境"}
{"author":"元稹","content":"问君辛夷花，君言已斑驳。不畏辛夷不烂开，顾我筋骸官束缚。缚遣推囚名御史，狼藉囚徒满田地。明日不推缘国忌，依前不得花前醉。韩员外家好辛夷，开时乞取三两枝。折枝为赠君莫惜，纵君不折风亦吹。","dynasty":"唐代","title":"辛夷花"}
{"author":"元稹","content":"昔冠诸生首，初因三道征。公卿碧墀会，名姓白麻称。日月光遥射，烟霄志渐弘。荣班联锦绣，谏纸赐笺藤。便欲呈肝胆，何言犯股肱。椎埋冲斗剑，消碎莹壶冰。赤县才分务，青骢已迥乘。因骑度海鹘，拟杀蔽天鹏。缚虎声空壮，连鳌力未胜。风翻波竟蹙，山压势逾崩。僇辱徒相困，苍黄性不能。酣歌离岘顶，负气入江陵。华表当蟾魄，高楼挂玉绳。角声悲掉荡，城影暗棱层。军幕威容盛，官曹礼数兢。心虽出云鹤，身尚触笼鹰。竦足良甘分，排衙苦未曾。通名参将校，抵掌见亲朋。喣沫求涓滴，沧波怯斗升。荒居邻鬼魅，羸马步殑fF.白草堂檐短，黄梅雨气蒸。沾黏经汗席，飐闪尽油灯。夜怯餐肤蚋，朝烦拂面蝇。过从愁厌贱，专静畏猜仍。旅寓谁堪托，官联自可凭。甲科崔并骛，柱史李齐升。共展排空翼，俱遭激远矰.他乡元易感，同病转相矜。投分多然诺，忘言少爱憎。誓将探肺腑，耻更辨淄渑。会宿形骸远，论交意气增。一心吞渤澥，戮力拔嵩恒。语到磨圭角，疑消破弩症。吹嘘期指掌，患难许檐簦。鎩翮鸾栖棘，藏锋箭在弸。雪中方睹桂，木上莫施罾。且泛夤沿水，兼过被病僧。有时鞭款段，尽日醉懵僜.蹑屐看秧稻，敲船和采菱。叉鱼江火合，唤客谷神应。啸傲虽开口，幽忧复满膺。望云鳍拨剌，透匣色腾凌。每想潢池寇，犹稽赤族惩。夔龙劳算画，貔虎带威棱。逐鸟忠潜奋，悬旌意远凝。弢弓思彻札，绊骥闷牵縆.运甓调辛苦，闻鸡屡寝兴。闲随人兀兀，梦听鼓冬冬。班笔行看掷，黄陂莫漫澄。骐驎高阁上，须及壮时登。","dynasty":"唐代","title":"纪怀，赠李六户曹、崔二十功曹五十韵"}
{"author":"元稹","content":"潞府筋角劲，戴光因合成。因君怀胆气，赠我定交情。不拟闲穿叶，那能枉始生。唯调一只箭，飞入破聊城。","dynasty":"唐代","title":"戴光弓"}
{"author":"元稹","content":"谢公最小偏怜女，嫁与黔娄百事乖。顾我无衣搜画箧，泥他沽酒拔金钗。野蔬充膳甘长藿，落叶添薪仰古槐。今日俸钱过十万，与君营奠复营斋。","dynasty":"唐代","title":"遣悲怀三首其一"}
{"author":"元稹","content":"霜降三旬后，蓂馀一叶秋。玄阴迎落日，凉魄尽残钩。半夜灰移琯，明朝帝御裘。潘安过今夕，休咏赋中愁。","dynasty":"唐代","title":"赋得九月尽（秋字）"}
{"author":"元稹","content":"连昌宫中满宫竹，岁久无人森似束。又有墙头千叶桃，风动落花红蔌蔌。宫边老翁为余泣，小年进食曾因入。上皇正在望仙楼，太真同凭阑干立。楼上楼前尽珠翠，炫转荧煌照天地。归来如梦复如痴，何暇备言宫里事。初过寒食一百六，店舍无烟宫树绿。夜半月高弦索鸣，贺老琵琶定场屋。力士传呼觅念奴，念奴潜伴诸郎宿。须臾觅得又连催，特敕街中许然烛。春娇满眼睡红绡，掠削云鬟旋装束。飞上九天歌一声，二十五郎吹管逐。逡巡大遍凉州彻，色色龟兹轰录续。李谟擫笛傍宫墙，偷得新翻数般曲。平明大驾发行宫，万人歌舞涂路中。百官队仗避岐薛，杨氏诸姨车斗风。明年十月东都破，御路犹存禄山过。驱令供顿不敢藏，万姓无声泪潜堕。两京定后六七年，却寻家舍行宫前。庄园烧尽有枯井，行宫门闭树宛然。尔后相传六皇帝，不到离宫门久闭。往来年少说长安，玄武楼成花萼废。去年敕使因斫竹，偶值门开暂相逐。荆榛栉比塞池塘，狐兔骄痴缘树木。舞榭欹倾基尚在，文窗窈窕纱犹绿。尘埋粉壁旧花钿，乌啄风筝碎珠玉。上皇偏爱临砌花，依然御榻临阶斜。蛇出燕巢盘斗栱，菌生香案正当衙。寝殿相连端正楼，太真梳洗楼上头。晨光未出帘影黑，至今反挂珊瑚钩。指似傍人因恸哭，却出宫门泪相续。自从此后还闭门，夜夜狐狸上门屋。我闻此语心骨悲，太平谁致乱者谁。翁言野父何分别，耳闻眼见为君说。姚崇宋璟作相公，劝谏上皇言语切。燮理阴阳禾黍丰，调和中外无兵戎。长官清平太守好，拣选皆言由相公。开元之末姚宋死，朝廷渐渐由妃子。禄山宫里养作儿，虢国门前闹如市。弄权宰相不记名，依稀忆得杨与李。庙谟颠倒四海摇，五十年来作疮痏。今皇神圣丞相明，诏书才下吴蜀平。官军又取淮西贼，此贼亦除天下宁。年年耕种宫前道，今年不遣子孙耕。老翁此意深望幸，努力庙谋休用兵。","dynasty":"唐代","tags":"宫廷，叙事，长诗","title":"连昌宫词"}
{"author":"元稹","content":"平生每相梦，不省两相知。况乃幽明隔，梦魂徒尔为。情知梦无益，非梦见何期。今夕亦何夕，梦君相见时。依稀旧妆服，晻淡昔容仪。不道间生死，但言将别离。分张碎针线，襵叠故屏帏。抚稚再三嘱，泪珠千万垂。嘱云唯此女，自叹总无儿。尚念娇且騃，未禁寒与饥。君复不憘事，奉身犹脱遗。况有官缚束，安能长顾私。他人生间别，婢仆多谩欺。君在或有托，出门当付谁。言罢泣幽噎，我亦涕淋漓。惊悲忽然寤，坐卧若狂痴。月影半床黑，虫声幽草移。心魂生次第，觉梦久自疑。寂默深想像，泪下如流澌。百年永已诀，一梦何太悲。悲君所娇女，弃置不我随。长安远于日，山川云间之。纵我生羽翼，网罗生絷维。今宵泪零落，半为生别滋。感君下泉魄，动我临川思。一水不可越，黄泉况无涯。此怀何由极，此梦何由追。坐见天欲曙，江风吟树枝。古原三丈穴，深葬一枝琼。崩剥山门坏，烟绵坟草生。久依荒陇坐，却望远村行。惊觉满床月，风波江上声。君骨久为土，我心长似灰。百年何处尽，三夜梦中来。逝水良已矣，行云安在哉。坐看朝日出，众鸟双裴回。","dynasty":"唐代","title":"江陵三梦"}
{"author":"元稹","content":"伤禽我是笼中鹤，沉剑君为泉下龙。重纩犹存孤枕在，春衫无复旧裁缝。检得旧书三四纸，高低阔狭粗成行。自言并食寻高事，唯念山深驿路长。公无渡河音响绝，已隔前春复去秋。今日闲窗拂尘土，残弦犹迸钿箜篌。婢仆晒君馀服用，娇痴稚女绕床行。玉梳钿朵香胶解，尽日风吹玳瑁筝。伴客销愁长日饮，偶然乘兴便醺醺。怪来醒后傍人泣，醉里时时错问君。我随楚泽波中梗，君作咸阳泉下泥。百事无心值寒食，身将稚女帐前啼。童稚痴狂撩乱走，绣球花仗满堂前。病身一到繐帷下，还向临阶背日眠。小于潘岳头先白，学取庄周泪莫多。止竟悲君须自省，川流前后各风波。","dynasty":"唐代","title":"六年春遣怀八首"}
{"author":"元稹","content":"儿歌杨柳叶，妾拂石榴花。（见《纪事》）松门待制应全远，药树监搜可得知。（《文昌杂录》云：唐宣政殿为正衙，殿庭东西有四松，松下待制官立班之地，旧图犹存。殿门外有药树，监察御史监搜之位在焉。唐制：百官入宫殿门，必搜，监察所掌也。至太和元年，监搜始停）髻鬟峨峨高一尺，门前立地看春风。（《李娃行》，见许彦周《诗话》）","dynasty":"唐代","title":"句"}
{"author":"元稹","content":"春冬移律吕，天地换星霜。间泮游鱼跃，和风待柳芳。早梅迎雨水，残雪怯朝阳。万物含新意，同欢圣日长。","dynasty":"唐代","title":"咏廿四气诗立春正月节"}
{"author":"元稹","content":"赵璧五弦弹徵调，徵声巉绝何清峭。辞雄皓鹤警露啼，失子哀猿绕林啸。风入春松正凌乱，莺含晓舌怜娇妙。呜呜暗溜咽冰泉，杀杀霜刀涩寒鞘。促节频催渐繁拨，珠幢斗绝金铃掉。千靫鸣镝发胡弓，万片清球击虞庙。众乐虽同第一部，德宗皇帝常偏召。旬休节假暂归来，一声狂杀长安少。主第侯家最难见，挼歌按曲皆承诏。水精帘外教贵嫔，玳瑁筵心伴中要。臣有五贤非此弦，或在拘囚或屠钓。一贤得进胜累百，两贤得进同周召。三贤事汉灭暴强，四贤镇岳宁边徼。五贤并用调五常，五常既叙三光耀。赵璧五弦非此贤，九九何劳设庭燎。","dynasty":"唐代","title":"和李校书新题乐府十二首。五弦弹"}
{"author":"元稹","content":"病与穷阴退，春从血气生。寒肤渐舒展，阳脉乍虚盈。就日临阶坐，扶床履地行。问人知面瘦，祝鸟愿身轻。风暖牵诗兴，时新变卖声。饥馋看药忌，闲闷点书名。旧雪依深竹，微和动早萌。推迁悲往事，疏数辨交情。琴待嵇中散，杯思阮步兵。世间除却病，何者不营营。","dynasty":"唐代","title":"病减逢春，期白二十二、辛大不至十韵"}
{"author":"元稹","content":"浩露烟壒尽，月光闲有馀。松篁细阴影，重以帘牖疏。泛览星粲粲，轻河悠碧虚。纤云不成叶，脉脉风丝舒。丹灶炽东序，烧香罗玉书。飘飘魂神举，若骖鸾鹤舆。感念夙昔意，华尚簪与裾。簪裾讵几许，累创吞钩鱼。今闻馨香道，一以悟臭帑。悟觉誓不惑，永抱胎仙居。昼夜欣所适，安知岁云除。行行二三友，君怀复何如。","dynasty":"唐代","title":"冬夜怀李侍御、王太祝、段丞"}
{"author":"元稹","content":"张璪画古松，往往得神骨。翠帚扫春风，枯龙戛寒月。流传画师辈，奇态尽埋没。纤枝无萧洒，顽干空突兀。乃悟埃尘心，难状烟霄质。我去淅阳山，深山看真物。","dynasty":"唐代","title":"画松"}
{"author":"元稹","content":"满眼伤心冬景和，一山红树寺边多。仲宣无限思乡泪，漳水东流碧玉波。","dynasty":"唐代","title":"远望"}
{"author":"元稹","content":"冰置白玉壶，始见清皎洁。珠穿殷红缕，始见明洞彻。镆铘无人淬，两刃幽壤铁。秦镜无人拭，一片埋雾月。骥局环堵中，骨附筋入节。虬蟠尺泽内，鱼贯蛙同穴。艅艎无巨海，浮浮矜瀎潏。栋梁无广厦，颠倒卧霜雪。大鹏无长空，举翮受羁绁。豫樟无厚地，危柢真卼臲。圭璧无卞和，甘与顽石列。舜禹无陶尧，名随腐草灭。神功伏神物，神物神乃别。神人不世出，所以神功绝。神物岂徒然，用之乃施设。禹功九州理，舜德天下悦。璧充传国玺，圭用祈太折。千寻豫樟干，九万大鹏歇。栋梁庇生民，艅艎济来哲。虬腾旱天雨，骥骋流电掣。镜悬奸胆露，剑拂妖蛇裂。珠生照乘光，冰莹环坐热。此物比在泥，斯言为谁发。于今尽凡耳，不为君不说。","dynasty":"唐代","title":"谕宝二首其二"}
{"author":"元稹","content":"雁思欲回宾，风声乍变新。各携红粉伎，俱伴紫垣人。水面波疑縠，山腰虹似巾。柳条黄大带，茭葑绿文茵。雪尽才通屐，汀寒未有蘋.向阳偏晒羽，依岸小游鳞。浦屿崎岖到，林园次第巡。墨池怜嗜学，丹井羡登真。雅叹游方盛，聊非意所亲。白头辞北阙，沧海是东邻。问俗烦江界，蒐畋想渭津。故交音讯少，归梦往来频。独喜同门旧，皆为列郡臣。三刀连地轴，一苇碍车轮。尚阻青天雾，空瞻白玉尘。龙因雕字识，犬为送书驯。胜事无穷境，流年有限身。懒将闲气力，争斗野塘春。","dynasty":"唐代","title":"酬乐天早春闲游西湖颇多野趣…亦欲粗为恬养之赠耳"}
{"author":"元稹","content":"碧涧去年会，与师三两人。今来见题壁，师已是前身。芰叶迎僧夏，杨花度俗春。空将数行泪，洒遍塔中尘。","dynasty":"唐代","title":"公安县远安寺水亭见展公题壁漂然泪流因书四韵"}
{"author":"元稹","content":"伤禽我是笼中鹤，沉剑君为泉下龙。重纩犹存孤枕在，春衫无复旧裁缝。检得旧书三四纸，高低阔狭粗成行。自言并食寻高事，唯念山深驿路长。公无渡河音响绝，已隔前春复去秋。今日闲窗拂尘土，残弦犹迸钿箜篌。婢仆晒君馀服用，娇痴稚女绕床行。玉梳钿朵香胶解，尽日风吹玳瑁筝。伴客销愁长日饮，偶然乘兴便醺醺。怪来醒后傍人泣，醉里时时错问君。我随楚泽波中梗，君作咸阳泉下泥。百事无心值寒食，身将稚女帐前啼。童稚痴狂撩乱走，绣球花仗满堂前。病身一到繐帷下，还向临阶背日眠。小于潘岳头先白，学取庄周泪莫多。止竟悲君须自省，川流前后各风波。","dynasty":"唐代","title":"六年春遣怀八首"}
{"author":"元稹","content":"年年买马阴山道，马死阴山帛空耗。元和天子念女工，内出金银代酬犒。臣有一言昧死进，死生甘分答恩焘。费财为马不独生，耗帛伤工有他盗。臣闻平时七十万匹马，关中不省闻嘶噪。四十八监选龙媒，时贡天庭付良造。如今坰野十无一，尽在飞龙相践暴。万束刍茭供旦暮，千钟菽粟长牵漕。屯军郡国百馀镇，缣缃岁奉春冬劳。税户逋逃例摊配，官司折纳仍贪冒。挑纹变di力倍费，弃旧从新人所好。越縠缭绫织一端，十匹素缣功未到。豪家富贾逾常制，令族清班无雅操。从骑爱奴丝布衫，臂鹰小儿云锦韬。群臣利己要差僭，天子深衷空悯悼。绰立花砖鹓凤行，雨露恩波几时报。","dynasty":"唐代","title":"和李校书新题乐府十二首。阴山道"}
{"author":"元稹","content":"闲夜思君坐到明，追寻往事倍伤情。同登科后心相合，初得官时髭未生。二十年来谙世路，三千里外老江城。犹应更有前途在，知向人间何处行。","dynasty":"唐代","title":"寄乐天"}
{"author":"元稹","content":"昔冠诸生首，初因三道征。公卿碧墀会，名姓白麻称。日月光遥射，烟霄志渐弘。荣班联锦绣，谏纸赐笺藤。便欲呈肝胆，何言犯股肱。椎埋冲斗剑，消碎莹壶冰。赤县才分务，青骢已迥乘。因骑度海鹘，拟杀蔽天鹏。缚虎声空壮，连鳌力未胜。风翻波竟蹙，山压势逾崩。僇辱徒相困，苍黄性不能。酣歌离岘顶，负气入江陵。华表当蟾魄，高楼挂玉绳。角声悲掉荡，城影暗棱层。军幕威容盛，官曹礼数兢。心虽出云鹤，身尚触笼鹰。竦足良甘分，排衙苦未曾。通名参将校，抵掌见亲朋。喣沫求涓滴，沧波怯斗升。荒居邻鬼魅，羸马步殑fF.白草堂檐短，黄梅雨气蒸。沾黏经汗席，飐闪尽油灯。夜怯餐肤蚋，朝烦拂面蝇。过从愁厌贱，专静畏猜仍。旅寓谁堪托，官联自可凭。甲科崔并骛，柱史李齐升。共展排空翼，俱遭激远矰.他乡元易感，同病转相矜。投分多然诺，忘言少爱憎。誓将探肺腑，耻更辨淄渑。会宿形骸远，论交意气增。一心吞渤澥，戮力拔嵩恒。语到磨圭角，疑消破弩症。吹嘘期指掌，患难许檐簦。鎩翮鸾栖棘，藏锋箭在弸。雪中方睹桂，木上莫施罾。且泛夤沿水，兼过被病僧。有时鞭款段，尽日醉懵僜.蹑屐看秧稻，敲船和采菱。叉鱼江火合，唤客谷神应。啸傲虽开口，幽忧复满膺。望云鳍拨剌，透匣色腾凌。每想潢池寇，犹稽赤族惩。夔龙劳算画，貔虎带威棱。逐鸟忠潜奋，悬旌意远凝。弢弓思彻札，绊骥闷牵縆.运甓调辛苦，闻鸡屡寝兴。闲随人兀兀，梦听鼓冬冬。班笔行看掷，黄陂莫漫澄。骐驎高阁上，须及壮时登。","dynasty":"唐代","title":"纪怀，赠李六户曹、崔二十功曹五十韵"}
{"author":"元稹","content":"何处生春早，春生云色中。笼葱闲著水，晻淡欲随风。度晓分霞态，馀光庇雪融。晚来低漠漠，浑欲泥幽丛。何处生春早，春生漫雪中。浑无到地片，唯逐入楼风。屋上些些薄，池心旋旋融。自悲销散尽，谁假入兰丛。何处生春早，春生霁色中。远林横返照，高树亚东风。水冻霜威庇，泥新地气融。渐知残雪薄，杪近最怜丛。何处生春早，春生曙火中。星围分暗陌，烟气满晴风。宫树栖鸦乱，城楼带雪融。竞排阊阖侧，珂伞自相丛。何处生春早，春生晓禁中。殿阶龙旆日，漏阁宝筝风。药树香烟重，天颜瑞气融。柳梅浑未觉，青紫已丛丛。何处生春早，春生江路中。雨移临浦市，晴候过湖风。芦笋锥犹短，凌澌玉渐融。数宗船载足，商妇两眉丛。何处生春早，春生野墅中。病翁闲向日，征妇懒成风。斫筤天虽暖，穿区冻未融。鞭牛县门外，争土盖蚕丛。何处生春早，春生冰岸中。尚怜扶腊雪，渐觉受东风。织女云桥断，波神玉貌融。便成呜咽去，流恨与莲丛。何处生春早，春生柳眼中。芽新才绽日，茸短未含风。绿误眉心重，黄惊蜡泪融。碧条殊未合，愁绪已先丛。何处生春早，春生梅援中。蕊排难犯雪，香乞拟来风。陇迥羌声怨，江遥客思融。年年最相恼，缘未有诸丛。何处生春早，春生鸟思中。鹊巢移旧岁，鸢羽旋高风。鸿雁惊沙暖，鸳鸯爱水融。最怜双翡翠，飞入小梅丛。何处生春早，春生池榭中。镂琼冰陷日，文縠水回风。柳爱和身动，梅愁合树融。草芽犹未出，挑得小萱丛。何处生春早，春生稚戏中。乱骑残爆竹，争唾小旋风。骂雨愁妨走，呵冰喜旋融。女儿针线尽，偷学五辛丛。何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。何处生春早，春生半睡中。见灯如见雾，闻雨似闻风。开眼犹残梦，抬身便恐融。却成双翅蝶，还绕庳花丛。何处生春早，春生晓镜中。手寒匀面粉，鬟动倚帘风。宿雾梅心滴，朝光幕上融。思牵梳洗懒，空拔绿丝丛。何处生春早，春生绮户中。玉栊穿细日，罗幔张轻风。柳软腰支嫩，梅香密气融。独眠傍妒物，偷铲合欢丛。何处生春早，春生老病中。土膏蒸足肿，天暖痒头风。似觉肌肤展，潜知血气融。又添新一岁，衰白转成丛。何处生春早，春生客思中。旅魂惊北雁，乡信是东风。纵有心灰动，无由鬓雪融。未知开眼日，空绕未开丛。何处生春早，春生濛雨中。裛尘微有气，拂面细如风。柳误啼珠密，梅惊粉汗融。满空愁淡淡，应豫忆芳丛。","dynasty":"唐代","title":"生春二十首（丁酉岁。凡二十章）"}
{"author":"元稹","content":"炎昏倦烦久，逮此含风夕。夏服稍轻清，秋堂已岑寂。载欣凉宇旷，复念佳辰掷。络纬惊岁功，顾我何成绩。青荧微月钩，幽晖洞阴魄。水镜涵玉轮，若见渊泉璧。参差帘牖重，次第笼虚白。树影满空床，萤光缀深壁。怅望牵牛星，复为经年隔。露网褭风珠，轻河泛遥碧。讵无深秋夜，感此乍流易。亦有迟暮年，壮年良自惜。循环切中肠，感念追往昔。接瞬无停阴，何言问陈积。馨香推蕙兰，坚贞谕松柏。生物固有涯，安能比金石。况兹百龄内，扰扰纷众役。日月东西驰，飞车无留迹。来者良未穷，去矣定奚适。委顺在物为，营营复何益。","dynasty":"唐代","title":"含风夕（此后拾遗时作）"}
{"author":"元稹","content":"尔是无心水，东流有恨无。我心无说处，也共尔何殊。","dynasty":"唐代","title":"嘉陵水"}
{"author":"元稹","content":"寥寥空山岑，冷冷风松林。流月垂鳞光，悬泉扬高音。希夷周先生，烧香调琴心。神力盈三千，谁能还黄金。","dynasty":"唐代","title":"周先生"}
{"author":"元稹","content":"胡笳夜奏塞声寒，是我乡音听渐难。料得小来辛苦学，又因知向峡中弹。别鹤凄清觉露寒，离声渐咽命雏难。怜君伴我涪州宿，犹有心情彻夜弹。","dynasty":"唐代","title":"黄草峡听柔之琴二首"}
{"author":"元稹","content":"春来饶梦慵朝起，不看千官拥御楼。却著闲行是忙事，数人同傍曲江头。","dynasty":"唐代","title":"永贞二年正月二日上御丹凤楼赦天下…不及盛观"}
{"author":"元稹","content":"闻道卢明府，闲行咏洛神。浪圆疑靥笑，波斗忆眉颦。蹀躞桥头马，空濛水上尘。草芽犹犯雪，冰岸欲消春。寓目终无限，通辞未有因。子蒙将此曲，吟似独眠人。","dynasty":"唐代","title":"卢十九子蒙吟卢七员外洛川怀古六韵，命余和"}
{"author":"元稹","content":"莫怪逢君泪每盈，仲由多感有深情。陆家幼女托良婿，阮氏诸房无外生。顾我自伤为弟拙，念渠能继事姑名。别时何处最肠断，日暮渭阳驱马行。","dynasty":"唐代","title":"赠咸阳少府萧郎"}
{"author":"元稹","content":"惨切风雨夕，沉吟离别情。燕辞前日社，蝉是每年声。暗泪深相感，危心亦自惊。不如元不识，俱作路人行。十五年前事，恓惶无限情。病僮更借出，羸马共驰声。射叶杨才破，闻弓雁已惊。小年辛苦学，求得苦辛行。徙倚檐宇下，思量去住情。暗萤穿竹见，斜雨隔窗声。就枕回转数，闻鸡撩乱惊。一家同草草，排比送君行。已怆朋交别，复怀儿女情。相兄亦相旧，同病又同声。白发年年剩，秋蓬处处惊。不堪身渐老，频送异乡行。塞上风雨思，城中兄弟情。北随鹓立位，南送雁来声。遇适尤兼恨，闻书喜复惊。唯应遥料得，知我伴君行。暮欲歌吹乐，暗冲泥水情。稻花秋雨气，江石夜滩声。犬吠穿篱出，鸥眠起水惊。愁君明月夜，独自入山行。七过褒城驿，回回各为情。八年身世梦，一种水风声。寻觅诗章在，思量岁月惊。更悲西塞别，终夜绕池行。褒县驿前境，曲江池上情。南堤衰柳意，西寺晚钟声。云水兴方远，风波心已惊。可怜皆老大，不得自由行。见说巴风俗，都无汉性情。猿声芦管调，羌笛竹鸡声。迎候人应少，平安火莫惊。每逢危栈处，须作贯鱼行。闻道阴平郡，翛然古戍情。桥兼麋鹿蹋，山应鼓鼙声。羌妇梳头紧，蕃牛护尾惊。怜君闲闷极，只傍白江行。","dynasty":"唐代","title":"遣行十首"}
{"author":"元稹","content":"八荒同日月，万古共山川。生死既由命，兴衰还付天。栖栖王粲赋，愤愤屈平篇。各自埋幽恨，江流终宛然。","dynasty":"唐代","title":"楚歌十首其十"}
{"author":"元稹","content":"侠客不怕死，怕在事不成。事成不肯藏姓名，我非窃贼谁夜行。白日堂堂杀袁盎，九衢草草人面青。此客此心师海鲸，海鲸露背横沧溟。海滨分作两处生，海鲸分海减海力。侠客有谋人不测，三尺铁蛇延二国。","dynasty":"唐代","title":"杂曲歌辞。侠客行"}
{"author":"元稹","content":"春来饶梦慵朝起，不看千官拥御楼。却著闲行是忙事，数人同傍曲江头。","dynasty":"唐代","title":"永贞二年正月二日上御丹凤楼赦天下…不及盛观"}
{"author":"元稹","content":"秋风方索漠，霜貌足暌携。今日骑骢马，街中醉蹋泥。","dynasty":"唐代","title":"醉行"}
{"author":"元稹","content":"海波无底珠沉海，采珠之人判死采。万人判死一得珠，斛量买婢人何在。年年采珠珠避人。今年采珠由海神。海神采珠珠尽死，死尽明珠空海水。珠为海物海属神，神今自采何况人。","dynasty":"唐代","title":"采珠行"}
{"author":"元稹","content":"总是玲珑竹，兼藏浅漫溪。沙平深见底，石乱不成泥。烟火遥村落，桑麻隔稻畦。此中如有问，甘被到头迷。","dynasty":"唐代","title":"缘路"}
{"author":"元稹","content":"谷雨春光晓，山川黛色青。叶间鸣戴胜，泽水长浮萍。暖屋生蚕蚁，喧风引麦葶。鸣鸠徒拂羽，信矣不堪听。","dynasty":"唐代","title":"咏廿四气诗谷雨春光晓"}
{"author":"元稹","content":"洞庭瀰漫接天回，一点君山似措杯。暝色已笼秋竹树，夕阳犹带旧楼台。湘南贾伴乘风信，夏口篙工厄溯洄。后侣逢滩方拽zB，前宗到浦已眠桅。俄惊四面云屏合，坐见千峰雪浪堆。罔象睢盱频逞怪，石尤翻动忽成灾。胜凌岂但河宫溢，坱轧浑忧地轴摧。疑是阴兵致昏黑，果闻灵鼓借喧豗.龙归窟穴深潭漩，蜃作波涛古岸颓。水客暗游烧野火，枫人夜长吼春雷。浸淫沙市儿童乱，汩没汀洲雁鹜哀。自叹生涯看转烛，更悲商旅哭沉财。樯乌斗折头仓掉，水狗斜倾尾缆开。在昔讵惭横海志，此时甘乏济川才。历阳旧事曾为鳖，鲧穴相传有化能。闭目唯愁满空电，冥心真类不然灰。那知否极休征至，渐觉宵分曙气催。怪族潜收湖黯湛，幽妖尽走日崔嵬。紫衣将校临船问，白马君侯傍柳来。唤上驿亭还酩酊，两行红袖拂樽罍。","dynasty":"唐代","title":"遭风二十韵"}
{"author":"元稹","content":"我马烦兮释我车，神之庙兮山之阿。予一拜而一祝，祝予心之无涯。涕汍澜而零落，神寂默而无哗。神兮神兮，奈神之寂默而不言何。复再拜而再祝，鼓吾腹兮歌吾歌。歌曰：今耶，古耶，有耶，无耶。福不自神耶，神不福人耶。巫尔惑耶，稔而诛耶。谒不得耶，终不可谒耶。返吾驾而遵吾道，庙之木兮山之花。","dynasty":"唐代","title":"庙之神"}
{"author":"元稹","content":"人生除泛海，便到洞庭波。驾浪沉西日，吞空接曙河。虞巡竟安在，轩乐讵曾过。唯有君山下，狂风万古多。","dynasty":"唐代","title":"洞庭湖"}
{"author":"元稹","content":"杨公三不惑，我惑两般全。逢酒判身病，拈花尽意怜。水生低岸没，梅蹙小珠连。千万红颜辈，须惊又一年。柳眼开浑尽，梅心动已阑。风光好时少，杯酒病中难。学问慵都废，声名老更判。唯馀看花伴，未免忆长安。失却游花伴，因风浪引将。柳堤遥认马，梅径误寻香。晚景行看谢，春心渐欲狂。园林都不到，何处枉风光。","dynasty":"唐代","title":"遣春三首"}
{"author":"元稹","content":"今日庐峰霞绕寺，昔时鸾殿凤回书。两封相去八年后，一种俱云五夜初。渐觉此生都是梦，不能将泪滴双鱼。","dynasty":"唐代","title":"酬乐天书后三韵"}
{"author":"元稹","content":"新昌北门外，与君从此分。街衢走车马，尘土不见君。君为分手归，我行行不息。我上秦岭南，君直枢星北。秦岭高崔嵬，商山好颜色。月照山馆花，裁诗寄相忆。天明作诗罢，草草随所如。凭人寄将去，三月无报书。荆州白日晚，城上鼓冬冬。行逢贺州牧，致书三四封。封题乐天字，未坼已沾裳。坼书八九读，泪落千万行。中有酬我诗，句句截我肠。仍云得诗夜，梦我魂凄凉。终言作书处，上直金銮东。诗书费一夕，万恨缄其中。中宵宫中出，复见宫月斜。书罢月亦落，晓灯随暗花。想君书罢时，南望劳所思。况我江上立，吟君怀我诗。怀我浩无极，江水秋正深。清见万丈底，照我平生心。感君求友什，因报壮士吟。持谢众人口，销尽犹是金。","dynasty":"唐代","title":"酬乐天书怀见寄"}
{"author":"元稹","content":"庭中栽得红荆树，十月花开不待春。直到孩提尽惊怪，一家同是北来人。","dynasty":"唐代","title":"红荆"}
{"author":"元稹","content":"残灯无焰影幢幢，此夕闻君谪九江。垂死病中惊坐起，暗风吹雨入寒窗。","dynasty":"唐代","tags":"友情，贬谪","title":"闻乐天授江州司马"}
{"author":"元稹","content":"严秦修此驿，兼涨驿前池。已种千竿竹，又栽千树梨。四年三月半，新笋晚花时。怅望东川去，等闲题作诗。","dynasty":"唐代","title":"褒城驿（军大夫严秦修）"}
{"author":"元稹","content":"洛阳昼夜无车马，漫挂红纱满树头。见说平时灯影里，玄宗潜伴太真游。","dynasty":"唐代","title":"灯影"}
{"author":"元稹","content":"昔附赤霄羽，葳蕤游紫垣。斗班香案上，奏语玉晨尊。戆直撩忌讳，科仪惩傲顽。自从真籍除，弃置勿复论。前时共游者，日夕黄金轩。请帝下巫觋，八荒求我魂。鸾凤屡鸣顾，燕雀尚篱藩。徒令霄汉外，往往尘念存。存念岂虚设，并投琼与璠.弹珠古所讶，此用何太敦。邹律寒气变，郑琴祥景奔。灵芝绕身出，左右光彩繁。碾玉无俗色，蕊珠非世言。重惭前日句，陋若莸并荪。腊月巴地雨，瘴江愁浪翻。因持骇鸡宝，一照浊水昏。","dynasty":"唐代","title":"酬东川李相公十六韵（次用本韵）"}
{"author":"元稹","content":"万里长鸣望蜀门，病身犹带旧疮痕。遥看云路心空在，久服盐车力渐烦。尚有高悬双镜眼，何由并驾两朱轓.唯应夜识深山道，忽遇君侯一报恩。","dynasty":"唐代","title":"贻蜀五首。病马诗寄上李尚书"}
{"author":"元稹","content":"伤禽我是笼中鹤，沉剑君为泉下龙。重纩犹存孤枕在，春衫无复旧裁缝。检得旧书三四纸，高低阔狭粗成行。自言并食寻高事，唯念山深驿路长。公无渡河音响绝，已隔前春复去秋。今日闲窗拂尘土，残弦犹迸钿箜篌。婢仆晒君馀服用，娇痴稚女绕床行。玉梳钿朵香胶解，尽日风吹玳瑁筝。伴客销愁长日饮，偶然乘兴便醺醺。怪来醒后傍人泣，醉里时时错问君。我随楚泽波中梗，君作咸阳泉下泥。百事无心值寒食，身将稚女帐前啼。童稚痴狂撩乱走，绣球花仗满堂前。病身一到繐帷下，还向临阶背日眠。小于潘岳头先白，学取庄周泪莫多。止竟悲君须自省，川流前后各风波。","dynasty":"唐代","title":"六年春遣怀八首"}
{"author":"元稹","content":"庭中栽得红荆树，十月花开不待春。直到孩提尽惊怪，一家同是北来人。","dynasty":"唐代","title":"红荆"}
{"author":"元稹","content":"急管清弄频，舞衣才揽结。含情独摇手，双袖参差列。騕褭柳牵丝，炫转风回雪。凝眄娇不移，往往度繁节。","dynasty":"唐代","title":"曹十九舞绿钿"}
{"author":"元稹","content":"潞府筋角劲，戴光因合成。因君怀胆气，赠我定交情。不拟闲穿叶，那能枉始生。唯调一只箭，飞入破聊城。","dynasty":"唐代","title":"戴光弓（韦评事见赠也）"}
{"author":"元稹","content":"将进酒，将进酒，酒中有毒鸩主父，言之主父伤主母。母为妾地父妾天，仰天俯地不忍言。佯为僵踣主父前，主父不知加妾鞭。旁人知妾为主说，主将泪洗鞭头血。推摧主母牵下堂，扶妾遣升堂上床。将进酒，酒中无毒令主寿，愿主回思归主母，遣妾如此事主父。妾为此事人偶知，自惭不密方自悲。主今颠倒安置妾，贪天僭地谁不为。","dynasty":"唐代","title":"乐府杂曲。鼓吹曲辞。将进酒"}
{"author":"元稹","content":"霜降三旬后，蓂馀一叶秋。玄阴迎落日，凉魄尽残钩。半夜灰移琯，明朝帝御裘。潘安过今夕，休咏赋中愁。","dynasty":"唐代","title":"赋得九月尽（秋字）"}
{"author":"元稹","content":"因依客路烟波上，迢递乡心夜梦中。","dynasty":"唐代","title":"旅舍感怀"}
{"author":"元稹","content":"官借江边宅，天生地势坳。欹危饶坏构，迢递接长郊。怪鵩频栖息，跳蛙颇混淆。总无篱缴绕，尤怕虎咆哮。停潦鱼招獭，空仓鼠敌猫。土虚烦穴蚁，柱朽畏藏蛟。蛇虺吞檐雀，豺狼逐野麃。犬惊狂浩浩，鸡乱响嘐嘐.濩落贫甘守，荒凉秽尽包。断帘飞熠耀，当户网蟏蛸。曲突翻成沼，行廊却代庖。桥横老颠枿，马病裛刍茭。一一床头点，连连砌下泡。辱泥疑在绛，避雨想经崤。相顾忧为鳖，谁能复系匏。誓心来利往，卜食过安爻。何计逃昏垫，移文报旧交。栋梁存伐木，苫盖愧分茅。金琯排黄荻，琅玕袅翠梢。花砖水面斗，鸳瓦玉声敲。方础荆山采，修掾郢匠铇。隐锥雷震蛰，破竹箭鸣骹.正寝初停午，频眠欲转胞。囷圆收薄禄，厨敝备嘉肴。各各人宁宇，双双燕贺巢。高门受车辙，华厩称蒲捎。尺寸皆随用，毫厘敢浪抛。篾馀笼白鹤，枝剩架青。制榻容筐篚，施关拒斗筲。栏干防汲井，密室待持胶。庭草佣工薙，园蔬稚子掊。本图闲种植，那要择肥硗。绿柚勤勤数，红榴个个抄。池清漉螃蟹，瓜蠹拾螌蟊。晒篆看沙鸟，磨刀绽海鲛。罗灰修药灶，筑垛阅弓弰。散诞都由习，童蒙剩懒教。最便陶静饮，还作解愁嘲。近浦闻归楫，遥城罢晓铙。王孙如有问，须为并挥鞘。","dynasty":"唐代","title":"江边四十韵（此后并江陵时作）"}
{"author":"元稹","content":"未面西川张校书，书来稠叠颇相於。我闻声价金应敌，众道风姿玉不如。远处从人须谨慎，少年为事要舒徐。劝君便是酬君爱，莫比寻常赠鲤鱼。","dynasty":"唐代","title":"贻蜀五首。张校书元夫"}
{"author":"元稹","content":"昔日戏言身后意，今朝都到眼前来。(身后意一作：身后事)衣裳已施行看尽，针线犹存未忍开。尚想旧情怜婢仆，也曾因梦送钱财。诚知此恨人人有，贫贱夫妻百事哀。","dynasty":"唐代","tags":"唐诗三百首，悼亡，追忆，思念","title":"遣悲怀三首·其二"}
{"author":"元稹","content":"吾闻昔日西凉州，人烟扑地桑柘稠。蒲萄酒熟恣行乐，红艳青旗朱粉楼。楼下当垆称卓女，楼头伴客名莫愁。乡人不识离别苦，更卒多为沉滞游。哥舒开府设高宴，八珍九酝当前头。前头百戏竞撩乱，丸剑跳踯霜雪浮。狮子摇光毛彩竖，胡腾醉舞筋骨柔。大宛来献赤汗马，赞普亦奉翠茸裘。一朝燕贼乱中国，河湟没尽空遗丘。开远门前万里堠，今来蹙到行原州。去京五百而近何其逼，天子县内半没为荒陬，西凉之道尔阻修。连城边将但高会，每听此曲能不羞。","dynasty":"唐代","title":"和李校书新题乐府十二首。西凉伎"}
{"author":"元稹","content":"昔在凤翔日，十岁即相识。未有好文章，逢人赏颜色。可怜何郎面，二十才冠饰。短发予近梳，罗衫紫蝉翼。伯舅各骄纵，仁兄未摧抑。事业若杯盘，诗书甚徽纆.西州戎马地，贤豪事雄特。百万时可赢，十千良易借。寒食桐阴下，春风柳林侧。藉草送远游，列筵酬博塞。萎蕤云幕翠，灿烂红茵赩.脍缕轻似丝，香醅腻如职。将军频下城，佳人尽倾国。媚语娇不闻，纤腰软无力。歌辞妙宛转，舞态能剜刻。筝弦玉指调，粉汗红绡拭。予时最年少，专务酒中职。未能解生狞，偏矜任狂直。曲庇桃根盏，横讲捎云式。乱布斗分朋，惟新间谗慝。耻作最先吐，羞言未朝食。醉眼渐纷纷，酒声频cH々。扣节参差乱，飞觥往来织。强起相维持，翻成两匍匐。边霜飒然降，战马鸣不息。但喜秋光丽，谁忧塞云黑。常随猎骑走，多在豪家匿。夜饮天既明，朝歌日还昃。荒狂岁云久，名利心潜逼。时辈多得途，亲朋屡相敕。闲因适农野，忽复爱稼穑。平生中圣人，翻然腐肠贼。亦从酒仙去，便被书魔惑。脱迹壮士场，甘心竖儒域。矜持翠筠管，敲断黄金勒。屡益兰膏灯，犹研兔枝墨。崎岖来掉荡，矫枉事沉默。隐笑甚艰难，敛容还屴崱。与君始分散，勉我劳修饰。岐路各营营，别离长恻恻。行看二十载，万事纷何极。相值或须臾，安能洞胸臆。昨来陕郊会，悲欢两难克。问我新相知，但报长相忆。岂无新知者，不及小相得。亦有生岁游，同年不同德。为别讵几时，伊予坠沟洫。大江鼓风浪，远道参荆棘。往事返无期，前途浩难测。一旦得自由，相求北山北。","dynasty":"唐代","title":"寄吴士矩端公五十韵（此后并江陵士曹时作）"}
{"author":"元稹","content":"鹭鸶鹭鸶何遽飞，鸦惊雀噪难久依。清江见底草堂在，一点白光终不归。","dynasty":"唐代","title":"和裴校书鹭鸶飞"}
{"author":"元稹","content":"皓腕卷红袖，锦韝臂苍鹗。故人断弦心，稚齿从禽乐。当年惜贵游，遗形寄丹雘。骨象或依稀，铅华已寥落。似对古人民，无复昔城郭。子亦观病身，色空俱寂寞。","dynasty":"唐代","title":"杨子华画三首其二"}
{"author":"元稹","content":"苍溪县下嘉陵水，入峡穿江到海流。凭仗鲤鱼将远信，雁回时节到扬州。","dynasty":"唐代","title":"苍溪县寄扬州兄弟"}
{"author":"元稹","content":"自古谁不死，不复记其名。今年京城内，死者老少并。独孤才四十，仕宦方荣荣。李三三十九，登朝有清声。赵昌八十馀，三拥大将旌。为生信异异，之死同冥冥。其家哭泣爱，一一无异情。其类嗟叹惜，各各无重轻。万龄龟菌等，一死天地平。以此方我病，我病何足惊。借如今日死，亦足了一生。借使到百年，不知何所成。况我早师佛，屋宅此身形。舍彼复就此，去留何所萦。前身为过迹，来世即前程。但念行不息，岂忧无路行。蜕骨龙不死，蜕皮蝉自鸣。胡为神蜕体，此道人不明。持谢爱朋友，寄之仁弟兄。吟此可达观，世言何足听。","dynasty":"唐代","title":"遣病（自此通州后作）"}
{"author":"元稹","content":"三日春风已有情，拂人头面稍怜轻。殷勤为报长安柳，莫惜枝条动软声。","dynasty":"唐代","title":"第三岁日咏春风，凭杨员外寄长安柳"}
{"author":"元稹","content":"秋风方索漠，霜貌足暌携。今日骑骢马，街中醉蹋泥。","dynasty":"唐代","title":"醉行"}
{"author":"元稹","content":"闻君西省重徘徊，秘阁书房次第开。壁记欲题三漏合，吏人惊问十年来。经排蠹简怜初校，芸长陈根识旧栽。司马见诗心最苦，满身蚊蚋哭烟埃。","dynasty":"唐代","title":"和乐天过秘阁书省旧厅"}
{"author":"元稹","content":"古寺春馀日半斜，竹风萧爽胜人家。花时不到有花院，意在寻僧不在花。","dynasty":"唐代","title":"古寺"}
{"author":"元稹","content":"司马子微坛上头，与君深结白云俦。尚平村落拟连买，王屋山泉为别游。各待陆浑求一尉，共资三径便同休。那知今日蜀门路，带月夜行缘问囚。","dynasty":"唐代","title":"使东川。惭问囚"}
{"author":"元稹","content":"仙驾初从蓬海来，相逢又说向天台。一言亲授希微诀，三夕同倾沆瀣杯。此日临风飘羽卫，他年嘉约指盐梅。花前挥手迢遥去，目断霓旌不可陪。","dynasty":"唐代","title":"赠毛仙翁"}
{"author":"元稹","content":"茶，香叶，嫩芽。慕诗客，爱僧家。碾雕白玉，罗织红纱。铫煎黄蕊色，椀转曲尘花。夜后邀陪明月，晨前命对朝霞。洗尽古今人不倦，将知醉后岂堪誇。","dynasty":"唐代","title":""}
{"author":"元稹","content":"因依客路烟波上，迢递乡心夜梦中。","dynasty":"唐代","title":"旅舍感怀"}
{"author":"元稹","content":"山水万重书断绝，念君怜我梦相闻。我今因病魂颠倒，唯梦闲人不梦君。","dynasty":"唐代","tags":"友情","title":"酬乐天频梦微之"}
{"author":"元稹","content":"望远音书绝，临川意绪长。殷勤眼前水，千里到河阳。","dynasty":"唐代","title":"夏阳亭临望，寄河阳侍御尧"}
{"author":"元稹","content":"近日金銮直，亲于汉珥貂。内人传帝命，丞相让吾僚。浙郡悬旌远，长安谕日遥。因君蕊珠赠，还一梦烟霄。","dynasty":"唐代","title":"酬李浙西先因从事见寄之作"}
{"author":"元稹","content":"今日樽前败饮名，三杯未尽不能倾。怪来花下长先醉，半是春风荡酒情。","dynasty":"唐代","title":"先醉"}
{"author":"元稹","content":"张璪画古松，往往得神骨。翠帚扫春风，枯龙戛寒月。流传画师辈，奇态尽埋没。纤枝无萧洒，顽干空突兀。乃悟埃尘心，难状烟霄质。我去淅阳山，深山看真物。","dynasty":"唐代","title":"画松"}
{"author":"元稹","content":"深红山木艳丹云，路远无由摘寄君。恰似牡丹如许大，浅深看取石榴裙。","dynasty":"唐代","title":"奉使往蜀路傍见山花吟寄乐天其一"}
{"author":"元稹","content":"吾友有宝剑，密之如密友。我实胶漆交，中堂共杯酒。酒酣肝胆露，恨不眼前剖。高唱荆卿歌，乱击相如缶。更击复更唱，更酌亦更寿。白虹坐上飞，青蛇匣中吼。我闻音响异，疑是干将偶。为君再拜言，神物可见不。君言我所重，我自为君取。迎箧已焚香，近鞘先泽手。徐抽寸寸刃，渐屈弯弯肘。杀杀霜在锋，团团月临纽。逡巡潜虬跃，郁律惊左右。霆电满室光，蛟龙绕身走。我为捧之泣，此剑别来久。铸时近山破，藏在松桂朽。幽匣狱底埋，神人水心守。本是稽泥淬，果非雷焕有。我欲评剑功，愿君良听受。剑可剸犀兕，剑可切琼玖。剑决天外云，剑冲日中斗。剑隳妖蛇腹，剑拂佞臣首。太古初断鳌，武王亲击纣。燕丹卷地图，陈平绾花绶。曾被桂树枝，寒光射林薮。曾经铸农器，利用翦稂莠。神物终变化，复为龙牝牡。晋末武库烧，脱然排户牖。为欲扫群胡，散作弥天帚。自兹失所往，豪英共为诟。今复谁人铸，挺然千载后。既非古风胡，无乃近鸦九。自我与君游，平生益自负。况擎宝剑出，重以雄心扣。此剑何太奇，此心何太厚。劝君慎所用，所用无或苟。潜将辟魑魅，勿但防妾妇。留斩泓下蛟，莫试街中狗。君今困泥滓，我亦坌尘垢。俗耳惊大言，逢人少开口。","dynasty":"唐代","title":"说剑"}
{"author":"元稹","content":"闻君新酒熟，况值菊花秋。莫怪平生志，图销尽日愁。","dynasty":"唐代","title":"饮新酒"}
{"author":"元稹","content":"将进酒，将进酒，酒中有毒鸩主父，言之主父伤主母。母为妾地父妾天，仰天俯地不忍言。佯为僵踣主父前，主父不知加妾鞭。旁人知妾为主说，主将泪洗鞭头血。推摧主母牵下堂，扶妾遣升堂上床。将进酒，酒中无毒令主寿，愿主回思归主母，遣妾如此事主父。妾为此事人偶知，自惭不密方自悲。主今颠倒安置妾，贪天僭地谁不为。","dynasty":"唐代","title":"乐府杂曲。鼓吹曲辞。将进酒"}
{"author":"元稹","content":"锦江滑腻蛾眉秀，幻出文君与薛涛。言语巧偷鹦鹉舌，文章分得凤凰毛。纷纷辞客多停笔，个个公卿欲梦刀。别后相思隔烟水，菖蒲花发五云高。","dynasty":"唐代","tags":"写人，才女","title":"寄赠薛涛"}
{"author":"元稹","content":"满眼伤心冬景和，一山红树寺边多。仲宣无限思乡泪，漳水东流碧玉波。","dynasty":"唐代","title":"远望"}
{"author":"元稹","content":"红染桃花雪压梨，玲珑鸡子斗赢时。今年不是明寒食，暗地秋千别有期。","dynasty":"唐代","title":"寒食夜"}
{"author":"元稹","content":"忆昔岁除夜，见君花烛前。今宵祝文上，重叠叙新年。闲处低声哭，空堂背月眠。伤心小儿女，撩乱火堆边。","dynasty":"唐代","title":"除夜"}
{"author":"元稹","content":"织妇何太忙，蚕经三卧行欲老。蚕神女圣早成丝，今年丝税抽征早。早征非是官人恶，去岁官家事戎索。征人战苦束刀疮，主将勋高换罗幕。缫丝织帛犹努力，变缉撩机苦难织。东家头白双女儿，为解挑纹嫁不得。檐前袅袅游丝上，上有蜘蛛巧来往。羡他虫豸解缘天，能向虚空织罗网。","dynasty":"唐代","tags":"乐府，妇女，抒怀","title":"织妇词"}
{"author":"元稹","content":"顺俗唯团转，居中莫动摇。爱君心不恻，犹讶火长烧。","dynasty":"唐代","title":"香球"}
{"author":"元稹","content":"微月透帘栊，萤光度碧空。遥天初缥缈，低树渐葱茏。龙吹过庭竹，鸾歌拂井桐。罗绡垂薄雾，环佩响轻风。绛节随金母，云心捧玉童。更深人悄悄，晨会雨濛濛。珠莹光文履，花明隐绣栊。宝钗行彩凤，罗帔掩丹虹。言自瑶华浦，将朝碧帝宫。因游李城北，偶向宋家东。戏调初微拒，柔情已暗通。低鬟蝉影动，回步玉尘蒙。转面流花雪，登床抱绮丛。鸳鸯交颈舞，翡翠合欢笼。眉黛羞频聚，朱唇暖更融。气清兰蕊馥，肤润玉肌丰。无力慵移腕，多娇爱敛躬。汗光珠点点，发乱绿松松。方喜千年会，俄闻五夜穷。留连时有限，缱绻意难终。慢脸含愁态，芳词誓素衷。赠环明运合，留结表心同。啼粉流清镜，残灯绕暗虫。华光犹冉冉，旭日渐曈曈。警乘还归洛，吹箫亦上嵩。衣香犹染麝，枕腻尚残红。幂幂临塘草，飘飘思渚蓬。素琴鸣怨鹤，清汉望归鸿。海阔诚难度，天高不易冲。行云无处所，萧史在楼中。","dynasty":"唐代","title":"会真诗三十韵"}
{"author":"元稹","content":"何满能歌能宛转，天宝年中世称罕。婴刑系在囹圄间，水调哀音歌愤懑。梨园弟子奏玄宗，一唱承恩羁网缓。便将何满为曲名，御谱亲题乐府纂。鱼家入内本领绝，叶氏有年声气短。自外徒烦记得词，点拍才成已夸诞。我来湖外拜君侯，正值灰飞仲春琯.广宴江亭为我开，红妆逼坐花枝暖。此时有态蹋华筵，未吐芳词貌夷坦。翠蛾转盼摇雀钗，碧袖歌垂翻鹤卵。定面凝眸一声发，云停尘下何劳算。迢迢击磬远玲玲，一一贯珠匀款款。犯羽含商移调态，留情度意抛弦管。湘妃宝瑟水上来，秦女玉箫空外满。缠绵叠破最殷勤，整顿衣裳颇闲散。冰含远溜咽还通，莺泥晚花啼渐懒。敛黛吞声若自冤，郑袖见捐西子浣。阴山鸣雁晓断行，巫峡哀猿夜呼伴。古者诸侯飨外宾，鹿鸣三奏陈圭瓒。何如有态一曲终，牙筹记令红螺碗。","dynasty":"唐代","title":"何满子歌（张湖南座为唐有态作）"}
{"author":"元稹","content":"不识吴生面，久知吴生道。迹虽染世名，心本奉天老。雌一守命门，回九填血脑。委气荣卫和，咽津颜色好。传闻共甲子，衰隤尽枯槁。独有冰雪容，纤华夺鲜缟。问人何能尔，吴实旷怀抱。弁冕徒挂身，身外非所宝。伊予固童昧，希真亦云早。石坛玉晨尊，昼夜长自扫。密印视丹田，游神梦三岛。万过黄庭经，一食青精稻。冥搜方朔桃，结念安期枣。绿发幸未改，丹诚自能保。行当摆尘缨，吴门事探讨。君为先此词，终期搴瑶草。","dynasty":"唐代","title":"和乐天赠吴丹"}
{"author":"元稹","content":"酒户年年减，山行渐渐难。欲终心懒慢，转恐兴阑散。镜水波犹冷，稽峰雪尚残。不能辜物色，乍可怯春寒。远目伤千里，新年思万端。无人知此意，闲凭小栏干。","dynasty":"唐代","title":"春游"}
{"author":"元稹","content":"牛吒吒，田确确。旱块敲牛蹄趵趵，种得官仓珠颗谷。六十年来兵蔟蔟，月月食粮车辘辘。一日官军收海服，驱牛驾车食牛肉。归来攸得牛两角，重铸锄犁作斤劚。姑舂妇担去输官，输官不足归卖屋，愿官早胜雠早覆。农死有儿牛有犊，誓不遣官军粮不足。","dynasty":"唐代","title":"田家词（一作田家行）"}
{"author":"元稹","content":"海波无底珠沈海，采珠之人判死采。万人判死一得珠，斛量买婢人何在。年年采珠珠避人，今年采珠由海神。海神采珠珠尽死，死尽明珠空海水。珠为海物海属神，神今自采何况人。","dynasty":"唐代","title":"乐府古题序"}
{"author":"元稹","content":"昔年桃李月，颜色共花宜。回脸莲初破，低蛾柳并垂。望山多倚树，弄水爱临池。远被登楼识，潜因倒影窥。隔林徒想像，上砌转逶迤。谩掷庭中果，虚攀墙外枝。强持文玉佩，求结麝香缡。阿母怜金重，亲兄要马骑。把将娇小女，嫁与冶游儿。自隐勤勤索，相要事事随。每常同坐卧，不省暂参差。才学羞兼妒，何言宠便移。青春来易皎，白日誓先亏。僻性嗔来见，邪行醉后知。别床铺枕席，当面指瑕疵。妾貌应犹在，君情遽若斯。的成终世恨，焉用此宵为。鸾镜灯前扑，鸳衾手下隳。参商半夜起，琴瑟一声离。努力新丛艳，狂风次第吹。","dynasty":"唐代","title":"代九九"}
{"author":"元稹","content":"赵璧五弦弹徵调，徵声巉绝何清峭。辞雄皓鹤警露啼，失子哀猿绕林啸。风入春松正凌乱，莺含晓舌怜娇妙。呜呜暗溜咽冰泉，杀杀霜刀涩寒鞘。促节频催渐繁拨，珠幢斗绝金铃掉。千靫鸣镝发胡弓，万片清球击虞庙。众乐虽同第一部，德宗皇帝常偏召。旬休节假暂归来，一声狂杀长安少。主第侯家最难见，挼歌按曲皆承诏。水精帘外教贵嫔，玳瑁筵心伴中要。臣有五贤非此弦，或在拘囚或屠钓。一贤得进胜累百，两贤得进同周召。三贤事汉灭暴强，四贤镇岳宁边徼。五贤并用调五常，五常既叙三光耀。赵璧五弦非此贤，九九何劳设庭燎。","dynasty":"唐代","title":"和李校书新题乐府十二首。五弦弹"}
{"author":"元稹","content":"共作洛阳千里伴，老刘因疾驻行轩。今朝独自山前立，雪满三峰倚寺门。","dynasty":"唐代","title":"与太白同之东洛至栎阳太白染疾驻行…雪后望山"}
{"author":"元稹","content":"顿愈头风疾，因吟口号诗。文章纷似绣，珠玉布如棋。健羡觥飞酒，苍黄日映篱。命童寒色倦，抚稚晚啼饥。潦倒惭相识，平生颇自奇。明公将有问，林下是灵龟。","dynasty":"唐代","title":"酬李六醉后见寄口号"}
{"author":"元稹","content":"人生除泛海，便到洞庭波。驾浪沉西日，吞空接曙河。虞巡竟安在，轩乐讵曾过。唯有君山下，狂风万古多。","dynasty":"唐代","title":"洞庭湖"}
{"author":"元稹","content":"曾经沧海难为水，除却巫山不是云。取次花丛懒回顾，半缘修道半缘君。","dynasty":"唐代","tags":"爱情，哲理，悼亡，早教古诗100首","title":"离思五首·其四"}
{"author":"元稹","content":"炎凉正回互，金火郁相乘。云雷时交构，川泽方蒸腾。清风一朝胜，白露忽已凝。草木凡气尽，始见天地澄。况此秋堂夕，幽怀旷无朋。萧条帘外雨，倏闪案前灯。书卷满床席，蟏蛸悬复升。啼儿屡哑咽，倦僮时寝兴。泛览昏夜目，咏谣畅烦膺。况吟获麟章，欲罢久不能。尧舜事已远，丘道安可胜。蜉蝣不信鹤，蜩鷃肯窥鹏。当年且不偶，没世何必称。胡为揭闻见，褒贬贻爱憎。焉用汩其泥，岂在清如冰。非白又非黑，谁能点青蝇。处世苟无闷，佯狂道非弘。无言被人觉，予亦笑孙登。","dynasty":"唐代","title":"秋堂夕"}
{"author":"元稹","content":"苍溪县下嘉陵水，入峡穿江到海流。凭仗鲤鱼将远信，雁回时节到扬州。","dynasty":"唐代","title":"苍溪县寄扬州兄弟"}
{"author":"元稹","content":"茶，香叶，嫩芽。慕诗客，爱僧家。碾雕白玉，罗织红纱。铫煎黄蕊色，椀转曲尘花。夜后邀陪明月，晨前命对朝霞。洗尽古今人不倦，将知醉后岂堪誇。","dynasty":"唐代","title":""}
{"author":"元稹","content":"杨公三不惑，我惑两般全。逢酒判身病，拈花尽意怜。水生低岸没，梅蹙小珠连。千万红颜辈，须惊又一年。柳眼开浑尽，梅心动已阑。风光好时少，杯酒病中难。学问慵都废，声名老更判。唯馀看花伴，未免忆长安。失却游花伴，因风浪引将。柳堤遥认马，梅径误寻香。晚景行看谢，春心渐欲狂。园林都不到，何处枉风光。","dynasty":"唐代","title":"遣春三首"}
{"author":"元稹","content":"夜长酒阑灯花长，灯花落地复落床。似我别泪三四行，滴君满坐之衣裳。与君别后泪痕在，年年著衣心莫改。","dynasty":"唐代","title":"夜别筵"}
{"author":"元稹","content":"古社基址在，人散社不神。惟有空心树，妖狐藏魅人。狐惑意颠倒，臊腥不复闻。丘坟变城郭，花草仍荆榛。良田千万顷，占作天荒田。主人议芟斫，怪见不敢前。那言空山烧，夜随风马奔。飞声鼓鼙震，高焰旗帜翻。逡巡荆棘尽，狐兔无子孙。狐死魅人灭，烟消坛墠存。绕坛旧田地，给授有等伦。农收村落盛，社树新团圆。社公千万岁，永保村中民。","dynasty":"唐代","title":"古社"}
{"author":"元稹","content":"寒夜灯前赖酒壶，与君相对兴犹孤。忠州刺史应闲卧，江水猿声睡得无。","dynasty":"唐代","title":"与李十一夜饮"}
{"author":"元稹","content":"共作洛阳千里伴，老刘因疾驻行轩。今朝独自山前立，雪满三峰倚寺门。","dynasty":"唐代","title":"与太白同之东洛至栎阳太白染疾驻行…雪后望山"}
{"author":"元稹","content":"君弹乌夜啼，我传乐府解古题。良人在狱妻在闺，官家欲赦乌报妻。乌前再拜泪如雨，乌作哀声妻暗语。后人写出乌啼引，吴调哀弦声楚楚。四五年前作拾遗，谏书不密丞相知。谪官诏下吏驱遣，身作囚拘妻在远。归来相见泪如珠，唯说闲宵长拜乌。君来到舍是乌力，妆点乌盘邀女巫。今君为我千万弹，乌啼啄啄泪澜澜。感君此曲有深意，昨日乌啼桐叶坠。当时为我赛乌人，死葬咸阳原上地。","dynasty":"唐代","title":"听庾及之弹乌夜啼引"}
{"author":"元稹","content":"七月调神麹，三春酿绿醽。雕镌荆玉盏，烘透内丘瓶。试滴盘心露，疑添案上萤。满尊凝止水，祝地落繁星。翻陋琼浆浊，唯闻石髓馨。冰壶通角簟，金镜彻云屏。雪映烟光薄，霜涵霁色泠。蚌珠悬皎皛，桂魄倒瀴溟。昼洒蝉将饮，宵挥鹤误聆。琉璃惊太白，钟乳讶微青。讵敢辞濡首，并怜可鉴形。行当遣俗累，便得造禅扃。何惮说千日，甘从过百龄。但令长泛蚁，无复恨漂萍。胆壮还增气，机忘反自冥。瓮眠思毕卓，糟籍忆刘伶。仿佛中圣日，希夷夹大庭。眼前须底物，座右任他铭。刮骨都无痛，如泥未拟停。残觞犹漠漠，华烛已荧荧。真性临时见，狂歌半睡听。喧阗争意气，调笑学娉婷。酩酊焉知极，羁离忽暂宁。鸡声催欲曙，蟾影照初醒。咽绝鹃啼竹，萧撩雁去汀。遥城传漏箭，乡寺响风铃。楚泽一为梗，尧阶屡变蓂.醉荒非独此，愁梦几曾经。每耻穷途哭，今那客泪零。感君澄醴酒，不遣渭和泾。","dynasty":"唐代","title":"饮致用神麹酒三十韵"}
{"author":"元稹","content":"何满能歌能宛转，天宝年中世称罕。婴刑系在囹圄间，水调哀音歌愤懑。梨园弟子奏玄宗，一唱承恩羁网缓。便将何满为曲名，御谱亲题乐府纂。鱼家入内本领绝，叶氏有年声气短。自外徒烦记得词，点拍才成已夸诞。我来湖外拜君侯，正值灰飞仲春琯.广宴江亭为我开，红妆逼坐花枝暖。此时有态蹋华筵，未吐芳词貌夷坦。翠蛾转盼摇雀钗，碧袖歌垂翻鹤卵。定面凝眸一声发，云停尘下何劳算。迢迢击磬远玲玲，一一贯珠匀款款。犯羽含商移调态，留情度意抛弦管。湘妃宝瑟水上来，秦女玉箫空外满。缠绵叠破最殷勤，整顿衣裳颇闲散。冰含远溜咽还通，莺泥晚花啼渐懒。敛黛吞声若自冤，郑袖见捐西子浣。阴山鸣雁晓断行，巫峡哀猿夜呼伴。古者诸侯飨外宾，鹿鸣三奏陈圭瓒。何如有态一曲终，牙筹记令红螺碗。","dynasty":"唐代","title":"何满子歌（张湖南座为唐有态作）"}
{"author":"元稹","content":"胡笳夜奏塞声寒，是我乡音听渐难。料得小来辛苦学，又因知向峡中弹。别鹤凄清觉露寒，离声渐咽命雏难。怜君伴我涪州宿，犹有心情彻夜弹。","dynasty":"唐代","title":"黄草峡听柔之琴二首"}
{"author":"元稹","content":"莫愁已去无穷事，漫苦如今有限身。二百年来城里宅，一家知换几多人。","dynasty":"唐代","title":"和乐天高相宅"}
{"author":"元稹","content":"紫河变炼红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴，乐天寄通中散、碧腴垂云膏…因有酬答"}
{"author":"元稹","content":"山水万重书断绝，念君怜我梦相闻。我今因病魂颠倒，唯梦闲人不梦君。","dynasty":"唐代","tags":"友情","title":"酬乐天频梦微之"}
{"author":"元稹","content":"吾闻昔日西凉州，人烟扑地桑柘稠。蒲萄酒熟恣行乐，红艳青旗朱粉楼。楼下当垆称卓女，楼头伴客名莫愁。乡人不识离别苦，更卒多为沉滞游。哥舒开府设高宴，八珍九酝当前头。前头百戏竞撩乱，丸剑跳踯霜雪浮。狮子摇光毛彩竖，胡腾醉舞筋骨柔。大宛来献赤汗马，赞普亦奉翠茸裘。一朝燕贼乱中国，河湟没尽空遗丘。开远门前万里堠，今来蹙到行原州。去京五百而近何其逼，天子县内半没为荒陬，西凉之道尔阻修。连城边将但高会，每听此曲能不羞。","dynasty":"唐代","title":"和李校书新题乐府十二首。西凉伎"}
{"author":"元稹","content":"簇蕊风频坏，裁红雨更新。眼看吹落地，便别一年春。","dynasty":"唐代","title":"牡丹二首其一"}
{"author":"元稹","content":"敝宅艳山卉，别来长叹息。吟君晚丛咏，似见摧颓色。欲识别后容，勤过晚丛侧。","dynasty":"唐代","title":"和乐天秋题牡丹丛"}
{"author":"元稹","content":"苍龙阙下陪骢马，紫阁峰头见白云。满眼流光随日度，今朝花落更纷纷。","dynasty":"唐代","title":"与吴侍御春游"}
{"author":"元稹","content":"何处生春早，春生云色中。笼葱闲著水，晻淡欲随风。度晓分霞态，馀光庇雪融。晚来低漠漠，浑欲泥幽丛。何处生春早，春生漫雪中。浑无到地片，唯逐入楼风。屋上些些薄，池心旋旋融。自悲销散尽，谁假入兰丛。何处生春早，春生霁色中。远林横返照，高树亚东风。水冻霜威庇，泥新地气融。渐知残雪薄，杪近最怜丛。何处生春早，春生曙火中。星围分暗陌，烟气满晴风。宫树栖鸦乱，城楼带雪融。竞排阊阖侧，珂伞自相丛。何处生春早，春生晓禁中。殿阶龙旆日，漏阁宝筝风。药树香烟重，天颜瑞气融。柳梅浑未觉，青紫已丛丛。何处生春早，春生江路中。雨移临浦市，晴候过湖风。芦笋锥犹短，凌澌玉渐融。数宗船载足，商妇两眉丛。何处生春早，春生野墅中。病翁闲向日，征妇懒成风。斫筤天虽暖，穿区冻未融。鞭牛县门外，争土盖蚕丛。何处生春早，春生冰岸中。尚怜扶腊雪，渐觉受东风。织女云桥断，波神玉貌融。便成呜咽去，流恨与莲丛。何处生春早，春生柳眼中。芽新才绽日，茸短未含风。绿误眉心重，黄惊蜡泪融。碧条殊未合，愁绪已先丛。何处生春早，春生梅援中。蕊排难犯雪，香乞拟来风。陇迥羌声怨，江遥客思融。年年最相恼，缘未有诸丛。何处生春早，春生鸟思中。鹊巢移旧岁，鸢羽旋高风。鸿雁惊沙暖，鸳鸯爱水融。最怜双翡翠，飞入小梅丛。何处生春早，春生池榭中。镂琼冰陷日，文縠水回风。柳爱和身动，梅愁合树融。草芽犹未出，挑得小萱丛。何处生春早，春生稚戏中。乱骑残爆竹，争唾小旋风。骂雨愁妨走，呵冰喜旋融。女儿针线尽，偷学五辛丛。何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。何处生春早，春生半睡中。见灯如见雾，闻雨似闻风。开眼犹残梦，抬身便恐融。却成双翅蝶，还绕庳花丛。何处生春早，春生晓镜中。手寒匀面粉，鬟动倚帘风。宿雾梅心滴，朝光幕上融。思牵梳洗懒，空拔绿丝丛。何处生春早，春生绮户中。玉栊穿细日，罗幔张轻风。柳软腰支嫩，梅香密气融。独眠傍妒物，偷铲合欢丛。何处生春早，春生老病中。土膏蒸足肿，天暖痒头风。似觉肌肤展，潜知血气融。又添新一岁，衰白转成丛。何处生春早，春生客思中。旅魂惊北雁，乡信是东风。纵有心灰动，无由鬓雪融。未知开眼日，空绕未开丛。何处生春早，春生濛雨中。裛尘微有气，拂面细如风。柳误啼珠密，梅惊粉汗融。满空愁淡淡，应豫忆芳丛。","dynasty":"唐代","title":"生春二十首（丁酉岁。凡二十章）"}
{"author":"元稹","content":"腊尽残销春又归，逢新别故欲沾衣。自惊身上添年纪，休系心中小是非。富贵祝来何所遂，聪明鞭得转无机。羞看稚子先拈酒，怅望平生旧采薇。去日渐加馀日少，贺人虽闹故人稀。椒花丽句闲重检，艾发衰容惜寸辉。苦思正旦酬白雪，闲观风色动青旂。千官仗下炉烟里，东海西头意独违。","dynasty":"唐代","title":"酬复言长庆四年元日郡斋感怀见寄"}
{"author":"元稹","content":"秋风方索漠，霜貌足暌携。今日骑骢马，街中醉蹋泥。","dynasty":"唐代","title":"醉行"}
{"author":"元稹","content":"蜘蛛天下足，巴蜀就中多。缝隙容长踦，虚空织横罗。萦缠伤竹柏，吞噬及虫蛾。为送佳人喜，珠栊无奈何。网密将求食，丝斜误著人。因依方纪绪，挂罥遂容身。截道蝉冠碍，漫天玉露频。儿童怜小巧，渐欲及车轮。稚子怜圆网，佳人祝喜丝。那知缘暗隙，忽被啮柔肌。毒腠攻犹易，焚心疗恐迟。看看长祆绪，和扁欲涟洏。","dynasty":"唐代","title":"虫豸诗。蜘蛛（三首）"}
{"author":"元稹","content":"夜长酒阑灯花长，灯花落地复落床。似我别泪三四行，滴君满坐之衣裳。与君别后泪痕在，年年著衣心莫改。","dynasty":"唐代","title":"夜别筵"}
{"author":"元稹","content":"腊酒自盈樽，金炉兽炭温。大寒宜近火，无事莫开门。冬与春交替，星周月讵存？明朝换新律，梅柳待阳春。","dynasty":"唐代","title":"咏廿四气诗大寒十二月中"}
{"author":"元稹","content":"莫怪逢君泪每盈，仲由多感有深情。陆家幼女托良婿，阮氏诸房无外生。顾我自伤为弟拙，念渠能继事姑名。别时何处最肠断，日暮渭阳驱马行。","dynasty":"唐代","title":"赠咸阳少府萧郎"}
{"author":"元稹","content":"冰置白玉壶，始见清皎洁。珠穿殷红缕，始见明洞彻。镆铘无人淬，两刃幽壤铁。秦镜无人拭，一片埋雾月。骥局环堵中，骨附筋入节。虬蟠尺泽内，鱼贯蛙同穴。艅艎无巨海，浮浮矜瀎潏。栋梁无广厦，颠倒卧霜雪。大鹏无长空，举翮受羁绁。豫樟无厚地，危柢真卼臲。圭璧无卞和，甘与顽石列。舜禹无陶尧，名随腐草灭。神功伏神物，神物神乃别。神人不世出，所以神功绝。神物岂徒然，用之乃施设。禹功九州理，舜德天下悦。璧充传国玺，圭用祈太折。千寻豫樟干，九万大鹏歇。栋梁庇生民，艅艎济来哲。虬腾旱天雨，骥骋流电掣。镜悬奸胆露，剑拂妖蛇裂。珠生照乘光，冰莹环坐热。此物比在泥，斯言为谁发。于今尽凡耳，不为君不说。","dynasty":"唐代","title":"谕宝二首其二"}
{"author":"元稹","content":"将进酒，将进酒，酒中有毒鸩主父，言之主父伤主母。母为妾地父妾天，仰天俯地不忍言。佯为僵踣主父前，主父不知加妾鞭。旁人知妾为主说，主将泪洗鞭头血。推摧主母牵下堂，扶妾遣升堂上床。将进酒，酒中无毒令主寿，愿主回思归主母，遣妾如此事主父。妾为此事人偶知，自惭不密方自悲。主今颠倒安置妾，贪天僭地谁不为。","dynasty":"唐代","title":"乐府杂曲。鼓吹曲辞。将进酒"}
{"author":"元稹","content":"花间祖席离人醉，水上归帆落日行。","dynasty":"唐代","title":"送刘秀才归江陵"}
{"author":"元稹","content":"新篁才解箨，寒色已青葱。冉冉偏凝粉，萧萧渐引风。扶疏多透日，寥落未成丛。惟有团团节，坚贞大小同。","dynasty":"唐代","title":"新竹"}
{"author":"元稹","content":"看著墙西日又沉，步廊回合戟门深。栖乌满树声声绝，小玉上床铺夜衾。","dynasty":"唐代","title":"暮秋"}
{"author":"元稹","content":"崔徽本不是娼家，教歌按舞娼家长。使君知有不自由，坐在头时立在掌。有客有客名丘夏，善写仪容得恣把。为徽持此谢敬中，以死报郎为□□。","dynasty":"唐代","title":"崔徽歌"}
{"author":"元稹","content":"桃花浅深处，似匀深浅妆。春风助肠断，吹落白衣裳。","dynasty":"唐代","tags":"春天，写花，桃花，抒怀","title":"桃花"}
{"author":"元稹","content":"不识吴生面，久知吴生道。迹虽染世名，心本奉天老。雌一守命门，回九填血脑。委气荣卫和，咽津颜色好。传闻共甲子，衰隤尽枯槁。独有冰雪容，纤华夺鲜缟。问人何能尔，吴实旷怀抱。弁冕徒挂身，身外非所宝。伊予固童昧，希真亦云早。石坛玉晨尊，昼夜长自扫。密印视丹田，游神梦三岛。万过黄庭经，一食青精稻。冥搜方朔桃，结念安期枣。绿发幸未改，丹诚自能保。行当摆尘缨，吴门事探讨。君为先此词，终期搴瑶草。","dynasty":"唐代","title":"和乐天赠吴丹"}
{"author":"元稹","content":"见说巴风俗，都无汉性情。猿声芦管调，羌笛竹鸡声。迎候人应少，平安火莫惊。每逢危栈处，须作贯鱼行。","dynasty":"唐代","title":"遣行十首其九"}
{"author":"元稹","content":"君念世上川，嗟予老瘴天。那堪十日内，又长白头年。","dynasty":"唐代","title":"二月十九日酬王十八全素（此后有酬和并次用本韵）"}
{"author":"元稹","content":"隔是身如梦，频来不为名。怜君近南住，时得到山行。","dynasty":"唐代","title":"日高睡"}
{"author":"元稹","content":"眼前明月水，先入汉江流。汉水流江海，西江过庾楼。庾楼今夜月，君岂在楼头。万一楼头望，还应望我愁。","dynasty":"唐代","title":"水上寄乐天"}
{"author":"元稹","content":"为我殷勤卢子蒙，近来无复昔时同。懒成积疹推难动，禅尽狂心鍊到空。老爱早眠虚夜月，病妨杯酒负春风。唯公两弟闲相访，往往潸然一望公。","dynasty":"唐代","title":"贻蜀五首其三卢评事子蒙"}
{"author":"元稹","content":"今年寒食好风流，此日一家同出游。碧水青山无限思，莫将心道是涪州。","dynasty":"唐代","title":"寒食日"}
{"author":"元稹","content":"琴弹南吕调，风色已高清。云散飘飖影，雷收振怒声。乾坤能静肃，寒暑喜均平。忽见新来雁，人心敢不惊？","dynasty":"唐代","title":"咏廿四气诗秋分八月中"}
{"author":"元稹","content":"平生每相梦，不省两相知。况乃幽明隔，梦魂徒尔为。情知梦无益，非梦见何期。今夕亦何夕，梦君相见时。依稀旧妆服，晻淡昔容仪。不道间生死，但言将别离。分张碎针线，襵叠故屏帏。抚稚再三嘱，泪珠千万垂。嘱云唯此女，自叹总无儿。尚念娇且騃，未禁寒与饥。君复不憘事，奉身犹脱遗。况有官缚束，安能长顾私。他人生间别，婢仆多谩欺。君在或有托，出门当付谁。言罢泣幽噎，我亦涕淋漓。惊悲忽然寤，坐卧若狂痴。月影半床黑，虫声幽草移。心魂生次第，觉梦久自疑。寂默深想像，泪下如流澌。百年永已诀，一梦何太悲。悲君所娇女，弃置不我随。长安远于日，山川云间之。纵我生羽翼，网罗生絷维。今宵泪零落，半为生别滋。感君下泉魄，动我临川思。一水不可越，黄泉况无涯。此怀何由极，此梦何由追。坐见天欲曙，江风吟树枝。","dynasty":"唐代","title":"江陵三梦其一"}
{"author":"元稹","content":"紫河变炼红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴，乐天寄通中散、碧腴垂云膏…因有酬答"}
{"author":"元稹","content":"故乡千里梦，往事万重悲。小雪沉阴夜，闲窗老病时。独闻归去雁，偏咏别来诗。惭愧红妆女，频惊两鬓丝。","dynasty":"唐代","title":"雪天"}
{"author":"元稹","content":"海亭树木何茏葱，寒光透坼秋玲珑。湖山四面争气色，旷望不与人间同。一拳墺伏东武小，两山斗构秦望雄。嵌空古墓失文种，突兀怪石疑防风。舟船骈比有宗侣，水云滃泱无始终。雪花布遍稻陇白，日脚插入秋波红。兴馀望剧酒四坐，歌声舞艳烟霞中。酒酣从事歌送我，歌云此乐难再逢。良时年少犹健羡，使君况是头白翁。我闻此曲深叹息，唧唧不异秋草虫。忆年十五学构厦，有意盖覆天下穷。安知四十虚富贵，朱紫束缚心志空。妆梳伎女上楼榭，止欲欢乐微茫躬。虽无趣尚慕贤圣，幸有心目知西东。欲将滑甘柔藏府，已被郁噎冲喉咙。君今劝我酒太醉，醉语不复能冲融。劝君莫学虚富贵，不是贤人难变通。","dynasty":"唐代","title":"酬郑从事四年九月宴望海亭，次用旧韵"}
{"author":"元稹","content":"鸣局宁虚日，闲窗任废时。琴书甘尽弃，园井讵能窥。运石疑填海，争筹忆坐帷。赤心方苦斗，红烛已先施。蛇势萦山合，鸿联度岭迟。堂堂排直阵，衮衮逼羸师。悬劫偏深猛，回征特险巇.旁攻百道进，死战万般为。异日玄黄队，今宵黑白棋。斫营看迥点，对垒重相持。善败虽称怯，骄盈最易欺。狼牙当必碎，虎口祸难移。乘胜同三捷，扶颠望一词。希因送目便，敢恃指纵奇。退引防边策，雄吟斩将诗。眠床都浪置，通夕共忘疲。晓雉风传角，寒丛雪压枝。繁星收玉版，残月耀冰池。僧请闻钟粥，宾催下药卮。兽炎馀炭在，蜡泪短光衰。俯仰嗟陈迹，殷勤卜后期。公私牵去住，车马各支离。分作终身癖，兼从是事隳。此中无限兴，唯怕俗人知。","dynasty":"唐代","title":"酬段丞与诸棋流会宿弊居见赠二十四韵（次用本韵）"}
{"author":"元稹","content":"数竿修竹衡门里，一径松杉落日中。","dynasty":"唐代","title":"闭门即事"}
{"author":"元稹","content":"欲知别后思君处，看取湘江秋月明。","dynasty":"唐代","title":"送裴侍御"}
{"author":"元稹","content":"夜深闲到戟门边，却绕行廊又独眠。明月满庭池水渌，桐花垂在翠帘前。","dynasty":"唐代","title":"忆事"}
{"author":"元稹","content":"有一人兮神之侧，庙森森兮神默默。神默默兮可奈何，愿一见神兮何可得。女巫索我何所有，神之开闭予之手。我能进若神之前，神不自言寄予口。尔欲见神安尔身，买我神钱沽我酒。我家又有神之盘，尔进此盘神尔安。此盘不进行路难，陆有摧车舟有澜。我闻此语长太息，岂有神明欺正直。尔居大道谁南北，姿矫神言假神力。假神力兮神未悟，行道之人不得度。我欲见神诛尔巫，岂是因巫假神祜。尔巫，尔巫，尔独不闻乎。与其媚于奥，不若媚于灶。使我倾心事尔巫，吾宁驱车守吾道。尔巫尔巫且相保，吾民自有丘之祷。","dynasty":"唐代","title":"华之巫（景戌）"}
{"author":"元稹","content":"风波千里别，书信二年稀。乍见悲兼喜，犹惊是与非。身名判作梦，杯盏莫相违。草馆同床宿，沙头待月归。春深乡路远，老去宦情微。魏阙何由到，荆州且共依。人欺翻省事，官冷易藏威。但拟驯鸥鸟，无因用弩机。开张图卷轴，颠倒醉衫衣。莼菜银丝嫩，鲈鱼雪片肥。怜君诗似涌，赠我笔如飞。会遣诸伶唱，篇篇入禁闱。","dynasty":"唐代","title":"酬友封话旧叙怀十二韵（依次重用为韵）"}
{"author":"元稹","content":"仙洞千年一度开，等闲偷入又偷回。桃花飞尽东风起，何处消沈去不来。","dynasty":"唐代","title":"刘阮妻"}
{"author":"元稹","content":"嘉陵江岸驿楼中，江在楼前月在空。月色满床兼满地，江声如鼓复如风。诚知远近皆三五，但恐阴晴有异同。万一帝乡还洁白，几人潜傍杏园东。","dynasty":"唐代","title":"使东川。江楼月"}
{"author":"元稹","content":"向来鹰祭鸟，渐觉白藏深。叶下空惊吹，天高不见心。气收禾黍熟，风静草虫吟。缓酌樽中酒，容调膝上琴。","dynasty":"唐代","title":"咏廿四气诗处暑七月中"}
{"author":"元稹","content":"闲夜思君坐到明，追寻往事倍伤情。同登科后心相合，初得官时髭未生。二十年来谙世路，三千里外老江城。犹应更有前途在，知向人间何处行。","dynasty":"唐代","title":"寄乐天"}
{"author":"元稹","content":"炎昏倦烦久，逮此含风夕。夏服稍轻清，秋堂已岑寂。载欣凉宇旷，复念佳辰掷。络纬惊岁功，顾我何成绩。青荧微月钩，幽晖洞阴魄。水镜涵玉轮，若见渊泉璧。参差帘牖重，次第笼虚白。树影满空床，萤光缀深壁。怅望牵牛星，复为经年隔。露网褭风珠，轻河泛遥碧。讵无深秋夜，感此乍流易。亦有迟暮年，壮年良自惜。循环切中肠，感念追往昔。接瞬无停阴，何言问陈积。馨香推蕙兰，坚贞谕松柏。生物固有涯，安能比金石。况兹百龄内，扰扰纷众役。日月东西驰，飞车无留迹。来者良未穷，去矣定奚适。委顺在物为，营营复何益。","dynasty":"唐代","title":"含风夕（此后拾遗时作）"}
{"author":"元稹","content":"不期朱夏尽，凉吹暗迎秋。天汉成桥鹊，星娥会玉楼。寒声喧耳外，白露滴林头。一叶惊心绪，如何得不愁。","dynasty":"唐代","title":"咏廿四气诗立秋七月节"}
{"author":"元稹","content":"欲知春与夏，仲吕启朱明。蚯蚓谁教出，王菰自合生。帘蚕呈茧样，林鸟哺雏声。渐觉云峰好，徐徐带雨行。","dynasty":"唐代","title":"咏廿四气诗立夏四月节"}
{"author":"元稹","content":"新笋短松低晓露，晚花寒沼漾残晖。","dynasty":"唐代","title":"题李端"}
{"author":"元稹","content":"逝者何由见，中人未达情。马无生角望，猿有断肠鸣。去伴投遐徼，来随梦险程。四年巴养育，万里硖回萦。病是他乡染，魂应远处惊。山魈邪乱逼，沙虱毒潜婴。母约看宁辨，余慵疗不精。欲寻方次第，俄值疾充盈。灯火徒相守，香花只浪擎。莲初开月梵，蕣已落朝荣。魄散云将尽，形全玉尚莹。空垂两行血，深送一枝琼。秘祝休巫觋，安眠放使令。旧衣和箧施，残药满瓯倾。乳媪闲于社，医僧婗似酲。悯渠身觉剩，讶佛力难争。骑竹痴犹子，牵车小外甥。等长迷过影，遥戏误啼声。涴纸伤馀画，扶床念试行。独留呵面镜，谁弄倚墙筝。忆昨工言语，怜初妙长成。撩风妒鹦舌，凌露触兰英。翠凤舆真女，红蕖捧化生。只忧嫌五浊，终恐向三清。宿恶诸荤味，悬知众物名。环从枯树得，经认宝函盛。愠怒偏憎数，分张雅爱平。最怜贪栗妹，频救懒书兄。为占娇饶分，良多眷恋诚。别常回面泣，归定出门迎。解怪还家晚，长将远信呈。说人偷罪过，要我抱纵横。腾蹋游江舫，攀缘看乐棚。和蛮歌字拗，学妓舞腰轻。迢递离荒服，提携到近京。未容夸伎俩，唯恨枉聪明。往绪心千结，新丝鬓百茎。暗窗风报晓，秋幌雨闻更。败槿萧疏馆，衰杨破坏城。此中临老泪，仍自哭孩婴。","dynasty":"唐代","title":"哭女樊四十韵（虢州长史时作）"}
{"author":"元稹","content":"眼明正似琉璃瓶，心荡秋水横波清。","dynasty":"唐代","title":"崔徽歌其一"}
{"author":"元稹","content":"荷叶团团茎削削，绿萍面上红衣落。满池明月思啼螀，高屋无人风张幕。","dynasty":"唐代","title":"夜池"}
{"author":"元稹","content":"西江流水到江州，闻道分成九道流。我滴两行相忆泪，遣君何处遣人求。除非入海无由住，纵使逢滩未拟休。会向伍员潮上见，气充顽石报心仇。","dynasty":"唐代","title":"相忆泪"}
{"author":"元稹","content":"前年科第偏年少，未解知羞最爱狂。九陌争驰好鞍马，八人同著彩衣裳。自言行乐朝朝是，岂料浮生渐渐忙。赖得官闲且疏散，到君花下忆诸郎。","dynasty":"唐代","title":"酬哥舒大少府寄同年科第"}
{"author":"元稹","content":"可怜三月三旬足，怅望江边望驿台。料得孟光今日语，不曾春尽不归来。","dynasty":"唐代","title":"使东川。望驿台（三月尽）"}
{"author":"元稹","content":"枥上病骢啼褭褭，江边废宅路迢迢。自经梅雨长垂耳，乍食菰蒋欲折腰。金络头衔光未灭，玉花衫色瘦来燋。曾听禁漏惊衙鼓，惯蹋康衢怕小桥。半夜雄嘶心不死，日高饥卧尾还摇。龙媒薄地天池远，何事牵牛在碧霄。","dynasty":"唐代","title":"哀病骢呈致用"}
{"author":"元稹","content":"欲知别后思君处，看取湘江秋月明。","dynasty":"唐代","title":"送裴侍御"}
{"author":"元稹","content":"忆在开元观，食柏练玉颜。疏慵日高卧，自谓轻人寰。李生隔墙住，隔墙如隔山。怪我久不识，先来问骄顽。十过乃一往，遂成相往还。以我文章卷，文章甚斑斓。因言辛庾辈，亦愿访羸孱。既回数子顾，展转相连攀。驱令选科目，若在阓与阛。学随尘土坠，漫数公卿关。唯恐坏情性，安能惧谤讪。还招辛庾李，静处杯巡环。进取果由命，不由趋险艰。穿杨二三子，弓矢次第弯。推我亦上道，再联朝士班。二月除御史，三月使巴蛮。蛮民詀諵诉，齧指明痛瘝。怜蛮不解语，为发昏帅奸。归来五六月，旱色天地殷。分司别兄弟，各各泪潸潸。哀哉剧部职，唯数赃罪锾。死款依稀取，斗辞方便删。道心常自愧，柔发难久黫。折支望车乘，支痛谁置患。奇哉乳臭儿，绯紫绷被间。渐大官渐贵，渐富心渐悭。闹装辔头𧤾，静拭腰带斑。鹞子绣线𩏪，狗儿金油镮。香汤洗骢马，翠篾笼白鹇。月请公主封，冰受天子颁。开筵试歌舞，别宅宠妖娴。坐卧摩绵褥，捧拥綟丝鬟。旦夕不相离，比翼若飞𪈿。而我亦何苦，三十身已鳏。愁吟心骨颤，寒卧支体𤸷。居处虽幽静，尤悔少愉㦨。不如周道士，鹤岭临钟湾。绕院松瑟瑟，通畦水潺潺。阳坡自寻蕨，村沼看沤菅。穷通两未遂，营营真老闲。","dynasty":"唐代","title":"台中鞫狱忆开元观旧事呈损之兼赠周兄四十韵"}
{"author":"元稹","content":"胧明春月照花枝，花下音声是管儿。却笑西京李员外，五更骑马趁朝时。","dynasty":"唐代","title":"仁风李著作园醉后寄李十"}
{"author":"元稹","content":"不识吴生面，久知吴生道。迹虽染世名，心本奉天老。雌一守命门，回九填血脑。委气荣卫和，咽津颜色好。传闻共甲子，衰隤尽枯槁。独有冰雪容，纤华夺鲜缟。问人何能尔，吴实旷怀抱。弁冕徒挂身，身外非所宝。伊予固童昧，希真亦云早。石坛玉晨尊，昼夜长自扫。密印视丹田，游神梦三岛。万过黄庭经，一食青精稻。冥搜方朔桃，结念安期枣。绿发幸未改，丹诚自能保。行当摆尘缨，吴门事探讨。君为先此词，终期搴瑶草。","dynasty":"唐代","title":"和乐天赠吴丹"}
{"author":"元稹","content":"微月照桐花，月微花漠漠。怨澹不胜情，低回拂帘幕。叶新阴影细，露重枝条弱。夜久春恨多，风清暗香薄。是夕远思君，思君瘦如削。但感事睽违，非言官好恶。奏书金銮殿，步屣青龙阁。我在山馆中，满地桐花落。","dynasty":"唐代","title":"三月二十四日宿曾峰馆夜对桐花寄乐天"}
{"author":"元稹","content":"春野醉吟十里程，斋宫潜咏万人惊。今宵不寐到明读，风雨晓闻开锁声。","dynasty":"唐代","title":"为乐天自勘诗集因思顷年城南醉归马上递唱艳曲…成篇"}
{"author":"元稹","content":"微月照桐花，月微花漠漠。怨澹不胜情，低回拂帘幕。叶新阴影细，露重枝条弱。夜久春恨多，风清暗香薄。是夕远思君，思君瘦如削。但感事暌违，非言官好恶。奏书金銮殿，步屣青龙阁。我在山馆中，满地桐花落。","dynasty":"唐代","title":"三月二十四日宿曾峰馆，夜对桐花，寄乐天"}
{"author":"元稹","content":"感极都无梦，魂销转易惊。风帘半钩落，秋月满床明。怅望临阶坐，沉吟绕树行。孤琴在幽匣，时迸断弦声。","dynasty":"唐代","title":"夜闲（此后并悼亡）"}
{"author":"元稹","content":"醉迷狂象别吾师，梦觉观空始自悲。尽日笙歌人散后，满江风雨独醒时。心超几地行无处，云到何天住有期。顿见佛光身上出，已蒙衣内缀摩尼。","dynasty":"唐代","title":"醉别卢头陀"}
{"author":"元稹","content":"病煎愁绪转纷纷，百里何由说向君。老去心情随日减，远来书信隔年闻。三冬有电连春雨，九月无霜尽火云。并与巴南终岁热，四时谁道各平分。","dynasty":"唐代","title":"酬乐天叹穷愁见寄"}
{"author":"元稹","content":"平生本多思，况复老逢春。今日梅花下，他乡值故人。","dynasty":"唐代","title":"赠熊士登"}
{"author":"元稹","content":"绕郭笙歌夜景徂，稽山迥带月轮孤。休文欲咏心应破，道子虽来画得无。顾我小才同培塿，知君险斗敌都卢。不然岂有姑苏郡，拟著陂塘比镜湖。","dynasty":"唐代","title":"再酬复言"}
{"author":"元稹","content":"别鹤声声怨夜弦，闻君此奏欲潸然。商瞿五十知无子，更付琴书与仲宣。","dynasty":"唐代","title":"听妻弹别鹤操"}
{"author":"元稹","content":"艳艳剪红英，团团削翠茎。托根在褊浅，因依泥滓生。中有合欢蕊，池枯难遽呈。凉宵露华重，低徊当月明。","dynasty":"唐代","title":"遣兴十首其四"}
{"author":"元稹","content":"为我殷勤卢子蒙，近来无复昔时同。懒成积疹推难动，禅尽狂心炼到空。老爱早眠虚夜月，病妨杯酒负春风。唯公两弟闲相访，往往潸然一望公。","dynasty":"唐代","title":"贻蜀五首·卢评事子蒙"}
{"author":"元稹","content":"三日春风已有情，拂人头面稍怜轻。殷勤为报长安柳，莫惜枝条动软声。","dynasty":"唐代","title":"第三岁日咏春风，凭杨员外寄长安柳"}
{"author":"元稹","content":"苍龙阙下陪骢马，紫阁峰头见白云。满眼流光随日度，今朝花落更纷纷。","dynasty":"唐代","title":"与吴侍御春游"}
{"author":"元稹","content":"君应怪我留连久，我欲与君辞别难。白头徒侣渐稀少，明日恐君无此欢。自识君来三度别，这回白尽老髭须。恋君不去君须会，知得后回相见无。","dynasty":"唐代","title":"过东都别乐天二首"}
{"author":"元稹","content":"雁思欲回宾，风声乍变新。各携红粉伎，俱伴紫垣人。水面波疑縠，山腰虹似巾。柳条黄大带，茭葑绿文茵。雪尽才通屐，汀寒未有蘋.向阳偏晒羽，依岸小游鳞。浦屿崎岖到，林园次第巡。墨池怜嗜学，丹井羡登真。雅叹游方盛，聊非意所亲。白头辞北阙，沧海是东邻。问俗烦江界，蒐畋想渭津。故交音讯少，归梦往来频。独喜同门旧，皆为列郡臣。三刀连地轴，一苇碍车轮。尚阻青天雾，空瞻白玉尘。龙因雕字识，犬为送书驯。胜事无穷境，流年有限身。懒将闲气力，争斗野塘春。","dynasty":"唐代","title":"酬乐天早春闲游西湖颇多野趣…亦欲粗为恬养之赠耳"}
{"author":"元稹","content":"百舌渐吞声，黄莺正娇小。云鸿方警夜，笼鸡已鸣晓。当时客自适，运去谁能矫。莫厌夏虫多，蜩螗定相扰。","dynasty":"唐代","title":"表夏十首其七"}
{"author":"元稹","content":"庾亮楼中初见时，武昌春柳似腰肢。相逢相失还如梦，为雨为云今不知。鄂渚濛濛烟雨微，女郎魂逐暮云归。只应长在汉阳渡，化作鸳鸯一只飞。","dynasty":"唐代","title":"所思二首（一作刘禹锡诗，题作有所嗟）"}
{"author":"元稹","content":"密竹有清阴，旷怀无尘滓。况乃秋日光，玲珑晓窗里。旬休聊自适，今辰日高起。栉沐坐前轩，风轻镜如水。开卷恣咏谣，望云闲徙倚。新菊媚鲜妍，短萍怜靃靡。扫除田地静，摘掇园蔬美。幽玩惬诗流，空堂称居士。客来伤寂寞，我念遗烦鄙。心迹两相忘，谁能验行止。","dynasty":"唐代","title":"遣昼"}
{"author":"元稹","content":"晚日未抛诗笔砚，夕阳空望郡楼台。与君后会知何日，不似潮头暮却回。","dynasty":"唐代","title":"别后西陵晚眺"}
{"author":"元稹","content":"古道天道长人道短，我道天道短人道长。天道昼夜回转不曾住，春秋冬夏忙。颠风暴雨电雷狂，晴被阴暗，月夺日光。往往星宿，日亦堂堂。天既职性命，道德人自强。尧舜有圣德，天不能遣，寿命永昌。泥金刻玉，与秦始皇。周公傅说，何不长宰相。老聃仲尼，何事栖遑。莽卓恭显，皆数十年富贵。梁冀夫妇，车马煌煌。若此颠倒事，岂非天道短，岂非人道长。尧舜留得神圣事，百代天子有典章。仲尼留得孝顺语，千年万岁父子不敢相灭亡。殁后千馀载，唐家天子封作文宣王。老君留得五千字，子孙万万称圣唐。谥作玄元帝，魂魄坐天堂。周公周礼二十卷，有能行者知纪纲。傅说说命三四纸，有能师者称祖宗。天能夭人命，人使道无穷。若此神圣事，谁道人道短，岂非人道长。天能种百草，莸得十年有气息，蕣才一日芳。人能拣得丁沈兰蕙，料理百和香。天解养禽兽，喂虎豹豺狼。人解和曲糵.充礿祀烝尝。杜鹃无百作，天遣百鸟哺雏，不遣哺凤凰。巨蟒寿千岁，天遣食牛吞象充腹肠。蛟螭与变化，鬼怪与隐藏。蚊蚋与利觜，枳棘与锋铓。赖得人道有拣别，信任天道真茫茫。若此撩乱事，岂非天道短，赖得人道长。","dynasty":"唐代","title":"人道短"}
{"author":"元稹","content":"牛靿咤咤，田确确，旱块敲牛蹄趵趵。种得官仓珠颗谷，六十年来兵簇簇，日月食粮车辘辘。一日官军收海服，驱牛驾车食牛肉，归来攸得牛两角。重铸锄犁作斤，姑舂妇担去轮官，输官不足归卖屋。愿官早胜仇早覆，农死有儿牛有犊，不遣官军粮不足。","dynasty":"唐代","tags":"乐府，战争，农民，叙事，抒怀","title":"田家词/田家行"}
{"author":"元稹","content":"竹露滴寒声，离人晓思惊。酒醒秋簟冷，风急夏衣轻。寝倦解幽梦，虑闲添远情。谁怜独欹枕，斜月透窗明。","dynasty":"唐代","title":"晚秋"}
{"author":"元稹","content":"芍药绽红绡，巴篱织青琐。繁丝蹙金蕊，高焰当炉火。翦刻彤云片，开张赤霞裹。烟轻琉璃叶，风亚珊瑚朵。受露色低迷，向人娇婀娜。酡颜醉后泣，小女妆成坐。艳艳锦不如，夭夭桃未可。晴霞畏欲散，晚日愁将堕。结植本为谁，赏心期在我。采之谅多思，幽赠何由果。","dynasty":"唐代","title":"红芍药"}
{"author":"元稹","content":"伤禽我是笼中鹤，沉剑君为泉下龙。重纩犹存孤枕在，春衫无复旧裁缝。检得旧书三四纸，高低阔狭粗成行。自言并食寻高事，唯念山深驿路长。公无渡河音响绝，已隔前春复去秋。今日闲窗拂尘土，残弦犹迸钿箜篌。婢仆晒君馀服用，娇痴稚女绕床行。玉梳钿朵香胶解，尽日风吹玳瑁筝。伴客销愁长日饮，偶然乘兴便醺醺。怪来醒后傍人泣，醉里时时错问君。我随楚泽波中梗，君作咸阳泉下泥。百事无心值寒食，身将稚女帐前啼。童稚痴狂撩乱走，绣球花仗满堂前。病身一到繐帷下，还向临阶背日眠。小于潘岳头先白，学取庄周泪莫多。止竟悲君须自省，川流前后各风波。","dynasty":"唐代","title":"六年春遣怀八首"}
{"author":"元稹","content":"梦君同绕曲江头，也向慈恩院院游。亭吏呼人排去马，所惊身在古梁州。","dynasty":"唐代","title":"使东川。梁州梦"}
{"author":"元稹","content":"双堠频频减去程，渐知身得近京城。春来爱有归乡梦，一半犹疑梦里行。五年江上损容颜，今日春风到武关。两纸京书临水读，小桃花树满商山。同归谏院韦丞相，共贬河南亚大夫。今日还乡独憔悴，几人怜见白髭须。只去长安六日期，多应及得杏花时。春明门外谁相待，不梦闲人梦酒卮。白头归舍意如何，贺处无穷吊亦多。左降去时裴相宅，旧来车马几人过。还乡何用泪沾襟，一半云霄一半沉。世事渐多饶怅望，旧曾行处便伤心。闲游寺观从容到，遍问亲知次第寻。肠断裴家光德宅，无人扫地戟门深。一世营营死是休，生前无事定无由。不知山下东流水，何事长须日夜流。今朝西渡丹河水，心寄丹河无限愁。若到庄前竹园下，殷勤为绕故山流。寒窗风雪拥深炉，彼此相伤指白须。一夜思量十年事，几人强健几人无。云覆蓝桥雪满溪，须臾便与碧峰齐。风回面市连天合，冻压花枝著水低。寒花带雪满山腰，著柳冰珠满碧条。天色渐明回一望，玉尘随马度蓝桥。","dynasty":"唐代","title":"西归绝句十二首"}
{"author":"元稹","content":"浩浩长安车马尘，狂风吹送每年春。门前本是虚空界，何事栽花误世人。","dynasty":"唐代","title":"杏园（此后并校书郎已前诗）"}
{"author":"元稹","content":"莫嗟虚老海壖西，天下风光数会稽。灵氾桥前百里镜，石帆山崦五云溪。冰销田地芦锥短，春入枝条柳眼低。安得故人生羽翼，飞来相伴醉如泥。","dynasty":"唐代","title":"寄乐天"}
{"author":"元稹","content":"帝城寒尽临寒食，骆谷春深未有春。才见岭头云似盖，已惊岩下雪如尘。千峰笋石千株玉，万树松萝万朵银。飞鸟不飞猿不动，青骢御史上南秦。","dynasty":"唐代","title":"使东川。南秦雪"}
{"author":"元稹","content":"一枝斑竹渡湘沅，万里行人感别魂。知是娥皇庙前物，远随风雨送啼痕。","dynasty":"唐代","title":"斑竹（得之湘流）"}
{"author":"元稹","content":"去年湖水满，此地覆行舟。万怪吹高浪，千人死乱流。谁能问帝子，何事宠阳侯。渐恐鲸鲵大，波涛及九州。","dynasty":"唐代","title":"鹿角镇"}
{"author":"元稹","content":"象魏才颁历，龙镳已御天。犹看后元历，新署永贞年。半岁光阴在，三朝礼数迁。无因书简册，空得咏诗篇。","dynasty":"唐代","title":"贞元历（是岁秋八月，太上改元永贞，传位今皇帝）"}
{"author":"元稹","content":"君为著作诗，志激词且温。璨然光扬者，皆以义烈闻。千虑竟一失，冰玉不断痕。谬予顽不肖，列在数子间。因君讥史氏，我亦能具陈。羲黄眇云远，载籍无遗文。煌煌二帝道，铺设在典坟。尧心惟舜会，因著为话言。皋夔益稷禹，粗得无间然。缅然千载后，后圣曰孔宣。迥知皇王意，缀书为百篇。是时游夏辈，不敢措舌端。信哉作遗训，职在圣与贤。如何至近古，史氏为闲官。但令识字者，窃弄刀笔权。由心书曲直，不使当世观。贻之千万代，疑言相并传。人人异所见，各各私所遍。以是曰褒贬，不如都无焉。况乃丈夫志，用舍贵当年。顾予有微尚，愿以出处论。出非利吾已，其出贵道全。全道岂虚设，道全当及人。全则富与寿，亏则饥与寒。遂我一身逸，不如万物安。解悬不泽手，拯溺无折旋。神哉伊尹心，可以冠古先。其次有独善，善己不善民。天地为一物，死生为一源。合杂分万变，忽若风中尘。抗哉巢由志，尧舜不可迁。舍此二者外，安用名为宾。持谢著书郎，愚不愿有云。","dynasty":"唐代","title":"和乐天赠樊著作"}
{"author":"元稹","content":"头白夫妻分无子，谁令兰梦感衰翁。三声啼妇卧床上，一寸断肠埋土中。蜩甲暗枯秋叶坠，燕雏新去夜巢空。情知此恨人皆有，应与暮年心不同。","dynasty":"唐代","title":"感逝（浙东）"}
{"author":"元稹","content":"夜深犹自绕江行，震地江声似鼓声。渐见戍楼疑近驿，百牢关吏火前迎。","dynasty":"唐代","title":"使东川。夜深行"}
{"author":"元稹","content":"汉法戎施幕，秦官郡置监。萧何归旧印，鲍永授新衔。币聘虽盈箧，泥章未破缄。蛛悬丝缭绕，鹊报语詀諵.再砺神羊角，重开宪简函。鞶缨骢赳赳，緌珮绣縿縿。逸翮怜鸿翥，离心觉刃劖。联游亏片玉，洞照失明鉴。遥想车登岭，那无泪满衫。茅蒸连蟒气，衣渍度梅黬.象斗缘谿竹，猿鸣带雨杉。飓风狂浩浩，韶石峻崭崭。宿浦宜深泊，祈泷在至諴.瘴江乘早度，毒草莫亲芟。试蛊看银黑，排腥贵食咸。菌须虫已蠹，果重鸟先鵮.冰莹怀贪水，霜清顾痛岩。珠玑当尽掷，薏苡讵能谗。荆俗欺王粲，吾生问季咸。远书多不达，勤为枉攕攕.","dynasty":"唐代","title":"送崔侍御之岭南二十韵"}
{"author":"元稹","content":"朝从空屋里，骑马入空台。尽日推闲事，还归空屋来。月明穿暗隙，灯烬落残灰。更想咸阳道，魂车昨夜回。","dynasty":"唐代","title":"空屋题（十月十四日夜）"}
{"author":"元稹","content":"渥洼徒自有权奇，伯乐书名世始知。竞走墙前希得俊，高悬日下表无私。都中纸贵流传后，海外金填姓字时。珍重刘繇因首荐，为君送和碧云诗。","dynasty":"唐代","title":"和王侍郎酬广宣上人观放榜后相贺"}
{"author":"元稹","content":"帝下赤霄符，搜求造化炉。中台归内座，太一直南都。黄霸乘轺入，王尊叱驭趋。万人东道送，六纛北风驱。栈阁才倾盖，关门已合繻.贯鱼行逦迤，交马语踟蹰。去速熊罴兆，来驰虎豹夫。昔怜三易地，今讶两分途。别路环山雪，离章运寸珠。锋铓断犀兕，波浪没蓬壶。区宇声虽动，淮河孽未诛。将军遥策画，师氏密訏谟。汉上坛仍筑，褒西阵再图。公方先二虏，何暇进愚儒。","dynasty":"唐代","title":"奉和权相公行次临阙驿逢郑仆射相公归…赠诗十四韵"}
{"author":"元稹","content":"二气莫交争，春分雨处行。雨来看电影，云过听雷声。山色连天碧，林花向日明。梁间玄鸟语，欲似解人情。","dynasty":"唐代","title":"咏廿四气诗春分二月中"}
{"author":"元稹","content":"当来日大难行，前有坂，后有坑，大梁侧，小梁倾。两轴相绞，两轮相撑。大牛竖，小牛横。乌啄牛背，足跌力狞。当来日大难行，太行虽险，险可使平。轮轴自挠，牵制不停。泥潦渐久，荆棘旋生。行必不得，不如不行。","dynasty":"唐代","title":"相和歌辞。当来日大难"}
{"author":"元稹","content":"野人自爱幽栖所，近对长松远是山。尽日望云心不系，有时看月夜方闲。壶中天地乾坤外，梦里身名旦暮间。辽海若思千岁鹤，且留城市会飞还。","dynasty":"唐代","title":"幽栖"}
{"author":"元稹","content":"地胜宜台殿，山晴离垢氛。现身千佛国，护世四王军。碧耀高楼瓦，赪飞半壁文。鹤林萦古道，雁塔没归云。幡影中天飏，钟声下界闻。攀萝极峰顶，游目到江濆。驯鸽闲依缀，调猿静守群。虎行风捷猎，龙睡气氛氲。获稻禅衣卷，烧畬劫火焚。新英蜂采掇，荒草象耕耘。钵付灵童洗，香教善女熏。果枝低罯罯，花雨泽雰雰。示化维摩疾，降魔力士勋。听经神变见，说偈鸟纷纭。上境光犹在，深谿暗不分。竹笼烟欲暝，松带日馀曛。真谛成知别，迷心尚有云。多生沉五蕴，宿习乐三坟。谕鹿车虽设，如蚕绪正棼。且将平等义，还奉圣明君。","dynasty":"唐代","title":"大云寺二十韵"}
{"author":"元稹","content":"新昌北门外，与君从此分。街衢走车马，尘土不见君。君为分手归，我行行不息。我上秦岭南，君直枢星北。秦岭高崔嵬，商山好颜色。月照山馆花，裁诗寄相忆。天明作诗罢，草草随所如。凭人寄将去，三月无报书。荆州白日晚，城上鼓冬冬。行逢贺州牧，致书三四封。封题乐天字，未坼已沾裳。坼书八九读，泪落千万行。中有酬我诗，句句截我肠。仍云得诗夜，梦我魂凄凉。终言作书处，上直金銮东。诗书费一夕，万恨缄其中。中宵宫中出，复见宫月斜。书罢月亦落，晓灯随暗花。想君书罢时，南望劳所思。况我江上立，吟君怀我诗。怀我浩无极，江水秋正深。清见万丈底，照我平生心。感君求友什，因报壮士吟。持谢众人口，销尽犹是金。","dynasty":"唐代","title":"酬乐天书怀见寄"}
{"author":"元稹","content":"江瘴节候暖，腊初梅已残。夜来北风至，喜见今日寒。扣冰浅塘水，拥雪深竹阑。复此满尊醁，但嗟谁与欢。","dynasty":"唐代","title":"寒"}
{"author":"元稹","content":"晓入白莲宫，琉璃花界净。开敷多喻草，凌乱被幽径。压砌锦地铺，当霞日轮映。蝶舞香暂飘，蜂牵蕊难正。笼处彩云合，露湛红珠莹。结叶影自交，摇风光不定。繁华有时节，安得保全盛。色见尽浮荣，希君了真性。","dynasty":"唐代","title":"与杨十二、李三早入永寿寺看牡丹"}
{"author":"元稹","content":"再拜捧兄赠，拜兄珍重言。我有平生志，临别将具论。十岁慕倜傥，爱白不爱昏。宁爱寒切烈，不爱旸温暾。二十走猎骑，三十游海门。憎兔跳跃跃，恶鹏黑翻翻。鳌钓气方壮，鹘拳心颇尊。下观狰狞辈，一扫冀不存。名冠壮士籍，功酬明主恩。不然合身弃，何况身上痕。金石有销烁，肺腑无寒温。分画久已定，波涛何足烦。尝希苏门啸，讵厌巴树猿。瘴水徒浩浩，浮云亦轩轩。长歌莫长叹，饮斛莫饮樽。生为醉乡客，死作达士魂。","dynasty":"唐代","title":"酬独孤二十六送归通州"}
{"author":"元稹","content":"江瘴炎夏早，蒸腾信难度。今宵好风月，独此荒庭趣。露叶倾暗光，流星委馀素。但恐清夜徂，讵悲朝景暮。","dynasty":"唐代","title":"表夏十首其三"}
{"author":"元稹","content":"紫河变鍊红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴乐天寄通中散碧腴垂云膏仍题四韵以慰远怀开坼之间因有酬答"}
{"author":"元稹","content":"嵩山老僧披破衲，七十八年三十腊。灵武朝天辽海征，宇宙曾行三四匝。初因怏怏薙却头，便绕嵩山寂师塔。淮西未返半年前，已见淮西阵云合。","dynasty":"唐代","title":"志坚师"}
{"author":"元稹","content":"雨湿轻尘隔院香，玉人初著白衣裳。半含惆怅闲看绣，一朵梨花压象床。藕丝衫子柳花裙，空著沈香慢火熏。闲倚屏风笑周昉，枉抛心力画朝云。","dynasty":"唐代","title":"白衣裳二首"}
{"author":"元稹","content":"年年买马阴山道，马死阴山帛空耗。元和天子念女工，内出金银代酬犒。臣有一言昧死进，死生甘分答恩焘。费财为马不独生，耗帛伤工有他盗。臣闻平时七十万匹马，关中不省闻嘶噪。四十八监选龙媒，时贡天庭付良造。如今坰野十无一，尽在飞龙相践暴。万束刍茭供旦暮，千钟菽粟长牵漕。屯军郡国百馀镇，缣缃岁奉春冬劳。税户逋逃例摊配，官司折纳仍贪冒。挑纹变di力倍费，弃旧从新人所好。越縠缭绫织一端，十匹素缣功未到。豪家富贾逾常制，令族清班无雅操。从骑爱奴丝布衫，臂鹰小儿云锦韬。群臣利己要差僭，天子深衷空悯悼。绰立花砖鹓凤行，雨露恩波几时报。","dynasty":"唐代","title":"和李校书新题乐府十二首。阴山道"}
{"author":"元稹","content":"自入西州院，唯见东川城。今夜城头月，非暗又非明。文案床席满，卷舒赃罪名。惨凄且烦倦，弃之阶下行。怅望天回转，动摇万里情。参辰次第出，牛女颠倒倾。况此风中柳，枝条千万茎。到来篱下笋，亦已长短生。感怆正多绪，鸦鸦相唤惊。墙上杜鹃鸟，又作思归鸣。以彼撩乱思，吟为幽怨声。吟罢终不寝，冬冬复铛铛。","dynasty":"唐代","title":"西州院（东川官舍）"}
{"author":"元稹","content":"今年寒食好风流，此日一家同出游。碧水青山无限思，莫将心道是涪州。","dynasty":"唐代","title":"寒食日"}
{"author":"元稹","content":"忆昔西河县下时，青山憔悴宦名卑。揄扬陶令缘求酒，结托萧娘只在诗。朱紫衣裳浮世重，苍黄岁序长年悲。白头后会知何日，一盏烦君不用辞。","dynasty":"唐代","title":"赠别杨员外巨源"}
{"author":"元稹","content":"冷蝶寒蜂尚未来。","dynasty":"唐代","title":"山茶花"}
{"author":"元稹","content":"嶓冢去年寻漾水，襄阳今日渡江濆。山遥远树才成点，浦静沉碑欲辨文。万里朝宗诚可羡，百川流入渺难分。鲵鲸归穴东溟溢，又作波涛随伍员。","dynasty":"唐代","title":"渡汉江（去年春，奉使东川，经嶓冢山下）"}
{"author":"元稹","content":"悠悠洛阳梦，郁郁灞陵树。落日正西归，逢君又东去。","dynasty":"唐代","title":"西还"}
{"author":"元稹","content":"蜘蛛天下足，巴蜀就中多。缝隙容长踦，虚空织横罗。萦缠伤竹柏，吞噬及虫蛾。为送佳人喜，珠栊无奈何。网密将求食，丝斜误著人。因依方纪绪，挂罥遂容身。截道蝉冠碍，漫天玉露频。儿童怜小巧，渐欲及车轮。稚子怜圆网，佳人祝喜丝。那知缘暗隙，忽被啮柔肌。毒腠攻犹易，焚心疗恐迟。看看长祆绪，和扁欲涟洏。","dynasty":"唐代","title":"虫豸诗。蜘蛛（三首）"}
{"author":"元稹","content":"白发镜中惭易老，青山江上几回春。","dynasty":"唐代","title":"春情多"}
{"author":"元稹","content":"容州诗句在褒城，几度经过眼暂明。今日重看满衫泪，可怜名字已前生。忆昔万株梨映竹，遇逢黄令醉残春。梨枯竹尽黄令死，今日再来衰病身。","dynasty":"唐代","title":"褒城驿二首"}
{"author":"元稹","content":"去日野狐泉上柳，紫牙初绽拂眉低。秋来寥落惊风雨，叶满空林踏作泥。","dynasty":"唐代","title":"野狐泉柳林"}
{"author":"元稹","content":"我在江陵少年日，知有杨琼初唤出。腰身瘦小歌圆紧，依约年应十六七。去年十月过苏州，琼来拜问郎不识。青衫玉貌何处去，安得红旗遮头白。我语杨琼琼莫语，汝虽笑我我笑汝。汝今无复小腰身，不似江陵时好女。杨琼为我歌送酒，尔忆江陵县中否。江陵王令骨为灰，车来嫁作尚书妇。卢戡及第严涧在，其馀死者十八九。我今贺尔亦自多，尔得老成余白首。","dynasty":"唐代","title":"和乐天示杨琼"}
{"author":"元稹","content":"渝工剑刃皆欧冶，巴吏书踪尽子云。唯我心知有来处，泊船黄草夜思君。","dynasty":"唐代","title":"书剑"}
{"author":"元稹","content":"雨送浮凉夏簟清，小楼腰褥怕单轻。微风暗度香囊转，胧月斜穿隔子明。桦烛焰高黄耳吠，柳堤风静紫骝声。频频闻动中门锁，桃叶知嗔未敢迎。","dynasty":"唐代","title":"友封体"}
{"author":"元稹","content":"积阴成大雪，看处乱霏霏。玉管鸣寒夜，披书晓绛帷。黄钟随气改，鴳鸟不鸣时。何限苍生类，依依惜暮晖。","dynasty":"唐代","title":"咏廿四气诗大雪十一月节"}
{"author":"元稹","content":"湿垫缘竹径，寥落护岸冰。偶然沽市酒，不越四五升。诗客爱时景，道人话升腾。笑言各有趣，悠哉古孙登。","dynasty":"唐代","title":"刘氏馆集隐客、归和、子元、及之、子蒙、晦之"}
{"author":"元稹","content":"仙都难画亦难书，暂合登临不合居。绕郭烟岚新雨后，满山楼阁上灯初。人声晓动千门辟，湖色宵涵万象虚。为问西州罗刹岸，涛头冲突近何如。","dynasty":"唐代","title":"重夸州宅旦暮景色，兼酬前篇末句"}
{"author":"元稹","content":"敝宅艳山卉，别来长叹息。吟君晚丛咏，似见摧颓色。欲识别后容，勤过晚丛侧。","dynasty":"唐代","title":"和乐天秋题牡丹丛"}
{"author":"元稹","content":"山容水态使君知，楼上从容万状移。日映文章霞细丽，风驱鳞甲浪参差。鼓催潮户凌晨击，笛赛婆官彻夜吹。唤客潜挥远红袖，卖垆高挂小青旗。賸铺床席春眠处，乍卷帘帷月上时。光景无因将得去，为郎抄在和郎诗。","dynasty":"唐代","title":"和乐天重题别东楼"}
{"author":"元稹","content":"去年湖水满，此地覆行舟。万怪吹高浪，千人死乱流。谁能问帝子，何事宠阳侯。渐恐鲸鲵大，波涛及九州。","dynasty":"唐代","title":"鹿角镇"}
{"author":"元稹","content":"泉溜才通疑夜磬，烧烟馀暖有春泥。千层玉帐铺松盖，五出银区印虎蹄。暗落金乌山渐黑，深埋粉堠路浑迷。心知魏阙无多地，十二琼楼百里西。","dynasty":"唐代","title":"留呈梦得、子厚、致用（题蓝桥驿）"}
{"author":"元稹","content":"三泉驿内逢上巳，新叶趋尘花落地。劝君满盏君莫辞，别后无人共君醉。洛阳城中无限人，贵人自贵贫自贫。","dynasty":"唐代","title":"三泉驿"}
{"author":"元稹","content":"花间祖席离人醉，水上归帆落日行。","dynasty":"唐代","title":"送刘秀才归江陵"}
{"author":"元稹","content":"眼前明月水，先入汉江流。汉水流江海，西江过庾楼。庾楼今夜月，君岂在楼头。万一楼头望，还应望我愁。","dynasty":"唐代","title":"水上寄乐天"}
{"author":"元稹","content":"日暮嘉陵江水东，梨花万片逐江风。江花何处最肠断，半落江流半在空。","dynasty":"唐代","title":"使东川。江花落"}
{"author":"元稹","content":"雷氏金徽琴，王君宝重轻千金。三峡流中将得来，明窗拂席幽匣开。朱弦宛转盘凤足，骤击数声风雨回。哀笳慢指董家本，姜生得之妙思忖。泛徽胡雁咽萧萧，绕指辘轳圆衮衮。吞恨缄情乍轻激，故国关山心历历。潺湲疑是雁鸊鹈，砉騞如闻发鸣镝。流宫变徵渐幽咽，别鹤欲飞猿欲绝。秋霜满树叶辞风，寒雏坠地乌啼血。哀弦已罢春恨长，恨长何恨怀我乡。我乡安在长城窟，闻君虏奏心飘忽。何时窄袖短貂裘，胭脂山下弯明月。","dynasty":"唐代","title":"小胡笳引（桂府王推官出蜀匠雷氏金徽琴请姜宣弹）"}
{"author":"元稹","content":"枥上病骢啼褭褭，江边废宅路迢迢。自经梅雨长垂耳，乍食菰蒋欲折腰。金络头衔光未灭，玉花衫色瘦来燋。曾听禁漏惊衙鼓，惯蹋康衢怕小桥。半夜雄嘶心不死，日高饥卧尾还摇。龙媒薄地天池远，何事牵牛在碧霄。","dynasty":"唐代","title":"哀病骢呈致用"}
{"author":"元稹","content":"霜降向人寒，轻冰渌水漫。蟾将纤影出，雁带几行残。田种收藏了，衣裘制造看。野鸡投水日，化蜃不将难。","dynasty":"唐代","title":"咏廿四气诗立冬十月节"}
{"author":"元稹","content":"北祖三禅地，西山万树松。门临溪一带，桥映竹千重。翦凿基阶正，包藏景气浓。诸岩分院宇，双岭抱垣墉。舍利开层塔，香炉占小峰。道场居士置，经藏大师封。太子知栽植，神王守要冲。由旬排讲座，丈六写真容。佛语迦陵说，僧行猛虎从。修罗抬日拒，楼至拔霜锋。画井垂枯朽，穿池救噞喁。蕉非难败坏，槿喻暂丰茸。宝界留遗事，金棺灭去踪。钵传烘玛瑙，石长翠芙蓉。影帐纱全落，绳床土半壅。荒林迷醉象，危壁亚盘龙。行色怜初月，归程待晓钟。心源虽了了，尘世苦憧憧。宿荫高声忏，斋粮并力舂。他生再来此，还愿总相逢。","dynasty":"唐代","title":"度门寺"}
{"author":"元稹","content":"孟冬初寒月，渚泽蒲尚青。飘萧北风起，皓雪纷满庭。行过冬至后，冻闭万物零。奔浑驰暴雨，骤鼓轰雷霆。传云不终日，通宵曾莫停。瘴云愁拂地，急溜疑注瓶。汹涌潢潦浊，喷薄鲸鲵腥。跳趫井蛙喜，突兀水怪形。飞蚋奔不死，修蛇蛰再醒。应龙非时出，无乃岁不宁。吾闻阴阳户，启闭各有扃。后时无肃杀，废职乃玄冥。座配五天帝，荐用百品珍。权为祝融夺，神其焉得灵。春秋雷电异，则必书诸经。仲冬雷雨苦，愿省蒙蔽刑。","dynasty":"唐代","title":"书异"}
{"author":"元稹","content":"泪沾双袖血成文，不为悲身为别君。望鹤眼穿期海外，待乌头白老江濆。遥看逆浪愁翻雪，渐失征帆错认云。欲识九回肠断处，浔阳流水逐条分。","dynasty":"唐代","title":"送致用"}
{"author":"元稹","content":"二气莫交争，春分雨处行。雨来看电影，云过听雷声。山色连天碧，林花向日明。梁间玄鸟语，欲似解人情。","dynasty":"唐代","title":"咏廿四气诗春分二月中"}
{"author":"元稹","content":"今年寒食好风流，此日一家同出游。碧水青山无限思，莫将心道是涪州。","dynasty":"唐代","title":"寒食日"}
{"author":"元稹","content":"穆满志空阔，将行九州野。神驭四来归，天与八骏马。龙种无凡性，龙行无暂舍。朝辞扶桑底，暮宿昆仑下。鼻息吼春雷，蹄声裂寒瓦。尾掉沧波黑，汗染白云赭。华輈本修密，翠盖尚妍冶。御者腕不移，乘者寐不假。车无轮扁斫，辔无王良把。虽有万骏来，谁是敢骑者。","dynasty":"唐代","title":"八骏图诗"}
{"author":"元稹","content":"我年三十二，鬓有八九丝。非无官次第，其如身早衰。今人夸贵富，肉食与妖姬。而我俱不乐，贵富亦何为。况逢多士朝，贤俊若布棋。班行次第立，朱紫相参差。谟猷密勿进，羽檄纵横驰。监察官甚小，发言无所裨。小官仍不了，谴夺亦已随。时或不之弃，得不自弃之。陶君喜不遇，顾我复何疑。潜书周隐士，白云今有期。","dynasty":"唐代","title":"寄隐客"}
{"author":"元稹","content":"初因弹劾死东川，又为亲情弄化权。百口共经三峡水，一时重上两漫天。尚书入用虽旬月，司马衔冤已十年。若待更遭秋瘴后，便愁平地有重泉。","dynasty":"唐代","title":"酬乐天闻李尚书拜相以诗见贺"}
{"author":"元稹","content":"州城迥绕拂云堆，镜水稽山满眼来。四面常时对屏障，一家终日在楼台。星河似向檐前落，鼓角惊从地底回。我是玉皇香案吏，谪居犹得住蓬莱。","dynasty":"唐代","title":"以州宅夸于乐天"}
{"author":"元稹","content":"大暑三秋近，林钟九夏移。桂轮开子夜，萤火照空时。菰果邀儒客，菰蒲长墨池。绛纱浑卷上，经史待风吹。","dynasty":"唐代","title":"咏廿四气诗大暑六月中"}
{"author":"元稹","content":"西江流水到江州，闻道分成九道流。我滴两行相忆泪，遣君何处遣人求。除非入海无由住，纵使逢滩未拟休。会向伍员潮上见，气充顽石报心仇。","dynasty":"唐代","title":"相忆泪"}
{"author":"元稹","content":"病与穷阴退，春从血气生。寒肤渐舒展，阳脉乍虚盈。就日临阶坐，扶床履地行。问人知面瘦，祝鸟愿身轻。风暖牵诗兴，时新变卖声。饥馋看药忌，闲闷点书名。旧雪依深竹，微和动早萌。推迁悲往事，疏数辨交情。琴待嵇中散，杯思阮步兵。世间除却病，何者不营营。","dynasty":"唐代","title":"病减逢春，期白二十二、辛大不至十韵"}
{"author":"元稹","content":"何处生春早，春生云色中。笼葱闲著水，晻淡欲随风。度晓分霞态，馀光庇雪融。晚来低漠漠，浑欲泥幽丛。何处生春早，春生漫雪中。浑无到地片，唯逐入楼风。屋上些些薄，池心旋旋融。自悲销散尽，谁假入兰丛。何处生春早，春生霁色中。远林横返照，高树亚东风。水冻霜威庇，泥新地气融。渐知残雪薄，杪近最怜丛。何处生春早，春生曙火中。星围分暗陌，烟气满晴风。宫树栖鸦乱，城楼带雪融。竞排阊阖侧，珂伞自相丛。何处生春早，春生晓禁中。殿阶龙旆日，漏阁宝筝风。药树香烟重，天颜瑞气融。柳梅浑未觉，青紫已丛丛。何处生春早，春生江路中。雨移临浦市，晴候过湖风。芦笋锥犹短，凌澌玉渐融。数宗船载足，商妇两眉丛。何处生春早，春生野墅中。病翁闲向日，征妇懒成风。斫筤天虽暖，穿区冻未融。鞭牛县门外，争土盖蚕丛。何处生春早，春生冰岸中。尚怜扶腊雪，渐觉受东风。织女云桥断，波神玉貌融。便成呜咽去，流恨与莲丛。何处生春早，春生柳眼中。芽新才绽日，茸短未含风。绿误眉心重，黄惊蜡泪融。碧条殊未合，愁绪已先丛。何处生春早，春生梅援中。蕊排难犯雪，香乞拟来风。陇迥羌声怨，江遥客思融。年年最相恼，缘未有诸丛。何处生春早，春生鸟思中。鹊巢移旧岁，鸢羽旋高风。鸿雁惊沙暖，鸳鸯爱水融。最怜双翡翠，飞入小梅丛。何处生春早，春生池榭中。镂琼冰陷日，文縠水回风。柳爱和身动，梅愁合树融。草芽犹未出，挑得小萱丛。何处生春早，春生稚戏中。乱骑残爆竹，争唾小旋风。骂雨愁妨走，呵冰喜旋融。女儿针线尽，偷学五辛丛。何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。何处生春早，春生半睡中。见灯如见雾，闻雨似闻风。开眼犹残梦，抬身便恐融。却成双翅蝶，还绕庳花丛。何处生春早，春生晓镜中。手寒匀面粉，鬟动倚帘风。宿雾梅心滴，朝光幕上融。思牵梳洗懒，空拔绿丝丛。何处生春早，春生绮户中。玉栊穿细日，罗幔张轻风。柳软腰支嫩，梅香密气融。独眠傍妒物，偷铲合欢丛。何处生春早，春生老病中。土膏蒸足肿，天暖痒头风。似觉肌肤展，潜知血气融。又添新一岁，衰白转成丛。何处生春早，春生客思中。旅魂惊北雁，乡信是东风。纵有心灰动，无由鬓雪融。未知开眼日，空绕未开丛。何处生春早，春生濛雨中。裛尘微有气，拂面细如风。柳误啼珠密，梅惊粉汗融。满空愁淡淡，应豫忆芳丛。","dynasty":"唐代","title":"生春二十首（丁酉岁。凡二十章）"}
{"author":"元稹","content":"巢由昔避世，尧舜不得臣。伊吕虽急病，汤武乃可君。四贤胡为者，千载名氛氲。显晦有遗迹，前后疑不伦。秦政虐天下，黩武穷生民。诸侯战必死，壮士眉亦颦。张良韩孺子，椎碎属车轮。遂令英雄意，日夜思报秦。先生相将去，不复婴世尘。云卷在孤岫，龙潜为小鳞。秦王转无道，谏者鼎镬亲。茅焦脱衣谏，先生无一言。赵高杀二世，先生如不闻。刘项取天下，先生游白云。海内八年战，先生全一身。汉业日已定，先生名亦振。不得为济世，宜哉为隐沦。如何一朝起，屈作储贰宾。安存孝惠帝，摧悴戚夫人。舍大以谋细，虬盘而蠖伸。惠帝竟不嗣，吕氏祸有因。虽怀安刘志，未若周与陈。皆落子房术，先生道何屯。出处贵明白，故吾今有云。","dynasty":"唐代","title":"四皓庙"}
{"author":"元稹","content":"浩露烟壒尽，月光閒有馀。松篁细阴影，重以帘牖疏。泛览星粲粲，轻河悠碧虚。纤云不成叶，脉脉风丝舒。丹灶炽东序，烧香罗玉书。飘飘魂神举，若骖鸾鹤舆。感念夙昔意，华尚簪与裾。簪裾讵几许，累创吞钩鱼。今闻馨香道，一以悟臭帤。悟觉誓不惑，永抱胎仙居。昼夜欣所适，安知岁云除。行行二三友，君怀复何如。","dynasty":"唐代","title":"冬夜怀李侍御王太祝段丞"}
{"author":"元稹","content":"莫怪虹无影，如今小雪时。阴阳依上下，寒暑喜分离。满月光天汉，长风响树枝。横琴对渌醑，犹自敛愁眉。","dynasty":"唐代","title":"咏廿四气诗小雪十月中"}
{"author":"元稹","content":"江上五年同送客，与君长羡北归人。今朝又送君先去，千里洛阳城里尘。","dynasty":"唐代","title":"送杜元颖"}
{"author":"元稹","content":"红芳怜静色，深与雨相宜。馀滴下纤蕊，残珠堕细枝。浣花江上思，啼粉镜中窥。念此低回久，风光幸一吹。","dynasty":"唐代","title":"赋得雨后花"}
{"author":"元稹","content":"闻君西省重徘徊，秘阁书房次第开。壁记欲题三漏合，吏人惊问十年来。经排蠹简怜初校，芸长陈根识旧栽。司马见诗心最苦，满身蚊蚋哭烟埃。","dynasty":"唐代","title":"和乐天过秘阁书省旧厅"}
{"author":"元稹","content":"年老无流辈，行稀足薜萝。热时怜水近，高处见山多。衣袖长堪舞，喉咙转解歌。不辞狂复醉，人世有风波。","dynasty":"唐代","title":"酬周从事望海亭见寄"}
{"author":"元稹","content":"江陵归时逢春雪。","dynasty":"唐代","title":"题蓝桥驿"}
{"author":"元稹","content":"骠之乐器头象驼，音声不合十二和。促舞跳趫筋节硬，繁辞变乱名字讹。千弹万唱皆咽咽，左旋右转空傞傞。俯地呼天终不会，曲成调变当如何。德宗深意在柔远，笙镛不御停娇娥。史馆书为朝贡传，太常编入鞮靺科。古时陶尧作天子，逊遁亲听康衢歌。又遣遒人持木铎，遍采讴谣天下过。万人有意皆洞达，四岳不敢施烦苛。尽令区中击壤块，燕及海外覃恩波。秦霸周衰古官废，下堙上塞王道颇。共矜异俗同声教，不念齐民方荐瘥。传称鱼鳖亦咸若，苟能效此诚足多。借如牛马未蒙泽，岂在抱瓮滋鼋鼍。教化从来有源委，必将泳海先泳河。是非倒置自古有，骠兮骠兮谁尔诃。","dynasty":"唐代","title":"和李校书新题乐府十二首。骠国乐"}
{"author":"元稹","content":"朝从空屋里，骑马入空台。尽日推闲事，还归空屋来。月明穿暗隙，灯烬落残灰。更想咸阳道，魂车昨夜回。","dynasty":"唐代","title":"空屋题（十月十四日夜）"}
{"author":"元稹","content":"霜降三旬后，蓂馀一叶秋。玄阴迎落日，凉魄尽残钩。半夜灰移琯，明朝帝御裘。潘安过今夕，休咏赋中愁。","dynasty":"唐代","title":"赋得九月尽（秋字）"}
{"author":"元稹","content":"古道天道长人道短，我道天道短人道长。天道昼夜回转不曾住，春秋冬夏忙。颠风暴雨电雷狂，晴被阴暗，月夺日光。往往星宿，日亦堂堂。天既职性命，道德人自强。尧舜有圣德，天不能遣，寿命永昌。泥金刻玉，与秦始皇。周公傅说，何不长宰相。老聃仲尼，何事栖遑。莽卓恭显，皆数十年富贵。梁冀夫妇，车马煌煌。若此颠倒事，岂非天道短，岂非人道长。尧舜留得神圣事，百代天子有典章。仲尼留得孝顺语，千年万岁父子不敢相灭亡。殁后千馀载，唐家天子封作文宣王。老君留得五千字，子孙万万称圣唐。谥作玄元帝，魂魄坐天堂。周公周礼二十卷，有能行者知纪纲。傅说说命三四纸，有能师者称祖宗。天能夭人命，人使道无穷。若此神圣事，谁道人道短，岂非人道长。天能种百草，莸得十年有气息，蕣才一日芳。人能拣得丁沈兰蕙，料理百和香。天解养禽兽，喂虎豹豺狼。人解和曲糵.充礿祀烝尝。杜鹃无百作，天遣百鸟哺雏，不遣哺凤凰。巨蟒寿千岁，天遣食牛吞象充腹肠。蛟螭与变化，鬼怪与隐藏。蚊蚋与利觜，枳棘与锋铓。赖得人道有拣别，信任天道真茫茫。若此撩乱事，岂非天道短，赖得人道长。","dynasty":"唐代","title":"人道短"}
{"author":"元稹","content":"不期朱夏尽，凉吹暗迎秋。天汉成桥鹊，星娥会玉楼。寒声喧耳外，白露滴林头。一叶惊心绪，如何得不愁。","dynasty":"唐代","title":"咏廿四气诗立秋七月节"}
{"author":"元稹","content":"杨子爱言诗，春天好咏时。恋花从马滞，联句放杯迟。日映含烟竹，风牵卧柳丝。南山更多兴，须作白云期。","dynasty":"唐代","title":"忆杨十二"}
{"author":"元稹","content":"丁口传父言，莫问城坚不。平城被虏围，汉斸城墙走。","dynasty":"唐代","title":"乐府古题序其三"}
{"author":"元稹","content":"自入西州院，唯见东川城。今夜城头月，非暗又非明。文案床席满，卷舒赃罪名。惨凄且烦倦，弃之阶下行。怅望天回转，动摇万里情。参辰次第出，牛女颠倒倾。况此风中柳，枝条千万茎。到来篱下笋，亦已长短生。感怆正多绪，鸦鸦相唤惊。墙上杜鹃鸟，又作思归鸣。以彼撩乱思，吟为幽怨声。吟罢终不寝，冬冬复铛铛。","dynasty":"唐代","title":"西州院（东川官舍）"}
{"author":"元稹","content":"病来闲卧久，因见静时心。残月晓窗迥，落花幽院深。望山移坐榻，行药步墙阴。车马门前度，遥闻哀苦吟。","dynasty":"唐代","title":"春病"}
{"author":"元稹","content":"濩落因寒甚，沉阴与病偕。药囊堆小案，书卷塞空斋。胀腹看成鼓，羸形渐比柴。道情忧易适，温瘴气难排。治t3扶轻仗，开门立静街。耳鸣疑暮角，眼暗助昏霾。野竹连荒草，平陂接断崖。坐隅甘对鵩，当路恐遭豺。蛇蛊迷弓影，雕翎落箭靫.晚篱喧斗雀，残菊半枯荄.怅望悲回雁，依迟傍古槐。一生长苦节，三省讵行怪。奔北翻成勇，司南却是呙。穹苍真漠漠，风雨漫喈喈。彼美犹谿女，其谁占馆娃。诚知通有日，太极浩无涯。布卦求无妄，祈天愿孔皆。藏衰谋计拙，地僻往还乖。况羡莲花侣，方欣绮席谐。钿车迎妓乐，银翰屈朋侪。白纻颦歌黛，同蹄坠舞钗。纤身霞出海，艳脸月临淮。筹箸随宜放，投盘止罚啀。红娘留醉打，觥使及醒差。顾我潜孤愤，何人想独怀。夜灯然檞叶，冻雪堕砖阶。坏壁虚缸倚，深炉小火埋。鼠骄衔笔砚，被冷束筋骸。毕竟图斟酌，先须遣疠痎.枪旗如在手，那复敢崴pN.","dynasty":"唐代","title":"痁卧闻幕中诸公征乐会饮，因有戏呈三十韵"}
{"author":"元稹","content":"五上两漫天，因师忏业缘。漫天无尽日，浮世有穷年。","dynasty":"唐代","title":"漫天岭赠僧"}
{"author":"元稹","content":"谷雨春光晓，山川黛色青。叶间鸣戴胜，泽水长浮萍。暖屋生蚕蚁，喧风引麦葶。鸣鸠徒拂羽，信矣不堪听。","dynasty":"唐代","title":"咏廿四气诗谷雨春光晓"}
{"author":"元稹","content":"闻道卢明府，闲行咏洛神。浪圆疑靥笑，波斗忆眉颦。蹀躞桥头马，空濛水上尘。草芽犹犯雪，冰岸欲消春。寓目终无限，通辞未有因。子蒙将此曲，吟似独眠人。","dynasty":"唐代","title":"卢十九子蒙吟卢七员外洛川怀古六韵，命余和"}
{"author":"元稹","content":"厅前柏，知君曾对罗希奭.我本癫狂耽酒人，何事与君为对敌。为对敌，洛阳城中花赤白。花赤白，囚渐多，花之赤白奈尔何。","dynasty":"唐代","title":"厅前柏"}
{"author":"元稹","content":"看著墙西日又沉，步廊回合戟门深。栖乌满树声声绝，小玉上床铺夜衾。","dynasty":"唐代","title":"暮秋"}
{"author":"元稹","content":"我自离乡久，君那度岭频。一杯魂惨澹，万里路艰辛。江馆连沙市，泷船泊水滨。骑田回北顾，铜柱指南邻。大壑浮三岛，周天过五均。波心涌楼阁，规外布星辰。狒狒穿筒格，猩猩置屐驯。贡兼蛟女绢，俗重语儿巾。舶主腰藏宝，黄家砦起尘。歌钟排象背，炊爨上鱼身。电白雷山接，旗红贼舰新。岛夷徐市种，庙觋赵佗神。鸢跕方知瘴，蛇苏不待春。曙潮云斩斩，夜海火燐燐。冠冕中华客，梯航异域臣。果然皮胜锦，吉了舌如人。风黖秋茅叶，烟埋晓月轮。定应玄发变，焉用翠毛珍。句漏沙须买，贪泉货莫亲。能传稚川术，何患隐之贫。","dynasty":"唐代","title":"和乐天送客游岭南二十韵（次用本韵）"}
{"author":"元稹","content":"我年三十二，鬓有八九丝。非无官次第，其如身早衰。今人夸贵富，肉食与妖姬。而我俱不乐，贵富亦何为。况逢多士朝，贤俊若布棋。班行次第立，朱紫相参差。谟猷密勿进，羽檄纵横驰。监察官甚小，发言无所裨。小官仍不了，谴夺亦已随。时或不之弃，得不自弃之。陶君喜不遇，顾我复何疑。潜书周隐士，白云今有期。","dynasty":"唐代","title":"寄隐客"}
{"author":"元稹","content":"为我殷勤卢子蒙，近来无复昔时同。懒成积疹推难动，禅尽狂心炼到空。老爱早眠虚夜月，病妨杯酒负春风。唯公两弟闲相访，往往潸然一望公。","dynasty":"唐代","title":"贻蜀五首·卢评事子蒙"}
{"author":"元稹","content":"伤禽我是笼中鹤，沉剑君为泉下龙。重纩犹存孤枕在，春衫无复旧裁缝。检得旧书三四纸，高低阔狭粗成行。自言并食寻高事，唯念山深驿路长。公无渡河音响绝，已隔前春复去秋。今日闲窗拂尘土，残弦犹迸钿箜篌。婢仆晒君馀服用，娇痴稚女绕床行。玉梳钿朵香胶解，尽日风吹玳瑁筝。伴客销愁长日饮，偶然乘兴便醺醺。怪来醒后傍人泣，醉里时时错问君。我随楚泽波中梗，君作咸阳泉下泥。百事无心值寒食，身将稚女帐前啼。童稚痴狂撩乱走，绣球花仗满堂前。病身一到繐帷下，还向临阶背日眠。小于潘岳头先白，学取庄周泪莫多。止竟悲君须自省，川流前后各风波。","dynasty":"唐代","title":"六年春遣怀八首"}
{"author":"元稹","content":"比因酬赠为花时，不为君行不复知。又更几年还共到，满墙尘土两篇诗。","dynasty":"唐代","title":"酬乐天武关南见微之题山石榴花诗"}
{"author":"元稹","content":"寥落山榴深映叶，红霞浅带碧霄云。曲尘枝下年年见，别似衣裳不似裙。","dynasty":"唐代","title":"石榴花"}
{"author":"元稹","content":"自古谁不死，不复记其名。今年京城内，死者老少并。独孤才四十，仕宦方荣荣。李三三十九，登朝有清声。赵昌八十馀，三拥大将旌。为生信异异，之死同冥冥。其家哭泣爱，一一无异情。其类嗟叹惜，各各无重轻。万龄龟菌等，一死天地平。以此方我病，我病何足惊。借如今日死，亦足了一生。借使到百年，不知何所成。况我早师佛，屋宅此身形。舍彼复就此，去留何所萦。前身为过迹，来世即前程。但念行不息，岂忧无路行。蜕骨龙不死，蜕皮蝉自鸣。胡为神蜕体，此道人不明。持谢爱朋友，寄之仁弟兄。吟此可达观，世言何足听。","dynasty":"唐代","title":"遣病（自此通州后作）"}
{"author":"元稹","content":"雷氏金徽琴，王君宝重轻千金。三峡流中将得来，明窗拂席幽匣开。朱弦宛转盘凤足，骤击数声风雨回。哀笳慢指董家本，姜生得之妙思忖。泛徽胡雁咽萧萧，绕指辘轳圆衮衮。吞恨缄情乍轻激，故国关山心历历。潺湲疑是雁鸊鹈，砉騞如闻发鸣镝。流宫变徵渐幽咽，别鹤欲飞猿欲绝。秋霜满树叶辞风，寒雏坠地乌啼血。哀弦已罢春恨长，恨长何恨怀我乡。我乡安在长城窟，闻君虏奏心飘忽。何时窄袖短貂裘，胭脂山下弯明月。","dynasty":"唐代","title":"小胡笳引（桂府王推官出蜀匠雷氏金徽琴请姜宣弹）"}
{"author":"元稹","content":"浩露烟壒尽，月光閒有馀。松篁细阴影，重以帘牖疏。泛览星粲粲，轻河悠碧虚。纤云不成叶，脉脉风丝舒。丹灶炽东序，烧香罗玉书。飘飘魂神举，若骖鸾鹤舆。感念夙昔意，华尚簪与裾。簪裾讵几许，累创吞钩鱼。今闻馨香道，一以悟臭帤。悟觉誓不惑，永抱胎仙居。昼夜欣所适，安知岁云除。行行二三友，君怀复何如。","dynasty":"唐代","title":"冬夜怀李侍御王太祝段丞"}
{"author":"元稹","content":"紫河变鍊红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴乐天寄通中散碧腴垂云膏仍题四韵以慰远怀开坼之间因有酬答"}
{"author":"元稹","content":"为我殷勤卢子蒙，近来无复昔时同。懒成积疹推难动，禅尽狂心鍊到空。老爱早眠虚夜月，病妨杯酒负春风。唯公两弟闲相访，往往潸然一望公。","dynasty":"唐代","title":"贻蜀五首其三卢评事子蒙"}
{"author":"元稹","content":"晚日宴清湘，晴空走艳阳。花低愁露醉，絮起觉春狂。舞旋红裙急，歌垂碧袖长。甘心出童羖，须一尽时荒。","dynasty":"唐代","title":"晚宴湘亭"}
{"author":"元稹","content":"灯火隔帘明，竹梢风雨声。诗篇随意赠，杯酒越巡行。漫唱江朝曲，闲征药草名。莫辞终夜饮，朝起又营营。","dynasty":"唐代","title":"夜饮"}
{"author":"元稹","content":"旦暮已凄凉，离人远思忙。夏衣临晓薄，秋影入檐长。前事风随扇，归心燕在梁。殷勤寄牛女，河汉正相望。","dynasty":"唐代","title":"新秋"}
{"author":"元稹","content":"酒户年年减，山行渐渐难。欲终心懒慢，转恐兴阑散。镜水波犹冷，稽峰雪尚残。不能辜物色，乍可怯春寒。远目伤千里，新年思万端。无人知此意，闲凭小栏干。","dynasty":"唐代","title":"春游"}
{"author":"元稹","content":"夜长酒阑灯花长，灯花落地复落床。似我别泪三四行，滴君满坐之衣裳。与君别后泪痕在，年年著衣心莫改。","dynasty":"唐代","title":"夜别筵"}
{"author":"元稹","content":"竹簟衬重茵，未忍都令卷。忆昨初来日，看君自施展。","dynasty":"唐代","title":"竹簟"}
{"author":"元稹","content":"当年此日花前醉，今日花前病里销。独倚破帘闲怅望，可怜虚度好春朝。","dynasty":"唐代","title":"酬乐天三月三日见寄"}
{"author":"元稹","content":"无身尚拟魂相就，身在那无梦往还。直到他生亦相觅，不能空记树中环。","dynasty":"唐代","title":"寄乐天"}
{"author":"元稹","content":"卫瓘诸孙卫玠珍，可怜雏凤好青春。解拈玉叶排新句，认得金环识旧身。十岁佩觿娇稚子，八行飞札老成人。杨公莫讶清无业，家有骊珠不复贫。","dynasty":"唐代","title":"赠严童子（严司空孙字照郎十岁能赋诗往往有奇句）"}
{"author":"元稹","content":"观象楼前奉末班，绛峰只似殿庭间。今日高楼重陪宴，雨笼衡岳是南山。","dynasty":"唐代","title":"陪张湖南宴望岳楼，稹为监察御史张中丞知杂事"}
{"author":"元稹","content":"古来苦乐之相倚，近于掌上之十指。君心半夜猜恨生，荆棘满怀天未明。汉成眼瞥飞燕时，可怜班女恩已衰。未有因由相决绝，犹得半年佯暖热。转将深意谕旁人，缉缀瑕疵遣潜说。一朝诏下辞金屋，班姬自痛何仓卒。呼天抚地将自明，不悟寻时暗销骨。白首宫人前再拜，愿将日月相辉解。苦乐相寻昼夜间，灯光那有天明在。主今被夺心应苦，妾夺深恩初为主。欲知妾意恨主时，主今为妾思量取。班姬收泪抱妾身，我曾排摈无限人。","dynasty":"唐代","title":"苦乐相倚曲"}
{"author":"元稹","content":"江瘴节候暖，腊初梅已残。夜来北风至，喜见今日寒。扣冰浅塘水，拥雪深竹阑。复此满尊醁，但嗟谁与欢。","dynasty":"唐代","title":"寒"}
{"author":"元稹","content":"昔在京城心，今在吴楚末。千山道路险，万里音尘阔。天上参与商，地上胡与越。终天升沉异，满地网罗设。心有无眹环，肠有无绳结。有结解不开，有环寻不歇。山岳移可尽，江海塞可绝。离恨若空虚，穷年思不彻。生莫强相同，相同会相别。襄阳大堤绕，我向堤前住。烛随花艳来，骑送朝云去。万竿高庙竹，三月徐亭树。我昔忆君时，君今怀我处。有身有离别，无地无岐路。风尘同古今，人世劳新故。人亦有相爱，我尔殊众人。朝朝宁不食，日日愿见君。一日不得见，愁肠坐氛氲。如何远相失，各作万里云。云高风苦多，会合难遽因。天上犹有碍，何况地上身。","dynasty":"唐代","title":"酬乐天赴江州路上见寄三首"}
{"author":"元稹","content":"再拜捧兄赠，拜兄珍重言。我有平生志，临别将具论。十岁慕倜傥，爱白不爱昏。宁爱寒切烈，不爱旸温暾。二十走猎骑，三十游海门。憎兔跳跃跃，恶鹏黑翻翻。鳌钓气方壮，鹘拳心颇尊。下观狰狞辈，一扫冀不存。名冠壮士籍，功酬明主恩。不然合身弃，何况身上痕。金石有销烁，肺腑无寒温。分画久已定，波涛何足烦。尝希苏门啸，讵厌巴树猿。瘴水徒浩浩，浮云亦轩轩。长歌莫长叹，饮斛莫饮樽。生为醉乡客，死作达士魂。","dynasty":"唐代","title":"酬独孤二十六送归通州"}
{"author":"元稹","content":"闲坊静曲同消日，泪草伤花不为春。遍问旧交零落尽，十人才有两三人。","dynasty":"唐代","title":"和乐天刘家花"}
{"author":"元稹","content":"闻道秋来怯夜寒，不辞泥水为杯盘。殷勤惧醉有深意，愁到醒时灯火阑。","dynasty":"唐代","title":"惧醉（答卢子蒙）"}
{"author":"元稹","content":"海波无底珠沈海，采珠之人判死采。万人判死一得珠，斛量买婢人何在。年年采珠珠避人，今年采珠由海神。海神采珠珠尽死，死尽明珠空海水。珠为海物海属神，神今自采何况人。","dynasty":"唐代","title":"乐府古题序"}
{"author":"元稹","content":"通州到日日平西，江馆无人虎印泥。忽向破檐残漏处，见君诗在柱心题。","dynasty":"唐代","title":"见乐天诗"}
{"author":"元稹","content":"别鹤声声怨夜弦，闻君此奏欲潸然。商瞿五十知无子，更付琴书与仲宣。","dynasty":"唐代","title":"听妻弹别鹤操"}
{"author":"元稹","content":"犹欠一宵轮未满，紫霞红衬碧云端。谁能唤得姮娥下，引向堂前子细看。","dynasty":"唐代","title":"八月十四日夜玩月"}
{"author":"元稹","content":"秋风方索漠，霜貌足暌携。今日骑骢马，街中醉蹋泥。","dynasty":"唐代","title":"醉行"}
{"author":"元稹","content":"山枇杷，花似牡丹殷泼血。往年乘传过青山，正值山花好时节。压枝凝艳已全开，映叶香苞才半裂。紧搏红袖欲支颐，慢解绛囊初破结。金线丛飘繁蕊乱，珊瑚朵重纤茎折。因风旋落裙片飞，带日斜看目精热。亚水依岩半倾侧，笼云隐雾多愁绝。绿珠语尽身欲投，汉武眼穿神渐灭。秾姿秀色人皆爱，怨媚羞容我偏别。说向闲人人不听，曾向乐天时一说。昨来谷口先相问，及到山前已消歇。左降通州十日迟，又与幽花一年别。山枇杷，尔托深山何太拙。天高万里看不精，帝在九重声不彻。园中杏树良人醉，陌上柳枝年少折。因尔幽芳喻昔贤，磻谿冷坐权门咽。","dynasty":"唐代","title":"山枇杷"}
{"author":"元稹","content":"月濛濛兮山掩掩，束束别魂眉敛敛。蠡盏覆时天欲明，碧幌青灯风滟滟。泪消语尽还暂眠，唯梦千山万山险。水环环兮山簇簇，啼鸟声声妇人哭。离床别脸睡还开，灯灺暗飘珠蔌蔌。山深虎横馆无门，夜集巴儿扣空木。雨潇潇兮鹃咽咽，倾冠倒枕灯临灭。倦僮呼唤应复眠，啼鸡拍翅三声绝。握手相看其奈何，奈何其奈天明别。","dynasty":"唐代","title":"通州丁溪馆夜别李景信三首"}
{"author":"元稹","content":"霜降三旬后，蓂馀一叶秋。玄阴迎落日，凉魄尽残钩。半夜灰移琯，明朝帝御裘。潘安过今夕，休咏赋中愁。","dynasty":"唐代","title":"赋得九月尽（秋字）"}
{"author":"元稹","content":"潞府筋角劲，戴光因合成。因君怀胆气，赠我定交情。不拟闲穿叶，那能枉始生。唯调一只箭，飞入破聊城。","dynasty":"唐代","title":"戴光弓（韦评事见赠也）"}
{"author":"元稹","content":"待月西厢下，迎风户半开。拂墙花影动，疑是玉人来，","dynasty":"唐代","title":"明月三五夜"}
{"author":"元稹","content":"平生本多思，况复老逢春。今日梅花下，他乡值故人。","dynasty":"唐代","title":"赠熊士登"}
{"author":"元稹","content":"江上五年同送客，与君长羡北归人。今朝又送君先去，千里洛阳城里尘。","dynasty":"唐代","title":"送杜元颖"}
{"author":"元稹","content":"大暑三秋近，林钟九夏移。桂轮开子夜，萤火照空时。菰果邀儒客，菰蒲长墨池。绛纱浑卷上，经史待风吹。","dynasty":"唐代","title":"咏廿四气诗大暑六月中"}
{"author":"元稹","content":"我昔孩提从我兄，我今衰白尔初成。分明寄取原头路，百世长须此路行。","dynasty":"唐代","title":"寒食日毛空路示侄晦及从简"}
{"author":"元稹","content":"荣辱升沉影与身，世情谁是旧雷陈。唯应鲍叔犹怜我，自保曾参不杀人。山入白楼沙苑暮，潮生沧海野塘春。老逢佳景唯惆怅，两地各伤何限神。论才赋命不相干，凤有文章雉有冠。羸骨欲销犹被刻，疮痕未没又遭弹。剑头已折藏须盖，丁字虽刚屈莫难。休学州前罗刹石，一生身敌海波澜。","dynasty":"唐代","title":"寄乐天二首"}
{"author":"元稹","content":"张璪画古松，往往得神骨。翠帚扫春风，枯龙戛寒月。流传画师辈，奇态尽埋没。纤枝无萧洒，顽干空突兀。乃悟埃尘心，难状烟霄质。我去淅阳山，深山看真物。","dynasty":"唐代","title":"画松"}
{"author":"元稹","content":"人亦有相爱，我尔殊众人。朝朝宁不食，日日愿见君。一日不得见，愁肠坐氛氲。如何远相失，各作万里云。云高风苦多，会合难遽因。天上犹有碍，何况地上身。","dynasty":"唐代","title":"酬乐天赴江州路上见寄三首其三"}
{"author":"元稹","content":"昔君乐游园，怅望天欲曛。今我大江上，快意波翻云。秋空压澶漫，澒洞无垢氛。四顾皆豁达，我眉今日伸。长安隘朝市，百道走埃尘。轩车随对列，骨肉非本亲。夸游丞相第，偷入常侍门。爱君直如发，勿念江湖人。","dynasty":"唐代","title":"酬乐天登乐游园见忆"}
{"author":"元稹","content":"北祖三禅地，西山万树松。门临溪一带，桥映竹千重。翦凿基阶正，包藏景气浓。诸岩分院宇，双岭抱垣墉。舍利开层塔，香炉占小峰。道场居士置，经藏大师封。太子知栽植，神王守要冲。由旬排讲座，丈六写真容。佛语迦陵说，僧行猛虎从。修罗抬日拒，楼至拔霜锋。画井垂枯朽，穿池救噞喁。蕉非难败坏，槿喻暂丰茸。宝界留遗事，金棺灭去踪。钵传烘玛瑙，石长翠芙蓉。影帐纱全落，绳床土半壅。荒林迷醉象，危壁亚盘龙。行色怜初月，归程待晓钟。心源虽了了，尘世苦憧憧。宿荫高声忏，斋粮并力舂。他生再来此，还愿总相逢。","dynasty":"唐代","title":"度门寺"}
{"author":"元稹","content":"严秦修此驿，兼涨驿前池。已种千竿竹，又栽千树梨。四年三月半，新笋晚花时。怅望东川去，等闲题作诗。","dynasty":"唐代","title":"褒城驿（军大夫严秦修）"}
{"author":"元稹","content":"昔岁梦游春，梦游何所遇。梦入深洞中，果遂平生趣。清泠浅漫流，画舫兰篙渡。过尽万株桃，盘旋竹林路。长廊抱小楼，门牖相回互。楼下杂花丛，丛边绕鸳鹭。池光漾霞影，晓日初明煦。未敢上阶行，频移曲池步。乌龙不作声，碧玉曾相慕。渐到帘幕间，裴回意犹惧。闲窥东西閤，奇玩参差布。隔子碧油糊，驼钩紫金镀。逡巡日渐高，影响人将寤。鹦鹉饥乱鸣，娇娃睡犹怒。帘开侍儿起，见我遥相谕。铺设绣红茵，施张钿妆具。潜褰翡翠帷，瞥见珊瑚树。不辨花貌人，空惊香若雾。身回夜合偏，态敛晨霞聚。睡脸桃破风，汗妆莲委露。丛梳百叶髻，金蹙重台屦。纰软钿头裙，玲珑合欢袴.鲜妍脂粉薄，暗淡衣裳故。最似红牡丹，雨来春欲暮。梦魂良易惊，灵境难久寓。夜夜望天河，无由重沿溯。结念心所期，返如禅顿悟。觉来八九年，不向花回顾。杂合两京春，喧阗众禽护。我到看花时，但作怀仙句。浮生转经历，道性尤坚固。近作梦仙诗，亦知劳肺腑。一梦何足云，良时事婚娶。当年二纪初，嘉节三星度。朝蕣玉佩迎，高松女萝附。韦门正全盛，出入多欢裕。甲第涨清池，鸣驺引朱辂。广榭舞萎蕤，长筵宾杂厝。青春讵几日，华实潜幽蠹。秋月照潘郎，空山怀谢傅。红楼嗟坏壁，金谷迷荒戍。石压破阑干，门摧旧梐枑。虽云觉梦殊，同是终难驻。悰绪竟何如，棼丝不成絇.卓女白头吟，阿娇金屋赋。重璧盛姬台，青冢明妃墓。尽委穷尘骨，皆随流波注。幸有古如今，何劳缣比素。况余当盛时，早岁谐如务。诏册冠贤良，谏垣陈好恶。三十再登朝，一登还一仆。宠荣非不早，邅回亦云屡。直气在膏肓，氛氲日沉痼。不言意不快，快意言多忤。忤诚人所贼，性亦天之付。乍可沉为香，不能浮作瓠。诚为坚所守，未为明所措。事事身已经，营营计何误。美玉琢文珪，良金填武库。徒谓自坚贞，安知受砻铸。长丝羁野马，密网罗阴兔。物外各迢迢，谁能远相锢。时来既若飞，祸速当如骛。曩意自未精，此行何所诉。努力去江陵，笑言谁与晤。江花纵可怜，奈非心所慕。石竹逞奸黠，蔓青夸亩数。一种薄地生，浅深何足妒。荷叶水上生，团团水中住。泻水置叶中，君看不相污。","dynasty":"唐代","title":"梦游春七十韵"}
{"author":"元稹","content":"小满气全时，如何靡草衰。田家私黍稷，方伯问蚕丝。杏麦修镰钐，錋𦬔竖棘篱。向来看苦菜，独秀也何为？","dynasty":"唐代","title":"咏廿四气诗小满四月中"}
{"author":"元稹","content":"莫言邻境易经过，彼此分符欲奈何。垂老相逢渐难别，白头期限各无多。","dynasty":"唐代","title":"赠乐天"}
{"author":"元稹","content":"满眼文书堆案边，眼昏偷得暂时眠。子规惊觉灯又灭，一道月光横枕前。","dynasty":"唐代","title":"使东川。望喜驿"}
{"author":"元稹","content":"常年出入右银台，每怪春光例早回。惭愧杏园行在景，同州园里也先开。","dynasty":"唐代","title":"杏花"}
{"author":"元稹","content":"岧峣青云岭，下有千仞谿.裴回不可上，人倦马亦嘶。愿登青云路，若望丹霞梯。谓言青云驿，绣户芙蓉闺。谓言青云骑，玉勒黄金蹄。谓言青云具，瑚琏杂象犀。谓言青云吏，的的颜如珪。怀此青云望，安能复久稽。攀援信不易，风雨正凄凄。已怪杜鹃鸟，先来山下啼。才及青云驿，忽遇蓬蒿妻。延我开荜户，凿窦宛如圭。逡巡吏来谒，头白颜色黧。馈食频叫噪，假器仍乞醯。向时延我者，共舍藿与藜。乘我牂牁马，蒙茸大如羝。悔为青云意，此意良噬脐。昔游蜀门下，有驿名青泥。闻名意惨怆，若坠牢与狴。云泥异所称，人物一以齐。复闻阊阖上，下视日月低。银城蕊珠殿，玉版金字题。大帝直南北，群仙侍东西。龙虎俨队仗，雷霆轰鼓鼙。元君理庭内，左右桃花蹊。丹霞烂成绮，景云轻若绨。天池光滟滟，瑶草绿萋萋。众真千万辈，柔颜尽如荑。手持凤尾扇，头戴翠羽笄。云韶互铿戛，霞服相提携。双双发皓齿，各各扬轻袿.天祚乐未极，溟波浩无堤。秽贱灵所恶，安肯问黔黎。桑田变成海，宇县烹为齑。虚皇不愿见，云雾重重翳。大帝安可梦，阊阖何由跻。灵物可见者，愿以谕端倪。虫蛇吐云气，妖氛变虹霓。获麟书诸册，豢龙醢为臡.凤凰占梧桐，丛杂百鸟栖。野鹤啄腥虫，贪饕不如鸡。山鹿藏窟穴，虎豹吞其麛。灵物比灵境，冠履宁甚睽。道胜即为乐，何惭居稗稊。金张好车马，於陵亲灌畦。在梁或在火，不变玉与鹈。上天勿行行，潜穴勿凄凄。吟此青云谕，达观终不迷。","dynasty":"唐代","title":"青云驿"}
{"author":"元稹","content":"炎昏倦烦久，逮此含风夕。夏服稍轻清，秋堂已岑寂。载欣凉宇旷，复念佳辰掷。络纬惊岁功，顾我何成绩。青荧微月钩，幽晖洞阴魄。水镜涵玉轮，若见渊泉璧。参差帘牖重，次第笼虚白。树影满空床，萤光缀深壁。怅望牵牛星，复为经年隔。露网褭风珠，轻河泛遥碧。讵无深秋夜，感此乍流易。亦有迟暮年，壮年良自惜。循环切中肠，感念追往昔。接瞬无停阴，何言问陈积。馨香推蕙兰，坚贞谕松柏。生物固有涯，安能比金石。况兹百龄内，扰扰纷众役。日月东西驰，飞车无留迹。来者良未穷，去矣定奚适。委顺在物为，营营复何益。","dynasty":"唐代","title":"含风夕（此后拾遗时作）"}
{"author":"元稹","content":"巴蛇蟠窟穴，穴下有巢蜂。近树禽垂翅，依原兽绝踪。微遭断手足，厚毒破心胸。昔甚招魂句，那知眼自逢。梨笑清都月，蜂游紫殿春。构脾分部伍，嚼蕊奉君亲。翅羽颇同类，心神固异伦。安知人世里，不有噬人人。兰蕙本同畹，蜂蛇亦杂居。害心俱毒螫，妖焰两吹嘘。雷蛰吞噬止，枯焚巢穴除。可怜相济恶，勿谓祸无馀。","dynasty":"唐代","title":"虫豸诗。蛒蜂（三首）"}
{"author":"元稹","content":"露沾蔬草白，天气转青高。叶下和秋吹，惊看两鬓毛。养羞因野鸟，为客讶蓬蒿。火急收田种，晨昏莫辞劳。","dynasty":"唐代","title":"咏廿四气诗白露八月节"}
{"author":"元稹","content":"北祖三禅地，西山万树松。门临溪一带，桥映竹千重。翦凿基阶正，包藏景气浓。诸岩分院宇，双岭抱垣墉。舍利开层塔，香炉占小峰。道场居士置，经藏大师封。太子知栽植，神王守要冲。由旬排讲座，丈六写真容。佛语迦陵说，僧行猛虎从。修罗抬日拒，楼至拔霜锋。画井垂枯朽，穿池救噞喁。蕉非难败坏，槿喻暂丰茸。宝界留遗事，金棺灭去踪。钵传烘玛瑙，石长翠芙蓉。影帐纱全落，绳床土半壅。荒林迷醉象，危壁亚盘龙。行色怜初月，归程待晓钟。心源虽了了，尘世苦憧憧。宿荫高声忏，斋粮并力舂。他生再来此，还愿总相逢。","dynasty":"唐代","title":"度门寺"}
{"author":"元稹","content":"为国谋羊舌，从来不为身。此心长自保，终不学张陈。自笑心何劣，区区辨所冤。伯仁虽到死，终不向人言。富贵年皆长，风尘旧转稀。白头方见绝，遥为一沾衣。","dynasty":"唐代","title":"感事三首（此后并是学士时作）"}
{"author":"元稹","content":"庾亮楼中初见时，武昌春柳似腰肢。相逢相失还如梦，为雨为云今不知。鄂渚濛濛烟雨微，女郎魂逐暮云归。只应长在汉阳渡，化作鸳鸯一只飞。","dynasty":"唐代","title":"所思二首（一作刘禹锡诗，题作有所嗟）"}
{"author":"元稹","content":"旦夕天气爽，风飘叶渐轻。星繁河汉白，露逼衾枕清。丹鸟月中灭，莎鸡床下鸣。悠悠此怀抱，况复多远情。","dynasty":"唐代","title":"秋夕远怀"}
{"author":"元稹","content":"平阳池上亚枝红，怅望山邮事事同。还向万竿深竹里，一枝浑卧碧流中。","dynasty":"唐代","title":"使东川。亚枝红"}
{"author":"元稹","content":"夜夜相抱眠，幽怀尚沈结。那堪一年事，长遣一宵说。但感久相思，何暇暂相悦。虹桥薄夜成，龙驾侵晨列。生憎野鹊往迟回，死恨天鸡识时节。曙色渐曈昽，华星次明灭。一去又一年，一年何时彻。有此迢遰期，不如生死别。","dynasty":"唐代","title":"相和歌辞其三"}
{"author":"元稹","content":"杨子爱言诗，春天好咏时。恋花从马滞，联句放杯迟。日映含烟竹，风牵卧柳丝。南山更多兴，须作白云期。","dynasty":"唐代","title":"忆杨十二"}
{"author":"元稹","content":"今日庐峰霞绕寺，昔时鸾殿凤回书。两封相去八年后，一种俱云五夜初。渐觉此生都是梦，不能将泪滴双鱼。","dynasty":"唐代","title":"酬乐天书后三韵"}
{"author":"元稹","content":"忆在开元观，食柏练玉颜。疏慵日高卧，自谓轻人寰。李生隔墙住，隔墙如隔山。怪我久不识，先来问骄顽。十过乃一往，遂成相往还。以我文章卷，文章甚斑斓。因言辛庾辈，亦愿访羸孱。既回数子顾，展转相连攀。驱令选科目，若在阓与阛。学随尘土坠，漫数公卿关。唯恐坏情性，安能惧谤讪。还招辛庾李，静处杯巡环。进取果由命，不由趋险艰。穿杨二三子，弓矢次第弯。推我亦上道，再联朝士班。二月除御史，三月使巴蛮。蛮民詀諵诉，齧指明痛瘝。怜蛮不解语，为发昏帅奸。归来五六月，旱色天地殷。分司别兄弟，各各泪潸潸。哀哉剧部职，唯数赃罪锾。死款依稀取，斗辞方便删。道心常自愧，柔发难久黫。折支望车乘，支痛谁置患。奇哉乳臭儿，绯紫绷被间。渐大官渐贵，渐富心渐悭。闹装辔头𧤾，静拭腰带斑。鹞子绣线𩏪，狗儿金油镮。香汤洗骢马，翠篾笼白鹇。月请公主封，冰受天子颁。开筵试歌舞，别宅宠妖娴。坐卧摩绵褥，捧拥綟丝鬟。旦夕不相离，比翼若飞𪈿。而我亦何苦，三十身已鳏。愁吟心骨颤，寒卧支体𤸷。居处虽幽静，尤悔少愉㦨。不如周道士，鹤岭临钟湾。绕院松瑟瑟，通畦水潺潺。阳坡自寻蕨，村沼看沤菅。穷通两未遂，营营真老闲。","dynasty":"唐代","title":"台中鞫狱忆开元观旧事呈损之兼赠周兄四十韵"}
{"author":"元稹","content":"二气莫交争，春分雨处行。雨来看电影，云过听雷声。山色连天碧，林花向日明。梁间玄鸟语，欲似解人情。","dynasty":"唐代","title":"咏廿四气诗春分二月中"}
{"author":"元稹","content":"紫垣驺骑入华居，公子文衣护锦舆。眠阁书生复何事，也骑羸马从尚书。","dynasty":"唐代","title":"陪韦尚书丈归履信宅，因赠韦氏兄弟"}
{"author":"元稹","content":"始见梨花房，坐对梨花白。行看梨叶青，已复梨叶赤。严霜九月半，危蒂几时客。况有高高原，秋风四来迫。莫厌夏日长，莫愁冬日短。欲识短复长，君看寒又暖。城中百万家，冤哀杂丝管。草没奉诚园，轩车昔曾满。孤竹迸荒园，误与蓬麻列。久拥萧萧风，空长高高节。严霜荡群秽，蓬断麻亦折。独立转亭亭，心期凤凰别。艳艳翦红英，团团削翠茎。托根在褊浅，因依泥滓生。中有合欢蕊，池枯难遽呈。凉宵露华重，低徊当月明。晚荷犹展卷，早蝉遽萧嘹。露叶行已重，况乃江风摇。炎夏火再伏，清商暗回飙。寄言抱志士，日月东西跳。买马买锯牙，买犊买破车。养禽当养鹘，种树先种花。人生负俊健，天意与光华。莫学蚯蚓辈，食泥近土涯。爱直莫爱夸，爱疾莫爱斜。爱谟莫爱诈，爱施莫爱奢。择才不求备，任物不过涯。用人如用己，理国如理家。z8々刀刃光，弯弯弓面张。入水斩犀兕，上山椎虎狼。里中无老少，唤作癫儿郎。一日风云会，横行归故乡。团团规内星，未必明如月。托迹近北辰，周天无沦没。老人在南极，地远光不发。见则寿圣明，愿照高高阙。河清谅嘉瑞，吾帝真圣人。时哉不我梦，此时为废民。光阴本跳踯，功业劳苦辛。一到江陵郡，三年成去尘。","dynasty":"唐代","title":"遣兴十首"}
{"author":"元稹","content":"风吹笋箨飘红砌，雨打桐花尽绿莎。都大资人无暇日，泛池全少买池多。","dynasty":"唐代","title":"和乐天题王家亭子"}
{"author":"元稹","content":"楚俗不爱力，费力为竞舟。买舟俟一竞，竞敛贫者赇。年年四五月，茧实麦小秋。积水堰堤坏，拔秧蒲稗稠。此时集丁壮，习竞南亩头。朝饮村社酒，暮椎邻舍牛。祭船如祭祖，习竞如习雠。连延数十日，作业不复忧。君侯馔良吉，会客陈膳羞。画鹢四来合，大竞长江流。建标明取舍，胜负死生求。一时欢呼罢，三月农事休。岳阳贤刺史，念此为俗疣。习俗难尽去，聊用去其尤。百船不留一，一竞不滞留。自为里中戏，我亦不寓游。吾闻管仲教，沐树惩堕游。节此淫竞俗，得为良政不。我来歌此事，非独歌此州。此事数州有，亦欲闻数州。","dynasty":"唐代","title":"竞舟"}
{"author":"元稹","content":"为我殷勤卢子蒙，近来无复昔时同。懒成积疹推难动，禅尽狂心炼到空。老爱早眠虚夜月，病妨杯酒负春风。唯公两弟闲相访，往往潸然一望公。","dynasty":"唐代","title":"贻蜀五首。卢评事子蒙"}
{"author":"元稹","content":"遥泉滴滴度更迟，秋夜霜天入竹扉。明月自随山影去，清风长送白云归。","dynasty":"唐代","title":"游云门"}
{"author":"元稹","content":"艳极翻含怨，怜多转自娇。有时还暂笑，闲坐爱无憀.晓月行看堕，春酥见欲消。何因肯垂手，不敢望回腰。","dynasty":"唐代","title":"赠双文"}
{"author":"元稹","content":"忆昔分襟童子郎，白头抛掷又他乡。三千里外巴南恨，二十年前城里狂。宁氏舅甥俱寂寞，荀家兄弟半沦亡。泪因生别兼怀旧，回首江山欲万行。","dynasty":"唐代","title":"赠吴渠州从姨兄士则"}
{"author":"元稹","content":"律吕同声我尔身，文章君是一伶伦。众推贾谊为才子，帝喜相如作侍臣。次韵千言曾报答，直词三道共经纶。元诗驳杂真难辨，白朴流传用转新。蔡女图书虽在口，于公门户岂生尘。商瞿未老犹希冀，莫把籝金便付人。","dynasty":"唐代","title":"酬乐天馀思不尽加为六韵之作"}
{"author":"元稹","content":"深红山木艳丹云，路远无由摘寄君。恰似牡丹如许大，浅深看取石榴裙。","dynasty":"唐代","title":"奉使往蜀路傍见山花吟寄乐天其一"}
{"author":"元稹","content":"苇绡开万朵。","dynasty":"唐代","title":"咏李花"}
{"author":"元稹","content":"残历半张馀十四，灰心雪鬓两凄然。定知新岁御楼后，从此不名长庆年。","dynasty":"唐代","title":"题长庆四年历日尾"}
{"author":"元稹","content":"乍可为天上牵牛织女星，不愿为庭前红槿枝。七月七日一相见，故心终不移。那能朝开暮飞去，一任东西南北吹。分不两相守，恨不两相思。对面且如此，背面当何知。春风撩乱伯劳语，此时抛去时。握手苦相问，竟不言后期。君情既决绝，妾意已参差。借如死生别，安得长苦悲。噫春冰之将泮，何余怀之独结。有美一人，於焉旷绝。一日不见，比一日于三年，况三年之旷别。水得风兮小而已波，笋在苞兮高不见节。矧桃李之当春，竞众人之攀折。我自顾悠悠而若云，又安能保君皓皓之如雪。感破镜之分明，睹泪痕之馀血。幸他人之既不我先，又安能使他人之终不我夺。已焉哉，织女别黄姑，一年一度暂相见，彼此隔河何事无。夜夜相抱眠，幽怀尚沉结。那堪一年事，长遣一宵说。但感久相思，何暇暂相悦。虹桥薄夜成，龙驾侵晨列。生憎野鹊往迟回，死恨天鸡识时节。曙色渐曈曨，华星次明灭。一去又一年，一年何时彻。有此迢递期，不如生死别。天公隔是妒相怜，何不便教相决绝。","dynasty":"唐代","title":"相和歌辞。决绝词三首"}
{"author":"元稹","content":"苍龙阙下陪骢马，紫阁峰头见白云。满眼流光随日度，今朝花落更纷纷。","dynasty":"唐代","title":"与吴侍御春游"}
{"author":"元稹","content":"别鹤声声怨夜弦，闻君此奏欲潸然。商瞿五十知无子，更付琴书与仲宣。","dynasty":"唐代","title":"听妻弹别鹤操"}
{"author":"元稹","content":"忆君无计写君诗，写尽千行说向谁。题在阆州东寺壁，几时知是见君时。","dynasty":"唐代","title":"阆州开元寺壁题乐天诗"}
{"author":"元稹","content":"常年出入右银台，每怪春光例早回。惭愧杏园行在景，同州园里也先开。","dynasty":"唐代","title":"杏花"}
{"author":"元稹","content":"柏树台中推事人，杏花坛上炼形真。心源一种闲如水，同醉樱桃林下春。","dynasty":"唐代","title":"同醉（吕子元、庾及之、杜归和同隐客泛韦氏池）"}
{"author":"元稹","content":"深红山木艳丹云，路远无由摘寄君。恰似牡丹如许大，浅深看取石榴裙。","dynasty":"唐代","title":"奉使往蜀路傍见山花吟寄乐天其一"}
{"author":"元稹","content":"浩露烟壒尽，月光闲有馀。松篁细阴影，重以帘牖疏。泛览星粲粲，轻河悠碧虚。纤云不成叶，脉脉风丝舒。丹灶炽东序，烧香罗玉书。飘飘魂神举，若骖鸾鹤舆。感念夙昔意，华尚簪与裾。簪裾讵几许，累创吞钩鱼。今闻馨香道，一以悟臭帑。悟觉誓不惑，永抱胎仙居。昼夜欣所适，安知岁云除。行行二三友，君怀复何如。","dynasty":"唐代","title":"冬夜怀李侍御、王太祝、段丞"}
{"author":"元稹","content":"五色阶前架，一张笼上被。殷红稠叠花，半绿鲜明地。风蔓罗裙带，露英莲脸泪。多逢走马郎，可惜帘边思。","dynasty":"唐代","title":"蔷薇架（清水驿）"}
{"author":"元稹","content":"红裙委砖阶，玉爪kO朱橘。素臆光如砑，明瞳艳凝溢。调弦不成曲，学书徒弄笔。夜色侵洞房，春烟透帘出。","dynasty":"唐代","title":"闺晚"}
{"author":"元稹","content":"积善坊中前度饮，谢家诸婢笑扶行。今宵还似当时醉，半夜觉来闻哭声。","dynasty":"唐代","title":"醉醒"}
{"author":"元稹","content":"灯照露花何所似，馆娃宫殿夜妆台。","dynasty":"唐代","title":"夜花"}
{"author":"元稹","content":"前年科第偏年少，未解知羞最爱狂。九陌争驰好鞍马，八人同著彩衣裳。自言行乐朝朝是，岂料浮生渐渐忙。赖得官闲且疏散，到君花下忆诸郎。","dynasty":"唐代","title":"酬哥舒大少府寄同年科第"}
{"author":"元稹","content":"虚白堂神传好语，二年长伴独吟时。夜怜星月多离烛，日滉波涛一下帷。为报何人偿酒债，引看墙上使君诗。","dynasty":"唐代","title":"代郡斋神荅乐天"}
{"author":"元稹","content":"平生欲得山中住，天与通州绕郡山。睡到日西无一事，月储三万买教闲。","dynasty":"唐代","title":"通州"}
{"author":"元稹","content":"尔爷只为一杯酒，此别那知死与生。儿有何辜才七岁，亦教儿作瘴江行。爱惜尔爷唯有我，我今憔悴望何人。伤心自比笼中鹤，翦尽翅翎愁到身。","dynasty":"唐代","title":"别毅郎（此后三首，工部侍郎时诗）"}
{"author":"元稹","content":"红树蝉声满夕阳，白头相送倍相伤。老嗟去日光阴促，病觉今年昼夜长。顾我亲情皆远道，念君兄弟欲他乡。红旗满眼襄州路，此别泪流千万行。","dynasty":"唐代","title":"送卢戡"}
{"author":"元稹","content":"何年安石国，万里贡榴花。迢递河源道，因依汉使槎。酸辛犯葱岭，憔悴涉龙沙。初到摽珍木，多来比乱麻。深抛故园里，少种贵人家。唯我荆州见，怜君胡地赊。从教当路长，兼恣入檐斜。绿叶裁烟翠，红英动日华。新帘裙透影，疏牖烛笼纱。委作金炉焰，飘成玉砌瑕。乍惊珠缀密，终误绣帏奢。琥珀烘梳碎，燕支懒颊涂。风翻一树火，电转五云车。绛帐迎宵日，芙蕖绽早牙。浅深俱隐映，前后各分葩。宿露低莲脸，朝光借绮霞。暗虹徒缴绕，濯锦莫周遮。俗态能嫌旧，芳姿尚可嘉。非专爱颜色，同恨阻幽遐。满眼思乡泪，相嗟亦自嗟。","dynasty":"唐代","title":"感石榴二十韵"}
{"author":"元稹","content":"花向琉璃地上生，光风炫转紫云英。自从天女盘中见，直至今朝眼更明。","dynasty":"唐代","title":"西明寺牡丹"}
{"author":"元稹","content":"崔嵬分水岭，高下与云平。上有分流水，东西随势倾。朝同一源出，暮隔千里情。风雨各自异，波澜相背惊。势高竞奔注，势曲已回萦。偶值当途石，蹙缩又纵横。有时遭孔穴，变作呜咽声。褊浅无所用，奔波奚所营。团团井中水，不复东西征。上应美人意，中涵孤月明。旋风四面起，并深波不生。坚冰一时合，井深冻不成。终年汲引绝，不耗复不盈。五月金石铄，既寒亦既清。易时不易性，改邑不改名。定如拱北极，莹若烧玉英。君门客如水，日夜随势行。君看守心者，井水为君盟。","dynasty":"唐代","title":"分水岭"}
{"author":"元稹","content":"一枝斑竹渡湘沅，万里行人感别魂。知是娥皇庙前物，远随风雨送啼痕。","dynasty":"唐代","title":"斑竹（得之湘流）"}
{"author":"元稹","content":"旦暮已凄凉，离人远思忙。夏衣临晓薄，秋影入檐长。前事风随扇，归心燕在梁。殷勤寄牛女，河汉正相望。","dynasty":"唐代","title":"新秋"}
{"author":"元稹","content":"孤吟独寝意千般，合眼逢君一夜欢。惭愧梦魂无远近，不辞风雨到长滩。","dynasty":"唐代","title":"长滩梦李绅"}
{"author":"元稹","content":"努力少年求好官，好花须是少年看。君看老大逢花树，未折一枝心已阑。","dynasty":"唐代","title":"看花"}
{"author":"元稹","content":"洛阳大底居人少，从善坊西最寂寥。想得刘君独骑马，古堤愁树隔中桥。","dynasty":"唐代","title":"送刘太白（太白居从善坊）"}
{"author":"元稹","content":"气敌三人杰，交深一纸书。我投冰莹眼，君报水怜鱼。髀股惟夸瘦，膏肓岂暇除。伤心死诸葛，忧道不忧馀。望有经纶钓，虔收宰相刀。江文驾风远，云貌接天高。国待球琳器，家藏虎豹韬。尽将千载宝，埋入五原蒿。白马双旌队，青山八阵图。请缨期系虏，枕草誓捐躯。势激三千壮，年应四十无。遥闻不瞑目，非是不怜吴。雕鹗生难敌，沉檀死更香。儿童喧巷市，羸老哭碑堂。雁起沙汀暗，云连海气黄。祝融峰上月，几照北人丧。回雁峰前雁，春回尽却回。联行四人去，同葬一人来。铙吹临江返，城池隔雾开。满船深夜哭，风棹楚猿哀。杜预春秋癖，扬雄著述精。在时兼不语，终古定归名。耒水波文细，湘江竹叶轻。平生思风月，潜寐若为情。","dynasty":"唐代","title":"哭吕衡州六首"}
{"author":"元稹","content":"何事花前泣，曾逢旧日春。先皇初在镐，贱子正游秦。拨乱干戈后，经文礼乐辰。徽章悬象魏，貔虎画骐驎。光武休言战，唐尧念睦姻。琳琅铺柱础，葛藟茂河漘.尚齿惇耆艾，搜材拔积薪。裴王持藻镜，姚宋斡陶钧。内史称张敞，苍生借寇恂。名卿唯讲德，命士耻忧贫。杞梓无遗用，刍荛不忘询。悬金收逸骥，鼓瑟荐嘉宾。羽翼皆随凤，圭璋肯杂珉。班行容济济，文质道彬彬。百度依皇极，千门辟紫宸。措刑非苟简，稽古蹈因循。书谬偏求伏，诗亡远听申。雄推三虎贾，群擢八龙荀。海外恩方洽，寰中教不泯。儒林精阃奥，流品重清淳。天净三光丽，时和四序均。卑官休力役，蠲赋免艰辛。蛮貊同车轨，乡原尽里仁。帝途高荡荡，风俗厚誾誾.暇日耕耘足，丰年雨露频。戍烟生不见，村竖老犹纯。耒耜勤千亩，牲牢奉六禋。南郊礼天地，东野辟原匀。校猎求初吉，先农卜上寅。万方来合杂，五色瑞轮囷。池籞呈朱雁，坛场得白麟。酹金光照耀，奠璧彩璘玢。掉荡云门发，蹁跹鹭羽振。集灵撞玉磬，和鼓奏金錞.建簴崇牙盛，衔钟兽目嗔。总干形屹崒，戛敔背嶙峋。文物千官会，夷音九部陈。鱼龙华外戏，歌舞洛中嫔。佳节修酺礼，非时宴侍臣。梨园明月夜，花萼艳阳晨。李杜诗篇敌，苏张笔力匀。乐章轻鲍照，碑板笑颜竣。泰狱陪封禅，汾阴颂鬼神。星移逐西顾，风暖助东巡。浴德留汤谷，蒐畋过渭滨。沸天雷殷殷，匝地毂辚辚。沃土心逾炽，豪家礼渐湮。老农羞荷锸，贪贾学垂绅。曲艺争工巧，雕机变组紃.青凫连不解，红粟朽相因。山泽长孳货，梯航竞献珍。翠毛开越巂，龙眼弊瓯闽。玉馔薪燃蜡，椒房烛用银。铜山供横赐，金屋贮宜颦。班女恩移赵，思王赋感甄。辉光随顾步，生死属摇唇。世族功勋久，王姬宠爱亲。街衢连甲第，冠盖拥朱轮。大道垂珠箔，当垆踏锦茵。轩车隘南陌，钟磬满西邻。出入张公子，骄奢石季伦。鸡场潜介羽，马埒并扬尘。韬袖夸狐腋，弓弦尚鹿fc.紫绦牵白犬，绣bi被花駰。箭倒南山虎，鹰擒东郭su.翻身迎过雁，劈肘取回鹑。竟蓄朱公产，争藏邴氏缗。桥桃矜马鹜，倚顿数牛犉。齑斗冬中韭，羹怜远处莼。万钱才下箸，五酘未称醇。曲水闲销日，倡楼醉度旬。探丸依郭解，投辖伴陈遵。共谓长之泰，那知遽构屯。奸心兴桀黠，凶丑比顽嚚。斗柄侵妖彗，天泉化逆鳞。背恩欺乃祖，连祸及吾民。猰貐当前路，鲸鲵得要津。王师才业业，暴卒已sJ々。杂虏同谋夏，宗周暂去豳。陵园深暮景，霜露下秋旻.凤阙悲巢鵩，鹓行乱野麏。华林荒茂草，寒竹碎贞筠。村落空垣坏，城隍旧井堙。破船沉古渡，战鬼聚阴磷。振臂谁相应，攒眉独不伸。毁容怀赤绂，混迹戴黄巾。木梗随波荡，桃源斅隐沦。弟兄书信断，鸥鹭往来驯。忽遇山光澈，遥瞻海气真。秘图推废主，后圣合经纶。野杏浑休植，幽兰不复纫。但惊心愤愤，谁恋水粼粼。尽室杂深洞，轻桡荡小fq.殷勤题白石，怅望出青蘋.梦寐平生在，经过处所新。阮郎迷里巷，辽鹤记城闉。虚过休明代，旋为朽病身。劳生常矻矻，语旧苦谆谆。晚岁多衰柳，先秋愧大椿。眼前年少客，无复昔时人。","dynasty":"唐代","title":"代曲江老人百韵（年十六时作）"}
{"author":"元稹","content":"惨切风雨夕，沉吟离别情。燕辞前日社，蝉是每年声。暗泪深相感，危心亦自惊。不如元不识，俱作路人行。十五年前事，恓惶无限情。病僮更借出，羸马共驰声。射叶杨才破，闻弓雁已惊。小年辛苦学，求得苦辛行。徙倚檐宇下，思量去住情。暗萤穿竹见，斜雨隔窗声。就枕回转数，闻鸡撩乱惊。一家同草草，排比送君行。已怆朋交别，复怀儿女情。相兄亦相旧，同病又同声。白发年年剩，秋蓬处处惊。不堪身渐老，频送异乡行。塞上风雨思，城中兄弟情。北随鹓立位，南送雁来声。遇适尤兼恨，闻书喜复惊。唯应遥料得，知我伴君行。暮欲歌吹乐，暗冲泥水情。稻花秋雨气，江石夜滩声。犬吠穿篱出，鸥眠起水惊。愁君明月夜，独自入山行。七过褒城驿，回回各为情。八年身世梦，一种水风声。寻觅诗章在，思量岁月惊。更悲西塞别，终夜绕池行。褒县驿前境，曲江池上情。南堤衰柳意，西寺晚钟声。云水兴方远，风波心已惊。可怜皆老大，不得自由行。见说巴风俗，都无汉性情。猿声芦管调，羌笛竹鸡声。迎候人应少，平安火莫惊。每逢危栈处，须作贯鱼行。闻道阴平郡，翛然古戍情。桥兼麋鹿蹋，山应鼓鼙声。羌妇梳头紧，蕃牛护尾惊。怜君闲闷极，只傍白江行。","dynasty":"唐代","title":"遣行十首"}
{"author":"元稹","content":"何处生春早，春生云色中。笼葱闲著水，晻淡欲随风。度晓分霞态，馀光庇雪融。晚来低漠漠，浑欲泥幽丛。何处生春早，春生漫雪中。浑无到地片，唯逐入楼风。屋上些些薄，池心旋旋融。自悲销散尽，谁假入兰丛。何处生春早，春生霁色中。远林横返照，高树亚东风。水冻霜威庇，泥新地气融。渐知残雪薄，杪近最怜丛。何处生春早，春生曙火中。星围分暗陌，烟气满晴风。宫树栖鸦乱，城楼带雪融。竞排阊阖侧，珂伞自相丛。何处生春早，春生晓禁中。殿阶龙旆日，漏阁宝筝风。药树香烟重，天颜瑞气融。柳梅浑未觉，青紫已丛丛。何处生春早，春生江路中。雨移临浦市，晴候过湖风。芦笋锥犹短，凌澌玉渐融。数宗船载足，商妇两眉丛。何处生春早，春生野墅中。病翁闲向日，征妇懒成风。斫筤天虽暖，穿区冻未融。鞭牛县门外，争土盖蚕丛。何处生春早，春生冰岸中。尚怜扶腊雪，渐觉受东风。织女云桥断，波神玉貌融。便成呜咽去，流恨与莲丛。何处生春早，春生柳眼中。芽新才绽日，茸短未含风。绿误眉心重，黄惊蜡泪融。碧条殊未合，愁绪已先丛。何处生春早，春生梅援中。蕊排难犯雪，香乞拟来风。陇迥羌声怨，江遥客思融。年年最相恼，缘未有诸丛。何处生春早，春生鸟思中。鹊巢移旧岁，鸢羽旋高风。鸿雁惊沙暖，鸳鸯爱水融。最怜双翡翠，飞入小梅丛。何处生春早，春生池榭中。镂琼冰陷日，文縠水回风。柳爱和身动，梅愁合树融。草芽犹未出，挑得小萱丛。何处生春早，春生稚戏中。乱骑残爆竹，争唾小旋风。骂雨愁妨走，呵冰喜旋融。女儿针线尽，偷学五辛丛。何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。何处生春早，春生半睡中。见灯如见雾，闻雨似闻风。开眼犹残梦，抬身便恐融。却成双翅蝶，还绕庳花丛。何处生春早，春生晓镜中。手寒匀面粉，鬟动倚帘风。宿雾梅心滴，朝光幕上融。思牵梳洗懒，空拔绿丝丛。何处生春早，春生绮户中。玉栊穿细日，罗幔张轻风。柳软腰支嫩，梅香密气融。独眠傍妒物，偷铲合欢丛。何处生春早，春生老病中。土膏蒸足肿，天暖痒头风。似觉肌肤展，潜知血气融。又添新一岁，衰白转成丛。何处生春早，春生客思中。旅魂惊北雁，乡信是东风。纵有心灰动，无由鬓雪融。未知开眼日，空绕未开丛。何处生春早，春生濛雨中。裛尘微有气，拂面细如风。柳误啼珠密，梅惊粉汗融。满空愁淡淡，应豫忆芳丛。","dynasty":"唐代","title":"生春二十首（丁酉岁。凡二十章）"}
{"author":"元稹","content":"赵璧五弦弹徵调，徵声巉绝何清峭。辞雄皓鹤警露啼，失子哀猿绕林啸。风入春松正凌乱，莺含晓舌怜娇妙。呜呜暗溜咽冰泉，杀杀霜刀涩寒鞘。促节频催渐繁拨，珠幢斗绝金铃掉。千靫鸣镝发胡弓，万片清球击虞庙。众乐虽同第一部，德宗皇帝常偏召。旬休节假暂归来，一声狂杀长安少。主第侯家最难见，挼歌按曲皆承诏。水精帘外教贵嫔，玳瑁筵心伴中要。臣有五贤非此弦，或在拘囚或屠钓。一贤得进胜累百，两贤得进同周召。三贤事汉灭暴强，四贤镇岳宁边徼。五贤并用调五常，五常既叙三光耀。赵璧五弦非此贤，九九何劳设庭燎。","dynasty":"唐代","title":"和李校书新题乐府十二首。五弦弹"}
{"author":"元稹","content":"病煎愁绪转纷纷，百里何由说向君。老去心情随日减，远来书信隔年闻。三冬有电连春雨，九月无霜尽火云。并与巴南终岁热，四时谁道各平分。","dynasty":"唐代","title":"酬乐天叹穷愁见寄"}
{"author":"元稹","content":"嫁时五月归巴地，今日双旌上越州。兴庆首行千命妇，会稽旁带六诸侯。海楼翡翠闲相逐，镜水鸳鸯暖共游。我有主恩羞未报，君于此外更何求。","dynasty":"唐代","title":"初除浙东，妻有阻色，因以四韵晓之"}
{"author":"元稹","content":"高处望潇湘，花时万井香。雨馀怜日嫩，岁闺觉春长。霞刹分危榜，烟波透远光。情知楼上好，不是仲宣乡。","dynasty":"唐代","title":"湘南登临湘楼"}
{"author":"元稹","content":"莫言邻境易经过，彼此分符欲奈何。垂老相逢渐难别，白头期限各无多。","dynasty":"唐代","title":"赠乐天"}
{"author":"元稹","content":"谢公恣纵颠狂掾，触处闲行许自由。举板支颐对山色，当筵吹帽落台头。贪缘稽首他方佛，无暇精心满县囚。莫责寻常吐茵吏，书囊赤白报君侯。","dynasty":"唐代","title":"游三寺回呈上府主严司空时因寻寺…故以诗自诮尔"}
{"author":"元稹","content":"悠悠洛阳梦，郁郁灞陵树。落日正西归，逢君又东去。","dynasty":"唐代","title":"西还"}
{"author":"元稹","content":"感极都无梦，魂销转易惊。风帘半钩落，秋月满床明。怅望临阶坐，沉吟绕树行。孤琴在幽匣，时迸断弦声。","dynasty":"唐代","title":"夜闲（此后并悼亡）"}
{"author":"元稹","content":"前回一去五年别，此别又知何日回。好住乐天休怅望，匹如元不到京来。","dynasty":"唐代","title":"酬乐天醉别"}
{"author":"元稹","content":"乐事难逢岁易徂，白头光景莫令孤。弄涛船更曾观否，望市楼还有会无。眼力少将寻案牍，心情且强掷枭卢。孙园虎寺随宜看，不必遥遥羡镜湖。","dynasty":"唐代","title":"戏赠乐天、复言（此后三篇同韵）"}
{"author":"元稹","content":"芍药绽红绡，巴篱织青琐。繁丝蹙金蕊，高焰当炉火。翦刻彤云片，开张赤霞裹。烟轻琉璃叶，风亚珊瑚朵。受露色低迷，向人娇婀娜。酡颜醉后泣，小女妆成坐。艳艳锦不如，夭夭桃未可。晴霞畏欲散，晚日愁将堕。结植本为谁，赏心期在我。采之谅多思，幽赠何由果。","dynasty":"唐代","title":"红芍药"}
{"author":"元稹","content":"鹤台南望白云关，城市犹存暂一还。书出步虚三百韵，蕊珠文字在人间。","dynasty":"唐代","title":"封书"}
{"author":"元稹","content":"共惜连城宝，翻成无当卮。讵惭君子贵，深讶巧工隳。泛蚁功全小，如虹色不移。可怜殊砾石，何计辨糟醨.江海诚难满，盘筵莫忘施。纵乖斟酌意，犹得对光仪。","dynasty":"唐代","title":"赋得玉卮无当（韵取卮字）"}
{"author":"元稹","content":"枕截文琼珠缀篇，野人酬赠壁州鞭。用长时节君须策，泥醉风云我要眠。歌眄彩霞临药灶，执陪仙仗引炉烟。张骞却上知何日，随会归期在此年。","dynasty":"唐代","title":"刘二十八以文石枕见赠仍题绝句以将厚意…兼广为四韵"}
{"author":"元稹","content":"秋风方索漠，霜貌足暌携。今日骑骢马，街中醉蹋泥。","dynasty":"唐代","title":"醉行"}
{"author":"元稹","content":"密竹有清阴，旷怀无尘滓。况乃秋日光，玲珑晓窗里。旬休聊自适，今辰日高起。栉沐坐前轩，风轻镜如水。开卷恣咏谣，望云闲徙倚。新菊媚鲜妍，短萍怜靃靡。扫除田地静，摘掇园蔬美。幽玩惬诗流，空堂称居士。客来伤寂寞，我念遗烦鄙。心迹两相忘，谁能验行止。","dynasty":"唐代","title":"遣昼"}
{"author":"元稹","content":"胧月上山馆，紫桐垂好阴。可惜暗澹色，无人知此心。舜没苍梧野，凤归丹穴岑。遗落在人世，光华那复深。年年怨春意，不竞桃杏林。唯占清明后，牡丹还复侵。况此空馆闭，云谁恣幽寻。徒烦鸟噪集，不语山嶔岑。满院青苔地，一树莲花簪。自开还自落，暗芳终暗沈。尔生不得所，我愿裁为琴。安置君王侧，调和元首音。安问宫徵角，先辨雅郑淫。宫弦春以君，君若春日临。商弦廉以臣，臣作旱天霖。人安角声畅，人困斗不任。羽以类万物，祆物神不歆。徵以节百事，奉事罔不钦。五者苟不乱，天命乃可忱。君若问孝理，弹作梁山吟。君若事宗庙，拊以和球琳。君若不好谏，愿献触疏箴。君若不罢猎，请听荒于禽。君若侈台殿，雍门可沾襟。君若傲贤隽，鹿鸣有食芩。君闻祈招什，车马勿駸駸。君若欲败度，中有式如金。君闻薰风操，志气在愔愔。中有阜财语，勿受来献賝.北里当绝听，祸莫大于淫。南风苟不竞，无往遗之擒。奸声不入耳，巧言宁孔壬。枭音亦云革，安得沴与祲。天子既穆穆，群材亦森森。剑士还农野，丝人归织纴。丹凤巢阿阁，文鱼游碧浔。和气浃寰海，易若溉蹄涔。改张乃可鼓，此语无古今。非琴独能尔，事有谕因针。感尔桐花意，闲怨杳难禁。待我持斤斧，置君为大琛。","dynasty":"唐代","title":"桐花"}
{"author":"元稹","content":"人生莫依倚，依倚事不成。君看兔丝蔓，依倚榛与荆。荆榛易蒙密，百鸟撩乱鸣。下有狐兔穴，奔走亦纵横。樵童斫将去，柔蔓与之并。翳荟生可耻，束缚死无名。桂树月中出，珊瑚石上生。俊鹘度海食，应龙升天行。灵物本特达，不复相缠萦。缠萦竟何者，荆棘与飞茎。","dynasty":"唐代","title":"兔丝"}
{"author":"元稹","content":"嶓冢去年寻漾水，襄阳今日渡江濆。山遥远树才成点，浦静沉碑欲辨文。万里朝宗诚可羡，百川流入渺难分。鲵鲸归穴东溟溢，又作波涛随伍员。","dynasty":"唐代","title":"渡汉江（去年春，奉使东川，经嶓冢山下）"}
{"author":"元稹","content":"雨点轻沤风复惊，偶来何事去何情。浮生未到无生地，暂到人间又一生。","dynasty":"唐代","title":"哭小女降真"}
{"author":"元稹","content":"急管清弄频，舞衣才揽结。含情独摇手，双袖参差列。騕褭柳牵丝，炫转风回雪。凝眄娇不移，往往度繁节。","dynasty":"唐代","title":"曹十九舞绿钿"}
{"author":"元稹","content":"殷红浅碧旧衣裳，取次梳头暗淡妆。夜合带烟笼晓日，牡丹经雨泣残阳。低迷隐笑原非笑，散漫清香不似香。频动横波嗔阿母，等闲教见小儿郎。","dynasty":"唐代","title":"莺莺诗（一作离思诗之首篇）"}
{"author":"元稹","content":"仙洞千年一度闲，等闲偷入又偷回。桃花飞尽东风起，何处消沉去不来。芙蓉脂肉绿云鬟，罨画楼台青黛山。千树桃花万年药，不知何事忆人间。","dynasty":"唐代","title":"刘、阮妻二首"}
{"author":"元稹","content":"新妆巧样画双蛾，谩里常州透额罗。正面偷匀光滑笏，缓行轻踏破纹波。言辞雅措风流足，举止低回秀媚多。更有恼人肠断处，选词能唱望夫歌。","dynasty":"唐代","title":"赠刘采春"}
{"author":"元稹","content":"簇蕊风频坏，裁红雨更新。眼看吹落地，便别一年春。繁绿阴全合，衰红展渐难。风光一抬举，犹得暂时看。","dynasty":"唐代","title":"牡丹二首（此后并是校书郎以前作）"}
{"author":"元稹","content":"乍可为天上牵牛织女星，不愿为庭前红槿枝。七月七日一相见，故心终不移。那能朝开暮飞去，一任东西南北吹。分不两相守，恨不两相思。对面且如此，背面当何知。春风撩乱伯劳语，此时抛去时。握手苦相问，竟不言后期。君情既决绝，妾意已参差。借如死生别，安得长苦悲。噫春冰之将泮，何余怀之独结。有美一人，於焉旷绝。一日不见，比一日于三年，况三年之旷别。水得风兮小而已波，笋在苞兮高不见节。矧桃李之当春，竞众人之攀折。我自顾悠悠而若云，又安能保君皓皓之如雪。感破镜之分明，睹泪痕之馀血。幸他人之既不我先，又安能使他人之终不我夺。已焉哉，织女别黄姑，一年一度暂相见，彼此隔河何事无。夜夜相抱眠，幽怀尚沉结。那堪一年事，长遣一宵说。但感久相思，何暇暂相悦。虹桥薄夜成，龙驾侵晨列。生憎野鹊往迟回，死恨天鸡识时节。曙色渐曈曨，华星次明灭。一去又一年，一年何时彻。有此迢递期，不如生死别。天公隔是妒相怜，何不便教相决绝。","dynasty":"唐代","title":"相和歌辞。决绝词三首"}
{"author":"元稹","content":"侠客不怕死，怕在事不成。事成不肯藏姓名，我非窃贼谁夜行。白日堂堂杀袁盎，九衢草草人面青。此客此心师海鲸，海鲸露背横沧溟。海滨分作两处生，海鲸分海减海力。侠客有谋人不测，三尺铁蛇延二国。","dynasty":"唐代","title":"杂曲歌辞。侠客行"}
{"author":"元稹","content":"炎昏倦烦久，逮此含风夕。夏服稍轻清，秋堂已岑寂。载欣凉宇旷，复念佳辰掷。络纬惊岁功，顾我何成绩。青荧微月钩，幽晖洞阴魄。水镜涵玉轮，若见渊泉璧。参差帘牖重，次第笼虚白。树影满空床，萤光缀深壁。怅望牵牛星，复为经年隔。露网褭风珠，轻河泛遥碧。讵无深秋夜，感此乍流易。亦有迟暮年，壮年良自惜。循环切中肠，感念追往昔。接瞬无停阴，何言问陈积。馨香推蕙兰，坚贞谕松柏。生物固有涯，安能比金石。况兹百龄内，扰扰纷众役。日月东西驰，飞车无留迹。来者良未穷，去矣定奚适。委顺在物为，营营复何益。","dynasty":"唐代","title":"含风夕（此后拾遗时作）"}
{"author":"元稹","content":"王爵无细大，得请即为恩。君求户曹掾，贵以禄奉亲。闻君得所请，感我欲沾巾。今人重轩冕，所重华与纷。矜夸仕台阁，奔走无朝昏。君衣不盈箧，君食不满囷。君言养既薄，何以荣我门。披诚再三请，天子怜俭贫。词曹直文苑，捧诏荣且忻。归来高堂上，兄弟罗酒尊。各称千万寿，共饮三四巡。我实知君者，千里能具陈。感君求禄意，求禄殊众人。上以奉颜色，馀以及亲宾。弃名不弃实，谋养不谋身。可怜白华士，永愿凌青云。","dynasty":"唐代","title":"和乐天初授户曹喜而言志"}
{"author":"元稹","content":"我是北人长北望，每嗟南雁更南飞。君今又作岭南别，南雁北归君未归。洞主参承惊豸角，岛夷安集慕霜威。黄家贼用镩刀利，白水郎行旱地稀。蜃吐朝光楼隐隐，鳌吹细浪雨霏霏。毒龙蜕骨轰雷鼓，野象埋牙劚石矶。火布垢尘须火浣，木绵温软当绵衣。桄榔面碜槟榔涩，海气常昏海日微。蛟老变为妖妇女，舶来多卖假珠玑。此中无限相忧事，请为殷勤事事依。","dynasty":"唐代","title":"送岭南崔侍御"}
{"author":"元稹","content":"织妇何太忙，蚕经三卧行欲老。蚕神女圣早成丝，今年丝税抽征早。早征非是官人恶，去岁官家事戎索。征人战苦束刀疮，主将勋高换罗幕。缫丝织帛犹努力，变缉撩机苦难织。东家头白双女儿，为解挑纹嫁不得。檐前袅袅游丝上，上有蜘蛛巧来往。羡他虫豸解缘天，能向虚空织罗网。","dynasty":"唐代","tags":"乐府，妇女，抒怀","title":"织妇词"}
{"author":"元稹","content":"谷雨春光晓，山川黛色青。叶间鸣戴胜，泽水长浮萍。暖屋生蚕蚁，喧风引麦葶。鸣鸠徒拂羽，信矣不堪听。","dynasty":"唐代","title":"咏廿四气诗谷雨春光晓"}
{"author":"元稹","content":"昔君乐游园，怅望天欲曛。今我大江上，快意波翻云。秋空压澶漫，澒洞无垢氛。四顾皆豁达，我眉今日伸。长安隘朝市，百道走埃尘。轩车随对列，骨肉非本亲。夸游丞相第，偷入常侍门。爱君直如发，勿念江湖人。","dynasty":"唐代","title":"酬乐天登乐游园见忆"}
{"author":"元稹","content":"雨柳枝枝弱，风光片片斜。蜻蜓怜晓露，蛱蝶恋秋花。饥啅空篱雀，寒栖满树鸦。荒凉池馆内，不似有人家。","dynasty":"唐代","title":"景申秋八首其七"}
{"author":"元稹","content":"三春已暮桃李伤，棠梨花白蔓菁黄。村中女儿争摘将，插刺头鬓相夸张。田翁蚕老迷臭香，晒暴gqgQ熏衣裳。非无后秀与孤芳，奈尔千株万顷之茫茫。天公此意何可量，长教尔辈时节长。","dynasty":"唐代","title":"村花晚（庚寅）"}
{"author":"元稹","content":"嘉陵驿上空床客，一夜嘉陵江水声。仍对墙南满山树，野花撩乱月胧明。墙外花枝压短墙，月明还照半张床。无人会得此时意，一夜独眠西畔廊。","dynasty":"唐代","title":"使东川。嘉陵驿二首（篇末有怀）"}
{"author":"元稹","content":"扰扰纷纷旦暮间，经营闲事不曾闲。多缘老病推辞酒，少有功夫久羡山。清夜笙歌喧四郭，黄昏钟漏下重关。何由得似周从事，醉入人家醒始还。","dynasty":"唐代","title":"馀杭周从事以十章见寄词调清婉难于遍酬聊和…答来贶"}
{"author":"元稹","content":"闻道秋来怯夜寒，不辞泥水为杯盘。殷勤惧醉有深意，愁到醒时灯火阑。","dynasty":"唐代","title":"惧醉（答卢子蒙）"}
{"author":"元稹","content":"乘兴无羁束，闲行信马蹄。路幽穿竹远，野迥望云低。素帚茅花乱，圆珠稻实齐。如何卢进士，空恋醉如泥。","dynasty":"唐代","title":"诮卢戡与予数约游三寺戡独沈醉而不行"}
{"author":"元稹","content":"梦君同绕曲江头，也向慈恩院院游。亭吏呼人排去马，所惊身在古梁州。","dynasty":"唐代","title":"使东川。梁州梦"}
{"author":"元稹","content":"有一人兮神之侧，庙森森兮神默默。神默默兮可奈何，愿一见神兮何可得。女巫索我何所有，神之开闭予之手。我能进若神之前，神不自言寄予口。尔欲见神安尔身，买我神钱沽我酒。我家又有神之盘，尔进此盘神尔安。此盘不进行路难，陆有摧车舟有澜。我闻此语长太息，岂有神明欺正直。尔居大道谁南北，姿矫神言假神力。假神力兮神未悟，行道之人不得度。我欲见神诛尔巫，岂是因巫假神祜。尔巫，尔巫，尔独不闻乎。与其媚于奥，不若媚于灶。使我倾心事尔巫，吾宁驱车守吾道。尔巫尔巫且相保，吾民自有丘之祷。","dynasty":"唐代","title":"华之巫"}
{"author":"元稹","content":"一日今年始，一年前事空。凄凉百年事，应与一年同。","dynasty":"唐代","title":"岁日"}
{"author":"元稹","content":"惨切风雨夕，沉吟离别情。燕辞前日社，蝉是每年声。暗泪深相感，危心亦自惊。不如元不识，俱作路人行。十五年前事，恓惶无限情。病僮更借出，羸马共驰声。射叶杨才破，闻弓雁已惊。小年辛苦学，求得苦辛行。徙倚檐宇下，思量去住情。暗萤穿竹见，斜雨隔窗声。就枕回转数，闻鸡撩乱惊。一家同草草，排比送君行。已怆朋交别，复怀儿女情。相兄亦相旧，同病又同声。白发年年剩，秋蓬处处惊。不堪身渐老，频送异乡行。塞上风雨思，城中兄弟情。北随鹓立位，南送雁来声。遇适尤兼恨，闻书喜复惊。唯应遥料得，知我伴君行。暮欲歌吹乐，暗冲泥水情。稻花秋雨气，江石夜滩声。犬吠穿篱出，鸥眠起水惊。愁君明月夜，独自入山行。七过褒城驿，回回各为情。八年身世梦，一种水风声。寻觅诗章在，思量岁月惊。更悲西塞别，终夜绕池行。褒县驿前境，曲江池上情。南堤衰柳意，西寺晚钟声。云水兴方远，风波心已惊。可怜皆老大，不得自由行。见说巴风俗，都无汉性情。猿声芦管调，羌笛竹鸡声。迎候人应少，平安火莫惊。每逢危栈处，须作贯鱼行。闻道阴平郡，翛然古戍情。桥兼麋鹿蹋，山应鼓鼙声。羌妇梳头紧，蕃牛护尾惊。怜君闲闷极，只傍白江行。","dynasty":"唐代","title":"遣行十首"}
{"author":"元稹","content":"金銮殿里书残纸，乞与荆州元判司。不忍拈将等闲用，半封京信半题诗。","dynasty":"唐代","title":"书乐天纸"}
{"author":"元稹","content":"春去日渐迟，庭空草偏长。馀英间初实，雪絮萦蛛网。好鸟多息阴，新篁已成响。帘开斜照入，树褭游丝上。绝迹念物闲，良时契心赏。单衣颇新绰，虚室复清敞。置酒奉亲宾，树萱自怡养。笑倚连枝花，恭扶瑞藤杖。步屟恣优游，望山多气象。云叶遥卷舒，风裾动萧爽。簪缨固烦杂，江海徒浩荡。野马笼赤霄，无由负羁鞅。","dynasty":"唐代","title":"春馀遣兴"}
{"author":"元稹","content":"鱼贯终何益，龙门在苦登。有成当作雨，无用耻为鹏。激浪诚难溯，雄心亦自凭。风云潜会合，鬐鬣忽腾凌。泥滓辞河浊，烟霄见海澄。回瞻顺流辈，谁敢望同升。","dynasty":"唐代","title":"赋得鱼登龙门（用登字）"}
{"author":"元稹","content":"天色低澹澹，池光漫油油。轻舟闲缴绕，不远池上楼。时物欣外奖，真元随内修。神恬津藏满，气委支节柔。众处岂自异，旷怀谁我俦。风车笼野马，八荒安足游。开颜陆浑杜，握手灵都周。持君宝珠赠，顶戴头上头。","dynasty":"唐代","title":"韦氏馆与周隐客、杜归和泛舟"}
{"author":"元稹","content":"湓城万里隔巴庸，纻薄绨轻共一封。腰带定知今瘦小，衣衫难作远裁缝。唯愁书到炎凉变，忽见诗来意绪浓。春草绿茸云色白，想君骑马好仪容。","dynasty":"唐代","title":"酬乐天得稹所寄纻丝布白轻庸制成衣服以诗报之"}
{"author":"元稹","content":"天宝年中花鸟使，撩花狎鸟含春思。满怀墨诏求嫔御，走上高楼半酣醉。醉酣直入卿士家，闺闱不得偷回避，良人顾妾心死别，小女呼爷血垂泪。十中有一得更衣，永配深宫作宫婢。御马南奔胡马蹙，宫女三千合宫弃。宫门一闭不复开，上阳花草青苔地。月夜闲闻洛水声，秋池暗度风荷气。日日长看提众门，终身不见门前事。近年又送数人来，自言兴庆南宫至。我悲此曲将彻骨，更想深冤复酸鼻。此辈贱嫔何足言，帝子天孙古称贵。诸王在閤四十年，七宅六宫门户閟.隋炀枝条袭封邑，肃宗血胤无官位。王无妃媵主无婿，阳亢阴淫结灾累。何如决雍顺众流，女遣从夫男作吏。","dynasty":"唐代","title":"和李校书新题乐府十二首。上阳白发人"}
{"author":"元稹","content":"乘兴无羁束，闲行信马蹄。路幽穿竹远，野迥望云低。素帚茅花乱，圆珠稻实齐。如何卢进士，空恋醉如泥。","dynasty":"唐代","title":"诮卢戡与予数约游三寺，戡独沉醉而不行"}
{"author":"元稹","content":"竹簟衬重茵，未忍都令卷。忆昨初来日，看君自施展。","dynasty":"唐代","title":"竹簟"}
{"author":"元稹","content":"谢公最小偏怜女，自嫁黔娄百事乖。顾我无衣搜荩箧，泥他沽酒拔金钗。(荩箧一作：画箧)野蔬充膳甘长藿，落叶添薪仰古槐。今日俸钱过十万，与君营奠复营斋。","dynasty":"唐代","tags":"唐诗三百首，悼亡","title":"遣悲怀三首·其一"}
{"author":"元稹","content":"敝宅艳山卉，别来长叹息。吟君晚丛咏，似见摧颓色。欲识别后容，勤过晚丛侧。","dynasty":"唐代","title":"和乐天秋题牡丹丛"}
{"author":"元稹","content":"何处生春早，春生人意中。晓妆虽近火，晴戏渐怜风。暗入心情懒，先添酒思融。预知花好恶，偏在最深丛。","dynasty":"唐代","title":"生春二十首其十四"}
{"author":"元稹","content":"早岁颠狂伴，城中共几年。有时潜步出，连夜小亭眠。月影侵床上，花丛在眼前。今宵正风雨，空宅楚江边。","dynasty":"唐代","title":"寄胡灵之"}
{"author":"元稹","content":"楚人千万户，生死系时君。当璧便为嗣，贤愚安可分。干戈长浩浩，篡乱亦纷纷。纵有明在下，区区何足云。陶虞事已远，尼父独将明。潜穴龙无位，幽林兰自生。楚王谋授邑，此意复中倾。未别子西语，纵来何所成。平王渐昏惑，无极转承恩。子建犹相贰，伍奢安得存。生居宫雉閟，死葬寝园尊。岂料奔吴士，鞭尸郢市门。惧盈因邓曼，罢猎为樊姬。盛德留金石，清风鉴薄帷。襄王忽妖梦，宋玉复淫辞。万事捐宫馆，空山云雨期。宜僚南市住，未省食人恩。临难忽相感，解纷宁用言。何如晋夷甫，坐占紫微垣。看著五胡乱，清谈空自尊。谁恃王深宠，谁为楚上卿。包胥心独许，连夜哭秦兵。千乘徒虚尔，一夫安可轻。殷勤聘名士，莫但倚方城。梁业雄图尽，遗孙世运消。宣明徒有号，江汉不相朝。碑碣高临路，松枝半作樵。唯馀开圣寺，犹学武皇妖。江陵南北道，长有远人来。死别登舟去，生心上马回。荣枯诚异日，今古尽同灰。巫峡朝云起，荆王安在哉。三峡连天水，奔波万里来。风涛各自急，前后苦相推。倒入黄牛漩，惊冲滟滪堆。古今流不尽，流去不曾回。八荒同日月，万古共山川。生死既由命，兴衰还付天。栖栖王粲赋，愤愤屈平篇。各自埋幽恨，江流终宛然。","dynasty":"唐代","title":"楚歌十首（江陵时作）"}
{"author":"元稹","content":"天色低澹澹，池光漫油油。轻舟闲缴绕，不远池上楼。时物欣外奖，真元随内修。神恬津藏满，气委支节柔。众处岂自异，旷怀谁我俦。风车笼野马，八荒安足游。开颜陆浑杜，握手灵都周。持君宝珠赠，顶戴头上头。","dynasty":"唐代","title":"韦氏馆与周隐客、杜归和泛舟"}
{"author":"元稹","content":"三千里外巴蛇穴，四十年来司马官。瘴色满身治不尽，疮痕刮骨洗应难。常甘人向衰容薄，独讶君将旧眼看。前日诗中高盖字，至今唇舌遍长安。","dynasty":"唐代","title":"酬乐天见寄"}
{"author":"元稹","content":"春月虽至明，终有霭霭光。不似秋冬色，逼人寒带霜。纤粉澹虚壁，轻烟笼半床。分晖间林影，馀照上虹梁。病久尘事隔，夜闲清兴长。拥抱颠倒领，步屣东西厢。风柳结柔援，露梅飘暗香。雪含樱绽蕊，珠蹙桃缀房。杳杳有馀思，行行安可忘。四邻非旧识，无以话中肠。南有居士俨，默坐调心王。款关一问讯，为我披衣裳。延我入深竹，暖我于小堂。视身琉璃莹，谕指芭蕉黄。复有比丘溢，早传龙树方。口中秘丹诀，肘后悬青囊。锡杖虽独振，刀圭期共尝。未知仙近远，已觉神轻翔。夜久魂耿耿，月明露苍苍。悲哉沉眠士，宁见兹夕良。","dynasty":"唐代","title":"春月"}
{"author":"元稹","content":"忆昔岁除夜，见君花烛前。今宵祝文上，重叠叙新年。闲处低声哭，空堂背月眠。伤心小儿女，撩乱火堆边。","dynasty":"唐代","title":"除夜"}
{"author":"元稹","content":"洞庭瀰漫接天回，一点君山似措杯。暝色已笼秋竹树，夕阳犹带旧楼台。湘南贾伴乘风信，夏口篙工厄溯洄。后侣逢滩方拽zB，前宗到浦已眠桅。俄惊四面云屏合，坐见千峰雪浪堆。罔象睢盱频逞怪，石尤翻动忽成灾。胜凌岂但河宫溢，坱轧浑忧地轴摧。疑是阴兵致昏黑，果闻灵鼓借喧豗.龙归窟穴深潭漩，蜃作波涛古岸颓。水客暗游烧野火，枫人夜长吼春雷。浸淫沙市儿童乱，汩没汀洲雁鹜哀。自叹生涯看转烛，更悲商旅哭沉财。樯乌斗折头仓掉，水狗斜倾尾缆开。在昔讵惭横海志，此时甘乏济川才。历阳旧事曾为鳖，鲧穴相传有化能。闭目唯愁满空电，冥心真类不然灰。那知否极休征至，渐觉宵分曙气催。怪族潜收湖黯湛，幽妖尽走日崔嵬。紫衣将校临船问，白马君侯傍柳来。唤上驿亭还酩酊，两行红袖拂樽罍。","dynasty":"唐代","title":"遭风二十韵"}
{"author":"元稹","content":"洛阳大底居人少，从善坊西最寂寥。想得刘君独骑马，古堤愁树隔中桥。","dynasty":"唐代","title":"送刘太白（太白居从善坊）"}
{"author":"元稹","content":"紫河变炼红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴，乐天寄通中散、碧腴垂云膏…因有酬答"}
{"author":"元稹","content":"闻有池塘什，还因梦寐遭。攀禾工类蔡，咏豆敏过曹。庄蝶玄言秘，罗禽藻思高。戈矛排笔阵，貔虎让文韬。彩缋鸾凰颈，权奇骥騄髦。神枢千里应，华衮一言褒。李广留飞箭，王祥得佩刀。传乘司隶马，继染翰林毫。辨颖□超脱，词锋岂足櫜。金刚锥透玉，镔铁剑吹毛。顾我曾陪附，思君正郁陶。近酬新乐录，仍寄续离骚。阿阁偏随凤，方壶共跨鳌。借骑银杏叶，横赐锦垂萄。冰井分珍果，金瓶贮御醪。独辞珠有戒，廉取玉非叨。麦纸侵红点，兰灯焰碧高。代予言不易，承圣旨偏劳。绕月同栖鹊，惊风比夜獒。吏传开锁契，神撼引铃绦。渥泽深难报，危心过自操。犯颜诚恳恳，腾口惧忉忉。佩宠虽緺绶，安贫尚葛袍。宾亲多谢绝，延荐必英豪。分阻杯盘会，闲随寺观遨。祇园一林杏，仙洞万株桃。澥海沧波减，昆明劫火熬。未陪登鹤驾，已讣堕乌号。痛泪过江浪，冤声出海涛。尚看恩诏湿，已梦寿宫牢。再造承天宝，新持济巨篙。犹怜弊簪履，重委旧旌旄。北望心弥苦，西回首屡搔。九霄难就日，两浙仅容舠.暮竹寒窗影，衰杨古郡濠。鱼虾集橘市，鹤鹳起亭皋。朽刃休冲斗，良弓枉在弢.早弯摧虎兕，便铸垦蓬蒿。渔艇宜孤棹，楼船称万艘。量材分用处，终不学滔滔。","dynasty":"唐代","title":"奉和浙西大夫李德裕述梦四十韵大夫本题言…次本韵"}
{"author":"元稹","content":"伤禽我是笼中鹤，沈剑君为泉下龙。重纩犹存孤枕在，春衫无复旧裁缝。","dynasty":"唐代","title":"六年春遣怀八首其一"}
{"author":"元稹","content":"君多务实我多情，大抵偏嗔步月明。今夜山邮与蛮嶂，君应坚卧我还行。","dynasty":"唐代","title":"使东川。邮亭月"}
{"author":"元稹","content":"当来日大难行，前有坂，后有坑，大梁侧，小梁倾。两轴相绞，两轮相撑。大牛竖，小牛横。乌啄牛背，足跌力狞。当来日大难行，太行虽险，险可使平。轮轴自挠，牵制不停。泥潦渐久，荆棘旋生。行必不得，不如不行。","dynasty":"唐代","title":"相和歌辞。当来日大难"}
{"author":"元稹","content":"诗篇调态人皆有，细腻风光我独知。月夜咏花怜暗澹，雨朝题柳为欹垂。长教碧玉藏深处，总向红笺写自随。老大不能收拾得，与君闲似好男儿。","dynasty":"唐代","title":"寄旧诗与薛涛，因成长句"}
{"author":"元稹","content":"蹇驴瘦马尘中伴，紫绶朱衣梦里身。符竹偶因成对岸，文章虚被配为邻。湖翻白浪常看雪，火照红妆不待春。老大那能更争竞，任君投募醉乡人。","dynasty":"唐代","title":"酬乐天喜邻郡（此后并越州酬和并各次用本韵）"}
{"author":"元稹","content":"自公镇南徐，三换营门柳。","dynasty":"唐代","title":"和浙西李大夫晚下北固山喜松径成阴怅然怀古偶题临江亭"}
{"author":"元稹","content":"常年出入右银台，每怪春光例早回。惭愧杏园行在景，同州园里也先开。","dynasty":"唐代","title":"杏花"}
{"author":"元稹","content":"陶君喜不遇，予每为君言。今日东台去，澄心在陆浑。旋抽随日俸，并买近山园。千万崔兼白，殷勤承主恩。","dynasty":"唐代","title":"东台去"}
{"author":"元稹","content":"鸟不解走，兽不解飞。两不相解，那得相讥。犬不饮露，蝉不啖肥。以蝉易犬，蝉死犬饥。燕在梁栋，鼠在阶基。各自窠窟，人不能移。妇好针缕，夫读书诗。男翁女嫁，卒不相知。惧聋摘耳，效痛嚬眉。我不非尔，尔无我非。","dynasty":"唐代","title":"君莫非（此后九首和李馀）"}
{"author":"元稹","content":"织夫何太忙，蚕经三卧行欲老。蚕神女圣早成丝，今年丝税抽徵早。早徵非是官人恶，去岁官家事戎索。征人战苦束刀疮，主将勋高换罗幕。缫丝织帛犹努力，变缉撩机苦难织。东家头白双女儿，为解挑纹嫁不得。檐前袅袅游丝上，上有蜘蛛巧来往。羡他虫豸解缘天，能向虚空织罗网。","dynasty":"唐代","title":"乐府古题序"}
{"author":"元稹","content":"嘉陵江岸驿楼中，江在楼前月在空。月色满床兼满地，江声如鼓复如风。诚知远近皆三五，但恐阴晴有异同。万一帝乡还洁白，几人潜傍杏园东。","dynasty":"唐代","title":"使东川。江楼月"}
{"author":"元稹","content":"紫河变炼红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴，乐天寄通中散、碧腴垂云膏…因有酬答"}
{"author":"元稹","content":"急管清弄频，舞衣才揽结。含情独摇手，双袖参差列。騕褭柳牵丝，炫转风回雪。凝眄娇不移，往往度繁节。","dynasty":"唐代","title":"曹十九舞绿钿"}
{"author":"元稹","content":"山前古寺临长道，来往淹留为爱山。双燕营巢始西别，百花成子又东还。暝驱羸马频看堠，晓听鸣鸡欲度关。羞见窦师无外役，竹窗依旧老身闲。","dynasty":"唐代","title":"华岳寺"}
{"author":"元稹","content":"梦上高高天，高高苍苍高不极。下视五岳块累累，仰天依旧苍苍色。蹋云耸身身更上，攀天上天攀未得。西瞻若水兔轮低，东望蟠桃海波黑。日月之光不到此，非暗非明烟塞塞。天悠地远身跨风，下无阶梯上无力。来时畏有他人上，截断龙胡斩鹏翼。茫茫漫漫方自悲，哭向青云椎素臆。哭声厌咽旁人恶，唤起惊悲泪飘露。千惭万谢唤厌人，向使无君终不寤。","dynasty":"唐代","title":"梦上天（此后十首，并和刘猛）"}
{"author":"元稹","content":"嵩山老僧披破衲，七十八年三十腊。灵武朝天辽海征，宇宙曾行三四匝。初因怏怏薙却头，便绕嵩山寂师塔。淮西未返半年前，已见淮西阵云合。","dynasty":"唐代","title":"志坚师"}
{"author":"元稹","content":"为我殷勤卢子蒙，近来无复昔时同。懒成积疹推难动，禅尽狂心炼到空。老爱早眠虚夜月，病妨杯酒负春风。唯公两弟闲相访，往往潸然一望公。","dynasty":"唐代","title":"贻蜀五首·卢评事子蒙"}
{"author":"元稹","content":"秋风方索漠，霜貌足暌携。今日骑骢马，街中醉蹋泥。","dynasty":"唐代","title":"醉行"}
{"author":"元稹","content":"少年曾痛饮，黄令苦飞觥。席上当时走，马前今日迎。依稀迷姓氏，积渐识平生。故友身皆远，他乡眼暂明。便邀连榻坐，兼共榜船行。酒思临风乱，霜棱扫地平。不堪深浅酌，贪怆古今情。逦迤七盘路，坡陀数丈城。花疑褒女笑，栈想武侯征。一种埋幽石，老闲千载名。","dynasty":"唐代","title":"黄明府诗"}
{"author":"元稹","content":"可叹浮尘子，纤埃喻此微。宁论隔纱幌，并解透绵衣。有毒能成痏，无声不见飞。病来双眼暗，何计辨雰霏。乍可巢蚊睫，胡为附蟒鳞。已微于蠢蠢，仍害及仁人。动植皆分命，毫芒亦是身。哀哉此幽物，生死敌浮尘。但觉皮肤憯，安知琐细来。因风吹薄雾，向日误轻埃。暗啮堪销骨，潜飞有祸胎。然无防备处，留待雪霜摧。","dynasty":"唐代","title":"虫豸诗。浮尘子（三首）"}
{"author":"元稹","content":"灯火隔帘明，竹梢风雨声。诗篇随意赠，杯酒越巡行。漫唱江朝曲，闲征药草名。莫辞终夜饮，朝起又营营。","dynasty":"唐代","title":"夜饮"}
{"author":"元稹","content":"近来逢酒便高歌，醉舞诗狂渐欲魔。五斗解酲犹恨少，十分飞盏未嫌多。眼前仇敌都休问，身外功名一任他。死是等闲生也得，拟将何事奈吾何。莫将心事厌长沙，云到何方不是家。酒熟餔糟学渔父。饭来开口似神鸦。竹枝待凤千茎直，柳树迎风一向斜。总被天公沾雨露，等头成长尽生涯。霆轰电烻数声频，不奈狂夫不藉身。纵使被雷烧作烬，宁殊埋骨扬为尘。得成蝴蝶寻花树，傥化江鱼掉锦鳞。必若乖龙在诸处，何须惊动自来人。安得心源处处安，何劳终日望林峦。玉英惟向火中冷，莲叶元来水上干。甯戚饭牛图底事，陆通歌凤也无端。孙登不语启期乐，各自当情各自欢。三十年来世上行，也曾狂走趁浮名。两回左降须知命，数度登朝何处荣。乞我杯中松叶满，遮渠肘上柳枝生。他时定葬烧缸地，卖与人家得酒盛。","dynasty":"唐代","title":"放言五首"}
{"author":"元稹","content":"病嗟酒户年年减，老觉尘机渐渐深。饮罢醒馀更惆怅，不如闲事不经心。","dynasty":"唐代","title":"和乐天仇家酒"}
{"author":"元稹","content":"未面西川张校书，书来稠叠颇相於。我闻声价金应敌，众道风姿玉不如。远处从人须谨慎，少年为事要舒徐。劝君便是酬君爱，莫比寻常赠鲤鱼。","dynasty":"唐代","title":"贻蜀五首。张校书元夫"}
{"author":"元稹","content":"闲夜思君坐到明，追寻往事倍伤情。同登科后心相合，初得官时髭未生。二十年来谙世路，三千里外老江城。犹应更有前途在，知向人间何处行。","dynasty":"唐代","title":"寄乐天"}
{"author":"元稹","content":"扰扰纷纷旦暮间，经营闲事不曾闲。多缘老病推辞酒，少有功夫久羡山。清夜笙歌喧四郭，黄昏钟漏下重关。何由得似周从事，醉入人家醒始还。","dynasty":"唐代","title":"馀杭周从事以十章见寄词调清婉难于遍酬聊和…答来贶"}
{"author":"元稹","content":"何年安石国，万里贡榴花。迢递河源道，因依汉使槎。酸辛犯葱岭，憔悴涉龙沙。初到摽珍木，多来比乱麻。深抛故园里，少种贵人家。唯我荆州见，怜君胡地赊。从教当路长，兼恣入檐斜。绿叶裁烟翠，红英动日华。新帘裙透影，疏牖烛笼纱。委作金炉焰，飘成玉砌瑕。乍惊珠缀密，终误绣帏奢。琥珀烘梳碎，燕支懒颊涂。风翻一树火，电转五云车。绛帐迎宵日，芙蕖绽早牙。浅深俱隐映，前后各分葩。宿露低莲脸，朝光借绮霞。暗虹徒缴绕，濯锦莫周遮。俗态能嫌旧，芳姿尚可嘉。非专爱颜色，同恨阻幽遐。满眼思乡泪，相嗟亦自嗟。","dynasty":"唐代","title":"感石榴二十韵"}
{"author":"元稹","content":"树上乌，洲中有树巢若铺。百巢一树知几乌，一乌不下三四雏，雏又生雏知几雏。老乌未死雏已乌，散向人间何处无。攫麑啄卵方可食，男女群强最多力。灵蛇万古唯一珠，岂可抨弹千万亿。吾不会天教尔辈多子孙，告诉天公天不言。","dynasty":"唐代","title":"树上乌（癸卯）"}
{"author":"元稹","content":"柏树台中推事人，杏花坛上炼形真。心源一种闲如水，同醉樱桃林下春。","dynasty":"唐代","title":"同醉"}
{"author":"元稹","content":"锦江滑腻蛾眉秀，幻出文君与薛涛。言语巧偷鹦鹉舌，文章分得凤凰毛。纷纷辞客多停笔，个个公卿欲梦刀。别后相思隔烟水，菖蒲花发五云高。","dynasty":"唐代","tags":"写人，才女","title":"寄赠薛涛"}
{"author":"元稹","content":"闻君新酒熟，况值菊花秋。莫怪平生志，图销尽日愁。","dynasty":"唐代","title":"饮新酒"}
{"author":"元稹","content":"仙都难画亦难书，暂合登临不合居。绕郭烟岚新雨后，满山楼阁上灯初。人声晓动千门辟，湖色宵涵万象虚。为问西州罗刹岸，涛头冲突近何如。","dynasty":"唐代","title":"重夸州宅旦暮景色，兼酬前篇末句"}
{"author":"元稹","content":"春来饶梦慵朝起，不看千官拥御楼。却著闲行是忙事，数人同傍曲江头。","dynasty":"唐代","title":"永贞二年正月二日上御丹凤楼赦天下…不及盛观"}
{"author":"元稹","content":"待月西厢下，迎风户半开。拂墙花影动，疑是玉人来，","dynasty":"唐代","title":"明月三五夜"}
{"author":"元稹","content":"麋入神羊队，鸟惊海鹭眠。仍教百馀日，迎送直厅前。","dynasty":"唐代","title":"直台"}
{"author":"元稹","content":"杨画远于展，何言今在兹。依然古妆服，但感时节移。念君一朝意，遗我千载思。子亦几时客，安能长苦悲。皓腕卷红袖，锦鞲臂苍鹗。故人断弦心，稚齿从禽乐。当年惜贵游，遗形寄丹雘.骨象或依稀，铅华已寥落。似对古人民，无复昔城郭。子亦观病身，色空俱寂寞。颠倒世人心，纷纷乏公是。真赏画不成，画赏真相似。丹青各所尚，工拙何足恃。求此妄中精，嗟哉子华子。","dynasty":"唐代","title":"杨子华画三首"}
{"author":"元稹","content":"晓月笼云影，莺声馀雾中。暗芳飘露气，轻寒生柳风。冉冉一趋府，未为劳我躬。因兹得晨起，但觉情兴隆。久雨怜霁景，偶来堤上行。空濛天色嫩，杳淼江面平。百草短长出，众禽高下鸣。春阳各有分，予亦澹无情。镜皎碧潭水，微波粗成文。烟光垂碧草，琼脉散纤云。岸柳好阴影，风裾遗垢氛。悠然送春目，八荒谁与群。低迷笼树烟，明净当霞日。阳焰波春空，平湖漫凝溢。雪鹭远近飞，渚牙浅深出。江流复浩荡，相为坐纡郁。暄寒深浅春，红白前后花。颜色讵相让，生成良有涯。梅芳勿自早，菊秀勿自赊。各将一时意，终年无再华。高屋童稚少，春来归燕多。葺旧良易就，新院亦已罗。俯怜雏化卵，仰愧鹏无窠。巢栋与巢幕，秋风俱奈何。撩乱扑树蜂，摧残恋房蕊。风吹雨又频，安得繁于绮。酒杯沉易过，世事纷何已。莫倚颜似花，君看岁如水。绕郭高高冢，半是荆王墓。后嗣炽阳台，前贤甘荜路。善恶徒自分，波流尽东注。胡然不饮酒，坐落桐花树。花阴莎草长，藉莎闲自酌。坐看莺斗枝，轻花满尊杓。葛巾竹稍挂，书卷琴上阁。沽酒过此生，狂歌眼前乐。梨叶已成阴，柳条纷起絮。波绿紫屏风，螺红碧筹箸。三杯面上热，万事心中去。我意风散云，何劳问行处。","dynasty":"唐代","title":"遣春十首"}
{"author":"元稹","content":"无身尚拟魂相就，身在那无梦往还。直到他生亦相觅，不能空记树中环。","dynasty":"唐代","title":"寄乐天"}
{"author":"元稹","content":"忆君无计写君诗，写尽千行说向谁。题在阆州东寺壁，几时知是见君时。","dynasty":"唐代","title":"阆州开元寺壁题乐天诗"}
{"author":"元稹","content":"儿歌杨柳叶，妾拂石榴花。（见《纪事》）松门待制应全远，药树监搜可得知。（《文昌杂录》云：唐宣政殿为正衙，殿庭东西有四松，松下待制官立班之地，旧图犹存。殿门外有药树，监察御史监搜之位在焉。唐制：百官入宫殿门，必搜，监察所掌也。至太和元年，监搜始停）髻鬟峨峨高一尺，门前立地看春风。（《李娃行》，见许彦周《诗话》）","dynasty":"唐代","title":"句"}
{"author":"元稹","content":"莺涩余声絮堕风，牡丹花尽叶成丛。可怜颜色经年别，收取朱阑一片红。","dynasty":"唐代","title":"赠李十二牡丹花片，因以饯行"}
{"author":"元稹","content":"雨滞更愁南瘴毒，月明兼喜北风凉。古城楼影横空馆，湿地虫声绕暗廊。萤火乱飞秋已近，星辰早没夜初长。孩提万里何时见，狼藉家书满卧床。","dynasty":"唐代","title":"夜坐"}
{"author":"元稹","content":"莫画长眉画短眉，斜红伤竖莫伤垂。人人总解争时势，都大须看各自宜。","dynasty":"唐代","title":"有所教"}
{"author":"元稹","content":"平生欲得山中住，天与通州绕郡山。睡到日西无一事，月储三万买教闲。","dynasty":"唐代","title":"通州"}
{"author":"元稹","content":"楚俗不理居，居人尽茅舍。茅苫竹梁栋，茅疏竹仍罅。边缘堤岸斜，诘屈檐楹亚。篱落不蔽肩，街衢不容驾。南风五月盛，时雨不来下。竹蠹茅亦干，迎风自焚灺。防虞集邻里，巡警劳昼夜。遗烬一星然，连延祸相嫁。号呼怜谷帛，奔走伐桑柘。旧架已新焚，新茅又初架。前日洪州牧，念此常嗟讶。牧民未及久，郡邑纷如化。峻邸俨相望，飞甍远相跨。旗亭红粉泥，佛庙青鸳瓦。斯事才未终，斯人久云谢。有客自洪来，洪民至今藉。惜其心太亟，作役无容暇。台观亦已多，工徒稍冤咤。我欲他郡长，三时务耕稼。农收次邑居，先室后台榭。启闭既及期，公私亦相借。度材无强略，庀役有定价。不使及僭差，粗得御寒夏。火至殊陈郑，人安极嵩华。谁能继此名，名流袭兰麝。五袴有前闻，斯言我非诈。","dynasty":"唐代","title":"茅舍"}
{"author":"元稹","content":"谢傅堂前音乐和，狗儿吹笛胆娘歌。花园欲盛千场饮，水阁初成百度过。醉摘樱桃投小玉，懒梳丛鬓舞曹婆。再来门馆唯相吊，风落秋池红叶多。","dynasty":"唐代","title":"追昔游"}
{"author":"元稹","content":"冰置白玉壶，始见清皎洁。珠穿殷红缕，始见明洞彻。镆铘无人淬，两刃幽壤铁。秦镜无人拭，一片埋雾月。骥局环堵中，骨附筋入节。虬蟠尺泽内，鱼贯蛙同穴。艅艎无巨海，浮浮矜瀎潏。栋梁无广厦，颠倒卧霜雪。大鹏无长空，举翮受羁绁。豫樟无厚地，危柢真卼臲。圭璧无卞和，甘与顽石列。舜禹无陶尧，名随腐草灭。神功伏神物，神物神乃别。神人不世出，所以神功绝。神物岂徒然，用之乃施设。禹功九州理，舜德天下悦。璧充传国玺，圭用祈太折。千寻豫樟干，九万大鹏歇。栋梁庇生民，艅艎济来哲。虬腾旱天雨，骥骋流电掣。镜悬奸胆露，剑拂妖蛇裂。珠生照乘光，冰莹环坐热。此物比在泥，斯言为谁发。于今尽凡耳，不为君不说。","dynasty":"唐代","title":"谕宝二首其二"}
{"author":"元稹","content":"柏树台中推事人，杏花坛上鍊形真。心源一种闲如水，同醉樱桃林下春。","dynasty":"唐代","title":"同醉"}
{"author":"元稹","content":"秋丛绕舍似陶家，遍绕篱边日渐斜。不是花中偏爱菊，此花开尽更无花。","dynasty":"唐代","tags":"咏物，菊花，抒怀","title":"菊花"}
{"author":"元稹","content":"烛暗船风独梦惊，梦君频问向南行。觉来不语到明坐，一夜洞庭湖水声。","dynasty":"唐代","title":"梦成之"}
{"author":"元稹","content":"密竹有清阴，旷怀无尘滓。况乃秋日光，玲珑晓窗里。旬休聊自适，今辰日高起。栉沐坐前轩，风轻镜如水。开卷恣咏谣，望云闲徙倚。新菊媚鲜妍，短萍怜靃靡。扫除田地静，摘掇园蔬美。幽玩惬诗流，空堂称居士。客来伤寂寞，我念遗烦鄙。心迹两相忘，谁能验行止。","dynasty":"唐代","title":"遣昼"}
{"author":"元稹","content":"十里抚柩别，一身骑马回。寒烟半堂影，烬火满庭灰。稚女凭人问，病夫空自哀。潘安寄新咏，仍是夜深来。","dynasty":"唐代","title":"城外回，谢子蒙见谕"}
{"author":"元稹","content":"始见梨花房，坐对梨花白。行看梨叶青，已复梨叶赤。严霜九月半，危蒂几时客。况有高高原，秋风四来迫。莫厌夏日长，莫愁冬日短。欲识短复长，君看寒又暖。城中百万家，冤哀杂丝管。草没奉诚园，轩车昔曾满。孤竹迸荒园，误与蓬麻列。久拥萧萧风，空长高高节。严霜荡群秽，蓬断麻亦折。独立转亭亭，心期凤凰别。艳艳翦红英，团团削翠茎。托根在褊浅，因依泥滓生。中有合欢蕊，池枯难遽呈。凉宵露华重，低徊当月明。晚荷犹展卷，早蝉遽萧嘹。露叶行已重，况乃江风摇。炎夏火再伏，清商暗回飙。寄言抱志士，日月东西跳。买马买锯牙，买犊买破车。养禽当养鹘，种树先种花。人生负俊健，天意与光华。莫学蚯蚓辈，食泥近土涯。爱直莫爱夸，爱疾莫爱斜。爱谟莫爱诈，爱施莫爱奢。择才不求备，任物不过涯。用人如用己，理国如理家。z8々刀刃光，弯弯弓面张。入水斩犀兕，上山椎虎狼。里中无老少，唤作癫儿郎。一日风云会，横行归故乡。团团规内星，未必明如月。托迹近北辰，周天无沦没。老人在南极，地远光不发。见则寿圣明，愿照高高阙。河清谅嘉瑞，吾帝真圣人。时哉不我梦，此时为废民。光阴本跳踯，功业劳苦辛。一到江陵郡，三年成去尘。","dynasty":"唐代","title":"遣兴十首"}
{"author":"元稹","content":"顺俗唯团转，居中莫动摇。爱君心不恻，犹讶火长烧。","dynasty":"唐代","title":"香毬"}
{"author":"元稹","content":"今朝相送自同游，酒语诗情替别愁。忽到沣西总回去，一身骑马向通州。","dynasty":"唐代","title":"沣西别乐天博载樊宗宪李景信两秀才…三月三十日相饯送"}
{"author":"元稹","content":"积阴成大雪，看处乱霏霏。玉管鸣寒夜，披书晓绛帷。黄钟随气改，鴳鸟不鸣时。何限苍生类，依依惜暮晖。","dynasty":"唐代","title":"咏廿四气诗大雪十一月节"}
{"author":"元稹","content":"君应怪我留连久，我欲与君辞别难。白头徒侣渐稀少，明日恐君无此欢。自识君来三度别，这回白尽老髭须。恋君不去君须会，知得后回相见无。","dynasty":"唐代","title":"过东都别乐天二首"}
{"author":"元稹","content":"放鹤在深水，置鱼在高枝。升沉或异势，同谓非所宜。君为邑中吏，皎皎鸾凤姿。顾我何为者，翻侍白玉墀。昔作芸香侣，三载不暂离。逮兹忽相失，旦夕梦魂思。崔嵬骊山顶，宫树遥参差。只得两相望，不得长相随。多君岁寒意，裁作秋兴诗。上言风尘苦，下言时节移。官家事拘束，安得携手期。愿为云与雨，会合天之垂。","dynasty":"唐代","title":"酬乐天（时乐天摄尉，予为拾遗）"}
{"author":"元稹","content":"乐事难逢岁易徂，白头光景莫令孤。弄涛船更曾观否，望市楼还有会无。眼力少将寻案牍，心情且强掷枭卢。孙园虎寺随宜看，不必遥遥羡镜湖。","dynasty":"唐代","title":"戏赠乐天、复言（此后三篇同韵）"}
{"author":"元稹","content":"嘉陵江岸驿楼中，江在楼前月在空。月色满床兼满地，江声如鼓复如风。诚知远近皆三五，但恐阴晴有异同。万一帝乡还洁白，几人潜傍杏园东。","dynasty":"唐代","title":"使东川。江楼月"}
{"author":"元稹","content":"终须修到无修处，闻尽声闻始不闻。莫著妄心销彼我，我心无我亦无君。","dynasty":"唐代","title":"酬知退"}
{"author":"元稹","content":"二气俱生处，周家正立年。岁星瞻北极，舜日照南天。拜庆朝金殿，欢娱列绮筵。万邦歌有道，谁敢动征边。","dynasty":"唐代","title":"咏廿四气诗冬至十一月中"}
{"author":"元稹","content":"芍药绽红绡，巴篱织青琐。繁丝蹙金蕊，高焰当炉火。翦刻彤云片，开张赤霞裹。烟轻琉璃叶，风亚珊瑚朵。受露色低迷，向人娇婀娜。酡颜醉后泣，小女妆成坐。艳艳锦不如，夭夭桃未可。晴霞畏欲散，晚日愁将堕。结植本为谁，赏心期在我。采之谅多思，幽赠何由果。","dynasty":"唐代","title":"红芍药"}
{"author":"元稹","content":"村落事妖神，林木大如村。事来三十载，巫觋传子孙。村中四时祭，杀尽鸡与豚。主人不堪命，积燎曾欲燔。旋风天地转，急雨江河翻。采薪持斧者，弃斧纵横奔。山深多掩映，仅免鲸鲵吞。主人集邻里，各各持酒樽。庙中再三拜，愿得禾稼存。去年大巫死，小觋又妖言。邑中神明宰，有意效西门。焚除计未决，伺者迭乘轩。庙深荆棘厚，但见狐兔蹲。巫言小神变，可验牛马蕃。邑吏齐进说，幸勿祸乡原。逾年计不定，县听良亦烦。涉夏祭时至，因令修四垣。忧虞神愤恨，玉帛意弥敦。我来神庙下，箫鼓正喧喧。因言遣妖术，灭绝由本根。主人中罢舞，许我重叠论。蜉蝣生湿处，鸱鸮集黄昏。主人邪心起，气焰日夜繁。狐狸得蹊径，潜穴主人园。腥臊袭左右，然后托丘樊。岁深树成就，曲直可轮辕。幽妖尽依倚，万怪之所屯。主人一心好，四面无篱藩。命樵执斤斧，怪木宁遽髡。主人且倾听，再为谕清浑。阿胶在末派，罔象游上源。灵药逡巡尽，黑波朝夕喷。神龙厌流浊，先伐鼍与鼋。鼋鼍在龙穴，妖气常郁温。主人恶淫祀，先去邪与惛。惛邪中人意，蛊祸蚀精魂。德胜妖不作，势强威亦尊。计穷然后赛，后赛复何恩。","dynasty":"唐代","title":"赛神"}
{"author":"元稹","content":"穆满志空阔，将行九州野。神驭四来归，天与八骏马。龙种无凡性，龙行无暂舍。朝辞扶桑底，暮宿昆仑下。鼻息吼春雷，蹄声裂寒瓦。尾掉沧波黑，汗染白云赭。华輈本修密，翠盖尚妍冶。御者腕不移，乘者寐不假。车无轮扁斫，辔无王良把。虽有万骏来，谁是敢骑者。","dynasty":"唐代","title":"八骏图诗"}
{"author":"元稹","content":"鹭鸶鹭鸶何遽飞，鸦惊雀噪难久依。清江见底草堂在，一点白光终不归。","dynasty":"唐代","title":"和裴校书鹭鸶飞"}
{"author":"元稹","content":"夏风多暖暖，树木有繁阴。新笋紫长短，早樱红浅深。烟花云幕重，榴艳朝景侵。华实各自好，讵云芳意沉。初日满阶前，轻风动帘影。旬时得休浣，高卧阅清景。僮儿拂巾箱，鸦轧深林井。心到物自闲，何劳远箕颍。江瘴炎夏早，蒸腾信难度。今宵好风月，独此荒庭趣。露叶倾暗光，流星委馀素。但恐清夜徂，讵悲朝景暮。孟月夏犹浅，奇云未成峰。度霞红漠漠，压浪白溶溶。玉委有馀润，飙驰无去踪。何如捧云雨，喷毒随蛟龙。流芳递炎景，繁英尽寥落。公署香满庭，晴霞覆阑药。裁红起高焰，缀绿排新萼。凭此遣幽怀，非言念将谑。红丝散芳树，旋转光风急。烟泛被笼香，露浓妆面湿。佳人不在此，恨望阶前立。忽厌夏景长，今春行已及。百舌渐吞声，黄莺正娇小。云鸿方警夜，笼鸡已鸣晓。当时客自适，运去谁能矫。莫厌夏虫多，蜩螗定相扰。翩翩帘外燕，戢戢巢内雏。啖食筋力尽，毛衣成紫襦。朝来各飞去，雄雌梁上呼。养子将备老，恶儿那胜无。西山夏雪消，江势东南泻。风波高若天，滟滪低于马。正被黄牛旋，难期白帝下。我在平地行，翻忧济川者。灵均死波后，是节常浴兰。彩缕碧筠粽，香粳白玉团。逝者良自苦，今人反为欢。哀哉徇名士，没命求所难。","dynasty":"唐代","title":"表夏十首"}
{"author":"元稹","content":"种豆耘锄，种禾沟甽.禾苗豆甲，狐榾兔翦。割鹄喂鹰，烹麟啖犬。鹰怕兔毫，犬被狐引。狐兔相须，鹰犬相尽。日暗天寒，禾稀豆损。鹰犬就烹，狐兔俱哂。","dynasty":"唐代","title":"田野狐兔行"}
{"author":"元稹","content":"天宝年中花鸟使，撩花狎鸟含春思。满怀墨诏求嫔御，走上高楼半酣醉。醉酣直入卿士家，闺闱不得偷回避，良人顾妾心死别，小女呼爷血垂泪。十中有一得更衣，永配深宫作宫婢。御马南奔胡马蹙，宫女三千合宫弃。宫门一闭不复开，上阳花草青苔地。月夜闲闻洛水声，秋池暗度风荷气。日日长看提众门，终身不见门前事。近年又送数人来，自言兴庆南宫至。我悲此曲将彻骨，更想深冤复酸鼻。此辈贱嫔何足言，帝子天孙古称贵。诸王在閤四十年，七宅六宫门户閟.隋炀枝条袭封邑，肃宗血胤无官位。王无妃媵主无婿，阳亢阴淫结灾累。何如决雍顺众流，女遣从夫男作吏。","dynasty":"唐代","title":"和李校书新题乐府十二首。上阳白发人"}
{"author":"元稹","content":"湓城万里隔巴庸，纻薄绨轻共一封。腰带定知今瘦小，衣衫难作远裁缝。唯愁书到炎凉变，忽见诗来意绪浓。春草绿茸云色白，想君骑马好仪容。","dynasty":"唐代","title":"酬乐天得稹所寄纻丝布白轻庸制成衣服以诗报之"}
{"author":"元稹","content":"知君暗泊西江岸，读我闲诗欲到明。今夜通州还不睡，满山风雨杜鹃声。","dynasty":"唐代","title":"酬乐天舟泊夜读微之诗"}
{"author":"元稹","content":"樱桃花下送君时，一寸春心逐折枝。别后相思最多处，千株万片绕林垂。","dynasty":"唐代","title":"折枝花赠行"}
{"author":"元稹","content":"碧落招邀闲旷望，黄金城外玉方壶。人间还有大江海，万里烟波天上无。","dynasty":"唐代","title":"和乐天招钱蔚章看山绝句"}
{"author":"元稹","content":"穷冬到乡国，正岁别京华。自恨风尘眼，常看远地花。碧幢还照曜，红粉莫咨嗟。嫁得浮云婿，相随即是家。","dynasty":"唐代","title":"赠柔之"}
{"author":"元稹","content":"卫瓘诸孙卫玠珍，可怜雏凤好青春。解拈玉叶排新句，认得金环识旧身。十岁佩觿娇稚子，八行飞札老成人。杨公莫讶清无业，家有骊珠不复贫。","dynasty":"唐代","title":"赠严童子（严司空孙字照郎十岁能赋诗往往有奇句）"}
{"author":"元稹","content":"柏树台中推事人，杏花坛上炼形真。心源一种闲如水，同醉樱桃林下春。","dynasty":"唐代","title":"同醉（吕子元、庾及之、杜归和同隐客泛韦氏池）"}
{"author":"元稹","content":"饮醉日将尽，醒时夜已阑。暗灯风焰晓，春席水窗寒。未解萦身带，犹倾坠枕冠。呼儿问狼藉，疑是梦中欢。","dynasty":"唐代","title":"酒醒"}
{"author":"元稹","content":"可怜三月三旬足，怅望江边望驿台。料得孟光今日语，不曾春尽不归来。","dynasty":"唐代","title":"使东川。望驿台（三月尽）"}
{"author":"元稹","content":"空城月落方知晓，浅水荷香始觉春。","dynasty":"唐代","title":"早春书情"}
{"author":"元稹","content":"落月沈馀影，阴渠流暗光。蚊声霭窗户，萤火绕屋梁。飞幌翠云薄，新荷清露香。不吟复不寐，竟夕池水傍。","dynasty":"唐代","title":"落月"}
{"author":"元稹","content":"闻君得折剑，一片雄心起。讵意铁蛟龙，潜在延津水。风云会一合，呼吸期万里。雷震山岳碎，电斩鲸鲵死。莫但宝剑头，剑头非此比。","dynasty":"唐代","title":"和乐天折剑头"}
{"author":"元稹","content":"外人不识承恩处，唯有罗衣染御香。","dynasty":"唐代","title":"宫词"}
{"author":"元稹","content":"雨柳枝枝弱，风光片片斜。蜻蜓怜晓露，蛱蝶恋秋花。饥啅空篱雀，寒栖满树鸦。荒凉池馆内，不似有人家。","dynasty":"唐代","title":"景申秋八首其七"}
{"author":"元稹","content":"高处望潇湘，花时万井香。雨馀怜日嫩，岁闺觉春长。霞刹分危榜，烟波透远光。情知楼上好，不是仲宣乡。","dynasty":"唐代","title":"湘南登临湘楼"}
{"author":"元稹","content":"竹簟衬重茵，未忍都令卷。忆昨初来日，看君自施展。","dynasty":"唐代","title":"竹簟"}
{"author":"元稹","content":"逝者何由见，中人未达情。马无生角望，猿有断肠鸣。去伴投遐徼，来随梦险程。四年巴养育，万里硖回萦。病是他乡染，魂应远处惊。山魈邪乱逼，沙虱毒潜婴。母约看宁辨，余慵疗不精。欲寻方次第，俄值疾充盈。灯火徒相守，香花只浪擎。莲初开月梵，蕣已落朝荣。魄散云将尽，形全玉尚莹。空垂两行血，深送一枝琼。秘祝休巫觋，安眠放使令。旧衣和箧施，残药满瓯倾。乳媪闲于社，医僧婗似酲。悯渠身觉剩，讶佛力难争。骑竹痴犹子，牵车小外甥。等长迷过影，遥戏误啼声。涴纸伤馀画，扶床念试行。独留呵面镜，谁弄倚墙筝。忆昨工言语，怜初妙长成。撩风妒鹦舌，凌露触兰英。翠凤舆真女，红蕖捧化生。只忧嫌五浊，终恐向三清。宿恶诸荤味，悬知众物名。环从枯树得，经认宝函盛。愠怒偏憎数，分张雅爱平。最怜贪栗妹，频救懒书兄。为占娇饶分，良多眷恋诚。别常回面泣，归定出门迎。解怪还家晚，长将远信呈。说人偷罪过，要我抱纵横。腾蹋游江舫，攀缘看乐棚。和蛮歌字拗，学妓舞腰轻。迢递离荒服，提携到近京。未容夸伎俩，唯恨枉聪明。往绪心千结，新丝鬓百茎。暗窗风报晓，秋幌雨闻更。败槿萧疏馆，衰杨破坏城。此中临老泪，仍自哭孩婴。","dynasty":"唐代","title":"哭女樊四十韵（虢州长史时作）"}
{"author":"元稹","content":"枕截文琼珠缀篇，野人酬赠壁州鞭。用长时节君须策，泥醉风云我要眠。歌眄彩霞临药灶，执陪仙仗引炉烟。张骞却上知何日，随会归期在此年。","dynasty":"唐代","title":"刘二十八以文石枕见赠仍题绝句以将厚意…兼广为四韵"}
{"author":"元稹","content":"昔君乐游园，怅望天欲曛。今我大江上，快意波翻云。秋空压澶漫，澒洞无垢氛。四顾皆豁达，我眉今日伸。长安隘朝市，百道走埃尘。轩车随对列，骨肉非本亲。夸游丞相第，偷入常侍门。爱君直如发，勿念江湖人。","dynasty":"唐代","title":"酬乐天登乐游园见忆"}
{"author":"元稹","content":"落魄闲行不著家，遍寻春寺赏年华。野僧偶向花前定，满树狂风满树花。","dynasty":"唐代","title":"定僧"}
{"author":"元稹","content":"荷叶团团茎削削，绿萍面上红衣落。满池明月思啼螀，高屋无人风张幕。","dynasty":"唐代","title":"夜池"}
{"author":"元稹","content":"昔日戏言身后意，今朝都到眼前来。(身后意一作：身后事)衣裳已施行看尽，针线犹存未忍开。尚想旧情怜婢仆，也曾因梦送钱财。诚知此恨人人有，贫贱夫妻百事哀。","dynasty":"唐代","tags":"唐诗三百首，悼亡，追忆，思念","title":"遣悲怀三首·其二"}
{"author":"元稹","content":"马踏红尘古塞平，出门谁不为功名。到头争似栖禅客，林下无言过一生。","dynasty":"唐代","title":"题法华山天衣寺"}
{"author":"元稹","content":"刘郎不用闲惆怅，且作花间共醉人。算得贞元旧朝士，几人同见太和春。","dynasty":"唐代","title":"酬白乐天杏花园"}
{"author":"元稹","content":"丁口传父言，莫问城坚不。平城被虏围，汉斸城墙走。","dynasty":"唐代","title":"乐府古题序其三"}
{"author":"元稹","content":"嘉陵江岸驿楼中，江在楼前月在空。月色满床兼满地，江声如鼓复如风。诚知远近皆三五，但恐阴晴有异同。万一帝乡还洁白，几人潜傍杏园东。","dynasty":"唐代","title":"使东川。江楼月"}
{"author":"元稹","content":"陶君喜不遇，予每为君言。今日东台去，澄心在陆浑。旋抽随日俸，并买近山园。千万崔兼白，殷勤承主恩。","dynasty":"唐代","title":"东台去"}
{"author":"元稹","content":"昼静帘疏燕语频，双双斗雀动阶尘。柴扉日暮随风掩，落尽闲花不见人。","dynasty":"唐代","title":"晚春"}
{"author":"元稹","content":"蒙蒙竹树深，帘牖多清阴。避日坐林影，馀花委芳襟。倾尊就残酌，舒卷续微吟。空际飏高蝶，风中聆素琴。广庭备幽趣，复对商山岑。独此爱时景，旷怀云外心。迁莺恋嘉木，求友多好音。自无琅玕实，安得莲花簪。寄之二君子，希见双南金。","dynasty":"唐代","title":"春晚寄杨十二，兼呈赵八（时杨生馆于赵氏）"}
{"author":"元稹","content":"再拜捧兄赠，拜兄珍重言。我有平生志，临别将具论。十岁慕倜傥，爱白不爱昏。宁爱寒切烈，不爱旸温暾。二十走猎骑，三十游海门。憎兔跳跃跃，恶鹏黑翻翻。鳌钓气方壮，鹘拳心颇尊。下观狰狞辈，一扫冀不存。名冠壮士籍，功酬明主恩。不然合身弃，何况身上痕。金石有销烁，肺腑无寒温。分画久已定，波涛何足烦。尝希苏门啸，讵厌巴树猿。瘴水徒浩浩，浮云亦轩轩。长歌莫长叹，饮斛莫饮樽。生为醉乡客，死作达士魂。","dynasty":"唐代","title":"酬独孤二十六送归通州"}
{"author":"元稹","content":"紫河变炼红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴，乐天寄通中散、碧腴垂云膏…因有酬答"}
{"author":"元稹","content":"马踏红尘古塞平，出门谁不为功名。到头争似栖禅客，林下无言过一生。","dynasty":"唐代","title":"题法华山天衣寺"}
{"author":"元稹","content":"鸥鹭元相得，杯觞每共传。芳游春烂熳，晴望月团圆。调笑风流剧，论文属对全。赏花珠并缀，看雪璧常连。竹寺荒唯好，松斋小更怜。潜投孟公辖，狂乞莫愁钱。尘土抛书卷，枪筹弄酒权。令夸齐箭道，力斗抹弓弦。但喜添樽满，谁忧乏桂然。渐轻身外役，浑证饮中禅。及我辞云陛，逢君仕圃田。音徽千里断，魂梦两情偏。足听猿啼雨，深藏马腹鞭。官醪半清浊，夷馔杂腥膻。顾影无依倚，甘心守静专。那知暮江上，俱会落英前。款曲生平在，悲凉岁序迁。鹤方同北渚，鸿又过南天。丽句惭虚掷，沉机懒强牵。粗酬珍重意，工拙定相悬。","dynasty":"唐代","title":"酬窦校书二十韵（次本韵）"}
{"author":"元稹","content":"孤吟独寝意千般，合眼逢君一夜欢。惭愧梦魂无远近，不辞风雨到长滩。","dynasty":"唐代","title":"长滩梦李绅"}
{"author":"元稹","content":"一年秋半月偏深，况就烟霄极赏心。金凤台前波漾漾，玉钩帘下影沉沉。宴移明处清兰路，歌待新词促翰林。何意枚皋正承诏，瞥然尘念到江阴。","dynasty":"唐代","title":"酬乐天八月十五夜禁中独直玩月见寄"}
{"author":"元稹","content":"紫河变炼红霞散，翠液煎研碧玉英。金籍真人天上合，盐车病骥轭前惊。愁肠欲转蛟龙吼，醉眼初开日月明。唯有思君治不得，膏销雪尽意还生。","dynasty":"唐代","title":"予病瘴，乐天寄通中散、碧腴垂云膏…因有酬答"}
{"author":"元稹","content":"凤有高梧鹤有松，偶来江外寄行踪。花枝满院空啼鸟，尘榻无人忆卧龙。心想夜闲唯足梦，眼看春尽不相逢。何时最是思君处，月入斜窗晓寺钟。","dynasty":"唐代","title":"鄂州寓馆严涧宅（时涧不在）"}
{"author":"元稹","content":"万里长鸣望蜀门，病身犹带旧疮痕。遥看云路心空在，久服盐车力渐烦。尚有高悬双镜眼，何由并驾两朱轓.唯应夜识深山道，忽遇君侯一报恩。","dynasty":"唐代","title":"贻蜀五首。病马诗寄上李尚书"}
{"author":"元稹","content":"款款春风澹澹云，柳枝低作翠栊裙。梅含鸡舌兼红气，江弄琼花散绿纹。带雾山莺啼尚小，穿沙芦笋叶才分。今朝何事偏相觅，撩乱芳情最是君。","dynasty":"唐代","title":"早春寻李校书"}
{"author":"元稹","content":"终须修到无修处，闻尽声闻始不闻。莫著妄心销彼我，我心无我亦无君。","dynasty":"唐代","title":"酬知退"}
{"author":"元稹","content":"今日庐峰霞绕寺，昔时鸾殿凤回书。两封相去八年后，一种俱云五夜初。渐觉此生都是梦，不能将泪滴双鱼。","dynasty":"唐代","title":"酬乐天书后三韵"}
{"author":"元稹","content":"西江流水到江州，闻道分成九道流。我滴两行相忆泪，遣君何处遣人求。除非入海无由住，纵使逢滩未拟休。会向伍员潮上见，气充顽石报心仇。","dynasty":"唐代","title":"相忆泪"}
{"author":"元稹","content":"泉溜才通疑夜磬，烧烟馀暖有春泥。千层玉帐铺松盖，五出银区印虎蹄。暗落金乌山渐黑，深埋粉堠路浑迷。心知魏阙无多地，十二琼楼百里西。","dynasty":"唐代","title":"留呈梦得、子厚、致用（题蓝桥驿）"}
{"author":"元稹","content":"君思曲水嗟身老，我望通州感道穷。同入新年两行泪，白头翁坐说城中。","dynasty":"唐代","title":"岁日赠拒非"}
{"author":"元稹","content":"红树蝉声满夕阳，白头相送倍相伤。老嗟去日光阴促，病觉今年昼夜长。顾我亲情皆远道，念君兄弟欲他乡。红旗满眼襄州路，此别泪流千万行。","dynasty":"唐代","title":"送卢戡"}
{"author":"元稹","content":"孤吟独寝意千般，合眼逢君一夜欢。惭愧梦魂无远近，不辞风雨到长滩。","dynasty":"唐代","title":"长滩梦李绅"}
{"author":"元稹","content":"通州到日日平西，江馆无人虎印泥。忽向破檐残漏处，见君诗在柱心题。","dynasty":"唐代","title":"见乐天诗"}
{"author":"元稹","content":"古时应是山头水，自古流来江路深。若使江流会人意，也应知我远来心。","dynasty":"唐代","title":"嘉陵水（此后并通州诗）"}
{"author":"元稹","content":"学语胡儿撼玉玲，甘州破里最星星。使君自恨常多事，不得工夫夜夜听。","dynasty":"唐代","title":"琵琶"}
{"author":"元稹","content":"山翠湖光似欲流，蜂声鸟思却堪愁。西施颜色今何在，但看春风百草头。","dynasty":"唐代","title":"春词"}
{"author":"元稹","content":"茅檐屋舍竹篱州，虎怕偏蹄蛇两头。暗蛊有时迷酒影，浮尘向日似波流。沙含水弩多伤骨，田仰畬刀少用牛。知得共君相见否，近来魂梦转悠悠。平地才应一顷馀，阁栏都大似巢居。入衙官吏声疑鸟，下峡舟船腹似鱼。市井无钱论尺丈，田畴付火罢耘锄。此中愁杀须甘分，惟惜平生旧著书。哭鸟昼飞人少见，伥魂夜啸虎行多。满身沙虱无防处，独脚山魈不奈何。甘受鬼神侵骨髓，常忧岐路处风波。南歌未有东西分，敢唱沦浪一字歌。荒芜满院不能锄，甑有尘埃圃乏蔬。定觉身将囚一种，未知生共死何如。饥摇困尾丧家狗，热暴枯鳞失水鱼。苦境万般君莫问，自怜方寸本来虚。","dynasty":"唐代","title":"酬乐天得微之诗知通州事因成四首"}
{"author":"元稹","content":"蹇驴瘦马尘中伴，紫绶朱衣梦里身。符竹偶因成对岸，文章虚被配为邻。湖翻白浪常看雪，火照红妆不待春。老大那能更争竞，任君投募醉乡人。","dynasty":"唐代","title":"酬乐天喜邻郡（此后并越州酬和并各次用本韵）"}
{"author":"元稹","content":"休遣玲珑唱我诗，我诗多是别君词。明朝又向江头别，月落潮平是去时。","dynasty":"唐代","title":"重赠（乐人商玲珑能歌，歌予数十诗）"}
{"author":"元稹","content":"却报君侯听苦辞，老头抛我欲何之。武牢关外虽分手，不似如今衰白时。","dynasty":"唐代","title":"酬乐天重寄别"}
{"author":"毛奇龄","content":"五月南塘水满，吹断，鲤鱼风。小娘停棹濯纤指，水底，见花红。","dynasty":"清代","tags":"婉约，写景","title":"荷叶杯·五月南塘水满"}
{"author":"毛奇龄","content":"花前顾影粼粼。水中人。水面残花片片绕人身。私自整，红斜领，茜儿巾。却讶领间巾里刺花新。","dynasty":"清代","tags":"婉约，写花，写人","title":"相见欢·花前顾影粼"}
{"author":"毛奇龄","content":"流落人间柳敬亭，消除豪气鬓星星。江南多少前朝事，说与人间不忍听。","dynasty":"清代","title":"赠柳生"}
{"author":"毛奇龄","content":"驿馆吹芦叶，都亭舞枝。相逢风雪满淮西。记得去年残烛照征衣。曲水东流浅，盘山北望迷。长安书远寄来稀，又是一年秋色到天涯。","dynasty":"清代","title":"南柯子·驿馆吹芦叶"}
{"author":"毛奇龄","content":"打虎儿，乃在汴梁之禹州，禹州城外朱家楼。小儿十一随父耕，深林有虎斑毛成。飗飗黑风吹草根，乘风攫人谁敢撄？小儿不识虎，疑是狐与狸。见虎衔父肢，咆哮草际风来吹。儿啼向风不得父，把杙打虎截虎路。三尺童子五尺杙，凭空击去着虎臆。虎惊顾儿舍父逸，深林风草皆无色。禹州太守呼小儿，予之以帛饱以糜。予时在署识儿面，披发跳掷真儿嬉。问儿打虎虎何似？举手张牙作虎势。假虎隐幔恐小儿，小儿惊避力不支。当时见虎得无怖，此事我亦昧其故。禹州太守省得知，是时小儿知有父。男儿七尺纵复横，争名攫利万里行。高堂存没总不问，那肯舍命恋所生。我所思，打虎儿。","dynasty":"清代","title":"打虎儿行"}
{"author":"毛奇龄","content":"熟食春前近，扁舟江上来。乌啼木客冢，雨过越王台。畏路行何虑，空樽语易哀。函关天堑杳，使汝恋蒿莱。","dynasty":"清代","title":"武进恽仲升过话"}
{"author":"毛奇龄","content":"故国归难得，春山望欲穷。呼人谷鸟下，寻弟黍苗中。零雨淹湖寺，浮云蔽海东。三年襟上血，相视暮镫红。","dynasty":"清代","title":"蔡五十一同伯兄过寻甡西湖"}
{"author":"毛奇龄","content":"东关苦行迈，南涉上新安。水木千云乱，沙禽拂浪寒。孤吟随荡桨，多难负垂竿。何日风波静，还来住此滩。","dynasty":"清代","title":"赴新安至七里滩作"}
{"author":"毛奇龄","content":"晚泊傍斜晖，临江泪滴衣。年华新岁改，京国故人稀。云散岗峦彩，天垂薜荔围。严陵台下水，但见暮潮归。","dynasty":"清代","title":"泊严滩有感"}
{"author":"毛奇龄","content":"孝女秉幽姿，灵帏展素丝。春兰时会鼓，夜火满丛祠。江畔青螺水，碑阴黄绢词。商船留赛去，愁煞上潮时。","dynasty":"清代","title":"孝女"}
{"author":"毛奇龄","content":"红帉。紫帉蓝绿帉。翠帽玉铃珠串，压金裙。垂手正巾徐步，毯毛深未分。倏见暖风吹绕，一堂云。","dynasty":"清代","title":"思帝乡其二"}
{"author":"毛奇龄","content":"霓裳。羽衣谱未详。玉貌何人无力，绕珠珰。曳得钿缨累累，履跷裙自扬。犹自曲终徐立，听声长。","dynasty":"清代","title":"思帝乡其三"}
{"author":"毛奇龄","content":"仙橘山前看橘花。单衫裁就橘山麻。春江空作揉蓝色，浪里淘来那得纱。","dynasty":"清代","title":"浪淘沙其一"}
{"author":"毛奇龄","content":"杉木为箄竹作檐。江潮能苦雨能甜。连朝只饮檐头雨，翻道江潮错着盐。","dynasty":"清代","title":"浪淘沙其二"}
{"author":"毛奇龄","content":"蕉叶领，橘花翘。红藤篾子束裙腰。私念鵔鸡颜色好。从谁道。栽作大郎头上帽。","dynasty":"清代","title":"南乡子其一"}
{"author":"毛奇龄","content":"藤菜暖，荔枝乾。青蛉河畔碧鱼餐。愿绞桄榔皮里肉，炊乌木。暂与小郎充晚腹。","dynasty":"清代","title":"南乡子其二"}
{"author":"毛奇龄","content":"赛起祠丛。木棉花发野椒红。记得丁郎山下路。敲铜鼓。九孔红螺扇遮舞。","dynasty":"清代","title":"南乡子其三"}
{"author":"毛奇龄","content":"卢橘催酸。风生蒌叶瘴烟寒。自卖明珠归极浦。心苦。白氎单衫着秋雨。","dynasty":"清代","title":"南乡子其四"}
{"author":"毛奇龄","content":"银床金井晓啼鸦。帘额上，衬红霞。同心栀子夜开花。和露折来斜。无好意，送与谢娘家。","dynasty":"清代","title":"甘州子其一"}
{"author":"毛奇龄","content":"织金衫重懒提笔。双扼臂，卸来轻。平头吹蜡炙铜笙。叶底弄莺声。无好意，唤与顺郎听。","dynasty":"清代","title":"甘州子其二"}
{"author":"毛奇龄","content":"赭门东上海潮青。古西陵。雨冥冥。越王宫女，着履在樟亭。亭下教兵遗竹矢，秋日晚，堕鸦翎。","dynasty":"清代","title":"江城子其一"}
{"author":"毛奇龄","content":"日出城头鸡子黄。照红妆。动江光。采莲江畔，锦缆藕丝长。欲问小姑愁隔浦，长独处，久无郎。","dynasty":"清代","title":"江城子其二"}
{"author":"毛奇龄","content":"江深不畜伺潮鸡。春和出户迟。浣纱稀。双桥钗子，填粟缀红泥，裁得荷花新样好，羞比着，嫁时衣。","dynasty":"清代","title":"江城子其三"}
{"author":"毛奇龄","content":"花萼楼前杨柳枝。美人剪綵自寻思。千丝万丝谁作样，剪来总似一条眉。","dynasty":"清代","title":"杨柳枝其一"}
{"author":"毛奇龄","content":"白蝶爱翻轻粉絮，黄鹂偏上缕金条。双眉桑叶凭君看，无奈低边是细腰。","dynasty":"清代","title":"杨柳枝其二"}
{"author":"毛奇龄","content":"园里花成子，梁间絮作泥。风鸢移柱线，云母贴窗衣。漫摘鬓边篦，上有闹蛾儿。","dynasty":"清代","title":"踏歌词其一"}
{"author":"毛奇龄","content":"网户黏虫翅，帘旌压柳条。整钗时对镜，结襻屡回绦。漫折井边桃，上有合欢梢。","dynasty":"清代","title":"踏歌词其二"}
{"author":"毛奇龄","content":"蜡炬乍开红芍药。枝头又噪星桥鹊。还疑荡子早归来，蛛网错。勾眼角。昨晚下阶裙带落。","dynasty":"清代","title":"天仙子其一"}
{"author":"毛奇龄","content":"玉茧牵丝缠宝帔。当胸绣出承恩字。朝朝独自捲衣裳，蜥蜴尾。长绕臂。谁识床头有龙子。","dynasty":"清代","title":"天仙子其二"}
{"author":"毛奇龄","content":"珠雀五层宫髻直。红绦盘委花砖级。太平天子用恩多，草露潗。裙裹湿。犹许蜻蜓上裙立。","dynasty":"清代","title":"天仙子其三"}
{"author":"毛奇龄","content":"墙里花枝墙外影。嘶騧缓踏飞花冷。隔墙见得不分明，金甃井。银络绠。井面看身见斜领。","dynasty":"清代","title":"天仙子其四"}
{"author":"毛奇龄","content":"新殿前头骑马去。射生籍里名初注。红裆垂镫手垂丝，回盼处。风绕絮。羞抱夹金鞍子住。","dynasty":"清代","title":"天仙子其五"}
{"author":"毛奇龄","content":"鱼网劈来螺粉滑。臂痕细压金条脱。背人写就两行欹，花胜缬。银缕结。纤指斜封惹脂沫。","dynasty":"清代","title":"天仙子其六"}
{"author":"毛奇龄","content":"城上春云城下雨。倩人留婿倾春醑。偷将婿袷障春寒，烹雪黍。炊玉杵。调婿乡音隔窗语。","dynasty":"清代","title":"天仙子其七蠡城为王郎记事"}
{"author":"毛奇龄","content":"针管红抽丹凤锓。螭头金错裁双枕。谁家白苎夜歌来，人未寝。霜又凛。误剪葡萄紫丝锦。","dynasty":"清代","title":"天仙子其八"}
{"author":"毛奇龄","content":"斑簟纹生双腕缬。梦中欲笑开娇靥。醒来记得许多情，檀兽爇。钗燕热。侍婢相看那能说。","dynasty":"清代","title":"天仙子其九"}
{"author":"毛奇龄","content":"长相思，在春晚。朝日瞳瞳熨花暖。黄鸟飞，绿波满。雀粟衔素珰，蛛丝断金剪。欲着别时衣，开箱自展转。","dynasty":"清代","title":"长相思其一"}
{"author":"毛奇龄","content":"长相思，在秋节。复斗垂垂怨蜻蛚。锦纹砧，素丝镊。梦苦见参星，关深落榆叶。欲识夫婿寒，花阶映微雪。","dynasty":"清代","title":"长相思其二"}
{"author":"毛奇龄","content":"纠纠珠臂绳，宛转辘轳上。那知双穗条，夜夜空垂帐。楚雀缘钗桥，胡蜂咂衣桁。制得懒卸头，殷勤与谁唱。","dynasty":"清代","title":"懒卸头"}
{"author":"毛奇龄","content":"枇杷花里谁家院，近丛坛。青漆左厢开绣户，坐双鬟。着地画帘飞燕燕，当阶碧草映兰兰。车轮未必成三角，叉住门边那得还。","dynasty":"清代","title":"遇陈王其一"}
{"author":"毛奇龄","content":"阿侯十六南邻女，对门居。相视欲申无限意，口中朱。朝起青烟萦兽爪，晚来红烛透虾须。牙箱实裹冰蚕茧，骨里相思岂是虚。·金斗熨开鱼子襭，衬红裳。铜瓶注暖狮头炭，理黄妆。频呼小玉因声巧，欲写泥金恐恨长。那见瑶台成粉幛，果然银汉是红墙。","dynasty":"清代","title":"遇陈王其二"}
{"author":"毛奇龄","content":"风搅红帘。愁损隔帘人影。倩秦娥，缠越苘。唱吴盐。黄铺白锁春相望。高阁魂惊难上。那更堪，花满桁。柳垂檐。","dynasty":"清代","title":"酒泉子其一"}
{"author":"毛奇龄","content":"可惜春归。换得好花成叶。启金箱，叠絮褶。熨单衣。银钩翠笼南邻女。日暮采桑西去。怕秋胡，回道路。返迟迟。","dynasty":"清代","title":"酒泉子其二"}
{"author":"毛奇龄","content":"宁扫空床。怕见满栏月色。写金针，萦象尺。坐灯凉。屏欹漏月灯犹悄。坐远影儿较小。为孤单，长伴晓。似双双。","dynasty":"清代","title":"酒泉子其三"}
{"author":"毛奇龄","content":"绿柰匝茱幮，皂角穿萝屋。犀槅钉明螺，眼底分朝旭。沅浦长，淇水曲。处处难追逐。欲见有何由，簳蜡成红烛。","dynasty":"清代","title":"生查子"}
{"author":"毛奇龄","content":"校尉新开疏勒，旋右地，返轮台。未归来。夺得燕支万里，草青春已回。谁道于阗还有，野花开。","dynasty":"清代","title":"定西番其一"}
{"author":"毛奇龄","content":"月落武阳碑下。控鹊血，挽牛螉。看烽红。夜半军中女子，鼓声寒不雄。恰是深闺人去，梦魂中。","dynasty":"清代","title":"定西番其二"}
{"author":"毛奇龄","content":"是谁过上苑。试马归来晚。双镫武威铜。樱桃马颊红。百枝灯并起。解马归花里。花底碎金篦。珊瑚错燕泥。","dynasty":"清代","title":"醉公子其一"}
{"author":"毛奇龄","content":"杏园初试酒。挟弹遮杨柳。醉里困金吾。教姬倒玉壶。绶丝如鹝子。翠帢团团刺。花片缀衣巾。衣花看转新。","dynasty":"清代","title":"醉公子其二"}
{"author":"毛奇龄","content":"碧玉蒲芽短短针。雀罗波底刺当心。拔蒲归去水淫淫。楫染绿苔疑掩袖，幔漂红露似湔襟。晚风吹转北塘深。","dynasty":"清代","title":"浣溪沙其一"}
{"author":"毛奇龄","content":"溪女妆成出若耶。芹丝萍蔓逼流斜。青苔石上浣新纱。爱把单鬟捎竹叶，羞将双脸近荷花。缇油前覆夜来车。","dynasty":"清代","title":"浣溪沙其二"}
{"author":"毛奇龄","content":"软红江波鸭子清。日迟游女遍江城。红桥度烛缓相迎。细马隔裙穿镫子，平船素手拨帘旌。大堤春日往来情。","dynasty":"清代","title":"浣溪沙其三"}
{"author":"毛奇龄","content":"娇女新妆村艳浓。四枝鬟插石榴红。出门还怕隔溪风。石镜暗飞山后鹊，荻屏销画水边荭。西施台馆碧波中。","dynasty":"清代","title":"浣溪沙其四"}
{"author":"毛奇龄","content":"绿满南园孔雀栖。重花叠叶不通飞。小姑独出采蔷薇。珥底珠儿徒刺脸，带穿贝子恐磨衣。行行立立自寻思。","dynasty":"清代","title":"浣溪沙其五"}
{"author":"毛奇龄","content":"丛鬓轻笼象格纱。曲尘巾皱翳朝霞。愁听江阁按红牙。簪管枉铰银盖叶，绣床空钉白团花。游丝飞絮近天涯。","dynasty":"清代","title":"浣溪沙其六"}
{"author":"毛奇龄","content":"水绕空江叶绕枝。竹郎桥畔豆娘祠。佳人邂逅最堪思。烛近只将遮幔子，风前长自敛衫儿。梨花初落酒阑时。","dynasty":"清代","title":"浣溪沙其七"}
{"author":"毛奇龄","content":"筱壁含烟澹，椒花滴露稀。风吹细雨晓云低。十二碧峰迷。神女祠前泪，清猿峡里啼。瞿塘新水曲尘微。行客自依依。","dynasty":"清代","title":"巫山一段云其一"}
{"author":"毛奇龄","content":"寒雨萝衣湿，晴云蕉帔开。空舲峡下近阳台。谁向梦中来。丛笛江妃庙，孤舟新妇隈。山花石竹不须栽。看作小姑钗。","dynasty":"清代","title":"巫山一段云其二"}
{"author":"毛奇龄","content":"小屏山上西江曲。深处落梅寒簌簌。晓鉴菱开赭粉红，残灯穗卷香脂绿。草头阶刬袜钗金，花里碧钩幡胜玉。绕凤双簧蜡炙新，早春惊破霜溪竹。","dynasty":"清代","title":"春晓曲回文"}
{"author":"毛奇龄","content":"上元少女。谁授玉函金筥。倚香坛。画帔藤花浅，雕钟橘乳寒。南宫除牒子，北斗动幡干。犹见春归燕，似青鸾。","dynasty":"清代","title":"女冠子其一"}
{"author":"毛奇龄","content":"玄都清晓。坐间碧堂红草。女仙家。玉铪量星豆，金◇煮雪花。驻颜丹作粉，系肘箓垂纱。浼浼沟头水，尽胡麻。","dynasty":"清代","title":"女冠子其二"}
{"author":"毛奇龄","content":"上清仙梦。桄到十三春洞。玉颜红。月下随王母，花前别宁封。黄衶潜解佩，赤舄缓弛弓。称名多误听，为呼侬。","dynasty":"清代","title":"女冠子其三"}
{"author":"毛奇龄","content":"仙房寂寂。戏采瑶林珠实。是何乡。红尾梢花犬，青衣覆石羊。鲛丝裁绶短，鹅管呷笙长。倘得逢燕使，问昭王。","dynasty":"清代","title":"女冠子其四"}
{"author":"毛奇龄","content":"平明受事。堪惜玉笄初侍。小茅君。薄雾笼青鬓，轻烟曳䌨裙。凤衔琪树荩，虬使玉堂云。恐逐童男去，思纷纷。","dynasty":"清代","title":"女冠子其五"}
{"author":"毛奇龄","content":"碧箫初弄。暗想秦楼双凤。几多情。玉锲分芦节，金箱贮枣饧。蕉花含秘阁，松影落层城。谁捣玄霜尽，见云英。","dynasty":"清代","title":"女冠子其六"}
{"author":"毛奇龄","content":"短花长叶。到处翠軿相接。洞中春。衣炷熬丹锡，唇脂瀹水银。盘囊闲系虎，麈尾笑遗人。总隔蓬莱路，也生尘。","dynasty":"清代","title":"女冠子其七"}
{"author":"毛奇龄","content":"金巾姣好。长佩玉砂瑶草。受清虚。妆镜歼山鬼，香奁检道书。缃眉遮羽盖。素手涤仙厨。每当三五夜，望蟾蜍。","dynasty":"清代","title":"女冠子其八"}
{"author":"毛奇龄","content":"赤城紫府。闲贮玄珑妃女。小仙才。节拥蓝丝葆，冠抽绿玉钗。蜂房融日粉，蝶梦绕天涯。何事刘郎去，不归来。","dynasty":"清代","title":"女冠子其九"}
{"author":"毛奇龄","content":"竹溪霜破惊春早。新炙蜡簧双凤绕。玉胜幡钩壁里花，金钗袜刬阶头草。绿脂香卷穗灯残，红粉赭开菱鉴晓。簌簌寒梅落处深，曲江西上山屏小。","dynasty":"清代","title":"木兰花令回前"}
{"author":"毛奇龄","content":"蝉翅宫绡傅体寒。琵琶掩面夜歌阑。插得钿头新拨子，是红蛮。隔舍紫姑星会浅。开门乌桕雨啼残。曾卜金钱今始验，拆和单。","dynasty":"清代","title":"山花子其一"}
{"author":"毛奇龄","content":"小院风摇九子铃。临河长对牸牛星。欲上玉机愁杼短，织难成。掷缕烛翻娇凤出，萦丝泪尽湿花生。谁道锦文无样子，看回程。","dynasty":"清代","title":"山花子其二"}
{"author":"毛奇龄","content":"含桃着雨花如雪。井边吹落春云叶。鹦鹉结钗楼，新娘半上头。裁衣翻样子。压线盘金篚。十五小裙腰。能留线几条。","dynasty":"清代","title":"菩萨蛮其一"}
{"author":"毛奇龄","content":"山鸡栖罢乌啼树。迎人烧尽柑红炬。复钥下铜鱼。车前一幰除。褥花尝对缝。羞见双鸳控。渐减玉炉烟。人眠故未眠。","dynasty":"清代","title":"菩萨蛮其二"}
{"author":"毛奇龄","content":"宜城二月莺啼早。罗敷十五双鬟小。锦带约桑钩。使君南陌头。连钱嘶日暮。共返宜城渡。莫是看罗敷。罗敷自有夫。","dynasty":"清代","title":"菩萨蛮其三"}
{"author":"毛奇龄","content":"轻雷鹿鹿宫车转。晚凉偷弄邠王管。双甲小蠀蛦。黄鹂处处啼。春风吹欲遍。尽作西清怨。暗里换歌头。伊州似石州。","dynasty":"清代","title":"菩萨蛮其四"}
{"author":"毛奇龄","content":"一株柳树千条叶。桃根巧向梅根接。花坞暗相通。新花隔几重。宝函春信杳。水漫红鱼小。半格轴头丝。环环无尽时。","dynasty":"清代","title":"菩萨蛮其五"}
{"author":"毛奇龄","content":"日黄不上妆山面，露圆难缀珠帘线。种得郁金花，将来浸木瓜。枕屏山六扇，上有江南岸。岸尽是吴关，关前人未还。","dynasty":"清代","title":"菩萨蛮其六"}
{"author":"毛奇龄","content":"晓莺娓娓流妆阁。日上烛吹红绣幕。束将方带玉芙蕖，裹就半韝银芍药。寻花露冷胭脂薄。花底暗翻钗子落。谁开鸳锦抱轻云，误使丁娘枕前索。","dynasty":"清代","title":"木兰花令"}
{"author":"毛奇龄","content":"楚雨歇残阳。满庭新月潇湘。松花湿影坠山黄。帝女花竿庙旁。瑶瑟洞箫来极浦，风吹桂酒椒浆。夜半烟寒翠敛，几人能上高唐。","dynasty":"清代","title":"河渎神其一"}
{"author":"毛奇龄","content":"丹殿俯嵯峨。洞庭秋水湘娥。深房鬼火暗青萝。呜咽神弦自歌。文木漆光丝缠腹，蕉花影里婆娑。只为相思美子，灯前一敛双蛾。","dynasty":"清代","title":"河渎神其二"}
{"author":"毛奇龄","content":"枣屏深，桦烛冷。复壁照人双影。鱼坠管，兽衔环。一床衾枕单。更漏咽。楼头月。偏射小窗明蛤。红幕掩，鹊桥低。银河又向西。","dynasty":"清代","title":"更漏子其一"}
{"author":"毛奇龄","content":"小檀槽，新捍拨。弹就夜堂秋月。银箭断，玉钗凉。烛槃红泪长。寒角动。霜风送。惊起金微残梦。关戍柝，女郎砧。城南秋渐深。","dynasty":"清代","title":"更漏子其二"}
{"author":"毛奇龄","content":"幔钩绳，复斗穗。寒夜美人半睡。云掩絮，月胧明。枕函亭钏声。蚕烛耀。飞蛾绕。门外乌啼难晓。燔蕙烬，隐纱笼。罘罳划碎红。","dynasty":"清代","title":"更漏子其三"}
{"author":"毛奇龄","content":"剪鲛丝，量兽锦。宽窄灯前自审。钿尺短，错刀残。晚来多少寒。园雾薄。林花落。水面星摇池阁。山犬吠，草虫鸣。曲房魂暗惊。","dynasty":"清代","title":"更漏子其四"}
{"author":"毛奇龄","content":"井梧阴，庭树暝。寂寂画栏人静。蜡子焰，蟹衣筐。邻家夜绩凉。芭蕉露。零如雨。记得暗中欢去。宵漏尽，晓钟催。碧窗殊未来。","dynasty":"清代","title":"更漏子其五"}
{"author":"毛奇龄","content":"春殿香销锁碧空。夜凉宫漏悄、咽铜龙。银河泻地水漴漴。妆初洗，残粉腻沟红。双凤宿梧桐。小桃金井上、露华浓。长门枉自闭重重。珠闼迥，时拂玉阶虫。","dynasty":"清代","title":"小重山其一"}
{"author":"毛奇龄","content":"芳草茸茸翠辇迟。昭阳初日影、散彤墀。银幡綵胜戴双纚。金错小，剪出万年枝。御苑落花时。祠前祈百子、汉家池。承恩唯有臂红知。中宵梦，频起视胭脂。","dynasty":"清代","title":"小重山其二"}
{"author":"毛奇龄","content":"黄帕衔鳌结象床。捲衣长拂面、侍君王。衫襟深惹御篝香。绡幛影，隐隐见鸳鸯。别院罢霓裳。众中新赐着、殿头黄。年来独系绛纱囊。江南路，四十杜秋娘。","dynasty":"清代","title":"小重山其三"}
{"author":"毛奇龄","content":"鳷鹊高翾负日温。春冰融太液、细流浑。懒调黄子渍香荪。羊车近，竹叶满金盆。十载见承恩。踏青随例出、望春门。却收银钥暗销魂。梨花落，深殿又黄昏。","dynasty":"清代","title":"小重山其四"}
{"author":"毛奇龄","content":"榆叶里，楝花前。烧尽白矾烟。娇龙自走不须鞭。最喜是莺迁。歌羽歌，舞羽舞。人在掌中飞去。雾丝裙子本蹁跹。何处更留仙。","dynasty":"清代","title":"喜迁莺其一"}
{"author":"毛奇龄","content":"杏苑北，曲江西。残雪尚依依。轻轮辗絮着人衣。拊马夜归迟。蓬宴遥，莲漏浅。红烛万条深院。晓来唯听乳莺啼。移上绿杨枝。","dynasty":"清代","title":"喜迁莺其二"}
{"author":"毛奇龄","content":"澧浦红兰开日暮，美人倚徙空亭。幽岩春竹雨冥冥。长思公子，愁绝翠云屏。碧水尚传瑶瑟怨，枨枨夜鼓湘灵。苍梧南去晚山青。楚江迁客，憔悴不堪听。","dynasty":"清代","title":"临江仙其一"}
{"author":"毛奇龄","content":"秋藕丝裙春树面，龙安寺里为家。时来空馆倚栏斜。栏前新水，日日浸桃花。素手自撩金索动，腕绳轻约红纱。东风相见各天涯。道傍愁思，散作日边霞。","dynasty":"清代","title":"临江仙其二"}
{"author":"毛奇龄","content":"高阁近花红影合，绕床还种青梧。西施娇小似无夫。黄金梯滑，不见有人扶。茭叶菱根遮浦暗，含情但采菖蒲。金阊门外夜啼乌。女坟前去，寒烛照东湖。","dynasty":"清代","title":"临江仙其三"}
{"author":"毛奇龄","content":"晚渡潮生野火静，丛祠深对江波。垂鬟接黛一青娥。宝冠珠络，花帔贴银鹅。估客往来争祷赛，隔船吹凤鸣鼍。山低如带水如罗。螭头黄绢，隐隐画双螺。","dynasty":"清代","title":"临江仙其四"}
{"author":"毛奇龄","content":"睡架荼蘼红刺软，雾中桄蔽轻纨。几番觅钏坐花间。香山未暖，石炭捣烟寒。薄絮装衣萦背胛，空悬辟冻金环。武溪雪净尚征蛮。杜鹃声杳，莫是未教还。","dynasty":"清代","title":"临江仙其五"}
{"author":"毛奇龄","content":"花下影，跟人上玉墀。谁推倒，横着半毡儿。","dynasty":"清代","title":"十六字令"}
{"author":"毛奇龄","content":"红藕香销暑殿凉。玉梭横枕堕钗长。东楼赋得新来怨，中夜看沉龟甲黄。黄甲龟沉看夜中。怨来新得赋楼东。长钗堕枕横梭玉，凉殿暑销香藕红。","dynasty":"清代","title":"双带子其一"}
{"author":"毛奇龄","content":"君在教头歌昔昔，妓看垂手落掺掺。裙裥半将遮屐点，柘竿长是拄腰纤。纤腰拄是长竿柘，点屐遮将半涧裙。掺掺落手垂看妓，昔昔歌头教在君。","dynasty":"清代","title":"双带子其二"}
{"author":"毛奇龄","content":"楼高是处尽乌啼。柳外烟同翠眼迷。流水落花春寂寂，浮家一槛近前溪。溪前近槛一家浮。寂寂春花落水流。迷眼翠同烟外柳，啼乌尽处是高楼。","dynasty":"清代","title":"双带子其三"}
{"author":"毛奇龄","content":"夫子汾川秀，风流世所师。关山萦峻岭，镫火照神祠。集木鸦飞后，垂堂虎卧时。同为亡命客，下马一相思。","dynasty":"清代","title":"清流关谒关将军祠"}
{"author":"毛奇龄","content":"尚有青堂赠，宁知白马来。盘飧仍地主，涕泪满泉台。丛草留人暗，繁星照户开。邻家吹笛苦，中夜起悲哀。","dynasty":"清代","title":"经张稊旧居其一"}
{"author":"毛奇龄","content":"十载穷泉路，千秋处士庐。骄儿彭泽训，难弟晋阳书。棘楚悲黄鸟，乡潭上白鱼。谁怜徐氏剑，犹挂子云居。","dynasty":"清代","title":"经张稊旧居其二"}
{"author":"毛奇龄","content":"不作西州哭，依然东道亲。文章真坠地，朋旧尚为人。海鹤何年返，山花几度春。空堂樽酒夜，独坐听鸡晨。","dynasty":"清代","title":"经张稊旧居其三"}
{"author":"毛奇龄","content":"故国藏车日，他乡卖饼人。秋衣怜季布，夜酒对孙宾。阁下红蕉暗，镫前白发新。十年悲往事，相顾泪盈巾。","dynasty":"清代","title":"予宿桐音宅出所赋慰诗四章妙丽愀怆讽之伤怀因勉酬三诗导情其一"}
{"author":"毛奇龄","content":"依徒当时暮，还归未画游。久辞荀里去，仍向孔门投。霜叶吟东郭，秋星坠北楼。谁怜频把袂，犹揽旧乌裘。","dynasty":"清代","title":"予宿桐音宅出所赋慰诗四章妙丽愀怆讽之伤怀因勉酬三诗导情其二"}
{"author":"毛奇龄","content":"困日知音少，衰年好会难。惊心听漏促，久语落杯寒。妙句当筵发，娇儿出幔看。夜阑生感激，对饭不能餐。","dynasty":"清代","title":"予宿桐音宅出所赋慰诗四章妙丽愀怆讽之伤怀因勉酬三诗导情其三"}
{"author":"毛奇龄","content":"江徼怀人江外台，江流千里重徘徊。秦人岛屿乘潮上，汉将楼船绕地回。残垒低连沙树暝，孤城遥傍海门开。西陵一望滔滔水，不见长帆天际来。","dynasty":"清代","title":"江徼怀人"}
{"author":"毛奇龄","content":"椒盘柏酒傍江开，彩杖青旂出郭来。玉历乍看今夕换，苍龙先遣隔年回。林彫朔雪惊抽蕙，地近南天早见梅。添岁并为除岁日，他乡何似故乡杯。","dynasty":"清代","title":"除夕逢立春效景龙体"}
{"author":"毛奇龄","content":"越王山下赋离群，英布城前看落云。岁暮他乡还作客，春来何处不思君。天开婺女摇晴翠，水满康郎漾夕曛。阳雁欲归愁未得，几回哀响梦中闻。","dynasty":"清代","title":"马迹怀南土"}
{"author":"毛奇龄","content":"天校神兵罢朔方，双鞬不复挂渔阳。三秋白草缘关断，万里黄河入塞长。铁柱分标滇外戍，金书异姓汉中王。从军久负匡时略，愁见开边到夜郎。","dynasty":"清代","title":"朔方"}
{"author":"毛奇龄","content":"吴关千里燧烟通，挂去长帆返照中。三月暮春行海畔，两年寒食渡江东。风吹官柳城边绿，雨后山花陇上红。惆怅故园年少在，斗鸡蹴鞠与谁同。","dynasty":"清代","title":"寒食渡江"}
{"author":"毛奇龄","content":"落日渔林放棹迟，故人宿草望离离。深怜子敬琴亡后，恐负桥元车过时。江阔市亭环废井，关长贾舶近荒祠。难寻下马陵前路，肠断胶西君不知。","dynasty":"清代","title":"舟过渔林关望沈功宗墓"}
{"author":"毛奇龄","content":"自辞濠上寻中散，曾在梁园赋《子虚》。入世已无操瑟想，闻君尚有带锄书。东田秋到花开后，西浦人逢落雁初。只道乘风应万里，相看犹是旧蒿芦。","dynasty":"清代","title":"奉答倪粲原韵"}
{"author":"毛奇龄","content":"湖北湖南水尽浮，杜鹃啼歇过衡州。几重高峡穿天下，万里平江入汉流。念母徐生终去魏，思乡王粲故依刘。少陵古墓依然在，酹酒荒原无限愁。","dynasty":"清代","title":"送人之耒阳"}
{"author":"毛奇龄","content":"西泠咫尺是天涯，喜汝从予江上槎。两度陶朱思返越，百年张俭竟无家。乡关恨届钻榆节，里巷羞乘广柳车。壮士不还仍远去，江东兄弟漫咨嗟。","dynasty":"清代","title":"钱唐逢故人"}
{"author":"毛奇龄","content":"少年仗剑出关中，羽卫新招六郡雄。久许报恩逾聂政，平时饮酒笑秦宫。鸡鸣晓日黄河动，雁阵秋阴紫塞空。当日枌榆迁欲尽，愁君驰马过新丰。","dynasty":"清代","title":"少年"}
{"author":"毛奇龄","content":"夏王四载告成功，别禅苗山起閟宫。玉帛千秋新祼荐，衣冠万国旧来同。金书瘗井封泥紫，窆石悬花映篆红。一自百川归海后，长留风雨在江东。","dynasty":"清代","title":"禹庙"}
{"author":"毛奇龄","content":"渐觉铅华尽，谁怜憔悴新。与余同下泪，只有镜中人。","dynasty":"清代","title":"览镜词"}
{"author":"毛奇龄","content":"燕台北望蓟城山，饮马城边驱马还。前度锦车休出塞，将军近在草桥关。","dynasty":"清代","title":"饮马城边曲其一"}
{"author":"毛奇龄","content":"城边饮马莫辞遐，将采燕山二月花。日在阵前谁见敌，蓟门关外尽风沙。","dynasty":"清代","title":"饮马城边曲其二"}
{"author":"毛奇龄","content":"彩燕初翻百子池，宫花齐发万年枝。但知上苑寒归早，不道人间春到迟。","dynasty":"清代","title":"汉苑行其一"}
{"author":"毛奇龄","content":"秋风歌罢柏梁材，上苑春回承露台。朝来殿使探莺去，日暮宫官试马来。","dynasty":"清代","title":"汉苑行其二"}
{"author":"毛奇龄","content":"曾披阊阖扣天关，垂死孤臣未赐环。遗命一棺何处葬，宣州城外敬亭山。","dynasty":"清代","title":"吊姜贞毅诗"}
{"author":"毛奇龄","content":"秦淮高阁拟临春，中有仙翁鬓似银。话到陪京行乐处，尚疑身是太平人。","dynasty":"清代","title":"秦淮老人"}
{"author":"毛奇龄","content":"旅馆椒花红欲然，椒盘愁向客中传。如何才听金鸡唱，便唤今宵是客年？","dynasty":"清代","title":"除夕作"}
{"author":"毛奇龄","content":"太室开天表，崇丘奠土中。主名高四域，受秩比三公。日月环区宅，阴阳割浑濛。歌崧扬峻极，望祀礼昭融。华盖标方顶，金壶启上宫。翕河承汉禅，卜洛载周工。别观翔修鹤，层城倚大熊。藏书凭玉女，过涧遇青童。洞闭能围雪，梯长恍御风。群山咸拱岳，万岁自呼嵩。槐弟封尧爵，菖羊采少翁。浮丘闲驾羽，子晋妙吹筒。石酒龙精白，岩花凤首红。烟霏春渺渺，水滴午漴漴。虚壑涵深矿，空梁拔断虹。天关应再辟，帝座俨相通。险塞分河内，灵祇屈岱东。神京怀旧服，终古赖攸同。","dynasty":"清代","title":"谒嵩岳"}
{"author":"毛奇龄","content":"羽肃句陈外，波开帐殿中。咸池长浴日，华渚自流虹。晓度榆关远，春从黍谷通。慈宁扶葆驭，神策驾丰隆。磐溢铜仙露，窗含玉女风。青泥分太液，紫气接居庸。净可捐烦虑，温能养圣躬。醴源逢处合，仙井凿来空。衣藻沿涡碧，岩花入照红。潆阶将赴壑，听水似呼嵩。钟乳浮银碗，松云锁玉栊。起居长乐辇，扈从华清宫。舜德时存坎，汤田岁转丰。《甘泉》徒有赋，未敢拟扬雄。","dynasty":"清代","title":"驾幸温泉恭赋"}
{"author":"毛奇龄","content":"张生本文孺，夜起受简编。忽从游侠行，破产思报韩。志意久不达，𢗘郁何由宣。一朝风云生，帷幄进谠言。持筹并握箸，所至无拘挻。当其家居时，游戏商洛间。平交结耆旧，伟制裁衣冠。辟谷散暮气，斸芝当晨餐。贫贱可肆志，富贵难久安。宁负平勃交，勿弃园绮欢。遐哉亦松游，岂为求神仙。兰成烟霞姿，倜傥超等伦。少小作钞撰，落笔如散银。并使嚼鹦鹉，同等摩麒麟。池台绍河曲，钟鼓宴洛滨。太平三十载，总是梁朝人。岂知苍鹅飞，顿令玉马湮。朱桁撤单舶，青袍蔽长津。庶望下亭旅，重遘南郡春。如何走秦关，别馆留孤臣。三户既已尽，七叶谁见亲。从此东海鸟，长作西都宾，阳春方递代，去故当就新。寒暑有时尽，日月无返晨。临都哭三昼，绕屋步百巡。岂不被显爵，亦既叨殊恩。无如慕乡井，惠好难重陈。生逢乱离世，老作异代身。江南草长时，回望情弥殷。枳橘岂秦产，夷齐本商民。一吟思归辞，泪下沾衣巾。","dynasty":"清代","title":"读史诗"}
{"author":"毛奇龄","content":"晨飔解流潮，朝暾坼遐沚。中流辨孤屿，相越尚百里。流峭去榜逆，帆迫来洲驶。忽泊斗岩下，遂至洪泽里。三江憺前期，九派殊昔理。瞩异物不延，时迁景为徙。涤水掬流清，搴花摘叶委。羁孤泛无常，流浪讵有已。宁当越前峰，去逐高良子。","dynasty":"清代","title":"重经上江过小孤山望高良作"}
{"author":"毛奇龄","content":"朝日泛旸谷，孤光动天门。鸿濛启青苍，仰见乔岳尊。郁若灏气接，下与浮云骞。群峰争嵯峨，拱列同星垣。我欲凌绝巘，俯视周大寰。奋迅鲜羽翼，屼峍难攀援。从来圣神出，升陟柴以燔。五王觐国后，三观窥河源。今适遘王会，将策明堂文。下诏召博士，因之及公孙。自笑圭筚士，敢为封禅言。神功发眺听，博议开浑元。但当入林丘，挥手长松间。","dynasty":"清代","title":"奉召赴都经泰岳遥望有作其一"}
{"author":"毛奇龄","content":"夙昔爱天孙，层霄踊双足。俯仰志不遂，高卧沧海曲。结念周八荒，扶舆久脱辐。垂老始被徵，一憩梁父麓。崇岩倚重云，白日系匡谷。欲吸沆瀣浆，蹙额惭满腹。我有鸡斯乘，蹑峤如驾陆。入林招洪崖，望海诮徐福。折取东峰枝，间与夸父逐。历险理自明，升远象以瞩。何为盼修途，展转愧寥廓。","dynasty":"清代","title":"奉召赴都经泰岳遥望有作其二"}
{"author":"毛奇龄","content":"河南河北不种麻，上阳宫中无好花。玉沟流水载花出，从此宫墙不能八。宛丘东路桑落村，漂流近在村东园。黄门持鹞晚归寂，公主望乡朝负暄。西山盗贼走春电。花落重飞旧巢燕。舞鹭翻垂篽宿衣，沤麻添作西宫线。金舆入蜀未得归，道傍不用伤蛾眉。《上阳白发》谁家赋，能使傍人双泪垂。","dynasty":"清代","title":"陈州村人或赋上阳白发人者毛甡过闻而感焉"}
{"author":"毛奇龄","content":"招弓下中山，葺屦朝上京。公车何崔嵬，所藉高世名。志气本超卓，文藻亦纵横。谁言紫阁翁，少小无宦情。至尊重良会，召见开延英。食以朱贝柈，沃以碧笋羹。给札令呈艺，轹落无弱营。因之授册府，入署承明庭。夏云方南驰，夜火将西倾。一旦上省养，孝感动圣明。衔轼谢京邑，衣锦投乡程。祖帐各掔袂，反若千里行。人生有初服，亦欲奠所贞。何为坐拘牵，閟志徒怦怦。","dynasty":"清代","title":"送李检讨予养还山其一"}
{"author":"毛奇龄","content":"圜凿不受枘，樛枝岂为辐。况有终南行，白华蔓空谷。曾参著儿冠，虞氏就养屋。渴借桑门瓜，甘怀洞庭橘。昔有棒檄生，色喜逮亲育。今我亦何为，但指风与木。蓬池畜嘉鱼，得为亲釜熟。迎养曷不可，遽尔返邦族。白衣虽改绣，披之当莱服。碧山张学士，当此悔解幞。天凉卖浆稀，官邸日不足。临朝思贻鞭，无马堪竞逐。但咏《南陔》诗，双泪下簌簌。","dynasty":"清代","title":"送李检讨予养还山其二"}
{"author":"毛奇龄","content":"太华有佳气，乃在龙门山。千载启石室，一若通武关。盘冈与绣岭，隐者藏其间。况复踵灵异，于此产马班。当今居史宬，畴职笔与删。翳众多匠手，而予犹汗颜。维彼粲门子，高踞兰台端。慷慨忽弃置，踯躅谁跻攀。柱下去一宿，撰事留五难。有论责韩愈，无书报任安。新秋坐林薄，仰看飞云还。窗通紫微远，户傍太乙寒。日月过櫩隙，晨夕躬庭餐。视此三寸扰，何如一日闲。予有湖上业，滟潋通周官。思以割一曲，未敢徼圣欢。横门出祖道，藉藉皆来观。缅彼前史贤，相顾增长叹。","dynasty":"清代","title":"送李检讨予养还山其三"}
{"author":"毛奇龄","content":"石阳城边白鹭洲，萋萋碧草环洲流。层楼百尺俯寒潦，有客独登楼上愁。楼前寂历众山暮，万里江流自来去。天半横吹赣浦帆，云中恍辨虔阳树。我来眺望九日余，芳洲犹采红茱萸。遥山不断故乡雁，沿流时羡清江鱼。故人乘兴久舒啸，千载南楼鲜同调。看月宁分佐史床，临风空著参军帽。相思渺渺萦素波，秋花开映波中螺。凭栏欲作《登楼赋》，不见夫君奈若何。","dynasty":"清代","title":"登白鹭洲值施使君留萧江有怀"}
{"author":"毛奇龄","content":"秋山崒嵂海日红，浮晖倒映金芙蓉。苍崖负杖招羽客，携我直上香炉峰。枫林黄叶下幽壑，杖底风吹草衣薄。石屋高看洞鸟翻，横梁斜度山花落。秋空望海海色飞，赤城万里烟霏霏。越王台上青烽起，夏后祠前白雁稀。玉函金简探难得，况蹈岖嵚未曾息。北谷空标承露台，南还竟负凌风翼。苍崖四顾意气开，吹笙跨鹤真仙才。何年乞汝盈箱药，共俟安期海上来。","dynasty":"清代","title":"姜尧招登香炉峰绝顶同姜十七廷梧商二徵说"}
{"author":"毛奇龄","content":"成连入海不复返，人间尚有雍门周。呼天抢地抱焦木，一鼓再弹双泪流。晋侯清徵召祲禬，杨氏宫亡失行在。五音升降得丧殊，何事民流角声败。萧郎左卫本戎伍，能定明堂五行舞。谁怜故器抱殷遗，遽使新声写淇浦。开元供奉烧尾琴，上皇赐比双南琛。梨园既散海青死，但留箧底空沈吟。当年大合驾象辂，尚对皇娥鼓瑶素。鼎湖龙去竟不还，自抱乌号哭晨昏暮。毛甡家畜潞国弦，诸王颁在崇祯年。欲遗太常共搏拊，天涯修阻思茫然。从今《大雅》日淫漫，莫遣风流使中断。他日相逢袁孝尼，愿得先传《广陵散》。","dynasty":"清代","title":"同王徵士听杨太常弹琴篇"}
{"author":"毛奇龄","content":"春风濯濯江南路，吹过邗关到瓜步。邗关三月春草长，市楼大道怨春阳。阳春初开日杲杲，大道花飞一何早。清明渐近细雨来，绕树游丝堕缥缈。游丝缥缈绕如雾，绾入隋堤柳条住。隋堤柳色青珑璁，娓娓流莺啼不去。流莺啼处停玉镳，依依拂面尽长条。挥鞭既度红栏曲，驱车还上绿杨桥。红栏绿柳心断绝，隋苑隋堤有离别。新声三叠何处吟，弱线千条倩谁折。可怜草青及春暮，可怜绿柳低还仆。青楼曳翠萦酒垆，白马连钱系归渡。低枝毵毵接长坂，高枝蓬蓬白花满。茫茫飞雪绕去迟，冉冉轻绵罥来晚。翩随晚蝶罥朱花，缓向春烟拂玉鸦。几时飘飖落西苑，几时流荡去南家。南家西苑两相叶，流荡飘飖日憔悴。春风吹去不上天，春燕衔将复垂地。初翻积雨障轻尘，更度妆楼袅素茵。满眼离披不知处，愁杀东西行路人。","dynasty":"清代","title":"柳花歌寓芜城作"}
{"author":"毛奇龄","content":"君不见宣皇宫中脂粉箱，青花素瓷出上方。陶模范埴好形像，烧胚膊非寻常。曼身穴腹判两截，一道坎中周四旁。融脂沦粉恐胶结，洄漩复壁流温汤。宛若丽华斗妆罢，宫沟浅腻萦苑墙。何年此物坐弃掷，竟置姜郎砚塘侧。隔盎微闻金粉香，开奁尚带胭脂色。摩挲日剧但把弄，未审甄人定何用。贾胡欲认不辨名，卢女相看宛如梦。连昌宫监老不堪，落花时节来江南。见此忽尔惊叹息，云是先朝旧承值。曾赐昭阳系臂红，玉函脂粉在其中。盘间花贮甘泉露，镜里衣穿仁寿铜。良人少使望春树，百子池前早祠去。额画销朱点晕重，指尖碾玉当窝处。由来摘揥最烦纡，惟此当窗好匀注。紫水开唇恍泻丹，红绵扑粉如飞絮。因之瓦甒独见亲，珠椷宝柙皆非伦。履箱银钥擎奴子，钿合金钗付贵嫔。谁知世事颇难测，金狄铜仙雨中拆。拾得皇孙绣褓钱，抛来魏后湘纹尺。昭华翠琯摧井干，道傍团扇遮弥寒。库名宜圣总散失，独留金碗传人间。承恩当日授佳器，前后纷纶尚能纪。花箱虽好何代贻，知为宜德年间事。我来吴会当岁除，东湖水落西流鱼。姜郎酒后出示我，令我抱之长欷歔。黄钟土釜本反覆，几见桑田变成谷。半世红颜委道途，上阳白发谁膏沐。箱空脂尽粉未调，当前若个真娥媌。君家陈宝世无算，为汝一歌宣德窑。","dynasty":"清代","title":"宣德窑青花脂粉箱为莱阳姜仲子赋"}
{"author":"毛奇龄","content":"古皇慎德开四译，内被绥侯外蛮貊。贡物区为王会文，共球载在宾庭册。河镠畎翟献上方，兜离僸𠇱陈明堂。三灵既应百神洽，般般之兽皆翱翔。康熙戊午十七载，神武声名播遥海。五畤从教白泽来，千门真见黄龙采。鸦翎习习负矢飞，鸡斯乘之归林支。诸方执贽俨相列，东渐溟渤流沙西。于中有国名古里，曾渡澜沧作海市。鱼眼看波射水红，鲛丝织浪翻云紫。地当申未产兽雄，金精杰出毛群中。衔绦饰组献天子，裁贝作章辞礼恭。从容槛致射熊馆，不为珍禽为怀远。虎落时看接上林，鹰房秋到移南苑。廷臣侍从欲赋诗，皇恩有诏徐观之。圆目昂鼻有筋力，悬星掣电无雄雌。独怜耏发未卷曲，曳尾绁绁若散丝。衣被欲成鞠色见，牙龈不使钩形施。尔时群槛柙诸兽，木垒枪樊列前囿。熊罴避路不用当，虎豹攀栏有时吼。青鸾赤雀相对栖，豪猪野马争游嬉。张昭见此不动色，朱亥在傍何所思。闻之有熊狩旸谷，获得狻猊比牛畜。汉时安息亦献斯，形似麒麟但无角。从兹郊祀播乐章，射乌格鹿非寻常。铙吹已陈《朱鹭曲》，徵歌还及白狼王。何如储偫未完缉，诏遣求贤共来集。东堂甫布网罗成，西域刚逢旅獒入。招摇乍启禁篽开，白麟有对皆奇才。请看太保《卷阿》赋，恍见文王灵囿来。","dynasty":"清代","title":"诏观西洋国所进狮子因获遍阅虎圈诸兽敬制长句纪事和高阳相公"}
{"author":"毛奇龄","content":"流浪还齐地，苍茫向楚隅。何时经夏口，此去是洪都。乡信淹江雁，生涯寄水凫。仲宣思故国，阮氏泣穷途。早岁栖中露，频年诎负涂。书曾降故将，行独后诸儒。才浅人争忌，赀贫志亦愚。山萁书有罪，梁燕语当诛。张俭将归塞，童鸿反去吴。相君真解绶，浣女果捐躯。走险胡全跋，昂霄尾毕逋。有家怜季布，易氏识陶朱。宴序倾金涧，诗成博锦褕。宅犹留鲍照，婿欲赘淳于。北顾空骐骥，南行觅湛卢。浮名偕草木，放迹在菰芦。彭泽宵经县，鄱阳晓渡湖。清秋凉袭袂，白日醉提壶。避地依五老，环波洗二孤。篮舆邀栗里，宫锦谢当途。每念同袍士，还思旧酒徒。探书登夏穴，修禊绕春芜。不见三秋艾，相思两地荂。风舷时转侧，霜柳暗凋枯。虚羡云间鹤，恒随樯上乌。怀人难命驾，无道但乘桴。绿水愁徒涉，青天想共呼。高峰追白社，寒浦泣苍梧。妄踞洪崖室，还寻卓氏垆。无端依水马，何处忆莼鲈。去国曾捐冕，通关不弃繻。归装输陆贾，游仕愧秋胡。最恨生多劣，仍怜世善诬。凉才宜刖石，暗地岂投珠。嫉翠连残羽，摧翘及弃樗。狂书焚《蒯子》，遗论毁《潜夫》。分鲜金箱秘，情甘溷厕污。张苍三历尽，司马一书无。贸贸忘荣落，悠悠度晓晡。拂龟亡决策，借箸昧前图。愁听歌商女，惊看秀木奴。荒城频鼓角，末技厌吹竽。抱璞思俱寂，书空手自摸。羁栖同燕雀，辗转似蜘蛛。海阔从浮泊，天高趁远徂。留情追沅沣，投老近番禺。市舶咨梁贾，仙山访藐姑。遄车需载辅，相瞽赖匡扶。犹幸逢知己，先经宦此区。剸鱼跳幸舍，漉酒滥军厨。兔苑尝裁赋，龙门愿棒枢。芜文烦啧啧，汎爱首区区。南野应过眼，章流久浃肤。固将凭永久，且复倚斯须。飘荡回蓬荻，遭逢任辘轳。时方捐苎葛，节又采茱萸。率旷知依栈，穿林念守株。草留寒蝶栩，波逐细鱼濡，多泪啼猿狖，难行唤鹧鸪。孤怀谁告语，长望起踌躇。","dynasty":"清代","title":"行次左蠡放船出南康已来舟中寄蔡五十一仲光姜十七廷梧张五杉并呈施湖西赵司马骆崇仁何奉新诸公"}
{"author":"毛奇龄","content":"将军航头载美人，春行晚泊横江滨。斜阳堕地草场阔，酒酣欲试红麒麟。美人常服双裤褶，青锦鸦襕紫丝结。蝉鬓当风卷似云，马毛散汗吹如血。金钱压口玉袜肤，马前细立秦罗敷。见人羞上还将堕，壮士惊前不敢扶。调鞍整辔坐不定，忽见桃花满春径。将军似妒九华鞯，在傍休视双金镫。明霞片片争绕林。红光落处桃花深。回头失却真珠瓅，春草苍茫何处寻？","dynasty":"清代","title":"杨将军美人试马请歌"}
{"author":"毛奇龄","content":"汉庭司马梁园客，早岁为郎晚驰驿。因慕邯郸旧相贤，借取高名注属籍。当时原有摹玺书，大者砻石小琢玗。螭首龟膊总衔带，碧文绿籀皆施朱。相传解玉刻小记，四角中央构名字。檄使填将《喻蜀文》，酒徒印作当垆契。于今相隔几千年，不虞此物留人间。土衣苔绣半斑驳，银钩玉筋还新鲜。截肪径寸覆玦纽，何必黄金大如斗。钱郎得此真罕希，每与秘书通系肘。会当天子好古文，相如已是同时人。尚书给札令缮赋，落笔殿前如有神。遂登著作入金马，名在何须更相假。对策姑令董相先，容才久为廉颇下。长安秋尽寒欲来，驱车一上昭王台。酒间出示争把玩，令我怀古生徘徊。前人意气不长在，况复微文等光怪。何物精灵护此符，历劫千秋不曾坏。龙门遗册懒未收，图书堆垛能生愁。我今欲借文园篆，一惹桃花纸上油。","dynasty":"清代","title":"钱编修所藏司马相如玉印歌"}
{"author":"毛奇龄","content":"铁镬生梁子，铜枢种枣花。杨柳正藏鸦。闭门春昼静，是谁家。","dynasty":"清代","title":"南歌子其一"}
{"author":"毛奇龄","content":"茜染墙头草，乌飞陌上桑。三十侍中郎。自矜拖紫绶，茜花香。","dynasty":"清代","title":"南歌子其二"}
{"author":"毛奇龄","content":"蕙幌春前雨，花竿晚后虹。解珥坠青虫。去年曾借宿，宋家东。","dynasty":"清代","title":"南歌子其三"}
{"author":"毛奇龄","content":"蕊扑鸦头浅，鬟梳虿尾轻。镜里未分明。匀残红粉絮，挂帘钉。","dynasty":"清代","title":"南歌子其四"}
{"author":"毛奇龄","content":"高屧宜墙窄，长裙爱裥多。风起动江波。隔江风更急，奈裙何。","dynasty":"清代","title":"南歌子其五"}
{"author":"毛奇龄","content":"旧苑罗罗在，新教略略成。殿上暗呼名。镀金黄甲子，堕银筝。","dynasty":"清代","title":"南歌子其六"}
{"author":"毛奇龄","content":"双桨红船欲度。荷路。向前溪。叶摇倾下露珠子。菱刺。又牵衣。","dynasty":"清代","title":"荷叶杯其一"}
{"author":"毛奇龄","content":"杨柳枝，莫教折。留绾衫前散巾结。只恐飞花上紫纶，认作摇郎鬓边雪。","dynasty":"清代","title":"章台柳其一"}
{"author":"毛奇龄","content":"花漏深，春睡醒。二五窥蟾半边影。烧残蜡泪泛铜盘，一尺珊瑚沁心冷。","dynasty":"清代","title":"章台柳其二"}
{"author":"毛奇龄","content":"燕尾捎轻雾，花柎涌落潮。朝鲜计吏附书遥。三月隋堤、杨柳暗河桥。","dynasty":"清代","title":"南歌子"}
{"author":"毛奇龄","content":"驱马东郊道，提筐南陌头。桑枝欲尽且移钩。日暮蚕饥、归去好难留。","dynasty":"清代","title":"南歌子其二"}
{"author":"毛奇龄","content":"蜡晕眉间粉，裙萦履上珠。阳云楼上教歌殊。吹暖凤梢、双籥卸唇朱。","dynasty":"清代","title":"南歌子其三"}
{"author":"毛奇龄","content":"涩杼嫌经密，残丝畏镊欹。织缣织素总难期。独对支机彩石、有谁知。","dynasty":"清代","title":"南歌子其四"}
{"author":"毛奇龄","content":"溘匝箱金断，青红钿晕残。狂夫塞下几时还。时见琐窗、蜿蜿坠双环。","dynasty":"清代","title":"南歌子其五"}
{"author":"毛奇龄","content":"掬溜愁蘋捲，投竿喜藻开。莲舟棹女夜归来。争照水中、髻子落金钗。","dynasty":"清代","title":"南歌子其六"}
{"author":"毛奇龄","content":"河没时。霜繁月已低。错惊银槅曙，起来迟。扶上鬓梢随意绾，乱丝丝。","dynasty":"清代","title":"摘得新其一"}
{"author":"毛奇龄","content":"日满檐。虫飞逐槛边。红衫腰后结，洗妆铅。指拂额黄时转侧，镜台前。","dynasty":"清代","title":"摘得新其二"}
{"author":"毛奇龄","content":"欲上床。卸头留半妆。残膏衔兽颈，且缝裳。晶环绕指先知冷，偎谁傍。","dynasty":"清代","title":"摘得新其三"}
{"author":"毛奇龄","content":"漏壶移。还将绣谱披。碧窗连锁下，响朝鸡。坐得画裙千百褶，夜何其。","dynasty":"清代","title":"摘得新其四"}
{"author":"毛奇龄","content":"湘渚头。水北流。麦天风雨绿崖秋。蕉叶缉纱仍染绿，荆门红树好生愁。","dynasty":"清代","title":"潇湘神其一"}
{"author":"毛奇龄","content":"邛竹枝。生古祠。丛丛峭壁鹧鸪啼。朝雨过来还暮雨，不知神女几时归。","dynasty":"清代","title":"潇湘神其二"}
{"author":"毛奇龄","content":"吴蛾窈窕初拂舞。堂下春雨。柳垂鋋，花转毂。暖翻红烛。只怜却舞汗衣干。又春寒。","dynasty":"清代","title":"蕃女怨其一"}
{"author":"毛奇龄","content":"胡腾起作石国语。愁杀番女。罽靴尖，铜带软。蹴踏宛转。回头忽忆旧安西。两眉低。","dynasty":"清代","title":"蕃女怨其二"}
{"author":"毛奇龄","content":"江上路，横曼小长干。日炙水花红滟潋，烟浮堤草绿绵蛮。高阁尚春寒。","dynasty":"清代","title":"忆江南其一"}
{"author":"毛奇龄","content":"江路远，草际暗尘消。红药园深朝坠露，白苹渚浅夜添潮。人醉画栏桥。","dynasty":"清代","title":"忆江南其二"}
{"author":"毛奇龄","content":"堪忆处，曲巷试单衫。菱井啄泥悬社燕，桃根熨火种春蚕。风景是江南。","dynasty":"清代","title":"忆江南其三"}
{"author":"毛奇龄","content":"风景好，菰叶满横塘。碧带帩头骑马客，红钉屐子拢船娘。两两见鸳鸯。","dynasty":"清代","title":"忆江南其四"}
{"author":"毛奇龄","content":"临大道，金碧绕天涯。出郭危楼云作埒，抱江小槛幔垂沙。记得那人家。","dynasty":"清代","title":"忆江南其五"}
{"author":"毛奇龄","content":"前浦去，何处最能留。黄鸟换枝啼不歇，落花细逐往来舟。微月上汀洲。","dynasty":"清代","title":"忆江南其六"}
{"author":"毛奇龄","content":"妆裹淡，时世在江淮。裙褶缓韬双笼袜，髻根松贴两梁钗。驱鸭去还来。","dynasty":"清代","title":"忆江南其七"}
{"author":"毛奇龄","content":"频怅望，耶水与梧宫。谁浣素纱窥越女，因歌白苎号吴侬。总在石莲东。","dynasty":"清代","title":"忆江南其八"}
{"author":"毛奇龄","content":"归去好，长听子规啼。红藕城桥风脉脉，黄梅江阁雨凄凄。愁思望中迷。","dynasty":"清代","title":"忆江南其九"}
{"author":"毛奇龄","content":"江上市，帆落度桥来。两岸娼楼悬水栅，平船击板瞑烟开。渔火夜相猜。","dynasty":"清代","title":"忆江南其十"}
{"author":"毛奇龄","content":"芳草软，朝暮籍车轮。鸲鹆早寒调婢子，琵琶夜雨赛姑神。愁杀浪游人。","dynasty":"清代","title":"忆江南其十一"}
{"author":"毛奇龄","content":"拨捩迟。歌挑舞又催。半折红衫遮柱，柱初移。慢揳银彄弦急，恐难支。不念中宵起，上弦时。","dynasty":"清代","title":"思帝乡其一"}
{"author":"郑域","content":"道是花来春未。道是雪来香异。竹外一枝斜。野人家。冷落竹篱茅舍。富贵玉堂琼榭。两地不同栽。一般开。","dynasty":"宋代","tags":"咏物，梅花，抒怀，怀才不遇","title":"昭君怨·梅花"}
{"author":"郑域","content":"嫣然一笑，风味人间没，来自广寒宫。直偷得、天香入骨。软金缕屑，点缀碧琼枝，花藏叶，叶笼花，刚被风吹拂。道人衾帐，不用沉烟熨。插满枕屏山，觉身在、蓝桥仙窟。一觞一咏，消得九秋愁，篱边菊，畹中兰，甘避芳尘不。","dynasty":"宋代","title":"蓦山溪"}
{"author":"郑域","content":"素肌莹净，隔鲛绡贴衬，猩红妆束。火伞飞空熔不透，一块玲珑冰玉。破暑当筵，褪衣剥带，微露真珠肉。中心些子，向人何大焦缩。应恨旧日杨妃，尘埃走遍，向南闽西蜀。困入筠笼消黯搅，香色精神愁蹙。赖有君谟，为传家谱，不弃青黄绿。到头甜口，是人都要园熟。","dynasty":"宋代","title":"念奴娇"}
{"author":"郑域","content":"蕊宫仙子，爱痴儿、不禁三偷家果。弃核成根传汉苑，依旧风烟难□。老养丹砂，长留红脸，点透胭脂颗。金盘盛处，恍然天上新堕。莫厌对此飞觞，千年一熟，异人间梨枣。刘阮尘缘犹未断，却向花间飞过。争似莲枝，摘来满把，莺嘴平分破。餐霞嚼露，镇长歌醉蓬岛。","dynasty":"宋代","title":"念奴娇"}
{"author":"郑域","content":"东陵美景，有轻烟和月，斜风吹雨。一体龙须随地转，不学松萝儿女。结就员青，收来掌握，犹带金盘露。拍浮金井，水花零乱飞舞。谁信六月飘霜，破开落刃，散银丝金缕。冷碧凄香萦齿颊，洗我尘襟烦暑。杜老吟诗，已公留客，此兴无今古。安期非诞，世间有棘如许。","dynasty":"宋代","title":"念奴娇"}
{"author":"郑域","content":"东风吹雨破花慳。客毡晓梦生寒。有人斜倚小屏山。蹙损眉弯。合是一钗双燕，却成两镜孤鸾。暮云脩竹泪留残。翠袖凝斑。","dynasty":"宋代","title":"画堂春（春思）"}
{"author":"郑域","content":"东风料峭寒吹面。低下绣帘休卷。憔悴怕他春见。一任莺花怨。新愁不受诗排遣。尘满玉毫金砚。若问此愁深浅。天阔浮云远。","dynasty":"宋代","title":"桃源忆故人（春愁）"}
{"author":"郑域","content":"嗟来咄去，被天公、把做小儿调戏。蹀雪龙庭扫未久，还促炎州行李。不半年间，北胡南越，一万三千里。征衫着破，著衫人、可知矣。休问海角天涯，黄蕉丹荔，自足供甘旨。泛绿依红无个事，时舞斑衣而已。救蚁藤桥，养鱼盆沼，是亦经纶耳。伊周安在，且须学老莱子。","dynasty":"宋代","title":"念奴娇（戊午生日作）"}
{"author":"郑域","content":"酒薄愁浓醉不成。夜长欹枕数残更。嫩寒时节过烧灯。已自孤鸾羞对镜，未能双凤怕闻笙。莫教吹作别离声。","dynasty":"宋代","title":"浣溪沙（别恨）"}
{"author":"郑域","content":"水晶宫殿，放三千龙女，凌波浮浴。花里雕房分洞户，隐隐钉头齐簇。处子娇羞，碧裙无袖，密护圆瑳玉。堤头微露，半身犹掩金绿。知是紫府筵开，□随纤指，出玲珑窗屋。倩剥霓裳轻手搔，掐损些些香玉。端的中心，密藏芳意，苦苦何时足。巴城憔悴，采歌犹闻新曲。","dynasty":"宋代","title":"念奴娇·水晶宫殿"}
{"author":"郑域","content":"旅程一见错欢喜，仿佛吾乡茉莉花。","dynasty":"宋代","title":"句"}
{"author":"郑域","content":"九里花田地。","dynasty":"宋代","title":"句"}
{"author":"郑域","content":"果子庵摩勒。","dynasty":"宋代","title":"句"}
{"author":"郑域","content":"槟榔共聘幣。","dynasty":"宋代","title":"句"}
{"author":"郑域","content":"团栾蜂蕊簇枝间，铅鼎成丹七返还。乞与幽人伴幽壑，不妨相对两朱颜。","dynasty":"宋代","title":"山丹花"}
{"author":"郑域","content":"妙香真色得之天，羞御铅华学女妍。只向温柔乡里活，怕寒不许上林传。","dynasty":"宋代","title":"素馨花"}
{"author":"郑域","content":"法相具诸相，宝方无定方。突兀虎豹立，嵌空蛟龙藏。入地转轮远，透天圆窦光。何人鉴混沌，掷弃官路傍。","dynasty":"宋代","title":"题法相岩"}
{"author":"郑域","content":"高山如逸民，不肯近人迹。孤悄尺五天，空洞容数百。不招龙自来，其下为窟宅。天下待霖雨，胡为耽睡癖。我今唤飞廉，驾汝上空碧。吾鞭不亡施，慎勿惮劳瘠。","dynasty":"宋代","title":"题灵惠"}
{"author":"郑域","content":"暮秋访幽阴，谢屐凌崩空。行到山顶间，还与平地同。举手抉层云，下视无高峰。疏藤挂赤虯，粘苔糁青茸，面首三神山，缥缈沧海东。指点笑语高，吹声半天中。安得大鹏背，载我游无穷。","dynasty":"宋代","title":"游黄杨岩"}
{"author":"郑域","content":"维扬后土庙琼花，安业唐昌宫玉蕊。判然二物本不同，唤作一般良未是。琼花雪白轻压枝，大率形模八仙耳。山溪野路多见之，樵夫摧残如狝薙。比之玉蕊似实非，金粟冰丝那有此。花须中有碧胆瓶，别出珑总高半指。清馨静夜冲九天，招隐瑶台女仙子。乘风跃马汗漫游，偷折繁香分月姊。紫茎柘叶荼釄条，少到寻常人眼底。翰林内苑集贤阁，雨露承天近尺咫。后生不识天上花，又把山礬轻比拟。叶酸而涩供染黄，不著霜缣偏入纸。江乡老少知此名，郑{左木右希布换右}瑒半无正字。方言土谚胡舌讹，乌马成焉固应尔。","dynasty":"宋代","title":"玉蕊花"}
{"author":"郑域","content":"海角人烟百万家，蛮风未变事堪嗟。果堆羊豕乌青榄，菜饤丁香紫白茄。杨枣实酸薄蒳子，山荼无叶木棉花。一般气味真难学，日啖槟榔当啜茶。","dynasty":"宋代","title":"槟榔"}
{"author":"郑域","content":"风韵传天竺，随经入汉京。香飘山麝馥，露染雪衣轻。","dynasty":"宋代","title":"茉莉花其一"}
{"author":"郑域","content":"玉瑳莲子作尖丸，龙脑熏香簇满冠。好是莹无红一点，苦教红却不堪看。","dynasty":"宋代","title":"茉莉花其二"}
{"author":"郑域","content":"此花移种自招提，借佛为名识者希。优钵曼陀果何似，并参香争问因依。","dynasty":"宋代","title":"阇提花"}
{"author":"郑域","content":"妖红弄色绚池台，不作匆匆一夜开。若遇春时占春榜，牡丹未必作花魁。","dynasty":"宋代","title":"木芙蓉"}
{"author":"郑域","content":"暮秋访幽隐，谢屐凌崩空。行到山顶间，还与平地同。举手抉层云，下视无高峰。疏藤挂赤虬，粘苔糁青茸。面首三神山，缥缈沧海东。指点笑语高，吹声半天中。安得大鹏背，载我游无穷。","dynasty":"宋代","title":"游黄杨岩"}
{"author":"郑域","content":"东风吹雨破花悭。客毡晓梦生寒。有人斜倚小屏山。蹙损眉弯。合是一钗双燕，却成两镜孤鸾。暮云修竹泪留残。翠袖凝斑。","dynasty":"宋代","title":"画堂春春思"}
{"author":"郑域","content":"槟榔共聘币。","dynasty":"宋代","title":"句其二"}
{"author":"郑域","content":"旅程一见错欢喜，彷佛吾乡茉莉花。","dynasty":"宋代","title":"句其四"}
{"author":"张齐贤","content":"祼圭既濯，郁鬯既陈。画幕云举，黄流玉醇。仪充献酌，礼盛众禋。地察惟孝，愉焉飨亲。","dynasty":"唐代","title":"郊庙歌辞。仪坤庙乐章。肃和"}
{"author":"张齐贤","content":"当时不是不穷奢，民乐升平少叹嗟。姚宋未亡妃子在，尘埃那得到中华。","dynasty":"唐代","title":"华清宫"}
{"author":"张齐贤","content":"五花密布生门出，三令重宣夙将听。劃地岂能容贼窟，指天不许见妖星。醪投汉水期分饮，石削巴丘待勒铭。洗尽甲兵安草木，君山依旧望中青。","dynasty":"唐代","title":"石将军南征赋赠"}
{"author":"张齐贤","content":"一百年来烟爨同，衣冠江左慕家风。儿孙歌舞诗书内，乡党优游礼让中。孝弟筠编争纪录，门闾天语赐褒崇。莫交六阙方朱氏，叶叶蒸尝奉始终。","dynasty":"唐代","title":"豫章胡氏华林书堂"}
{"author":"张齐贤","content":"日耕云耨杂芝田，洞府游多隐奉仙。耸秀万寻连翠峤，澄明一派接灵泉。凤书昔降幽居侧，鹤驾曾朝瑞日边。四海高名谁可并，赤松黄石好齐眉。","dynasty":"唐代","title":"赠贺兰栖真"}
{"author":"张齐贤","content":"午桥今得晋公庐，花竹烟云兴有余。师亮白头心已足，四登两府九尚书。","dynasty":"唐代","title":"致仕后戏赠故人"}
{"author":"张齐贤","content":"慎言浑不畏，忍事又何妨。国法须遵守，人非莫举扬。无私仍克己，直道更和光。此个如端的，天应降吉祥。","dynasty":"唐代","title":"自警诗"}
{"author":"张齐贤","content":"宠深仙署降新牌，御笔亲题重俊才。四字千龄悬日月，两篇三体琢琼瑰。登科郤桂皆同树，入室丘门尽仰回。寓直静封芝检去，密宣荣对玉泉来。职清望峻人稀见，地贵扃严画罕开。多幸谬持黄阁柄，烟霄时得遂游陪。","dynasty":"宋代","title":"御书飞白玉堂之署三体宸章并宣禁苑睹兹盛事辄动斐然"}
{"author":"陈伯孙","content":"六合万籁息，秋林月正归。琴中弹不尽，石上坐忘归。","dynasty":"宋代","title":"诗一首"}
{"author":"王勔","content":"上序披林馆，中京视物华。竹窗低露叶，梅径起风花。景落春台雾，池侵旧渚沙。绮筵歌吹晚，暮雨泛香车。","dynasty":"唐代","title":"晦日宴高氏林亭同用华字"}
{"author":"张公乂","content":"今日春风至，花开石氏园。未全红艳折，半与素光翻。点缀疏林遍，微明古径繁。窥临莺欲语，寂寞李无言。谷变迷铺锦，台馀认树萱。川流人事共，千载竟谁论。","dynasty":"唐代","title":"金谷园花发怀古"}
{"author":"周仲美","content":"爱妾不爱子，为问此何理。弃官更弃妻，人情宁可已。永诀泗之滨，遗言空在耳。三载无朝昏，孤帏泪如洗。妇人义从夫，一节誓生死。江乡感残春，肠断晚烟起。西望太华峰，不知几千里。","dynasty":"唐代","title":"书壁"}
{"author":"周仲美","content":"爱妾不爱子，为间此何理。弃官更叶更，人情宁可已。永诀泗之党，遗言空在耳。三载无朝昏，孤遐沪如洗。妇人闰从夫，一节誓生死。江乡感残春，肠断晚烟起。回望太华峰，不知几千里。","dynasty":"唐代","title":"书邮亭壁"}
{"author":"陈侗","content":"我昔名东老，君能老此庵。溪风开梵帙，岩月伴庄谈。世味閒无著，人情晚更谙。萧然尘外意，回首谢图南。","dynasty":"宋代","title":"题东老庵"}
{"author":"陈侗","content":"夕郎乡思满江皋，昼锦东归意气豪。侯国台门牙戟盛，使君楼艓隼旟高。琐窗暮入曾批敕，仙殿晨趋罢染毫。曲水春风修禊饮，卧龙山雨望秋涛。番禺已有金汤惠，秦望应先衮綍褒。莫恋蓬莱便栖志，伫看拂拭吕虔刀。","dynasty":"宋代","title":"送程给事知越州"}
{"author":"超际","content":"携筇独入翠微閒，老树青山愧此颜。倚槛静看花落去，听泉常趁月明还。鹤归峰顶松涛寂，磬出孤云石洞閒。欲访远公成夜宿，寂寥清梦绕禅关。","dynasty":"清代","title":"马鞍山过寒岩大师"}
{"author":"崔琮","content":"应律三阳首，朝天万国同。斗边看子月，台上候祥风。五夜钟初动，千门日正融。玉阶文物盛，仙仗武貔雄。率舞皆群辟，称觞即上公。南山为圣寿，长对未央宫。","dynasty":"唐代","title":"长至日上公献寿"}
{"author":"张众甫","content":"驯狎经时久，褵褷短翮存。不随淮海变，空愧稻粱恩。独立秋天静，单栖夕露繁。欲飞还敛翼，讵敢望乘轩。","dynasty":"唐代","title":"寄兴国池鹤上刘相公"}
{"author":"张众甫","content":"使臣方拥传，王事远辞家。震泽逢残雨，新丰过落花。水萍千叶散，风柳万条斜。何处看离恨，春江无限沙。","dynasty":"唐代","title":"送李司直使吴（得家花斜沙字，依次用）"}
{"author":"张众甫","content":"古渡大江滨，西南距要津。自当舟楫路，应济往来人。翻浪惊飞鸟，回风起绿苹。君看波上客，岁晚独垂纶。","dynasty":"唐代","title":"送李观之宣州谒袁中丞赋得三州渡"}
{"author":"丁居信","content":"海峤欣逢报政年，愧无异绩纪瑶编。灯残细阅琴堂卷，雨后勤观绿野田。八社莺声迟驿使，半屏日色促行鞭。临歧依恋无他祝，大有频歌入舜弦。","dynasty":"清代","title":"凤山任满留别"}
{"author":"晏殊","content":"一曲新词酒一杯，去年天气旧亭台。夕阳西下几时回？无可奈何花落去，似曾相识燕归来。小园香径独徘徊。","dynasty":"宋代","tags":"宋词三百首，宋词精选，初中古诗，婉约，伤春，惜时，抒怀，人生，哲理","title":"浣溪沙·一曲新词酒一杯"}
{"author":"晏殊","content":"十轮霜影转庭梧，此夕羁人独向隅。未必素娥无怅恨，玉蟾清冷桂花孤。","dynasty":"宋代","tags":"中秋节，赏月，羁旅，孤寂，惆怅","title":"中秋月"}
{"author":"晏殊","content":"槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。(双飞去一作：双来去离恨苦一作：离别苦)昨夜西风凋碧树，独上高楼，望尽天涯路。欲寄彩笺兼尺素，山长水阔知何处？","dynasty":"宋代","tags":"宋词三百首，婉约，闺怨，写景，思念","title":"蝶恋花·槛菊愁烟兰泣露"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声。日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。","dynasty":"宋代","tags":"宋词三百首，初中古诗，春天，写人，生活","title":"破阵子·春景"}
{"author":"晏殊","content":"一向年光有限身，等闲离别易销魂，酒筵歌席莫辞频。满目山河空念远，落花风雨更伤春，不如怜取眼前人。","dynasty":"宋代","tags":"宋词三百首，婉约，感叹，离别","title":"浣溪沙·一向年光有限身"}
{"author":"晏殊","content":"绿杨芳草长亭路，年少抛人容易去。楼头残梦五更钟，花底离愁三月雨。无情不似多情苦，一寸还成千万缕。天涯地角有穷时，只有相思无尽处。","dynasty":"宋代","tags":"春天，思念，爱情，感叹，人生","title":"玉楼春·春恨"}
{"author":"晏殊","content":"红笺小字。说尽平生意。鸿雁在云鱼在水。惆怅此情难寄。斜阳独倚西楼。遥山恰对帘钩。人面不知何处，绿波依旧东流。","dynasty":"宋代","tags":"宋词三百首，爱情，怀人","title":"清平乐·红笺小字"}
{"author":"晏殊","content":"时光只解催人老，不信多情，长恨离亭，泪滴春衫酒易醒。梧桐昨夜西风急，淡月胧明，好梦频惊，何处高楼雁一声？","dynasty":"宋代","tags":"婉约，感叹，人生，写景","title":"采桑子·时光只解催人老"}
{"author":"晏殊","content":"玉碗冰寒滴露华，粉融香雪透轻纱。晚来妆面胜荷花。鬓亸欲迎眉际月，酒红初上脸边霞。一场春梦日西斜。","dynasty":"宋代","tags":"夏天，黄昏，写人","title":"浣溪沙·玉碗冰寒滴露华"}
{"author":"晏殊","content":"金风细细。叶叶梧桐坠。绿酒初尝人易醉。一枕小窗浓睡。紫薇朱槿花残。斜阳却照阑干。双燕欲归时节，银屏昨夜微寒。","dynasty":"宋代","tags":"写风，婉约","title":"清平乐·金风细细"}
{"author":"晏殊","content":"玉碗冰寒消暑气。碧簟纱厨，向午朦胧睡。莺舌惺松如会意。无端画扇惊飞起。雨后初凉生水际。人面荷花，的的遥相似。眼看红芳犹抱蕊。业中已结新莲子。","dynasty":"宋代","title":"蝶恋花"}
{"author":"晏殊","content":"春花秋草只是催人老总把千山眉黛扫未抵别愁多少劝君绿酒金杯莫嫌丝管声催兔走乌飞不住人生几度三台","dynasty":"宋代","title":"清平乐·春花秋草"}
{"author":"晏殊","content":"剪翠妆红欲就。折得清香满袖。一对鸳鸯眠未足，叶下长相守。莫傍细条寻嫩藕。怕绿刺、罥衣伤手。可惜许、月明风露好，恰在人归后。","dynasty":"宋代","title":"雨中花"}
{"author":"晏殊","content":"越娥红泪泣朝云。越梅从此学妖颦。腊月初头、庾岭繁开后，特染妍华赠世人。前溪昨夜深深雪，朱颜不掩天真。何时驿使西归，寄与相思客，一枝新。报道江南别样春。","dynasty":"宋代","title":"瑞鹧鸪（咏红梅）"}
{"author":"晏殊","content":"罨画溪边停彩舫。仙娥绣被呈新样。飒飒风声来一饷。愁四望。残红片片随波浪。琼脸丽人青步障。风牵一袖低相向。应有锦鳞闲倚傍。秋水上。时时绿柄轻摇扬。","dynasty":"宋代","title":"渔家傲"}
{"author":"晏殊","content":"宿蕊斗攒金粉闹。青房暗结蜂儿小。敛面似啼开似笑。天与貌。人间不是铅华少。叶软香清无限好。风头日脚乾催老。待得玉京仙子到。凭向道。红颜只合长年少。","dynasty":"宋代","title":"渔家傲"}
{"author":"晏殊","content":"脸傅朝霞衣剪翠。重重占断秋江水。一曲采莲风细细。人未醉。鸳鸯不合惊飞起。欲摘嫩条嫌绿刺。闲敲画扇偷金蕊。半夜月明珠露坠。多少意，红腮点点相思泪。","dynasty":"宋代","title":"渔家傲"}
{"author":"晏殊","content":"资善堂中三十载，旧人多是凋零。与君相见最伤情。一尊如旧，聊且话平生。此别要知须强饮，雪残风细长亭。待君归觐九重城。帝宸思旧，朝夕奉皇明。","dynasty":"宋代","tags":"怀人，友人，祝福","title":"临江仙·资善堂中三十载"}
{"author":"晏殊","content":"楼台侧畔杨花过，帘幕中间燕子飞。","dynasty":"宋代","title":"句"}
{"author":"晏殊","content":"临川楼上柅园中，十五年前此会同。一曲清歌满樽酒，人生何处不相逢。","dynasty":"宋代","title":"金柅园"}
{"author":"晏殊","content":"三陟槐庭二将坛，册书文武载动贤。辞荣尚峻经邦秩，养素方临钓渭年。清会别开金谷墅，新吟多杂蕊珠篇。惊姜今日增华耀，海内簪绅共祝延。","dynasty":"宋代","title":"张太傅生日诗"}
{"author":"晏殊","content":"槿户茅斋雅自便，京华风味入新年。楼台冷落收灯夜，门巷萧条扫雪天。疾酒不闻花外漏，放朝仍得日高眠。何妨静习间中趣，欲问林僧结净缘。","dynasty":"宋代","title":"正月十八夜"}
{"author":"晏殊","content":"星逐绮罗沉曙色，月随丝管下层台。千蹄万轂无寻处，祇似华胥一梦回。","dynasty":"宋代","title":"正月十九日京邑上元收灯日"}
{"author":"晏殊","content":"三十六旬内，此时心赏并。中分九秋夜，占断百宵明。冷照兰闺澈，光含绮席清。谁知沧海曲，珠蚌最盈盈。","dynasty":"宋代","title":"中秋月"}
{"author":"晏殊","content":"天时与人意，龃龉旧无疑。坐久翻遗恨，光来已后期。行云凝黛色，见跋费金枝。况复轮来夜，笙歌继夕曦。","dynasty":"宋代","title":"中秋月"}
{"author":"晏殊","content":"惨惨高槐落，凄凄馀菊寒。粉墙多记墨，聊为拂尘看。","dynasty":"宋代","title":"中书即事"}
{"author":"晏殊","content":"把菊醒陶酒，扬鞭入汉闱。聚蚊秋未息，独鸟暮先归。世有凉暄隔，人无今昨非。悠然倒冠佩，频梦北山薇。","dynasty":"宋代","title":"重阳夕内宿"}
{"author":"晏殊","content":"苒苒渭滨族，萧萧尘外姿。如能乐封殖，何必醉中移。","dynasty":"宋代","title":"竹醉日"}
{"author":"晏殊","content":"稽山新茗绿如烟，静挈都蓝煮惠泉。未向人间杀风景，更持醪醑醉花前。","dynasty":"宋代","title":"煮茶"}
{"author":"晏殊","content":"长夏幽居景不穷，花开芳砌翠成丛。窗南高卧追凉际，时有微香逗晚风。","dynasty":"宋代","title":"紫竹花"}
{"author":"晏殊","content":"凤掖千门迥，金缸四照然。市阛通夜阙，歌肆与云连。叠鼓迷清漏，游车际晓天。泛膏仍洁祀，蚕麦伫登年。","dynasty":"宋代","title":"奉和圣制上元其二"}
{"author":"晏殊","content":"春莺欲满枝，荷橐从游时。旭日生华盖，灵风入羽旗。酒含雕玉浅，香度博山迟。共识天颜近，都忘昼漏移。","dynasty":"宋代","title":"次韵和天章范待制上元从幸会灵观"}
{"author":"晏殊","content":"首阳垂范远，吏部属辞深。染翰著嘉尚，系言光德音。褒崇亘千𥜥，精妙极双金。题咏益珍秘，用昭贤彦心。","dynasty":"宋代","title":"转运度支得青州资政黄素书韩吏部伯夷颂许昌相以以诗跋尾遂为七言因而寄及谨用拙篇纪咏"}
{"author":"晏殊","content":"正元崇吉序，实历记良辰。营室彤曦转，勾芒令祀新。尧蓂方告朔，汉酎更宜春。菖叶农耕候，如膏洒泽频。","dynasty":"宋代","title":"奉和御制中和节"}
{"author":"晏殊","content":"宝毂香轮不再逢，峡云巫雨杳无踪。梨花院落溶溶月，柳絮池塘淡淡风。几日寂寥伤酒后，一番萧索禁烟中。鱼书欲寄无由达，水远山长处处同。","dynasty":"宋代","title":"寄远"}
{"author":"晏殊","content":"元巳清明例未开，小园幽径独徘徊。春寒不定斑斑雨，宿醉难禁滟滟杯。无可奈何花落去，似曾相识燕归来。游梁赋客多风味，莫惜青钱万选才。","dynasty":"宋代","title":"假中示判官张寺丞王校勘"}
{"author":"晏殊","content":"凤阙千门制不奢，上公精意在朝家。重阳蜜饵承班诏，西苑璆樽辍泛花。萧相未央功已半，汉皇宣室宴非赊。由来位极妨行乐，目断黄垆酒旆斜。","dynasty":"宋代","title":"次韵和史馆吕相公九日偶成"}
{"author":"晏殊","content":"江南藩郡古宣城，碧落神仙拥使旌。津吏戒船东下稳，悬僚负弩昼归荣。江山谢守高吟地，风月朱公故里情。曾预汉庭三独坐，府中谁敢伴飞觥。","dynasty":"宋代","title":"送凌侍郎归乡"}
{"author":"晏殊","content":"洞仙遗下石棋盘，人到壶天静处看。十九路谁弹黑界，几千年自带云寒。面平可步流星势，尘净元无旧藓瘢。乾雹声中闻子响，不知还许采樵观。","dynasty":"宋代","title":"棋盘石"}
{"author":"晏殊","content":"开从百花后，占断群芳色。更作琴轸房，轻盈琐窗侧。","dynasty":"宋代","title":"石榴"}
{"author":"晏殊","content":"百尺竿头袅袅身，足腾跟挂骇傍人。汉阴有叟君知否，抱瓮区区亦未贫。","dynasty":"宋代","title":"咏上竿伎"}
{"author":"晏殊","content":"已恣玉锋磨藓骨，更持蟾泪湿云根。欲知千载凄凉意，尚有昭阳夜雨痕。","dynasty":"宋代","title":"古瓦砚诗其二"}
{"author":"晏殊","content":"金翠光中宝焰繁，山楼高下鼓声喧。两军伎女轻如鹘，百尺竿头电线翻。","dynasty":"宋代","title":"上元"}
{"author":"晏殊","content":"綵幡双燕祝春宜，献寿迎祥重此时。腊雪未消宫树碧，早莺声在万年枝。","dynasty":"宋代","title":"立春日词其四御阁"}
{"author":"晏殊","content":"朱户未闻迎綵燕，东郊先报舞云翘。姜任盛德符青史，金屋千春奉圣朝。","dynasty":"宋代","title":"立春日词其一内廷"}
{"author":"晏殊","content":"双金缕胜延嘉节，五綵为幡奉紫廷。春色渐浓人未觉，玉阶杨柳半青青。","dynasty":"宋代","title":"立春日词其四内廷"}
{"author":"晏殊","content":"碧燕幡长綵树新，寝门瑶佩庆初春。邦家累善钟储贰，皎皎重晖在璧轮。","dynasty":"宋代","title":"立春日词其二东宫阁"}
{"author":"晏殊","content":"九衢风静烛无烟，宝马香车往复还。三十二天应降瑞，尽移星斗照人间。","dynasty":"宋代","title":"丁卯"}
{"author":"晏殊","content":"星粲宝灯连九市，水流香毂渡千门。姮娥似有随人意，柳际花前月半昏。","dynasty":"宋代","title":"元夕"}
{"author":"晏殊","content":"曲榭回廊手伎喧，綵楼朱舫鼓声繁。游人已著浓春去，不待歌长舞袖翻。","dynasty":"宋代","title":"上巳琼林苑宴二府同游池上即事口占其二"}
{"author":"晏殊","content":"由来佳节载南荆，一浴兰汤万虑清。仙苑此时收百药，鍊丹飞石保长生。","dynasty":"宋代","title":"端午词其三内廷"}
{"author":"晏殊","content":"五綵丝长系臂初，万年芳树影扶疏。岂劳方士标神篆，自有真灵卫帝居。","dynasty":"宋代","title":"端午词其一御阁"}
{"author":"晏殊","content":"九子粽新传楚俗，赤灵符验出仙方。汉宫尽祝如天寿，鹊尾炉烟起瑞香。","dynasty":"宋代","title":"端午词其二御阁"}
{"author":"晏殊","content":"一轮霜影转庭梧，此夕羁人独向隅。未必素娥无怅恨，玉蟾清冷桂华孤。","dynasty":"宋代","title":"中秋月其一"}
{"author":"晏殊","content":"西斋辉赫亘山隅，嘉致清风世莫如。乡党名流依绛帐，烟萝幽境似仙居。趋庭子弟皆攀桂，弹铗宾朋总食鱼。汗简传经亚邹鲁，粉牌留咏尽严徐。杯盘互进先生馔，门巷应停长者车。坟籍岂惟精四部，弦歌常见习三馀。玳簪珠履延豪士，缥帙牙签刊赐书。碧沼暮凉浮菡萏，纱窗秋静漏蟾蜍。闲庭潇洒移泉石，华表峥嵘冠里闾。我恨羁游在芸阁，不陪诸彦曳长裾。","dynasty":"宋代","title":"过华夫书屋"}
{"author":"晏殊","content":"大钧播群物，零茂归自然。默定既有初，不为智力迁。籞寇导其流，仲任派其源。智愚信自我，通塞当由天。宰世曰皋伊，迷邦有颜原。吾道诚一概，彼途钟百端。卷之入纤毫，舒之盈八埏。进退得其宜，夸荣非所先。朝闻可夕陨，吾奉圣师言。","dynasty":"宋代","title":"列子有力命王充论衡有命禄极言必定之致览之有感"}
{"author":"晏殊","content":"煌煌五枝灯，下有玉蟠螭。汉宫已荆棘，此地生何为。既无膏火用，虚名徒自欺。","dynasty":"宋代","title":"金灯花其一"}
{"author":"晏殊","content":"从来岁除咏，托讽情非一。公在维师年，久谐归政逸。辛盘具芳郁，柏酒澄嘉栗。犹厌贺车烦，晨门效圭筚。","dynasty":"宋代","title":"次韵和致仕陈相公除夜"}
{"author":"晏殊","content":"燕子欲归时节，高楼昨夜西风。求得人间成小会，试把金尊傍菊丛。歌长粉面红。斜日更穿帘幕，微凉渐入梧桐。多少襟情言不尽，写向蛮笺曲调中。此情千万重。","dynasty":"宋代","title":"破阵子其二"}
{"author":"晏殊","content":"小阁重帘有燕过。晚花红片落庭莎。曲阑干影入凉波。一霎好风生翠幕，几回疏雨滴圆荷。酒醒人散得愁多。","dynasty":"宋代","title":"浣溪沙其七"}
{"author":"晏殊","content":"塞鸿高，仙露满。秋入银河清浅。逢好客，且开眉。盛年能几时。宝筝调，罗袖软。拍碎画堂檀板。须尽醉，莫推辞。人生多别离。","dynasty":"宋代","title":"更漏子其二"}
{"author":"晏殊","content":"春色初来，遍拆红芳千万树，流莺粉蝶斗翻飞。恋香枝。劝君莫惜缕金衣。把酒看花须强饮，明朝后日渐离披。惜芳时。","dynasty":"宋代","title":"酒泉子其二"}
{"author":"晏殊","content":"紫薇枝上露华浓。起秋风。管弦声细出帘栊。象筵中。仙酒斟云液，仙歌转绕梁虹。此时佳会庆相逢。庆相逢。欢醉且从容。","dynasty":"宋代","title":"望仙门其一"}
{"author":"晏殊","content":"玉壶清漏起微凉。好秋光。金杯重叠满琼浆。会仙乡。新曲调丝管，新声更飐霓裳。博山炉暖泛浓香。泛浓香。为寿百千长。","dynasty":"宋代","title":"望仙门其二"}
{"author":"晏殊","content":"梅蕊雪残香瘦。罗幕轻寒微透。多情只是春杨柳。占断可怜时候。萧娘劝我杯中酒。翻红袖。金乌玉兔长飞走。争得朱颜依旧。","dynasty":"宋代","title":"秋蕊香其一"}
{"author":"晏殊","content":"后园春早。残雪尚濛烟草。数树寒梅，欲绽香英。小妹无端、折尽钗头朵，满把金尊细细倾。忆得往年同伴，沈吟无限情。恼乱东风、莫便吹零落，惜取芳菲眼下明。","dynasty":"宋代","title":"玉堂春其二"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢，笑从双脸生。","dynasty":"宋代","title":"破阵子春景"}
{"author":"晏殊","content":"双燕归飞绕画堂。似留恋虹梁。清风明月好时光。更何况、绮筵张。云衫侍女，频倾寿酒，加意动笙簧。人人心在玉炉香。庆佳会、祝延长。","dynasty":"宋代","title":"燕归梁其一"}
{"author":"晏殊","content":"玉宇秋风至。帘幕生凉气。朱槿犹开，红莲尚拆，芙蓉含蕊。送旧巢归燕拂高檐，见梧桐叶坠。嘉宴凌晨启。金鸭飘香细。凤竹鸾丝，清歌妙舞，尽呈游艺。愿百千遐寿比神仙，有年年岁岁。","dynasty":"宋代","title":"连理枝其一"}
{"author":"晏殊","content":"芳草碧连天。","dynasty":"宋代","title":"失调名"}
{"author":"晏殊","content":"荷叶荷花相间斗。红娇绿嫩新妆就。昨日小池疏雨后。铺锦绣。行人过去频回首。倚遍朱阑凝望久。鸳鸯浴处波文皱。谁唤谢娘斟美酒。萦舞袖。当筵劝我千长寿。","dynasty":"宋代","title":"渔家傲其二"}
{"author":"晏殊","content":"杨柳风前香百步。盘心碎点真珠露。疑是水仙开洞府。妆景趣。红幢绿盖朝天路。小鸭飞来稠闹处。三三两两能言语。饮散短亭人欲去。留不住。黄昏更下萧萧雨。","dynasty":"宋代","title":"渔家傲其四"}
{"author":"晏殊","content":"叶下鵁鶄眠未稳。风翻露飐香成阵。仙女出游知远近。羞借问。饶将绿扇遮红粉。一掬蕊黄沾雨润。天人乞与金英嫩。试折乱条醒酒困。应有恨。芳心拗尽丝无尽。","dynasty":"宋代","title":"渔家傲其六"}
{"author":"晏殊","content":"杏梁归燕双回首。黄蜀葵花开应候。画堂元是降生辰，玉盏更斟长命酒。炉中百和添香兽。帘外青蛾回舞袖。此时红粉感恩人，拜向月宫千岁寿。","dynasty":"宋代","title":"木兰花/玉楼春其七"}
{"author":"晏殊","content":"春葱指甲轻拢拈。五彩条垂双袖卷。雪香浓透紫檀槽，胡语急随红玉腕。当头一曲情无限。入破铮琮金凤战。百分芳酒祝长春，再拜敛容抬粉面。","dynasty":"宋代","title":"木兰花/玉楼春其九"}
{"author":"晏殊","content":"风转蕙，露催莲。莺语尚绵蛮。尧蓂随月欲团圆。真驭降荷兰。褰油幕。调清乐。四海一家同乐。千官心在玉炉香。圣寿祝天长。","dynasty":"宋代","title":"喜迁莺其一"}
{"author":"晏殊","content":"霜华满树，兰凋蕙惨，秋艳入芙蓉。胭脂嫩脸，金黄轻蕊，犹自怨西风。前欢往事，当歌对酒，无限到心中。更凭朱槛忆芳容。肠断一枝红。","dynasty":"宋代","title":"少年游其二"}
{"author":"晏殊","content":"别来音信千里，怅此情难寄。碧纱秋月，梧桐夜雨，几回无寐。楼高目断，天遥云黯，只堪憔悴。念兰堂红烛，心长焰短，向人垂泪。","dynasty":"宋代","title":"撼庭秋"}
{"author":"晏殊","content":"篱边菊秀先生醉，桑下雏娇稚子仁。","dynasty":"宋代","title":"句其三"}
{"author":"晏殊","content":"漫取忠臣比芳草，不知谗口起椒兰。","dynasty":"宋代","title":"句其十七"}
{"author":"晏殊","content":"闲思北海银宫畔，谁驾丹山白凤凰。","dynasty":"宋代","title":"句其十九"}
{"author":"晏殊","content":"争持白玉萼，共插翠云鬟。","dynasty":"宋代","title":"句其二十一"}
{"author":"晏殊","content":"不闻幽艳接江蓠。","dynasty":"宋代","title":"句其二十八"}
{"author":"晏殊","content":"冷艳风中凝，浓香雪后多。","dynasty":"宋代","title":"句其四十四"}
{"author":"晏殊","content":"春寒欲尽复未尽，二十四番花信风。","dynasty":"宋代","title":"句其四十九"}
{"author":"晏殊","content":"风回玉宇箫声远，日下琼林佩影间。待得年光遍天下，始教春色到人间。","dynasty":"宋代","title":"禁苑"}
{"author":"晏殊","content":"前日登高泛玉户，击铜赓唱胶析辞。如何偶作销魂别，又复重吟把菊诗。上苑盍簪延景刻，北都投辖盛官仪。烦君见想欢言者，可奈衡门绝贡綦。","dynasty":"宋代","title":"九日北郡登高见寄"}
{"author":"晏殊","content":"散插黄花两佩萸，粉饘蓬饵酹觞初。清歌咽后云生袂，妙舞翻时雪满裾。上客采香逢木密，佳人投钓得王馀。秋光屈指犹三七，莫向宾朋绮宴疏。","dynasty":"宋代","title":"九日宴集和徐通判韵"}
{"author":"晏殊","content":"黄花夹径疑无路，红叶临流巧胜春。前去重阳犹一日，不辞倾尽蚁醪醇。","dynasty":"宋代","title":"九月八日游涡"}
{"author":"晏殊","content":"绿树新蝉第一声。","dynasty":"宋代","title":"句"}
{"author":"晏殊","content":"巧缀雕琼绽色丝，三千宫面宿胭脂。","dynasty":"宋代","title":"句"}
{"author":"晏殊","content":"潜岭岧峣副祝融。","dynasty":"宋代","title":"句"}
{"author":"晏殊","content":"间思北海银宫畔，谁驾丹山凤凰。","dynasty":"宋代","title":"句"}
{"author":"晏殊","content":"频瞻太一青藜见，欲赋甘泉自凤来。","dynasty":"宋代","title":"句"}
{"author":"晏殊","content":"茧馆蚕初起，瑶箱燕未归。","dynasty":"宋代","title":"句"}
{"author":"晏殊","content":"莫凭高楼伸远目。","dynasty":"宋代","title":"句"}
{"author":"晏殊","content":"冷豓风中凝，浓香雪后多。","dynasty":"宋代","title":"句"}
{"author":"晏殊","content":"买得梧宫数亩秋，便追黄绮作朋俦。","dynasty":"宋代","title":"句"}
{"author":"晏殊","content":"静寻啄木藏身处，间看游丝到地时。","dynasty":"宋代","title":"句"}
{"author":"晏殊","content":"六曲阑干偎碧树。杨柳风轻，展尽黄金缕。谁把钿筝移玉柱。穿廉海燕双飞去。满恨游丝兼落絮。红杏开时，一霎清明雨。浓睡觉来莺乱语。惊残好梦无寻处。","dynasty":"宋代","title":"蝶恋花·六曲阑干偎碧树"}
{"author":"晏殊","content":"一向年光有限身，等闲离别易销魂。酒筵歌席莫辞频。满目山河空念远，落花风雨更伤春。不如怜取眼前人。","dynasty":"宋代","title":"浣溪沙"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草嬴，笑从双脸生。","dynasty":"宋代","title":"破阵子·燕子来时新社"}
{"author":"晏殊","content":"玉碗冰寒滴露华粉融香雪透轻纱晚来妆面胜荷花鬓亸欲迎眉际月酒红初上脸边霞一场春梦日西斜","dynasty":"宋代","title":"浣溪沙"}
{"author":"晏殊","content":"关河愁思望处满渐素秋向晚雁过南云行人回泪眼　　　双鸾衾［衤周］悔展夜又永枕孤人远梦未成归梅花闻塞管","dynasty":"宋代","title":"清商怨·关河愁思望处满"}
{"author":"晏殊","content":"篱边菊秀先生醉，桑雏娇稚子仁。","dynasty":"宋代","title":"句"}
{"author":"晏殊","content":"江城嘉号木芙蓉，金蕊琼萼绽蓼风。","dynasty":"宋代","title":"句"}
{"author":"晏殊","content":"绛英琼粒傲霜前，冷落池台亦自妍。","dynasty":"宋代","title":"句"}
{"author":"晏殊","content":"腊雪半含梅粉白，春风先著柳梢黄。","dynasty":"宋代","title":"句"}
{"author":"晏殊","content":"万年枝上凝烟动，百子池边瑞日长。","dynasty":"宋代","title":"句"}
{"author":"晏殊","content":"主父仲舒容不得，未知宾阁是何人。","dynasty":"宋代","title":"句"}
{"author":"晏殊","content":"油壁香车不再逢，峡云无迹任西东。梨花院落溶溶月，柳絮池塘淡淡风。几日寂寥伤酒后，一番萧索禁烟中。鱼书欲寄何由达，水远山长处处同。","dynasty":"宋代","tags":"离别，相思，回忆，爱情","title":"无题·油壁香车不再逢"}
{"author":"晏殊","content":"湖上西风急暮蝉。夜来清露湿红莲。少留归骑促歌筵。为别莫辞金盏酒。入朝须近玉炉烟。不知重会是何年。","dynasty":"宋代","tags":"写景，宴会，抒怀，离别","title":"浣溪沙·湖上西风急暮蝉"}
{"author":"晏殊","content":"梨叶疏红蝉韵歇。银汉风高，玉管声凄切。枕簟乍凉铜漏咽。谁教社燕轻离别。草际蛩吟珠露结。宿酒醒来，不记归时节。多少衷肠犹未说。朱帘一夜朦胧月。","dynasty":"宋代","title":"蝶恋花"}
{"author":"晏殊","content":"燕子欲归时节，高楼昨夜西风。求得人间成小会，试把金尊傍菊丛。歌长粉面红。斜日更穿帘幕，微凉渐入梧桐。多少襟情言不尽，写向蛮笺曲调中。此情千万重。","dynasty":"宋代","tags":"惜别，思念，女子","title":"破阵子·燕子欲归时节"}
{"author":"晏殊","content":"小径红稀，芳郊绿遍。高台树色阴阴见。春风不解禁杨花，蒙蒙乱扑行人面。(蒙通：濛)翠叶藏莺，朱帘隔燕。炉香静逐游丝转。一场愁梦酒醒时，斜阳却照深深院。","dynasty":"宋代","tags":"婉约，春天，写景，抒情，怅惘","title":"踏莎行·小径红稀"}
{"author":"晏殊","content":"湖上西风斜日，荷花落尽红英。金菊满丛珠颗细，海燕辞巢翅羽轻。年年岁岁情。美酒一杯新熟，高歌数阕堪听。不向尊前同一醉，可奈光阴似水声。迢迢去未停。","dynasty":"宋代","title":"破阵子"}
{"author":"晏殊","content":"东风杨柳欲青青。烟淡雨初晴。恼他香阁浓睡，撩乱有啼莺。眉叶细，舞腰轻。宿妆成。一春芳意，三月如风，牵系人情。","dynasty":"宋代","tags":"春天，写景，闺怨","title":"诉衷情·东风杨柳欲青青"}
{"author":"晏殊","content":"燕鸿过后莺归去。细算浮生千万绪。长于春梦几多时，散似秋云无觅处。闻琴解佩神仙侣。挽断罗衣留不住。劝君莫作独醒人，烂醉花间应有数。","dynasty":"宋代","tags":"感叹，时光，爱情","title":"木兰花·燕鸿过后莺归去"}
{"author":"晏殊","content":"画鼓声中昏又晓。时光只解催人老。求得浅欢风日好。齐揭调。神仙一曲渔家傲。绿水悠悠天杳杳。浮生岂得长年少。莫惜醉来开口笑。须信道。人间万事何时了。","dynasty":"宋代","tags":"宋词精选，感叹，人生","title":"渔家傲·画鼓声中昏又晓"}
{"author":"晏殊","content":"碧海无波，瑶台有路。思量便合双飞去。当时轻别意中人，山长水远知何处。绮席凝尘，香闺掩雾。红笺小字凭谁附。高楼目尽欲黄昏，梧桐叶上萧萧雨。","dynasty":"宋代","tags":"秋天，离别","title":"踏莎行·碧海无波"}
{"author":"晏殊","content":"竹醉人还醉，蚕眠我亦眠。","dynasty":"宋代","title":"句"}
{"author":"晏殊","content":"争持白玉萼，共插翠云鬟。","dynasty":"宋代","title":"句"}
{"author":"晏殊","content":"震邸陪经席，辰阶总化钧。","dynasty":"宋代","title":"句"}
{"author":"晏殊","content":"玉女雕琼萼，仙禽借菊衣。","dynasty":"宋代","title":"句"}
{"author":"晏殊","content":"已定复摇春水色，似红如白野棠花。","dynasty":"宋代","title":"句"}
{"author":"晏殊","content":"一纸短书无寄处，数行征雁入南云。","dynasty":"宋代","title":"句"}
{"author":"晏殊","content":"一年为客未归去，笑杀城东桃李花。","dynasty":"宋代","title":"句"}
{"author":"晏殊","content":"遥想江南此时节，小梅黄熟子规啼。","dynasty":"宋代","title":"句"}
{"author":"晏殊","content":"琼字金扉迥倚天，南齐七志罕遗逸，西汉九流咸粲然。","dynasty":"宋代","title":"句"}
{"author":"晏殊","content":"未暇南浮海，何妨夜把螯。","dynasty":"宋代","title":"句"}
{"author":"晏殊","content":"百草斗馀欣令月，五丝萦后祝遐年。洞房风暖垂灵艾，神沼波深竞彩船。","dynasty":"宋代","title":"端午词·内廷"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草嬴，笑从双脸生。","dynasty":"宋代","title":"破阵子·燕子来时新社"}
{"author":"晏殊","content":"嫩绿堪裁红欲绽。蜻蜓点水鱼游畔。一霎雨声香四散。风飐乱。高低掩映千千万。总是调零终有恨。能无眼下生留恋。何似折来妆粉面。勤看玩。胜如落尽秋江岸。","dynasty":"宋代","title":"渔家傲"}
{"author":"晏殊","content":"风转蕙，千露催莲。莺语尚绵蛮。尧蓂随月欲团圆。真驭降荷兰。褰油幕。调清乐。四海一家同乐。千官心在玉炉香。圣寿祝天长。","dynasty":"宋代","title":"喜迁莺"}
{"author":"晏殊","content":"若更迟开三二月，北人应作杏花看。","dynasty":"宋代","title":"句"}
{"author":"晏殊","content":"三百六旬初一日，四时嘉序太平年。霓衣绛节倏真籙，步武祥云奉九天。","dynasty":"宋代","title":"元日词其四·内廷"}
{"author":"晏殊","content":"荷叶荷花相间斗。红娇绿嫩新妆就。昨日小池疏雨后。铺锦绣。行人过去频回首。倚遍朱阑凝望久。鸳鸯浴处波文皱。谁唤谢娘斟美酒。萦舞袖。当筵劝我千长寿。","dynasty":"宋代","title":"渔家傲其二"}
{"author":"晏殊","content":"池塘水绿风微暖。记得玉真初见面。重头歌韵响铮琮，入破舞腰红乱旋。玉钩阑下香阶畔。醉后不知斜日晚。当时共我赏花人，点检如今无一半。","dynasty":"宋代","tags":"怀旧，写景，感伤，人生","title":"木兰花·池塘水绿风微暖"}
{"author":"晏殊","content":"青辂迎春习习来，天泉池上晓冰开。珠幡已报三阳候，柏叶将陈万寿杯。","dynasty":"宋代","title":"辛春日词·御阁"}
{"author":"晏殊","content":"禀生值尧年，率性在庞厚。安巢一枝上，岂曰鹑居陋。颍波人洗耳，曾不污牛口。谅兹耕耒暇，凿饮隈林薮。含饴鼓其腹，帝力予何有。遂令千载外，此地存遗甃。泓然逼乔木，宛若栖嵵旧。乡人揭题榜，行旅谐瞻觏。我来观古迹，愕立徘徊久。凄其望清风，不获见师友。愿言{左奭右斗}一勺，拭面洗心垢。翘勤慕高躅，感慨陈卮酒。思齐胡可望，庶以宽容瞀。夙驾恨长途，凭高重回首。","dynasty":"宋代","title":"巢父井"}
{"author":"晏殊","content":"家住西秦。赌博艺随身。花柳上、斗尖新。偶学念奴声调，有时高遏行云。蜀锦缠头无数，不负辛勤。数年来往咸京道，残杯冷炙谩消魂。衷肠事、托何人。若有知音见采，不辞遍唱阳春。一曲当筵落泪，重掩罗巾。","dynasty":"宋代","tags":"宋词三百首，失意，感慨","title":"山亭柳·赠歌者"}
{"author":"晏殊","content":"风掖千门迥，金缸四照然。市圜通夜阙，歌肆与云连。叠鼓迷清漏，游车际晓天。泛膏仍洁祀，蚕麦伫登年。","dynasty":"宋代","title":"奉和圣製上元"}
{"author":"晏殊","content":"关河愁思望处满渐素秋向晚雁过南云行人回泪眼　　　双鸾衾［衤周］悔展夜又永枕孤人远梦未成归梅花闻塞管","dynasty":"宋代","title":"清商怨·关河愁思望处满"}
{"author":"晏殊","content":"冷艳风中凝，浓香雪后多。","dynasty":"宋代","title":"句其四十四"}
{"author":"晏殊","content":"人正肇届时多祜，凤历惟新景载阳。双阙布和云气郁，千门献寿玉声长。东风入律三边静，北斗回春万物芳。朝暇肃诚颁睿藻，缙绅交抃捧尧章。","dynasty":"宋代","title":"奉和圣製元日"}
{"author":"晏殊","content":"高梧叶下秋光晚。珍丛化出黄金盏。还似去年时。傍阑三两枝。人情须耐久。花面长依旧。莫学蜜蜂儿。等闲悠扬飞。","dynasty":"宋代","title":"菩萨蛮"}
{"author":"晏殊","content":"开从百花后，占断群芳色。更作琴轸房，轻盈琐窗侧。","dynasty":"宋代","title":"石榴"}
{"author":"晏殊","content":"古罗衣上金针样，绣出芳妍。玉砌朱阑。紫艳红英照日鲜。佳人画阁新妆了，对立丛边。试摘婵娟。贴向眉心学翠钿。","dynasty":"宋代","title":"采桑子（石竹）"}
{"author":"晏殊","content":"何用粉墙高百尺，任教墙外俗人看。","dynasty":"宋代","title":"句"}
{"author":"晏殊","content":"玉宇秋风至。帘幕生凉气。朱槿犹开，红莲尚拆，芙蓉含蕊。送旧巢归燕拂高檐，见梧桐叶坠。嘉宴凌晨启。金鸭飘香细。凤竹鸾丝，清歌妙舞，尽呈游艺。愿百千遐寿比神仙，有年年岁岁。","dynasty":"宋代","title":"连理枝其一"}
{"author":"晏殊","content":"时光只解催人老，不信多情，长恨离亭，泪滴春衫酒易醒。梧桐昨夜西风急，淡月胧明，好梦频惊，何处高楼雁一声？","dynasty":"宋代","tags":"婉约，感叹，人生，写景","title":"采桑子·时光只解催人老"}
{"author":"晏殊","content":"西斋辉赫亘山隅，嘉致清风世莫如。乡党名流依绛帐，烟萝幽境似仙居。趋庭子弟皆攀桂，弹铗宾朋总食鱼。汗简传经亚邹鲁，粉牌留咏尽严徐。杯盘互进先生馔，门巷应停长者车。坟籍岂惟精四部，弦歌常见习三馀。玳簪珠履延豪士，缥帙牙签刊赐书。碧沼暮凉浮菡萏，纱窗秋静漏蟾蜍。闲庭潇洒移泉石，华表峥嵘冠里闾。我恨羁游在芸阁，不陪诸彦曳长裾。","dynasty":"宋代","title":"过华夫书屋"}
{"author":"晏殊","content":"夏正标吉朔，尧历载初辰。粕叶清樽举，椒花绮颂陈。年芳随律盛，皇泽与时均。共有华封意，升平亿兆民。","dynasty":"宋代","title":"奉和圣製元日"}
{"author":"晏殊","content":"碧燕幡长綵树新，寝门瑶佩庆初春。邦家累善钟储贰，皎皎重晖在璧轮。","dynasty":"宋代","title":"立春日词其二东宫阁"}
{"author":"晏殊","content":"海峤黄金刹，安禅不记秋。来膺臣宰召，归泛越人舟。达性融三界，随缘极四流。还持双股锡，拂藓坐岩幽。","dynasty":"宋代","title":"送僧归护国寺"}
{"author":"晏殊","content":"小阁重帘有燕过。晚花红片落庭莎。曲阑干影入凉波。一霎好风生翠幕，几回疏雨滴圆荷。酒醒人散得愁多。","dynasty":"宋代","title":"浣溪沙其七"}
{"author":"晏殊","content":"湖上西风急暮蝉。夜来清露湿红莲。少留归骑促歌筵。为别莫辞金盏酒。入朝须近玉炉烟。不知重会是何年。","dynasty":"宋代","tags":"写景，宴会，抒怀，离别","title":"浣溪沙·湖上西风急暮蝉"}
{"author":"晏殊","content":"绛河星斗夜阑干，禁署沈沈闭九关。上帝册书群玉府，仙人宫阙巨鳌山。凉蟾影度秋阴薄，促漏声来夜唱闲。拥鼻吟多欲愁绝，严钟凄断树乌还。","dynasty":"宋代","title":"初秋宿直"}
{"author":"晏殊","content":"從来岁除咏，托讽情非一。公在维师年，久谐归政逸。辛盘具芳郁，柏酒澄嘉栗。犹厌贺车烦，晨门效圭荜。","dynasty":"宋代","title":"次韵和致仕陈相公除夜"}
{"author":"晏殊","content":"狻猊对立香烟度，鸑鷟交飞组绣明。","dynasty":"宋代","title":"句"}
{"author":"晏殊","content":"阆苑神仙平地见，碧海架蓬瀛。洞门相向，倚金铺微明。处处天花撩乱，飘散歌声。装真筵寿，赐与流霞满瑶觥。红鸾翠节，紫凤银笙。玉女双来近彩云。随步朝夕拜三清。为传王母金录，祝千岁长生。","dynasty":"宋代","title":"长生乐"}
{"author":"晏殊","content":"间思北海银宫畔，谁驾丹山凤凰。","dynasty":"宋代","title":"句"}
{"author":"晏殊","content":"春葱指甲轻拢捻。五彩条垂双袖卷。寻香浓透紫檀槽，胡语急随红玉腕。当头一曲情无限。入破铮琮金凤战。百分芳酒祝长春，再拜敛容抬粉面。","dynasty":"宋代","title":"木兰花"}
{"author":"晏殊","content":"星粲实灯连九市，水流香轂渡千门。姮娥似有随人意，柳示花前月半昏。","dynasty":"宋代","title":"元夕"}
{"author":"晏殊","content":"一向年光有限身，等闲离别易销魂，酒筵歌席莫辞频。满目山河空念远，落花风雨更伤春，不如怜取眼前人。","dynasty":"宋代","tags":"宋词三百首，婉约，感叹，离别","title":"浣溪沙·一向年光有限身"}
{"author":"晏殊","content":"鹑火告中时，皇州盛若兹。九阳同化洽，万汇得春熙。楼月将收晚，歌云度欲迟。布和周海域，翾蠕遂收宜。","dynasty":"宋代","title":"奉和圣製上元"}
{"author":"晏殊","content":"昨日探春消息，湖上绿波平。无奈绕堤芳草，还向旧痕生。有酒且醉瑶觥。更何妨、檀板新声。谁教杨柳千丝，就中牵系人情。","dynasty":"宋代","title":"相思儿令"}
{"author":"晏殊","content":"莲勺移家近七迁，鲁儒章句世相传。关中沃壤通泾渭，堂上繁声逐管弦。身服儒衣同繁义，日将卮酒对彭宣。高坟丈五阳陵外，千古朱云气凛然。","dynasty":"宋代","title":"安昌侯"}
{"author":"晏殊","content":"一叶秋高，向夕红兰露坠。风月好、乍凉天气。长生此日，见人中嘉瑞。斟寿酒、重唱妙声珠缀。凤箢移宫，钿衫回袂。帘影动、鹊炉香细。南真宝录，赐玉京千岁。良会永、莫惜流霞同醉。","dynasty":"宋代","title":"殢人娇"}
{"author":"晏殊","content":"甘泉柳苑秋风急，却为流萤下诏书。","dynasty":"宋代","title":"句"}
{"author":"晏殊","content":"腊雪半含梅粉白，春风先著柳梢黄。","dynasty":"宋代","title":"句"}
{"author":"晏殊","content":"双燕归飞绕画堂。似留恋虹梁。清风明月好时光。更何况、绮筵张。云衫侍女，频倾寿酒，加意动笙簧。人人心在玉炉香。庆佳会、祝延长。","dynasty":"宋代","tags":"祝寿，宴会","title":"燕归梁·双燕归飞绕画堂"}
{"author":"晏殊","content":"东风昨夜回梁苑日脚依稀添一线旋开杨柳绿娥眉暗拆海棠红粉面无情一去云中雁有意归来梁上燕有情无意且休论莫向酒杯容易散","dynasty":"宋代","title":"玉楼春"}
{"author":"晏殊","content":"君王特轸推沟念，诏截危竿横赐钱。","dynasty":"宋代","title":"句"}
{"author":"晏殊","content":"仲子幽居杳蔼间，回环十亩尽林峦。游鱼倒泝清泉急，乳雉惊飞夕烧干。系马短亭乘草茁，携壶芳榭值梅酸。浮生莫道今如昨，曷月朋簪急此欢。","dynasty":"宋代","title":"忆临川旧游"}
{"author":"晏殊","content":"首阳垂范远，吏部属辞深。染翰著嘉尚，系言光德音。褒崇亘千𥜥，精妙极双金。题咏益珍秘，用昭贤彦心。","dynasty":"宋代","title":"转运度支得青州资政黄素书韩吏部伯夷颂许昌相以以诗跋尾遂为七言因而寄及谨用拙篇纪咏"}
{"author":"晏殊","content":"海上蟠桃易熟，人间好月长圆。惟有擘钗分钿侣，离别常多会面难。此情须问天。蜡烛到明垂泪，熏炉尽日生烟。一点凄凉愁绝意，谩道秦筝有剩弦。何曾为细传。","dynasty":"宋代","title":"破阵子"}
{"author":"晏殊","content":"烛飘花，香掩烬，中夜酒初醒。画楼残点两三声。窗外月胧明。晓帘垂，惊鹊去。好梦不知何处。南园春色已归来。庭树有寒梅。","dynasty":"宋代","title":"喜迁莺"}
{"author":"晏殊","content":"曙河低，斜月淡，帘外早凉天。玉楼清唱倚朱弦。余韵入疏烟。脸霞轻，眉翠重。欲舞钗钿摇动。人人如意祝炉香。为寿百千长。","dynasty":"宋代","title":"喜迁莺"}
{"author":"晏殊","content":"前日登高泛玉户，击铜赓唱胶析辞。如何偶作销魂别，又复重吟把菊诗。上苑盍簪延景刻，北都投辖盛官仪。烦君见想欢言者，可奈衡门绝贡綦。","dynasty":"宋代","title":"九日北郡登高见寄"}
{"author":"晏殊","content":"青梅煮酒斗时新。天气欲残春。东城南陌花下，逢著意中人。回绣袂，展香茵。叙情亲。此情拚作，千尺游丝，惹住朝云。","dynasty":"宋代","tags":"春天，感慨，抒怀","title":"诉衷情·青梅煮酒斗时新"}
{"author":"晏殊","content":"蟹螯今在左，欲拍酒船浮。","dynasty":"宋代","title":"句"}
{"author":"晏殊","content":"闰秋重九再佳辰，犹见黄花裛露新。更作登高亦何害，恨无彭泽苦吟人。","dynasty":"宋代","title":"闰九月九日"}
{"author":"晏殊","content":"红笺小字。说尽平生意。鸿雁在云鱼在水。惆怅此情难寄。斜阳独倚西楼。遥山恰对帘钩。人面不知何处，绿波依旧东流。","dynasty":"宋代","tags":"宋词三百首，爱情，怀人","title":"清平乐·红笺小字"}
{"author":"晏殊","content":"梅花漏泄春消息柳丝长草芽碧不觉星霜鬓边白念时光堪惜兰堂把酒留嘉客对离筵驻行色千里音尘便疏隔合有人相忆　　　　","dynasty":"宋代","title":"滴滴金·梅花漏泄春消息"}
{"author":"晏殊","content":"铜龙楼下早春归，三朔元辰在此时。椒柏暖风浮玉斝，两宫称庆奉皇慈。","dynasty":"宋代","title":"元日词其一·东宫阁"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢，笑从双脸生。","dynasty":"宋代","title":"破阵子春景"}
{"author":"晏殊","content":"紫薇枝上露华浓。起秋风。管弦声细出帘栊。象筵中。仙酒斟云液，仙歌转绕梁虹。此时佳会庆相逢。庆相逢。欢醉且从容。","dynasty":"宋代","title":"望仙门其一"}
{"author":"晏殊","content":"昨夜探春消息湖上绿波平无奈绕堤芳草还向旧痕生有酒且醉瑶觥更何妨、檀板新声谁教杨柳千丝就中牵系人情","dynasty":"宋代","title":"相思儿令"}
{"author":"晏殊","content":"秘掖楯轩严万户，庆宵躔次会三辰。丹闱肃穆犹凝夕，佳气葱珑渐报春。调历自将穹厚永，圣辞常与岁时新。送寒旁磔迎和令，率土群生仰昊旻。","dynasty":"宋代","title":"奉和圣製除夜"}
{"author":"晏殊","content":"家住西秦。赌博艺随身。花柳上、斗尖新。偶学念奴声调，有时高遏行云。蜀锦缠头无数，不负辛勤。数年来往咸京道，残杯冷炙谩消魂。衷肠事、托何人。若有知音见采，不辞遍唱阳春。一曲当筵落泪，重掩罗巾。","dynasty":"宋代","tags":"宋词三百首，失意，感慨","title":"山亭柳·赠歌者"}
{"author":"晏殊","content":"百尺竿头袅袅身，足腾跟挂骇傍人。汉阴有叟君知否，抱瓮区区亦未贫。","dynasty":"宋代","title":"咏上竿伎"}
{"author":"晏殊","content":"莲勺移家近七迁，鲁儒章句世相传。关中沃壤通泾渭，堂上繁声逐管弦。身服儒衣同繁义，日将卮酒对彭宣。高坟丈五阳陵外，千古朱云气凛然。","dynasty":"宋代","title":"安昌侯"}
{"author":"晏殊","content":"遥想江南此时节，小梅黄熟子规啼。","dynasty":"宋代","title":"句"}
{"author":"晏殊","content":"绿树归莺，雕梁别燕。春光一去如流电。当歌对酒莫沉吟，人生有限情无限。弱袂萦春，修蛾写怨。秦筝宝柱频移雁。尊中绿醑意中人，花朝月夜长相见。","dynasty":"宋代","title":"踏莎行"}
{"author":"晏殊","content":"白草沙场多雁户，黄榆关迥绝狼烟。","dynasty":"宋代","title":"句"}
{"author":"晏殊","content":"金翠光中实焰繁，山楼高下鼓声喧。两军伎女轻如鹘，百尺竿头电线翻。","dynasty":"宋代","title":"上元"}
{"author":"晏殊","content":"嘉名旧出新丰谷，美实今邻御宿园。","dynasty":"宋代","title":"句"}
{"author":"晏殊","content":"三十六旬内，此时心赏并。中分九秋夜，占断百宵明。冷照兰闺澈，光含绮席清。谁知沧海曲，珠蚌最盈盈。","dynasty":"宋代","title":"中秋月"}
{"author":"晏殊","content":"已恣玉锋磨藓骨，更持蟾泪湿云根。欲知千载凄凉意，尚有昭阳夜雨痕。","dynasty":"宋代","title":"古瓦砚诗其二"}
{"author":"晏殊","content":"忆得去年今日，黄花已满东篱。曾与玉人临小槛，共折香英泛酒卮。长条插鬓垂。人貌不应迁换，珍丛又睹芳菲。重把一尊寻旧径，所惜光阴去似飞。风飘露冷时。","dynasty":"宋代","title":"破阵子"}
{"author":"晏殊","content":"蟹螯今在左，欲拍酒船浮。","dynasty":"宋代","title":"句"}
{"author":"晏殊","content":"乍结香茅祈福寿，更缠金缕贡芳新。丹台素有延生录，岁岁迎祥在此辰。","dynasty":"宋代","title":"端午词·御阁"}
{"author":"晏殊","content":"实轂香轮不再逢，峡云巫雨杳无踪。梨花院落溶溶月，柳絮池塘淡淡风。几日寂寥伤酒后，一番萧索禁烟中。鱼书欲寄无由达，水远山长处处同。","dynasty":"宋代","title":"寄远"}
{"author":"晏殊","content":"更作丹花满烟叶，欲令佳客剩迟留。","dynasty":"宋代","title":"句"}
{"author":"晏殊","content":"甘泉柳苑秋风急，却为流萤下诏书。","dynasty":"宋代","title":"句"}
{"author":"晏殊","content":"百子池深涨绿苔，九光灯迥绿浮埃。天孙实驾何年驻，阿母飚轮此夜来。空外粉筵和露湿，静中珠幌彻明开。秋河不断长相望，岂独人间事可哀。","dynasty":"宋代","title":"七夕"}
{"author":"晏殊","content":"绛英琼粒傲霜前，冷落池台亦自妍。","dynasty":"宋代","title":"句"}
{"author":"晏殊","content":"山留盘瓠迹，洞有秦人书。","dynasty":"宋代","title":"句"}
{"author":"晏殊","content":"一一雕盘分楚粽，重重团扇画秦娥。宫闱百福逢嘉序，万户千门喜气多。","dynasty":"宋代","title":"端午词·内廷"}
{"author":"晏殊","content":"杏梁归燕双回首。黄蜀葵花开应候。画堂元是降生辰，玉盏更斟长命酒。炉中百和添香兽。帘外青蛾回舞袖。此时红粉感恩人，拜向月宫千岁寿。","dynasty":"宋代","title":"木兰花"}
{"author":"晏殊","content":"水晶宫殿接龙津，碧树阳春晓色新。朱户曲房能驻日，酥盘金胜自生春。","dynasty":"宋代","title":"牡丹"}
{"author":"晏殊","content":"露莲双脸远山眉。偏与淡妆宜。小庭帘幕春晚，闲共柳丝垂。人别后，月圆时。信迟迟。心心念念，说尽无凭，只是相思。","dynasty":"宋代","title":"诉衷情"}
{"author":"晏殊","content":"向晓雪花呈瑞。飞遍玉城瑶砌。何人剪碎天边桂。散作瑶田琼蕊。萧娘敛尽双蛾翠。回香袂。今朝有酒今朝醉。遮莫更长无睡。","dynasty":"宋代","title":"秋蕊香"}
{"author":"晏殊","content":"梅蕊雪残香瘦。罗幕轻寒微透。多情只是春杨柳。占断可怜时候。萧娘劝我杯中酒。翻红袖。金乌玉兔长飞走。争得朱颜依旧。","dynasty":"宋代","title":"秋蕊香其一"}
{"author":"晏殊","content":"淡淡梳妆薄薄衣。天仙模样好容仪。旧欢前事入颦眉。闲役梦魂孤烛暗，恨无消息画帘垂。且留双泪说相思。","dynasty":"宋代","title":"浣溪沙"}
{"author":"晏殊","content":"越娥红泪泣朝云。越梅从此学妖颦。腊月初头、庾岭繁开后，特染妍华赠世人。前溪昨夜深深雪，朱颜不掩天真。何时驿使西归，寄与相思客，一枝新。报道江南别样春。","dynasty":"宋代","title":"瑞鹧鸪（咏红梅）"}
{"author":"晏殊","content":"日南藩郡古宣城，碧落神仙拥使旌。津吏戒船东下稳，县僚负弩昼归荣。江山谢守高吟地，风月朱公故里情。曾预汉庭三独坐，府中谁敢伴飞觥。","dynasty":"宋代","tags":"送别，赞颂，写人","title":"送凌侍郎还宣州"}
{"author":"晏殊","content":"水有支流树有孙，重重门巷挂朱轩。三君雅望标人杰，千里澄波隔世喧。西对户庭徐孺宅，北传钟梵给孤园。欲知嗣续无穷胜，两两荣归汉使轓。","dynasty":"宋代","title":"题东湖涵虚阁"}
{"author":"晏殊","content":"不忍与君别，怜君仁义人。三年官满后，依旧一家贫。","dynasty":"宋代","title":"赠李阳孙"}
{"author":"晏殊","content":"家住西秦。赌博艺随身。花柳上、斗尖新。偶学念奴声调，有时高遏行云。蜀锦缠头无数，不负辛勤。数年来往咸京道，残杯冷炙谩消魂。衷肠事、托何人。若有知音见采，不辞遍唱阳春。一曲当筵落泪，重掩罗巾。","dynasty":"宋代","tags":"宋词三百首，失意，感慨","title":"山亭柳·赠歌者"}
{"author":"晏殊","content":"海上蟠桃易熟，人间好月长圆。惟有擘钗分钿侣，离别常多会面难。此情须问天。蜡烛到明垂泪，熏炉尽日生烟。一点凄凉愁绝意，谩道秦筝有剩弦。何曾为细传。","dynasty":"宋代","title":"破阵子"}
{"author":"晏殊","content":"芙蓉金菊斗馨香。天气欲重阳。远村秋色如画，红树间疏黄。流水淡，碧天长。路茫茫。凭高目断。鸿雁来时，无限思量。","dynasty":"宋代","tags":"婉约，写景，抒情","title":"诉衷情·芙蓉金菊斗馨香"}
{"author":"晏殊","content":"花不尽，柳无穷。应与我情同。觥船一棹百分空。何处不相逢。朱弦悄。知音少。天若有情应老。劝君看取利名场。今古梦茫茫。","dynasty":"宋代","tags":"赠别，友情，劝慰","title":"喜迁莺·花不尽"}
{"author":"晏殊","content":"祖席离歌，长亭别宴。香尘已隔犹回面。居人匹马映林嘶，行人去棹依波转。画阁魂消，高楼目断。斜阳只送平波远。无穷无尽是离愁，天涯地角寻思遍。","dynasty":"宋代","tags":"送别","title":"踏莎行·祖席离歌"}
{"author":"晏殊","content":"池塘水绿风微暖。记得玉真初见面。重头歌韵响铮琮，入破舞腰红乱旋。玉钩阑下香阶畔。醉后不知斜日晚。当时共我赏花人，点检如今无一半。","dynasty":"宋代","tags":"怀旧，写景，感伤，人生","title":"木兰花·池塘水绿风微暖"}
{"author":"晏殊","content":"绿叶红花媚晓烟。黄蜂金蕊欲披莲。水风深处懒回船。可惜异香珠箔外，不辞清唱玉尊前。使星归觐九重天。","dynasty":"宋代","title":"浣溪沙"}
{"author":"晏殊","content":"小阁重帘有燕过。晚花红片落庭莎。曲阑干影入凉波。一霎好风生翠幕，几回疏雨滴圆荷。酒醒人散得愁多。","dynasty":"宋代","tags":"感叹，惜时","title":"浣溪沙·小阁重帘有燕过"}
{"author":"晏殊","content":"紫府群仙名籍秘。五色斑龙，暂降人间世。海变桑田都不记，蟠桃一熟三千岁。露滴彩旌云绕袂。谁信壶中，别有笙歌地。门外落花随水逝。相看莫惜尊前醉。","dynasty":"宋代","title":"鹊踏枝"}
{"author":"晏殊","content":"别来音信千里，恨此情难寄。碧纱秋月，梧桐夜雨，几回无寐。楼高目断，天遥云黯，只堪憔悴。念兰堂红烛，心长焰短，向人垂泪。","dynasty":"宋代","tags":"宋词精选，咏物，抒情，思念","title":"撼庭秋·别来音信千里"}
{"author":"晏殊","content":"池冰初解雪初消，十二重城晓日高。飒飒和风绕珠树，千年春色在蟠桃。","dynasty":"宋代","title":"元日词其三·内廷"}
{"author":"晏殊","content":"庆生辰。庆生辰是百千春。开雅宴，画堂高会有诸亲。钿函封大国，玉色受丝纶，感皇恩。望九重、天上拜尧云。今朝祝寿，祝寿数，比松椿。斟美酒，至心如对月中人。一声檀板动，一炷蕙香焚。祷仙真。愿年年今日、喜长新。","dynasty":"宋代","title":"拂霓裳"}
{"author":"晏殊","content":"长安紫陌春归早。亸垂杨、染芳草。被啼莺语燕催清晓。正好梦、频惊觉。当此际、青楼临大道。幽会处、两情多少。莫惜明珠百琲，占取长年少。","dynasty":"宋代","title":"迎春乐"}
{"author":"晏殊","content":"玉籥秋初半，冰轮岁有期。苦吟含翰久，清宴下楼迟。雁怯波光动，蛩愁叶影危。烘帘频卷押，温酎旋凝澌。皎外蟾生滴，寒中桂有枝。星文藏熠燿，露彩见华滋。苑静疏萤湿，巢空惊鹤移。渐穿鸣瑟幌，偏鉴读书帷。濛谷徒催晓，纖阿莫放亏。陈王收妙舞，疑待仲宣辞。","dynasty":"宋代","title":"丙寅中秋咏月"}
{"author":"晏殊","content":"勾芒司节令，鹑火中星规。广陌消尘雾，重城集宴嬉。仙韶闻玉琯，实焰列琼枝。万国同嘉会，胥庭即此时。","dynasty":"宋代","title":"奉和圣製上元夜"}
{"author":"晏殊","content":"红蓼花香夹岸稠，绿波春水向东流。小船轻舫好追游。渔父酒醒重拨棹，鸳鸯飞去却回头。一杯销尽两眉愁。","dynasty":"宋代","tags":"春天，写水，写景，赞美","title":"浣溪沙·红蓼花香夹岸稠"}
{"author":"晏殊","content":"寒鸿高，仙露满。秋入银河清浅。逢好客，且开眉。盛年能几时。宝筝调，罗袖软。拍碎画堂檀板。须尽醉，莫推辞。人生多别离。","dynasty":"宋代","title":"更漏子"}
{"author":"晏殊","content":"海上蟠桃易熟，人间好月长圆。惟有擘钗分钿侣，离别常多会面难。此情须问天。蜡烛到明垂泪，熏炉尽日生烟。一点凄凉愁绝意，谩道秦筝有剩弦。何曾为细传。","dynasty":"宋代","title":"破阵子"}
{"author":"晏殊","content":"春葱指甲轻拢拈。五彩条垂双袖卷。雪香浓透紫檀槽，胡语急随红玉腕。当头一曲情无限。入破铮琮金凤战。百分芳酒祝长春，再拜敛容抬粉面。","dynasty":"宋代","title":"木兰花/玉楼春其九"}
{"author":"晏殊","content":"争持白玉萼，共插翠云鬟。","dynasty":"宋代","title":"句"}
{"author":"晏殊","content":"条风发动协初辰，玄圃瑶山景象新。千载百灵资介福，沧溟重润月重轮。","dynasty":"宋代","title":"元日词其二·东宫阁"}
{"author":"晏殊","content":"卷帘山色眼前见，入夜涛声枕上闻。苔径雨馀堆落叶，石楼风静锁寒云。","dynasty":"宋代","title":"崇因寺"}
{"author":"晏殊","content":"南国雕胡奉紫庭，九重楼阁瑞云生。丹毫玉策延洪算，八表欢娱四海清。","dynasty":"宋代","title":"元日词其三·御阁"}
{"author":"晏殊","content":"门标杨氏阙，家有汉皇书。射策淹前志，鸣榔省旧居。仙山人罕到，幽境画难如。云窦开宾馆，芝田足岁储。修词穷五际，为学慕三馀。努力文明代，翘翘托乘车。","dynasty":"宋代","title":"送瞿生还拜亲"}
{"author":"晏殊","content":"不闻幽艳接江蓠。","dynasty":"宋代","title":"句其二十八"}
{"author":"晏殊","content":"柳燧青青淑气和，冰纹初解縠文波。淑风殿里黄金屋，应候称觞万寿多。","dynasty":"宋代","title":"辛春日词·内廷"}
{"author":"晏殊","content":"烛飘花，香掩烬，中夜酒初醒。画楼残点两三声。窗外月胧明。晓帘垂，惊鹊去。好梦不知何处。南园春色已归来。庭树有寒梅。","dynasty":"宋代","title":"喜迁莺"}
{"author":"晏殊","content":"甘泉柳苑秋风急，却为流萤下诏书。","dynasty":"宋代","title":"句"}
{"author":"晏殊","content":"阆苑瑶台风露秋。整鬟凝思捧觥筹。欲归临别强迟留。月好谩成孤枕梦，酒阑空得两眉愁。此时情绪悔风流。","dynasty":"宋代","title":"浣溪沙"}
{"author":"晏殊","content":"從来岁除咏，托讽情非一。公在维师年，久谐归政逸。辛盘具芳郁，柏酒澄嘉栗。犹厌贺车烦，晨门效圭荜。","dynasty":"宋代","title":"次韵和致仕陈相公除夜"}
{"author":"晏殊","content":"凤阙千门制不奢，上公精意在朝家。重阳蜜饵承班诏，西苑璆樽辍泛花。萧相未央功已半，汉皇宣室宴非赊。由来位极妨行乐，目断黄垆酒旆斜。","dynasty":"宋代","title":"次韵和史馆吕相公九日偶成"}
{"author":"晏殊","content":"前日登高泛玉户，击铜赓唱胶析辞。如何偶作销魂别，又复重吟把菊诗。上苑盍簪延景刻，北都投辖盛官仪。烦君见想欢言者，可奈衡门绝贡綦。","dynasty":"宋代","title":"九日北郡登高见寄"}
{"author":"晏殊","content":"西斋辉赫亘山隅，嘉致清风世莫如。乡党名流依绛帐，烟萝幽境似仙居。趋庭子弟皆攀桂，弹铗宾朋总食鱼。汗简传经亚邹鲁，粉牌留咏尽严徐。杯盘互进先生馔，门巷应停长者车。坟籍岂惟精四部，弦歌常见习三馀。玳簪珠履延豪士，缥帙牙签刊赐书。碧沼暮凉浮菡萏，纱窗秋静漏蟾蜍。闲庭潇洒移泉石，华表峥嵘冠里闾。我恨羁游在芸阁，不陪诸彦曳长裾。","dynasty":"宋代","title":"过华夫书屋"}
{"author":"晏殊","content":"冷艳风中凝，浓香雪后多。","dynasty":"宋代","title":"句其四十四"}
{"author":"晏殊","content":"披风别殿地无尘，辟恶灵符自有神。九子粽香仙醴熟，共瞻宸极祝千春。","dynasty":"宋代","title":"端午词·内廷"}
{"author":"晏殊","content":"雪藏梅，烟著柳。依约上春时候。初送雁，欲闻莺。绿池波浪生。探花开，留客醉。忆得去年情味。金盏酒，玉炉香。任他红日长。","dynasty":"宋代","tags":"春天，写景，追忆","title":"更漏子·雪藏梅"}
{"author":"晏殊","content":"人来人去市朝变，山后山前烟雾凝。萦带二川河洛水，寂寥千古帝王陵。","dynasty":"宋代","title":"题鞏县西门周襄王庙"}
{"author":"晏殊","content":"高梧叶下秋光晚。珍丛化出黄金盏。还似去年时。傍阑三两枝。人情须耐久。花面长依旧。莫学蜜蜂儿。等闲悠扬飞。","dynasty":"宋代","title":"菩萨蛮"}
{"author":"晏殊","content":"百尺竿头袅袅身，足腾跟挂骇傍人。汉阴有叟君知否，抱瓮区区亦未贫。","dynasty":"宋代","title":"咏上竿伎"}
{"author":"晏殊","content":"粉面啼红腰束素当年拾翠曾相遇密意深情谁与诉空怨慕西池夜夜风兼露池上夕阳笼碧树池中短棹惊微雨水泛落英何处去人不语东流到了无停住","dynasty":"宋代","title":"渔家傲·粉面啼红腰束素"}
{"author":"晏殊","content":"二月春风正是杨花满路那堪更、别离情绪罗巾掩泪任粉痕沾污争奈向、千留万留不住玉酒频倾宿眉愁聚空肠断、宝筝弦柱人间后会又不知何处梦魂里、也须时时飞去","dynasty":"宋代","title":"殢人娇"}
{"author":"晏殊","content":"人正肇届时多祜，凤历惟新景载阳。双阙布和云气郁，千门献寿玉声长。东风入律三边静，北斗回春万物芳。朝暇肃诚颁睿藻，缙绅交抃捧尧章。","dynasty":"宋代","title":"奉和圣製元日"}
{"author":"晏殊","content":"忆得去年今日黄花已满东篱曾与玉人临小槛共折香英泛酒卮长条插鬓垂人貌不应迁换珍丛又睹芳菲重把一尊寻旧径所惜光阴去似飞风飘露冷时","dynasty":"宋代","title":"破阵子·忆得去年今日"}
{"author":"晏殊","content":"粉笔丹青描未得。金针彩线功难敌。谁傍暗香轻采摘。风渐渐。船头解散双鸂鶒。夜雨染成天水碧。朝阳借出胭脂色。欲落又开人共惜。秋气逼。盘中已见新莲菂。","dynasty":"宋代","title":"渔家傲"}
{"author":"晏殊","content":"藐姑容化三阴馆，句漏砂封六乙泥。五练夜穷青玉枕，七明晨采碧云梯。冠霞高把浮丘袂，握体深藏鬼谷奚。知有山西驻龄药，何妨相赠一刀圭，","dynasty":"宋代","title":"赠会稽道士"}
{"author":"晏殊","content":"春葱指甲轻拢拈。五彩条垂双袖卷。雪香浓透紫檀槽，胡语急随红玉腕。当头一曲情无限。入破铮琮金凤战。百分芳酒祝长春，再拜敛容抬粉面。","dynasty":"宋代","title":"木兰花/玉楼春其九"}
{"author":"晏殊","content":"山来佳节载南荆，一浴兰汤万虑清。仙苑此时收百药，炼丹飞石保长生。","dynasty":"宋代","title":"端午词·内廷"}
{"author":"晏殊","content":"长安紫陌春归早。亸垂杨、染芳草。被啼莺语燕催清晓。正好梦、频惊觉。当此际、青楼临大道。幽会处、两情多少。莫惜明珠百琲，占取长年少。","dynasty":"宋代","title":"迎春乐"}
{"author":"晏殊","content":"彩幡双燕祝春宜，献寿迎祥重此时。腊雪未消宫树碧，早莺声在万年枝。","dynasty":"宋代","title":"辛春日词·御阁"}
{"author":"晏殊","content":"碧燕幡长彩树新，寝门瑶佩庆初春。邦家累善钟储贰，皎皎重晖在璧轮。","dynasty":"宋代","title":"辛春日词·东宫阁"}
{"author":"晏殊","content":"莫凭高楼伸远目。","dynasty":"宋代","title":"句"}
{"author":"晏殊","content":"广寒仙署惬心期，秋半梧台木叶稀。有客正吟星北共，何人重赋鹊南飞。光含绮席传三雅，影逗兰房撤九微。趋府逸才过鲍掾，不辞终夕赏清晖。","dynasty":"宋代","title":"次韵和王校勘中秋月"}
{"author":"晏殊","content":"叶下眠未稳。风翻露飐香成阵。仙女出游知远近。羞借问。饶将绿扇遮红粉。一掬蕊黄沾雨润。天人乞与金英嫩。试折乱条醒酒困。应有恨。芳心拗尽丝无尽。","dynasty":"宋代","title":"渔家傲"}
{"author":"晏殊","content":"春色初来，遍拆红芳千万树，流莺粉蝶斗翻飞。恋香枝。劝君莫惜缕金衣。把酒看花须强饮，明朝后日渐离披。惜芳时。","dynasty":"宋代","title":"酒泉子·春色初来"}
{"author":"晏殊","content":"蟹螯今在左，欲拍酒船浮。","dynasty":"宋代","title":"句"}
{"author":"晏殊","content":"杨柳风前香百步。盘心碎点真珠露。疑是水仙开洞府。妆景趣。红幢绿盖朝天路。小鸭飞来稠闹处。三三两两能言语。饮散短亭人欲去。留不住。黄昏更下萧萧雨。","dynasty":"宋代","title":"渔家傲其四"}
{"author":"晏殊","content":"谢堂新句入清歌，雨箔风帘有燕过。未免芳辰叹心赏，始知犹患陆才多。","dynasty":"宋代","title":"次韵和参政陈给事寒食杜门感怀"}
{"author":"晏殊","content":"杨柳风前香百步。盘心碎点真珠露。疑是水仙开洞府。妆景趣。红幢绿盖朝天路。小鸭飞来稠闹处。三三两两能言语。饮散短亭人欲去。留不住。黄昏更下萧萧雨。","dynasty":"宋代","title":"渔家傲"}
{"author":"晏殊","content":"风烟古上饶，属邑寄山椒。仇览同栖棘，陶潜共折腰。安与方就养，黄绶岂辞遥。善绩青箱业，兴廉有汉条。","dynasty":"宋代","title":"送铅山周尉"}
{"author":"晏殊","content":"并怀涡旧玩。","dynasty":"宋代","title":"句"}
{"author":"晏殊","content":"紫毛双节引青童，一片空歌韵晓风。太昊兹辰授春令，莺旗应在矞云中。","dynasty":"宋代","title":"立春祀太乙"}
{"author":"晏殊","content":"兰香爇处光犹浅，银烛烧时焰不馨。好向书筇一窗下种，免教辛苦更囊萤。","dynasty":"宋代","title":"金灯花"}
{"author":"晏殊","content":"朱邸沐兰逢令节，丹廷祝寿喜嘉辰。两宫荣养多延庆，百福潜随命缕新。","dynasty":"宋代","title":"端午词·升王阁"}
{"author":"晏殊","content":"梅蕊雪残香瘦。罗幕轻寒微透。多情只似春杨柳。占断可怜时候。萧娘劝我杯中酒。翻红袖。金乌玉兔长飞走。争得朱颜依旧。","dynasty":"宋代","title":"秋蕊香"}
{"author":"晏殊","content":"玉籥秋初半，冰轮岁有期。苦吟含翰久，清宴下楼迟。雁怯波光动，蛩愁叶影危。烘帘频卷押，温酎旋凝澌。皎外蟾生滴，寒中桂有枝。星文藏熠燿，露彩见华滋。苑静疏萤湿，巢空惊鹤移。渐穿鸣瑟幌，偏鉴读书帷。濛谷徒催晓，纖阿莫放亏。陈王收妙舞，疑待仲宣辞。","dynasty":"宋代","title":"丙寅中秋咏月"}
{"author":"晏殊","content":"一叶春王拆瑞筇，八斋西省夕香浓。多年不宿金闺署，半夜再闻长乐钟。却展旧编探史汉，更惭高步接夔龙。十思三省无荒豫。千载亨辰岂易逢。","dynasty":"宋代","title":"癸酉岁元日中书致斋感事"}
{"author":"晏殊","content":"篱边菊秀先生醉，桑雏娇稚子仁。","dynasty":"宋代","title":"句"}
{"author":"晏殊","content":"三十六旬内，此时心赏并。中分九秋夜，占断百宵明。冷照兰闺澈，光含绮席清。谁知沧海曲，珠蚌最盈盈。","dynasty":"宋代","title":"中秋月"}
{"author":"晏殊","content":"元巳清明例未开，小园幽径独徘徊。春寒不定斑斑雨，宿醉难禁滟滟杯。无可奈何花落去，似曾相识燕归来。游梁赋客多风味，莫惜青钱万选才。","dynasty":"宋代","title":"假中示判官张寺丞王校勘"}
{"author":"晏殊","content":"东阳诗骨瘦，南浦别魂销。","dynasty":"宋代","title":"句"}
{"author":"晏殊","content":"书仙十阁壮儒宫，灵越山川实抛雄。岫柏亚香侵几席，岩花回影入帘栊。千秋碧锁东南竹，一水清含旦暮风。文酒雅宜频讌集，谢家兰玉有新丛。","dynasty":"宋代","title":"留题越州石氏山斋"}
{"author":"晏殊","content":"芳草碧连天。","dynasty":"宋代","title":"失调名"}
{"author":"晏殊","content":"披风别殿地无尘，辟恶灵符自有神。九子粽香仙醴熟，共瞻宸极祝千春。","dynasty":"宋代","title":"端午词·内廷"}
{"author":"晏殊","content":"红笺小字。说尽平生意。鸿雁在云鱼在水。惆怅此情难寄。斜阳独倚西楼。遥山恰对帘钩。人面不知何处，绿波依旧东流。","dynasty":"宋代","tags":"宋词三百首，爱情，怀人","title":"清平乐·红笺小字"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢，笑从双脸生。","dynasty":"宋代","title":"破阵子春景"}
{"author":"晏殊","content":"织组文缯载旧仪，晨朝丹扆奉天慈。六斋清素来多福，岁岁今辰侍宴私。","dynasty":"宋代","title":"端午词·升王阁"}
{"author":"晏殊","content":"九子粽新传楚俗，赤灵符验出仙方。汉宫尽祝如天寿，鹊尾炉烟起瑞香。","dynasty":"宋代","title":"端午词·御阁"}
{"author":"晏殊","content":"千门初曙彻星河，飒洒貂裘润玉珂。向兽樽前飞絮早，景阳钟后落梅多。无声暗重琼林彩，有意微藏璧沼波。三殿端辰得嘉瑞，不须庭燎夜如何。","dynasty":"宋代","title":"壬午岁元日雪"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草嬴，笑从双脸生。","dynasty":"宋代","title":"破阵子·燕子来时新社"}
{"author":"晏殊","content":"山木有甘实，托根清禁中。岁芳摇落尽，独自向炎风。","dynasty":"宋代","title":"西垣榴花"}
{"author":"晏殊","content":"梅花漏泄春消息柳丝长草芽碧不觉星霜鬓边白念时光堪惜兰堂把酒留嘉客对离筵驻行色千里音尘便疏隔合有人相忆　　　　","dynasty":"宋代","title":"滴滴金·梅花漏泄春消息"}
{"author":"晏殊","content":"留花不住怨花飞。向南园、情绪依依。可惜倒红斜白、一枝枝。经宿雨、又离披。凭朱槛，把金卮。对芳丛、惆怅多时。何况旧欢新恨、阻心期。空满眼、是相思。","dynasty":"宋代","tags":"春天，抒情，相思，惆怅","title":"凤衔杯·留花不住怨花飞"}
{"author":"晏殊","content":"斗城池馆。二月风和烟暖。绣户珠帘，日影初长。玉辔金鞍、缭绕沙堤路，几处行人映绿杨。小槛朱阑回倚，千花浓露香。脆管清弦、欲奏新翻曲，依约林间坐夕阳。","dynasty":"宋代","title":"玉堂春"}
{"author":"晏殊","content":"湖山杳渺不可状，登览幽求无所遗。高僧伴吟足清览，见尽白莲开落时。","dynasty":"宋代","title":"忆越州"}
{"author":"晏殊","content":"吉序冠三正，民时顺盛成。岁穰千亩实，气爽六符平。肆乐遵年律，迎长蔼颂声。云浓燕雁度，雪霁楚兰荣。异域梯航集，诸侯篚贡盈。尧仁敷万有，同此一阳生。","dynasty":"宋代","title":"奉和圣製冬至"}
{"author":"晏殊","content":"开樽幸有治聋酝，把叶能无送燕章。所惜近停司饮会，不如村叟醉秋光。","dynasty":"宋代","title":"社日戏题呈任副枢"}
{"author":"晏殊","content":"沐浴兰汤在此辰，内园仙境物华新。轻丝五彩缠金缕，共祝尧年寿万春。","dynasty":"宋代","title":"端午词·御阁"}
{"author":"晏殊","content":"日南藩郡古宣城，碧落神仙拥使旌。津吏戒船东下稳，县僚负弩昼归荣。江山谢守高吟地，风月朱公故里情。曾预汉庭三独坐，府中谁敢伴飞觥。","dynasty":"宋代","tags":"送别，赞颂，写人","title":"送凌侍郎还宣州"}
{"author":"晏殊","content":"素花皎霜雪，红艳比瑶琼。","dynasty":"宋代","title":"句"}
{"author":"晏殊","content":"细草愁烟，幽花怯露。凭阑总是销魂处。日高深院静无人，时时海燕双飞去。带缓罗衣，香残蕙炷。天长不禁迢迢路。垂杨只解惹春风，何曾系得行人住。","dynasty":"宋代","tags":"春天，写景，抒情，离愁，思念","title":"踏莎行·细草愁烟"}
{"author":"晏殊","content":"荷叶荷花相间斗。红娇绿嫩新妆就。昨日小池疏雨后。铺锦绣。行人过去频回首。倚遍朱阑凝望久。鸳鸯浴处波文皱。谁唤谢娘斟美酒。萦舞袖。当筵劝我千长寿。","dynasty":"宋代","title":"渔家傲其二"}
{"author":"晏殊","content":"小径红稀，芳郊绿遍。高台树色阴阴见。春风不解禁杨花，蒙蒙乱扑行人面。(蒙通：濛)翠叶藏莺，朱帘隔燕。炉香静逐游丝转。一场愁梦酒醒时，斜阳却照深深院。","dynasty":"宋代","tags":"婉约，春天，写景，抒情，怅惘","title":"踏莎行·小径红稀"}
{"author":"晏殊","content":"冷豓风中凝，浓香雪后多。","dynasty":"宋代","title":"句"}
{"author":"晏殊","content":"沐浴兰汤在此辰，内园仙境物华新。轻丝五彩缠金缕，共祝尧年寿万春。","dynasty":"宋代","title":"端午词·御阁"}
{"author":"晏殊","content":"荷叶初开犹半卷。荷花欲拆犹微绽。此叶此花真可羡。秋水畔。青凉伞映红妆面。美酒一杯留客宴。拈花摘叶情无限。争奈世人多聚散。频祝愿。如花似叶长相见。","dynasty":"宋代","title":"渔家傲"}
{"author":"晏殊","content":"风回玉宇箫声远，日下琼林佩影间。待得年光遍天下，始教春色到人间。","dynasty":"宋代","title":"禁苑"}
{"author":"晏殊","content":"轻盈千结乱樱丛，占得年芳近碧栊。逐处间匀高下萼，几番分破浅深红。烟晴始觉香缨绽，日极犹疑蜡蔕融。数夕朱栏未飘落，再三珍重石忧风。","dynasty":"宋代","title":"海棠"}
{"author":"晏殊","content":"一曲新词酒一杯，去年天气旧亭台。夕阳西下几时回？无可奈何花落去，似曾相识燕归来。小园香径独徘徊。","dynasty":"宋代","tags":"宋词三百首，宋词精选，初中古诗，婉约，伤春，惜时，抒怀，人生，哲理","title":"浣溪沙·一曲新词酒一杯"}
{"author":"晏殊","content":"阆苑神仙平地见，碧海架蓬瀛。洞门相向，倚金铺微明。处处天花撩乱，飘散歌声。装真筵寿，赐与流霞满瑶觥。红鸾翠节，紫凤银笙。玉女双来近彩云。随步朝夕拜三清。为传王母金录，祝千岁长生。","dynasty":"宋代","title":"长生乐"}
{"author":"晏殊","content":"竹醉人还醉，蚕眠我亦眠。","dynasty":"宋代","title":"句"}
{"author":"晏殊","content":"白草沙场多雁户，黄榆关迥绝狼烟。","dynasty":"宋代","title":"句"}
{"author":"晏殊","content":"春色初来，遍拆红芳千万树，流莺粉蝶斗翻飞。恋香枝。劝君莫惜缕金衣。把酒看花须强饮，明朝后日渐离披。惜芳时。","dynasty":"宋代","title":"酒泉子"}
{"author":"晏殊","content":"南雁依稀回侧阵。雪霁墙阴，偏觉兰牙嫩。中夜梦余消酒困。炉香卷穗灯生晕。急景流年都一瞬。往事前欢，未免萦方寸。腊后花期知渐近。寒梅已作东风信。","dynasty":"宋代","title":"蝶恋花"}
{"author":"晏殊","content":"一一雕盘分楚粽，重重团扇画秦娥。宫闱百福逢嘉序，万户千门喜气多。","dynasty":"宋代","title":"端午词·内廷"}
{"author":"晏殊","content":"燕子来时新社，梨花落后清明。池上碧苔三四点，叶底黄鹂一两声，日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草嬴，笑从双脸生。","dynasty":"宋代","title":"破阵子·燕子来时新社"}
{"author":"晏殊","content":"太液波才绿，灵和絮未飘。霞文光启旦，珠琲密封条。积润涵仙露，浓英夺海绡。九阳资造化，天意属乔繇。","dynasty":"宋代","title":"奉和真宗御製后苑杂花海棠"}
{"author":"晏殊","content":"重阳过后，西风渐紧，庭树叶纷纷。朱阑向晓，芙蓉妖艳，特地斗芳新。霜前月下，斜红淡蕊，明媚欲回春。莫将琼萼等闲分，留赠意中人。","dynasty":"宋代","tags":"咏物，写花，写景，爱情","title":"少年游·重阳过后"}
{"author":"晏殊","content":"阴阳自协璇玑运，和煦潜随缇管升。十二紫关鱼籥启，九重晓阙绛烟凝。芳华稍变青门柳，寒冻微消北陆冰。宸藻下颁羲日丽，八弦民庶保年登。","dynasty":"宋代","title":"奉和圣製立春日"}
{"author":"晏殊","content":"百药初收味最良，玉函仍启太清方。扇裁葵叶风频度，漏转金胥日更长。","dynasty":"宋代","title":"端午词·东宫阁"}
{"author":"晏殊","content":"水有支流树有孙，重重门巷挂朱轩。三君雅望标人杰，千里澄波隔世喧。西对户庭徐孺宅，北传钟梵给孤园。欲知嗣续无穷胜，两两荣归汉使轓。","dynasty":"宋代","title":"题东湖涵虚阁"}
{"author":"晏殊","content":"重阳过后，西风渐紧，庭树叶纷纷。朱阑向晓，芙蓉妖艳，特地斗芳新。霜前月下，斜红淡蕊，明媚欲回春。莫将琼萼等闲分，留赠意中人。","dynasty":"宋代","tags":"咏物，写花，写景，爱情","title":"少年游·重阳过后"}
{"author":"晏殊","content":"绿树归莺，雕梁别燕。春光一去如流电。当歌对酒莫沉吟，人生有限情无限。弱袂萦春，修蛾写怨。秦筝宝柱频移雁。尊中绿醑意中人，花朝月夜长相见。","dynasty":"宋代","title":"踏莎行"}
{"author":"晏殊","content":"秋光向晚，小阁初开宴。林叶殷红犹未遍。雨后青苔满院。萧娘劝我金卮。殷勤更唱新词。暮去朝来即老，人生不饮何为。","dynasty":"宋代","title":"清平乐"}
{"author":"晏殊","content":"春风不负东君信，遍拆群芳。燕子双双。依旧衔泥入杏梁。须知一盏花前酒。占得韶光。莫话匆忙。梦里浮生足断肠。","dynasty":"宋代","title":"采桑子"}
{"author":"晏殊","content":"细草愁烟，幽花怯露。凭阑总是销魂处。日高深院静无人，时时海燕双飞去。带缓罗衣，香残蕙炷。天长不禁迢迢路。垂杨只解惹春风，何曾系得行人住。","dynasty":"宋代","tags":"春天，写景，抒情，离愁，思念","title":"踏莎行·细草愁烟"}
{"author":"晏殊","content":"玉楼朱阁横金锁，寒食清明春欲破。窗间斜月两眉愁，帘外落花双泪堕。朝云聚散真无那，百岁相看能几个。别来将为不牵情，万转千回思想过。","dynasty":"宋代","tags":"写景，抒情，离别，相思，愁绪","title":"木兰花·玉楼朱阁横金锁"}
{"author":"晏殊","content":"帘幕风轻双语燕。午醉醒来，柳絮飞撩乱。心事一春犹未见。余花落尽青苔院。百尺朱楼闲倚遍。薄雨浓云，抵死遮人面。消息未知归早晚。斜阳只送平波远。","dynasty":"宋代","tags":"春天，写景，抒情，孤寂，惆怅","title":"蝶恋花·帘幕风轻双语燕"}
{"author":"晏殊","content":"南雁依稀回侧阵。雪霁墙阴，偏觉兰牙嫩。中夜梦余消酒困。炉香卷穗灯生晕。急景流年都一瞬。往事前欢，未免萦方寸。腊后花期知渐近。寒梅已作东风信。","dynasty":"宋代","title":"蝶恋花"}
{"author":"晏殊","content":"春来秋去。往事知何处？燕子归飞兰泣露。光景千留不住。酒阑人散忡忡。闲阶独倚梧桐。记得去年今日，依前黄叶西风。","dynasty":"宋代","tags":"闺怨，相思，怀人","title":"清平乐"}
{"author":"晏殊","content":"日南藩郡古宣城，碧落神仙拥使旌。津吏戒船东下稳，县僚负弩昼归荣。江山谢守高吟地，风月朱公故里情。曾预汉庭三独坐，府中谁敢伴飞觥。","dynasty":"宋代","tags":"送别，赞颂，写人","title":"送凌侍郎还宣州"}
{"author":"晏殊","content":"秋光向晚，小阁初开宴。林叶殷红犹未遍。雨后青苔满院。萧娘劝我金卮。殷勤更唱新词。暮去朝来即老，人生不饮何为。","dynasty":"宋代","title":"清平乐"}
{"author":"晏殊","content":"淡薄梳妆轻结束。天意与、脸红眉绿。断环书素传情久，许双飞同宿。一饷无端分比目。谁知道、风前月底，相看未足。此心终拟，觅鸾弦重续。","dynasty":"宋代","title":"红窗听"}
{"author":"晏殊","content":"乐秋天。晚荷花缀露珠圆。风日好，数行新雁贴寒烟。银簧调脆管，琼柱拨清弦。捧觥船。一声声、齐唱太平年。人生百岁，离别易，会逢难。无事日，剩呼宾友启芳筵。星霜催绿鬓，风露损朱颜。惜清欢。又何妨、沈醉玉尊前。","dynasty":"宋代","title":"拂霓裳"}
{"author":"晏殊","content":"金鸭香炉起瑞烟。呈妙舞开筵。阳春一曲动朱弦。斟美酒、泛觥船。中秋五日，风清露爽，犹是早凉天。蟠桃花发一千年。祝长寿、比神仙。","dynasty":"宋代","title":"燕归梁"}
{"author":"晏殊","content":"露莲双脸远山眉。偏与淡妆宜。小庭帘幕春晚，闲共柳丝垂。人别后，月圆时。信迟迟。心心念念，说尽无凭，只是相思。","dynasty":"宋代","title":"诉衷情"}
{"author":"晏殊","content":"琼字金扉迥倚天，南齐七志罕遗逸，西汉九流咸粲然。","dynasty":"宋代","title":"句"}
{"author":"晏殊","content":"浅艳侔莺羽，纖条结兔丝。偏凌早春发，应诮众芳迟。","dynasty":"宋代","title":"迎春花"}
{"author":"晏殊","content":"叶下鵁鶄眠未稳。风翻露飐香成阵。仙女出游知远近。羞借问。饶将绿扇遮红粉。一掬蕊黄沾雨润。天人乞与金英嫩。试折乱条醒酒困。应有恨。芳心拗尽丝无尽。","dynasty":"宋代","title":"渔家傲其六"}
{"author":"晏殊","content":"一向年光有限身，等闲离别易销魂。酒筵歌席莫辞频。满目山河空念远，落花风雨更伤春。不如怜取眼前人。","dynasty":"宋代","title":"浣溪沙"}
{"author":"晏殊","content":"正元崇吉序，实历记良辰。营室彤曦转，勾芒令祀新。尧蓂方告朔，汉酎更宜春。菖叶农耕候，如膏洒泽频。","dynasty":"宋代","title":"奉和御製中和节"}
{"author":"晏殊","content":"冷豓风中凝，浓香雪后多。","dynasty":"宋代","title":"句"}
{"author":"晏殊","content":"燕子欲归时节，高楼昨夜西风。求得人间成小会，试把金尊傍菊丛。歌长粉面红。斜日更穿帘幕，微凉渐入梧桐。多少襟情言不尽，写向蛮笺曲调中。此情千万重。","dynasty":"宋代","tags":"惜别，思念，女子","title":"破阵子·燕子欲归时节"}
{"author":"晏殊","content":"霜华满树，兰凋蕙惨，秋艳入芙蓉。胭脂嫩脸，金黄轻蕊，犹自怨西风。前欢往事，当歌对酒，无限到心中。更凭朱槛忆芳容。肠断一枝红。","dynasty":"宋代","title":"少年游其二"}
{"author":"晏殊","content":"越女采莲江北岸。轻桡短棹随风便。人貌与花相斗艳。流水慢，时时照影看妆面。莲叶层层张绿伞。莲房个个垂金盏。一把藕丝牵不断。红日晚。回头欲去心撩乱。","dynasty":"宋代","title":"渔家傲"}
{"author":"晏殊","content":"珠躔回碧落，绛燎烛青规。琐闼琼签度，层台玉漏移。纳新皇泽普，顺节圣情怡。万宇长安陌，乡傩集此时。","dynasty":"宋代","title":"奉和圣製除夜"}
{"author":"晏殊","content":"歌敛黛，舞萦风。迟日象筵中。分行珠翠簇繁红。云髻袅珑璁。金炉暖。龙香远。共祝尧龄万万。曲终休解画罗衣，留伴彩云飞。","dynasty":"宋代","title":"喜迁莺"}
{"author":"晏殊","content":"莺谷春风柳上归，禁闱芳树渐依依。尧年亿万如天远，万国欢心拱太微。","dynasty":"宋代","title":"元日词其一·御阁"}
{"author":"晏殊","content":"王城五百车马繁，重帷黕幕纷郊原。游人得意惜光景，恣寻复树登高轩。平芜远水知何许，眼入迢迢空处所。梨花澹豓柳丝长，百计撩春作烟雨。歌哭声中半落晖，雕鞍绣轂尚迟归。荒田野草人间事，谁向令玄泪满衣。","dynasty":"宋代","title":"寒食东城作"}
{"author":"晏殊","content":"蟹螯今在左，欲拍酒船浮。","dynasty":"宋代","title":"句"}
{"author":"晏殊","content":"菊花残，梨叶堕。可惜良辰虚过。新酒熟，绮筵开。不辞红玉杯。蜀弦高，羌管脆。慢飐舞娥香袂。君莫笑，醉乡人。熙熙长似春。","dynasty":"宋代","title":"更漏子"}
{"author":"晏殊","content":"秋风吹绽北池莲。曙云楼阁鲜。画堂今日嘉会，齐拜玉炉烟。斟美酒，祝芳筵。奉觥船。宜春耐夏，多福庄严，富贵长年。","dynasty":"宋代","title":"诉衷情"}
{"author":"晏殊","content":"庆生辰。庆生辰是百千春。开雅宴，画堂高会有诸亲。钿函封大国，玉色受丝纶，感皇恩。望九重、天上拜尧云。今朝祝寿，祝寿数，比松椿。斟美酒，至心如对月中人。一声檀板动，一炷蕙香焚。祷仙真。愿年年今日、喜长新。","dynasty":"宋代","title":"拂霓裳"}
{"author":"晏殊","content":"碧燕幡长彩树新，寝门瑶佩庆初春。邦家累善钟储贰，皎皎重晖在璧轮。","dynasty":"宋代","title":"辛春日词·东宫阁"}
{"author":"晏殊","content":"玉碗冰寒滴露华，粉融香雪透轻纱。晚来妆面胜荷花。鬓亸欲迎眉际月，酒红初上脸边霞。一场春梦日西斜。","dynasty":"宋代","tags":"夏天，黄昏，写人","title":"浣溪沙·玉碗冰寒滴露华"}
{"author":"晏殊","content":"小阁重帘有燕过。晚花红片落庭莎。曲阑干影入凉波。一霎好风生翠幕，几回疏雨滴圆荷。酒醒人散得愁多。","dynasty":"宋代","title":"浣溪沙"}
{"author":"晏殊","content":"东风昨夜回梁苑日脚依稀添一线旋开杨柳绿娥眉暗拆海棠红粉面无情一去云中雁有意归来梁上燕有情无意且休论莫向酒杯容易散","dynasty":"宋代","title":"玉楼春"}
{"author":"晏殊","content":"碧海无波，瑶台有路。思量便合双飞去。当时轻别意中人，山长水远知何处。绮席凝尘，香闺掩雾。红笺小字凭谁附。高楼目尽欲黄昏，梧桐叶上萧萧雨。","dynasty":"宋代","tags":"秋天，离别","title":"踏莎行·碧海无波"}
{"author":"晏殊","content":"若更花解语，却解使人愁。","dynasty":"宋代","title":"句"}
{"author":"晏殊","content":"珠躔回碧落，绛燎烛青规。琐闼琼签度，层台玉漏移。纳新皇泽普，顺节圣情怡。万宇长安陌，乡傩集此时。","dynasty":"宋代","title":"奉和圣製除夜"}
{"author":"晏殊","content":"冷豓风中凝，浓香雪后多。","dynasty":"宋代","title":"句"}
{"author":"晏殊","content":"海棠珠缀一重重。清晓近帘栊。胭脂谁与匀淡，偏向脸边浓。看叶嫩，惜花红。意无穷。如花似叶，岁岁年年，共占春风。","dynasty":"宋代","title":"诉衷情"}
{"author":"晏殊","content":"楚国细腰元自瘦。文君腻脸谁描就。日夜声声催箭漏。昏复昼。红颜岂得长如旧。醉折嫩房和蕊嗅。天丝不断清香透。欲傍小阑凝坐久。风满袖。西池月上人归后。","dynasty":"宋代","title":"渔家傲"}
{"author":"晏殊","content":"谢家庭槛晓无尘。芳宴祝良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共欢同乐，嘉庆与时新。","dynasty":"宋代","title":"少年游"}
{"author":"晏殊","content":"东阳诗骨瘦，南浦别魂销。","dynasty":"宋代","title":"句"}
{"author":"晏殊","content":"夏正标吉朔，尧历载初辰。粕叶清樽举，椒花绮颂陈。年芳随律盛，皇泽与时均。共有华封意，升平亿兆民。","dynasty":"宋代","title":"奉和圣製元日"}
{"author":"晏殊","content":"汨渚沉沉不可追，楚人犹自吊湘累。灵均未免争琼糈，却道蛟龙畏色丝。","dynasty":"宋代","title":"端午作"}
{"author":"晏殊","content":"小阁重帘有燕过。晚花红片落庭莎。曲阑干影入凉波。一霎好风生翠幕，几回疏雨滴圆荷。酒醒人散得愁多。","dynasty":"宋代","tags":"感叹，惜时","title":"浣溪沙·小阁重帘有燕过"}
{"author":"晏殊","content":"荷叶荷花相间斗。红娇绿嫩新妆就。昨日小池疏雨后。铺锦绣。行人过去频回首。倚遍朱阑凝望久。鸳鸯浴处波文皱。谁唤谢娘斟美酒。萦舞袖。当筵劝我千长寿。","dynasty":"宋代","title":"渔家傲其二"}
{"author":"晏殊","content":"绿树莺声老。金井生秋早。不寒不暖，裁衣按曲，天时正好。况兰堂逢著寿筵开，见炉香缥缈。组绣呈纤巧。歌舞夸妍妙。玉酒频倾，朱弦翠管，移宫易调。献金杯重叠祝长生，永逍遥奉道。","dynasty":"宋代","title":"连理枝"}
{"author":"晏殊","content":"班班疏雨欲晴天，回避春风入醉眠。新火未来丝阁静，砌苔窗树两依然。","dynasty":"宋代","title":"次韵和参政陈给事寒食杜门感怀"}
{"author":"晏殊","content":"春花秋草。只是催人老。总把千山眉黛扫。未抵别愁多少。劝君绿酒金杯。莫嫌丝管声催。兔走乌飞不住，人生几度三台。","dynasty":"宋代","title":"清平乐"}
{"author":"晏殊","content":"紫薇朱槿繁开后。枕簟微凉生玉漏。玳筵初启日穿帘，檀板欲开香满袖。红衫侍女频倾酒。龟鹤仙人来献寿。欢声喜气逐时新，青鬓玉颜长似旧。","dynasty":"宋代","title":"木兰花"}
{"author":"晏殊","content":"青梅煮酒斗时新。天气欲残春。东城南陌花下，逢著意中人。回绣袂，展香茵。叙情亲。此情拚作，千尺游丝，惹住朝云。","dynasty":"宋代","tags":"春天，感慨，抒怀","title":"诉衷情·青梅煮酒斗时新"}
{"author":"晏殊","content":"寒鸿高，仙露满。秋入银河清浅。逢好客，且开眉。盛年能几时。宝筝调，罗袖软。拍碎画堂檀板。须尽醉，莫推辞。人生多别离。","dynasty":"宋代","title":"更漏子"}
{"author":"晏殊","content":"杨柳阴中驻彩旌。芰荷香里劝金觥。小词流入管弦声。只有醉吟宽别恨，不须朝暮促归程。雨条烟叶系人情。","dynasty":"宋代","tags":"夏天，写景，抒情，饮酒，离别","title":"浣溪沙·杨柳阴中驻彩旌"}
{"author":"晏殊","content":"红蓼花香夹岸稠，绿波春水向东流。小船轻舫好追游。渔父酒醒重拨棹，鸳鸯飞去却回头。一杯销尽两眉愁。","dynasty":"宋代","tags":"春天，写水，写景，赞美","title":"浣溪沙·红蓼花香夹岸稠"}
{"author":"晏殊","content":"淡淡梳妆薄薄衣。天仙模样好容仪。旧欢前事入颦眉。闲役梦魂孤烛暗，恨无消息画帘垂。且留双泪说相思。","dynasty":"宋代","title":"浣溪沙"}
{"author":"晏殊","content":"忆得去年今日，黄花已满东篱。曾与玉人临小槛，共折香英泛酒卮。长条插鬓垂。人貌不应迁换，珍丛又睹芳菲。重把一尊寻旧径，所惜光阴去似飞。风飘露冷时。","dynasty":"宋代","title":"破阵子"}
{"author":"晏殊","content":"越女采莲江北岸。轻桡短棹随风便。人貌与花相斗艳。流水慢，时时照影看妆面。莲叶层层张绿伞。莲房个个垂金盏。一把藕丝牵不断。红日晚。回头欲去心撩乱。","dynasty":"宋代","title":"渔家傲"}
{"author":"晏殊","content":"阆苑瑶台风露秋。整鬟凝思捧觥筹。欲归临别强迟留。月好谩成孤枕梦，酒阑空得两眉愁。此时情绪悔风流。","dynasty":"宋代","title":"浣溪沙"}
{"author":"晏殊","content":"三月和风满上林。牡丹妖艳直千金。恼人天气又春阴。为我转回红脸面，向谁分付紫檀心。有情须殢酒杯深。","dynasty":"宋代","title":"浣溪沙"}
{"author":"晏殊","content":"青苹昨夜秋风起。无限个、露莲相倚。独凭朱阑、愁望晴天际。空目断、遥山翠。彩笺长，锦书细。谁信道、两情难寄。可惜良辰好景、欢娱地。只恁空憔悴。","dynasty":"宋代","title":"凤衔杯"}
{"author":"晏殊","content":"帘旌浪卷金泥凤。宿醉醒来长瞢忪。海棠开后晓寒轻，柳絮飞时春睡重。美酒一杯谁与共。往事旧欢时节动。不如怜取眼前人，免更劳魂兼役梦。","dynasty":"宋代","title":"木兰花"}
{"author":"晏殊","content":"曙河低，斜月淡，帘外早凉天。玉楼清唱倚朱弦。余韵入疏烟。脸霞轻，眉翠重。欲舞钗钿摇动。人人如意祝炉香。为寿百千长。","dynasty":"宋代","title":"喜迁莺"}
{"author":"晏殊","content":"荷叶初开犹半卷。荷花欲拆犹微绽。此叶此花真可羡。秋水畔。青凉伞映红妆面。美酒一杯留客宴。拈花摘叶情无限。争奈世人多聚散。频祝愿。如花似叶长相见。","dynasty":"宋代","title":"渔家傲"}
{"author":"晏殊","content":"紫菊初生朱槿坠。月好风清，渐有中秋意。更漏乍长天似水。银屏展尽遥山翠。绣幕卷波香引穗。急管繁弦，共庆人间瑞。满酌玉杯萦舞袂。南春祝寿千千岁。","dynasty":"宋代","title":"蝶恋花"}
{"author":"晏殊","content":"梅蕊雪残香瘦。罗幕轻寒微透。多情只似春杨柳。占断可怜时候。萧娘劝我杯中酒。翻红袖。金乌玉兔长飞走。争得朱颜依旧。","dynasty":"宋代","title":"秋蕊香"}
{"author":"晏殊","content":"玉宇秋风至。帘幕生凉气。朱槿犹开，红莲尚拆，芙蓉含蕊。送旧巢归燕拂高檐，见梧桐叶坠。嘉宴凌晨启。金鸭飘香细。凤竹鸾丝，清歌妙舞，尽呈游艺。愿百千遐寿此神仙，有年年岁岁。","dynasty":"宋代","title":"连理枝"}
{"author":"晏殊","content":"露莲双脸远山眉。偏与淡妆宜。小庭帘幕春晚，闲共柳丝垂。人别后，月圆时。信迟迟。心心念念，说尽无凭，只是相思。","dynasty":"宋代","title":"诉衷情"}
{"author":"晏殊","content":"留花不住怨花飞。向南园、情绪依依。可惜倒红斜白、一枝枝。经宿雨、又离披。凭朱槛，把金卮。对芳丛、惆怅多时。何况旧欢新恨、阻心期。空满眼、是相思。","dynasty":"宋代","tags":"春天，抒情，相思，惆怅","title":"凤衔杯·留花不住怨花飞"}
{"author":"晏殊","content":"秋露坠。滴尽楚兰红泪。往事旧欢何限意。思量如梦寐。人貌老于前岁。风月宛然无异。座有嘉宾尊有桂。莫辞终夕醉。","dynasty":"宋代","title":"谒金门"}
{"author":"晏殊","content":"海棠珠缀一重重。清晓近帘栊。胭脂谁与匀淡，偏向脸边浓。看叶嫩，惜花红。意无穷。如花似叶，岁岁年年，共占春风。","dynasty":"宋代","title":"诉衷情"}
{"author":"晏殊","content":"喧天丝竹韵融融。歌唱画堂中。玲女世间希有，烛影夜摇红。一同笑，饮千钟。兴何穷。功成名遂，富足年康，祝寿如松。","dynasty":"宋代","title":"诉衷情"}
{"author":"晏殊","content":"帝城春暖。御柳暗遮空苑。海燕双双，拂扬帘栊。女伴相携、共绕林间路，折得樱桃插髻红。昨夜临明微雨，新英遍旧丛。宝马香车、欲傍西池看，触处杨花满袖风。","dynasty":"宋代","title":"玉堂春"}
{"author":"晏殊","content":"后园春早。残雪尚濛烟草。数树寒梅，欲绽香英。小妹无端、折尽钗头朵，满把金尊细细倾。忆得往年同伴，沈吟无限情。恼乱东风、莫便吹零落，惜取芳菲眼下明。","dynasty":"宋代","title":"玉堂春"}
{"author":"晏殊","content":"向晓雪花呈瑞。飞遍玉城瑶砌。何人剪碎天边桂。散作瑶田琼蕊。萧娘敛尽双蛾翠。回香袂。今朝有酒今朝醉。遮莫更长无睡。","dynasty":"宋代","title":"秋蕊香"}
{"author":"晏殊","content":"庆生辰。庆生辰是百千春。开雅宴，画堂高会有诸亲。钿函封大国，玉色受丝纶，感皇恩。望九重、天上拜尧云。今朝祝寿，祝寿数，比松椿。斟美酒，至心如对月中人。一声檀板动，一炷蕙香焚。祷仙真。愿年年今日、喜长新。","dynasty":"宋代","title":"拂霓裳"}
{"author":"晏殊","content":"玉露金风月正圆。台榭早凉天。画堂嘉会，组绣列芳筵。洞府星辰龟鹤，来添福寿。欢声喜色，同入金炉浓烟。清歌妙舞，急管繁弦。榴花满酌觥船。人尽祝、富贵又长年。莫教红日西晚，留著醉神仙。","dynasty":"宋代","title":"长生乐"}
{"author":"晏殊","content":"荷叶荷花相间斗。红娇绿嫩新妆就。昨日小池疏雨后。铺锦绣。行人过去频回首。倚遍朱阑凝望久。鸳鸯浴处波文皱。谁唤谢娘斟美酒。萦舞袖。当筵劝我千长寿。","dynasty":"宋代","title":"渔家傲"}
{"author":"晏殊","content":"粉笔丹青描未得。金针彩线功难敌。谁傍暗香轻采摘。风渐渐。船头解散双鸂鶒。夜雨染成天水碧。朝阳借出胭脂色。欲落又开人共惜。秋气逼。盘中已见新莲菂。","dynasty":"宋代","title":"渔家傲"}
{"author":"晏殊","content":"昨日探春消息，湖上绿波平。无奈绕堤芳草，还向旧痕生。有酒且醉瑶觥。更何妨、檀板新声。谁教杨柳千丝，就中牵系人情。","dynasty":"宋代","title":"相思儿令"}
{"author":"晏殊","content":"高梧叶下秋光晚。珍丛化出黄金盏。还似去年时。傍阑三两枝。人情须耐久。花面长依旧。莫学蜜蜂儿。等闲悠扬飞。","dynasty":"宋代","title":"菩萨蛮"}
{"author":"晏殊","content":"红绦约束琼肌稳。拍碎香檀催急衮。垅头呜咽水声繁，叶下间关莺语近。美人才子传芳信。明月清风伤别恨。未知何处有知音。长为此情言不尽。","dynasty":"宋代","title":"木兰花"}
{"author":"晏殊","content":"林间摘遍双双叶，寄与相思。朱槿开时。尚有山榴一两枝。荷花欲绽金莲子，半落红衣。晚雨微微。待得空梁宿燕归。","dynasty":"宋代","title":"采桑子"}
{"author":"晏殊","content":"芙蓉花发去年枝。双燕欲归飞。兰堂风软，金炉香暖，新曲动帘帷。家人拜上千春寿，深意满琼卮。绿鬓朱颜，道家装束，长似少年时。","dynasty":"宋代","title":"少年游"}
{"author":"晏殊","content":"谢家庭槛晓无尘。芳宴祝良辰。风流妙舞，樱桃清唱，依约驻行云。榴花一盏浓香满，为寿百千春。岁岁年年，共欢同乐，嘉庆与时新。","dynasty":"宋代","title":"少年游"}
{"author":"晏殊","content":"雪藏梅，烟著柳。依约上春时候。初送雁，欲闻莺。绿池波浪生。探花开，留客醉。忆得去年情味。金盏酒，玉炉香。任他红日长。","dynasty":"宋代","tags":"春天，写景，追忆","title":"更漏子·雪藏梅"}
{"author":"晏殊","content":"菊花残，梨叶堕。可惜良辰虚过。新酒熟，绮筵开。不辞红玉杯。蜀弦高，羌管脆。慢飐舞娥香袂。君莫笑，醉乡人。熙熙长似春。","dynasty":"宋代","title":"更漏子"}
{"author":"晏殊","content":"樱桃谢了梨花发，红白相催。燕子归来。几处风帘绣户开。人生乐事知多少，且酌金杯。管咽弦哀。慢引萧娘舞袖回。","dynasty":"宋代","title":"采桑子"}
{"author":"晏殊","content":"淡薄梳妆轻结束。天意与、脸红眉绿。断环书素传情久，许双飞同宿。一饷无端分比目。谁知道、风前月底，相看未足。此心终拟，觅鸾弦重续。","dynasty":"宋代","title":"红窗听"}
{"author":"晏殊","content":"露下风高，井梧宫簟生秋意。画堂筵启。一曲呈珠缀。天外行云，欲去凝香袂。炉烟起。断肠声里。敛尽双蛾翠。","dynasty":"宋代","title":"点绛唇"}
{"author":"晏殊","content":"柳条花颣恼青春。更那堪、飞絮纷纷。一曲细清脆、倚朱唇。斟绿酒、掩红巾。追往事，惜芳唇。暂时间、留住行云。端的自家心下、眼中人。到处里、觉尖新。","dynasty":"宋代","title":"凤衔杯"}
{"author":"晏殊","content":"宿酒才醒厌玉卮。水沈香冷懒熏衣。早梅先绽日边枝。寒雪寂寥初散后，春风悠扬欲来时。小屏闲放画帘垂。","dynasty":"宋代","title":"浣溪沙"}
{"author":"晏殊","content":"三月暖风，开却好花无限了，当年丛下落纷纷。最愁人。长安多少利名身。若有一杯香桂酒，莫辞花下醉芳茵。且留春。","dynasty":"宋代","title":"酒泉子"}
{"author":"晏殊","content":"阳和二月芳菲遍，暖景溶溶。戏蝶游蜂。深入千花粉艳中。何人解系天边日，占取春风。免使繁红。一片西飞一片东。","dynasty":"宋代","title":"采桑子"}
{"author":"晏殊","content":"杏梁归燕双回首。黄蜀葵花开应候。画堂元是降生辰，玉盏更斟长命酒。炉中百和添香兽。帘外青蛾回舞袖。此时红粉感恩人，拜向月宫千岁寿。","dynasty":"宋代","title":"木兰花"}
{"author":"晏殊","content":"霜花满树，兰凋蕙惨，秋艳入芙蓉。胭脂嫩脸，金黄轻蕊，犹自怨西风。前欢往事，当歌对酒，无限到心中。更凭朱槛忆芳容。肠断一枝红。","dynasty":"宋代","title":"少年游"}
{"author":"晏殊","content":"人人尽道黄葵淡。侬家解说黄葵艳。可喜万般宜。不劳朱粉施。摘承金盏酒。劝我千长寿。擎作女真冠。试伊娇面看。","dynasty":"宋代","title":"菩萨蛮"}
{"author":"晏殊","content":"芙蓉一朵霜秋色。迎晓露、依依先拆。似佳人、独立倾城，傍朱槛、暗传消息。静对西风脉脉。金蕊绽、粉红如滴。向兰堂、莫厌重深，免清夜、微寒渐逼。","dynasty":"宋代","title":"睿恩新"}
{"author":"晏殊","content":"千缕万条堪结。占断好风良月。谢娘春晚先多愁，更撩乱、絮飞如雪。短亭相送处，长忆得、醉中攀折。年年岁岁好时节。怎奈尚、有人离别。","dynasty":"宋代","title":"望汉月"}
{"author":"崔珏","content":"成纪星郎字义山，适归高壤抱长叹。词林枝叶三春尽，学海波澜一夜干。风雨已吹灯烛灭，姓名长在齿牙寒。只应物外攀琪树，便著霓裳上绛坛。虚负凌云万丈才，一生襟抱未曾开。鸟啼花落人何在，竹死桐枯凤不来。良马足因无主踠，旧交心为绝弦哀。九泉莫叹三光隔，又送文星入夜台。","dynasty":"唐代","tags":"悼亡，友情，组诗","title":"哭李商隐"}
{"author":"崔珏","content":"莫道妆成断客肠，粉胸绵手白莲香。烟分顶上三层绿，剑截眸中一寸光。舞胜柳枝腰更软，歌嫌珠贯曲犹长。虽然不似王孙女，解爱临邛卖赋郎。锦里芬芳少佩兰，风流全占似君难。心迷晓梦窗犹暗，粉落香肌汗未干。两脸夭桃从镜发，一眸春水照人寒。自嗟此地非吾土，不得如花岁岁看。","dynasty":"唐代","tags":"写人，女子","title":"有赠"}
{"author":"崔珏","content":"七条弦上五音寒，此艺知音自古难。唯有河南房次律，始终怜得董庭兰。","dynasty":"唐代","title":"席间咏琴客"}
{"author":"崔珏","content":"云鬟枕落困春泥，玉郎为碾瑟瑟尘。闲教鹦鹉啄窗响，和娇扶起浓睡人。银瓶贮泉水一掬，松雨声来乳花熟。朱唇啜破绿云时，咽入香喉爽红玉。明眸渐开横秋水，手拨丝簧醉心起。台时却坐推金筝，不语思量梦中事。","dynasty":"唐代","title":"美人尝茶行"}
{"author":"崔珏","content":"翠鬣红衣舞夕晖，水禽情似此禽稀。暂分烟岛犹回首，只渡寒塘亦共飞。映雾乍迷珠殿瓦，逐梭齐上玉人机。采莲无限兰桡女，笑指中流羡尔归。寂寂春塘烟晚时，两心和影共依依。溪头日暖眠沙稳，渡口风寒浴浪稀。翡翠莫夸饶彩饰，鸊鹈须羡好毛衣。兰深芷密无人见，相逐相呼何处归。舞鹤翔鸾俱别离，可怜生死两相随。红丝毳落眠汀处，白雪花成蹙浪时。琴上只闻交颈语，窗前空展共飞诗。何如相见长相对，肯羡人间多所思。","dynasty":"唐代","title":"和友人鸳鸯之什"}
{"author":"崔珏","content":"乾坤千里水云间，钓艇如萍去复还。楼上北风斜卷席，湖中西日倒衔山。怀沙有恨骚人往，鼓瑟无声帝子闲。何事黄昏尚凝睇，数行烟树接荆蛮。","dynasty":"唐代","title":"岳阳楼晚望"}
{"author":"崔珏","content":"楚王宫地罗含宅，赖许时时听法来。（早梅赠李商隐。见《商隐集注》）","dynasty":"唐代","title":"句"}
{"author":"崔珏","content":"千年积雪万年冰，掌上初擎力不胜。南国旧知何处得，北方寒气此中凝。黄昏转烛萤飞沼，白日褰帘水在簪。蕲簟蜀琴相对好，裁诗乞与涤烦襟。","dynasty":"唐代","title":"水晶枕"}
{"author":"崔珏","content":"临湘之滨麓之隅，西有松寺东岸无。松风千里摆不断，竹泉泻入于僧厨。宏梁大栋何足贵，山寺难有山泉俱。四时唯夏不敢入，烛龙安敢停斯须？远公池上种何物，碧罗扇底红鳞鱼。香阁朝鸣大法鼓，天宫夜转三乘书。野花市井栽不著，山鸡饮啄声相呼。金槛僧回步步影，石盆水溅联联珠。北临高处日正午，举手欲摸黄金乌。遥江大船小于叶，远村杂树齐如蔬。潭州城郭在何处，东边一片青模糊。今来古往人满地，劳生未了归丘墟。长卿之门久寂寞，五言七字夸规模。我吟杜诗清入骨，灌顶何必须醍醐。白日不照耒阳县，皇天厄死饥寒躯。明珠大贝采欲尽，蚌蛤空满赤沙湖。今我题诗亦无味，怀贤览古成长吁。不如兴罢过江去，已有好月明归途。","dynasty":"唐代","title":"道林寺"}
{"author":"崔珏","content":"门前蜀柳□知春，风淡暖烟愁杀人。将谓只栽郡楼下，不知迤逦连南津。南津柳色连南市，南市戎州三百里。夷陬蛮落相连接，故乡莫道心先死。我今帝里尚有家，门前嫩柳插仙霞。晨沾太一坛边雨，暮宿凤凰城里鸦。别来三载当谁道，门前年年绿阴好。春来定解飞雪花，雨后还应庇烟草。忆昔当年栽柳时，新芽茁茁嫌生迟。如今宛转稊著地，常向绿阴劳梦思。不道彼树好，不道此树恶。试将此意问野人，野人尽道生处乐。为报门前杨柳栽，我应来岁当归来。纵令树下能攀折，白发如丝心似灰。","dynasty":"唐代","title":"门前柳"}
{"author":"崔珏","content":"气吐幽兰出洞房，乐人先问调宫商。声和细管珠才转，曲度沉烟雪更香。公子不随肠万结，离人须落泪千行。巫山唱罢行云过，犹自微尘舞画梁。红脸初分翠黛愁，锦筵歌板拍清秋。一楼春雪和尘落，午夜寒泉带雨流。座上美人心尽死，尊前旅客泪难收。莫辞更送刘郎酒，百斛明珠异日酬。","dynasty":"唐代","title":"和人听歌"}
{"author":"崔珏","content":"虚负凌云万丈才，一生襟抱未曾开。鸟啼花落人何在，竹死桐枯凤不来。良马足因无主踠，旧交心为绝弦哀。九泉莫叹三光隔，又送文星入夜台。","dynasty":"唐代","title":"哭李商隐其二"}
{"author":"崔珏","content":"锦里芬芳少佩兰，风流全占似君难。心迷晓梦窗犹暗，粉落香肌汗未乾。两脸夭桃从镜发，一眸春水照人寒。自嗟此地非吾土，不得如花岁岁看。","dynasty":"唐代","title":"有赠其二"}
{"author":"崔珏","content":"红脸初分翠黛愁，锦筵歌板拍清秋。一楼春雪和尘落，午夜寒泉带雨流。座上美人心尽死，尊前旅客泪难收。莫辞更送刘郎酒，百斛明珠异日酬。","dynasty":"唐代","title":"和人听歌其二"}
{"author":"崔珏","content":"寂寂春塘烟晚时，两心和影共依依。溪头日暖眠沙稳，渡口风寒浴浪稀。翡翠莫誇饶彩饰，鸊鹈须羡好毛衣。兰深芷密无人见，相逐相呼何处归。","dynasty":"唐代","title":"和友人鸳鸯之什其二"}
{"author":"崔珏","content":"舞鹤翔鸾俱别离，可怜生死两相随。红丝毳落眠汀处，白雪花成蹙浪时。琴上只闻交颈语，窗前空展共飞诗。何如相见长相对，肯羡人间多所思。","dynasty":"唐代","title":"和友人鸳鸯之什其三"}
{"author":"彭晓","content":"造化潜施迹莫穷，簇成真诀指蒙童。三篇秘列八环内，万象门开一镜中。离女驾龙为木婿，坎男乘虎作金翁。同人好道宜精究，究得长生路便通。至道希夷妙且深，烧丹先认大还心。日爻阴耦生真汞，月卦阳奇产正金。女妊朱砂男孕雪，北藏荧惑丙含壬。两端指的铅金祖，莫向诸般取次寻。","dynasty":"唐代","title":"参同契明镜图诀诗二首"}
{"author":"彭晓","content":"至道希夷妙且深，烧丹先认大还心。日爻阴耦生真汞，月卦阳奇产正金。女妊朱砂男孕雪，北藏荧惑丙含壬。两端指的铅金祖，莫向诸般取次寻。","dynasty":"唐代","title":"参同契明镜图诀诗二首其二"}
{"author":"丁毓英","content":"夜静空庭雁唳群，商声偏送枕边闻。无家正值沧桑变，有泪难禁骨肉分。极目乡云侬陟屺，惊心烽火婿从军。那堪又到中秋节，寂寞兰闺万绪纷。","dynasty":"清代","title":"庚子中秋"}
{"author":"丁毓英","content":"木叶萧萧下，閒阶秋色催。衣同寒到否，半臂手亲裁。","dynasty":"清代","title":"寄外其一"}
{"author":"丁毓英","content":"霜信催砧急，寒闺寄远时。料应孤客梦，付与枕函知。","dynasty":"清代","title":"寄外其二"}
{"author":"丁毓英","content":"别后情无限，离怀托短歌。辽西无梦到，更柝恼人多。","dynasty":"清代","title":"寄外其三"}
{"author":"丁毓英","content":"似水流光远，年华去不回。笑君如燕子，一岁一归来。","dynasty":"清代","title":"寄外其四"}
{"author":"龚桐","content":"水浅流还急，寒轻冻未凝。树迷三里雾，澌走一河冰。断岸心多怯，中流感忽增。何时春涨发，破浪借风乘。","dynasty":"清代","title":"冬日早渡柳园口"}
{"author":"龚桐","content":"古道列桑麻，槎枒老树斜。居人原土著，游子自天涯。石屋山神庙，花墙戍卒家。驱车看落日，林杪散烟霞。","dynasty":"清代","title":"古道"}
{"author":"黄中辅","content":"炎精中否？叹人材委靡，都无英物。胡马长驱三犯阙，谁作长城坚壁？万国奔腾，两宫幽陷，此恨何时雪？草庐三顾，岂无高卧贤杰？天意眷我中兴，吾皇神武，踵曾孙周发。河海封疆俱效顺，狂虏何劳灰灭？翠羽南巡，叩阍无路，徒有冲冠发。孤忠耿耿，剑铓冷浸秋月。","dynasty":"宋代","tags":"爱国，感叹","title":"念奴娇·炎精中否"}
{"author":"黄中辅","content":"快磨三尺剑，欲斩佞臣头。","dynasty":"宋代","title":"满庭芳（题太平楼）"}
{"author":"黄中辅","content":"炎精中否，叹人材委靡，都无英物。胡马长驱三犯阙，谁作长城坚壁。万国奔腾，两宫幽陷，此恨何时雪。草庐三顾，岂无高卧贤杰。天意眷我中兴，吾皇神武，踵曾孙周发。河海封疆俱效顺，狂虏何劳灰灭。翠羽南巡，叩阍无路，徒有冲冠发。孤忠耿耿，剑铓冷浸秋月。","dynasty":"宋代","title":"念奴娇"}
{"author":"陈帝臣","content":"清晓蛙声引啼鴂，夕阳牛背立归鸦。","dynasty":"元代","title":"春日田园杂兴"}
{"author":"徐月英","content":"为失三从泣泪频，此身何用处人伦。虽然日逐笙歌乐，长羡荆钗与布裙。","dynasty":"唐代","title":"叙怀"}
{"author":"徐月英","content":"惆怅人间万事违，两人同去一人归。生憎平望亭前水，忍照鸳鸯相背飞。","dynasty":"唐代","title":"送人"}
{"author":"徐月英","content":"枕前泪与阶前雨，隔个窗儿滴到明。","dynasty":"唐代","title":"句"}
{"author":"张鸣善","content":"洛阳花，梁园月，好花须买，皓月须赊。花倚栏干看烂熳开，月曾把酒问团圆夜。月有盈亏花有开谢，想人生最苦离别。花谢了三春近也，月缺了中秋到也，人去了何日来也？","dynasty":"元代","tags":"咏物，写花，月亮，抒情","title":"普天乐·咏世"}
{"author":"张鸣善","content":"漫天坠，扑地飞，白占许多田地。冻杀吴民都是你！难道是国家祥瑞？","dynasty":"元代","tags":"写雪，讽刺，豪强","title":"落梅风·咏雪"}
{"author":"张鸣善","content":"讥时铺眉苫眼早三公，裸袖揎拳享万钟。胡言乱语成时用，大纲来都是烘，说英雄谁是英雄？五眼鸡岐山鸡凤，两头蛇南阳卧龙，三脚猫渭水作熊。草堂小无事小神仙，而杨柳丝丝长翠捻。碧琅玕掩映梨花面，似丹青图画展，被芳尘情景留连。蟾蜍滴墨磨雀砚，鹧鸪词香飘凤笺，狻猊炉烟袅龙涎。嘱香醪一醉再休醒，半霎里千般俏万种情。孟郊寒、贾岛瘦、相如病，刚滴留得老性命，偏今宵梦境难成。做甚么月儿昏昏瞪瞪，阿的般人儿孤孤另另，些娘大房儿冷冷清清。东村饮罢又西村，熬尽旧家老瓦盆。醉归来山寺里钟声尽，趁西风驴背稳，一任教颠倒了纶巾。稚子多应困，山委必定盹，多管是唤不开柴门。","dynasty":"元代","title":"【双调】水仙子_讥时铺眉苫"}
{"author":"张鸣善","content":"咏世洛阳花，梁国月。好花须买，皓月须赊。花倚栏干看烂漫开，月曾把酒问团圆夜。月有盈亏，花有开谢，想人生最苦离别。花谢了三春近也，月缺了中秋到也，人去了何日来也？赠妓口儿甜，庞儿俏。性格儿稳重，身子苗条。多情杨柳腰，春暖桃花萼。见人便厌的拜忽的羞吸的笑，引的人魄散魂消。人前面看好，樽席上出色，手掌里擎着。遇美海棠娇，梨花嫩。春妆成美脸，玉捻就精神。柳眉颦翡弯，香脸腻胭脂晕。款步香尘双鸳印，立东风一朵巫云。奄的转身，吸的便晒，森的销魂。雨才收，花初谢。茶温凤髓，香冷鸡舌。半帘杨柳风，一枕梨花月。几度凝眸登台榭，望长安不见些些。知他是醒也醉也，贫也富也，有也无也。既待舍之藏，何用沽诸价？清闲活计，冷淡生涯。采灵芝西海边，看黄菊东篱下。乐乐陶陶无牵挂，三般到处里堪夸。或是向东篱看花，或是在东门种瓜，或是去东里为家。愁怀雨儿飘，风儿扬。风吹回好梦，雨滴损柔肠。风萧萧悟叶中，雨点点芭蕉上。风而相留添悲怆，雨和风卷起凄凉。风雨儿怎当？雨风儿定当，风雨儿难当。嘲西席讲诗书，习功课。爷娘行孝顺，兄弟行谦和。为臣要尽忠，与朋友休言过。养性终朝端然坐，免教人笑俺风魔。先生道学生琢磨，学生道先生絮聒，馆东道不识字由他。","dynasty":"元代","title":"【中吕】普天乐_咏世洛阳花"}
{"author":"张鸣善","content":"雨儿飘，风儿飏。风吹回好梦，雨滴损柔肠。风萧萧梧叶中，寸点点芭蕉上。风雨相留添悲怆，雨和风卷起凄凉。风雨儿怎当？风雨儿定当。风雨儿难当。","dynasty":"元代","tags":"夜晚，写雨，抒情，愁绪","title":"普天乐·雨儿飘"}
{"author":"张鸣善","content":"咏雪漫天坠，扑地飞，由占许多田地。冻杀吴民都是你！难道是国家祥瑞？","dynasty":"元代","title":"咏雪"}
{"author":"张鸣善","content":"雨儿飘，风儿扬。风吹回好梦，雨滴损柔肠。风萧萧梧叶中，寸点点芭蕉上。风雨相留添悲怆，雨和风卷起凄凉。风雨儿怎当，雨风儿定当，风雨儿难当。","dynasty":"元代","title":"普天乐"}
{"author":"张鸣善","content":"铺眉苫眼早三公，裸袖揎拳享万钟。胡言乱语成时用，大纲来都是哄。说英雄谁是英雄？五眼鸡岐山鸣凤。两头蛇南阳卧龙，三脚猫渭水飞熊。","dynasty":"元代","tags":"讽刺，政治，揭露，社会","title":"水仙子·讥时"}
{"author":"张鸣善","content":"洛阳花，梁园月，好花须买，皓月须赊。花倚栏干看烂熳开，月曾把酒问团圆夜。月有盈亏花有开谢，想人生最苦离别。花谢了三春近也，月缺了中秋到也，人去了何日来也？","dynasty":"元代","title":"普天乐咏世"}
{"author":"张鸣善","content":"思情雾鬓云鬟，楚宫腰素妆打扮，恰便似玉天仙谪降人间。殢人娇，良人种，误遭一难。虽然与风月同班，比其自然中看。【醉春风】他若是愁锁翠春山，笑时花近眼。玉娉婷慵整倦妆奁，常好是懒，懒，翡翠裙低，凤凰钗重，麝兰香散。【迎仙客】相逢到数载余，别离了两三番，则俺那美人儿恰才人这筵席间。美酒泛金波，闲歌随象板。投至的欢意阑珊，那其间彼行皆分散。【普天乐】分散再相逢，再相逢空长叹。人有愿天心必应，天心应人愿何难？纤腰如杨柳枝，粉脸似桃花瓣。桃柳争妍花开绽，见年年桃柳开残。人生百年，正心思忖,有限朱颜。【十二月】苏小卿风尘意懒，双通叔名利相干。虽不学双生是对手，也合与苏氏同班。虽葬在黄丘上滩，名播在天上人间。【尧民歌】呀！自古来知音相会果应难，争奈这少年心终岁受孤单。休将这凤凰栖老碧梧寒，投至的雁鸣莺呖杏花残。愁烦,琵琶手倦弹．这埚儿休扭做浔阳岸。【啄木儿煞】花钿额上贴，赤绳足下拴。少年心终久相轻慢，坚心无惮，准备并洞房花烛报平安。","dynasty":"元代","title":"【中吕】粉蝶儿_思情雾鬓云"}
{"author":"张鸣善","content":"草堂中夏日偏宜，正流金烁石天气。素馨花一枝玉质，白莲藕样弯琼臂。门外红尘衮衮飞，飞不到鱼鸟清溪。绿阴高柳听黄鹂，幽栖意，料俗客几人知？【幺】山林本是终焉计，用之行舍之藏兮。悼后世，追前辈，对五月五日，歌楚些吊湘累。","dynasty":"元代","title":"【王宫】脱布衫过小梁州"}
{"author":"张鸣善","content":"怨别讲燕赵风流莫比，说秦晋姻缘怎及。论呈越精神未已，配南楚仪容最美。【调笑令】楚仪，美人兮，薄注樱唇浅画眉。凤钗斜插乌云髻，衬冰绡玉葱纤细。轻颦浅笑声渐低，这风流几个人知？【秃厮儿】花正好香风细细，柳初柔良夜辉辉，占定个红娇绿柔花月国。花簇簇，柳依依，也波相宜。【圣药王】花影移，月影移，留花玩月饮琼杯。风力微，酒力微，乘风带酒立金梯，风月满樽席。【络丝娘】三生梦一声唱回，一场舞三生梦里，万劫千年不容易，也是前缘前世。【尾声】就今生设下生誓。来生福是今生所积。拚死在连理树儿边，愿生在鸳鸯队里。","dynasty":"元代","title":"【越调】金蕉叶"}
{"author":"端木国瑚","content":"海角孤云白，澄空万顷波。江声回夜月，帆影上秋河。岸出鱼龙伏，船鸣雁鹜过。明朝看山色，知是富春多。","dynasty":"清代","title":"钱江晚行"}
{"author":"端木国瑚","content":"衣上星河白，天低秋路明。戍烟生马首，村月落鸡声。沙市人争集，毡车客半程。朝朝共铃铎，辛苦道旁鸣。","dynasty":"清代","title":"早行"}
{"author":"端木国瑚","content":"下历金元上汉唐，书生事业最非常。轻兵出手擒吴濞，大智全身用吕强。绝代危疑消华室，半生阅历在龙场。诸儒安坐太平后，辛苦良知辨短长。","dynasty":"清代","title":"姚江怀王文成"}
{"author":"端木国瑚","content":"孝景分封尚俨然，汉家难得此亲贤。名王造次称儒者，天子荒唐事列仙。传我遗经刘子政，坏人雅乐李延年。后来一听斑车入，空记河间姹女钱。","dynasty":"清代","title":"献王祠"}
{"author":"端木国瑚","content":"西笑相逢忆古欢，《骊驹》催唱且盘桓。入关师自因卢植，被褐交谁得井丹。岁暮河梁人结发，天涯风雨日加餐。黔山渐水东南望，容易相思识路难。","dynasty":"清代","title":"留别刘鹭羽其一"}
{"author":"端木国瑚","content":"送别知君倍黯然，团圞心事到樽前。生儿羊祜双环少，赠妇秦嘉一镜圆。黄犬家书通万里，碧鸡春梦隔三年。何时共挈蓬山侣，不住天南住日边。","dynasty":"清代","title":"留别刘鹭羽其二"}
{"author":"端木国瑚","content":"平章军国妙丹青，手制逤逻蜀玉形。何似河西杨节度，《霓裳》进曲《雨淋铃》。","dynasty":"清代","title":"唐小忽雷为刘燕庭作其一"}
{"author":"端木国瑚","content":"马上双弦进御杯，云韶仙部后庭催。逝波一去如红叶，不信人间有鸩媒。","dynasty":"清代","title":"唐小忽雷为刘燕庭作其二"}
{"author":"端木国瑚","content":"南赵檀槽听裂缯，黄门消息漏中丞。庐江小吏民间曲，写入宫墙怨不胜。","dynasty":"清代","title":"唐小忽雷为刘燕庭作其三"}
{"author":"端木国瑚","content":"霹雳无声閟玉宸，传头零落一千春。樊棱变调凄凉甚，听出唐宫玉箸人。","dynasty":"清代","title":"唐小忽雷为刘燕庭作其四"}
{"author":"端木国瑚","content":"飞翠失空山，游梦兀然醒。人语夜堂深，帘白镫犹炯。寒暖戒衣装，共取芙蓉径。绿树脱苍烟，远媚溪光静。鸠啼雨后声，山认云边影。村引碧阴高，壑度香风永。雁峰落何处，四十九盘岭。","dynasty":"清代","title":"晓发芙蓉村"}
{"author":"端木国瑚","content":"岩幽猿始啼，天光发林晏。早涉芙蓉溪，憩此斤竹涧。白云翳乔柯，青烟袅修栈。苔明沙汭交，石丽淙流间。露壁洒松清，风潭落花眩。蹊惑渔者重，迹慑樵入惯。攀翻恣篻簩，凌厉厌葭薍。菖蒲养谷神，薜萝耻尘宦。游山昔何人，越岭此流眄。枉挈崖上屐，未眺湖中雁。仙事昧交臂，灵山邈对面。昔艰今在兹，穷赏寄余僈。泉声引天高，石色到海幻。玄中无物存，意外非人办。寄言进帆客，孤屿焉足恋。","dynasty":"清代","title":"斤竹涧"}
{"author":"端木国瑚","content":"灵谷钵盂大，中藏金仙景。岩构发自然，苍翠拔幽迥。山花缨络相，水石光明顶。寺前千佛峰，一峰一佛影。下有白眉僧，礼佛目常暝。衣履苍苔深，烟火白云冷。空音叫幽禽，清香生苦茗。因缘境俱寂，寻玩迹惟静。过午水声粗，雨涤山容醒。","dynasty":"清代","title":"能仁寺"}
{"author":"端木国瑚","content":"对岭天在山，白云满晴目。漏出云影中，青苍插峰足。峰足倏复冥，天首芙蓉矗。东峰云是松，西峰云是瀑。云天一东西，互见峰峰绿。卷之仙人衣，孤映窅白鹄。倏忽海帆张，蓬蓬涨虚壑。云熊何变幻，灵峰为舒缩。宕云七十峰，藏之一峰腹。其下海穴蟠，龙气各相属。每当大火交，一缕嘘万族。无雷潭响奔，不雨林光沐。明晦势多端，雷雨亦翻覆。猿鸟应有声，各不辨崖谷。长看云断边，僧寮白烟续。看云是看峰，何在循其麓。我看此峰云，隔岭妙相瞩。试坐马鞍顶，快览过朝旭。","dynasty":"清代","title":"常云峰"}
{"author":"端木国瑚","content":"驱车有客河间道，抱得残经映衰草。礼士贤王汉古风，昔人已往今人老。传诗博士毛公里，筑馆犹闻说君子。花砖两字堕荒郊，拾出苍苔是谁氏。苗君苗君生此间，虫鱼事业寸心闲。古文日夜磨风雨，刍玉驹场宝一斑。黄金台摧空幽燕，荒唐陈事都可怜。苦求东海童男药，工数西园姹女钱。好贤谁识真儒者，后来剩有开元瓦。苍茫同首日华宫，客到斜阳多驻马。苗君手拓细临窗，土质霜华墨沈浓。金丝鲁壁无人得，白首葩经忆此邦。","dynasty":"清代","title":"河间汉君子馆砖为苗仙露作"}
{"author":"安焘","content":"帝眷三朝辅弼臣，诏颁禁籞燕慈均。已惊贵老恩荣厚，重叹优贤礼意新。使至屡闻天上语，酒酣想见洞中春。太平无事忘情久，更接人间事了人。","dynasty":"宋代","title":"清明日赴玉津园宴集"}
{"author":"安焘","content":"曾游沧海困惊澜，晚涉风波路更难。从此江湖无限兴，不如祇向画图看。","dynasty":"宋代","title":"重题江干初雪图"}
{"author":"戴察","content":"萧疏桐叶上，月白露初团。滴沥清光满，荧煌素彩寒。风摇愁玉坠，枝动惜珠干。气冷疑秋晚，声微觉夜阑。凝空流欲遍，润物净宜看。莫厌窥临倦，将晞聚更难。","dynasty":"唐代","title":"月夜梧桐叶上见寒露"}
{"author":"陈尧臣","content":"白云楼殿翠林开，终日轩窗四面山。却愧劳生多事客，清凉分得片时闲。","dynasty":"宋代","title":"留题宝相寺"}
{"author":"曹翰","content":"三十年前学六韬，英名常得预时髦。曾因国难披金甲，不为家贫卖宝刀。臂健尚嫌弓力软，眼明犹识阵云高。庭前昨夜秋风起，羞睹盘花旧战袍。","dynasty":"宋代","title":"内宴奉诏作"}
{"author":"曹翰","content":"二十年来访道人，奔波寒暑备艰辛。谁知此日圆通会，便是今生出世因。炉里有丹欣得遇，法中无语幸相亲。如何至诀容传受，免向迷途强问津。","dynasty":"宋代","title":"赠缘德"}
{"author":"法杲","content":"选地居方葺，盘云径乍开。若将忘我去，岂为避人来。独野饶苍竹，空山遍绿苔。自今踪迹稳，不遣白云猜。","dynasty":"明代","title":"山居杂咏其一"}
{"author":"法杲","content":"萝房青涧上，卒岁可盘桓。地僻如无夏，峰多不散寒。鸟来迎户入，花发隔溪看。灵鹫巑岏甚，居然我自安。","dynasty":"明代","title":"山居杂咏其二"}
{"author":"法杲","content":"暮投岩下寺，路失问潺湲。月出翻嫌树，云归不辨山。石桥临水断，茅屋映溪关。别有高栖者，钟声杳霭间。","dynasty":"明代","title":"山居杂咏其三"}
{"author":"法杲","content":"独犬吠云影，村家无四邻。草生当断路，花发待闲人。芳树桥边尽，春山雨后新。野翁居自僻，不是为逃秦。","dynasty":"明代","title":"山居杂咏其四"}
{"author":"法杲","content":"熟梦犹心坼，空天忽耳鸣。媚将深傅粉，清不濯斯缨。身口低迎世，乾坤老卖名。投灰兼事火，来往闼婆城。","dynasty":"明代","title":"杂诗其一"}
{"author":"法杲","content":"流云曾不系，泛梗却淹留。百事禽遭隼，孤居鹊让鸠。举灯聊问影，听雨忽垂头。所忆逃形者，何天借一丘。","dynasty":"明代","title":"杂诗其二"}
{"author":"法杲","content":"乾坤添白发，江海限红尘。独树逢残月，清宵忆故人。蝶占春后梦，鹤想病中身。安得西归翼，裁书慰尔频。","dynasty":"明代","title":"寄李五已山"}
{"author":"法杲","content":"师于热海放慈航，丹徼朱厓信渺茫。天意逆扶金策杖，君恩翻起铁衣裳。山回象郡风烟黑，身倚蛮方日月黄。今夕短戈聊当锡，莲花犹在舌端香。","dynasty":"明代","title":"憨山师自岭南寄楞伽新疏并书赋答凡三首时大师以弘法罹难废东海禅席遣戍南荒其一"}
{"author":"法杲","content":"穷厓抱璞守空株，金石何从射覆盂。东北忽开千里雾，光明遥捧一函珠。春光药草风齐折，笔吐心花露半苏。百诘自惭非大慧，可堪瓶泻及焦枯。","dynasty":"明代","title":"憨山师自岭南寄楞伽新疏并书赋答凡三首时大师以弘法罹难废东海禅席遣戍南荒其二"}
{"author":"法杲","content":"纤鲫上芒针，小儿争大叫。一饵连六鳌，此是任公钓。","dynasty":"明代","title":"乐府杂曲"}
{"author":"法杲","content":"秋风生白波，欲别奈情何。乃兄讵是瓶中鹅，金言倒泻如悬河。髫龀相期弄糟粕，担簦负笈廿载多。愿君别路无蹉跎，为君试吟《笠泽歌》。周遭三万六千顷，中涵七十二朵芙蓉影。泽心两朵称最高，摩青插紫殊岧峣。上有苍茫不尽之云霄，下有接天潋滟之波涛。崩涛如雷捣山麓，无风白日为之号。泽国荒荒怯看日，苍茫天根万点墨。诘朝日出烟浪平，无数鼋鼍曝衣立。极目四涯无尽时，虾蟆蝌斗那复知。垩天塈地成一色，吞云吐雾含奇姿。三洲回盘绕其濑，三洲人家寒不耐。千门万户玉嶙峋，一片鸿涛是襟带。寒潮散作朝暮雷，喧轰激出山欲颓。雪片横空大如笠，浪花翣溻从天来。马牛无分涯涘失，潢潦蹄涔竟何物。此中不尽鲸鲵渊，亦复不尽蛟龙窟。宇宙因之丧中外，万舶千艘渺如芥。坎然俯首视坳堂，杯水区区孰为大？鸿蒙沆茫靡不容，映空倒写飞禽踪。纵使秋毫莫逃影，渟渟下鉴双青峰。双蜂东西互争色，东之不及西之碧。东峰之色向晚青，西峰之碧干云出。此峰何来一枝沙，十坞廿坞何㟏岈。阴洞常悬六时雨，阳坡十月皆桃花。湾里人家只通水，人声沸在烟云里。路人白昼鬼揶揄，绀木阴森插天起。楂梨橘柚土所宜，家家丹实悬青枝。二月平空满山雪，令人却忆梨花时。台榭参差对相峙，男三女四犹成市。犬吠鸡鸣隔水光，武陵之源只如是。泽何溶溶峰何窅，人物讵宜清且小？泽何混混峰何幽，人物讵宜轻且浮？泽峰空洞兮，则龙蛇以之赖，人物褊窄兮，则形影为之愁。吴天木落风飕飕飕，值君振策还角头。角头之湾碧■上，湖山况复兼清秋。溪溪蜿曲坞坞藏，神人角里曾韬光。君复思归整香刹，此时橘绿橙初黄。大块要之一培嵝，勿厌蓬庐窄如斗。人杰地灵古所称，到日香风满窗口。如尔肺肠应背时，萧疏自是冰霜姿。户外寒松翠欲滴，时来以手摩挲之。举世而今尚狙诈，独弦之琴众皆讶。结绿悬藜不值钱，鼠朴囊藏待高价。裹足尚期吾道存，兰摧玉朽无须论。不愿青山有人影，直看麋鹿上柴门。蚌坼珠辉寒电射，琅函澜翻自朝夕。有情转语无情听，山中尽有山中石。虚空在目湖在天，有时得鱼还放筌。挂起山窗碧岩上，浮云看足枕书眠。鹊坐头颅虎盈砌，懒残老人意迢递。天边三下紫泥书，鼻底萧萧挂寒涕。佛祖临门勿相扰，瓢笠烂将琪树杪。窗际才通白日光，阶头直使生青草。太湖澄影秋色间，以之涤肠兼浣颜。牙签堕地不复拾，五千梵策如等闲。秋毫凡心悉堪呕，颠厦将支木乌有。当念西来五叶禅，宗风扫地君知否？勿笑杞人空戴忧，午夜寸心牢制猴。昔人不负苾刍相，晨朝对镜三摩头。狙公赋□狙空喜，莫投膻气来群蚁。古今万事天际云，世态浮沉乱沤耳。鱼枯鹤铩毋怵惕，人贵泥蟠与壁立。咳唾不成龙颔珠，金星混沙终可惜。此日看君归故庐，令人踯躅还踟蹰。眩目馀沉永嘉市，枕锄君发左溪书。粒泽何澄渟，云峰况缥缈。壁观岩之阿，清霜满怀抱。而馀亦欲寻孤岛，未必荣名以为宝。枵然魏瓠何所庸，毕竟青山白云老。","dynasty":"明代","title":"秋日一雨润兄还洞庭赋笠泽歌送之"}
{"author":"法杲","content":"夕阳微茫断桥暮，庵外何人问归路。鸟啼花落春复春，江山风月无闲人。情闲直觉远山近，云到自然眉宇新。烟萝萧萧满春谷，山前芳草春复绿。悄风犹急春尚寒，几树绿莺啼不足。啼莺却唤春草醒，如此茅庵怯春冷。溪桥横绿不度人，溪口桃花卧桥影。花枝并笑云欲然，杖头云破留青天。好山一步一回顾，千岩万壑今眼前。","dynasty":"明代","title":"春日闲居其一"}
{"author":"法杲","content":"山头云，松际色，早晚对君君未识。淳于梦，王质柯，点君不省如君何。朱颜有时还不酡，君不闻，踏踏歌。情何浓，目何了。形骸龙钟鬓丝皓，机关不破终于夭。有心曾悟几浮云，有耳曾闻几啼鸟？檐树不风枝自鸣，落花半与春阶平。一天晴日已如是，况此夜来风雨声。霜前柳条春后莺，好花落尽弹空筝。","dynasty":"明代","title":"春日闲居其二"}
{"author":"法杲","content":"尔名虽驱乌，尔职非聚沙。尔心朦胧莲始葩，尔头箬粒形袈裟。尔程汗漫未及瓜，尔路迥蹑天汉槎。不解拈椎又抡麈，阙一甃鼓惭鸣蛙。咄哉一拍复一嗟，丰干饶舌非磨牙。咄哉一拍复一嗟，宝幢烂破金绳斜。佛祖门风却扫地，盍令蔗种抽新芽。尿鬼竞乘篾戾车，玻璃其眼争驰跨。山魑伎俩何纷拿，日挟布鼓雷门挝。里耳黄华自合辙，郢人《白雪》翻咿哑。咄哉一拍复一嗟，野心狼子森于麻。咄哉一拍复一嗟，诱人捏目祈空花。岂不铅刀快一割，比锋终是输镆铘。尔勿镂尘虚岁华，尔勿策蹇当渥洼。微𡰁之徒缔胶膝，带鼾说梦资喧哗。咄哉一拍复一嗟，山深泽大生龙蛇。咄哉一拍复一嗟，绝壑正堪尔所家。衣襟鹘臭眉宇俗，居山或恐生烟霞。尔唯咀嚼寒山茄，尔唯踪迹拚栖霞。百锻千熔意转锐，气冲鱼钥情谽谺。咄哉一拍复一嗟，制心若挽飞湍艖。咄哉一拍复一嗟，学如习射忘迩遐。贯虱穿杨信开手，始能一镞连五𧲧。桑门楚楚称兰阇，嗜名何异甘疮痂。一著身心点蝇粪，岂期白璧含微瑕。咄哉一拍复一嗟，骥还伏枥凤置笯。日秉牙签理残蠹，百千贝叶知几些。筌茅无涯形有涯，岩深草深双结跏。瞥地芳春寄流水，囱门斑白成千嗟。咄哉一拍复一嗟，截流勿谓云山遮。秋江一望生蒹葭，不见夕阳喧暮鸦。","dynasty":"明代","title":"十拍歌示彬沙弥"}
{"author":"法杲","content":"木叶落还穷，天风吹不歇。向夕启柴扉，绳床散凉月。纷纷霜薄衣，野火时明灭。爱月立溪桥，溪声寒决决。踏月只在山，看云不过岭。起灭总云云，往来唯并井。春老别花光，窗虚赠松影。世梦倘沉冥，自非莺唤醒。既非金石躯，浮生易延促。不及野草根，年年一回绿。东皋寒可怜，热焰摇春木。一片明霞光，斜阳在山麓。岩居岂偶然，所志从吾向。寒林白雾浓，何处炊烟扬。瞪目立溪桥，饥乌在头上。","dynasty":"明代","title":"山居杂咏其一"}
{"author":"法杲","content":"四窗鸣涧声，一座春云影。千载寂无人，六月犹嫌冷。昨接左溪书，已成岩穴志。著笠举锄头，学干山中事。众壑窅无人，水碓舂空山。米熟碓不知，青溪响潺潺。岂无深山色，难教世人冷。春梦果然深，松风吹不醒。云去又云来，天地还常在。后客复前客，草店终不改。碧天寒已深，晚露树沾濡。鸣蝉诉夕阳，不道秋风急。山田有鸟春种，水碓无人夜舂。隔浦玉幢金刹，过桥白石青松。无心学圃学稼，有事不陶不渔。倚枕过于倚杖，看云胜似看书。青天月出几上，白日云生杖头。矫迹不因人避，过桥每著花留。半夜草鸣枯壁，六时云拥绳床。形影自为支许，土风别是羲黄。四时松叶落纷纷，石面阶头尽藓纹。直是此中难得到，白云迷路且迷人。今朝托钵过前溪，山烟水烟人欲迷。行尽松声十馀里，人家总在断桥西。未必树皆侵汉者，低枝亦可挂吾瓢。年来饭后无馀事，且立松门看晚潮。深山别是一乾坤，春谷烟浓树树昏。正好看花立溪口，雨来催我进松门。天中明月照芦扉，溪上凉风生葛衣。倚树呼猿向溪立，纷纷松叶杖头飞。茅庵总是白云封，犹想当门树几重。除却床前三尺地，凿开春雾尽栽松。背负斜阳出西堰，春云狼藉藏春阪。过一溪桥见一村，人声渐近松声远。欲到深山到处寻，鹤林不足又鸡林。今朝毕竟我能去，总谓云深未必深。片石孤峦便著踪，青山敢谓不相容。时人倘辨诛茅意，虚却一峰还一峰。青山叠叠绕珠林，磬响时兼流水音。虎不避人人避虎，虎能先我息机心。谈禅何待折松枝，飞电机关不及思。刚及饭先来举箸，献珠龙女复多时。桑枢瓮牖我何嫌，三尺绳床近草檐。今日梦回秋色里，白云红树满疏帘。鸡林几日是西风，处处萧萧树树红。山色最宜秋日里，溪声况在月明中。偶然人迹到溪南，蓬壁周遭尽紫岚。山为不深嫌我住，一朝风雨拆茅庵。","dynasty":"明代","title":"山居诗"}
{"author":"崔膺","content":"富贵难义合，困穷易感恩。古来忠烈士，多出贫贱门。世上桃李树，但结繁华子。白屋抱关人，青云壮心死。本以势利交，势尽交情已。如何失情后，始叹门易轨。","dynasty":"唐代","title":"感兴"}
{"author":"崔膺","content":"垄上流泉垄下分，断肠呜咽不堪闻。嫦娥一入月中去，巫峡千秋空白云。","dynasty":"唐代","title":"别佳人（一作崔涯诗）"}
{"author":"崔膺","content":"不随暮雨苍江去，且向朝云白雪歌。欲于北阙辞苍海，却望东山愧白云。","dynasty":"唐代","title":"句"}
{"author":"冯煦","content":"一叶碧云轻，建业城西雨又晴。换了罗衣无气力，盈盈，独倚阑干听晚莺。何处是归程？脉脉斜阳满旧汀。双桨不来闲梦远，谁迎？自恋苹花住一生。","dynasty":"清代","title":"南乡子·一叶碧云轻"}
{"author":"冯煦","content":"相逢吾与子，风雨黯虚堂。意气摧愁病，诗歌接混茫。读书忧太苦，入世忌能狂。千里沅湘路，镫前说故乡。","dynasty":"清代","title":"答研孙"}
{"author":"冯煦","content":"一卧空江晚，风前得子书。诗歌犹磊落，酒病未蠲除。雨过岚阴合，霜清木叶疏。荒园秋色老，日涉更何如。","dynasty":"清代","title":"得仲修书却寄"}
{"author":"冯煦","content":"荒烟衰草晚萧萧，倦客登临恨未销。寒蝠虚檐吹雨暗，饥鹰废垒挟霜骄。九秋败叶辞枯树，百战孤城咽暮潮。剩有戍楼旧雉影，更衔残照送南朝。","dynasty":"清代","title":"和研孙登秣陵城之作"}
{"author":"冯煦","content":"相逢意气莫摧残，秋尽江湖雁影单。老屋疏镫霜力紧，暗潮孤艇雨声酸。百年有酒难为醉，九月无衣渐觉寒。更向城南望城北，何时共饱腐儒餐。","dynasty":"清代","title":"秋尽同蘋湘夜饮赋此示之并柬漱泉"}
{"author":"冯煦","content":"身世何劳季主占，与君人海守齑盐。每徵古事搜行秘，还忆清言下漏签。赋别争禁腰带缓，谈空祇觉鬓丝添。自惭牛铎谐钟吕，敢道今来得二严。","dynasty":"清代","title":"用可庄韵柬子培"}
{"author":"冯煦","content":"极目陪都万幕屯，顾侯杖策气无伦。诗宗南国风骚古，经证东荒地望尊。多病祇今宜药裹，旧游终古恋桑根。吾衰五十君行及，争得同归白下门。","dynasty":"清代","title":"答石公"}
{"author":"冯煦","content":"漠漠春阴减却春，晚来微雨散轻尘。半生怀抱蠲冰炭，十载交亲逐溷茵。天末孤云归似客，门前疏柳澹于人。屏居淮表堪罗雀，劳子东来慰隐沦。","dynasty":"清代","title":"己酉清明同运甫晚望"}
{"author":"冯煦","content":"簟凄镫磊夜孤清，卧病空堂月半明。我已思归眠不得，乱虫莫更作秋声。","dynasty":"清代","title":"十日枕上作"}
{"author":"冯煦","content":"瓜步荒烟上远墟，金焦南望赋归欤。乱鸦正掠斜帆过，寒柳黄于二月初。","dynasty":"清代","title":"瓜步"}
{"author":"冯煦","content":"一角南园掩碧晖。嫩蝉高柳画帘垂。昼阴阴地憺忘归。乍展明漪涵镜槛，又移残篆上琴丝。藕花如雪读君诗。","dynasty":"清代","title":"浣溪沙六月十日同厚卿、达泉、雨田游愚园，柳影荷香，淹留竟日。赋此纪之"}
{"author":"冯煦","content":"北城阴。对钟陵一角，晓色碧于簪。虚阁分苔，疏泉引笕，尘鞅还又销沈。断桥外、灵旂卷雨，忍问取、离兽与哀禽。楚魄谁招，商歌正激，独自登临。赢得乱蝉高树，共琴书换日，澹到禅心。顾子幽栖，邓侯饥走，三径谁更相寻。且同拭、龙泉起舞，算关右、频调万黄金。不为秋来鬓丝，已是霜深。","dynasty":"清代","title":"一萼红"}
{"author":"冯煦","content":"狎客楼空莽夕烟。段侯旧宅竟谁边。尚留残字委榛田。欲起布公参一指，俗书姿媚有无閒。阿谁解脱北宗禅。","dynasty":"清代","title":"浣溪沙题栖霞残碑便面"}
{"author":"冯煦","content":"游历地。年年燕子能记。废池乔木厌言兵，角声又起。谁挝马策过西州，青芜回首无际。暮帆影，愁更倚。乡心一缕初系。杂花生后乱莺飞，夕阳倦垒。虫编蠹简渺秋烟，争奈清泪如水。与君执手醉旧市。浣尘襟、长干南里。共话沧桑身世。算庾郎归也，断肠词赋，都付潇潇吴船里。","dynasty":"清代","title":"西河题建侯江上春归图，用美成韵"}
{"author":"冯煦","content":"一卷断碧，有鸲仙倦眼。曾识荆南旧池馆。记词甄、白石格仿黄庭，晴窗底、一片松漪初展。朅来惊羽化，石老云荒，孤负香东墨西伴。谁易米家山，长物摩挲，似旧雨、秋宵重见。算我亦青毡昔同遗，恁辇下人归，尘封箧衍。","dynasty":"清代","title":"洞仙歌题陈寅谷还砚图"}
{"author":"冯煦","content":"有客寻秋，尘封镜槛，怨棠休茜。团团似月，怀袖当年曾见。展银笺、千叠冶云，旧题俊句珠网罥。怕双栖江表，空帘吊梦，妒他新燕。画图视我，算露晚星初，半遮人面。残纨剩楮，赢得韦郎肠断。掩瑶笙、碧城旧游，夜凉鹤背归太晚。奈并刀、不剪柔情，宛转萦似茧。","dynasty":"清代","title":"琐窗寒其一题美冠夫人遗箑，为幼莲赋"}
{"author":"冯煦","content":"霁雪生寒，瘦筇招我，去寻陈迹。归潮自碧，送尽何郎词笔。倚东阑、留取断云，酒边独自横怨笛。记重门款后，梅阴携手，夜来初积。相逢更苦，问葛帔栖风，有谁追惜。庭荒墅冷，负了当时游历。耿无言、古萝自春，旧题败壁蛛网蚀。算匆匆、莫付哀弹，百岁如过翼。","dynasty":"清代","title":"琐窗寒其二雪后再过二泉师宅，示蘋湘"}
{"author":"冯煦","content":"罗西堂青袍。算端阳闰后，芳俎频邀。却趁沤移前席，燕归新巢。惊五度、风吹箫。又渡头、重歌离骚。记曲沼莲疏，曾楼梧冷，梦与断云遥。同怀感，心忉忉。奈淮南清角，浙右惊涛。剩有衰髯如雪，古荆初苞。还执手，临江皋。愿百年、同栖蓬蒿。任海内风尘，从兄去寻涪麓樵。","dynasty":"清代","title":"寿楼春"}
{"author":"冯煦","content":"记斜帆送暝，破帽欺寒，曾几经过。认取羁鸿迹，又空波卷絮，冷雨吹萝。酒边渐觉春尽，谁按百年歌。但漠漠车尘，潇潇铃语，欢少愁多。消磨。旧游历，算列骑防秋，夜幕横戈。各有闻鸡感，正星垂平野，冰断寒河。庾郎赋笔无恙，枯树此婆娑。奈倦旅淮南，吴霜半入青镜皤。","dynasty":"清代","title":"忆旧游"}
{"author":"冯煦","content":"断虹初霁，倚层楼、送尽南来征辙。不见长河千尺泻，只见惊沙吹雪。病叶欺蝉，虚檐舞蝠，夕照相明灭。高城凝伫，天涯芳草将歇。凄绝。江上离心，闹红一舸，处处闻啼鴂。重到羽衣横笛地，此乐更无人说。四十三年，浑如电抹，秋鬓今骚屑。故人归否，乡愁应上眉缬。","dynasty":"清代","title":"百字令登黄楼有怀漱泉"}
{"author":"冯煦","content":"冬学晚，弦诵在南邻。快雪萧萧偎冻雀，落梅香里证闻根。何地不程门。","dynasty":"清代","title":"忆江南其一题何雪园先生出处十二图"}
{"author":"冯煦","content":"芳甸外，游牧忆前尘。在手一编无觅处，斜阳脉脉草如茵。阿世笑平津。","dynasty":"清代","title":"忆江南其二"}
{"author":"冯煦","content":"平林织，荷斧几经过。重向蕲阳山下去，一绳幽径入云多。犹唱铁樵歌。","dynasty":"清代","title":"忆江南其三"}
{"author":"冯煦","content":"寒正峭，晓渡此担簦。本是同根枯菀集，相携来蹋一溪冰。鹤骨极崚嶒。","dynasty":"清代","title":"忆江南其四"}
{"author":"冯煦","content":"阑暑后，竟夕走雷声。拥鼻微吟秋树下，一篝冷碧碎于星。何事更囊萤。","dynasty":"清代","title":"忆江南其五"}
{"author":"冯煦","content":"残雪夜，樵路去伥伥。独荷一囊寻旧迹，飞鸿指爪认微茫。一曲赋迷阳。","dynasty":"清代","title":"忆江南其六"}
{"author":"冯煦","content":"前路暝，澹月上尘襟。记得楚辞吟怨句，一篇山鬼重相侵。恻恻女萝阴。","dynasty":"清代","title":"忆江南其七"}
{"author":"冯煦","content":"黑石渡，戍火正凄迷。鬼雨冥冥山月堕，短衣匹马又淮西。孤愤咽征鼙。","dynasty":"清代","title":"忆江南其八"}
{"author":"冯煦","content":"容吏隐，讲肆日消磨。独自郁姑台上望，薄云如絮水如罗。青眼且高歌。","dynasty":"清代","title":"忆江南其九"}
{"author":"冯煦","content":"襄水曲，五载滞儒冠。匡鼎说诗应共解，侯芭载酒若为欢。霜色一台寒。","dynasty":"清代","title":"忆江南其十"}
{"author":"冯煦","content":"淹药裹，楚客憺将归。一点斜帆和雁远，离心争逐片云飞。有泪上征衣。","dynasty":"清代","title":"忆江南其十一"}
{"author":"冯煦","content":"尘梦断，禅榻证无生。北斗初横云漠漠，碧天无际鹤装轻。吹下步虚声。","dynasty":"清代","title":"忆江南其十二"}
{"author":"冯煦","content":"去南鸿、影里望江城，秋色向人明。算衰杨断岸，枯荷残溆，曾照星星。还共探春湖上，单舸蹙霜棱。负了沤家约晓日渔罾。为报北来何事，只酒边芒角，消尽吴菱。梦淮东旧迹，烟草一程程。又临醒、白沙如雪，问荒山、疲马几时乘。君归也，灯前疏雨，且觅初酲。","dynasty":"清代","title":"甘州答漱泉玄武湖见怀之作，即用其韵"}
{"author":"冯煦","content":"春晖知在閒庭宇。回头渐迷平楚。枚宅巢㹳，韩台絮蟀，都是旧曾游处。斑衣漫舞。甚淮水东边，白云终古。独自看天，断笺忍续采兰句。彭城又成閒阻。变阴晴众壑，才散还聚。出岫无心，归村易失，莫忘垂纶前渡。乡愁正苦。指秋树萧萧，叶声如雨。问讯沤家，有南来倦羽。","dynasty":"清代","title":"齐天乐题程与九望云图"}
{"author":"冯煦","content":"秋兮灯晕虚堂些，愁兮絮寒螀些。谁招楚魂，香凋酒殢，碧山荒些。说剑谈玄，疏髯如雪，忆南冈些。奈乘风归也，鹤装烟驾，萧萧振，衰杨些。春尽兮空江些。相逢共、御离觞些。白沙黄竹，重寻断梦，冷残阳些。退笔埋云，哀弦咽雨，剧凄凉些。朗吟兮夜壑，百年过翼，齐彭殇些。","dynasty":"清代","title":"水龙吟秋暮悼退盦，时没且三月矣，用稼轩体，以代大招"}
{"author":"冯煦","content":"独抱秋心此命骚。庭阴修竹晚萧萧。更谁清话似参寥。镜里白云閒似梦，尊前黄叶下如潮。远峰眉翠未全凋。","dynasty":"清代","title":"浣溪沙题仲莹画"}
{"author":"冯煦","content":"羁鸿无迹。一一卷吹空碧。老去填词愁恻恻。付与戍笳渔笛。梦回春草毵毵。嫩寒犹勒征衫。安得对床清话，一镫疏雨淮南。","dynasty":"清代","title":"清平乐题小艭兄词后"}
{"author":"冯煦","content":"空阶飞霰，算东阳、带眼朝来都缓。一纸绵绵思远道，比似此情还短。屧径萝凋，剑池枫落，莫弄参差筦。春灯初试，峭寒犹恋孤馆。悽惋。携手丛祠，霜前絮酒，曾送南征雁。廿载重逢青鬓改，愁与吴云俱乱。淮上秋山，彭城夜雨，独我肠堪断。故人休问，暗尘不上行卷。","dynasty":"清代","title":"百字令得少符吴中书，赋此答之，丁亥试灯日也"}
{"author":"冯煦","content":"廿年梦断淮西路。重来冷篁凋处。曲径蛄啼，平皋鹤怨，天上澹无尘虑。吴云倦羽。奈折了哀弦，秋声如诉。陨箨萧萧，夜阑不是剪镫语。当时酒人坠雨。怕重招楚魄，难理羁绪。月暗银床，霜凄玉笥，江草江花何许。披图更苦。算断碧空帘，中仙曾晤。一研诒将，有琅邪胜侣。","dynasty":"清代","title":"齐天乐"}
{"author":"冯煦","content":"收沙边轻帆。正萧萧一弄，秋在江南。知有瘦腰沈约，断肠何戡。家楚甸、羁吴岚。算此情、柔如春蚕。去十里莲泾，和愁不断，和泪上征衫。还迟我，霜中龛。奈鱼天易暝，雁书空缄。一样阻风中酒，倦怀都芟。物如此，人何堪。对野桥、衰杨毵毵。问瘦碧词人，西窗甚时来共谈。","dynasty":"清代","title":"寿楼春题实父山塘听雨图，兼讯啸坡"}
{"author":"冯煦","content":"镜槛书囊，算千里、来依下走。奈消得、茶烟禅榻，鬓丝非旧。瞥电光阴吹野马，浮云世事成苍狗。甚百年、聚散水中沤，无何有。春渐上，澹黄柳。尘漠漠，征帆皱。又草生南浦，伤离时候。二月轻阴閒似梦，一湖新渌浓于酒。载归艎、乳燕共桃根，琅邪叟。","dynasty":"清代","title":"满江红其一心谷将归海上，赋此留别，依韵答之"}
{"author":"冯煦","content":"微雨初收，又淮甸、征车东走。芳草外、游丝白日，冶春如旧。去住三年同社燕，菀枯万物皆刍狗。问围棋、折屐谢庭游，今何有。吾衰也，萧萧柳。尘面在，观河皱。况一们群从，晨星凋候。归计尚迟江上棹，盛年莫放杯中酒。算到来、白发话更阑，钟陵叟。","dynasty":"清代","title":"满江红其二再叠心谷韵，送纪堂侄归江宁，并呈小艭兄"}
{"author":"冯煦","content":"云横西极，自经驮白马，杳无游屐。沙度绳行三万里，厉我摩秋健翮。祇树千盘，恒河一线，放眼乾坤窄。使星宵朗，侏㒧罗拜前席。闻道卫藏传烽，纷争蛮触，谁展筹边策。玉斧分畺知许事，一笑风前岸帻。倚剑空同，乘查博望，回首成陈迹。须弥芥子，新图争忍重译。","dynasty":"清代","title":"百字令题黄豪伯印度辨方图"}
{"author":"冯煦","content":"横塘旧曲，又一骑南征，碧鸡春𥥆。夕阳正袅。向玉关卷甲，和云先到。故国烟空，赢得修蛾自扫。楚歌悄。恁箜篌罢弹，素月双照。迢递春渐老。算解敚兰因，野鹃啼早。队欢似草。只眉楼一角，同此孤抱。证取丛祠，却恐南荒雁杳。画图渺。漫重吟、怨红悽调。","dynasty":"清代","title":"扫花游题陈沅小象"}
{"author":"冯煦","content":"苇西一舸，是晋祠遗老，旧谭经处。汲冢坠文如扫叶，不辨何今何古。一卷烟空，百年电谢，有客重凝伫。琴歌谁续，沙边羁雁能语。记否交顾攀张，负乾坤清气，来守穷章句。一任淮南尘澒洞，赢得垫巾麾麈。枚宅孤吟，韩台罢钓，莫误寻秋路。披图枨触，甚时还叩幽宇。","dynasty":"清代","title":"百字令"}
{"author":"冯煦","content":"冶山阴。对一丛寒玉，散发此斜簪。虚白初生，软红不到，何有尘海飞沈。恁佳日、清芬自诵，采丹实、知有九苞禽。虚阁凌霞，层台款月，曾共登临。一自北来仗策，奈年时孤负，酒赋琴心。空翠烟霏，古苔霜蚀，猿鹤无计重寻。算抱此、干霄劲节，忍一卷、虚牝掷黄金。待到西窗再来，已是秋深。","dynasty":"清代","title":"一萼红题楚宝竹居图，次白石韵"}
{"author":"冯煦","content":"天涯倦旅，倚危楼一笛，散人来否。社燕盟鸥诗酒共，肯被水云留住。断碧分山，平波卷絮，却是阳关路。东瀛柳色，依依心事最苦。凉意正满西洲，烟堤小舫，如把相思铸。欲趁桃花流水去，只恨剪镫听雨。万里潮生，一番春减，远思愁徐庾。雁书休寄，此时愁在何处。","dynasty":"清代","title":"百字令集玉田句，题蓉曙申江话别图"}
{"author":"冯煦","content":"绳床伫澹月。虚阁笼寒尘事阒。清暇更紬梵夹。正篸列乍疏，炉熏初爇。明珰素袜。想步虚、声在瑶阙。诸天迥、缤纷队雨，款款上吟箧。骚屑。烦襟难雪。愿授我，维摩半揭。拈花来证慧业。别墅弹棋，小槛栖帢，华鬘吹一霎。有宝树、灵禽自答。还凝望、东山重起，莫断世閒法。","dynasty":"清代","title":"霓裳中序第一题迟庵师散花图"}
{"author":"冯煦","content":"天际断霞鱼尾鲜。一绳南雁送归舷。孤他楚竹与湘烟。波亦未生霜未落，汉川西望柳如绵。旧游重到三十年。","dynasty":"清代","title":"浣溪沙"}
{"author":"冯煦","content":"清芬渺，三泖昔栖迟。断石不随云景幻，一编重把琐窗西。恻恻夜乌啼。","dynasty":"清代","title":"忆江南题吴华卿一诗一研图"}
{"author":"冯煦","content":"庾郎先自伤迟暮。东风又吹羁绪。别屿帆空，孤谯角暗，赢得断萍零絮。鹃啼正苦。奈雨暝烟昏，梦归无据。双屐才回，李花又送隔墙去。弹棋昨经别墅。是谁持急劫，将断还误。客燕无依，群莺自扰，争忍东皇孤负。哀弦漫抚。恁弹澈霜辰，更无人寤。望极扶桑，海天浑未曙。","dynasty":"清代","title":"齐天乐三月九日作"}
{"author":"冯煦","content":"阮郎游屐，算年时、蹴遍软红香土。刬地东风能几日，又见飞英如雨。北渚鸥閒，南园蝶闹，春色浑无主。吹愁不醒，羽觞还醉芳杜。记否二曲人家，朝朝冷食，谁叠丛祠鼓。堤上蹋青歌未歇，只有当年张绪。槐火方新，榆钱自掷，莫问湔裙处。望中华表，再来辽鹤能语。","dynasty":"清代","title":"百字令乙未清明"}
{"author":"冯煦","content":"总辔扶桑日不红。漫吹羌篴怨东风。而今离讯断南鸿。秾李抟云欺弱植，香兰咽露掩深丛。底须重问碧翁翁。","dynasty":"清代","title":"浣溪沙其一"}
{"author":"冯煦","content":"春在愁中与梦中。晚莺雏燕各西东。东皇无计惜残红。乍采蘼芜栖曲径，又携芍药下疏栊。恁时相见太匆匆。","dynasty":"清代","title":"浣溪沙其二"}
{"author":"冯煦","content":"琼岛冥冥隔雾中。兰桡去后绿波空。旧湔裙处一相逢。化鹤千年无翼返，灵犀一点有心通。莫将消息误东风。","dynasty":"清代","title":"浣溪沙其三"}
{"author":"冯煦","content":"几日偷窥宋玉墙。吴娘学步剧郎当。要扶残梦下潇湘。燕外笑桃和雨散，莺边舞絮逐风狂。争知前度有刘郎。","dynasty":"清代","title":"浣溪沙其四"}
{"author":"冯煦","content":"微阴正掩银湾路，将离共寻尊俎。春思已阑珊，又西窗听雨。杜蘅愁不语。任烟际、笑桃红舞。丁令心孤，沈郎腰瘦，恁时情绪。去去。洛川游，只赢得，春晖百年长驻。杜宇莫催归，问南归何处。海桑知几度。便相见、不堪重数。冯高望、万里乾坤，托醉乡分付。","dynasty":"清代","title":"徵招"}
{"author":"冯煦","content":"织室栖云事有无。金钱十万也应输。一衿离绪又黄姑。紫府丹书除旧籍，红墙碧汉渺灵图。盈盈脉脉近何如。","dynasty":"清代","title":"浣溪沙"}
{"author":"冯煦","content":"网户常扃，雕栊不暝，望中烟水凄迷。旧约湔裙，无人自弄参差。花开陌上归犹缓，算残鹃、五夜休啼。夜何其、天上人閒，一样相思。钿车去后梨云冷，只灯边阁梦，笛外歌离。卷尽红心，争奈寸草春晖。双飞乳燕浑无主，怕湘帘、一桁重垂。莫偷窥、明镜尘生，憔悴谁知。","dynasty":"清代","title":"高阳台"}
{"author":"冯煦","content":"又听到、清宵啼鴂。蓦上离亭，柳绵吹雪。去国心情，禁烟天气峭寒咽。卅年陈迹，争忍向、灯前说。说也黯销魂，算不是、伤春伤别。凄绝。正江南三月，草长莺飞时节。春晖自永，莫更念、海桑尘劫。只我愿、梦化吴云，逐天际、归帆如叶。怕割取吴云，难展离愁千缬。","dynasty":"清代","title":"长亭怨慢送及之归六合"}
{"author":"冯煦","content":"哀蝉正咽，掩虚堂、又陨霜前衰叶。小簟轻衾眠未得，况复嫩凉时节。楚魄难招，吴趋莫问，陈迹如烟灭。沧桑尘事，梦回争忍重说。百岁能几光阴，断肠分手，两度听啼鴂。锦瑟华年休更数，可奈冰弦都折。蓟北云孤，淮南草暗，回首成骚屑。潘郎老矣，鬓丝今又将雪。","dynasty":"清代","title":"百字令乙未七月十八感赋，是日亡妇五十生日也"}
{"author":"冯煦","content":"城上春阴，正俯仰、今古自斟。菰芦外、软红如驶，烟语重寻。万里乾坤无伯乐，龙媒伏枥孰知音。算此情、遥挹石湖仙，深复深。扶桑梦，伤我心。槃阿啸，且孤吟。奈一鞭斜炤，触拨尘襟。望断辽东游牧地，年时铸泪有黄金。甚柳边、六辔正逍遥，调似琴。","dynasty":"清代","title":"满江红题子危南窳春牧图，即用其见投韵"}
{"author":"冯煦","content":"一老累然蹋野阴。汉家城阙剧萧森。鹃啼鹤唳又而今。遗迹半沦皋羽研，行吟还抱水云琴。更无人识黍离心。","dynasty":"清代","title":"浣溪沙题江建霞所藏屈翁山手书崇祯宫词册"}
{"author":"冯煦","content":"阵云似墨，掩丛祠、常与军山终古。废垒萧萧依沔上，万壑松涛犹怒。鹤下层霄，猿吟邃谷，彷佛灵旂驻。宗臣遗象，望中犹想纶羽。记否。古驿沙黄，风斜雨骤，迟我西征赋。世事如棋经几劫，不数三分割据。起陆龙蛇，处堂燕雀，争得南阳顾。倚天舒啸，石琴烟际重抚。","dynasty":"清代","title":"百字令沔县谒诸葛武侯祠"}
{"author":"冯煦","content":"伊园好，寸草向春晖。永忆射湖栖隐地，晨馨夕絜恋庭闱。曾补白华诗。","dynasty":"清代","title":"江南好伊园八咏，为六舟丈赋其一"}
{"author":"冯煦","content":"伊园好，宛在薜萝丛。修竹便娟涵太古，一龙一虎且从容。道不以声通。","dynasty":"清代","title":"江南好其二"}
{"author":"冯煦","content":"伊园好，秋色在东篱。绚烂几经归冷淡，阴凝方始慎几微。此义更谁知。","dynasty":"清代","title":"江南好其三"}
{"author":"冯煦","content":"伊园好，一室小于舟。载取图书虹贯月，底须人海更湛浮。容与任天游。","dynasty":"清代","title":"江南好其四"}
{"author":"冯煦","content":"伊园好，乔木几经秋。朱萼绛趺歌粲粲，谢家玉树冠南州。式好永无尤。","dynasty":"清代","title":"江南好其五"}
{"author":"冯煦","content":"伊园好，如缔汉阴交。力少功多成世运，机心机事日相高。抱瓮敢辞劳。","dynasty":"清代","title":"江南好其六"}
{"author":"冯煦","content":"伊园好，静待月华明。照澈大千诸色相，我人生佛了无营。何用学无生。","dynasty":"清代","title":"江南好其七"}
{"author":"冯煦","content":"伊园好，一抚少文尘。万里河山同聚米，百年身世本劳薪，等是倦游人。","dynasty":"清代","title":"江南好其八"}
{"author":"冯煦","content":"庭际碧梧轻。霁月笼明。一枝一叶总秋声。但到秋声听不得，听也凋零。琴绪断还生。故国霜清。絮虫莫更不平鸣。北斗渐阑书渐远，南雁无情。","dynasty":"清代","title":"卖花声题陈衡山梧月山馆图"}
{"author":"冯煦","content":"冰簟嫩凉生。断梦难成。一庭梧影剧凄清。依约旧时携手地，淡月笼明。忆否曲阑凭。琴语初停。乱虫莫更作秋声。零露渐晞星渐转，楚魄频惊。","dynasty":"清代","title":"浪淘沙题唐慕潮梧院秋痕图"}
{"author":"冯煦","content":"蕙风初霁，且方舟荣誉、招携胜侣。十里冷红香不断，菰叶蘋花谁数。雁户延秋，鱼天弄暝，中酒人如雨。晚蝉高树，重吟白石新句。归暮。银汉将斜，元戎小队，紫陌鸣鞭去。廿载蓬飘人海里，负了画桥烟浦。楚甸肠回，吴霜鬓点，商略编茅住。荷衣迟我，底须留滞征路。","dynasty":"清代","title":"百字令其二再用白石老仙韵，答臞盦前辈。秋风乍起，江上鲈肥，倚镫歌之，不啻赓招隐矣"}
{"author":"冯煦","content":"北望浮云叠。记楼阴、斜阳欲暝，脂车将发。衿上酒痕犹未浣，已远汉家宫阙。忍重话、软红烟月。苍狗白衣经几变，更倚天、长剑商歌阕。浑不为，伤春别。江南丛树栖岩列。算年时、杜陵奔走，渐空皮骨。谏草如风传宙合，世事争禁千蝎。问朝士、贞元几绝。霜隼摩秋凋劲翮，况相逢、双鬓都成雪。铁如意，击将裂。","dynasty":"清代","title":"金缕曲其一题次珊前辈日照楼饯别图，用臞盦前辈均"}
{"author":"冯煦","content":"天际山重叠。黯销魂、霜高木落，飙轮催发。闻道百官翻旧谱，知否官箴王阙。且消受、沧浪风月。楚尾吴头翩竹马，奈秋禾、生耳民心阕。玉尊罢，惨将别。经年幸厕杨卢列。算难忘、蓬莱文笔，建安诗骨。热恼渐蠲机渐泯，一任秋蝇夜蝎。正起舞、尘缨都绝。富贵浮云非我愿，愿孤舟、归钓寒江雪。重话旧，唾壶裂。","dynasty":"清代","title":"金缕曲其二再叠前韵送伯平前辈之吴门"}
{"author":"冯煦","content":"列柏西台寂不鸣，九天风露特凄清。剑南雨过延新爽，始得疏林第一声。","dynasty":"清代","title":"剑州闻蝉"}
{"author":"冯煦","content":"阴阴霁色赴遥岚，携手荒城思不堪。为语离人莫回首，乱鸦残照是江南。横笛吹寒断雁秋，旧时云物此淹留。黄陵暮雨孤帆远，楚竹湘烟一望秋。","dynasty":"清代","title":"送研孙归湘中"}
{"author":"冯煦","content":"汪子饮我酒，日落南城楼。百语无一欢，相对如羁囚。羁囚岂所怀，辛苦难自由。失妇古云悲，况子罹重忧。酒半掩袂起，涕泗咽在喉。四时各有禀，胡为得其秋。天地尚憯憺，子也复何尤。","dynasty":"清代","title":"九日同少符饮其一"}
{"author":"冯煦","content":"天地一憯憺，草木无不靡。百里暮浩浩，下见旧时垒。野鸟声何哀，啾啾沟壑里。万骑此摧藏，烦冤不能理。白日寒原昏，犹闻泣荆杞。岂无侯与王，独以征战死。有酒不能酹，悲风动淮水。","dynasty":"清代","title":"九日同少符饮其二"}
{"author":"冯煦","content":"淮水去不返，我心重怆恻。弟兄各异县，欲往无羽翼。八月遗我书，开函泪沾臆。知我病乍起，一一问眠食。共此千里心，相思不相即。茱萸勿复采，忧来簪不得。兄今更何如，吞声望故国。","dynasty":"清代","title":"九日同少符饮其三"}
{"author":"冯煦","content":"故国丁丧乱，遗民三万强。野田足耕作，少少归流亡。今年盛阴潦，秋谷半已伤。饥寒岂不惧，幸得守其乡。不见江汉上，千里流汤汤。脱身洪涛中，颠越皆四方。登高气潜阻，飒飒哀鸿翔。","dynasty":"清代","title":"九日同少符饮其四"}
{"author":"冯煦","content":"峭寒如雨。帘阴暗、斜阳犹恋庭宇。苔花吟老断无人，奈此时情绪。浑不记、留题甚处。暗虫蚀尽东墙树。且共倚危阑，怕寸碧烟空，薄游今已非故。曾是选石延云，洗瓢邀月，烂藤香里同住。年年散发弄凉秋，有几多凄楚。莫更问、琴歌酒赋。庾郎先自伤迟暮。算我亦漂零久，负了沙边，旧盟鸥鹭。","dynasty":"清代","title":"霜叶飞秋暮过亏园，同次米赋"}
{"author":"冯煦","content":"寒城清角吹烟起，凉蟾半规残白。瘦影怯凭阑，对沈沈空碧。相思忘不得。待归雁、为传消息。野寺疏钟，江楼横笛，几番游历。望极。暮天西，银河转、冥冥湿云无迹。木叶下微波，更啼螀悽恻。遥知虚幌侧。只人共、素娥岑寂。甚愁里、杀了明镫，又断肠今夕。","dynasty":"清代","title":"徵招八月二十一日同蘋香夜饮，残月当楼，冷云在水，有怀次米、白田"}
{"author":"冯煦","content":"断港通烟，危岚卷雨，消尽庭阴空碧。孤城画角下黄昏，飐残旂、乱波如织。南鸿悽恻。似迟我、倚阑横笛。夜冥冥怕单衣一叶，凉云吹湿。秋无迹。落木微霜，野鹊惊寒色。小楼西畔玉绳低，几消磨、醉筇吟屐。半弓残白。待句起、玲珑帘额。问姮娥、可有海天消息。","dynasty":"清代","title":"西子妆秋宇澄霁，残月初上，暝烟不生，楼外丛树动摇，凉翠欲滴，同蘋湘赋此，一绳新雁，若与歌声相和也"}
{"author":"冯煦","content":"江上雁绳斜，酒初阑、早又断肠今夕。无语咽寒云，漂零久、忍问西湖消息。六桥烟月，那时曾弄梅边笛。落叶如潮秋寺晚，都是梦中游历。而今蕉萃南朝，算斜阳燕子，似曾相识。莫更上离亭，荒烟外、残柳丝丝愁织。重逢记得，蘼芜一抹伤心碧。只恐镫凄疏雨夜，瘦损茂陵词客。","dynasty":"清代","title":"南浦答衣谷，兼以为别"}
{"author":"冯煦","content":"断桥寒渡秋萧瑟。丝丝残柳摇空碧。野戍约鸥边。芦笙吹暝烟。疏钟江寺晚。霞外弦诗远。黄叶下如潮。一峰眉翠凋。","dynasty":"清代","title":"菩萨蛮"}
{"author":"冯煦","content":"又残梦、东风吹醒。蓦上离亭，断肠谁省。疏柳微黄，数声寒笛乱雅暝。碧云何处，浑堕入、斜阳影。回首望平芜，只一角、城阴愁凭。销凝。怕菭边屐悄，忘却旧游门径。西窗暗雨，忍犹忆、剪镫同听。算我亦、客思如潮，待重载、空江烟艇。且缓缓催归，说与子规应肯。","dynasty":"清代","title":"长亭怨慢漱泉有淮南之游，甚难为别，因倚此解送之。春水方生，予亦将归江上，不自知其繁弦促柱也"}
{"author":"冯煦","content":"水佩风裳寒未剪，门外嫩阴笼碧。扬灵何处，湖上烟如织。柳濛濛，斜阳卷，画旂湿。一匊蘋香采，春渡寂。废殿薜萝丛，暮云入。太息湘灵，莫鼓钱郎瑟。灌木凄迷，残鸦泣。怒潮流恨，算千古，空午夜。更菰芦中，疏星晚，起鱼笛。缺月堕无痕，归怨魄。曲曲奏神弦，近寒食。","dynasty":"清代","title":"迷神引过露筋祠，丛树荒烟，怆然成弄"}
{"author":"冯煦","content":"一匊春愁起，被软潮吹断，深浅无据。阁住余寒，怕东风暗卷，濛濛酥雨。旧约湔裙误。问何似、六朝眉妩。便碧云、几叶遮留，难唤冶桃前渡。冉冉薄阴凄楚。恁怨草愁波。人在南浦。弱柳微黄，怕穿烟乳燕，半衔离絮。梦堕斜阳路。悄不是、旧听莺处。无奈中酒时光，归期又阻。","dynasty":"清代","title":"曲游春上巳孤清，春江小泊，南朝旧恨，渺渺于怀，因成此解"}
{"author":"冯煦","content":"掩空昼。记款雁弦诗，呼蛩絮酒。奈蓬蒿径悄，西风渐非旧。屏山影里珠尘散，不独斜阳瘦。近黄昏、月蜕虚廊，烟蟠废甃。寂寂暮寒骤。剩败叶侵阶，冷萝垂岫。问讯青琴，梅边断肠否。十年赢得西州泪，门外重回首。更无聊、数尽昏鸦暝柳。","dynasty":"清代","title":"探芳信重过宝应城北旧居，景物荒寒，泫然欲涕，抚玉田西泠春感韵"}
{"author":"冯煦","content":"颦月笼寒，奈相见、旧日东阑愁凭。溪上空掩，微云蘋波澹无影。酸一点、离心似酒，被前浦、雁声吹醒。断甃通潮，遥岚阁雨，幽恨销凝。问何处、怨鹤啼烟，但凉翠濛濛湿萝磴。依约远山眉样，待霜娥开镜。风笛冷、春欺倦柳，剩断桥、几缕摇暝。早又深烛单衫，悄归渔艇。","dynasty":"清代","title":"琵琶仙"}
{"author":"冯煦","content":"薄寒庭宇愁如水，和云酿成凄楚。乳燕背斜阳，算春无归处。嫩阴浑欲暮。又迷了、冶桃前渡。一碧东园，旧痕空荡，断萍零絮。离绪。罥平芜，微风外、声声晚鹃尤苦。吹梦堕淮西，怕阑珊无据。六朝君莫妒。只禁受、恨烟颦雨。待相见，悄掩重帘，共剪镫深语。","dynasty":"清代","title":"徵招微雨乍寒，积阴成痗，孤羁白下，冶春欲阑。谱此寄滋泉、仲修、拂青"}
{"author":"冯煦","content":"倦柳摇晴，正疏雨半阑，人在南浦。怕一片凉云，带愁流去。草长波平天远，断肠不是春归处。空延伫。几点峭帆，飞下孤屿。凄楚。冥冥芳树。望荒城不见，来梦先阻。问前度刘郎，销凝何许。输与离亭今夜笛，倚寒吹得蘋花聚。沤边路。甚时共寻烟语。","dynasty":"清代","title":"梅子黄时雨送滋泉、良甫之淮南，兼寄拂青，同漱泉赋"}
{"author":"冯煦","content":"烟萝无恙，问春归几许，幽人先觉。宛转溪桥晴翠泻，输与閒鸥栖托。屋借林围，泉因笕引，差可团蒲著。独随霞往，一襟真想绵邈。还忆四壁弦歌，东风瓢瞥，旧梦浑如昨。甚日白田残月里，许我重携松屩。谢笠冲寒，呼筇溯远，来践琴边约。南云归晚，故山应有猿鹤。","dynasty":"清代","title":"壶中天题心巢师春归杖履图"}
{"author":"冯煦","content":"西风缕缕吹衰帽。云痕阁梦空烟悄。酹酒问斜曛。黄花瘦几分。遥天衔断碧。南雁无消息。暝色赴危阑。归潮弄峭寒。","dynasty":"清代","title":"菩萨蛮九日薄饮，既阑，同蘋湘徘徊长桥，云波明瑟，怆然赋此"}
{"author":"冯煦","content":"镫晕虚堂，算人似、病叶飘零难久。离绪吹入，荒烟空帘断肠又。凄绿暗、孤帆自倚，莫听到、冷猿啼后。远树冥冥，晴川历历，无那僝僽。更残梦、飞堕淮南，怕云影销凝渐非旧。今夜酒醒何处，向遥岑回首。应也弄、湖阴缺月，有一绳、断雁归否。为问茸帽禁寒，共谁消受。","dynasty":"清代","title":"琵琶仙"}
{"author":"冯煦","content":"帆影收残驿。问讯沤边消息。未黄寒柳外、晓风急。湖水湖烟，一抹伤心碧。甚处寻秦七。衰草微云，依然旧日词笔。霜重城阴湿。归路暗惊非昔。东偏三五亩薜萝宅。十载尘颜，算只有颓波识。俊游忘不得。认秃树荒祠，乳雅犹带离色。","dynasty":"清代","title":"一枝花晓经秦邮，过故居作"}
{"author":"冯煦","content":"何事西风，又吹我、一点征帆东下。无那寒驿，镫昏沈沈怨遥夜。秋色里、青袍似草，算离恨、不堪重写。倦倚烟篷，霜空雁杳，谁共情话。最惆怅、石老云荒，渐忘却城阴旧游冶。剩有一弓残月，映晴川如画。添几许、枯荷败苇，便梦回、误了亭榭。为语沙际轻鸥，甚时来也。","dynasty":"清代","title":"琵琶仙"}
{"author":"冯煦","content":"朔雁下平楚，江上峭帆开。劳劳南北何事，茸帽暗尘霾。几点疏林倦鸟，一抹乱山斜照，分手石城隈。今夜扬州月，横笛弄潮来。前游地，归不得，重徘徊。西窗暗雨乍歇，银烛渐成灰。为问潘郎凄紧，更念刘郎萧瑟，相见且衔杯。岁晚莫回首，残客尚天涯。","dynasty":"清代","title":"水调歌头送漱泉归淮南，并为泊琴、芾卿问"}
{"author":"冯煦","content":"残梦断，暝烟空。自起霜天数断鸿。依约旧时携手地，小楼连苑月濛濛。","dynasty":"清代","title":"捣练子"}
{"author":"冯煦","content":"隔浦暗镫，孤城清角，天涯能几相见。断桥西去月，照影惊萧散。而今俊游渐懒。算烟波、再来都换。一别浮尘，十年漂梗，芳序黯将晚。无人地凭阑遍。望淮南落木，离绪何限。夜阑潮信稳，梦与轻鸿远。曾携手处销凝甚，又千里、霜空云乱。谁更遣。愁来怕、尊中酒浅。","dynasty":"清代","title":"玲珑四犯"}
{"author":"冯煦","content":"九曲池头。乍书囊镜槛，来伴轻鸥。款烟通列岫，坐月掩层楼。而今裙屐几淹留。甚时更寻，南朝俊游。閒云换，恁一抹、尚沾吟袖。携手。相识久。三笔六诗，前度刘郎又。盥研平波，笼镫虚阁，输与者般消受。我亦春江载扁舟，数弓知傍幽栖否。记重逢，待明年、燕子归后。","dynasty":"清代","title":"换巢鸾凤恭甫移家秦淮，赋此柬之"}
{"author":"冯煦","content":"数声怨笛。又无端唤我，来寻陈迹。点点峭帆，半带残阳下荒驿。幽壑潜蛟自舞，浑怒卷、银涛千尺。甚绝磴、一线侵云，犹有晚樵识。归客。正恻恻。数断角剩烽，总是离索。俊游记得。春草如烟上吟屐。茸帽西风渐暝，空望极、危岑寒碧。算旧日、携酒处，去潮更急。","dynasty":"清代","title":"暗香晚登燕子矶，寄蘋湘、漱泉"}
{"author":"冯煦","content":"离声蓦带归潮起，天涯冷帆初转。夜鹤引冰弦，恁霜空云乱。玉尊休更款。怕赢得、一衿幽怨。昨梦西津，雪回孤棹，暗尘先换。谩遣。此时情，哀琴咽、桓郎渐惊萧散。坠绪入荒烟，剪凉飔不断。曲中秋正远。又添了、隔江啼雁。峭歌掩、水驿镫凄，奈旧怀都倦。","dynasty":"清代","title":"徵招题梦轩师江上闻筝图"}
{"author":"冯煦","content":"携手危岚，剩旧隐、重到未荒。汀洲外、乱帆孤垒，何限凄凉。北府兴衰归逝水，东山哀乐付残阳。奈十年、兵甲倦登临，秋树苍。漂零久，思故乡。百端恨，对茫茫。算白沤无恙，尚识清狂。更倚天风凝望极，大江东去海云黄。问甚时、归去理渔竿，烟屿旁。","dynasty":"清代","title":"满江红同二泉师登金山作"}
{"author":"冯煦","content":"下空昼。归帆乍掩，危桥野鸟僝僽。断垣波外瘦。废塔暝烟，犹挂疏柳。将军去后。早恨咽、樵童渔叟。一角孤云渺渺，带丛笛不胜悲，向城阴回首。知否。大招赋又。虫沙甚处，遗怨归横岫。暗苔寒碧透。断甲埋沙，哀笳催堠。家山似旧。忍客里、来浇尊酒。谱入神弦共奏。怕斜日、拂灵旂，黄昏骤。","dynasty":"清代","title":"角招丹阳隐公桥吊张将军国梁，同梦轩师赋"}
{"author":"冯煦","content":"酒醒香断眠还起，依依那时怀抱。素魄尚笼烟，奈修箫人杳。倚寒镫晕小。算虚幌、泪痕犹照。独下閒阶，满身梧影，絮虫声悄。换了。一分秋，凄凉意，纷如乱云难扫。幽梦已无凭，又疏星沈晓。暗尘惊渐老。怕孤馆、不禁重到。碧天峭、过尽南鸿，问寄愁多少。","dynasty":"清代","title":"徵招题空帏鉴月图，同漱泉赋"}
{"author":"冯煦","content":"暝烟摇梦孤城闭。依依旧游如此。废驿霾云，荒堤咽雨，谁遣飘零身世。前尘易逝。便坠絮为萍，更无秋蒂。侧侧微波，再来总是断肠地。颓垣尚衔莫紫。暗风吹戍角，犹绾羁思。系马轻阴，调莺旧曲，不分而今憔悴。危阑更倚。也应念攀条，酒边书记。一抹残阳，乱鸦啼倦垒。","dynasty":"清代","title":"齐天乐题梦轩师金城柳色图"}
{"author":"冯煦","content":"峭帆半掠。微云远、声声蓦带离索。去潮乍弄，烟沈断戍，暗回清角。芳尊谩酌。甚情绪、中年渐觉。想天涯、歌长梦窄，往事渐零落。无那空江暝，几许销凝，雁啼幽壑。岁华未晚，怎青衫、便成飘泊。莫倚冰弦，怕愁里、桓郎瘦削。待镫昏、曲冷更与溯旧约。","dynasty":"清代","title":"凄凉犯再题梦轩师江上闻筝图"}
{"author":"冯煦","content":"青溪曲，稚柳不胜春。独自吹香桥下过，晚莺如梦絮如尘。惆怅更何人。","dynasty":"清代","title":"江南好"}
{"author":"冯煦","content":"点点归帆望不齐。乱鸦啼后暝烟低。酒阑时节更凄迷。一片空波萍乍暖，二分残月柳初稊。莫将幽梦过淮西。","dynasty":"清代","title":"浣溪沙"}
{"author":"冯煦","content":"风料峭，月冥濛。波生前渡碧，花谢去年红。西楼一夜听鶗鴂，春尽重帘閒梦中。","dynasty":"清代","title":"江南春"}
{"author":"冯煦","content":"两行倦柳，带湿烟摇暝、牵人羁绪。小簟重帘斜月里，阅尽兴亡无数。自笑疏慵，莺初燕晚，未问萧娘渡。江南秋色，断肠空在纨素。还记坠叶轻潮，嫩凉时候，与客携尊俎。无奈劳劳亭下笛，又唤扁舟西去。水驿镫昏，愁长梦窄，总是分携处。甚时重到，酒人零落如雨。","dynasty":"清代","title":"百字令题秦淮秋泛图"}
{"author":"冯煦","content":"庭院悄，雨过嫩苔肥。燕子不来帘影暗，绿阴阴里试单衣。独立又斜晖。","dynasty":"清代","title":"江南好"}
{"author":"冯煦","content":"菰浦猎猎雨潺潺。一角湖光如玦环。幽鸟晴云自往还。莫凭阑。酒醒江南春正寒。","dynasty":"清代","title":"忆王孙"}
{"author":"冯煦","content":"一抹西风未夕晖。轻烟远树正依依。旧游荒了钓人矶。燕子风微桃叶瘦，鱼儿水长荻芽肥。晚春争得不思归。","dynasty":"清代","title":"浣溪沙"}
{"author":"冯煦","content":"三月莫，何事更干卿。草长莺飞春水皱，劳劳亭下五清明。东望不胜情。","dynasty":"清代","title":"江南好"}
{"author":"冯煦","content":"嫩阴帘幕微云敛，添来一声幽咽。旧曲吹寒，空奁照影，又是黄昏时节。花消酒祓。算如此清狂，候蛩能说。莫弄参差，夕阳满地坠残叶。西风片帆又别。汉南秋色晚，相望愁绝。梦醒荒桥，尘栖废馆，瘦尽当年新月。清歌未歇。怕听到更阑，渐惊华发。俊约无凭，杜郎心暗折。","dynasty":"清代","title":"台城路题箫声鬓影图"}
{"author":"冯煦","content":"香定后，酒阑前。绿阴浓似画，黄月澹于禅。南朝一片伤心地，小簟轻衾人未眠。","dynasty":"清代","title":"江南春"}
{"author":"冯煦","content":"清梦破，何处叫春莺。乍暖乍寒云更懒，熟梅时节昼愔愔。立尽一楼阴。","dynasty":"清代","title":"江南好"}
{"author":"冯煦","content":"西风吹暮雪，寒禁水驿，倦客惨将归。峭帆迷寸碧，木落淮南，望断片云飞。梅边旧约，算只有饥饿斜晖。愁岁阑、又成轻别，负了钓人矶。堪悲。江空天远，石老烟荒，问黄炉往事。应念他、哀弦自理。浊酒同携，重招楚魂何处，奈竟夕、空起相思。眠未稳、朝来带眼都移。","dynasty":"清代","title":"渡江云壬申冬十二月十四日，大雪。漱泉归宝应。夜坐楼上，汲汲无欢，追念次米，感赋此解，并寄漱泉"}
{"author":"冯煦","content":"何处春残不杜鹃。雨昏烟澹落花前。销魂时节又今年。三月东风归似客，一江春水远于天。更无人上木兰船。","dynasty":"清代","title":"浣溪沙"}
{"author":"冯煦","content":"春寂寂，思厌厌。薄寒人中酒，微雨燕归帘。庭阴竟日东风峭，吹满樱桃花一奁。","dynasty":"清代","title":"江南春"}
{"author":"冯煦","content":"春去也，极目更何堪。日落孤帆天样远，荒坡冷驿柳毵毵。离思满江南。","dynasty":"清代","title":"江南好"}
{"author":"冯煦","content":"罗衣乍索。有暮愁几许，常负游历。一舸来时，云叶吹凉，湖阴自起渔笛。香红不断微波远，但望极、江南江北。早片蓑、约去菭矶，更压冷烟荒碧。犹记菰浦倦梦，暝香澹似雨，飞上词笔。却怨西风，十载飘零，此意浑如残菂。何时一问鸥边路，怕落尽、渐成秋色。恁朗吟、夜壑归来，忍说那人消息。","dynasty":"清代","title":"疏影"}
{"author":"冯煦","content":"秋声凄楚。又惊醒、宿雅起舞。碎桐摇雨。掩镫黯无语。断甃絮吟蟀，惨共宵深机杼。自看寒井沈沈，忍冰雪、此终古。凝尘漫数。旧阑影、今在甚处。海云归否。认苔际庭宇。荒坟渺千里，我亦伤心孤露。剩有残月西楼，为吟愁句。","dynasty":"清代","title":"清波引盟心古井图，同漱泉各赋半阕"}
{"author":"冯煦","content":"人去天寒，江空岁晚，与君携手层岚。带一分酸。离心未饮先酣。十年水驿烟邮惯，奈而今、不是江南。荡秋魂、一尺荒波，湿了征衫。桓郎已自伤摇落，问归鸿声里，此别何堪。短鬓难搔，衰杨一样毵毵。斜阳尚在孤城角，近黄昏、不见征帆。待何时、月下幽坊，玉尘重谭。","dynasty":"清代","title":"高阳台甲戌中冬，予有夔州之役。漱泉送予江上，赋此别之"}
{"author":"冯煦","content":"斜帆天际小。对萧萧荒陂，尚衔残照。断塔摇烟，战半林黄叶，似愁难扫。几点轻沤，应笑我、尘栖茸帽。故垒西边，霜角吟秋，鬓丝催老。知否萝阴孤啸。怕闭了哀弦，更添凄悄。旧约匆匆，问片云凉屿，甚时垂钓。莫上层楼，人渐远、江南寒早。一寸相思难寄，征鸿又杳。","dynasty":"清代","title":"三姝媚荻港道中作"}
{"author":"冯煦","content":"别浦乱峰。荒城残垒，清游今更悽断。澹黄楼外柳，不似秋魂短。霜前翠尊同款。最难忘、谢家池馆。几叠哀弹，一襟幽恨，都作梦云散。西风冷帆初转。望晴岚楚甸，难为心眼。一封江北信，欲寄无归雁。蘋花谢后斜阳暝，渐愁与、凉烟俱远。浑不管。青衫早、缁尘又浣。","dynasty":"清代","title":"玲珑四犯寄漱泉、季子"}
{"author":"冯煦","content":"凉蟾弄翠壑。卸却征帆潮又落。秋树乍惊夜鹊。但烟暗戍旂，星垂江阁。音书漫托。怕去鸿、犹怨漂泊。愁无语、一镫废驿，冷笛劝孤酌。天角。片云寥邈。叹似铁、重衾正薄。宵来归梦更恶。叶响幽坊，雨过凉幕。旧游浑似昨。奈负了、霜前素约。频延伫、春回征岸，寄我小梅萼。","dynasty":"清代","title":"霓裳中序第一孤舟夜泊，寒月微茫，海上断鸿，邈无消息。怆然赋此"}
{"author":"冯煦","content":"楚江一笛，甚劳劳吹我，去舟如叶。已是汉南秋色晚，况又怀乡时节。峭壁欹云，冷溪垂雨，不共残僧朔。东坡去后，暗潮犹自呜咽。携手更上层楼，黄州镜里，晴霭横孤堞。输与西来今夜鹤，管领芦边斜月。平野荒罾，乱峰寒烧，回首添凄切。哀弦重奏，酒人还是轻别。","dynasty":"清代","title":"壶中天经黄州赤壁下，示洪雨楼"}
{"author":"冯煦","content":"西风野水。剩几株暝柳，牵人羁思。惨绿无多，笛声吹向空烟里。天涯何限伤心地。画疏影、残阳颓寺。悔年年、轻暖轻阴，负晚春游骑。憔悴孤帆自倚。渐霜落汉南，冷峰无际。断送秋魂，一丸斜月惊鸦起。荒荒津堠人千里。叹双鬓、飘萧如此。相思甚处微黄，栖暗苇。","dynasty":"清代","title":"垂杨汉南道上，烟水凄绝，寒柳萧萧，似闵人摇落者。因赋此解，他日漱泉见之，当亦以为有桓郎之感也"}
{"author":"冯煦","content":"朔风正峭。又一篷夜雪，江空人杳。几片冻鸥，不管残寒下云表。休讶潘郎鬓点，算愁外、青山俱老。望万里、湿粉乾坤，疑是素蟾照。欹帽。更一啸。指石际冷枫，惨绿多少。软红尽扫。犹胜当年剡溪棹。赢得閒身画里，知碧宇、琼楼重到。甚峡影、悬似练，玉龙自绕。","dynasty":"清代","title":"暗香"}
{"author":"冯煦","content":"公也古循吏，杖节出夔州。千家山郭如画，岚翠上南楼。天遣婆娑老子，消受隐囊纱帽，来领峡中秋。万里控邛僰，何用觅封侯。梧竹暗，风日美，足淹留。中兴绛灌何限，四顾邈无俦。却有渝童巴女，岁岁朱旂铜鼓，韎韐拜前驺。我起为公舞，一啸看吴钩。","dynasty":"清代","title":"水调歌头题蒯子范先生坐翠微图"}
{"author":"冯煦","content":"陌上何人控玉骖。轻阴漠漠柳毵毵。罗衣初试又添寒。中酒心情閒似燕，禁烟天气困于蚕。浑如庾信在江南。","dynasty":"清代","title":"浣溪沙"}
{"author":"冯煦","content":"采尽江蓠客未归。一湖春水碧差池。湖上高楼楼上月，照天涯。旧梦欲凭归燕说，新愁只有落花知。独在玲珑帘幕底，立多时。","dynasty":"清代","title":"摊破浣溪沙"}
{"author":"冯煦","content":"楚甸晚萧萧，橘柚寒无际。断续清砧断续猿，实下三声泪。月暗女萝丛，山鬼窥镫至。巴峡秋涛下汨罗，犹似申申詈。","dynasty":"清代","title":"卜算子屈沱女媭捣衣处"}
{"author":"冯煦","content":"天际征帆，甚愁里、过却巫山巫峡。斜照还上层楼，兴亡问啼鴂。凝望极、哀湍坏道，渐忘了、汉家陵阙。城上荒砧，沙边断碛，遗恨犹咽。漫回首、听雨僧庐，数镫下、寒虫共凄绝。刚是带围消损，奈西风轻别。归雁远、题画甚处，又一抹、扫尽残叶。料也中酒高歌，唾壶敲缺。","dynasty":"清代","title":"琵琶仙舟中望白帝，寄漱泉"}
{"author":"冯煦","content":"拥孤衾，罢远笛。酒醒霜寒人寂。微吟悄、渐北斗阑干，数声悽恻。夜乌啼，冷月碧。数尽琼壶残滴。凄还紧、记伴我年年，废邮荒驿。清梵空山，共点点、惊回楚魄。抱关人老，听雨秋深，一夜鬓毛白。短梦浑难觅。叶响初阑，虫语又咽。问西风、辇路提铃，南内谁与诉怨抑。","dynasty":"清代","title":"秋宵吟柝声"}
{"author":"冯煦","content":"花气冥濛欲破禅。纹帘棐几静娟娟。薄寒时节镇相怜。越酿夜倾鹦鹉杓，秦篝晓试鹧鸪斑。刘纲夫妇本神仙。","dynasty":"清代","title":"浣溪沙同翰卿过次泉斋中"}
{"author":"冯煦","content":"酒阑江阁。甚轻衾似水，羁人先觉。梦到淮南，澹月微霜下帘幕。长是歌离赋别，休更卜、镫前红萼。算几日、鬓影都华，双袖也应薄。楼角。正萧索。记伴我微吟，数遍寒柝。沈郎瘦削。曾倚炉熏与调药。孤负机中锦字，湘水阔、征鸿谁托。便夜夜、归去也，忍教见却。","dynasty":"清代","title":"暗香题家书后"}
{"author":"冯煦","content":"甚匆匆、百岁隙中尘，天涯又相催。正春镫下了，乱山残雪，来照深杯。惆怅鸡声马影，人隔楚云隈。箫鼓娥儿曲，孤抱难开。还念故园今夜，趁辛盘荐后，西望徘徊。掩银荷不语，独自拨寒灰。总休卜、镜中消息，算归期、先负绮窗梅。思千里，向东风祝，莫放春回。","dynasty":"清代","title":"甘州乙亥除夕作"}
{"author":"冯煦","content":"虚幌笼寒，疏镫阁梦，淹留楚客须惊。正试香天气，中酒心情。同是江南倦羽，空望断、雁外归程。漂零久，百年身世，莫问秋萍。销凝。锦官春色，趁一舸轻潮，来听鹃声。又小屏山里，双髻吹笙。占取藤萝新月，还说与、巫峡孤青。君知否，书囊镜槛，足换浮名。","dynasty":"清代","title":"凤凰台上忆吹箫答次泉"}
{"author":"冯煦","content":"款重门、玉尊初罢，疏香时度帘隙。西阑一树垂垂发，消得何郎词笔。春正寂。算剑外漂零，花与人俱客。孤云片石。便梦到庭阴，有人应妒，羁思冷湘瑟。年时事，负了苔边游屐。相思偏在故国。忍寒一夜吹横玉，只有素娥曾识。忘不得。是初渌轻烟，孤艇江南驿。东归甚日。去七里溪光，画眉啼处，与子弄寒碧。","dynasty":"清代","title":"摸鱼子憩园探梅，柬次泉"}
{"author":"冯煦","content":"自江左甘郎归后。倦上征鞍，数声催又。马色侵寒，雁声摇梦下孤堠。月残风晓，呜咽到、萧萧柳。败铎警虚檐，也似此、将停还骤。依旧。曳惊沙落木，负了玉鞭垂手。郎当自语，向零雨、剑门禁受。莫更赋、曲里黄骢，怕听到、凄凉时候。只断塔栖尘，一样霜中僝僽。","dynasty":"清代","title":"长亭怨慢铃声"}
{"author":"冯煦","content":"孤蟾下倦驿。落尽江梅春是客。城上夜乌正寂。渐星暗戍楼，烟沈荒碛。谁歌楚魄。罢玉尊、肠断今夕。空凝望、峡门秋练，一道界寒白。游历。柳边坊陌。有箔影、钗光似织。年年归计未得。曲榭悬镫，小槛横笛。断云迷故国。忍重问、传柑信息。君休叹、围炉儿女，尚守杜陵宅。","dynasty":"清代","title":"霓裳中序第一"}
{"author":"冯煦","content":"一角西楼尽日阴。湿云如梦上青琴。薄寒时候厌登临。单舸来时前渡暝，细禽啼处落花深。伤春伤别又而今。","dynasty":"清代","title":"浣溪沙"}
{"author":"冯煦","content":"角断谯门，梧寒幕府，何郎重到销魂。骑竹欢游，而今石老云昏。堂前燕子无归处，渺难寻、旧日巢痕。悄无言、吊月吟秋，不为闻猿。百年富贵春婆梦，问黄鸡未唱，谁醒前尘。宝玦珊瑚，争知少小王孙。长携手地新烟换，奈当时、倦柳都髡。共温存、岁晚江空，且倒清尊。","dynasty":"清代","title":"高阳台"}
{"author":"冯煦","content":"春欲尽，何处不销魂。稚柳轻潮催小舸，画帘微雨掩重门。寂寂又黄昏。","dynasty":"清代","title":"忆江南"}
{"author":"冯煦","content":"城阙。愁绝。落花时。野戍残旂雨微。峡中一春无雁飞。相思。北来音信稀。十二青楼临大道。春渐老。处处生芳草。杜鹃啼。人未归。路迷。片帆吹又西。","dynasty":"清代","title":"河传同次泉登夔州南城"}
{"author":"冯煦","content":"游丝弄暝，波影摇寒，伤春人在兰舟。倦枕重听，无奈梦与云流。东风一枝正缓，算垂杨、犹学轻柔。凄咽处，带斜阳远水，脉脉悠悠。记否瞿唐清晓，赋剑南愁句，水调应羞。荡漾如烟，添了隔浦莲讴。谁招五湖旧隐，倚征篷、欲诉还休。人去也，恁沙边、惊起野鸥。","dynasty":"清代","title":"声声慢橹声"}
{"author":"冯煦","content":"招梅边秋魂。自素弦折后，雨暝烟昏。剩有羁鸿留印，野鹃啼春。幽径悄、行无人。曳练裙、谁哀王孙。恁题扇桥荒，敲棋墅冷，肠断昔时尘。青溪曲，空斜曛。记映波丛笛，款月芳尊。怎又霜凋孤馆，草生重门。还自念、蛮参军。似野萍、飘零无根。甚马策重挝，西州泪痕栖角巾。","dynasty":"清代","title":"寿楼春过二泉师宅，示蘋湘"}
{"author":"冯煦","content":"银叶香销梦未残。谢家池馆雨潺潺。更无人处莫凭阑。桃叶歌阑双桨远，柳花吹尽一帘閒。愁蛾不似镜中山。","dynasty":"清代","title":"浣溪沙"}
{"author":"冯煦","content":"春归烟浦。有天半朱霞，标映高处。尘海此回帆，望蓬莱、三山自去。诗情何在，且付与、素歌蛮舞。容与。共岫云、野鹤终古。陈澄江一绳散绮，更重吟、宣城俊句。记得杭州，几度画船听雨。酒浣尘襟，镜消秋缕。好移琴柱。频寄语。前身合在琼府。","dynasty":"清代","title":"石湖仙江上晚霞图，用白石寿石湖居士韵，为薛丈题"}
{"author":"冯煦","content":"小园清昼，又繁英如绣，细禽啼处。委佩搴纕无恙否，莫问楚宫残舞。暖玉交柎，温黁比鄂，写入陔南谱。春长人寿，白华诗句重补。记取谢屐寻秋，霜前丛菊，曾蹋修蛇路。输与阑阴双蛱蝶，省识东风无数。交吕攀嵇，因群拜纪，春色偏孤负。甚时花下，一尊同醉芳醑。","dynasty":"清代","title":"百字令可园花瑞图，为雨生题"}
{"author":"张碧","content":"运锄耕劚侵星起，陇亩丰盈满家喜。到头禾黍属他人，不知何处抛妻子。","dynasty":"唐代","tags":"农民","title":"农父"}
{"author":"张碧","content":"句芒爱弄春风权，开萌发翠无党偏。句芒小女精神巧，机罗杼绮满平川。五陵年少轻薄客，蛮锦花多春袖窄。酌桂鸣金玩物华，星蹄绣毂填香陌。千条碧绿轻拖水，金毛泣怕春江死。万汇俱含造化恩，见我春工无私理。","dynasty":"唐代","title":"游春引三首"}
{"author":"张碧","content":"风昏昼色飞斜雨，冤骨千堆髑髅语。八纮牢落人物悲，是个田园荒废主。悲嗟自古争天下，几度乾坤复如此。秦皇矻矻筑长城，汉祖区区白蛇死。野田之骨兮又成尘，楼阁风烟兮还复新。愿得华山之下长归马，野田无复堆冤者。","dynasty":"唐代","title":"野田行"}
{"author":"张碧","content":"岂是昧容华，岂不知机织。自是生寒门，良媒不相识。","dynasty":"唐代","title":"贫女"}
{"author":"张碧","content":"金炉烟霭微，银釭残影灭。出户独裴回，落花满明月。","dynasty":"唐代","title":"幽思"}
{"author":"张碧","content":"千枝万枝占春开，彤霞著地红成堆。一窖闲愁驱不去，殷勤对尔酌金杯。老鸦拍翼盘空疾，准拟浮生如瞬息。阿母蟠桃香未齐，汉皇骨葬秋山碧。朝开暮落煎人老，无人为报东君道。留取秾红伴醉吟，莫教少女来吹扫。","dynasty":"唐代","title":"惜花三首"}
{"author":"张碧","content":"銮舆不碾香尘灭，更残三十六宫月。手持纨扇独含情，秋风吹落横波血。","dynasty":"唐代","title":"古意"}
{"author":"张碧","content":"三秋倚练飞金盏，洞庭波定平如刬.天高云卷绿罗低，一点君山碍人眼。漫漫万顷铺琉璃，烟波阔远无鸟飞。西南东北竞无际，直疑侵断青天涯。屈原回日牵愁吟，龙宫感激致应沈。贾生憔悴说不得，茫茫烟霭堆湖心。","dynasty":"唐代","title":"秋日登岳阳楼晴望"}
{"author":"张碧","content":"毒龙衔日天地昏，八纮叆叇生愁云。秦园走鹿无藏处，纷纷争处蜂成群。四溟波立鲸相吞，荡摇五岳崩山根。鱼虾舞浪狂鳅鲲，龙蛇胆战登鸿门。星旗羽镞强者尊，黑风白雨东西屯。山河欲拆人烟分，壮士鼓勇君王存。项庄愤气吐不得，亚父斗声天上闻。玉光堕地惊昆仑，留侯气魄吞太华。舌头一寸生阳春，神农女娲愁不言。蛇枯老媪啼泪痕，星曹定秤秤王孙。项籍骨轻迷精魂，沛公仰面争乾坤。须臾垓下贼星起，歌声缭绕凄人耳。吴娃捧酒横秋波，霜天月照空城垒。力拔山兮忽到此，骓嘶懒渡乌江水。新丰瑞色生楼台，西楚寒蒿哭愁鬼。三尺霜鸣金匣里，神光一掉八千里。汉皇骤马意气生，西南扫地迎天子。","dynasty":"唐代","title":"鸿沟"}
{"author":"张碧","content":"玉堂花院小枝红，绿窗一片春光晓。玉容惊觉浓睡醒，圆蟾挂出妆台表。金盘解下丛鬟碎，三尺巫云绾朝翠。皓指高低寸黛愁，水精梳滑参差坠。须臾拢掠蝉鬓生，玉钗冷透冬冰明。芙蓉拆向新开脸，秋泉慢转眸波横。鹦鹉偷来话心曲，屏风半倚遥山绿。","dynasty":"唐代","title":"美人梳头"}
{"author":"张碧","content":"寒姿数片奇突兀，曾作秋江秋水骨。先生应是厌风云，著向江边塞龙窟。我来池上倾酒尊，半酣书破青烟痕。参差翠缕摆不落，笔头惊怪黏秋云。我闻吴中项容水墨有高价，邀得将来倚松下。铺却双缯直道难，掉首空归不成画。","dynasty":"唐代","title":"题祖山人池上怪石"}
{"author":"张碧","content":"结茅苍岭下，自与喧卑隔。况值雷雨晴，郊原转岑寂。出门看反照，绕屋残溜滴。古路绝人行，荒陂响蝼蝈。篱崩瓜豆蔓，圃坏牛羊迹。断续古祠鸦，高低远村笛。喜闻东皋润，欲往未通屐。杖策试危桥，攀萝瞰苔壁。邻翁夜相访，缓酌聊跂石。新月出污尊，浮云在巾舄。常隳腐儒操，谬习经邦画。有待时未知，非关慕沮溺。","dynasty":"唐代","title":"山居雨霁即事（一作长孙佐辅诗）"}
{"author":"张碧","content":"谁将织女机头练，贴出青山碧云面。造化工夫不等闲，剪破澄江凝一片。怪来洞口流呜咽，怕见三冬昼飞雪。石镜无光相对愁，漫漫顶上沉秋月。争得阳乌照山北，放出青天豁胸臆。黛花新染插天风，蓦吐中心烂银色。五月六月暑云飞，阁门远看澄心机。参差碎碧落岩畔，梅花乱摆当风散。","dynasty":"唐代","title":"庐山瀑布"}
{"author":"张碧","content":"东风折尽诸花卉，是个亭台冷如水。黄鹂舌滑跳柳阴，教看蔷薇吐金蕊。双成涌出琉璃宫，天香阔罩红熏笼。西施晓下吴王殿，乱抛娇脸新匀浓。瑶姬学绣流苏幔，绿夹殷红垂锦段。炎洲吹落满汀云，阮瑀庭前装一半。醉且书怀还复吟，蜀笺影里霞光侵。秦娥晚凭栏干立，柔枝坠落青罗襟。殷勤无波绿池水，为君作镜开妆蕊。","dynasty":"唐代","title":"林书记蔷薇"}
{"author":"张碧","content":"石门新长青龙髯，虬身宛转云光黏。闻君爱我幽崖前，十株五株寒霜天。越溪老僧头削雪，曾云手植当庭月。三十年来遮火云，凉风五月生空门。愿君栽于清涧泉，贞姿莫迓夭桃妍。□□易开还易落，贞姿郁郁长依然。山童懒上孤峰巅，当窗划破屏风烟。","dynasty":"唐代","title":"答友人新栽松"}
{"author":"张碧","content":"母龙衔日天地昏，八纮叆叇生愁云。秦原走鹿无藏处，纷纷争处围成群。四溟波立鲸相吞，薄摇五岳崩山根。鱼暇舞浪狂鳅鯤，龙蛇胆战登鸿门。星旗羽簇强者尊，黑风白雨东西屯。山河欲拆人烟分，壮士鼓勇君王存。项庄愤气吐不得，亚父{左豆右斗}声天上闻，玉光坠地惊崑崙。留侯气魄吞太平，舌头一寸生阳春。神农女娲愁不言，蛇枯老妪啼泪痕。星曹定秤称王孙，项籍骨轻迷精魂，沛公仰面争乾坤。须臾垓下贼星起，歌声缭绕凄人耳。吴娃捧酒横秋波，霜天月照空城垒。力拔山兮忽到北，骓嘶懒渡乌江水。新丰瑞气生楼台，西楚寒蒿哭愁鬼。三尺霜鸣金匣里，神光一照八千里。汉皇骤马意气生，西南扫地迎天子。","dynasty":"唐代","title":"鸿门"}
{"author":"张碧","content":"寒姿数片寄突兀，曾作秋山秋水骨。先生应是厌风雷，着向池边塞龙窟。我来池上倾醉尊，半酣书破青烟痕。参差翠缕摆不落，笔头惊怪粘秋云。我闻吴中项容水，邀得将来倚松下。铺却双缯直道难，掉首空归不成画。","dynasty":"唐代","title":"题祖山人池上怪石"}
{"author":"张碧","content":"老鸦拍翼盘空疾，准拟浮生如瞬息。阿母蟠桃香未齐，汉皇骨葬秋山碧。","dynasty":"唐代","title":"惜花三首其二"}
{"author":"张碧","content":"朝开暮落煎人老，无人为报东君道。留取秾红伴醉吟，莫教少女来吹扫。","dynasty":"唐代","title":"惜花三首其三"}
{"author":"张碧","content":"运锄耕斸侵星起，陇亩丰盈满家喜。到头禾黍属他人，不知何处抛妻子。","dynasty":"唐代","title":"农父"}
{"author":"张碧","content":"句芒爱弄春风权，开萌发翠无党偏。句芒小女精神巧，机罗杼绮满平川。","dynasty":"唐代","title":"游春引三首其一"}
{"author":"张碧","content":"五陵年少轻薄客，蛮锦花多春袖窄。酌桂鸣金玩物华，星蹄绣毂填香陌。","dynasty":"唐代","title":"游春引三首其二"}
{"author":"张碧","content":"千条碧绿轻拖水，金毛泣怕春江死。万汇俱含造化恩，见我春工无私理。","dynasty":"唐代","title":"游春引三首其三"}
{"author":"胡寅","content":"玉梅街腊传香，瑞蓂秀荚开三四。莲花沉漏，熊罴占应，洛阳名裔。岁比甘罗，便疏同队，累棋观志。向修文寓直，仙楼侍宴，梁王宝、真难俪。多少襟怀未试，暂超然、壶中游戏。行看献策，归瞻旒藻，常勋游记。歌畔巫云，舞回邹管，金钗扶醉。有阴功不乞，丹砂十纪，寿祺全畀。","dynasty":"宋代","title":"水龙吟"}
{"author":"胡寅","content":"梅花如梦李成尘，却伴酴醿过晚春。未要烘晴千树白，且看带雨一枝新。","dynasty":"宋代","title":"和单令简园梨花四绝"}
{"author":"胡寅","content":"野老山园未省开，今朝何事客俱来。炎荒有此清凉地，剪水装林绝点埃。","dynasty":"宋代","title":"和单令简园梨花四绝"}
{"author":"胡寅","content":"共传嘉树锁山阴，冰彩瑶光自一林。未必甘滋追大谷，照人风韵故能深。","dynasty":"宋代","title":"和单令简园梨花四绝"}
{"author":"胡寅","content":"清游当日兴怡融，无奈如比雨映空。闻道只今方烂漫，莫教飞趁楝花风。","dynasty":"宋代","title":"和单令简园梨花四绝"}
{"author":"胡寅","content":"爽气深秋彻九霄，凭高眼界迥寥寥。凄风但可开黄菊，零露行庆到蓼萧。","dynasty":"宋代","title":"和单令九日二绝"}
{"author":"胡寅","content":"行乐从来贵及辰，况逢节物一番新。病夫久矣捐杯酌，怅望临风落帽人。","dynasty":"宋代","title":"和单令九日二绝"}
{"author":"胡寅","content":"招提炉上宝香氲，问信浮屠作祖人。想得妙心同水镜，故应归路见冰轮。清辉万里无穷雪，净观千山不隔尘。欲识新诗惟累句，颇惭曹植与君亲。","dynasty":"宋代","title":"和单令自龙山迎月而归"}
{"author":"胡寅","content":"能向词江挹彼清，爱君诗句早知名。百家悬镜知妍丑，一字提衡有重轻。画话岂淹三友益，简才方廓四聪明。肯临蔀屋相辉映，自愧常谈只老生。","dynasty":"宋代","title":"和单普二首"}
{"author":"胡寅","content":"弃捐孤陋与谁邻，插棘诛茅漫隐沦。乱思诗书随手揭，慰怀风月逐时新。惭无用舍行藏道，有愧东西南北人。久矣笔端尘土暗，因君聊复拟心神。","dynasty":"宋代","title":"和单普二首"}
{"author":"胡寅","content":"桃江稳楫兰舟渡，记得刘郎有仙路。未能趋海访神仙，且欲沿溪看红树。钓竿已逢慰羁束，平生装饰品得沧洲趣。最欣傲吏轻傥来，拟学渊明赋归去。与君一问桃花宿，岂得行如武陵暮。伯阳八十有一篇，立教清净贵自然。神仙之说何所始，虚怪汗漫无中边。渔郎迷路去家久，虽践胜境终回旋。雕辞饰实好事者，至今千载犹汉传。宁闻自古有仙人，茂陵垂老一语真。岂伊冠履荐绅士，惑溺不异蚩蚩民。诚能御气友造物，陋彼蝉蜕悲埃尘。想见桃源之野花正开，牧儿模管吹出芳林来。不知人家尚几许，云屏玉帐空悠哉。霏红泛绿竟杳杳，我亦乘兴山阴回。不如与君归种待蕡实成蹊，昼永无地生苍苔。","dynasty":"宋代","title":"和仁仲游桃源"}
{"author":"胡寅","content":"虞帝当年辟四门，三苗那更蠢迷昏。茫茫旧楚祗芳草，处处朱楼空断垣。不原耦耕招素隐，要看良耜接深村。韩公守戒谁能用，虎豹难凭折柳樊。","dynasty":"宋代","title":"和仁仲至荆门"}
{"author":"胡寅","content":"扶持嘉树起条枚，未觉风前齿发颓。深凿坐邀千涧水，纵观如步九层台。云间秀巘浓还淡，案上陈编阖又开。莫似昔贤夸独乐，与人同处首应回。","dynasty":"宋代","title":"和仁仲治圃三首"}
{"author":"胡寅","content":"不遣身心同槁灰，化工随手自量裁。一栏仙葩端倪露，九畹崇兰次第栽。生意可观那画得，暗香难觅偶吹来。柴门漫说何曾闭，俗驾经过也未猜。","dynasty":"宋代","title":"和仁仲治圃三首"}
{"author":"胡寅","content":"愦瞀年来药渐须，喜君犹自手抄书。尘冠固合悬圬壁，羽扇何当出草庐。胜景但逢诗发遣，壮怀聊用酒驱除。寄身扰扰胶胶者，欹纲从来不可居。","dynasty":"宋代","title":"和仁仲治圃三首"}
{"author":"胡寅","content":"异代纷争战伐多，楼船赢负倚苍波。如今天险如平地，讐虏深谋只用和。","dynasty":"宋代","title":"和仁仲舟中三绝"}
{"author":"胡寅","content":"支川千百欲归东，不得江湖不会同。可但中流能击楫，也知高浪要乘风。","dynasty":"宋代","title":"和仁仲舟中三绝"}
{"author":"胡寅","content":"湘君谁识是皇英，占得君山冷淡青。月满湖平相照处，姮娥应得见娉婷。","dynasty":"宋代","title":"和仁仲舟中三绝"}
{"author":"胡寅","content":"未老先衰负疾忧，敢贪荣禄尚为州。已惭骚客能招隐，更愧疲民欲借留。斤斧且厅存夜气，江湖那得献辰猷。新诗满把珠玑重，归艇全胜载石舟。","dynasty":"宋代","title":"和任大夫赠别"}
{"author":"胡寅","content":"客思如春日日深，莫令鶗鴂损芳阴。忽逢佳士能倾盖，那用高眠有抱衾。陌上正歌归缓缓，尊前聊酌夜沉沉。君诗也得池塘梦，沈谢风流尚可寻。","dynasty":"宋代","title":"和汝霖三首"}
{"author":"胡寅","content":"圣门功业海同深，大禹犹曾惜寸阴。知有诗书消永日，不将狐貉愧寒衾。定心应已观川逝，阔步何须叹陆沉。闻道北山兰正好，果堪纫佩即幽寻。","dynasty":"宋代","title":"和汝霖三首"}
{"author":"胡寅","content":"桃李无言春事深，便看园树欲交阴。永怀北固吹长笛，一醉春风典破衾。金羽喜从幽谷出，锦鳞贪引翠竿沉。好传消息睎曾点，莫把平生问李寻。","dynasty":"宋代","title":"和汝霖三首"}
{"author":"胡寅","content":"绣衣御史有前闻，衲子禅师亦好文。出禀圣谟苏瘵俗，坐持诗律战魔军。访寻水石閒招隐，际会风云偶策勋。喧寂两忘归一致，此心何处不超群。","dynasty":"宋代","title":"和上封洪辩用明察院韵"}
{"author":"胡寅","content":"久矣心灰形槁木，有烂锦衾谁与独。殷勤调护得繁枝，抹黛施朱尽凡俗。池上靓妆开晓镜，露晞娇润离汤谷。佳人得意矜绝代，陋彼牵萝补茅屋。真赏幸逢尊有酒，清玩可使食无肉。十眉仿佛画难亲，百匝徘徊看未足。两旬绿秀承红嫩，一日篱槿何能淑。朝来但觉花照眼，夜去不梦松生腹。休夸艳杏荫白鷼，漫说夭桃疎竹。固知尤物人共爱，也使先生动心目。老坡有咏记江城，少陵无句惭巴蜀。雇我荒词陪绝唱，何异斥鷃追黄鹄。夜来风雨太豪横，惆怅遥峰萦度曲。不如却赋黑牡丹，寄语孔翠防抵触。","dynasty":"宋代","title":"和叔夏海棠次东坡韵"}
{"author":"胡寅","content":"醉骑生马却扶舆，雪洒春衫二月初。行乐偶从山寺始，他年重到未成虚。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"久闻人境寄陶庐，深约同游驾小车。文举旧传樽有酒，冯欢宁叹食无鱼。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"前僧已著草茅培，后死犹来瘗骨灰。一醉剧谈非为尔，自浇胸次有崔巍。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"马饥人困日西昏，无限归鸦已著村。记取东禅风雨夕，卧无床荐阖无门。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"不惜冲泥步步前，为闻幽处有明川。峰回路转酬劳客，一派琉璃春正妍。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"跨溪临岸各清真，上客来临景更新。幽树好花修竹色，相鲜浮动镜中春。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"种竹何时匝两垠，只今疎翠已情亲。会看染合全溪影，照映来游碧落身。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"谑浪澜翻间底诃，绝胜歌贯舞婆娑。解颐为听谈诗妙，脱腕空传草檄多。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"莫笑田翁不任真，好贤留客意殊亲。海棠半拆山丹重，京洛何曾远客身。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"閒客何如乐圣时，欣闻威凤再鸣岐。且将诗笔耕尧壤，宁记书囊集汉帷。日错碎金归野菊，风欺危绿战棠梨。殷勤云将丰年问，无奈鸿蒙谢不知。","dynasty":"宋代","title":"和叔夏视获三首"}
{"author":"胡寅","content":"莫嗤公子务农时，后稷生民亦嶷岐。稻割黄金镰似月，汗浑白雨袂连帷。原趋座上鸡和黍，未种胸中枣与梨。此乐若嫌儿辈觉，后知何以赖先知。","dynasty":"宋代","title":"和叔夏视获三首"}
{"author":"胡寅","content":"天赐丰年岂不时，闵公荒度效徂岐。经丘烈日能焦扉，独夜秋风已泛帷。岂愧石兄推竹弟，聊斟杜酒破张梨。过门若有樊迟问，老子於中正遍知。","dynasty":"宋代","title":"和叔夏视获三首"}
{"author":"胡寅","content":"玉质檀心翠羽衣，寒梅开后独当时。一枝折得将谁赠，想见花容出雾帷。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"梅后宁知花便无，不从香草寄相如。为君表出风流冠，只有春兰仅比渠。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"叶是青霞剪作衣，花如静女不争时。岂应更浥蔷薇露，撩得窥园不下帷。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"洒然仙意指虚无，罗袜凌波定不如。织女未忘银汉会，空烦浊水映清渠。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"荪桡兰楫芰荷衣，袅娜愁予二八时。嫁与湘君捐袂褋，玉搔头映白罗帷。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"海岸仙人绝代无，清扬白日坐如如。若从妙色光香觅，须信先生未识渠。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"萱草盈阶是绿衣，玉簪陪槛敢同时。更余溅水无聊赖，都向仙姿共一帷。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"为花求偶岂全无，格与山礬姊弟如。我已冥心芗泽观，何须江水对轩渠。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"新年节物推排有，旧岁光阴扫荡无。白发任教装鬓换，青春元自与心符。茹芝休慕商山老，舍瑟当睎鲁国儒。三益况逢天下士，夷途从此得归愚。","dynasty":"宋代","title":"和叔夏岁除"}
{"author":"胡寅","content":"尚恨山前尘土侵，去耕山后白云深。下泉不使苞稂秀，夫子宁忘济物心。","dynasty":"宋代","title":"和叔夏田舍三绝"}
{"author":"胡寅","content":"作堨辛勤雨更迟，桔槔谁语汉阴知。不嫌机事侵纯白，一日何妨灌百畦。","dynasty":"宋代","title":"和叔夏田舍三绝"}
{"author":"胡寅","content":"日望云霓手揠苗，何时能和快哉谣。不如且种陶公柳，赢得长饥舞细腰。","dynasty":"宋代","title":"和叔夏田舍三绝"}
{"author":"胡寅","content":"有佛留深境，无僧阐大音。殷勤五字句，摇荡众香林。自适登临兴，谁窥隐显心。从来多暇日，悔不早追寻。","dynasty":"宋代","title":"和叔夏游双峰二首"}
{"author":"胡寅","content":"山拥交加翠，风传琐碎音。想闻尊有酒，待得月穿林。真乐难陪席，芜词漫写心。要须专一壑，散策每相寻。","dynasty":"宋代","title":"和叔夏游双峰二首"}
{"author":"胡寅","content":"折绵威力漫相侵，根暖怡然独秀林。万紫千红非我对，为渠无有岁寒心。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"间错浮筠冷更严，长松低顾拂苍髯。清标总是君朋侣，桃李相望几陛帘。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"欣逢冷艳破冬温，更待飞霙涤昼昏。剩欲约君移酒处，小桥斜过竹边门。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"未开疎蕊著诗催，依约蜂声欲隐雷。姑射坐中亲绰约，岭头空有路萦回。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"六出谁人剪刻成，侵凌飘洒正纵横。仙姿不赖相黏缀，浣尽浮埃艳更明。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"泼落琼华作雨蒙，迷离高树映寒空。莫寻云外瑶台侣，且对尊前鹤发翁。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"东阁题诗得绪余，溪头千树映寒空。莫寻云外瑶台侣，且对尊前鹤发翁。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"清溪练练影全呈，绝胜斜梢出竹横。便是霓裳临晓镜，搔头初插示行行。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"意态冲寒不自持，桂华相伴亦多时。未须细睹青春面，县看扶疎写影宜。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"畴昔黄金入汉宫，只今娇额为谁容。嫦娥也觅孤栖伴，并照巫阳十二峰。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"若道残冬不是春，洗妆那得一枝新。杏园芳洒真鷦顇，争似而今敛路尘。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"博山汤气馥笼寒，袅尽啼痕作醉欢。赏去角巾从小垫，接{上四下离}何惜一生酸。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"揽辔丹青久更恬，挂冠高处静尤厌。情田不是年年熟，世味安能种种帘。虎鼠乘时争用舍，鸢鱼适意自飞潜。也应及取仙舟下，同向南山看水帘。","dynasty":"宋代","title":"和孙奇父"}
{"author":"胡寅","content":"无端世故若连环，独未忘怀畎亩间，不问落花随水远，最怜修竹伴人閒。非求垣屋须穷僻，知爱巾车得往还。已谕耕奴多艺秫，免教华发变朱颜。","dynasty":"宋代","title":"和唐坚伯留题庄舍"}
{"author":"胡寅","content":"卧看月落半瑶环，起唤清风紫翠间。玩意诗书千古乐，放怀天地一身閒。向多倦鸟归何晚，无限浮云去未还。不向此中真得趣，更论盘谷与商颜。","dynasty":"宋代","title":"和唐坚伯留题庄舍"}
{"author":"胡寅","content":"满城和气在春台，玉漏沉沉铁锁开。明月谁知千里共，华灯同照万人来。市桥渐涨丰容柳，江路犹残的皪梅。欲与先生拚醉赏，未须归去隐蒿莱。","dynasty":"宋代","title":"和唐寿隆上元五首"}
{"author":"胡寅","content":"明月升天镜上台，灯如莲沼万枝开。恨无立部歌仍舞，空有游人往更来。续法未能窥佛祖，赓歌聊得继欧梅。壮心消尽嬉游兴，矧复斑衣帐老莱。","dynasty":"宋代","title":"和唐寿隆上元五首"}
{"author":"胡寅","content":"名章络绎走陪台，得对春风一笑开。楼外未知明月出，袖中疑有夜光来。秀如王子登门竹，味胜曹公止渴梅。已向歌谣挹和气，预知丰稔变污莱。","dynasty":"宋代","title":"和唐寿隆上元五首"}
{"author":"胡寅","content":"山褰云色暗阳台，俄复晨曦万里开。行雨忽随新梦断，春风还似故人来。精神总属陶潜柳，燮理须归傅说梅。已共此邦同乐岁，更须躬稼辟田莱。","dynasty":"宋代","title":"和唐寿隆上元五首"}
{"author":"胡寅","content":"几年踪迹远中台，梦想传柑宴斚开。懒拥牙旗穿市去，纵看玉李堕天来。从教独照青藜炬，莫使轻吹画角梅。也有江风浮彩巘，坐令形势卷东莱。","dynasty":"宋代","title":"和唐寿隆上元五首"}
{"author":"胡寅","content":"老矣鸡栖爱一廛，生涯随分不求全。一杯那复思身后，三爵聊将补食前。","dynasty":"宋代","title":"和王维三首"}
{"author":"胡寅","content":"素不能诗复戒吟，辱君笙鹤堕清音。何须风月三千首，已洗尘埃一寸心。","dynasty":"宋代","title":"和王维三首"}
{"author":"胡寅","content":"蓬门相直是南山，傍着丹梯尚可攀。野兴旧同流水远，道心今共白云閒。","dynasty":"宋代","title":"和王维三首"}
{"author":"胡寅","content":"先生颂酒夸两豪，使我读之如饮醪。诗情不逐春光老，春在毫端尤婉好。颇闻下堂小不佳，未欲颂公长者车。不道芳菲成一梦，满城寒食藉梨花。便把千峰名拟岘，同拨新醅酬阙典。","dynasty":"宋代","title":"和吴元衡"}
{"author":"胡寅","content":"化工收余春，不令寂寞回，殷勤三月尽，更放名花开。灿然白雪姿，乱洒青云堆。奇香满深院，冷艳绝浮埃。弟昆林下兰，执友岭上梅。何年蕊珠殿，移根画堂栽。邂逅得佳客，开窗设尊罍。檀心半未展，更著红烛催。惜无倾城髻，斜插一枝来。赏心不可奈，折取浸瑶醅。可怜清夜阑，叠鼓如轻雷。笙箫发梦想，云雨下阳台。樱厨未羞涩，高会意重陪。花魂入诗韵，属和愧非才。","dynasty":"宋代","title":"和信仲酴醾"}
{"author":"胡寅","content":"云汉吁嗟堕杳冥，德音雷动走群灵。天心逢契牺牲祷，田畯先闻黍稷馨。帘卷西山增爽气，水通南涧漫平汀。一篇可嗣东坡记，北榭今成喜雨亭。天公知我亦顽冥，不许山川借宠灵。何事民谣为膏泽，只因君德荐明馨。楩楠未厌云迷谷，鸥鹭初便水满汀。试揽秋光澄北榭，千峰争翠岌岩亭。","dynasty":"宋代","title":"和信仲喜雨二首"}
{"author":"胡寅","content":"中怜牒讼汩华年，赖有神交肯惠然。万石同登高柳外，一尊相属晚花前。浮云空解遮人境，止水何曾染世缘。安得小舟民衔尾，风樯激箭不须鞭。","dynasty":"宋代","title":"和邢子友"}
{"author":"胡寅","content":"客梦到何许，南山桃李园。未能忘蜡屐，何意谒金门。原举汉三杰，尽戡周陆浑。虎皮包剑戟，农务看村村。","dynasty":"宋代","title":"和宣风寺壁间韵"}
{"author":"胡寅","content":"诗腑五字城，酒肠九曲湾。兴来摧高坚，觞至输潺湲。眷此山涧曲，素缁邀畿寰。人境俱寄陶，陋巷同乐颜。新黍酿初熟，小槽泣微潜。仅堪代汤茗，敢望颓玉山。独余要眇音，超然难追攀。所赖见宽假，悲呜三日閒。清风又吹句，玉佩峥瑶环。使我发深省，迷芜自除删。得意言语外，放怀天地间，人生贵知心，原言长往还。","dynasty":"宋代","title":"和彦冲"}
{"author":"胡寅","content":"七载飞电迈，百虑秋水澄。独余故乡念，居然常兢兢。同是幔亭仙，乘风钓湘蒸。鱼寄水千里，历传云万层。十论赐甚腆，一篇蒙未曾。登堂话衮衮，寓寝香凝凝。看君道气充，可仰谁敢朋。寸阴谢尺璧，默然耀十灯。世路多招呼，掉首未渠应。幽寻叹川逝，彼宁记云腾。但原我辈人，拳拳知服膺。圣门无阂辙，自画理岂庆。君子有所病，没身名莫称，虚生既何补，浪死诚堪惩。君仍诗律高，愧我酒量能。属耳风雅颂，因忘斗与升。山林足奇观，朱阑盍时凭。","dynasty":"宋代","title":"和彦冲"}
{"author":"胡寅","content":"易刻无瑕玉，难匀不汗敉。有谁同素绚，无物比生香。宝靥三年笑，水肌六月凉。畹兰何足佩，怀勤枉沉湘。","dynasty":"宋代","title":"和彦冲茉莉二首"}
{"author":"胡寅","content":"谪堕天仙子，生憎袨服敉。华云油泼碧，花雪麝开香。晒喜金鸦热，洗宜玉井凉。芳根如可乞，携取诧娥湘。","dynasty":"宋代","title":"和彦冲茉莉二首"}
{"author":"胡寅","content":"名园直万金，一顷连芳荫。秀峦千寻矗，石井百尺深。花残尚闻莺，林胜不留鵀。时来觅清暑，却扇凉沉沉。三杯有道通，万户无法禁。平生师洙泗，正尔戒已甚。相彼无漏学，亦复忌疏渗。红颜不肯驻，白发来寖寖。洗心聆妙语，至味良足饮。常闻丽泽兑，美润相灌浸。淡交那甘坏，谅直靡谗譛。此欢属吾辈，端匪异人任。又怜嗫嚅子，有口终自噤。不若更歌呼，醉挽溪流枕。","dynasty":"宋代","title":"和彦冲三日饮"}
{"author":"胡寅","content":"北涧霜翻浪，南山翠竹堆。早酣随梦断，晚酌傍池开。莫放清欢阙，从教急管催。精深与雄健，剩欲见天才。","dynasty":"宋代","title":"和彦冲晚饮"}
{"author":"胡寅","content":"河朔时堪拟，溟南意懒图。相羊逢胜地，潇洒似精庐。暝翠千山合，芳红一雨濡。跳金鱼亦乐，烁石暑全无。昨梦暌神女，沉疴问鬼臾。无轮生四角，有愤反三隅。方羡溪塘满，俄趋岸柳疎。共欣甘入稻，仍喜脆归蔬。歌舞还萦座，盘肴不趁虚。放言庸喋蝶，引酹原徐徐。有客敦农圃，多忧出赋租。但教鱼菽具，何必囷仓余。来卷千钟尽，归乘万窍呼。御风非数数，爱酒亦如如。","dynasty":"宋代","title":"和彦冲新凉"}
{"author":"胡寅","content":"久闻幽寺渺云间，且向新诗见一斑。不羡宝华承白足，最怜澄水漾秋山。飞车要度重重岭，系艇还思浅浅湾。弹指大千何远近，却将游想付无还。","dynasty":"宋代","title":"和彦冲云际院留题"}
{"author":"胡寅","content":"扶藤有兴即东西，不用花骢向月啼。閒看浮云倚危峤，静临流水瞰寒溪。过频幸乐鸡豚社，归暮何忧虎豹蹊。肯似世尘名利客，班荆折柳怅分携。","dynasty":"宋代","title":"和彦达"}
{"author":"胡寅","content":"论文敩学两髫年，访旧同来雪上颠。我步鲤庭心欲折，公登龙坂足何缘。后凋尚喜无双士，不韡真惭大少连。桂楫又浮湘水去，家山回首共凄然。","dynasty":"宋代","title":"和彦达过先公旧居有感"}
{"author":"胡寅","content":"满头黄菊斗芳妍，人与秋光两静便。试把杯觞论旧日，未须筋力较明年。诗惭戏马台头客，目断归鸿渚上天。更愧百衣能送酒，坐令彭泽意空传。","dynasty":"宋代","title":"和彦达九日"}
{"author":"胡寅","content":"为问东风有底忙，吹成疏雪洒林塘。应知剩馥归香骨，谁拾残英试粉妆。安得反魂三折臂，漫披能赋九回肠。枝间赖有青青子，不遣行人折过墙。","dynasty":"宋代","title":"和彦达落梅"}
{"author":"胡寅","content":"喜居夏屋成，竹树讙燕雀。门径眇云水，亦见轮蹄错。君本有用才，魏匏自濩落。平生五车勤，岁晏一箪乐。永言青眼旧，每笑春风薄。共何贞石心，火炎岂能铄。激志山岳耸，放怀宇宙廓。过我虽蹁跹，拄杖得所托。但惭城市过错，兼味止葵藿。方罗玉尘挥，忽听金奏作，薰然陶天和，宁复慕人爵。澹泊道义交，已谢势利怍。遥知尊杓存，酒熟待同酌。","dynasty":"宋代","title":"和彦达新居"}
{"author":"胡寅","content":"未识南阳有卧龙，阿瞒先已畏南风。如何赤壁分三国，不向神州决两雄。营峡晚图千虑失，截江初意一丸封。苍茫汉日西南落，莫道无由却复中。","dynasty":"宋代","title":"和彦达至公安"}
{"author":"胡寅","content":"千林木稼苦低垂，惟有长松不受欺。兰雪方怀萧悫句，河冰还读鲍昭诗。卧闻写竹惊残梦，戏折寒枝调小儿。寄语达官不须怕，勉旃戈甲渡淮师。","dynasty":"宋代","title":"和彦达至日木冰"}
{"author":"胡寅","content":"瘦马鞭犹懒，长亭室正虚。五言留败壁，一饭饱新蔬。阅世但如许，浮生宁原余。茅檐与藻棁，等观是蘧庐。","dynasty":"宋代","title":"和彦仲长汀铺留题"}
{"author":"胡寅","content":"林下何所乐，放怀天地中。青山供客眼，明月与君同。静听蕉窗雨，閒披芰沼风。未忘蒿目意，时一梦周公。","dynasty":"宋代","title":"和杨秀才二首"}
{"author":"胡寅","content":"的皪轻临宋玉墙，世间颜色尽凡妆。病夫欲作天花观，无奈时时得暗香。","dynasty":"宋代","title":"和用明梅十三绝"}
{"author":"胡寅","content":"若道南枝春信微，如何开向雪飞时。却堪谢女因风句，休咏杨家腻肉肥。","dynasty":"宋代","title":"和用明梅十三绝"}
{"author":"胡寅","content":"宁须较短复论长，拖白施朱亦两忘。有羡广平能草赋，病来无绪不成章。","dynasty":"宋代","title":"和用明梅十三绝"}
{"author":"胡寅","content":"雪消天气一审新，水际逢春淑且真。未信长安多丽者，定知空谷有佳人。","dynasty":"宋代","title":"和用明梅十三绝"}
{"author":"胡寅","content":"绿萼全胜红萼好，新枝争亚旧枝长。赏心未减春风蝶，傍蕊穿花栩栩狂。","dynasty":"宋代","title":"和用明梅十三绝"}
{"author":"胡寅","content":"半开何惜恣追游，最怕风飘万点愁。倘是仙山有真籍，待凭方士更迟留。","dynasty":"宋代","title":"和用明梅十三绝"}
{"author":"胡寅","content":"要写横斜临水枝，应从淡墨见依稀。画师未必传天巧，争似西厢月影微。","dynasty":"宋代","title":"和用明梅十三绝"}
{"author":"胡寅","content":"玉管吹残满地霜，去年遗恨不能忘。还来月下呈疎影，先向风前试晚妆。","dynasty":"宋代","title":"和用明梅十三绝"}
{"author":"胡寅","content":"寒梅应不是甘棠，我辈为诗岂面墙。便对雪霜矜节操，未妨云雨下巫阳。","dynasty":"宋代","title":"和用明梅十三绝"}
{"author":"胡寅","content":"漫说琼花淮海阳，要知兰蕙不能香。人间草木如相对，宁遣诗仙引兴长。","dynasty":"宋代","title":"和用明梅十三绝"}
{"author":"胡寅","content":"醉把天葩嚼蕊香，笔端翻水趁诗狂。结成却荐和羹鼎，妙手先从錡釜湘。","dynasty":"宋代","title":"和用明梅十三绝"}
{"author":"胡寅","content":"公子曾游翰墨场，诗成寒律带春光。杯中竹叶悠悠梦，句里梅花字字芳。","dynasty":"宋代","title":"和用明梅十三绝"}
{"author":"胡寅","content":"指数春回驱岁寒，催令花落鼻先酸。要须晴昊开芳草，乱插繁华足意看。","dynasty":"宋代","title":"和用明梅十三绝"}
{"author":"胡寅","content":"无数天花斗舞风，迷离玉色映寒空。共夸破腊逾三白，更喜新诗报屡丰。","dynasty":"宋代","title":"和余汝霖雪七绝"}
{"author":"胡寅","content":"虽无谐谑去相携，且乏舆梁济涉溪。之子惠然须痛饮，醉眠应梦镇帏犀。","dynasty":"宋代","title":"和余汝霖雪七绝"}
{"author":"胡寅","content":"笼纱未暗尘，锦幄又经春。有艳晓酣酒，无言时恼人。后先争绚倩，开落自仍频。相对长松树，香心结蕊新。","dynasty":"宋代","title":"和德施赏金沙"}
{"author":"胡寅","content":"坐看鼓树溢枯流，快作南江汗漫游。晓岸林峦光写镜，夜客风露冷涵秋。謏闻岂解论三豕，涩思真如曳九牛。但喜维舟时接席，一篇珠玉胜封侯。","dynasty":"宋代","title":"和邓友直"}
{"author":"胡寅","content":"江北风尘静，江南水竹居。世交论契厚，岁晚莫情疎。劚雪重培菊，临溪易买鱼。潇湘有旧约，相就不投书。","dynasty":"宋代","title":"和范元作二首"}
{"author":"胡寅","content":"仇虏何须杀，调和乃妙机。又闻坚誓约，不用讲攻围。六月鹏南徙，三春雁北归。自知同斥鷃，蓬菊且卑飞。","dynasty":"宋代","title":"和范元作二首"}
{"author":"胡寅","content":"马迁法左氏，实录系日月。孰传经世学，傥可论绝笔。","dynasty":"宋代","title":"和范元作五绝"}
{"author":"胡寅","content":"久矣閟大音，无讥郐以下。一闻入圣处，万古洗凡马。","dynasty":"宋代","title":"和范元作五绝"}
{"author":"胡寅","content":"种学根不深，履道乃邮传。欲收反约功，必也破万卷。","dynasty":"宋代","title":"和范元作五绝"}
{"author":"胡寅","content":"挟策博塞殊，愚智相千万。反躬诚且乐，此事要早办。","dynasty":"宋代","title":"和范元作五绝"}
{"author":"胡寅","content":"阅书五行下，未胜百回读。至道一念存，请事不远复。","dynasty":"宋代","title":"和范元作五绝"}
{"author":"胡寅","content":"昔年司马公，清德如伯夷。箪瓢不改乐，又似吾先师。平生一布被，天地乃吾知。岂比平津侯，挟诈坐受嗤。公今蹈前修，自适性所宜。不受寒暑变，炎凉但相推。彼美锦绣温，蒙覆真虎皮。愧非三绝手，何以嗣铭诗。","dynasty":"宋代","title":"和韩司谏叔夏乐谷五吟·布被"}
{"author":"胡寅","content":"日日东园探早梅，那知一夕万林开。君诗还似扬州句，扫尽因风柳絮才。","dynasty":"宋代","title":"和余汝霖雪七绝"}
{"author":"胡寅","content":"周宣辟国号中宗，六月兴师洒汗同。莫为苦寒辞出塞，采薇归戍亦论功。","dynasty":"宋代","title":"和余汝霖雪七绝"}
{"author":"胡寅","content":"燕山大雪暗胡云，将士何人欲赐勋。闻道玉宸温诏出，绝胜纯纩被三军。","dynasty":"宋代","title":"和余汝霖雪七绝"}
{"author":"胡寅","content":"低唱谁家有女伶，映窗那用读书声。何当翠被同君猎，得兽雄夸得句清。","dynasty":"宋代","title":"和余汝霖雪七绝"}
{"author":"胡寅","content":"朱老能诗更谨虔，叶公好学亦穷年。饥寒共何凌霜操，未羡重裘食万钱。","dynasty":"宋代","title":"和余汝霖雪七绝"}
{"author":"胡寅","content":"箨龙孤介亦骈阗，不比花嫣与柳眠。雪里顿超千佛地，风来应上西禅天。饱参玉版头头是，秀出芗林个个圆。知我远庖薇蕨少，倒笼登俎共便娟。","dynasty":"宋代","title":"和玉泉达老饷笋"}
{"author":"胡寅","content":"春工知君亦好奇，倚槛山丹开压枝。山城何人识国艳，中州对此称花时。新诗秀色摇京洛，词锋生使侵疆拓。金明钓赏思见之，贡花驿使来莫迟。","dynasty":"宋代","title":"和元衡送牡丹"}
{"author":"胡寅","content":"本来秋月映澄潭，墙面犹须学二南。径路枉寻难直尺，卮言暮四等期三。文如楮叶何劳刻，道在蒲团恐费参。玉帛雍雍王会处，禹宫惆怅一精蓝。","dynasty":"宋代","title":"和曾漕吉甫"}
{"author":"胡寅","content":"为惜纷纷作雪飞，忍看桃李便芳菲。小瓶留得春风面，尚可携壶一醉归。","dynasty":"宋代","title":"和赵庙欲携尊赏残梅二绝"}
{"author":"胡寅","content":"离离疎蕊抱寒条，开晚浑疑雪未消。风雨助君悭且涩，吹将诗句淡相撩。","dynasty":"宋代","title":"和赵庙欲携尊赏残梅二绝"}
{"author":"胡寅","content":"清溪练练影全呈，绝胜斜梢出竹横。便是霓裳临晓镜，搔头初插示行行。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"五峰收卷万层云，一水流通四海春。南极有星天地久，东风无际柳梅均。","dynasty":"宋代","title":"奉家君自胜业迁居书堂久雨乍晴道中口占"}
{"author":"胡寅","content":"未识南阳有卧龙，阿瞒先已畏南风。如何赤壁分三国，不向神州决两雄。营峡晚图千虑失，截江初意一丸封。苍茫汉日西南落，莫道无由却复中。","dynasty":"宋代","title":"和彦达至公安"}
{"author":"胡寅","content":"行乐从来贵及辰，况逢节物一番新。病夫久矣捐杯酌，怅望临风落帽人。","dynasty":"宋代","title":"和单令九日二绝"}
{"author":"胡寅","content":"夜梦俞音出帝闱，朝来江雨已生肥。扁舟载酒吹长笛，未减辽东独鹤归。","dynasty":"宋代","title":"思归八绝"}
{"author":"胡寅","content":"离离疎蕊抱寒条，开晚浑疑雪未消。风雨助君悭且涩，吹将诗句淡相撩。","dynasty":"宋代","title":"和赵庙欲携尊赏残梅二绝"}
{"author":"胡寅","content":"海山和气四时连，太守宾僚自十仙。明恕而行非苟尔，感通之效固昭然。萌心甘泽云从地，举意晴蜴日丽天。可但南冠瓶有粟，家家酣咏太平年。","dynasty":"宋代","title":"和黄倅祈求有应"}
{"author":"胡寅","content":"手遮西日到閒山，忽得昏鸦敛翅间。未暇拈香参佛祖，且须襆被扣祥关。月林散影参差静，风磬传音窈渺疎。拟买一廛通水竹，杖藜他日寄閒顽。","dynasty":"宋代","title":"过疏山题一览亭梁溪公所书也二首"}
{"author":"胡寅","content":"追陪强韵思犹迟，寄语疏林恐未知。酒半寻香攀近蕊，夜分然烛照高枝。莫愁花浪翻天远，且看鲛鮹剪玉宜。冠冕众芳归独步，固应桃李不同时。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"下马敲门扁蝠飞，乱鸦啼晚客还归。村江浅可褰裳涉，美酒清宜满斚挥。独树高花红啄玉，繁丛嫩蕊细编玑。追随冠者皆行乐，借问何人鼓瑟希。","dynasty":"宋代","title":"同单令游延明寺"}
{"author":"胡寅","content":"秋气清高肃雁行，贤侯劝驾会黄堂。宾朋满座曳珠履，鼓吹喧天飞羽觞。题柱弃繻俱有志，班荆折桂正相望。明年春色催行李，衣锦荣归耀故乡。","dynasty":"宋代","title":"新州鹿鸣宴致语口号"}
{"author":"胡寅","content":"占君州土负沉痾，饱听溪山欸乃歌。季路漫传能折狱，阳城元自拙摧科。苟逃谴责恩波厚，更喜逢迎廪粟多。珍重老人分手意，认文何日再经过。","dynasty":"宋代","title":"留别唐次山"}
{"author":"胡寅","content":"示病维摩体暂癯，习閒中散礼诚疏。已知道义能相与，故使情交得自如。前日又欣挥麈尾，何时重见命巾车。栖迟甘就衡门下，不见龙章卧草庐。","dynasty":"宋代","title":"和奇父二首其一"}
{"author":"胡寅","content":"福州多僧天下闻，缁衣在处如云屯。何人能了上大事，斋鱼粥鼓徒纷纷。云中复表第二月，何异污渠鉴毛发。不独诗人水镜昏，定知佛祖龛灯灭。道人朅来南山下，盖头随分茅一把。菩萨果地已孤高，石廪峰前潇洒。草庵初就来乞名，试往寻之水竹清。莫讶此庵安四壁，大千沙界总分明。观君所至金碧焕，公才利用如澄观。邻僧无赖苦侵疆，何似古人不畔。从他三毒痴贪嗔，我自无无一点尘。携庵南北东南住，万象光中独露身。","dynasty":"宋代","title":"题能仁照庵绍亨所建"}
{"author":"胡寅","content":"美酒名花并，无情即易忘。小槽应注瀑，大树欲残妆。虽则通达道，其如隔缭墙。寄人惭大庾，求伴愧高阳。好傍树间醉，时闻盏面午已勤赓唱久，未睹肆筵长。月下疎映，风余片片狂。可怜花似雪，那得酒如湘。梦作瑶林去，斟浮玉斚光。八仙当避席，在卉定羞芳。莫待松醪碧，休寻蜜萼黄。风流贵公子，火急效原尝。","dynasty":"宋代","title":"用明有携酒赏梅之约久而未至复和以督之"}
{"author":"胡寅","content":"湘君谁识是皇英，占得君山冷淡青。月满湖平相照处，姮娥应得见娉婷。","dynasty":"宋代","title":"和仁仲舟中三绝"}
{"author":"胡寅","content":"陋巷当年只屡空，于今还咏舞雩风。已推宝瑟铿然后，莫认青春醉眼中。","dynasty":"宋代","title":"和仁仲春日十绝"}
{"author":"胡寅","content":"倾盖小冠市，论文乔岳阳。一生能几屐，两鬓忽成霜。我尚栖南岭，君俄赴北邙。无因浇絮酒。回首重呻伤。","dynasty":"宋代","title":"挽杨子川"}
{"author":"胡寅","content":"不用登临趣，凭高心重催。庞公勤上冢，束晳更循陔。羊枣终身慕，莪蒿鞠子哀。年年拜寒食，岂但数云来。","dynasty":"宋代","title":"题斯行厚亲庵世祀阁二首"}
{"author":"胡寅","content":"身如槁木藏春色，眼似澄江映秋碧。洞庭湖上月同圆，石廪峰前人不识。从来说法闹云林，直措人心定难得。岂关佛运有穷通，自是担肩无膂力。看君古井直浪尽，阅世空花等尘寂。虽然独饭一盂香，争似发甘千百亿。","dynasty":"宋代","title":"示法轮宗觉"}
{"author":"胡寅","content":"节物休惊木叶催，相逢佳节兴悠哉。尊如北海聊同醉，菊傍东篱也自开。乌帽任教吹脱落，紫萸仍得看徘徊。诸君合有登高赋，为继当年戏马台。","dynasty":"宋代","title":"和李生九日二首"}
{"author":"胡寅","content":"明月升天镜上台，灯如莲沼万枝开。恨无立部歌仍舞，空有游人往更来。续法未能窥佛祖，赓歌聊得继欧梅。壮心消尽嬉游兴，矧复斑衣帐老莱。","dynasty":"宋代","title":"和唐寿隆上元五首"}
{"author":"胡寅","content":"玉梅冲腊传香，瑞蓂秀荚开三四。莲花沉漏，熊罴占应，洛阳名裔。岁比甘罗，便疏同队，累棋观志。向修文寓直，仙楼侍宴，梁王宝、真难俪。多少襟怀未试，暂超然、壶中游戏。行看献策，归瞻旒藻，常勋斿记。歌畔巫云，舞回邹管，金钗扶醉。有阴功不乞，丹砂十纪，寿祺全畀。","dynasty":"宋代","title":"水龙吟·玉梅冲腊传香"}
{"author":"胡寅","content":"西方有幻师，以利行幻术。利他乃甘言，自利则其实。曾微证形象，雇喜论恍惚。可怜亿兆人，明智百无一。泯然俱受绐，宁以鬼自怵。疑怖既迫心，祈祷便屈膝。千载浮屠氏，个个提一律。云长忠烈士，蜀汉凛三杰。许身初择义，遇主益秉节。一受先主知，不为曹公屈。最后围樊城，许南已无拂。智略孙吴俦，议徙股胆栗。惜哉片言戾，壮志遂纡郁。至今想英风，使我竦毛骨。庙祀礼则宜，为国有典秩。而彼天台僧，相此山水窟。欲缮庐而处，假灵宣鬼物。章乡城近止，将军此焉没。斯人兼畏仰，吾计行可必。唱云暴悍魂，岩壑擅营室。从吾爱净戒，父子归命佛。初犹未赫烜，灵响沉寂谧。奈何无尽翁，作记极词笔。一毛成万钧，财施日盈溢。精蓝敞千柱，城旦汹溟渤。捐身养惰游，小智之所弗。而况正直神，肯徇智颛汩。永怀王迹熄，异说竞蠭出。圣言甚微眇，学士迷祖述。佛徒窍其柄，高坐弄拳拂。翕张性命说，自谓了生灭。孤标类清远，阴趣尽攘夺。凡民何足算，吾党是可妒。终始莽如梦，变化暗若漆。矧希有漏因，便怛无常猝。推波而助澜，司寇莫能诘。岂惟兹一庙，淫祀如发密。谁将驱缁褐，南亩畀巾帻。幽明无俶扰，典祀不相昵。坐令宇宙间，礼乐兴炳蔚。","dynasty":"宋代","title":"题关云长庙"}
{"author":"胡寅","content":"腊雪不溉旱，天公念嘉生。稚春乃祁寒，号令如冬行。栗烈鼓噫气，碎訇动霆声。初疑雨翻盆，旋觉霰洒甍。暂止俄并集，中宵遽开明。衾裯起棱角，屏幌同户楹。淅淅纸窗战，铛铛铜漏惊。鸡寒罢晓唱，雅冻犹晨鸣。惊戒臧获起，吹嘘燎炉頳。开关醉魂醒，倚杖诗思清。便欲披鹤氅，岂思饮银铛。空蒙势转盛，飞舞祥争呈。月池方漫汗，潮山天峥嵘。讵应柳皆絮，却讶梅始英。荆璞羞处献，蓝田遣谁耕。尘埃争受洗，粪壤叨蒙荣。幸已陴巘崿，若为投涧坑。分功雨露泽，绚彩冰霜精。良足润麦麰，未能浃粱粳。经旬苦料峭，三日观荧晶。恍忆游汴洛，都忘在湘衡。瑶林鄙王衍，冠玉怀陈平。亦念袁邵公，长安门自撑。更奇李侍中，淮蔡功先成。渐喜云解駮，频瞻日舒晴。昂然秀松出，倏尔危檐倾。墙角仅委积，瓦沟好持盈。朝暾破凝沍，淑气苏鳏茕。断决冈陇色，斩余白蛇横。泮流溪谷响，击碎珊瑚琤。瓶去蚌珠餐，庭空狮子狞。粉图记姿态，不屑供使令。陡觉时序正，不令寒温争。冰泥就涸涩，卉木纷勾萌。蒨蒨弄池柳，煌煌然山樱。了无半面妆，强学六出霙。二老久不觌，千篇谅难评。羔醪忍独酌，凤茗宜同烹。或且放笔快，敢言当敌勍。木桃得琼玖，耳属长谣赓。","dynasty":"宋代","title":"人日惊蛰前数日大雪寄孙奇父韩叔夏"}
{"author":"胡寅","content":"契好联三世，交情晚更深。宦游乖握手，书到岂论心。叹失超胜原，愁闻相挽音。平生一尊酒，已矣不同斟。","dynasty":"宋代","title":"挽谭邦鉴"}
{"author":"胡寅","content":"沩山未暇往，石磴上雪端。初识清修路，遥怜菡萏寒。野宽耕仅有，民殄政犹残。总使林泉稳，那能寝饭安。","dynasty":"宋代","title":"和仁仲过滨江"}
{"author":"胡寅","content":"恭诵亲征诏，戈矛与子偕。叛徒三鼓竭，凯奏八音谐。上主开宣室，群公拥泰阶。惭无经济学，感激漫装怀。","dynasty":"宋代","title":"酬邦鉴见和"}
{"author":"胡寅","content":"久矣心灰形槁木，有烂锦衾谁与独。殷勤调护得繁枝，抹黛施朱尽凡俗。池上靓妆开晓镜，露晞娇润离汤谷。佳人得意矜绝代，陋彼牵萝补茅屋。真赏幸逢尊有酒，清玩可使食无肉。十眉仿佛画难亲，百匝徘徊看未足。两旬绿秀承红嫩，一日篱槿何能淑。朝来但觉花照眼，夜去不梦松生腹。休夸艳杏荫白鷼，漫说夭桃疎竹。固知尤物人共爱，也使先生动心目。老坡有咏记江城，少陵无句惭巴蜀。雇我荒词陪绝唱，何异斥鷃追黄鹄。夜来风雨太豪横，惆怅遥峰萦度曲。不如却赋黑牡丹，寄语孔翠防抵触。","dynasty":"宋代","title":"和叔夏海棠次东坡韵"}
{"author":"胡寅","content":"大明遗甃已荆生，列宿名桥但板横。宅险跨色能几日，空教狐兔饱经行。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"仁政惟敦本，躬行岂好夸。舞停衫颺雪，盘藉绮如霞。童马争骑竹，村庞息吠花。向来观馌地，和气满家家。","dynasty":"宋代","title":"和郡将劝农"}
{"author":"胡寅","content":"节物休惊木叶催，相逢佳节兴悠哉。尊如北海聊同醉，菊傍东篱也自开。乌帽任教吹脱落，紫萸仍得看徘徊。诸君合有登高赋，为继当年戏马台。","dynasty":"宋代","title":"和李生九日二首"}
{"author":"胡寅","content":"冠月裾云佩绿霞，百年将此送生涯。愁心别后无诗草，病眼灯前有醉花。落笔擅场聊写意，背山临水遂成家。也须南亩多栽秫，休似东陵只种瓜。","dynasty":"宋代","title":"和赵生二首"}
{"author":"胡寅","content":"寒衾未暖睫先交，晓漏那闻促点敲。非有真丹存下海，讵同和气满春郊。王弘颇亦知陶令，仲达何劳诮石苞。为报迩来幽意惬，箨龙拳鳖渐充庖。","dynasty":"宋代","title":"谢周尉用前韵致丹致且见劝葆真"}
{"author":"胡寅","content":"新年仍复得诗交，和气排门不待敲。藏谷寒冰犹北陆，应时甘雨背西郊。松筠挺挺浮烟色，桃杏纷纷拆绣苞。准拟寻春多酒肆，芳膻何必费良庖。","dynasty":"宋代","title":"和周尉立春二首"}
{"author":"胡寅","content":"偶向红尘得此生，岁寒松竹尚多情。道人亦有生前契，幽处开轩巧见迎。","dynasty":"宋代","title":"题岳麓西轩三绝"}
{"author":"胡寅","content":"仙居何异武陵溪，泛出残红春水肥。拟欲泝流兼载酒，应容艇子傍苔矶。","dynasty":"宋代","title":"和仲固春日村居即事十二绝"}
{"author":"胡寅","content":"林下何所乐，放怀天地中。青山供客眼，明月与君同。静听蕉窗雨，閒披芰沼风。未忘蒿目意，时一梦周公。","dynasty":"宋代","title":"和杨秀才二首"}
{"author":"胡寅","content":"君不见韩退之，招唤刘师命。醉赏长安西郭梨，青天白日交相映。岂料炎荒中，好事如简翁。雕冰剪玉春不融，二十五树高笼松。风流八仙携草具，轻阴阁雨相随去。朝同去，暮同归，回头翠微明日玉花飞。","dynasty":"宋代","title":"同蒋德施诸人赏简园梨花"}
{"author":"胡寅","content":"高楠落繁荫，茂竹疏泠风。小亭寻丈景，已冠一亩宫。况复哆北楹，方池渺溶溶。游鯈亦何乐，动影相冲融。卉木罗以差，想见芳菲容。香枝寒月碎，雪架春云浓。我来秋暮时，山叶般般红。乃眷黄金花，尚閟东篱丛。维君抱材气，志通身则穷。和璧献未售，夜半光腾虹。乐岁突尚冷，初筵尊未空。恨我早病衰，不能卷千钟。喜闻涤尘话，冰壶莹心胸。又知此胜境，芹溪萦砚峰。昔有遗世士，烟霞眇飞踪。先生傥邂逅，问讯为我通。芝苗不足饱，多谢角里翁。相期玉京路，手把青芙蓉。","dynasty":"宋代","title":"题傅氏真意堂"}
{"author":"胡寅","content":"西望巫峡峰，东望洞庭湖。南望大江横，北望楚王墟。平时十万户，鸳瓦百贾区。夜半车击毂，差鳞衔舳舻。麦麻漫沃衍，家家足粳鱼。深山鸡犬接，谁复识於菟。挻祸者何人，火猎而兵屠。庚戌日南至，渠魁宴宜都。一脍八百姬，坐无羊与猪。葛伯杀饷童，汤征自毫徂。恢恢天纲漏，莽莽一纪余。遗民百存一，茨棘伏且逋。有田不敢耕，十倍出赋租。籍户析丁口，奏言民数敷。一县三十家，一城三百庐。指为太平象，苍穹焉可诬。翩翩两孤鹤，归自青海隅。长松虽好在，池圃伤榛芜。邦君能好客，授馆高明居。春风摇宇宙，惨澹心盘纡。玉花暗寒食，桑谷冻不苏。流民渡沔来，曳牛负其孥。似闻俶扰中，复有红巾徒。轇轕随邓间，厥意知何如。古来上流地，最重荆州符。形势在东南，横跨此其枢。皇文不用武，重闭闻勇夫。要当强楚蜀，莫使窥全吴。滔滔江与汉，晨夜朝宗趋。天聪方四达，庙算有良图。","dynasty":"宋代","title":"登南纪楼"}
{"author":"胡寅","content":"闻说仙居窈复宽，湖山全似画图看。谪归正值皇纲整，莫向斯时咏考盘。","dynasty":"宋代","title":"魏漕彦成昔宰弋阳政绩上闻召对改秩予适当词"}
{"author":"胡寅","content":"追陪强韵思犹迟，寄语疏林恐未知。酒半寻香攀近蕊，夜分然烛照高枝。莫愁花浪翻天远，且看鲛鮹剪玉宜。冠冕众芳归独步，固应桃李不同时。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"纷纷狼籍下天风，万里寒光镜色空。莫学袁安但高卧，也须斗酒醉新丰。","dynasty":"宋代","title":"再和"}
{"author":"胡寅","content":"身在山中不见山，山前行客未能閒。何人水墨秋毫外，十里湖西尺寸间。","dynasty":"宋代","title":"题湘西小景"}
{"author":"胡寅","content":"花事先从桃李来，海棠红杏即相催。化工节度重重好，护得山丹最后开。","dynasty":"宋代","title":"春日幽居示仲固彦冲十绝"}
{"author":"胡寅","content":"旧诗未酬新句新，向来毒酲与死滨。颓然一榻谁料理，子思之侧知无人。华筵再开不辞醉，夜碧千钟慰愁肺。盍簪如雾君不来，岂念清游后难继。朱唇少罢凌风歌，莲舟小桨翻青罗。笛声无哀亦无怨，唤取月色今宵多。狂时骀荡醒时耻，情景循环亦何已。但愁霜过沾人衣，埘上嘐嘐坐当起。","dynasty":"宋代","title":"和刘仲固痛饮四叠"}
{"author":"胡寅","content":"奸雄乘乱谋称帝，不暇从容问传器。荀公死坐靳殊锡，文举诛因白畿地。金根曲盖乘五时，谬以踞火尤吴儿。悬知以鼠睨汉献，终欲搏噬如饥狸。吁嗟白日蒙浮云，豫州奋臂提孤军。虎熊争先气烈烈，鱼水相契情氲氲。赤壁端如肴二陵，於操犹或称其能。身在行间一交战，阿瞒始信河难冯。仲谋亦恃江涛涨，岂忧炎德终沦丧。孱陵自驻遏吴师，要知身系苍生望。丈夫盖棺事方休，未报未生宗国仇。英雄安得无块土，固令於此分荆州。春风吹花不濡滞，绿满郊原何蔽翳。前汉兴隆后汉颓，永怀启沃临行际。","dynasty":"宋代","title":"和仁仲孱陵有感"}
{"author":"胡寅","content":"间错浮筠冷更严，长松低顾拂苍髯。清标总是君朋侣，桃李相望几陛帘。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"高楠落繁荫，茂竹疏泠风。小亭寻丈景，已冠一亩宫。况复哆北楹，方池渺溶溶。游鯈亦何乐，动影相冲融。卉木罗以差，想见芳菲容。香枝寒月碎，雪架春云浓。我来秋暮时，山叶般般红。乃眷黄金花，尚閟东篱丛。维君抱材气，志通身则穷。和璧献未售，夜半光腾虹。乐岁突尚冷，初筵尊未空。恨我早病衰，不能卷千钟。喜闻涤尘话，冰壶莹心胸。又知此胜境，芹溪萦砚峰。昔有遗世士，烟霞眇飞踪。先生傥邂逅，问讯为我通。芝苗不足饱，多谢角里翁。相期玉京路，手把青芙蓉。","dynasty":"宋代","title":"题傅氏真意堂"}
{"author":"胡寅","content":"间错浮筠冷更严，长松低顾拂苍髯。清标总是君朋侣，桃李相望几陛帘。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"一壶村酒要同尝，脯醢菹肴取次将。谈话翠微修竹径，追随斜照晚风冈。梅花淡淡传春意，柳色依依作岁阳。只麽往来成乐土，岂知身世落南荒。","dynasty":"宋代","title":"和蔡生迁居二首蔡学佛故用杜老与赞公故事蔡"}
{"author":"胡寅","content":"四海兵戈里，一家风雨中。逢人问消息，策杖去西东。历数前朝乱，何曾扫地空。山居自有药，时对主人翁。","dynasty":"宋代","title":"文定题范氏壁次韵"}
{"author":"胡寅","content":"曹霸丹青彻马骨，应师伯乐遗毛物。请看此图笔外意，万里人寰定超越。","dynasty":"宋代","title":"画马"}
{"author":"胡寅","content":"从来共惜隔年期，划却东山尚恐迟。欲向尘中先得眼，故应云表屡扬眉。停杯专待寒光举，起舞还愁素影移。常与此亭相照耀，更须佳什焕梁榱。","dynasty":"宋代","title":"又题迎月亭"}
{"author":"胡寅","content":"桂水无情日夜东，空馀丹旐溯西风。一经不负门闾望，五鼎端宜馈祀丰。茂渥出纶观有炜，芳徽勒石播何穷。遥知祖送诗千首，挽铎声悲大队中。","dynasty":"宋代","title":"挽李太孺人"}
{"author":"胡寅","content":"莫惊绿叶衬玄霜，更上幽人白玉堂。为与苍官论久要，笔端应借远烟香。","dynasty":"宋代","title":"杨秀才书屋有墨竹一枝为其添补数叶五绝"}
{"author":"胡寅","content":"久废危亭也待时，俄然榱栋出鎡基。已应气象轩城表，更觉登临冠海湄。万里秋风宜落帽，四并高会称传卮。幽人但把东篱菊，坐看南山久未移。","dynasty":"宋代","title":"又和锦阜登高"}
{"author":"胡寅","content":"久闻幽寺渺云间，且向新诗见一斑。不羡宝华承白足，最怜澄水漾秋山。飞车要度重重岭，系艇还思浅浅湾。弹指大千何远近，却将游想付无还。","dynasty":"宋代","title":"和彦冲云际院留题"}
{"author":"胡寅","content":"平生肮脏孰如君，破屋荒山饭煮芹。不寐耿怀留落月，有时扶杖看浮云。严平推测归前定，原宪家风饫旧闻。欲挽鲋鱼气力，须知予是故将军。","dynasty":"宋代","title":"赠张德余"}
{"author":"胡寅","content":"乱定谁人不土思，如何乡井尚陵迟。莫嗟钓艇重湖隔，终待书堂一木枝。彼美独高鹦鹉赋，孔怀均契鹡鴒诗。原君再起临流阁，约我花汀柳岸时。","dynasty":"宋代","title":"酬师中见和"}
{"author":"胡寅","content":"平生肮脏孰如君，破屋荒山饭煮芹。不寐耿怀留落月，有时扶杖看浮云。严平推测归前定，原宪家风饫旧闻。欲挽鲋鱼气力，须知予是故将军。","dynasty":"宋代","title":"赠张德余"}
{"author":"胡寅","content":"六出谁人剪刻成，侵凌飘洒正纵横。仙姿不赖相黏缀，浣尽浮埃艳更明。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"南圃缭粉墙，幽径便蜡屐。蒙然遇高荫，炎景不予赫。天成一高坫，为印子云宅。大藤如虬龙，陟降蜿尾脊。青冥搴茂叶，何异张翠帟。想见春风时，紫蕊浓可摘。富哉他山骨，辇致罗铁碧。或如爨桐断，或若林笋刺。或如五老拳，或若太华擘。或如虎方踞，或若羱欲踯。或崎难著足，或坦可敷席。或倚以憩惫，或坐以对弈。广轮两拓手，丛秀不迫窄。何须狻猊座，方丈出戏剧。况论芥子中，不与须弥隔。有之则似之，知君介如石。石中有良玉，终古不变易。兹游谢兰亭，何用叹陈迹。","dynasty":"宋代","title":"赋吴守友石台"}
{"author":"胡寅","content":"自昔超群者，无非远大猷。要令心似镜，莫遣气横秋。末学多墙面，深窥异瞽眸。君看颜氏子，何以过商游。","dynasty":"宋代","title":"和洪秀才八首"}
{"author":"胡寅","content":"草堂何日傍云根，借问邻家两足尊。欲买渔舟系江树，先凭屐齿记苔痕。","dynasty":"宋代","title":"再游岳麓示法光其邻道林人言陶士衡旧居也五"}
{"author":"胡寅","content":"倾盖小冠市，论文乔岳阳。一生能几屐，两鬓忽成霜。我尚栖南岭，君俄赴北邙。无因浇絮酒。回首重呻伤。","dynasty":"宋代","title":"挽杨子川"}
{"author":"胡寅","content":"数篇新雨意，真见古人情。当拜王灵及，非关祀事明。雷声空自碾，云气不相并。试为驱潜物，安能役鬼兵。晓来闻鹊唶，座上扫蝇营。地脉沾濡遍，天心赋与平。远惭白水政，坐想有莘耕。各竞千峰秀，谁平两港争。稻花重扑扑，莲脸更盈盈。但欲禾麻穟，无令栋宇倾。教心蘧叟化，官况伯夷清。霁电金蛇掣，晴霞绮凤横。仙人归缥缈，诗客思纡萦。句屑馀霏妙，人涵晚吹轻。故园三径绿，新水半篙生。遂有乘槎兴，秋风白玉京。","dynasty":"宋代","title":"酬信仲见和二首其一"}
{"author":"胡寅","content":"山北山南久问津，瘦藤芒屩最相亲。况逢日下云间客，那用驴前马后人。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"敝屣稀行故不穿，荒陬何处赏芳妍。诗人邂逅能乘兴，野客勤劬便肆筵。满壁画图俱俨若，一川购物更萧然。攀翻百树梨花雪，醉拟春风二月天。","dynasty":"宋代","title":"和周尉游简园"}
{"author":"胡寅","content":"仙居何异武陵溪，泛出残红春水肥。拟欲泝流兼载酒，应容艇子傍苔矶。","dynasty":"宋代","title":"和仲固春日村居即事十二绝"}
{"author":"胡寅","content":"优游林麓避尘沙，杖策巾横一幅纱。却老自烧金鼎药，醒心时进玉川茶。钩窗爱日频迁坐，荫竹流泉屡满漥。常记此欢同醉处，歈歌折柳舞传巴。","dynasty":"宋代","title":"携酒访奇父小酌竹斋以诗来谢次其韵"}
{"author":"胡寅","content":"虚斋永昼玩陈编，千古昭昭尚有传。昨梦饱经全盛日，此生俄叹始衰年。不须把镜删须雪，且原疏封拓酒泉。咫尺刘郎住仙境，桃溪应许刺鱼船。","dynasty":"宋代","title":"读礼至五十始衰有感示彦冲"}
{"author":"胡寅","content":"不见佳儿正一年，钟情难遣故依然。久知朝菌同年寿，终惜童乌早弃捐。箧里诗书迷白日，堂中珠玉堕黄泉。汝翁去此知多少，安得忘怀未死前。","dynasty":"宋代","title":"忆端子三首其三"}
{"author":"胡寅","content":"恭惟事契逾三纪，一醉升州十八年。回念壮游多契阔，欣逢情话重留连。珠庭骨相封侯在，金奏诗章落笔传。预恐西风送离袂，莫孤南阜好林泉。","dynasty":"宋代","title":"赠刘仲固"}
{"author":"胡寅","content":"有道持危国，无人识素书。屡惊时易失，更觉意难如。莽莽旌旗暗，纷纷组绶纡。白云一天地，今日又迁居。","dynasty":"宋代","title":"初至青湘闻安仁帅司为曹成所袭四首"}
{"author":"胡寅","content":"马迁法左氏，实录系日月。孰传经世学，傥可论绝笔。","dynasty":"宋代","title":"和范元作五绝"}
{"author":"胡寅","content":"高柟落繁荫，茂竹疏泠风。小亭寻丈景，已冠一亩宫。况复哆北楹，方池渺溶溶。游鯈亦何乐，动影相冲融。卉木罗以差，想见芳菲容。香枝寒月碎，雪架春云浓。我来秋暮时，山叶般般红。乃眷黄金花，尚閟东篱丛。维君抱材气，志通身则穷。和璧献未售，夜半光腾虹。乐岁突尚冷，初筵尊未空。恨我早病衰，不能卷千钟。喜闻涤尘话，冰壶莹心胸。又知此胜境，芹溪萦砚峰。昔有遗世士，烟霞眇飞踪。先生傥邂逅，问迅为我通。芝苗不足饱，多谢角里翁。相期玉京路，手把青芙蓉。","dynasty":"宋代","title":"题傅氏真意堂"}
{"author":"胡寅","content":"不见严夫子，寂寞富春山。空馀千太危石，高插暮云端。想象羊裘披了，一笑两忘身世，来把钓鱼竿。不似林间翮，飞倦始知还。中兴主，功业就，鬓毛斑。驰驱一世豪杰，相与济时艰。独委狂奴心事，不羡痴儿鼎足，放去任疏顽。爽气动心斗，千古照林峦。","dynasty":"宋代","title":"水调歌头·不见严夫子"}
{"author":"胡寅","content":"黄堂无徒真面壁，休暇相招出城北。千岩窈窕万松豪，把酒观棋得终日。此邦前修邈难继，严范千古堂堂色。用这折箠笞犬羊，否则持竿弄泉石。我才濩落何足道，行藏未有资身策。公当长啸起家声，云台高敞风尘息。","dynasty":"宋代","title":"与范信仲及严陵同官纳凉万松亭"}
{"author":"胡寅","content":"利域名途较少多，人生那用学灯蛾。如君甘作长贫士，视古宁惭独行科。可罗时烦意宠顾，鸢尝跕处重经过。扁舟又指闽山隐，奈此苍凉别意何。","dynasty":"宋代","title":"示程生二首"}
{"author":"胡寅","content":"叶染青云节抱霜，一枝聊寄墨君堂。故园根拨依然在，会见龙孙脱箨香。","dynasty":"宋代","title":"杨秀才书屋有墨竹一枝为其添补数叶五绝"}
{"author":"胡寅","content":"已愧名邦忝，仍无秀句传。花光随处好，草色与愁连。论少庭常寂，心閒地更偏。先生肯乘兴，一醉赏风烟。","dynasty":"宋代","title":"和贾陶二老二首"}
{"author":"胡寅","content":"浮生均是大槐宫，永日聊便竹簟风。若要语言求要妙，犹将笔墨画虚空。一区聊寄尘嚣外，万景皆归眺望中。敢似越鸡孵鹄卵，正惭云将问鸿蒙。","dynasty":"宋代","title":"和黄执礼六首"}
{"author":"胡寅","content":"更於何处觅桃源，此地端疑小洞天。","dynasty":"宋代","title":"句"}
{"author":"胡寅","content":"扶持嘉树起条枚，未觉风前齿发颓。深凿坐邀千涧水，纵观如步九层台。云间秀巘浓还淡，案上陈编阖又开。莫似昔贤夸独乐，与人同处首应回。","dynasty":"宋代","title":"和仁仲治圃三首"}
{"author":"胡寅","content":"柴扉虽设悄无邻，听说君来气又振。鸥鹭点开愁意思，诗书吟起病精神。也知憔悴嫌杯酒，可尚谈谐对席珍。旌旆悠悠将入眼，争除三径待朱轮。","dynasty":"宋代","title":"迓黄守再来二首"}
{"author":"胡寅","content":"四海兵戈里，一家风雨中。逢人问消息，策杖去西东。历数前朝乱，何曾扫地空。山居自有药，时对主人翁。","dynasty":"宋代","title":"文定题范氏壁次韵"}
{"author":"胡寅","content":"洛阳风俗事栽花，流水园林眇一涯。移得旧根春不老，错疑蜂蝶过邻家。","dynasty":"宋代","title":"和仁仲春日十绝"}
{"author":"胡寅","content":"晓色空明衡岳南，一尘那复隔仙凡。贯时松竹色自好，破腊雷霆声未咸。万里鲛绡开步障，行金火浣试春衫。渔舟不与人供画，独驾云涛月满帆。","dynasty":"宋代","title":"腊雷春雪示吉甫"}
{"author":"胡寅","content":"少年慕简册，编蒲抄古书。有闻未能行，常恐迷劂初。青毡雪窗夜，卧起卷复舒。岁久亦穿穴，客冷不及渠。知公已坐忘，物我归如如。黄团稳叠足，绣茵一蘧篨。传闻伏蒲谏，天子怀每虚。出处谅未免，里轮联锋车。","dynasty":"宋代","title":"和韩司谏叔夏乐谷五吟·蒲团"}
{"author":"胡寅","content":"灵台净含光，虚室自生白。缥缈沉水香，瓦篆青幂幂。何用金狻猊，浮动罗绮席。缁黄手秉持，儿女衣篝僻。一从胡尘涨，岱华腥膻隔。君臣若际会，至治发明德。普熏遍十方，氤氲本埏埴。何人学孔祷，鼻观久已塞。","dynasty":"宋代","title":"和韩司谏叔夏乐谷五吟·瓦炉"}
{"author":"胡寅","content":"细皱卷寒波，轻明笼白雾。何以相徘徊，岁晚正凝沍。枕欹一尺竹，被展几幅布。贤哉楮先生，不以贫不雇。夜玉围红绡，羞涩强自赋。书生说富贵，志士安贫素。风惊银海潮，春在明月库。先生睡方浓，不觉糟床注。","dynasty":"宋代","title":"和韩司谏叔夏乐谷五吟·纸帐"}
{"author":"胡寅","content":"故乡清渭滨，一节取君子。相从大江南，展转秋风里。清慵笑玉便，傲兀胜隐几。屏山烟景媚，醉倒日高起。此君通昼夜，俗士乃轻鄙。原言一奠枕，四海春睡美。{左石右坚}{左石右坚}孙子荆，未便洗吾耳。得意大槐宫，古今真梦尔。","dynasty":"宋代","title":"和韩司谏叔夏乐谷五吟·竹枕"}
{"author":"胡寅","content":"杖策纷纷是，谁能志大猷。{牧去攵加角}衣与粝饭，长夏及清秋。辩论轻三耳，斋明见两眸。圣门多要妙，文艺不须游。","dynasty":"宋代","title":"和洪秀才八首"}
{"author":"胡寅","content":"自昔超群者，无非远大猷。要令心似镜，莫遣气横秋。末学多墙面，深窥异瞽眸。君看颜氏子，何以过商游。","dynasty":"宋代","title":"和洪秀才八首"}
{"author":"胡寅","content":"爱酒希元亮，敲门重子猷。孤松将秀岭，万竹已摇秋。懒去手搔发，兴来书映眸。此生当皎皎，毋作梦中游。","dynasty":"宋代","title":"和洪秀才八首"}
{"author":"胡寅","content":"于今闻议论，自昔际风猷。劲柏君凌雪，衰蒲我望秋。读书钦满腹，歌舞倦回眸。岂但人称善，无惭马少游。","dynasty":"宋代","title":"和洪秀才八首"}
{"author":"胡寅","content":"栽花为事业，种秫是谋猷。不羡两蜗角，从教双鬓秋。登楼山抹黛，垂钓水澄眸。此乐应谁侣，雩风昔从游。","dynasty":"宋代","title":"和洪秀才八首"}
{"author":"胡寅","content":"鄙人闻道晚，何以播芳猷。未就三年刻，还惊一叶秋。论交无白足，对客有青眸。之子怀仙趣，相期汗漫游。","dynasty":"宋代","title":"和洪秀才八首"}
{"author":"胡寅","content":"念昔京都昼掩关，墨云黄雾塞人寰。南城扫雪迎耶律，北道闻风拜禄山。不为身谋心皎皎，已终臣事意闲闲。何人得与高名交，千古常山谅可班。","dynasty":"宋代","title":"挽刘忠显"}
{"author":"胡寅","content":"壑源春未回，已著金鼓促。争先入包匦，价比金盈斛。何人敢僭睨，奉御食惟玉。草荈空有名，气格臣与仆。怀侍凝粹，苦口同启沃。散仙今得伴，鸾凤相追逐。雪泛定州瓷，浇此饮河腹。饱食惭太仓，那复惊宠辱。","dynasty":"宋代","title":"用前韵示贾阁老"}
{"author":"胡寅","content":"闻说身依莲社，坐蒙敕赐芗林。五老与公为六，何须诗酒棋琴。","dynasty":"宋代","title":"赋向伯共五老小山六言五绝"}
{"author":"胡寅","content":"万卉千葩自不同，吹开只是一般风。对花不见花开处，动恐嬉游兴易穷。","dynasty":"宋代","title":"和仁仲春日十绝"}
{"author":"胡寅","content":"故乡清渭滨，一节取君子。相从大江南，展转秋风里。清慵笑玉便，傲兀胜隐几。屏山烟景媚，醉倒日高起。此君通昼夜，俗士乃轻鄙。愿言一奠枕，四海春睡美。铿铿孙子荆，未便洗吾耳。得意大槐宫，古今真梦尔。","dynasty":"宋代","title":"和韩司谏叔夏乐谷五吟竹枕"}
{"author":"胡寅","content":"爱酒希元亮，敲门重子猷。孤松将秀岭，万竹已摇秋。懒去手搔发，兴来书映眸。此生当皎皎，毋作梦中游。","dynasty":"宋代","title":"和洪秀才八首"}
{"author":"胡寅","content":"风烈言言滕子京，岂於荒怪未全明。尼姑狡狯遥相幻，雷电那知有姓名。","dynasty":"宋代","title":"岳阳楼杂咏十二绝"}
{"author":"胡寅","content":"汲湔明月泉，散襟清风亭。秋阳不能暑，宿酒爽以醒。佳哉此胜原，历览所未经。一溪曲折白，万嶂低昂青。上有蛰龙湫，比渭不比泾。天边建河汉，地底奔雷霆。物产不储秀，伊谁当炳灵。早负李固笈，夜拾车公萤。古学探奥穾，高文掞天庭。善刀随所遇，小试常发硎。胡为岭南州，尚屈摩霄翎。人生多离合，泛泛如流萍。忽焉复邂逅，岂辞倒公瓶。著身山水窟，已浣埃壒形。况乃家塾间，美诵盈客听。颀颀两孙子，玉立此宁馨。居然五经笥，问岁才十龄。诗成使之哦，清越公其聆。","dynasty":"宋代","title":"示吴守"}
{"author":"胡寅","content":"岩好城还近，山南路却西。淡交同鲁卫，新酿到青齐。桑密家家繭，身稠处处犂。朱陵更清绝，何必此幽栖。","dynasty":"宋代","title":"游淡竹岩"}
{"author":"胡寅","content":"临流负巘百年居，手植松楠合抱株。传写春光入诗句，味之如对辋川图。","dynasty":"宋代","title":"和仲固春日村居即事十二绝"}
{"author":"胡寅","content":"殊方令节也堪怜，可咏江涵雁影篇。买得紫萸虚市里，种成黄菊小池边。相逢便是华胥国，一醉宁惭玳瑁筵。何必登临追旧俗，南山秋气自超然。","dynasty":"宋代","title":"重九简单令"}
{"author":"胡寅","content":"进退行藏合道枢，讵分廊庙与江湖。原陪东阁留宾后，定向南山卜宅无。不为避喧邻懒瓒，祗缘尝药访臾区。勉搜累句酬高韵，端似无盐簉子都。","dynasty":"宋代","title":"和路枢四首"}
{"author":"胡寅","content":"鸿雁分飞接翼难，稻粱谋隔水云寒。千山路远劳魂梦，一纸书来强笑欢。东榻人材惭润玉，西昆诗韵胜芳兰。从今更励男儿操，金铁为心石作肝。","dynasty":"宋代","title":"二弟在远经年无书张倩忽来相看蔡生以诗见庆"}
{"author":"胡寅","content":"清游当日兴怡融，无奈如比雨映空。闻道只今方烂漫，莫教飞趁楝花风。","dynasty":"宋代","title":"和单令简园梨花四绝"}
{"author":"胡寅","content":"平生肮脏孰如君，破屋荒山饭煮芹。不寐耿怀留落月，有时扶杖看浮云。严平推测归前定，原宪家风饫旧闻。欲挽鲋鱼气力，须知予是故将军。","dynasty":"宋代","title":"赠张德余"}
{"author":"胡寅","content":"南国虽云有学堂，了无松菊径徒荒。瘴痕元爱冰花洗，衰鬓聊依玉树芳。便觉小池招秀影，更令寒月映新妆。从今剩醖萸香酒，指拟春风摘子尝。","dynasty":"宋代","title":"谢朱推梅栽"}
{"author":"胡寅","content":"朝雨催寒细似毛，宾鸿带影朔云高。菊萸不分簪华发，糕酒无因拜赭袍。笑我功名如堕甑，爱君情义比投胶。病衰阻趁芙蓉约，木末搴翻独咏骚。","dynasty":"宋代","title":"和单令"}
{"author":"胡寅","content":"夫君自是雪霜姿，落笔风生更不疑。留向财前弄明月，桂枝相伴影参差。","dynasty":"宋代","title":"题郭伯成画竹月岩寺"}
{"author":"胡寅","content":"烝炊不奈瘴氛侵，一霎微凉属晚阴。自轴疎檐扫阶砌，却凭安几看云林。风中梧竹旌幢乱，雨外山水墨深。来日小槽篘酾白，眷言骚客肯相临。","dynasty":"宋代","title":"简单令"}
{"author":"胡寅","content":"念昔京都昼掩关，黑云黄雾塞人寰。南城扫雪迎耶律，北道闻风拜禄山。不为身谋心皎皎，已终臣事意闲闲。何人得与高名并，千古常山谅可班。","dynasty":"宋代","title":"挽刘忠显其一"}
{"author":"胡寅","content":"山褰云色暗阳台，俄复晨曦万里开。行雨忽随新梦断，春风还似故人来。精神总属陶潜柳，燮理须归傅说梅。已共此邦同乐岁，更须躬稼辟田莱。","dynasty":"宋代","title":"和唐寿隆上元五首"}
{"author":"胡寅","content":"论文敩学两髫年，访旧同来雪上颠。我步鲤庭心欲折，公登龙坂足何缘。后凋尚喜无双士，不韡真惭大少连。桂楫又浮湘水去，家山回首共凄然。","dynasty":"宋代","title":"和彦达过先公旧居有感"}
{"author":"胡寅","content":"迥眺层台酒屡携，千峰攒玉映瑶溪。南枝更有东风面，未减争妍灿瓠犀。","dynasty":"宋代","title":"再和"}
{"author":"胡寅","content":"谁能逐兽搏于敖，敏捷诗才笑鲁皋。桂魄梅花俱自好，海山银阙两相高。回风最爱翻双袖，润物全胜拔一毛。打底和成真少味，空惭清酎映甜醪。","dynasty":"宋代","title":"和奇父叔夏雪五首其二"}
{"author":"胡寅","content":"数篇新雨意，真见古人情。当拜王灵及，非关祀事明。雷声空自碾，云气不相并。试为驱潜物，安能役鬼兵。晓来闻鹊唶，座上扫蝇营。地脉沾濡遍，天心赋与平。远惭白水政，坐想有莘耕。各竞千峰秀，谁平两港争。稻花重扑扑，莲脸更盈盈。但欲禾麻穟，无令栋宇倾。教心蘧叟化，官况伯夷清。霁电金蛇掣，晴霞绮凤横。仙人归缥缈，诗客思纡萦。句屑馀霏妙，人涵晚吹轻。故园三径绿，新水半篙生。遂有乘槎兴，秋风白玉京。","dynasty":"宋代","title":"酬信仲见和二首其一"}
{"author":"胡寅","content":"自昔超群者，无非远大猷。要令心似镜，莫遣气横秋。末学多墙面，深窥异瞽眸。君看颜氏子，何以过商游。","dynasty":"宋代","title":"和洪秀才八首"}
{"author":"胡寅","content":"敝屣稀行故不穿，荒陬何处赏芳妍。诗人邂逅能乘兴，野客勤劬便肆筵。满壁画图俱俨若，一川购物更萧然。攀翻百树梨花雪，醉拟春风二月天。","dynasty":"宋代","title":"和周尉游简园"}
{"author":"胡寅","content":"过桥忽与平畴对，石路鳞鳞蹴蛇背。登堂面势脩竹林，百叠青瑶衬其外。就中新著小轩奇，湩乳披崖草树滋。苍牙砑然如虎饮，一泓寒碧湛琉璃。雪花茗盌浮谈席，欲去泠然生两腋。留诗聊足记岁年，更写轩题号泉石。","dynasty":"宋代","title":"题泉石轩"}
{"author":"胡寅","content":"利域名途较少多，人生那用学灯蛾。如君甘作长贫士，视古宁惭独行科。可罗时烦意宠顾，鸢尝跕处重经过。扁舟又指闽山隐，奈此苍凉别意何。","dynasty":"宋代","title":"示程生二首"}
{"author":"胡寅","content":"楼船东下启扶桑，千古英明日月光。未必此心如古井，且应苍桧比某棠。","dynasty":"宋代","title":"再游岳麓示法光其邻道林人言陶士衡旧居也五"}
{"author":"胡寅","content":"不见严夫子，寂寞富春山。空留千丈危石，高出暮云端。想象羊裘披了，一笑两忘身世，来插钓鱼竿。肯似林间翮，飞倦始知还。中兴主，功业就，鬓毛斑。驱驰一世人物，相与济时艰。独委狂奴心事，未羡痴儿鼎足，放去任疏顽。爽气动星斗，终古照林峦。","dynasty":"宋代","title":"水调歌头"}
{"author":"胡寅","content":"黄扉清启帝之初，俊乂招徕念远图。桃李舒华方雨露，鸳鸿戢翼又江湖。当年举国蒙休烈，至死无人雪厚诬。圆觉妙明何计此，独疑遗恨绕苍梧。","dynasty":"宋代","title":"挽吴丞相"}
{"author":"胡寅","content":"山褰云色暗阳台，俄复晨曦万里开。行雨忽随新梦断，春风还似故人来。精神总属陶潜柳，燮理须归傅说梅。已共此邦同乐岁，更须躬稼辟田莱。","dynasty":"宋代","title":"和唐寿隆上元五首"}
{"author":"胡寅","content":"林下何所乐，放怀天地中。青山供客眼，明月与君同。静听蕉窗雨，閒披芰沼风。未忘蒿目意，时一梦周公。","dynasty":"宋代","title":"和杨秀才二首"}
{"author":"胡寅","content":"明月升天镜上台，灯如莲沼万枝开。恨无立部歌仍舞，空有游人往更来。续法未能窥佛祖，赓歌聊得继欧梅。壮心消尽嬉游兴，矧复斑衣帐老莱。","dynasty":"宋代","title":"和唐寿隆上元五首"}
{"author":"胡寅","content":"此世未可出，太虚无古今。一尘绝点染，万象罗萧森。白云从何来，舒卷亦无心。流风散远影，花雨释重阴。俄然际碧海，倏尔归遥岑。方来讵可执，已去谁能寻。何人知此意，鱼鸟徒高深。道人乃如许，洒落湘之南。冥鸿岂避弋，倦鹤亦投林。昔年淮泗间，清誉喧佩簪。石塔缝无际，盐官鼓无音。衡山亦何有，神廪供爨鬵。十年一纸衲，綵线穿金针。上方万壑外，微笑开我襟。幽怀久自契，俗虑何由侵。攀萝共明月，流水写瑶琴。","dynasty":"宋代","title":"示能仁长老祖秀"}
{"author":"胡寅","content":"人生如浮云，片片随所起。值遇初偶然，解散亦俄尔。识君湘水头，凝袂衡岳里。十年去何住，新化五百里。乘兴出山来，相对淡无滓。因思相见初，贼帜森未弭。世事几秋叶，壮怀今止水。堂堂普融老，鹤瘦松孤峙。广舌浩江输，迅机无箭拟。八请六道场，到处万人喜。一灯千百焰，高第君得髓。法席既绍隆，诗鸣亦能似。衡门鲜晤语，杖锡盍留止。翩然复告辞，母病急甘旨。故知秉彝性，谁或外此理。为话本来心，闻闻即弹指。","dynasty":"宋代","title":"送智京长老智京普融上足也"}
{"author":"胡寅","content":"仁政惟敦本，躬行岂好夸。舞停衫颺雪，盘藉绮如霞。童马争骑竹，村庞息吠花。向来观馌地，和气满家家。","dynasty":"宋代","title":"和郡将劝农"}
{"author":"胡寅","content":"河出昆仑墟，江出岷山底。涵涵受百渎。滚滚经万里。水惟准之平，而德鉴之比。离堆与砥柱，何事中流起。坐令平者倾，复使明者滓。臣门虽如市，臣心要如水。勿为砥柱激，乃作天地纪。在家而有怨，惟舜处父子。在邦而有怨，惟旦忧室毁。夫岂慾哉，过是非天理。萧曹贫贱交，隙自将相起。迄能除芥蔕，至死相推美。彼亦何所监，覆辙有余耳。同是秦汉人，异趣百代史。","dynasty":"宋代","title":"寄张赵二相三首"}
{"author":"胡寅","content":"旧诗不省作何言，新句无奇墨乱翻。要是云山通宿契，故将文字寄深论。","dynasty":"宋代","title":"再游岳麓示法光其邻道林人言陶士衡旧居也五"}
{"author":"胡寅","content":"新柳逢秋叶尚阴，晚莲披露色难禁。坐听玉屑轩犀寺，静对山炉颺水沉。绿酒浅深皆有味，白云来去本无心。辱公丽藻相留句，且复追随翰墨林。","dynasty":"宋代","title":"和贾阁老三首"}
{"author":"胡寅","content":"客思如春日日深，莫令鶗鴂损芳阴。忽逢佳士能倾盖，那用高眠有抱衾。陌上正歌归缓缓，尊前聊酌夜沉沉。君诗也得池塘梦，沈谢风流尚可寻。","dynasty":"宋代","title":"和汝霖三首"}
{"author":"胡寅","content":"图书虽是旧生涯，翰墨那能剡国华。戏彩便甘甜五马，退朝犹想覆千花。先民事业高三代，将圣春秋自一家。他日登门谢佳句，剧谈当许岸乌纱。","dynasty":"宋代","title":"和路枢四首"}
{"author":"胡寅","content":"扶持嘉树起条枚，未觉风前齿发颓。深凿坐邀千涧水，纵观如步九层台。云间秀巘浓还淡，案上陈编阖又开。莫似昔贤夸独乐，与人同处首应回。","dynasty":"宋代","title":"和仁仲治圃三首"}
{"author":"胡寅","content":"朱楼深稳可凭栏，万顷波光一目间。不见惊鸿偏凤髻，空余天鉴写云鬟。","dynasty":"宋代","title":"岳阳楼杂咏十二绝"}
{"author":"胡寅","content":"化工收余春，不令寂寞回，殷勤三月尽，更放名花开。灿然白雪姿，乱洒青云堆。奇香满深院，冷艳绝浮埃。弟昆林下兰，执友岭上梅。何年蕊珠殿，移根画堂栽。邂逅得佳客，开窗设尊罍。檀心半未展，更著红烛催。惜无倾城髻，斜插一枝来。赏心不可奈，折取浸瑶醅。可怜清夜阑，叠鼓如轻雷。笙箫发梦想，云雨下阳台。樱厨未羞涩，高会意重陪。花魂入诗韵，属和愧非才。","dynasty":"宋代","title":"和信仲酴醾"}
{"author":"胡寅","content":"身如槁木藏春色，眼似澄江映秋碧。洞庭湖上月同圆，石廪峰前人不识。从来说法闹云林，直措人心定难得。岂关佛运有穷通，自是担肩无膂力。看君古井直浪尽，阅世空花等尘寂。虽然独饭一盂香，争似发甘千百亿。","dynasty":"宋代","title":"示法轮宗觉"}
{"author":"胡寅","content":"泼落琼华作雨蒙，迷离高树映寒空。莫寻云外瑶台侣，且对尊前鹤发翁。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"剥落烟云秋晚晴，身心无累此閒行。正听万壑松风满，想见西南新月生。","dynasty":"宋代","title":"题石头庵"}
{"author":"胡寅","content":"风烈言言滕子京，岂於荒怪未全明。尼姑狡狯遥相幻，雷电那知有姓名。","dynasty":"宋代","title":"岳阳楼杂咏十二绝"}
{"author":"胡寅","content":"屡督平反狱易空，深惭龙断货谁笼。后来倘念全齐寄，应筑虚堂致盖公。","dynasty":"宋代","title":"思归八绝"}
{"author":"胡寅","content":"出岫无心倦即还，悠然信马望南山。忽惊莲社青落合，却到蓬壶白日閒。方士内丹论九转，导师平地设三关。不知洙泗真消息，谁可相期一解颜。","dynasty":"宋代","title":"自胜业寺过铨德观"}
{"author":"胡寅","content":"茂樾初无一鸟鸣，晴曦参错昼阴清。枫林霜后未全赤，岩菊冬来主自荣。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"仕进行所志，退居适吾情。本无颠瞑患，那有得失惊。想彼贪者狼，跋疐不少宁。又哀觞藩羝，两角挂紫荆。君子但居易。肯与世辙争。彼以戚戚终，我以坦坦生。斯堂谁所筑，向公勇且英。百炼见刚质，千寻抵孤清。艺兰畹畹滋，栽竹个个成。无复笛三弄，只闻弦诵声。客来引壶觞，客去山峥嵘。咄哉狙诈儿，夸眩机巧呈。揶揄复揶揄，镜空难遁形。天命有通塞，况公负时名。唐济嗣先业，选抡待扬庭。一朝看游刃，光芒发新硎。十步即千里，紫气无留行。青蝇失榛棘，周道如砥平。","dynasty":"宋代","title":"赋向宣卿有裕堂堂在伊山桓伊旧隐也"}
{"author":"胡寅","content":"老屋萧疎四五椽，瓦炉时冷断诸缘。客来若问名轩意，莫似维摩但默然。","dynasty":"宋代","title":"题指南轩二绝"}
{"author":"胡寅","content":"绿萼全胜红萼好，新枝争亚旧枝长。赏心未减春风蝶，傍蕊穿花栩栩狂。","dynasty":"宋代","title":"和用明梅十三绝"}
{"author":"胡寅","content":"夜梦虚斋整衣冠，客五六辈相揖还。中有一人少留连，叩檐叩齿祷甚虔。雇谓吾侪歇倾耳，红药丛深鸟声美。翻枝飐叶缥缈间，俄有珍禽集雕栏。宛然小鹤未省见，羽翮绀碧光斓斑。凝眸一瞬观揽取不从手，相视眙愕萌争心。吾殊无言行且睨，与客徐理出户意。徘徊八翼疑骖鸾，杂遝诸儒竞连袂。不知剥啄谁扣门。；推枕高树晨光暾。","dynasty":"宋代","title":"记梦"}
{"author":"胡寅","content":"山下阴晴只蔽亏，山中烟霭更迷离。天风忽与游人便，吴楚屯云万里披。","dynasty":"宋代","title":"登上封三绝"}
{"author":"胡寅","content":"汨潭桂酒奠三闾，尚想夷犹泛五潴。进退存亡皆有义，怀沙处死是何如。","dynasty":"宋代","title":"岳阳楼杂咏十二绝"}
{"author":"胡寅","content":"重按东皋岂自归，曾闻归思勇如飞。只因昨夜沉香帐，虮虱夤缘金缕衣。","dynasty":"宋代","title":"和叔夏十绝其十叔夏思归"}
{"author":"胡寅","content":"岩前晴日荫树，林下微风来兰。临水更无尘想。望云时有遐观。","dynasty":"宋代","title":"同余汝霖游西湖观天竺观音永怀林和靖三绝"}
{"author":"胡寅","content":"绿萼全胜红萼好，新枝争亚旧枝长。赏心未减春风蝶，傍蕊穿花栩栩狂。","dynasty":"宋代","title":"和用明梅十三绝"}
{"author":"胡寅","content":"新年节物推排有，旧岁光阴扫荡无。白发任教装鬓换，青春元自与心符。茹芝休慕商山老，舍瑟当睎鲁国儒。三益况逢天下士，夷途从此得归愚。","dynasty":"宋代","title":"和叔夏岁除"}
{"author":"胡寅","content":"鄙人闻道晚，何以播芳猷。未就三年刻，还惊一叶秋。论交无白足，对客有青眸。之子怀仙趣，相期汗漫游。","dynasty":"宋代","title":"和洪秀才八首"}
{"author":"胡寅","content":"每惜南冠懒读书，欣逢之子富三余。文章户牖虽频闯，师友源充或未疏。底事个中纷侘傺，坐教淫末费驱除。昭昭奄作冥冥去，悼尔能无一束刍。","dynasty":"宋代","title":"挽端州黄大用大用喜读书有志行数过予讲讨虽"}
{"author":"胡寅","content":"交衢尘雾祗相煎，回首山林去未缘。安得委心无一事，陪公清话许忘年。","dynasty":"宋代","title":"和钱孙叔委心亭二绝其一"}
{"author":"胡寅","content":"传家素业祗图书，永日沉涵乐有余。方信此心无所著，山林钟鼎一蘧庐。","dynasty":"宋代","title":"思归八绝"}
{"author":"胡寅","content":"我是瘴岭跕，谁为青田真。若使新羽燕，老鹰安得亲。君行何方来，袖有三吴云。访予堕珠玉，蛰户开青春。无以答嘉赠，深衷宜重陈。仲尼且待贾，至宝宜贵珍。","dynasty":"宋代","title":"示端推单普"}
{"author":"胡寅","content":"扶藤有兴即东西，不用花骢向月啼。閒看浮云倚危峤，静临流水瞰寒溪。过频幸乐鸡豚社，归暮何忧虎豹蹊。肯似世尘名利客，班荆折柳怅分携。","dynasty":"宋代","title":"和彦达"}
{"author":"胡寅","content":"圣门功业海同深，大禹犹曾惜寸阴。知有诗书消永日，不将狐貉愧寒衾。定心应已观川逝，阔步何须叹陆沉。闻道北山兰正好，果堪纫佩即幽寻。","dynasty":"宋代","title":"和汝霖三首"}
{"author":"胡寅","content":"乱定谁人不土思，如何乡井尚陵迟。莫嗟钓艇重湖隔，终待书堂一木枝。彼美独高鹦鹉赋，孔怀均契鹡鴒诗。原君再起临流阁，约我花汀柳岸时。","dynasty":"宋代","title":"酬师中见和"}
{"author":"胡寅","content":"西望巫峡峰，东望洞庭湖。南望大江横，北望楚王墟。平时十万户，鸳瓦百贾区。夜半车击毂，差鳞衔舳舻。麦麻漫沃衍，家家足粳鱼。深山鸡犬接，谁复识於菟。挻祸者何人，火猎而兵屠。庚戌日南至，渠魁宴宜都。一脍八百姬，坐无羊与猪。葛伯杀饷童，汤征自毫徂。恢恢天纲漏，莽莽一纪余。遗民百存一，茨棘伏且逋。有田不敢耕，十倍出赋租。籍户析丁口，奏言民数敷。一县三十家，一城三百庐。指为太平象，苍穹焉可诬。翩翩两孤鹤，归自青海隅。长松虽好在，池圃伤榛芜。邦君能好客，授馆高明居。春风摇宇宙，惨澹心盘纡。玉花暗寒食，桑谷冻不苏。流民渡沔来，曳牛负其孥。似闻俶扰中，复有红巾徒。轇轕随邓间，厥意知何如。古来上流地，最重荆州符。形势在东南，横跨此其枢。皇文不用武，重闭闻勇夫。要当强楚蜀，莫使窥全吴。滔滔江与汉，晨夜朝宗趋。天聪方四达，庙算有良图。","dynasty":"宋代","title":"登南纪楼"}
{"author":"胡寅","content":"沅澧春风拂马鞭，客愁何事四无边。於今榛棘三州地，自昔坻京百姓天。安得鸣鸡连比屋，空余归雁落平川。一觞莫酹怀沙魄，且对桃红李白传。","dynasty":"宋代","title":"过鼎澧"}
{"author":"胡寅","content":"几年踪迹远中台，梦想传柑宴斚开。懒拥牙旗穿市去，纵看玉李堕天来。从教独照青藜炬，莫使轻吹画角梅。也有江风浮彩巘，坐令形势卷东莱。","dynasty":"宋代","title":"和唐寿隆上元五首"}
{"author":"胡寅","content":"新柳逢秋叶尚阴，晚莲披露色难禁。坐听玉屑轩犀寺，静对山炉颺水沉。绿酒浅深皆有味，白云来去本无心。辱公丽藻相留句，且复追随翰墨林。","dynasty":"宋代","title":"和贾阁老三首"}
{"author":"胡寅","content":"玉质檀心翠羽衣，寒梅开后独当时。一枝折得将谁赠，想见花容出雾帷。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"跨溪临岸各清真，上客来临景更新。幽树好花修竹色，相鲜浮动镜中春。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"飞霙三日太欺春，扑地鹅毛积万钧。沙上几人迷去迹，风前何处问来因。谅非天造夸工巧，当是神机有屈伸。松竹未应寒改操，龙蛇有喜蛰存身。绿窗朱户偏饶色，琼树瑶林不染尘。笑粲争妍人似玉，狂歌先醉发如银。方盾衣袂天花集，俄见庭除木屑匀。多谢众诗相映发，笔端六出更尖新。","dynasty":"宋代","title":"谢诸友见和"}
{"author":"胡寅","content":"秋容何处佳，淡泊寄寒水。无滓湛遥天，我心正如此。","dynasty":"宋代","title":"潭溪秋碧"}
{"author":"胡寅","content":"未老先衰负疾忧，敢贪荣禄尚为州。已惭骚客能招隐，更愧疲民欲借留。斤斧且厅存夜气，江湖那得献辰猷。新诗满把珠玑重，归艇全胜载石舟。","dynasty":"宋代","title":"和任大夫赠别"}
{"author":"胡寅","content":"岩前晴日荫树，林下微风来兰。临水更无尘想。望云时有遐观。","dynasty":"宋代","title":"同余汝霖游西湖观天竺观音永怀林和靖三绝"}
{"author":"胡寅","content":"北苑仙芽紫玉方，年年包篚贡甘香。顾君饮罢风生腋，飞到蓬莱日月长。","dynasty":"宋代","title":"黄倅生日送茶寿之"}
{"author":"胡寅","content":"得酒相逢笑绝缨，而今双鬓不全青。蓬莱尚说三四浅，何况方平与蔡经。","dynasty":"宋代","title":"题净明观用旧韵简黎才翁"}
{"author":"胡寅","content":"展骥官良是，凭熊职未专。中和已成颂，清净岂无传。楼雘环新堞，丁黄溢旧编。圣朝方考绩，华宠定颁宣。","dynasty":"宋代","title":"送黄权守归八桂三首其一"}
{"author":"胡寅","content":"万生纷纶堕迷纲，谁能自拔起情想。隙尘初傍阴色空，烧草又趁春风长。将身出家参佛祖，此病中作膏肓养。足庵道人肯珍重，不与凡流较斤两。彼方弹雀弃隋珠，我自舍鱼取熊掌。高台平挹石廪翠，古辙下辗雷溪响。粥鱼斋鼓不经营，竹月松风静来往。定心古井波浪息，夜气灵源襟韵爽。忆昔幽寻度云壑，见投佳句论乡党。岂惟高格擅风骚，颇信中扃得平广。转头尘事还匆匆，入梦胜游真莽莽。山梅有信寄一枝，更欲青鞋快真赏。","dynasty":"宋代","title":"示高台足庵绍印"}
{"author":"胡寅","content":"邂逅遮留阅岁寒，山肴溪蔌且同盘。不忧绝学商量少，只怕新诗属和难。","dynasty":"宋代","title":"岁除示汝霖三绝"}
{"author":"胡寅","content":"闻说仙居窈复宽，湖山全似画图看。谪归正值皇纲整，莫向斯时咏考盘。","dynasty":"宋代","title":"魏漕彦成昔宰弋阳政绩上闻召对改秩予适当词"}
{"author":"胡寅","content":"更于何处觅桃源，此地端疑小洞天。","dynasty":"宋代","title":"句其二"}
{"author":"胡寅","content":"雨多杖藜阻，室迩言少赊。示病今如何，起居谅能佳。小市禁宰割，每无鱼与蛙。何以侑旅食，顷当羹苋茄。在昔多贫师，况自接东家。药物有所缺，谕我心莫遐。明日能相遇，煮茗看荷花。","dynasty":"宋代","title":"简黎生生时旅寓郡庠"}
{"author":"胡寅","content":"稼李太稼华，夭桃苦夭丽。不如姑射子，仙质淡难际。破寒传芳信，春意岂迢递。亭亭映碧霄，茨屋安得蔽。一壶扫花阴，聊散客愁滞。千朱联万玉，襞积谁所砌。飞英时落杯，草木吾臭味。颇嫌三弄笛，声杂郑和卫。二公何惠然，怅望周郎至。哦诗要何似，孤绝表一世。风吹佳句来，端可使人继。","dynasty":"宋代","title":"周尉不来用单令韵见寄和之"}
{"author":"胡寅","content":"扫尽鹅溪匹练霜，未知三尺映茅堂。此君不是尘中物，何必区区较色香。","dynasty":"宋代","title":"杨秀才书屋有墨竹一枝为其添补数叶五绝"}
{"author":"胡寅","content":"盍簪相与记春芳，落去争如桂影香。故觅层台延旷望，可无尊酒泛寒光。交挥玉尘倾怀尽，半仄冰轮耿夜长。坐到银河分晓色，彤霞金晕更苍凉。","dynasty":"宋代","title":"七月十八日与诸人集真于燕誉堂"}
{"author":"胡寅","content":"未开疏蕊著诗催，依约蜂声欲隐雷。姑射坐中亲绰约，岭头空有路萦回。","dynasty":"宋代","title":"和坚伯梅六题一孤芳二山间三雪中四水边五月下六雨后每题二绝禁犯本题及风花雪月天粉玉香山水字十二绝其四"}
{"author":"胡寅","content":"今年花是去年梅，又对春风一笑开。不似飞霙能顷刻，香中更有和羹才。","dynasty":"宋代","title":"再和"}
{"author":"胡寅","content":"久闻人境寄陶庐，深约同游驾小车。文举旧传樽有酒，冯驩宁叹食无鱼。","dynasty":"宋代","title":"和叔夏十绝其二到韩公庄"}
{"author":"胡寅","content":"论文敩学两髫年，访旧同来雪上颠。我步鲤庭心欲折，公登龙坂足何缘。后凋尚喜无双士，不韡真惭大少连。桂楫又浮湘水去，家山回首共凄然。","dynasty":"宋代","title":"和彦达过先公旧居有感"}
{"author":"胡寅","content":"桂水无情日夜东，空馀丹旐溯西风。一经不负门闾望，五鼎端宜馈祀丰。茂渥出纶观有炜，芳徽勒石播何穷。遥知祖送诗千首，挽铎声悲大队中。","dynasty":"宋代","title":"挽李太孺人"}
{"author":"胡寅","content":"此亭得名从子厚，琬琰一篇传不朽。我来相望三百年，误使承流称太守。初无施舍慰民心，漫有诗歌喧众口。东山妓女北海尊，歌舞春风醉花柳。欲回面势直西南，更植修篁遮培塿。卷舒云雨襟袖间，溅浣冠缨尘土后。近闻王师频奏凯，狂虏不复窥庐寿。吾君神武光宣上，将相宏略方召偶。遄归北狩定有期，开拓中原岂无手。雇予疎懒归意迫，当世功名息心久。寄言怅望独醒人，欲报厚德乏琼玖。遥山蹙黛酒如江，劝我日饮无何有。","dynasty":"宋代","title":"题永州东山西亭"}
{"author":"胡寅","content":"名章络绎走陪台，得对春风一笑开。楼外未知明月出，袖中疑有夜光来。秀如王子登门竹，味胜曹公止渴梅。已向歌谣挹和气，预知丰稔变污莱。","dynasty":"宋代","title":"和唐寿隆上元五首"}
{"author":"胡寅","content":"岩前晴日荫树，林下微风采兰。临水更无尘想，望云时有遐观。","dynasty":"宋代","title":"同余汝霖游西湖观天竺观音永怀林和靖三绝其二"}
{"author":"胡寅","content":"有烦推后觉，未克继先猷。痼疾资医缓，心专慕弈秋。远游方策足，参倚在凝眸。更仗磋磨力，时时警惰游。","dynasty":"宋代","title":"和洪秀才八首"}
{"author":"胡寅","content":"闻说频频党，深遵秩秩猷。题评归月旦，裁鉴比阳秋。赋谢雕虫手，诗通美盼眸。看君多直谅，端似汉朱游。","dynasty":"宋代","title":"和洪秀才八首"}
{"author":"胡寅","content":"海山和气四时连，太守宾僚自十仙。明恕而行非苟尔，感通之效固昭然。萌心甘泽云从地，举意晴蜴日丽天。可但南冠瓶有粟，家家酣咏太平年。","dynasty":"宋代","title":"和黄倅祈求有应"}
{"author":"胡寅","content":"羹藜饭糗自无余，身世萧条亦自如。十里溪山连枕席，一堂风月伴琴书。畹兰幸袭仙人佩，径草欣承长者车。四海弟兄非浪语，先生何恨九夷居。","dynasty":"宋代","title":"和黄秀才"}
{"author":"胡寅","content":"税得东家一亩宫，向来喧市马牛风。誓将尤悔加深省，肯为饥寒叹屡空。十里溪山愁眼外，数家梧竹画屏中。惠然更感无双子，时有高谈发蔽蒙。","dynasty":"宋代","title":"和黄执礼六首"}
{"author":"胡寅","content":"赐墙那及仲尼宫，妄意坚高立下风。志士有求虽汲汲，鄙夫无得漫空空。诗鸣寡学安能善，酒圣多愁讵敢中。惟赖有朋想博约，过情之誉岂宜蒙。","dynasty":"宋代","title":"和黄执礼六首"}
{"author":"胡寅","content":"浮生均是大槐宫，永日聊便竹簟风。若要语言求要妙，犹将笔墨画虚空。一区聊寄尘嚣外，万景皆归眺望中。敢似越鸡孵鹄卵，正惭云将问鸿蒙。","dynasty":"宋代","title":"和黄执礼六首"}
{"author":"胡寅","content":"律吕旋相六十宫，声如佳句比南风。自非诗印全提得，难使言瑕一洗空。已向襟灵窥致远，更从彪炳见弸中。读书有益非虚语，请看孙权与阿蒙。","dynasty":"宋代","title":"和黄执礼六首"}
{"author":"胡寅","content":"尚德南宫勇北宫，羡君兼有古人风。无双自昔称江夏，第一于今鄙解空。会友更求三以上，策名应簉二之中。须惭纇语赓黄娟，但可厨人作酱蒙。","dynasty":"宋代","title":"和黄执礼六首"}
{"author":"胡寅","content":"文才久合步蟾宫，未肯争搏九万风。剩欲论诗宗典乐，故应怜我隶司空。高山宛在绿琴里，白发从多清镜中。要识起予真赏意，圣门千古望龟蒙。","dynasty":"宋代","title":"和黄执礼六首"}
{"author":"胡寅","content":"律吕旋相六十宫，声如佳句比南风。自非诗印全提得，难使言瑕一洗空。已向襟灵窥致远，更从彪炳见弸中。读书有益非虚语，请看孙权与阿蒙。","dynasty":"宋代","title":"和黄执礼六首"}
{"author":"胡寅","content":"君知至乐本难名，何事犹令谷应声。植杖自锄园草绿，挂瓢时浥涧泉清。了无歌吹娱宾人，只有诗书养性情。却恐仁人尚蒿目，又须凭酒破愁城。","dynasty":"宋代","title":"题叔夏乐谷"}
{"author":"胡寅","content":"福地今身到，玄天旧迹非。溪声宁有谓，山意了无机。俨立千云纛，同来二羽衣。酒新良可饮，棋妙不须围。","dynasty":"宋代","title":"小饮武夷道士吴之奇竹坡兼示章副观"}
{"author":"胡寅","content":"殊方令节也堪怜，可咏江涵雁影篇。买得紫萸虚市里，种成黄菊小池边。相逢便是华胥国，一醉宁惭玳瑁筵。何必登临追旧俗，南山秋气自超然。","dynasty":"宋代","title":"重九简单令"}
{"author":"胡寅","content":"何人蹙缩九疑山，叠映公家几砚间。欲识神鱼閟凝湛，试看云气出孱颜。析蒲已结根千岁，旧藓犹窥晕一斑。举饷敢辞归载重，要将奇绝寄幽閒。","dynasty":"宋代","title":"谢人惠舂陵石山"}
{"author":"胡寅","content":"示病维摩体暂癯，羽閒中散礼诚疏。已知道义能相与，故使情交得自如。前日又欣挥尘尾，何时重见命巾车。栖迟甘就衡门下，不见龙章卧草庐。","dynasty":"宋代","title":"和奇父二首"}
{"author":"胡寅","content":"莫道同时岸卉稠，背萱无态侧葵羞。金蓬未实犹韬日，玉节深藏更耐秋。肯把仙姿供鹭悦，故标高致待龟游。期君秀色莲峰似，终古名垂华岳留。","dynasty":"宋代","title":"酬诸同官见和三首"}
{"author":"胡寅","content":"万卉千葩自不同，吹开只是一般风。对花不见花开处，动恐嬉游兴易穷。","dynasty":"宋代","title":"和仁仲春日十绝"}
{"author":"胡寅","content":"节物匆匆度，边烽幸不传。名花空雨坠，秀树已云连。孤负杯莲倒，萧条烛蕊偏。但欣民小泰，凝寝有炉烟。","dynasty":"宋代","title":"和贾陶二老二首"}
{"author":"胡寅","content":"锯屑霏谈涉往今，濡毫洒纸掞词林。听歌鹿野三章后，帐下龙门九曲深。十口西畴贫萦莫，一官南选晚侵寻。早知大易无思虑，应悔生前未洗心。","dynasty":"宋代","title":"挽端州黄大用大用喜读书有志行数过予讲讨虽"}
{"author":"胡寅","content":"雨岸溪纹蹙，风亭柳带萦。借留无上策，送别有兼程。望杳云间旆，班余野外荆。路从簪玉去，增我故山情。","dynasty":"宋代","title":"送黄权守归八桂三首"}
{"author":"胡寅","content":"细皱卷寒波，轻明笼白雾。何以相徘徊，岁晚正凝沍。枕欹一尺竹，被展几幅布。贤哉楮先生，不以贫不雇。夜玉围红绡，羞涩强自赋。书生说富贵，志士安贫素。风惊银海潮，春在明月库。先生睡方浓，不觉糟床注。","dynasty":"宋代","title":"和韩司谏叔夏乐谷五吟·纸帐"}
{"author":"胡寅","content":"追陪强韵思犹迟，寄语疏林恐未知。酒半寻香攀近蕊，夜分然烛照高枝。莫愁花浪翻天远，且看鲛鮹剪玉宜。冠冕众芳归独步，固应桃李不同时。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"自昔超群者，无非远大猷。要令心似镜，莫遣气横秋。末学多墙面，深窥异瞽眸。君看颜氏子，何以过商游。","dynasty":"宋代","title":"和洪秀才八首"}
{"author":"胡寅","content":"旧治重临宠渥新，圣朝因任慰斯民。芾棠不拜阴如幄，骑竹争迎气似春。金重百斤兼赐爵，车高一丈更施茵。能名籍甚宜蒙此，颍水卢溪共演深。","dynasty":"宋代","title":"迓黄守再来二首"}
{"author":"胡寅","content":"结束趋安地，征营报急书。诸军闻好在，元帅竟何如。岁晏风云惨，天低领海纡。悲歌抚长剑，吾道敢怀居。","dynasty":"宋代","title":"初至青湘闻安仁帅司为曹成所袭四首"}
{"author":"胡寅","content":"鄙人丽丹书，分合堕荒杳。玉郎胡为来，高谊云共眇。一年常惜日，四序乃过鸟。安能久相留，话别情太悄。离筵亦何有，瘴雨对蛮醥。羞以蛙与蛇，茹以芹及蓼。相将丹荔熟，怅望剥绛皎。爱君温克姿，不被欢伯绕。缅怀君祖烈，德粹学甚窈。乃翁才情富，未试嗟折夭。早交论金兰，晚契托萝茑。雇惭兼金赠，聊用苦语晓。发身在求仁，此理悟者少。人虽处尘世，心盍度尘表。凌霄而俛睨，万物孰不小。规模要宏廓，闻见忌寡謏。南方君子居，吾敢废强矫。勿兴儿女恋，后会龟已兆。千山空棱层，万水自漭渺。行行得夷路，长辔策騕褭。","dynasty":"宋代","title":"送张倩归衡岳"}
{"author":"胡寅","content":"菊本离离趁雨栽，杞根成垅更深培。诗人自古无供给，倘有敲门载酒来。","dynasty":"宋代","title":"春日幽居示仲固彦冲十绝"}
{"author":"胡寅","content":"风烈言言滕子京，岂于荒怪未全明。尼姑狡狯遥相幻，雷电那知有姓名。","dynasty":"宋代","title":"岳阳楼杂咏十二绝其八"}
{"author":"胡寅","content":"非关狡兔月中藏，肯与痴蟆饱寸肠。只恐世人嫌冷看，故依云岫掩寒光。","dynasty":"宋代","title":"题上饶半月岩四绝"}
{"author":"胡寅","content":"手遮西日到閒山，忽得昏鸦敛翅间。未暇拈香参佛祖，且须襆被扣祥关。月林散影参差静，风磬传音窈渺疎。拟买一廛通水竹，杖藜他日寄閒顽。","dynasty":"宋代","title":"过疏山题一览亭梁溪公所书也二首"}
{"author":"胡寅","content":"四海兵戈里，一家风雨中。逢人问消息，策杖去西东。历数前朝乱，何曾扫地空。山居自有药，时对主人翁。","dynasty":"宋代","title":"文定题范氏壁次韵"}
{"author":"胡寅","content":"舒卷高低晴复阴，澹然无滓亦无心。不知底处相齐得，且倚危栏一散襟。","dynasty":"宋代","title":"题云峰齐云阁示住山思达二绝"}
{"author":"胡寅","content":"作堨辛勤雨更迟，桔槔谁语汉阴知。不嫌机事侵纯白，一日何妨灌百畦。","dynasty":"宋代","title":"和叔夏田舍三绝"}
{"author":"胡寅","content":"车骑纷来去，帆樯竞泝沿。云閒天淡淡，江静竹娟娟。耻学飞腾术，慵参寂灭禅。春风常满意，无处不怡然。","dynasty":"宋代","title":"绍兴壬子六月先公再被掖垣之命某时侍行自清"}
{"author":"胡寅","content":"我是瘴岭跕，谁为青田真。若使新羽燕，老鹰安得亲。君行何方来，袖有三吴云。访予堕珠玉，蛰户开青春。无以答嘉赠，深衷宜重陈。仲尼且待贾，至宝宜贵珍。","dynasty":"宋代","title":"示端推单普"}
{"author":"胡寅","content":"云自高閒水自深，此间谁契不传音。倦飞偶作归田赋，高卧时为梁甫吟。为己宫墙当独诣，过门车马肯相临。惟公知我迂愚甚，枉直何曾较尺寻。","dynasty":"宋代","title":"和钟漕汝强四首"}
{"author":"胡寅","content":"少时文墨已非工，渐老才还必须更觉蒙。空有簿书相汩没，了无朋友共磨礲。功名也只浮云似，富贵还应逝水同。寄语宅心何处所，晚春沂上舞雩风。","dynasty":"宋代","title":"郭伟求鄙文"}
{"author":"胡寅","content":"示病维摩体暂癯，习閒中散礼诚疏。已知道义能相与，故使情交得自如。前日又欣挥麈尾，何时重见命巾车。栖迟甘就衡门下，不见龙章卧草庐。","dynasty":"宋代","title":"和奇父二首其一"}
{"author":"胡寅","content":"画角声中欸乃歌，野人应未许云和。扣船我欲赓余唱，更沐西风雨一蓑。","dynasty":"宋代","title":"思归八绝"}
{"author":"胡寅","content":"挟策博塞殊，愚智相千万。反躬诚且乐，此事要早办。","dynasty":"宋代","title":"和范元作五绝"}
{"author":"胡寅","content":"示病维摩体暂癯，习閒中散礼诚疏。已知道义能相与，故使情交得自如。前日又欣挥麈尾，何时重见命巾车。栖迟甘就衡门下，不见龙章卧草庐。","dynasty":"宋代","title":"和奇父二首其一"}
{"author":"胡寅","content":"一壶村酒要同尝，脯醢菹肴取次将。谈话翠微修竹径，追随斜照晚风冈。梅花淡淡传春意，柳色依依作岁阳。只麽往来成乐土，岂知身世落南荒。","dynasty":"宋代","title":"和蔡生迁居二首蔡学佛故用杜老与赞公故事蔡"}
{"author":"胡寅","content":"宝楼香殿隘空山，都谢茨亭竹石间。静有客棋真掩映，悄无僧话更清閒。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"河出昆仑墟，江出岷山底。涵涵受百渎。滚滚经万里。水惟准之平，而德鉴之比。离堆与砥柱，何事中流起。坐令平者倾，复使明者滓。臣门虽如市，臣心要如水。勿为砥柱激，乃作天地纪。在家而有怨，惟舜处父子。在邦而有怨，惟旦忧室毁。夫岂慾哉，过是非天理。萧曹贫贱交，隙自将相起。迄能除芥蔕，至死相推美。彼亦何所监，覆辙有余耳。同是秦汉人，异趣百代史。","dynasty":"宋代","title":"寄张赵二相三首"}
{"author":"胡寅","content":"雪消天气一番新，水际逢春淑且真。未信长安多丽者，定知空谷有佳人。","dynasty":"宋代","title":"和用明梅十三绝其四"}
{"author":"胡寅","content":"欲步夷途盍近思，行寻捷径却成迟。大弨不必穿杨叶，古乐何曾唱竹枝。须信孔门无用赋，也知高叟漫为诗。功名易立书难读，努力当乘少壮时。","dynasty":"宋代","title":"留别王元治师中谭纯益三首"}
{"author":"胡寅","content":"重按东皋岂自归，曾闻归思勇如飞。只因昨夜沉香帐，虮虱夤缘金缕衣。","dynasty":"宋代","title":"和叔夏十绝其十叔夏思归"}
{"author":"胡寅","content":"来朝杲日破顽阴，共指秋成喜不禁。寸碧遥岑供眺望，长空飞鸟自消沉。四时景物千钟酒，万古功名一寸心。尚愧先生游佛海，两忘轩冕与山林。","dynasty":"宋代","title":"和贾阁老三首"}
{"author":"胡寅","content":"节物休惊木叶催，相逢佳节兴悠哉。尊如北海聊同醉，菊傍东篱也自开。乌帽任教吹脱落，紫萸仍得看徘徊。诸君合有登高赋，为继当年戏马台。","dynasty":"宋代","title":"和李生九日二首"}
{"author":"胡寅","content":"援手遗嫠难，酬心乐泮恩。凄凉投辖井，慨叹给孤园。艺槚平居近，攀松永慕敦。流年驹过隙，不辱付诸昆。","dynasty":"宋代","title":"挽黎承事"}
{"author":"胡寅","content":"念昔京都昼掩关，墨云黄雾塞人寰。南城扫雪迎耶律，北道闻风拜禄山。不为身谋心皎皎，已终臣事意闲闲。何人得与高名交，千古常山谅可班。","dynasty":"宋代","title":"挽刘忠显"}
{"author":"胡寅","content":"闻说频年旱，先怀并日忧。家书不易到，囷米谅难求。一雨连三夕，千仓裕九秋。若为知帝力，鼓腹听蛮讴。","dynasty":"宋代","title":"喜雨"}
{"author":"胡寅","content":"山北山南久问津，瘦藤芒屩最相亲。况逢日下云间客，那用驴前马后人。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"君不见齐王筑宫夸孟子，瑶殿珠阶千柱启。只知歌舞暖娥眉，君未能贤宁乐此。又不见玉局文章万丈光，七年忍冻吟黄冈。忽骑白凤凌天去，江上空余一草堂。不如衡山乐谷藏春风，明窗小阁地炉红。物自涅缁分净秽，我方瀌晛阅穷通。夜惊山竹珊瑚折，起爱溪松蒙晓月。蹇驴乌帽去相寻，可但子猷清兴发。","dynasty":"宋代","title":"赋韩叔夏雪斋"}
{"author":"胡寅","content":"经年与花别，花意不相忘。绰约素情在，扫除时世妆。楚人轻剪伐，北客护垣墙。半树竹亭亚，几株溪水阳。可模非绝代，难学是生香。当结珠宫伴，休吹玉笛长。赏心甘烂醉，被恼漫颠狂。正当映乔岳，未应浮碧湘。松筠共潇洒，雪月佐辉光。自保孤根暖，宁随百草芳。远天方绚白，细雨便垂黄。佳实收功地，君羹必可尝。","dynasty":"宋代","title":"再次前韵"}
{"author":"胡寅","content":"音尘疏阔思悠哉，有底匆匆不我来。阵合鹳鹅须敌手，诗成珠玉要奇才。新荷雨定如兰馥，曲沼风閒作镜开。况是凉蟾方半璧，清光应欲照金罍。","dynasty":"宋代","title":"简单周二子其二"}
{"author":"胡寅","content":"节物匆匆度，边烽幸不传。名花空雨堕，秀树已云连。孤负杯莲倒，萧条烛蕊偏。但欣民小泰，凝寝有炉烟。","dynasty":"宋代","title":"和贾陶二老二首其二"}
{"author":"胡寅","content":"草堂何日傍云根，借问邻家两足尊。欲买渔舟系江树，先凭屐齿记苔痕。","dynasty":"宋代","title":"再游岳麓示法光其邻道林人言陶士衡旧居也五"}
{"author":"胡寅","content":"山石讵闻变化，苍颜能复婴孩。想见轻葱秀色，正如兰玉陪阶。","dynasty":"宋代","title":"赋向伯共五老小山六言五绝"}
{"author":"胡寅","content":"故乡清渭滨，一节取君子。相从大江南，展转秋风里。清慵笑玉便，傲兀胜隐几。屏山烟景媚，醉倒日高起。此君通昼夜，俗士乃轻鄙。原言一奠枕，四海春睡美。{左石右坚}{左石右坚}孙子荆，未便洗吾耳。得意大槐宫，古今真梦尔。","dynasty":"宋代","title":"和韩司谏叔夏乐谷五吟·竹枕"}
{"author":"胡寅","content":"河出昆仑墟，江出岷山底。涵涵受百渎。滚滚经万里。水惟准之平，而德鉴之比。离堆与砥柱，何事中流起。坐令平者倾，复使明者滓。臣门虽如市，臣心要如水。勿为砥柱激，乃作天地纪。在家而有怨，惟舜处父子。在邦而有怨，惟旦忧室毁。夫岂慾哉，过是非天理。萧曹贫贱交，隙自将相起。迄能除芥蔕，至死相推美。彼亦何所监，覆辙有余耳。同是秦汉人，异趣百代史。","dynasty":"宋代","title":"寄张赵二相三首"}
{"author":"胡寅","content":"山北山南久问津，瘦藤芒屩最相亲。况逢日下云间客，那用驴前马后人。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"琼楼玉宇匝天开，织女天孙静往来。月姊故应羞老退，谴除私馆堕岩隈。","dynasty":"宋代","title":"题上饶半月岩四绝"}
{"author":"胡寅","content":"閒客何如乐圣时，欣闻威凤再鸣岐。且将诗笔耕尧壤，宁记书囊集汉帷。日错碎金归野菊，风欺危绿战棠梨。殷勤云将丰年问，无奈鸿蒙谢不知。","dynasty":"宋代","title":"和叔夏视获三首"}
{"author":"胡寅","content":"晓来儿女共諠哗，喜见东风飏水花。鹤羽赐衣方一袭，小巅冠玉已三加。高眠有客关蓬户，低唱无人拍翠牙。白帝出游应最乐，月旌蜺旆正豪夸。","dynasty":"宋代","title":"二十七日立春夜雪高下尽白闽中所谓大雪也"}
{"author":"胡寅","content":"月户风窗悄不扃，静中真乐故难名。山泉未识幽人意，自作穿林写壑声。","dynasty":"宋代","title":"题岳麓西轩三绝"}
{"author":"胡寅","content":"祖龙游豫亦荒哉，风折云颿促驾回。一怒赭山何所损，依然苍翠似蓬莱。","dynasty":"宋代","title":"岳阳楼杂咏十二绝"}
{"author":"胡寅","content":"新年节物推排有，旧岁光阴扫荡无。白发任教装鬓换，青春元自与心符。茹芝休慕商山老，舍瑟当睎鲁国儒。三益况逢天下士，夷途从此得归愚。","dynasty":"宋代","title":"和叔夏岁除"}
{"author":"胡寅","content":"万物森然播大钧，一言钩决妙通神。卷帘与客谈忠孝，袖手观时任屈伸。燕石勒名应有日，凌烟图像果何人。且从冠盖林中看，莫滞天涯与水滨。","dynasty":"宋代","title":"示延平日者"}
{"author":"胡寅","content":"烝炊不奈瘴氛侵，一霎微凉属晚阴。自轴疎檐扫阶砌，却凭安几看云林。风中梧竹旌幢乱，雨外山水墨深。来日小槽篘酾白，眷言骚客肯相临。","dynasty":"宋代","title":"简单令"}
{"author":"胡寅","content":"何人蹙缩九疑山，叠映公家几砚间。欲识神鱼閟凝湛，试看云气出孱颜。析蒲已结根千岁，旧藓犹窥晕一斑。举饷敢辞归载重，要将奇绝寄幽閒。","dynasty":"宋代","title":"谢人惠舂陵石山"}
{"author":"胡寅","content":"晚菘争上碧瑶簪，芥也芳心苦复甘。未见菜头论白黑，何人携钵肯同参。","dynasty":"宋代","title":"春日幽居示仲固彦冲十绝"}
{"author":"胡寅","content":"崎岖荦确梁复矼，赪肩四力流汗杠。笋舆轧轧三十里，乃值道人游近邦。倦躯且借禅榻卧，仰睇杰阁丹青庞。泉湍夜挟风雨壮，撼床殷枕如涛江。晴峦空濛染佛髻，白月皓皓团僧窗。高杉大松间修竹，烟旄雾盖参云幢。要须酒壶缀羊羫，哀箫怨笛歌鬟双。缅怀东岩谢太傅，提携靓艳凌崆㟅。不学香山白居士，只与如满相敦厖。想君闻之笑且■，西东分流岭头泷。归来亦复有何好，方寸坐以钟鱼降。留诗六反皆震动，鱼谁考击钟谁撞。","dynasty":"宋代","title":"过方广不遇主僧留示"}
{"author":"胡寅","content":"晓来儿女共諠哗，喜见东风飏水花。鹤羽赐衣方一袭，小巅冠玉已三加。高眠有客关蓬户，低唱无人拍翠牙。白帝出游应最乐，月旌蜺旆正豪夸。","dynasty":"宋代","title":"二十七日立春夜雪高下尽白闽中所谓大雪也"}
{"author":"胡寅","content":"不瞻犀柄动经旬，忽报巾车独辗春。曾作天津歌酒伴，此间谁是识花人。","dynasty":"宋代","title":"和奇父竹斋小池及游春五绝"}
{"author":"胡寅","content":"新年仍复得诗交，和气排门不待敲。藏谷寒冰犹北陆，应时甘雨背西郊。松筠挺挺浮烟色，桃杏纷纷拆绣苞。准拟寻春多酒肆，芳膻何必费良庖。","dynasty":"宋代","title":"和周尉立春二首"}
{"author":"胡寅","content":"卜宅元郎岂偶然，江山千古共流传。乾坤巨石知多少，待看中兴第二篇。","dynasty":"宋代","title":"题浯溪小景"}
{"author":"胡寅","content":"净几寒窗日，悠然万虑忘。诗筒忽到手，花信已催妆。茅舍斜斜彴，冰溪短短墙。仙肤下姑射，娇额映昭阳。崔竹翻新画，龙涎出古香。有金攒蕊细，无绿认条长。慰荐骚人寂，挑撩酒态狂。雪游空泛剡，兰佩枉沉湘。隔屋吹生麝，盈枝纵夜光。讵能烦驿使，聊自占年芳。渡尽鸿飞影，迎开柳带黄。繁华收拾后，结子又先尝。","dynasty":"宋代","title":"和赵用明梅"}
{"author":"胡寅","content":"折绵威力漫相侵，根暖怡然独秀林。万紫千红非我对，为渠无有岁寒心。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"矫首元阳观，峥嵘度十年。忽逢尘外客，因访洞中仙。横蹑修蛇路，低看破衲田。萦纡篁竹岭，窈窕碧松川。抚石斋坛古，围棋烧劫迁。谅无翻榼术，安得远庖烟。擗尽苍麟脯，弹余别鹤弦。晴香烘拆蕊，暝色绕归鞭。太白浮桥上，孤灯炫马前。黄冠纷雨散，紫盖杳云连。鸟爪休爬背，鸾骖漫拍肩。子真随处隐，何必大罗天。","dynasty":"宋代","title":"游元阳观"}
{"author":"胡寅","content":"客思如春日日深，莫令鶗鴂损芳阴。忽逢佳士能倾盖，那用高眠有抱衾。陌上正歌归缓缓，尊前聊酌夜沉沉。君诗也得池塘梦，沈谢风流尚可寻。","dynasty":"宋代","title":"和汝霖三首"}
{"author":"胡寅","content":"久闻人境寄陶庐，深约同游驾小车。文举旧传樽有酒，冯驩宁叹食无鱼。","dynasty":"宋代","title":"和叔夏十绝其二到韩公庄"}
{"author":"胡寅","content":"冰围风战雪交侵，方是春工属意深。绿萼已开栽乐谷，一枝那得寄芗林。依然照水如相媚，粲者巡檐也未禁。香白檀心谁解赋，赖公戛玉更摐金。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"东阁题诗得绪余，溪头千树映寒空。莫寻云外瑶台侣，且对尊前鹤发翁。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"秋气清高肃雁行，贤侯劝驾会黄堂。宾朋满座曳珠履，鼓吹喧天飞羽觞。题柱弃繻俱有志，班荆折桂正相望。明年春色催行李，衣锦荣归耀故乡。","dynasty":"宋代","title":"新州鹿鸣宴致语口号"}
{"author":"胡寅","content":"敝屣稀行故不穿，荒陬何处赏芳妍。诗人邂逅能乘兴，野客勤劬便肆筵。满壁画图俱俨若，一川购物更萧然。攀翻百树梨花雪，醉拟春风二月天。","dynasty":"宋代","title":"和周尉游简园"}
{"author":"胡寅","content":"猛将谋臣气霭云，兴邦雪耻在奇勋。因思卫国琼瑶报，更忆吴人组练军。","dynasty":"宋代","title":"再和"}
{"author":"胡寅","content":"林下何所乐，游心书史中。时窥言语外，默想圣贤同。沂水有馀咏，舞雩多好风。区区守一介，未肯易三公。","dynasty":"宋代","title":"和杨秀才二首其二"}
{"author":"胡寅","content":"海山和气四时连，太守宾僚自十仙。明恕而行非苟尔，感通之效固昭然。萌心甘泽云从地，举意晴蜴日丽天。可但南冠瓶有粟，家家酣咏太平年。","dynasty":"宋代","title":"和黄倅祈求有应"}
{"author":"胡寅","content":"清远峡山寺，几年闻汝名。维舟得眺望，满目慰经行。壁立巉天秀，溪閒写镜清。岭云方北上，涛雪漫南倾。罪垢三熏净，归风两腋轻。皇慈天共大，睿知日同时。重起阙廷恋，敢怀山水情。生绡无画手，聊此寄真形。","dynasty":"宋代","title":"题清远峡山寺"}
{"author":"胡寅","content":"穿山复履塍，忽望翠林杳。渐近一崦环，茅檐净而小。赴君鸡黍约，仍被酒壶绕。烂烂庭下花，迎予遍开了。谁将淡燕脂，染雪团枝袅。枯碁忘胜负，响铁听窈眇。烦襟浣一笑，至乐如此少。爱君富才艺，守约逢强矫，诸子如松筠，意气在云表。幸是田舍邻，不作离别悄。","dynasty":"宋代","title":"赴德秀海棠之集"}
{"author":"胡寅","content":"太和薰宇宙，王旅不亲征。雁北同兄弟，莺迁得友生。正便春入望，莫厌雨稽程。何限山花发，遥看为拟名。","dynasty":"宋代","title":"宁乡有感与仁仲彦达同行"}
{"author":"胡寅","content":"结束趋安地，征营报急书。诸军闻好在，元帅竟何如。岁晏风云惨，天低领海纡。悲歌抚长剑，吾道敢怀居。","dynasty":"宋代","title":"初至青湘闻安仁帅司为曹成所袭四首"}
{"author":"胡寅","content":"银竹森空映，湖光莽苍中。不因风捲去，那得见冲融。","dynasty":"宋代","title":"题四画清湖骤雨"}
{"author":"胡寅","content":"虚斋要使暑天寒，移得扶疎惬静观。不但好风生殿角，已应春笋斗春阑。","dynasty":"宋代","title":"和奇父竹斋小池及游春五绝"}
{"author":"胡寅","content":"醉骑生马却扶舆，雪洒春衫二月初。行乐偶从山寺始，他年重到未成虚。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"酒影何时有画蛇，灯光不必罩红纱。幸能真率时添菜，未忆柔疑笑捧茶。世路风波常起伏，醉乡田地绝隆漥。爱公诗句如清瑟，逢比流鱼感瓠巴。","dynasty":"宋代","title":"和奇父再寄首韵奇父易用"}
{"author":"胡寅","content":"客思如春日日深，莫令鶗鴂损芳阴。忽逢佳士能倾盖，那用高眠有抱衾。陌上正歌归缓缓，尊前聊酌夜沉沉。君诗也得池塘梦，沈谢风流尚可寻。","dynasty":"宋代","title":"和汝霖三首"}
{"author":"胡寅","content":"仇虏何须杀，调和乃妙机。又闻坚誓约，不用讲攻围。六月鹏南徙，三春雁北归。自知同斥鷃，蓬菊且卑飞。","dynasty":"宋代","title":"和范元作二首"}
{"author":"胡寅","content":"出岫无心倦即还，悠然信马望南山。忽惊莲社青落合，却到蓬壶白日閒。方士内丹论九转，导师平地设三关。不知洙泗真消息，谁可相期一解颜。","dynasty":"宋代","title":"自胜业寺过铨德观"}
{"author":"胡寅","content":"月户风窗悄不扃，静中真乐故难名。山泉未识幽人意，自作穿林写壑声。","dynasty":"宋代","title":"题岳麓西轩三绝"}
{"author":"胡寅","content":"衣薪难以大留形，破石空山浪予名。倘信此心无起灭，一身那得有三生。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"埋玉腰间觅性宗，儒冠谋道有谁同。笔尖冻折新诗就，但可徒收翰墨功。","dynasty":"宋代","title":"再和"}
{"author":"胡寅","content":"若道残冬不是春，洗妆那得一枝新。杏园芳洒真鷦顇，争似而今敛路尘。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"天以春归野，云将雨暗山。三人行甚乐，五字句何艰。每喜诗偿债，还须酒破颜。禽声接芳树，和气亦关关。","dynasty":"宋代","title":"遇雨晚宿和彦达"}
{"author":"胡寅","content":"手遮西日到疏山，忽得昏鸦敛翅间。未暇拈香参佛祖，且须襆被扣禅关。月林散影参差静，风磬传音窈渺閒。拟买一廛通水竹，杖藜他日寄疏顽。","dynasty":"宋代","title":"过疏山题一览亭梁溪公所书也二首其一"}
{"author":"胡寅","content":"老干枯枝傲雪霜，何人写影向华堂。为君补缀枝头叶，坐觉春风细细香。","dynasty":"宋代","title":"杨秀才书屋有墨竹一枝为其添补数叶五绝"}
{"author":"胡寅","content":"秀色参差千万端，浩然无碍碧天宽。上人若见相齐处，试与凭栏指似看。","dynasty":"宋代","title":"题云峰齐云阁示住山思达二绝"}
{"author":"胡寅","content":"揽辔丹青久更恬，挂冠高处静尤厌。情田不是年年熟，世味安能种种帘。虎鼠乘时争用舍，鸢鱼适意自飞潜。也应及取仙舟下，同向南山看水帘。","dynasty":"宋代","title":"和孙奇父"}
{"author":"胡寅","content":"新柳逢秋叶尚阴，晚莲披露色难禁。坐听玉屑轩犀寺，静对山炉颺水沉。绿酒浅深皆有味，白云来去本无心。辱公丽藻相留句，且复追随翰墨林。","dynasty":"宋代","title":"和贾阁老三首"}
{"author":"胡寅","content":"来朝杲日破顽阴，共指秋成喜不禁。寸碧遥岑供眺望，长空飞鸟自消沉。四时景物千钟酒，万古功名一寸心。尚愧先生游佛海，两忘轩冕与山林。","dynasty":"宋代","title":"和贾阁老三首"}
{"author":"胡寅","content":"西云十日结重阴，葵箑桃笙自不禁。书帙有缘灯耿耿，酒杯无伴雨沉沉。君恩未报空怀禄，民瘼难医只愧心。为问野麋何处好，莺鸣雕槛隔长林。","dynasty":"宋代","title":"和贾阁老三首"}
{"author":"胡寅","content":"已愧名邦忝，仍无秀句传。花光随处好，草色与愁连。论少庭常寂，心閒地更偏。先生肯乘兴，一醉赏风烟。","dynasty":"宋代","title":"和贾陶二老二首"}
{"author":"胡寅","content":"节物匆匆度，边烽幸不传。名花空雨坠，秀树已云连。孤负杯莲倒，萧条烛蕊偏。但欣民小泰，凝寝有炉烟。","dynasty":"宋代","title":"和贾陶二老二首"}
{"author":"胡寅","content":"欲濯冠缨尘垢侵，梁亭横占一源深。碧纱演漾苍鱼色，黛白因依翠木阴。疏沼岂惟三凤饮，买山初听一龙吟。请君莫惜来游屡，耆旧风流尚可寻。","dynasty":"宋代","title":"和坚伯碧泉留题"}
{"author":"胡寅","content":"仁政惟敦本，躬行岂好夸。舞停衫颺雪，盘藉绮如霞。童马争骑竹，村庞息吠花。向来观馌地，和气满家家。","dynasty":"宋代","title":"和郡将劝农"}
{"author":"胡寅","content":"三间茅屋陋无人，聊著投荒罪垢身。此地相逢应有数，他年重见复何因。雅骚我岂堪嘉赠，逸足君宜据要津。更把一尊当雨霁，坐看冰鉴拓秋旻。","dynasty":"宋代","title":"和李靖"}
{"author":"胡寅","content":"节物休惊木叶催，相逢佳节兴悠哉。尊如北海聊同醉，菊傍东篱也自开。乌帽任教吹脱落，紫萸仍得看徘徊。诸君合有登高赋，为继当年戏马台。","dynasty":"宋代","title":"和李生九日二首"}
{"author":"胡寅","content":"骚客悲秋心易催，主人醪醴正时哉。登高何必仙家术，酬节聊凭笑口开。凤岭胜游诗自好，龙山高宴首空回。独余眇莽梁园念，想见黄花满吹台。","dynasty":"宋代","title":"和李生九日二首"}
{"author":"胡寅","content":"梦到南塘翠盖稠，姹然得意敛然羞。惊鸿远映朝霞色，白鹭先窥霁雨秋。袅袅芳馨烦折赠，霏霏凉吹想追游。天花欲试维摩病，衣袂何曾一片留。","dynasty":"宋代","title":"荷花"}
{"author":"胡寅","content":"新年节物推排有，旧岁光阴扫荡无。白发任教装鬓换，青春元自与心符。茹芝休慕商山老，舍瑟当睎鲁国儒。三益况逢天下士，夷途从此得归愚。","dynasty":"宋代","title":"和叔夏岁除"}
{"author":"胡寅","content":"秋气清高肃雁行，贤侯劝驾会黄堂。宾朋满座曳珠履，鼓吹喧天飞羽觞。题柱弃繻俱有志，班荆折桂正相望。明年春色催行李，衣锦荣归耀故乡。","dynasty":"宋代","title":"新州鹿鸣宴致语口号"}
{"author":"胡寅","content":"炎州暑令比烝炊，茅屋深更未掩扉。倦鹊绕林飞又上，流萤照水乱还稀。寡尤正三生缄口，新浴又思一振衣。独怯诗坛把麾将，欲摩坚垒费攻围。","dynasty":"宋代","title":"和单令"}
{"author":"胡寅","content":"谁能逐兽搏于敖，敏捷诗才笑鲁皋。桂魄梅花俱自好，海山银阙两相高。回风最爱翻双袖，润物全胜拔一毛。打底和成真少味，空惭清酎映甜醪。","dynasty":"宋代","title":"和奇父叔夏雪五首其二"}
{"author":"胡寅","content":"何事悲摇落，空林有早春。光辉一笑粲，领略万花新。看去疑山雪，攀来效席珍。妙香风送远，秀影月传真。肌冷冰难斲，妆初粉未匀。商量开瘦蕊，剩得占芳辰。","dynasty":"宋代","title":"早梅"}
{"author":"胡寅","content":"平生肮脏孰如君，破屋荒山饭煮芹。不寐耿怀留落月，有时扶杖看浮云。严平推测归前定，原宪家风饫旧闻。欲挽鲋鱼气力，须知予是故将军。","dynasty":"宋代","title":"赠张德余"}
{"author":"胡寅","content":"不因修筑废农时，欲以仁心翊化基。野草从来丰可藉，量陂元自渺无湄。登临有惬三檛鼓，衰病多惭一斗卮。独喜高秋对黄菊，风吹乌帽看云移。","dynasty":"宋代","title":"再和前韵本欲创亭以获时而止"}
{"author":"胡寅","content":"经年与花别，花意不相忘。绰约素情在，扫除时世妆。楚人轻剪伐，北客护垣墙。半树竹亭亚，几株溪水阳。可模非绝代，难学是生香。当结珠宫伴，休吹玉笛长。赏心甘烂醉，被恼漫颠狂。正当映乔岳，未应浮碧湘。松筠共潇洒，雪月佐辉光。自保孤根暖，宁随百草芳。远天方绚白，细雨便垂黄。佳实收功地，君羹必可尝。","dynasty":"宋代","title":"再次前韵"}
{"author":"胡寅","content":"蓬门相直是南山，傍著丹梯尚可攀。野兴旧同流水远，道心今共白云閒。","dynasty":"宋代","title":"和王维三首其三"}
{"author":"胡寅","content":"物理初无妄，云何以幻观。得非心有碍，坐使肉生瘢。日月当天久，山河著地安。波斯不别宝，学道古来难。","dynasty":"宋代","title":"赋永宁严老幻庵"}
{"author":"胡寅","content":"吾生惭松独，天赋比樗散。学道才窥藩，圣门未容款。老来忧患集，鵻草经湿叹。衣带垂有余，樗腹无可坦。跫然喜君至，肯就我乎馆。一醉老瓦盆，宁用玻璃碗。春风正骀荡。柳暗月欲满。蚩蚩万物类，混化胎与卵。吾侪幸襟灵，诗书足相伴。浩然天宇内，未暇论修短，扬雄正希颜，曾子岂雇管。希声非折杨，下士每大莞。","dynasty":"宋代","title":"和蔡生"}
{"author":"胡寅","content":"夜梦俞音出帝闱，朝来江雨已生肥。扁舟载酒吹长笛，未减辽东独鹤归。","dynasty":"宋代","title":"思归八绝"}
{"author":"胡寅","content":"遐归获胜践，风日清广宙。途巘意未阑，景绝愿初副。回峦豁大壑，万古贮天漏。无人识秋河，此地一源透。镕银谁戏剧，捣玉供喷漱。未知三峡桥，与此孰雄陋。却来据盘石，云气满襟袖。指顾组练军，汹涌出左右。八元坐收功，独听九韶奏。摧岩决涧手，笑我泫寒溜。出入更回头，云水莽迷覆。归瓶注小瀑，雪乳尚真斗。","dynasty":"宋代","title":"观柳源瀑布"}
{"author":"胡寅","content":"朱老能诗更谨虔，叶公好学亦穷年。饥寒共何凌霜操，未羡重裘食万钱。","dynasty":"宋代","title":"和余汝霖雪七绝"}
{"author":"胡寅","content":"寒梅应不是甘棠，我辈为诗岂面墙。便对雪霜矜节操，未妨云雨下巫阳。","dynasty":"宋代","title":"和用明梅十三绝其九"}
{"author":"胡寅","content":"瑶阶金殿涌青莲，此是南山小有天。诗客若为深避酒，道人无奈不参禅。","dynasty":"宋代","title":"同邢子晋范伯达游方广二绝"}
{"author":"胡寅","content":"剑峰犀利拙优伶，果听淮南奏凯声。阴翳便随朝雪尽，东风还放晓光清。","dynasty":"宋代","title":"再和"}
{"author":"胡寅","content":"范公才具济川舟，翰墨居然第一流。第向遗文窥远意，原言忧乐继前修。","dynasty":"宋代","title":"岳阳楼杂咏十二绝"}
{"author":"胡寅","content":"追念宣和国势孤，上公元宰导人谀。妖氛已觉前星暗，皇泽宁论少海枯。谁谓玉华传玉座，共知青琐伏青蒲。谗言一发堪流涕，祸在同升有鄙夫。","dynasty":"宋代","title":"挽吴丞相其二"}
{"author":"胡寅","content":"戚戚秋风飐旐旌，送车千辆咽佳城。令妻寿母名兼美，孝子慈孙礼备成。望士有诗歌绋綍，梵坊无侣献铙钲。更惭朴语书铭石，万一幽光久更明。","dynasty":"宋代","title":"挽杨训母荚氏"}
{"author":"胡寅","content":"化工收余春，不令寂寞回，殷勤三月尽，更放名花开。灿然白雪姿，乱洒青云堆。奇香满深院，冷艳绝浮埃。弟昆林下兰，执友岭上梅。何年蕊珠殿，移根画堂栽。邂逅得佳客，开窗设尊罍。檀心半未展，更著红烛催。惜无倾城髻，斜插一枝来。赏心不可奈，折取浸瑶醅。可怜清夜阑，叠鼓如轻雷。笙箫发梦想，云雨下阳台。樱厨未羞涩，高会意重陪。花魂入诗韵，属和愧非才。","dynasty":"宋代","title":"和信仲酴醾"}
{"author":"胡寅","content":"花事先从桃李来，海棠红杏即相催。化工节度重重好，护得山丹最后开。","dynasty":"宋代","title":"春日幽居示仲固彦冲十绝"}
{"author":"胡寅","content":"挟策博塞殊，愚智相千万。反躬诚且乐，此事要早办。","dynasty":"宋代","title":"和范元作五绝其四"}
{"author":"胡寅","content":"妙龄一月了群书，未壮声华众已孚。器远况曾师旧德，时来俄看献嘉谟。亲扶日毂升天路，不许金戈入帝都。大节已全名自永，讵同奸慝苟全躯。","dynasty":"宋代","title":"挽吴丞相"}
{"author":"胡寅","content":"寒食清明节令佳，禁烟遗俗渺天涯。清醇只向丹田暖，料峭犹烦翠幕遮。长短骤看森雨笋，高低难觅旋风花。小斋寂寂谁为伴，水底初闻两部蛙。","dynasty":"宋代","title":"令节即事简晞仲德施"}
{"author":"胡寅","content":"延陵宿望冠三吴，又见熙朝老大夫。善政旧闻风偃草，清规今信浦还珠。山川每应精神祷，禾稼全凭润泽苏。可但邦人歌五袴，也知还客尉焦枯。","dynasty":"宋代","title":"吴守祈雨有应"}
{"author":"胡寅","content":"月压梨花坠，风扶柳絮新。故园寒食路，回首踏青人。万窍方号籁，千山忽涌银。拥衾听窈眇，举盏寄经纶。浩荡寰中意，逍遥物外身。赓歌咸当律，谑浪亦淘真。又理沙边棹，将浮雪后春。兰亭非达者，空叹迹成陈。","dynasty":"宋代","title":"清明风雪小酌庄舍示黎才翁"}
{"author":"胡寅","content":"周宣辟国号中宗，六月兴师洒汗同。莫为苦寒辞出塞，采薇归戍亦论功。","dynasty":"宋代","title":"和余汝霖雪七绝"}
{"author":"胡寅","content":"雾盖参云幢。要须酒壶缀羊羫，哀箫怨笛歌鬟双。缅怀东岩谢太傅，提携靓艳凌崆嵏。不学香山白居士，只与如满相敦庞。想君闻之笑且{左口右庞}。西东分流岭头泷。归来亦复有何好，方寸坐以钟鱼降。留诗六反皆震动。鱼谁考击钟谁撞。","dynasty":"宋代","title":"过方广不遇主僧留示"}
{"author":"胡寅","content":"不瞻犀柄动经旬，忽报巾车独辗春。曾作天津歌酒伴，此间谁是识花人。","dynasty":"宋代","title":"和奇父竹斋小池及游春五绝"}
{"author":"胡寅","content":"仙居何异武陵溪，泛出残红春水肥。拟欲泝流兼载酒，应容艇子傍苔矶。","dynasty":"宋代","title":"和仲固春日村居即事十二绝"}
{"author":"胡寅","content":"未开疎蕊著诗催，依约蜂声欲隐雷。姑射坐中亲绰约，岭头空有路萦回。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"劫劫官身未许收，江山到处发诗愁。弃繻西上今将老，襆被东来又欲秋。安得紫箫横鹤背，漫从清钓觅羊裘。黄梅正作冥冥雨，每咏新篇兴转悠。","dynasty":"宋代","title":"和朱成伯"}
{"author":"胡寅","content":"草堂何日傍云根，借问邻家两足尊。欲买渔舟系江树，先凭屐齿记苔痕。","dynasty":"宋代","title":"再游岳麓示法光其邻道林人言陶士衡旧居也五"}
{"author":"胡寅","content":"不到峰头正一年，兹游新客更超然。净名不语元无病，惠远同行定有缘。风雨不期相邂逅，云山未许独留连。归途绝景何人见，万顷银涛涨楚天。","dynasty":"宋代","title":"同宣卿和仲仲达游上封值雨而归时上封辩病南台珏同行"}
{"author":"胡寅","content":"浮生均是大槐宫，永日聊便竹簟风。若要语言求要妙，犹将笔墨画虚空。一区聊寄尘嚣外，万景皆归眺望中。敢似越鸡孵鹄卵，正惭云将问鸿蒙。","dynasty":"宋代","title":"和黄执礼六首"}
{"author":"胡寅","content":"几年踪迹远中台，梦想传柑宴斚开。懒拥牙旗穿市去，纵看玉李堕天来。从教独照青藜炬，莫使轻吹画角梅。也有江风浮彩巘，坐令形势卷东莱。","dynasty":"宋代","title":"和唐寿隆上元五首"}
{"author":"胡寅","content":"伊谁遣子著袈裟，幸自同源又一家。尚喜深山閟珍璞，曾看枯卉粲奇葩。空言组绣真无用，实际津途亦易差。衣敝履穿头欲雪，定於何处作生涯。","dynasty":"宋代","title":"示诗僧了信"}
{"author":"胡寅","content":"栽培君子要添丁，护惜龙儿出锦绷。莫学当年才太守，直须脱粟伴藜羹。","dynasty":"宋代","title":"和仲固春日村居即事十二绝"}
{"author":"胡寅","content":"忆昔筮仕初，典教洛学者。故家多遗俗，住叩冠屡整。得交邢公子，伯仲皆豪颖。湖园万竿竹，伊水注深静。藤林与花岛，转步即殊景。梅台更称奇，云玉粲寒耿。官閒日从君，何宴不酩酊。每闻魁伟论，虽醉洒然醒。寻幽访古径，并辔缓无骋。向来春风鬓，忽忽雪飘颈。三川在何处，会合乃潭永。久要见襟抱，意态谢炎冷。雇予衰懦质，酬答忘形影。泛舟三百里，念我特相省。酒酣摅剧论，壮气尚雄猛。乐将高歌发，忠以微语警。岂无一可恨，不肯破空境。石坛夜焚香，岩寺朝供茗。相逢多讥评，墨守卒未领。湘流平似席，告别理归艇。原言频惠音，庶以代咳謦。它年当扣门，此话欲重请。","dynasty":"宋代","title":"赠邢子友"}
{"author":"胡寅","content":"我是瘴岭跕，谁为青田真。若使新羽燕，老鹰安得亲。君行何方来，袖有三吴云。访予堕珠玉，蛰户开青春。无以答嘉赠，深衷宜重陈。仲尼且待贾，至宝宜贵珍。","dynasty":"宋代","title":"示端推单普"}
{"author":"胡寅","content":"祖龙游豫亦荒哉，风折云颿促驾回。一怒赭山何所损，依然苍翠似蓬莱。","dynasty":"宋代","title":"岳阳楼杂咏十二绝"}
{"author":"胡寅","content":"丈人爱客酒杯深，更和南山白石音。大户不知濡首节，逸才应笑捻髭吟。箴规有过风雷益，儆策无穷地泽临。每忆向来谈讌处，桃花流水路难寻。","dynasty":"宋代","title":"和钟漕汝强四首"}
{"author":"胡寅","content":"气浃高深物物苏，问言还有欠春无。桃红李白犹閒事，麟凤庆来瑞此都。","dynasty":"宋代","title":"和仁仲春日十绝"}
{"author":"胡寅","content":"畏隹于喁处处哗，先春吹出万林花。要看腊瑞三番白，宁许霜威十倍加。瓦陇未平俄淅沥，冰池难合漫槎牙。若嫌吾土山川暖，蜀客相逢尚可夸。","dynasty":"宋代","title":"谢道醇见和"}
{"author":"胡寅","content":"试问云山数岁华，寒梅吹尽两年花。倦游吴楚六千里，幸脱兵戈三四家。那用有田从桀溺，且欣无疾住毗耶。欲将别后从头说，满眼春酤尽更赊。","dynasty":"宋代","title":"将次种张先寄处厚唐丈"}
{"author":"胡寅","content":"春半曾无决定晴，今朝初上九天明。槛花莞尔窥人意，林鸟嘤然求友声。","dynasty":"宋代","title":"和仲固春日村居即事十二绝"}
{"author":"胡寅","content":"何处难忘酒，舟行不进时。漫流迷縴道，数日诮篙师。近树久犹见，远山都未移。此时无一盏，吾意亦纾迟。","dynasty":"宋代","title":"泝江濡滞"}
{"author":"胡寅","content":"莫惊绿叶衬玄霜，更上幽人白玉堂。为与苍官论久要，笔端应借远烟香。","dynasty":"宋代","title":"杨秀才书屋有墨竹一枝为其添补数叶五绝"}
{"author":"胡寅","content":"上圣心唯赤子矜，庶邦可以佐军兴。自书政拙催科考，今古舂陵复永陵。","dynasty":"宋代","title":"思归八绝"}
{"author":"胡寅","content":"春事纷纶去，槐阴襞积来。此花方靓丽，侍我正徘徊。堕砌晨霞烂，凌波锦帐开。有怀能赋客，把酒独登台。","dynasty":"宋代","title":"碧泉芍药四首"}
{"author":"胡寅","content":"中怜牒讼汩华年，赖有神交肯惠然。万石同登高柳外，一尊相属晚花前。浮云空解遮人境，止水何曾染世缘。安得小舟民衔尾，风樯激箭不须鞭。","dynasty":"宋代","title":"和邢子友"}
{"author":"胡寅","content":"稼李太稼华，夭桃苦夭丽。不如姑射子，仙质淡难际。破寒传芳信，春意岂迢递。亭亭映碧霄，茨屋安得蔽。一壶扫花阴，聊散客愁滞。千朱联万玉，襞积谁所砌。飞英时落杯，草木吾臭味。颇嫌三弄笛，声杂郑和卫。二公何惠然，怅望周郎至。哦诗要何似，孤绝表一世。风吹佳句来，端可使人继。","dynasty":"宋代","title":"周尉不来用单令韵见寄和之"}
{"author":"胡寅","content":"慈祥令淑禀於天，宗族闺门共仰贤。中馈克修惟六二，义方能教亦三迁。艺萱无复忘忧日，种柏行看合抱年。旧欲升堂今已矣，大招成些重凄然。","dynasty":"宋代","title":"挽某氏"}
{"author":"胡寅","content":"赐墙那及仲尼宫，妄意坚高立下风。志士有求虽汲汲，鄙夫无得漫空空。诗鸣寡学安能善，酒圣多愁讵敢中。惟赖有朋想博约，过情之誉岂宜蒙。","dynasty":"宋代","title":"和黄执礼六首"}
{"author":"胡寅","content":"仇虏何须杀，调和乃妙机。又闻坚誓约，不用讲攻围。六月鹏南徙，三春雁北归。自知同斥鷃，蓬菊且卑飞。","dynasty":"宋代","title":"和范元作二首"}
{"author":"胡寅","content":"柴扉虽设悄无邻，听说君来气又振。鸥鹭点开愁意思，诗书吟起病精神。也知憔悴嫌杯酒，可尚谈谐对席珍。旌旆悠悠将入眼，争除三径待朱轮。","dynasty":"宋代","title":"迓黄守再来二首"}
{"author":"胡寅","content":"善游不必慕阎敖，避雨休寻夏后皋。共喜九天羲驭整，要登千仞祝融高。交情自分居龙尾，酒算何妨剧蝟毛。闻道雷池尚残雪，且携茗碗罢壶醪。","dynasty":"宋代","title":"和奇父叔夏雪五首"}
{"author":"胡寅","content":"待赏今宵定几人，岂应於毕遽相亲。坐令华烛风头卷，却喜枯檐雨脚匀。拱璧何妨藏韫椟，湛铜那得蔽游尘。明年记取赡银阙，万里秋光景更新。","dynasty":"宋代","title":"中秋雨"}
{"author":"胡寅","content":"新年仍复得诗交，和气排门不待敲。藏谷寒冰犹北陆，应时甘雨背西郊。松筠挺挺浮烟色，桃杏纷纷拆绣苞。准拟寻春多酒肆，芳膻何必费良庖。","dynasty":"宋代","title":"和周尉立春二首"}
{"author":"胡寅","content":"穿壁扶苏稍避霜，干霄形势自堂堂。如何耿介琅玕色，也带双鸦宝墨香。","dynasty":"宋代","title":"杨秀才书屋有墨竹一枝为其添补数叶五绝"}
{"author":"胡寅","content":"何事团炉一笑哗，穷冬才许见琼花。细论剪刻谁能解，欲斗轻明岂易加。且共落梅纷沼鉴，未须融玉挂檐牙。知君素有阳春句，可但梁园著赋夸。","dynasty":"宋代","title":"十二月二十一日见雪於籍溪"}
{"author":"胡寅","content":"老屋萧疏四五椽，瓦炉香冷断诸缘。客来若问名轩意，莫似维摩但默然。","dynasty":"宋代","title":"题指南轩二绝其一"}
{"author":"胡寅","content":"重按东皋岂自归，曾闻归思勇如飞。只因昨夜沉香帐，虮虱夤缘金缕衣。","dynasty":"宋代","title":"和叔夏十绝其十叔夏思归"}
{"author":"胡寅","content":"晓色空明衡岳南，一尘那复隔仙凡。贯时松竹色自好，破腊雷霆声未咸。万里鲛绡开步障，行金火浣试春衫。渔舟不与人供画，独驾云涛月满帆。","dynasty":"宋代","title":"腊雷春雪示吉甫"}
{"author":"胡寅","content":"戎马胡为践神京，翠华东巡朝太清。扶桑大明涌少海，虎符百万屯云兴。皇威意无穷发北，老傅坐筹自巾帼。谋臣猛将俄解体，吹入胡笳一萧瑟。寒南莽莽多穹庐，塞雁年年不系书。回首朔云清泪满，伤心玉坐碧苔虚。中兴圣主宣光类，群材合沓风云会。会稽甲楯今几时，於铄王师尚时晦。最喜肃侯开肃宗，不谓晨昏急近功。竟使大唐宏业坠，丰碑有愧昭无穷。徙倚碑前三太息，江水东流岂终极。颂声谐激不为难，君王早访平戎策。","dynasty":"宋代","title":"题浯溪"}
{"author":"胡寅","content":"诗腑五字城，酒肠九曲湾。兴来摧高坚，觞至输潺湲。眷此山涧曲，素缁邀畿寰。人境俱寄陶，陋巷同乐颜。新黍酿初熟，小槽泣微潜。仅堪代汤茗，敢望颓玉山。独余要眇音，超然难追攀。所赖见宽假，悲呜三日閒。清风又吹句，玉佩峥瑶环。使我发深省，迷芜自除删。得意言语外，放怀天地间，人生贵知心，原言长往还。","dynasty":"宋代","title":"和彦冲"}
{"author":"胡寅","content":"零露溥溥风满塘，美人不来俨分行。天葩艳然出翠被，倚槛袅袅传秋香。对之索酒飞觞快，浩如一海朝千派。主人绝倒任忘形，接篱便向三花挂。狂夫未是诗酒豪，先生卓尔能禅逃。忽听雷声起渊默，坐使万窍皆呼号。","dynasty":"宋代","title":"又和早饮"}
{"author":"胡寅","content":"六出谁人剪刻成，侵凌飘洒正纵横。仙姿不赖相黏缀，浣尽浮埃艳更明。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"少年慕简册，编蒲抄古书。有闻未能行，常恐迷厥初。青毡雪窗夜，卧起卷复舒。岁久亦穿穴，客冷不及渠。知公已坐忘，物我归如如。黄团稳叠足，绣茵一籧篨。传闻伏蒲谏，天子怀每虚。出处谅未免，裹轮联锋车。","dynasty":"宋代","title":"和韩司谏叔夏乐谷五吟蒲团"}
{"author":"胡寅","content":"君诗平昔思如泉，无事寻医孰使然。礼尚往事思报玖，情深汲引屡抛甎。岂能遽造忘言地，应有沉吟得意联。待捉钟声撼清夜，明朝纸贵万人传。","dynasty":"宋代","title":"寄唐竖伯"}
{"author":"胡寅","content":"漫说琼花淮海阳，要知兰蕙不能香。人间草木如相对，宁遣诗仙引兴长。","dynasty":"宋代","title":"和用明梅十三绝"}
{"author":"胡寅","content":"造物非难料，寒温本一家。冲风来雨雪，暖日放莺花。行矣春方嫩，悠哉兴未涯。芦蒿媚烟渚，荻笋破江沙。","dynasty":"宋代","title":"夜大风雪次日快晴"}
{"author":"胡寅","content":"不须十日照胥敖，且要仙花丽显皋。集霰果然归望望，同云因得蔽高高。辉山玉璞韬虹气，乱眼烟霄隘羽毛。欲叩小斋拚醉赏，最怜纤玉劝持醪。","dynasty":"宋代","title":"和奇父叔夏雪五首"}
{"author":"胡寅","content":"烝炊不奈瘴氛侵，一霎微凉属晚阴。自轴疎檐扫阶砌，却凭安几看云林。风中梧竹旌幢乱，雨外山水墨深。来日小槽篘酾白，眷言骚客肯相临。","dynasty":"宋代","title":"简单令"}
{"author":"胡寅","content":"千林木稼苦低垂，惟有长松不受欺。兰雪方怀萧悫句，河冰还读鲍昭诗。卧闻写竹惊残梦，戏折寒枝调小儿。寄语达官不须怕，勉旃戈甲渡淮师。","dynasty":"宋代","title":"和彦达至日木冰"}
{"author":"胡寅","content":"头法想应得髓，好奇那复忘疲。此石未同瓦砾，耆年直是儿嬉。","dynasty":"宋代","title":"赋向伯共五老小山六言五绝"}
{"author":"胡寅","content":"作堨辛勤雨更迟，桔槔谁语汉阴知。不嫌机事侵纯白，一日何妨灌百畦。","dynasty":"宋代","title":"和叔夏田舍三绝"}
{"author":"胡寅","content":"遍游南北与西东，欲访人间国士风。处世甚疎皆笑我，宅心无累独奇公。诗才自愧非三上，酒圣相从又一中。芍药待开应且住，莫令清赏转头空。","dynasty":"宋代","title":"和赵生二首"}
{"author":"胡寅","content":"兰塘清暑瞰稀稠，早见排房结子羞。照水华灯宜独夜，薰香翠被欲争秋。潜珍不荐霓裳步，凝伫谁同汉女游。欲种引花须摘实，自怜踏藕漫淹留。","dynasty":"宋代","title":"酬诸同官见和三首"}
{"author":"胡寅","content":"风烈言言滕子京，岂於荒怪未全明。尼姑狡狯遥相幻，雷电那知有姓名。","dynasty":"宋代","title":"岳阳楼杂咏十二绝"}
{"author":"胡寅","content":"平地纵横十九余，古今争向此中消。乾坤二策归皇极，愚智殊途祖帝尧。竞胜鲜能思自活，临机谁肯暂相饶。旁观有著如当局，敢道今无国手超。","dynasty":"宋代","title":"观棋"}
{"author":"胡寅","content":"音尘疏阔思悠哉，有底匆匆不我来。阵合鹳鹅须敌手，诗成珠玉要奇才。新荷雨定如兰馥，曲沼风閒作镜开。况是凉蟾方半璧，清光应欲照金罍。","dynasty":"宋代","title":"简单周二子其二"}
{"author":"胡寅","content":"三间茅屋陋无人，聊著投荒罪垢身。此地相逢应有数，他年重见复何因。雅骚我岂堪嘉赠，逸足君宜据要津。更把一尊当雨霁，坐看冰鉴拓秋旻。","dynasty":"宋代","title":"和李靖"}
{"author":"胡寅","content":"纷纷狼籍下天风，万里寒光镜色空。莫学袁安但高卧，也须斗酒醉新丰。","dynasty":"宋代","title":"再和"}
{"author":"胡寅","content":"明月升天镜上台，灯如莲沼万枝开。恨无立部歌仍舞，空有游人往更来。续法未能窥佛祖，赓歌聊得继欧梅。壮心消尽嬉游兴，矧复斑衣帐老莱。","dynasty":"宋代","title":"和唐寿隆上元五首"}
{"author":"胡寅","content":"过桥忽与平畴对，石路鳞鳞蹴蛇背。登堂面势脩竹林，百叠青瑶衬其外。就中新著小轩奇，湩乳披崖草树滋。苍牙砑然如虎饮，一泓寒碧湛琉璃。雪花茗盌浮谈席，欲去泠然生两腋。留诗聊足记岁年，更写轩题号泉石。","dynasty":"宋代","title":"题泉石轩"}
{"author":"胡寅","content":"清游当日兴怡融，无奈如比雨映空。闻道只今方烂漫，莫教飞趁楝花风。","dynasty":"宋代","title":"和单令简园梨花四绝"}
{"author":"胡寅","content":"跨溪临岸各清真，上客来临景更新。幽树好花修竹色，相鲜浮动镜中春。","dynasty":"宋代","title":"和叔夏十绝一宿云峰寺二到韩公庄三饭草衣岩"}
{"author":"胡寅","content":"福地今身到，玄天旧迹非。溪声宁有谓，山意了无机。俨立千云纛，同来二羽衣。酒新良可饮，棋妙不须围。","dynasty":"宋代","title":"小饮武夷道士吴之奇竹坡兼示章副观"}
{"author":"胡寅","content":"久閟天公泽，焦然品汇情。遏云虹屡饮，击海电空明。祷祀山川遍，薰修道释并。帝心终闵物，国力未休兵。帽覆乌龙顶，军移黑蚁营。乍看云叶密，遥想浪花平。早熟搀先刈，高荒趁晚耕。归逋庭少讼，交润水无争。喜气连城洽，余波集浍盈。焦心重自展，荷叶密相倾。菊映兰兼茂，松连竹共清。杯觞初料理，书帙尚纵横。欲赋田园乐，犹惭组绶萦。隐沦千古重，名利一丝轻。钓客风流远，农师局次生。庶几逃责罚，户户有坻京。","dynasty":"宋代","title":"祷雨"}
{"author":"胡寅","content":"交衢尘雾祗相煎，回首山林去未缘。安得委心无一事，陪公清话许忘年。","dynasty":"宋代","title":"和钱孙叔委心亭二绝其一"}
{"author":"胡寅","content":"少年慕简册，编蒲抄古书。有闻未能行，常恐迷劂初。青毡雪窗夜，卧起卷复舒。岁久亦穿穴，客冷不及渠。知公已坐忘，物我归如如。黄团稳叠足，绣茵一蘧篨。传闻伏蒲谏，天子怀每虚。出处谅未免，里轮联锋车。","dynasty":"宋代","title":"和韩司谏叔夏乐谷五吟·蒲团"}
{"author":"胡寅","content":"云汉吁嗟堕杳冥，德音雷动走群灵。天心逢契牺牲祷，田畯先闻黍稷馨。帘卷西山增爽气，水通南涧漫平汀。一篇可嗣东坡记，北榭今成喜雨亭。天公知我亦顽冥，不许山川借宠灵。何事民谣为膏泽，只因君德荐明馨。楩楠未厌云迷谷，鸥鹭初便水满汀。试揽秋光澄北榭，千峰争翠岌岩亭。","dynasty":"宋代","title":"和信仲喜雨二首"}
{"author":"胡寅","content":"美禄无过酒，星泉奠两仪。端由皆作圣，意趣少人知。肇命惟元祀，迎春祝寿祺。功深资药石，力厚起疲赢。若羡千钟美，休嫌九醖迟。忘情惟大禹，无量乃宣尼。抔饮觞初滥，留连祸始基。先王防以礼，后世利其资。默识人情异，参稽俗羽移。放怀无事矣，问口纵言之。惑溺终长夜，奢残竟作池。包茅齐服楚，奏鼓胤征羲。大泽斩蛇后，当炉折券时。彭城正高会，睢水已填尸。谪去忧占鵩，归来喜受厘。瓶盆感田父，餔餟念湘累。壑谷中宵问，糟丘一篑亏。怒排樊哙盾，吐卧允之颐。击帻笼钱凤，争权杀魏其。脱靴惭力士，飞燕忤杨妃。司隶要殊切，虞人猎已驰。魏文敦信义，王猛用钤锤。有客言虽吃，何人字识奇。裸身荒已甚，涤器事还卑。软饱深形颂，醒狂屈受讥。虽将齐物我，亦合悼功缌。渭朋歌初阕，高阳伴蚤稀。湖船回太白，水殿燕西施。薤露停杯唱，鲸鱼入海骑。缅怀七子会，怅望八仙期。潇洒斜川影，风流曲水湄。日斜休百拜，罍耻便三辞。头上巾频漉，腰间锸自随。谅难操北斗，且复坐东篱。西海桃垂实，南山豆落萁。无违商士诰，宜葺杜康祠。李脱朱温阱，刘为石勒縻。死生当有在，王伯岂由斯。五斗酲方解，三人影对嬉。高谈倾坐听，痛饮亦吾师。责味曾围鲁，提筒更忆郫。安能洗晏粉，聊复涨黄陂。章子以孝显，酆舒因俊危。夫妻不成属，父母或贻罹。讵比华茵污，宁虞窟室隳。壁悬疑角影，车载号鸱夷。口不挂臧否，醯犹和薄醨。立苗讽锄恶，种秫待充饥。雨落香檀注，春融绿髓脂。云轻浮蚁子，金嫩写鹅儿。滴滴葡萄颗，涵涵鹦鹉卮。胸吞九云梦。笔走万蛟螭。风月江山好，宾朋笑语宜。绣帘初静卷，银烛已高垂。俨雅神仙坐，纷罗水陆奇。色深迷琥珀，光溢艳琉璃。绿笛翻罗袖，红潮上玉肌。献酬俱缱绻，沾洽尽融怡。不问檐花落，惟愁画角吹。初筵何抑抑，屡舞忽僛僛。寒食梨花发，重阳菊蕊披。龙山犹可想，洛浦尚能追。月满倚琼树，雨余攀柳枝。高飞鸿鹄远，左手蟹螯持。贤圣分清浊，青齐辨等衰。市沽难共食，家酿恐成私。算爵商壶矢，忘杯泥夹棋。资深酣道韵，端的露天倪。翠竹沉云色，酴醾浸玉蕤。过咽输浩渺，赴吻重涟漪。卷尽青荷叶，颠飘白接篱。野畦供鼓吹，幽鸟奏埙篪。但看朱成碧，那知玉作瓷。长瓶卧荒草，山郭飐青旗。目井欣投辖，窥门怅絷骊。提壶留客住，杜宇劝人归。碧嶂下红日，飞霜点黑髭。邴原良自苦，毕卓未为痴。处士林泉适，骚人景物悲。放臣离国恨，迁客去乡思。须藉杯中物，聊舒镜里眉。暂时浇磊磈，到处吐虹霓。但戒零霜露，无劳洒涕洟。从教禁纲密，莫遣醉乡迷。为沃尘生肺，应防水尅脾。破除閒病恼，断送老头皮。埋玉空烦酹，挥金莫计赀。三行何法制，五齐孰官司。喜怒或交作，阴阳因并毗。达人眇天地，曲士谨毫厘。夜汲文园井，朝餐大谷梨。渴心便渌醑，大户怕甘酏。滋味将何比，经纶倘在兹。一尊常准拟，三顷要耘治。吾道久榛莽，世途多虎貔。黄封忆内醖，絺绣念宗彝。傅说膺新命，曹参守旧规。群生思覆护，寰海厌浇漓。倘负膏肓疾，须凭国手医。欲传方汉者，把盏咏吾诗。","dynasty":"宋代","title":"古今豪逸自放之士鲜不嗜酒"}
{"author":"胡寅","content":"日镊苍浪鬓，还童意未赊。易衰如下阪，难熟似烝砂。不信三峰妄，曾闻九转夸。刀圭何太少，薏苡旧盈车。","dynasty":"宋代","title":"周尉丹砂次其韵"}
{"author":"胡寅","content":"山石讵闻变化，苍颜能复婴孩。想见轻葱秀色，正如兰玉陪阶。","dynasty":"宋代","title":"赋向伯共五老小山六言五绝"}
{"author":"胡寅","content":"竹爆腊寒尽，桃符春事来。和风已披拂，暖日便徘徊。曳杖閒挑菜，攀枝齼摘梅。太牢虽有味，岂必胜登台。","dynasty":"宋代","title":"新春即事二首"}
{"author":"胡寅","content":"头如衰葆更加霜，身似陈茶不奈汤。春服又陪曾点咏，归心尤美陆生装。山川浮动风云气，草木欣荣日月光。剩种鸡头剥温软，不教无齿愧张苍。","dynasty":"宋代","title":"次德施见和"}
{"author":"胡寅","content":"旧隐今何许，新宫定几间。经尘昏北道，青壁睨南山。若拟崧和颍，犹胜蒯与菅。君方二顷得，我爱一生閒。荫石多云树，行田有翠湾。客来那更问，门设不须关。世味浮云薄，颠毛小雪斑。功名当未免，亦念早来还。","dynasty":"宋代","title":"和李子扬题龙源田舍"}
{"author":"胡寅","content":"避炎扫净室，卧看浮炉烟。读君五字诗，鹤发惊臞仙。缅怀少壮日，意氯横无边。春风郁双鬓，绿草争芳妍。酒豪既跌宕，花恼仍狂颠。涉境如刺绣，针行久忘邅。中路一线通，悟彼称世贤。不知老将至，此道闻尼宣。高山戴雪早，从人嘲乐天。青青复种种，荣谢理固然。市翁一弹籋，意眇飞鸿前。何况大丈夫，乃雇儿女怜。为语偓佺辈，痴心莫攀缘，褭蹄谅可铸，此物无由玄。","dynasty":"宋代","title":"和刘彦冲日发"}
{"author":"胡寅","content":"旧诗未酬新句新，向来毒酲与死滨。颓然一榻谁料理，子思之侧知无人。华筵再开不辞醉，夜碧千钟慰愁肺。盍簪如雾君不来，岂念清游后难继。朱唇少罢凌风歌，莲舟小桨翻青罗。笛声无哀亦无怨，唤取月色今宵多。狂时骀荡醒时耻，情景循环亦何已。但愁霜过沾人衣，埘上嘐嘐坐当起。","dynasty":"宋代","title":"和刘仲固痛饮四叠"}
{"author":"胡寅","content":"图书虽是旧生涯，翰墨那能剡国华。戏彩便甘甜五马，退朝犹想覆千花。先民事业高三代，将圣春秋自一家。他日登门谢佳句，剧谈当许岸乌纱。","dynasty":"宋代","title":"和路枢四首"}
{"author":"胡寅","content":"前筹初见翊元枢，何事扁舟泛五湖。脱屣红尘谁肯办，挂冠黑发世应无。原陪几杖登南阜，遥想氛埃暗北区。晚节功名端不免，云台依旧矗天都。","dynasty":"宋代","title":"和路枢四首"}
{"author":"胡寅","content":"林壑苍茫渺一涯，辱化词藻借光华。大声岂直金投地，清梦悬知笔有花。不似罢兵初度岭，应同奏疏早名家。曳裾未惬平生志，常恐追锋侍绛纱。","dynasty":"宋代","title":"和路枢四首"}
{"author":"胡寅","content":"进退行藏合道枢，讵分廊庙与江湖。原陪东阁留宾后，定向南山卜宅无。不为避喧邻懒瓒，祗缘尝药访臾区。勉搜累句酬高韵，端似无盐簉子都。","dynasty":"宋代","title":"和路枢四首"}
{"author":"胡寅","content":"久雨妨园涉，奇芬待客吹。今朝搴翠幄，晴日丽繁枝。一一花相簇，翩翩蝶未知。薰篝蒙紫锦，香过每轻披。","dynasty":"宋代","title":"和毛生瑞香"}
{"author":"胡寅","content":"竹杖轻坚野服宽，岁寒庆得见苍官。世情无限残霜叶，昨日青青今日丹。","dynasty":"宋代","title":"和奇父壁间留题"}
{"author":"胡寅","content":"示病维摩体暂癯，羽閒中散礼诚疏。已知道义能相与，故使情交得自如。前日又欣挥尘尾，何时重见命巾车。栖迟甘就衡门下，不见龙章卧草庐。","dynasty":"宋代","title":"和奇父二首"}
{"author":"胡寅","content":"腾龙纷野马，非雾亦非烟。心共春山远，诗凭淡墨传。","dynasty":"宋代","title":"石峰春霭"}
{"author":"胡寅","content":"锯屑霏谈涉往今，濡毫洒纸掞词林。听歌鹿野三章后，帐下龙门九曲深。十口西畴贫萦莫，一官南选晚侵寻。早知大易无思虑，应悔生前未洗心。","dynasty":"宋代","title":"挽端州黄大用大用喜读书有志行数过予讲讨虽"}
{"author":"胡寅","content":"仙居何异武陵溪，泛出残红春水肥。拟欲泝流兼载酒，应容艇子傍苔矶。","dynasty":"宋代","title":"和仲固春日村居即事十二绝"}
{"author":"胡寅","content":"律吕旋相六十宫，声如佳句比南风。自非诗印全提得，难使言瑕一洗空。已向襟灵窥致远，更从彪炳见弸中。读书有益非虚语，请看孙权与阿蒙。","dynasty":"宋代","title":"和黄执礼六首"}
{"author":"胡寅","content":"未开疏蕊著诗催，依约蜂声欲隐雷。姑射坐中亲绰约，岭头空有路萦回。","dynasty":"宋代","title":"和坚伯梅六题一孤芳二山间三雪中四水边五月下六雨后每题二绝禁犯本题及风花雪月天粉玉香山水字十二绝其四"}
{"author":"胡寅","content":"一气冲融转大钧，四时舒卷见全身。若云春向晨钟断，须信诗人未识春。","dynasty":"宋代","title":"三月晦和唐人韵诗云三月正当三十日风光别我"}
{"author":"胡寅","content":"萱草盈阶是绿衣，玉簪陪槛敢同时。更余溅水无聊赖，都向仙姿共一帷。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"传家素业祗图书，永日沉涵乐有余。方信此心无所著，山林钟鼎一蘧庐。","dynasty":"宋代","title":"思归八绝"}
{"author":"胡寅","content":"每惜南冠懒读书，欣逢之子富三余。文章户牖虽频闯，师友源充或未疏。底事个中纷侘傺，坐教淫末费驱除。昭昭奄作冥冥去，悼尔能无一束刍。","dynasty":"宋代","title":"挽端州黄大用大用喜读书有志行数过予讲讨虽"}
{"author":"胡寅","content":"黄扉清启帝之初，俊乂招徕念远图。桃李舒华方雨露，鸳鸿戢翼又江湖。当年举国蒙休烈，至死无人雪厚诬。圆觉妙明何计此，独疑遗恨绕苍梧。","dynasty":"宋代","title":"挽吴丞相"}
{"author":"胡寅","content":"箪瓢曾不饱颜回，何事新茶转海来。八饼尚怀经幄赐，一苞聊对岭云开。分君要使浇书腹，待客应须罢酒罍。自笑玉川空两腋，清风无梦到蓬莱。","dynasty":"宋代","title":"送茶与执礼以诗来谢和之"}
{"author":"胡寅","content":"扁舟下荆江，信宿七百里。少萦玉州岸，翠壁红楼起。提携桃竹杖，飞步同徙倚。永啸来长风，极望际天水。登临兴未穷，归思孰能弭。枕湖驾高浪，万顷期一苇。飞廉不借便，进尺或退咫。莽苍入葭芦，回环乱洲沚。登临兴未穷，归思孰能弭。枕湖驾高浪，万顷期一苇。飞廉不借便，进尺或退咫。莽苍入葭芦，回环乱洲沚。刺篙力言匮，挽缆路仍圮。物用各有时，{上戛去戈下乔}荡未可鄙。风水亦何心，邂逅乃如此。快意得濡滞，赢缩固其理。子文三已仕，了不见愠喜。斯犹未称仁，胡不听行止。南山定非远，风驶一帆耳。携壶上翠微，旅琐为君洗。","dynasty":"宋代","title":"归舟濡滞示仁仲"}
{"author":"胡寅","content":"陶公春日事西畴，不是同群沮溺流。君亦荷锄贪雨足，谁知幽意在沧洲。","dynasty":"宋代","title":"和仲固春日村居即事十二绝"}
{"author":"胡寅","content":"优游林麓避尘沙，杖策巾横一幅纱。却老自烧金鼎药，醒心时进玉川茶。钩窗爱日频迁坐，荫竹流泉屡满漥。常记此欢同醉处，歈歌折柳舞传巴。","dynasty":"宋代","title":"携酒访奇父小酌竹斋以诗来谢次其韵"}
{"author":"胡寅","content":"不向杯中觅圣贤，独於山水意悠然。相门事业方传世，官路升沉祗信缘。万卷图书资博约，九衢车马任颠连。翠微卜宅须相近，且住蓬壶小有天。","dynasty":"宋代","title":"酬宣卿见和"}
{"author":"胡寅","content":"美禄无过酒，星泉奠两仪。端由皆作圣，意趣少人知。肇命惟元祀，迎春祝寿祺。功深资药石，力厚起疲赢。若羡千钟美，休嫌九醖迟。忘情惟大禹，无量乃宣尼。抔饮觞初滥，留连祸始基。先王防以礼，后世利其资。默识人情异，参稽俗羽移。放怀无事矣，问口纵言之。惑溺终长夜，奢残竟作池。包茅齐服楚，奏鼓胤征羲。大泽斩蛇后，当炉折券时。彭城正高会，睢水已填尸。谪去忧占鵩，归来喜受厘。瓶盆感田父，餔餟念湘累。壑谷中宵问，糟丘一篑亏。怒排樊哙盾，吐卧允之颐。击帻笼钱凤，争权杀魏其。脱靴惭力士，飞燕忤杨妃。司隶要殊切，虞人猎已驰。魏文敦信义，王猛用钤锤。有客言虽吃，何人字识奇。裸身荒已甚，涤器事还卑。软饱深形颂，醒狂屈受讥。虽将齐物我，亦合悼功缌。渭朋歌初阕，高阳伴蚤稀。湖船回太白，水殿燕西施。薤露停杯唱，鲸鱼入海骑。缅怀七子会，怅望八仙期。潇洒斜川影，风流曲水湄。日斜休百拜，罍耻便三辞。头上巾频漉，腰间锸自随。谅难操北斗，且复坐东篱。西海桃垂实，南山豆落萁。无违商士诰，宜葺杜康祠。李脱朱温阱，刘为石勒縻。死生当有在，王伯岂由斯。五斗酲方解，三人影对嬉。高谈倾坐听，痛饮亦吾师。责味曾围鲁，提筒更忆郫。安能洗晏粉，聊复涨黄陂。章子以孝显，酆舒因俊危。夫妻不成属，父母或贻罹。讵比华茵污，宁虞窟室隳。壁悬疑角影，车载号鸱夷。口不挂臧否，醯犹和薄醨。立苗讽锄恶，种秫待充饥。雨落香檀注，春融绿髓脂。云轻浮蚁子，金嫩写鹅儿。滴滴葡萄颗，涵涵鹦鹉卮。胸吞九云梦。笔走万蛟螭。风月江山好，宾朋笑语宜。绣帘初静卷，银烛已高垂。俨雅神仙坐，纷罗水陆奇。色深迷琥珀，光溢艳琉璃。绿笛翻罗袖，红潮上玉肌。献酬俱缱绻，沾洽尽融怡。不问檐花落，惟愁画角吹。初筵何抑抑，屡舞忽僛僛。寒食梨花发，重阳菊蕊披。龙山犹可想，洛浦尚能追。月满倚琼树，雨余攀柳枝。高飞鸿鹄远，左手蟹螯持。贤圣分清浊，青齐辨等衰。市沽难共食，家酿恐成私。算爵商壶矢，忘杯泥夹棋。资深酣道韵，端的露天倪。翠竹沉云色，酴醾浸玉蕤。过咽输浩渺，赴吻重涟漪。卷尽青荷叶，颠飘白接篱。野畦供鼓吹，幽鸟奏埙篪。但看朱成碧，那知玉作瓷。长瓶卧荒草，山郭飐青旗。目井欣投辖，窥门怅絷骊。提壶留客住，杜宇劝人归。碧嶂下红日，飞霜点黑髭。邴原良自苦，毕卓未为痴。处士林泉适，骚人景物悲。放臣离国恨，迁客去乡思。须藉杯中物，聊舒镜里眉。暂时浇磊磈，到处吐虹霓。但戒零霜露，无劳洒涕洟。从教禁纲密，莫遣醉乡迷。为沃尘生肺，应防水尅脾。破除閒病恼，断送老头皮。埋玉空烦酹，挥金莫计赀。三行何法制，五齐孰官司。喜怒或交作，阴阳因并毗。达人眇天地，曲士谨毫厘。夜汲文园井，朝餐大谷梨。渴心便渌醑，大户怕甘酏。滋味将何比，经纶倘在兹。一尊常准拟，三顷要耘治。吾道久榛莽，世途多虎貔。黄封忆内醖，絺绣念宗彝。傅说膺新命，曹参守旧规。群生思覆护，寰海厌浇漓。倘负膏肓疾，须凭国手医。欲传方汉者，把盏咏吾诗。","dynasty":"宋代","title":"古今豪逸自放之士鲜不嗜酒"}
{"author":"胡寅","content":"莫惊绿叶衬玄霜，更上幽人白玉堂。为与苍官论久要，笔端应借远烟香。","dynasty":"宋代","title":"杨秀才书屋有墨竹一枝为其添补数叶五绝"}
{"author":"胡寅","content":"文简风流未泯，公孙节气谁班。当与皋夔佐舜，莫寻黄绮商山。","dynasty":"宋代","title":"赋向伯共五老小山六言五绝其五"}
{"author":"胡寅","content":"万生纷纶堕迷纲，谁能自拔起情想。隙尘初傍阴色空，烧草又趁春风长。将身出家参佛祖，此病中作膏肓养。足庵道人肯珍重，不与凡流较斤两。彼方弹雀弃隋珠，我自舍鱼取熊掌。高台平挹石廪翠，古辙下辗雷溪响。粥鱼斋鼓不经营，竹月松风静来往。定心古井波浪息，夜气灵源襟韵爽。忆昔幽寻度云壑，见投佳句论乡党。岂惟高格擅风骚，颇信中扃得平广。转头尘事还匆匆，入梦胜游真莽莽。山梅有信寄一枝，更欲青鞋快真赏。","dynasty":"宋代","title":"示高台足庵绍印"}
{"author":"胡寅","content":"税鞅年华暮，围炉夜饮酣。雪梅清共映，沙水冻相涵。远意人谁会，殊方俗未谙。前冬发湖北，今日滞湘南。","dynasty":"宋代","title":"初至青湘闻安仁帅司为曹成所袭四首其二"}
{"author":"胡寅","content":"飞霙三日太欺春，扑地鹅毛积万钧。沙上几人迷去迹，风前何处问来因。谅非天造夸工巧，当是神机有屈伸。松竹未应寒改操，龙蛇有喜蛰存身。绿窗朱户偏饶色，琼树瑶林不染尘。笑粲争妍人似玉，狂歌先醉发如银。方盾衣袂天花集，俄见庭除木屑匀。多谢众诗相映发，笔端六出更尖新。","dynasty":"宋代","title":"谢诸友见和"}
{"author":"胡寅","content":"少年慕简册，编蒲抄古书。有闻未能行，常恐迷厥初。青毡雪窗夜，卧起卷复舒。岁久亦穿穴，客冷不及渠。知公已坐忘，物我归如如。黄团稳叠足，绣茵一籧篨。传闻伏蒲谏，天子怀每虚。出处谅未免，裹轮联锋车。","dynasty":"宋代","title":"和韩司谏叔夏乐谷五吟蒲团"}
{"author":"胡寅","content":"埋玉腰间觅性宗，儒冠谋道有谁同。笔尖冻折新诗就，但可徒收翰墨功。","dynasty":"宋代","title":"再和"}
{"author":"胡寅","content":"山雨冥蒙久未晴，袖中长笛为君横。一声吹破浮云色，归去呼船载月明。","dynasty":"宋代","title":"题岳麓西轩三绝"}
{"author":"胡寅","content":"曾步雩风咏晚春，肯教清镜受纤尘。诗书渐与心为一，文字终惭笔有神。弈局不争先后手，醉乡常值圣贤人。得时花卉千千状，须倩能诗为写真。","dynasty":"宋代","title":"和单令"}
{"author":"胡寅","content":"绿鬓投荒白发归，瘴馀浑欲不胜衣。烦将扶老殷勤赠，未怕登高足力微。","dynasty":"宋代","title":"归次义彬老人廖康吉惠灵寿杖以二十八字谢之"}
{"author":"胡寅","content":"斑白欣逢子墨交，悬知琴化息榜敲。不从冻竽窥侯喜，端向长松倚孟郊。竄逐自甘藜不糁，太平还见苇方苞。全牛妙割须君手，笑我铅刀似族疱。","dynasty":"宋代","title":"用前韵简单令"}
{"author":"胡寅","content":"天寒袖薄竹光侵，溪转桥横草阁深。妃子定应来月窟，宁馨谁说是瑶林。颜开玉色春光满，香动冰姿冷不禁。漫道江南好诗句，只夸红蜡与黄金。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"不辞开后苦寒侵，为与骚人托契深。可但风光回岁律，更分华色掞儒林。欲歌白雪词难和，试挽幽香力尚禁。等是美名无玷染，腊梅何事色如金。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"东阁题诗得绪余，溪头千树映寒空。莫寻云外瑶台侣，且对尊前鹤发翁。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"画角声中欸乃歌，野人应未许云和。扣船我欲赓余唱，更沐西风雨一蓑。","dynasty":"宋代","title":"思归八绝"}
{"author":"胡寅","content":"政拙催科永陵守，实赖贤僚明可否。邦人复嗣海沂歌，仓廪虽空闾里有。功成将去朝日边，更辟虚堂得昼眠。后圃好花初著土，前檐新竹已参天。貔貅未饱军需急，赤子如鱼釜中泣。若知王业在农桑，国势无劳忧岌岌。酒阑四壁读前碑，吏隐犹胜五马随。千古濂溪周别驾，一篇清献锦江诗。","dynasty":"宋代","title":"题永倅厅康功堂"}
{"author":"胡寅","content":"栽花为事业，种秫是谋猷。不羡两蜗角，从教双鬓秋。登楼山抹黛，垂钓水澄眸。此乐应谁侣，雩风昔从游。","dynasty":"宋代","title":"和洪秀才八首"}
{"author":"胡寅","content":"旧治重临宠渥新，圣朝因任慰斯民。芾棠不拜阴如幄，骑竹争迎气似春。金重百斤兼赐爵，车高一丈更施茵。能名籍甚宜蒙此，颍水卢溪共演深。","dynasty":"宋代","title":"迓黄守再来二首"}
{"author":"胡寅","content":"再游三角寺，胜践十人偕。雨后林峦媚，心同笑语谐。碧兰初秀畹，红药渐翻阶。若问经行意，春风写客怀。","dynasty":"宋代","title":"游三角寺"}
{"author":"胡寅","content":"晓来儿女共喧哗，喜见东风颺水花。鹤羽赐衣方一袭，小巅冠玉已三加。高眠有客关蓬户，低唱无人拍翠牙。白帝出游应最乐，月旌蜺旆正豪夸。","dynasty":"宋代","title":"二十七日立春夜雪高下尽白暗闽中所谓大雪也"}
{"author":"胡寅","content":"移得仙丹手自封，护花云结秀阴浓。未嫌芍药争时发，却有酴醾作酒供。喜见典型开朵朵，宁须绯紫计重重。定知禾黍胜桃李，何似犁牛问老农。","dynasty":"宋代","title":"赴宣卿牡丹之集和奇父二首其二"}
{"author":"胡寅","content":"贤哲不同才，论心则皆仁。去就不同趋，惟义乃可亲。仁非比周用，推己以逮人。义非楚越疏，雇不私其身。伊谁觉后世，凛凛周先民。姬公徂东山，流言起齗齗。召公发金匮，王逆绣裳新。它日奭有疑，不悦公未逡。子往暨汝济，公语尤谆谆。忠诚共白日，势利一飞尘。姬家八百祀，盛业两公因。其人不可见，此意常自真。吁嗟刎颈士，一失为参辰。我思尚友徒，表此三千臣。","dynasty":"宋代","title":"寄张赵二相三首"}
{"author":"胡寅","content":"酒影何时有画蛇，灯光不必罩红纱。幸能真率时添菜，未忆柔疑笑捧茶。世路风波常起伏，醉乡田地绝隆漥。爱公诗句如清瑟，逢比流鱼感瓠巴。","dynasty":"宋代","title":"和奇父再寄首韵奇父易用"}
{"author":"胡寅","content":"挟策博塞殊，愚智相千万。反躬诚且乐，此事要早办。","dynasty":"宋代","title":"和范元作五绝其四"}
{"author":"胡寅","content":"马迁法左氏，实录系日月。孰传经世学，傥可论绝笔。","dynasty":"宋代","title":"和范元作五绝其一"}
{"author":"胡寅","content":"林下何所乐，游心书史中。时窥言语外，默想圣贤同。沂水有馀咏，舞雩多好风。区区守一介，未肯易三公。","dynasty":"宋代","title":"和杨秀才二首其二"}
{"author":"胡寅","content":"喜居夏屋成，竹树讙燕雀。门径眇云水，亦见轮蹄错。君本有用才，魏匏自濩落。平生五车勤，岁晏一箪乐。永言青眼旧，每笑春风薄。共何贞石心，火炎岂能铄。激志山岳耸，放怀宇宙廓。过我虽蹁跹，拄杖得所托。但惭城市过错，兼味止葵藿。方罗玉尘挥，忽听金奏作，薰然陶天和，宁复慕人爵。澹泊道义交，已谢势利怍。遥知尊杓存，酒熟待同酌。","dynasty":"宋代","title":"和彦达新居"}
{"author":"胡寅","content":"青天露坐月敛昏，忽见山烧明溪村。转移胡床饱寓目，猎猎变态真难论。清湖之山峨帝阍，盘陀四隤如云屯。千章大材翳山黑，忽作秋树繁鲜緼。得非祝融张南军，周騵汉帜杂邀巡。萆山夺壁秣且猎，陈皮较犹群毛骍。又疑栖岩穷道人，鏖砂灶破宝魄沦。丹光飞飞弄明灭，怪气闪闪腾轮囷。随风廓爆声何喧，遇涧缘绝势复分。金虬赭虺怒郁律，紫凤朱鸟惊翔鶱。欲寻仙家访桃源，武陵太守驰双轓。纷敷绛雪土不湿，近远蒸霞山正燃。离离点点罗星垣，灿灿烂烂披缬纹。巫阳研朱尽屈曲，盘印缭烬香氤氲。山清宛然大裘尊，藻粉之间绣光焞。侍官服章画彤{左韦右未}，佩玉环玦皆琼{满去氵加王}。谁移太华玉井根，开此翠巘芙蓉园。徒劳禅宫咏火伞，岂愧花岛歌红云。连冈槎牙宣空龈。缺壑侈呀殷唇。眉峰胡为变贼赤，顶髻何事从僧{上胡下几}。翻思元宵游端门，巨鳌岌载蓬莱蹲。踠蜒双衔照天炬，十万油蜡争晨暾。只今留滞磎河盘，青荧一灯读书残。野人亦解相暖热，坐使寒谷惊龙鸾。吁嗟此山美崇峦，若动若植方涵春。闽氓力耕地草，岁岁爇薙供糶犂{牧去攵加享}。火行于寒反行暄，忍使秀绿余焦痕。为翻银河一洗濯，回禄虽炽应逃奔。每钦韩公观陆浑，雄词险句咻而燉。我犹皇甫爝不息，看君续焰辉无垠。","dynasty":"宋代","title":"清湖山大火"}
{"author":"胡寅","content":"新柳逢秋叶尚阴，晚莲披露色难禁。坐听玉屑轩犀寺，静对山炉颺水沉。绿酒浅深皆有味，白云来去本无心。辱公丽藻相留句，且复追随翰墨林。","dynasty":"宋代","title":"和贾阁老三首"}
{"author":"胡寅","content":"南土梅不贵，往往薪槱束。倖然傍寒厅，久亦未见录。墙隈非所恨，自可凌冬发。奈何瑶台伴，辱近紫姑闼。佳人虽薄命，时运忽来复。一朝蒙闵叹，移近东家屋。孤根便静深，池上映天碧。我为渠主人，梅是先生客。且须创幽榭，剩与种修竹。炎荒无雪片，且对冰花馥。西施佩生麝，姑射步微月。何当见旧官，应使中肠热。","dynasty":"宋代","title":"谢杨珣梅栽"}
{"author":"胡寅","content":"挟策博塞殊，愚智相千万。反躬诚且乐，此事要早办。","dynasty":"宋代","title":"和范元作五绝"}
{"author":"胡寅","content":"云自高閒水自深，此间谁契不传音。倦飞偶作归田赋，高卧时为梁甫吟。为己宫墙当独诣，过门车马肯相临。惟公知我迂愚甚，枉直何曾较尺寻。","dynasty":"宋代","title":"和钟漕汝强四首"}
{"author":"胡寅","content":"宝楼香殿隘空山，都谢茨亭竹石间。静有客棋真掩映，悄无僧话更清閒。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"洛社看花各妙年，那知关塞起狼烟。旧游只有山川在，佳政时闻岭峰传。对酒鲜欢吾老矣，登高能赋子依然。不忘鸡黍平生约，更泛潇湘下水船。","dynasty":"宋代","title":"赠李子扬"}
{"author":"胡寅","content":"冰围风战雪交侵，方是春工属意深。绿萼已开栽乐谷，一枝那得寄芗林。依然照水如相媚，粲者巡檐也未禁。香白檀心谁解赋，赖公戛玉更摐金。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"舂簸精粗期适口，老夫脱粟艰难久。它山木臼才百金，四市营求辄无有。原惟仁者试咄嗟，要使赤脚治胜{左豆右斗}。岂惟软饭慰无牙，亦冀糠粞及鸡狗。","dynasty":"宋代","title":"求木硙于周尉"}
{"author":"胡寅","content":"千林木稼苦低垂，惟有长松不受欺。兰雪方怀萧悫句，河冰还读鲍昭诗。卧闻写竹惊残梦，戏折寒枝调小儿。寄语达官不须怕，勉旃戈甲渡淮师。","dynasty":"宋代","title":"和彦达至日木冰"}
{"author":"胡寅","content":"虚斋要使暑天寒，移得扶疎惬静观。不但好风生殿角，已应春笋斗春阑。","dynasty":"宋代","title":"和奇父竹斋小池及游春五绝"}
{"author":"胡寅","content":"清游当日兴怡融，无奈如比雨映空。闻道只今方烂漫，莫教飞趁楝花风。","dynasty":"宋代","title":"和单令简园梨花四绝"}
{"author":"胡寅","content":"公子曾游翰墨场，诗成寒律带春光。杯中竹叶悠悠梦，句里梅花字字芳。","dynasty":"宋代","title":"和用明梅十三绝"}
{"author":"胡寅","content":"雪消天气一审新，水际逢春淑且真。未信长安多丽者，定知空谷有佳人。","dynasty":"宋代","title":"和用明梅十三绝"}
{"author":"胡寅","content":"解到周公谓鲁公，尚书深见古人风。流传顿广谁之力，千古须知魏与洪。","dynasty":"宋代","title":"魏漕彦成昔宰弋阳政绩上闻召对改秩予适当词"}
{"author":"胡寅","content":"扁舟下荆江，信宿七百里。少萦玉州岸，翠壁红楼起。提携桃竹杖，飞步同徙倚。永啸来长风，极望际天水。登临兴未穷，归思孰能弭。枕湖驾高浪，万顷期一苇。飞廉不借便，进尺或退咫。莽苍入葭芦，回环乱洲沚。登临兴未穷，归思孰能弭。枕湖驾高浪，万顷期一苇。飞廉不借便，进尺或退咫。莽苍入葭芦，回环乱洲沚。刺篙力言匮，挽缆路仍圮。物用各有时，{上戛去戈下乔}荡未可鄙。风水亦何心，邂逅乃如此。快意得濡滞，赢缩固其理。子文三已仕，了不见愠喜。斯犹未称仁，胡不听行止。南山定非远，风驶一帆耳。携壶上翠微，旅琐为君洗。","dynasty":"宋代","title":"归舟濡滞示仁仲"}
{"author":"胡寅","content":"经年与花别，花意不相忘。绰约素情在，扫除时世妆。楚人轻剪伐，北客护垣墙。半树竹亭亚，几株溪水阳。可模非绝代，难学是生香。当结珠宫伴，休吹玉笛长。赏心甘烂醉，被恼漫颠狂。正当映乔岳，未应浮碧湘。松筠共潇洒，雪月佐辉光。自保孤根暖，宁随百草芳。远天方绚白，细雨便垂黄。佳实收功地，君羹必可尝。","dynasty":"宋代","title":"再次前韵"}
{"author":"胡寅","content":"作堨辛勤雨更迟，桔槔谁语汉阴知。不嫌机事侵纯白，一日何妨灌百畦。","dynasty":"宋代","title":"和叔夏田舍三绝"}
{"author":"胡寅","content":"酒影何时有画蛇，灯光不必罩红纱。幸能真率时添菜，未忆柔疑笑捧茶。世路风波常起伏，醉乡田地绝隆漥。爱公诗句如清瑟，逢比流鱼感瓠巴。","dynasty":"宋代","title":"和奇父再寄首韵奇父易用"}
{"author":"胡寅","content":"沅澧澬湘此并行，涨流洄薄又东倾。西南或与天为际，禹贡如何不记名。","dynasty":"宋代","title":"岳阳楼杂咏十二绝"}
{"author":"胡寅","content":"涉圃亲锄草，分畦剩种蔬。润通邻沼近，色映野云虚。瘴重难求药，心閒易看书。但令羹有梜，那叹食无鱼。","dynasty":"宋代","title":"治园二首"}
{"author":"胡寅","content":"挂了衣冠却问农，几回欹枕听晨钟。壮怀了与浮云渺，宿疹犹资大药功。想像濠梁宁有趣，追寻风驭岂无踪。道人要识春台乐，须身壶公问所从。","dynasty":"宋代","title":"题中元观次黎才翁韵"}
{"author":"胡寅","content":"大明遗甃已荆生，列宿名桥但板横。宅险跨色能几日，空教狐兔饱经行。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"门开阊阖晓霞鲜，剑佩称觞玉座前。五福惠心敷下土，三呼稽首望层天。龙旗已荡淮祲，狼燧行清朔塞烟。复会东都临四海，众星环拱万斯年。","dynasty":"宋代","title":"永州天申节锡宴致语口号"}
{"author":"胡寅","content":"玉质檀心翠羽衣，寒梅开后独当时。一枝折得将谁赠，想见花容出雾帷。","dynasty":"宋代","title":"和叔夏水仙时见於宣卿坐上叔夏折一枝以归八"}
{"author":"胡寅","content":"闻说锄耰手自持，力耕初不原天知。却防有客携壶到，杞菊应添一两畦。","dynasty":"宋代","title":"又和松碧轩三绝"}
{"author":"胡寅","content":"不见严夫子，寂寞富春山。空留千丈危石，高出暮云端。想象羊裘披了，一笑两忘身世，来插钓鱼竿。肯似林间翮，飞倦始知还。中兴主，功业就，鬓毛斑。驱驰一世人物，相与济时艰。独委狂奴心事，未羡痴儿鼎足，放去任疏顽。爽气动星斗，终古照林峦。","dynasty":"宋代","title":"水调歌头"}
{"author":"胡寅","content":"平地纵横十九余，古今争向此中消。乾坤二策归皇极，愚智殊途祖帝尧。竞胜鲜能思自活，临机谁肯暂相饶。旁观有著如当局，敢道今无国手超。","dynasty":"宋代","title":"观棋"}
{"author":"胡寅","content":"马迁法左氏，实录系日月。孰传经世学，傥可论绝笔。","dynasty":"宋代","title":"和范元作五绝"}
{"author":"胡寅","content":"春事纷纶去，槐阴襞积来。此花方靓丽，侍我正徘徊。堕砌晨霞烂，凌波锦帐开。有怀能赋客，把酒独登台。","dynasty":"宋代","title":"碧泉芍药四首"}
{"author":"胡寅","content":"欲驻长春学道家，如何白雪是黄芽。聊凭高士五株柳，为问仙人三杂花。","dynasty":"宋代","title":"和仲固春日村居即事十二绝"}
{"author":"胡寅","content":"不辞开后苦寒侵，为与骚人托契深。可但风光回岁律，更分华色掞儒林。欲歌白雪词难和，试挽幽香力尚禁。等是美名无玷染，腊梅何事色如金。","dynasty":"宋代","title":"冬至前月赴季父梅花之集与韩蒲向宪唐干诸人"}
{"author":"胡寅","content":"太和薰宇宙，王旅不亲征。雁北同兄弟，莺迁得友生。正便春入望，莫厌雨稽程。何限山花发，遥看为拟名。","dynasty":"宋代","title":"宁乡有感与仁仲彦达同行"}
{"author":"胡寅","content":"追念宣和国势孤，上公元宰导人谀。妖氛已觉前星暗，皇泽宁论少海枯。谁谓玉华传玉座，共知青琐伏青蒲。谗言一发堪流涕，祸在同升有鄙夫。","dynasty":"宋代","title":"挽吴丞相其二"}
{"author":"胡寅","content":"有道持危国，无人识素书。屡惊时易失，更觉意难如。莽莽旌旗暗，纷纷组绶纡。白云一天地，今日又迁居。","dynasty":"宋代","title":"初至青湘闻安仁帅司为曹成所袭四首"}
{"author":"胡寅","content":"头法想应得髓，好奇那复忘疲。此石未同瓦砾，耆年直是儿嬉。","dynasty":"宋代","title":"赋向伯共五老小山六言五绝"}
{"author":"胡寅","content":"不见严夫子，寂寞富春山。空馀千太危石，高插暮云端。想象羊裘披了，一笑两忘身世，来把钓鱼竿。不似林间翮，飞倦始知还。中兴主，功业就，鬓毛斑。驰驱一世豪杰，相与济时艰。独委狂奴心事，不羡痴儿鼎足，放去任疏顽。爽气动心斗，千古照林峦。","dynasty":"宋代","title":"水调歌头·不见严夫子"}
{"author":"胡寅","content":"闻说身依莲社，坐蒙敕赐芗林。五老与公为六，何须诗酒棋琴。","dynasty":"宋代","title":"赋向伯共五老小山六言五绝"}
{"author":"胡寅","content":"数篇新雨意，真见古人情。当拜王灵及，非关祀事明。雷声空自碾，云气不相并。试为驱潜物，安能役鬼兵。晓来闻鹊唶，座上扫蝇营。地脉沾濡遍，天心赋与平。远惭白水政，坐想有莘耕。各竞千峰秀，谁平两港争。稻花重扑扑，莲脸更盈盈。但欲禾麻穟，无令栋宇倾。教心蘧叟化，官况伯夷清。霁电金蛇掣，晴霞绮凤横。仙人归缥缈，诗客思纡萦。句屑馀霏妙，人涵晚吹轻。故园三径绿，新水半篙生。遂有乘槎兴，秋风白玉京。","dynasty":"宋代","title":"酬信仲见和二首其一"}
{"author":"胡寅","content":"冠月裾云佩绿霞，百年将此送生涯。愁心别后无诗草，病眼灯前有醉花。落笔擅场聊写意，背山临水遂成家。也须南亩多栽秫，休似东陵只种瓜。","dynasty":"宋代","title":"和赵生二首"}
{"author":"胡寅","content":"虏马超江又饮湖，湖中今有卧龙无。青蛇袖手将何用，漫说飞仙胆气粗。","dynasty":"宋代","title":"岳阳楼杂咏十二绝"}
{"author":"胡寅","content":"懒把冬雷问告敖，休将玉雪试方皋。但惊梁苑风流在，难继阳春格调高。宫女妆梅皆妒色，仙山花石总泠毛。自惭涸思无多子，糟粕何由更取醪。","dynasty":"宋代","title":"和奇父叔夏雪五首"}
{"author":"胡寅","content":"未识堂堂玉立姿，已传薤露满山悲。空余父执修恭意，谩继词流纪德诗。诸子尽贤门益大，万家余地冢初累。纷然尽夺三军帅，谁识公心死不移。","dynasty":"宋代","title":"挽刘忠显"}
{"author":"胡寅","content":"车尘马足两纷纶，谈叟浑如谷口真。闹里光阴渠不驻，静中滋味我尝新。高眠展转三竿日，熟饮频烦一瓮春。请看夏畦劳瘁者，岁寒当与子相亲。","dynasty":"宋代","title":"和陈生三首"}
{"author":"胡寅","content":"不因修筑废农时，欲以仁心翊化基。野草从来丰可藉，量陂元自渺无湄。登临有惬三檛鼓，衰病多惭一斗卮。独喜高秋对黄菊，风吹乌帽看云移。","dynasty":"宋代","title":"再和前韵本欲创亭以获时而止"}
{"author":"胡寅","content":"高柟落繁荫，茂竹疏泠风。小亭寻丈景，已冠一亩宫。况复哆北楹，方池渺溶溶。游鯈亦何乐，动影相冲融。卉木罗以差，想见芳菲容。香枝寒月碎，雪架春云浓。我来秋暮时，山叶般般红。乃眷黄金花，尚閟东篱丛。维君抱材气，志通身则穷。和璧献未售，夜半光腾虹。乐岁突尚冷，初筵尊未空。恨我早病衰，不能卷千钟。喜闻涤尘话，冰壶莹心胸。又知此胜境，芹溪萦砚峰。昔有遗世士，烟霞眇飞踪。先生傥邂逅，问迅为我通。芝苗不足饱，多谢角里翁。相期玉京路，手把青芙蓉。","dynasty":"宋代","title":"题傅氏真意堂"}
{"author":"胡寅","content":"黄梅作雨暗朝曛，山北山南路不分。知我与君非俗驾，晓天收尽五峰云。","dynasty":"宋代","title":"同邢子晋范伯达游方广二绝"}
{"author":"胡寅","content":"有烦推后觉，未克继先猷。痼疾资医缓，心专慕弈秋。远游方策足，参倚在凝眸。更仗磋磨力，时时警惰游。","dynasty":"宋代","title":"和洪秀才八首"}
{"author":"胡寅","content":"慈祥令淑禀於天，宗族闺门共仰贤。中馈克修惟六二，义方能教亦三迁。艺萱无复忘忧日，种柏行看合抱年。旧欲升堂今已矣，大招成些重凄然。","dynasty":"宋代","title":"挽某氏"}
{"author":"胡寅","content":"交衢尘雾祗相煎，回首山林去未缘。安得委心无一事，陪公清话许忘年。","dynasty":"宋代","title":"和钱孙叔委心亭二绝其一"}
{"author":"胡寅","content":"高楠落繁荫，茂竹疏泠风。小亭寻丈景，已冠一亩宫。况复哆北楹，方池渺溶溶。游鯈亦何乐，动影相冲融。卉木罗以差，想见芳菲容。香枝寒月碎，雪架春云浓。我来秋暮时，山叶般般红。乃眷黄金花，尚閟东篱丛。维君抱材气，志通身则穷。和璧献未售，夜半光腾虹。乐岁突尚冷，初筵尊未空。恨我早病衰，不能卷千钟。喜闻涤尘话，冰壶莹心胸。又知此胜境，芹溪萦砚峰。昔有遗世士，烟霞眇飞踪。先生傥邂逅，问讯为我通。芝苗不足饱，多谢角里翁。相期玉京路，手把青芙蓉。","dynasty":"宋代","title":"题傅氏真意堂"}
{"author":"胡寅","content":"细皱卷寒波，轻明笼白雾。何以相徘徊，岁晚正凝沍。枕欹一尺竹，被展几幅布。贤哉楮先生，不以贫不雇。夜玉围红绡，羞涩强自赋。书生说富贵，志士安贫素。风惊银海潮，春在明月库。先生睡方浓，不觉糟床注。","dynasty":"宋代","title":"和韩司谏叔夏乐谷五吟·纸帐"}
{"author":"胡寅","content":"矫首元阳观，峥嵘度十年。忽逢尘外客，因访洞中仙。横蹑修蛇路，低看破衲田。萦纡篁竹岭，窈窕碧松川。抚石斋坛古，围棋烧劫迁。谅无翻榼术，安得远庖烟。擗尽苍麟脯，弹余别鹤弦。晴香烘拆蕊，暝色绕归鞭。太白浮桥上，孤灯炫马前。黄冠纷雨散，紫盖杳云连。鸟爪休爬背，鸾骖漫拍肩。子真随处隐，何必大罗天。","dynasty":"宋代","title":"游元阳观"}
{"author":"胡寅","content":"平地纵横十九余，古今争向此中消。乾坤二策归皇极，愚智殊途祖帝尧。竞胜鲜能思自活，临机谁肯暂相饶。旁观有著如当局，敢道今无国手超。","dynasty":"宋代","title":"观棋"}
{"author":"胡寅","content":"穷冬才得雨梢梢，梅已无余柳渐包。且把简编遮病眼，时拖衾絮拥寒骹。讥诃驳杂怀张籍，联续诗章忆孟郊。归卧萧斋谅安稳，可无消息到衡茅。","dynasty":"宋代","title":"寄陈生"}
{"author":"胡寅","content":"利域名途较少多，人生那用学灯蛾。如君甘作长贫士，视古宁惭独行科。可罗时烦意宠顾，鸢尝跕处重经过。扁舟又指闽山隐，奈此苍凉别意何。","dynasty":"宋代","title":"示程生二首"}
{"author":"胡寅","content":"不须十日照胥敖，且要仙花丽显皋。集霰果然归望望，同云因得蔽高高。辉山玉璞韬虹气，乱眼烟霄隘羽毛。欲叩小斋拚醉赏，最怜纤玉劝持醪。","dynasty":"宋代","title":"和奇父叔夏雪五首"}
{"author":"胡寅","content":"丈室虚明了不扃，寸田芜废正须耕。容颜半叹年华改，品目犹烦月旦评。洗砺子荆真可慕，中庸伯始竟何成。且将礼节规儿辈，不止文书记姓名。","dynasty":"宋代","title":"和奇父二首"}
{"author":"胡寅","content":"不须十日照胥敖，且要仙花丽显皋。集霰果然归望望，同云因得蔽高高。辉山玉璞韬虹气，乱眼烟霄隘羽毛。欲叩小斋拚醉赏，最怜纤玉劝持醪。","dynasty":"宋代","title":"和奇父叔夏雪五首"}
{"author":"胡寅","content":"谁能逐兽搏于敖，敏捷诗才笑鲁皋。桂魄梅花俱自好，海山银阙两相高。回风最爱翻双袖，润物全胜拔一毛。打底和成真少味，空惭清酎映甜醪。","dynasty":"宋代","title":"和奇父叔夏雪五首"}
{"author":"胡寅","content":"懒把冬雷问告敖，休将玉雪试方皋。但惊梁苑风流在，难继阳春格调高。宫女妆梅皆妒色，仙山花石总泠毛。自惭涸思无多子，糟粕何由更取醪。","dynasty":"宋代","title":"和奇父叔夏雪五首"}
{"author":"胡寅","content":"乍霁初离房与敖，又看云气压神皋。昆冈屡得因心友，东郭真惭举趾高。最爱谢儿方柳絮，可怜汉使啮毡毛。水晶盐是何人得，拜赐曾同御缥醪。","dynasty":"宋代","title":"和奇父叔夏雪五首"}
{"author":"胡寅","content":"善游不必慕阎敖，避雨休寻夏后皋。共喜九天羲驭整，要登千仞祝融高。交情自分居龙尾，酒算何妨剧蝟毛。闻道雷池尚残雪，且携茗碗罢壶醪。","dynasty":"宋代","title":"和奇父叔夏雪五首"}
{"author":"胡寅","content":"酒影何时有画蛇，灯光不必罩红纱。幸能真率时添菜，未忆柔疑笑捧茶。世路风波常起伏，醉乡田地绝隆漥。爱公诗句如清瑟，逢比流鱼感瓠巴。","dynasty":"宋代","title":"和奇父再寄首韵奇父易用"}
{"author":"胡寅","content":"虚斋要使暑天寒，移得扶疎惬静观。不但好风生殿角，已应春笋斗春阑。","dynasty":"宋代","title":"和奇父竹斋小池及游春五绝"}
{"author":"胡寅","content":"绿竹丛边筑小塘，泉来何处已洸洸。未涵北户星辰影，半觉南风藻荇香。","dynasty":"宋代","title":"和奇父竹斋小池及游春五绝"}
{"author":"胡寅","content":"不瞻犀柄动经旬，忽报巾车独辗春。曾作天津歌酒伴，此间谁是识花人。","dynasty":"宋代","title":"和奇父竹斋小池及游春五绝"}
{"author":"胡寅","content":"六出谁人剪刻成，侵凌飘洒正纵横。仙姿不赖相黏缀，浣尽浮埃艳更明。","dynasty":"宋代","title":"和竖伯梅六题一孤芳二山间三雪中四水边五月"}
{"author":"胡寅","content":"东峰峨龙头，西岭掉其尾。蜿蜒藏爪鬣，云卧久未起。谁凭象教力，挂腹千柱启。重天飞铁凤，宝地按金指。於今几百年，松柏合抱峙。悄无车马尘，一径渺云水。我来亦何事，蜡屐自游徙。赞公好禅伯，道俗共欢喜。浮云本无心，锡杖聊壁倚。借问此山名，其实安所止。答云苍岑顶，万觞涌清泚。伊何司蓄泄，神物宜在此。又言干戈际，流血几万里。龙胡为自珍，岩洞深伏弭。笑挹香松槽，漱盥白玉齿。清风出长啸，月净天如洗。","dynasty":"宋代","title":"示龙王长老法赞"}
{"author":"胡寅","content":"柴桑风度极清真，地位当齐古逸民。不为儿曹营饱暖，聊将诗句写经纶。喜君自得超遥趣，与世相忘寂寞滨。正欲细论嗟遽别，空惭祖谢响然臻。","dynasty":"宋代","title":"示程生二首"}
{"author":"胡寅","content":"闻说频频党，深遵秩秩猷。题评归月旦，裁鉴比阳秋。赋谢雕虫手，诗通美盼眸。看君多直谅，端似汉朱游。","dynasty":"宋代","title":"和洪秀才八首"}
{"author":"胡寅","content":"携手童乌三尺强，已知经术胜文章。可怜不见凌云日，迸洒西风泪几行。","dynasty":"宋代","title":"又题草衣岩"}
{"author":"胡寅","content":"范阳卢以仕南迁，卜宅空山不计年。间气有钟超象类，美材无匠制方圆。谁能判断风旛话，等是追随粥饭缘。携客同来又同去，浮屠依旧插苍烟。","dynasty":"宋代","title":"游龙山寺六祖故居也"}
{"author":"胡寅","content":"祝融朝日丽东天，袅袅西风紫雁前。千玉散青攒叠巘，万云流白涨晴川。","dynasty":"宋代","title":"初冬快晴陪宣卿叔夏游石头庵过三生藏穷深极"}
{"author":"胡寅","content":"香雾沉秋气，迷云卷暮天。金篦撩眼净，玉斧斲冰圆。无复霓裳舞，空歌水调篇。新亭偏得景，一醉岂无缘。","dynasty":"宋代","title":"中秋寄贾阁老"}
{"author":"胡寅","content":"不雨度十旬，山行尚清美。兹晨岣嵝南，昔者紫盖尾。三益伏蒲公，眷我共游徙。晋时云龙寺，煇煇千柱启。老禅赡幽思，静室更经始。梁橑杉桂馥，窗户水云洗。况逢月几望，天宇澹无滓。空庭竹柏影，藻荇漾流水。散衣捧皤腹，行食蹑细履。不随羽人梦，当处广寒里。何须霓裳曲，梵呗亦不起。纷纷共尘世，清绝乃有此。又嗟情事隔，不得久栖止。人生谁定閒，吾行未云已。","dynasty":"宋代","title":"陪叔夏游法轮"}
{"author":"胡寅","content":"化工收余春，不令寂寞回，殷勤三月尽，更放名花开。灿然白雪姿，乱洒青云堆。奇香满深院，冷艳绝浮埃。弟昆林下兰，执友岭上梅。何年蕊珠殿，移根画堂栽。邂逅得佳客，开窗设尊罍。檀心半未展，更著红烛催。惜无倾城髻，斜插一枝来。赏心不可奈，折取浸瑶醅。可怜清夜阑，叠鼓如轻雷。笙箫发梦想，云雨下阳台。樱厨未羞涩，高会意重陪。花魂入诗韵，属和愧非才。","dynasty":"宋代","title":"和信仲酴醾"}
{"author":"胡寅","content":"寒食清明节令佳，禁烟遗俗渺天涯。清醇只向丹田暖，料峭犹烦翠幕遮。长短骤看森雨笋，高低难觅旋风花。小斋寂寂谁为伴，水底初闻两部蛙。","dynasty":"宋代","title":"令节即事简晞仲德施"}
{"author":"胡寅","content":"念昔京都昼掩关，墨云黄雾塞人寰。南城扫雪迎耶律，北道闻风拜禄山。不为身谋心皎皎，已终臣事意闲闲。何人得与高名交，千古常山谅可班。","dynasty":"宋代","title":"挽刘忠显"}
{"author":"胡寅","content":"江上春犂雨，当年力共强。只今对图画，臧谷两亡羊。牧子鞭绳急，防渠犯苗稼。人人白水牯，岂必沩山下。","dynasty":"宋代","title":"画牛"}
{"author":"胡寅","content":"桃江稳楫兰舟渡，记得刘郎有仙路。未能趋海访神仙，且欲沿溪看红树。钓竿已逢慰羁束，平生装饰品得沧洲趣。最欣傲吏轻傥来，拟学渊明赋归去。与君一问桃花宿，岂得行如武陵暮。伯阳八十有一篇，立教清净贵自然。神仙之说何所始，虚怪汗漫无中边。渔郎迷路去家久，虽践胜境终回旋。雕辞饰实好事者，至今千载犹汉传。宁闻自古有仙人，茂陵垂老一语真。岂伊冠履荐绅士，惑溺不异蚩蚩民。诚能御气友造物，陋彼蝉蜕悲埃尘。想见桃源之野花正开，牧儿模管吹出芳林来。不知人家尚几许，云屏玉帐空悠哉。霏红泛绿竟杳杳，我亦乘兴山阴回。不如与君归种待蕡实成蹊，昼永无地生苍苔。","dynasty":"宋代","title":"和仁仲游桃源"}
{"author":"胡寅","content":"君不见韩退之，招唤刘师命。醉赏长安西郭梨，青天白日交相映。岂料炎荒中，好事如简翁。雕冰剪玉春不融，二十五树高笼松。风流八仙携草具，轻阴阁雨相随去。朝同去，暮同归，回头翠微明日玉花飞。","dynasty":"宋代","title":"同蒋德施诸人赏简园梨花"}
{"author":"胡寅","content":"虏马超江又饮湖，湖中今有卧龙无。青蛇袖手将何用，漫说飞仙胆气粗。","dynasty":"宋代","title":"岳阳楼杂咏十二绝"}
{"author":"胡寅","content":"香雾沉秋气，迷云卷暮天。金篦撩眼净，玉斧斲冰圆。无复霓裳舞，空歌水调篇。新亭偏得景，一醉岂无缘。","dynasty":"宋代","title":"中秋寄贾阁老"}
{"author":"胡寅","content":"卧看月落半瑶环，起唤清风紫翠间。玩意诗书千古乐，放怀天地一身閒。向多倦鸟归何晚，无限浮云去未还。不向此中真得趣，更论盘谷与商颜。","dynasty":"宋代","title":"和唐坚伯留题庄舍"}
{"author":"胡寅","content":"的皪凝情开自迟，风亭微馥许君知。直须藉草倾松叶，绝胜登楼唱竹枝。韩寿香囊难取似，何郎粉面且随宜。岂知万颗垂黄实，擢秀前村夜雪时。","dynasty":"宋代","title":"冬至前半月赴季父梅花之集与韩蒲向宪唐干诸人唱和十首其九"}
{"author":"胡寅","content":"剑峰犀利拙优伶，果听淮南奏凯声。阴翳便随朝雪尽，东风还放晓光清。","dynasty":"宋代","title":"再和"}
{"author":"胡寅","content":"春事已惊飞柳絮，香醪何日酿松脂。要平万点风前恨，莫遣千钟醒后知。","dynasty":"宋代","title":"和奇父竹斋小池及游春五绝"}
{"author":"胡寅","content":"东风不放两般春，只系胸怀故与新。为问漆园蝴蝶梦，何如沂水舞雩人。","dynasty":"宋代","title":"和奇父竹斋小池及游春五绝"}
{"author":"胡寅","content":"交衢尘专雾祗相煎，回首山林去未缘。安得委心无一事，陪公清话忘年。","dynasty":"宋代","title":"和钱孙叔委心亭二绝"}
{"author":"胡寅","content":"寄傲羲皇以上人，古今虽隔意常亲。圣时方欲询黄发，未能公收致主身。","dynasty":"宋代","title":"和钱孙叔委心亭二绝"}
{"author":"胡寅","content":"岩壑风烟可写忧，千竿筠玉净修修。弟兄无故兼三乐，杯斚相欢第一秋。岂似墨卿夸楚泽，最宜从事到青州。胸中固自春风在，小试安能学太丘。","dynasty":"宋代","title":"和仁仲"}
{"author":"胡寅","content":"奸雄乘乱谋称帝，不暇从容问传器。荀公死坐靳殊锡，文举诛因白畿地。金根曲盖乘五时，谬以踞火尤吴儿。悬知以鼠睨汉献，终欲搏噬如饥狸。吁嗟白日蒙浮云，豫州奋臂提孤军。虎熊争先气烈烈，鱼水相契情氲氲。赤壁端如肴二陵，於操犹或称其能。身在行间一交战，阿瞒始信河难冯。仲谋亦恃江涛涨，岂忧炎德终沦丧。孱陵自驻遏吴师，要知身系苍生望。丈夫盖棺事方休，未报未生宗国仇。英雄安得无块土，固令於此分荆州。春风吹花不濡滞，绿满郊原何蔽翳。前汉兴隆后汉颓，永怀启沃临行际。","dynasty":"宋代","title":"和仁仲孱陵有感"}
{"author":"胡寅","content":"雪后云收万里天，春从何处著山川。红边绿外无穷思，莫道今年似去年。","dynasty":"宋代","title":"和仁仲春日十绝"}
{"author":"胡寅","content":"气浃高深物物苏，问言还有欠春无。桃红李白犹閒事，麟凤庆来瑞此都。","dynasty":"宋代","title":"和仁仲春日十绝"}
{"author":"胡寅","content":"雨细云轻隐隐雷，东君行乐正徘徊。欲教游客留连醉，须放名花次第开。","dynasty":"宋代","title":"和仁仲春日十绝"}
{"author":"胡寅","content":"莫笑游人冷落时，风光流转不须疑。去年草色空成恨，今岁花光又满枝。","dynasty":"宋代","title":"和仁仲春日十绝"}
{"author":"胡寅","content":"燕舞方酣莺又啼，草堂春睡日平西。枝头有酒寻花去，小雨冥冥渐作泥。","dynasty":"宋代","title":"和仁仲春日十绝"}
{"author":"胡寅","content":"行春对酒满壶频，乐此春风自在身。须信壶中春不老，何人作计强留春。","dynasty":"宋代","title":"和仁仲春日十绝"}
{"author":"胡寅","content":"年年绿水送残红，不怨东君只怨风。芳草连云愁更远，劝君当醉万花中。","dynasty":"宋代","title":"和仁仲春日十绝"}
{"author":"胡寅","content":"万卉千葩自不同，吹开只是一般风。对花不见花开处，动恐嬉游兴易穷。","dynasty":"宋代","title":"和仁仲春日十绝"}
{"author":"胡寅","content":"洛阳风俗事栽花，流水园林眇一涯。移得旧根春不老，错疑蜂蝶过邻家。","dynasty":"宋代","title":"和仁仲春日十绝"}
{"author":"胡寅","content":"陋巷当年只屡空，于今还咏舞雩风。已推宝瑟铿然后，莫认青春醉眼中。","dynasty":"宋代","title":"和仁仲春日十绝"}
{"author":"胡寅","content":"大堤蜿蜒挟江长，卉木同泛春风香。青青嘉蔬不用买，采撷烹瀹皆堪尝。羜肥豕腯白黑正，酒美鱼贱吞江乡。岂惟物产具丰好，地势固可争雄强。归来作赋兴不浅，一饭美芹心讵央。","dynasty":"宋代","title":"和仁仲归乡有感"}
{"author":"胡寅","content":"沩山未暇往，石磴上雪端。初识清修路，遥怜菡萏寒。野宽耕仅有，民殄政犹残。总使林泉稳，那能寝饭安。","dynasty":"宋代","title":"和仁仲过滨江"}
{"author":"胡寅","content":"沅水千年非旧波，英风元自振关河。本怀国士知心早，岂念柽函挟恨多。龟固有神宁豫罔，鸿虽高举畏虞罗。椒兰从古能如此，何有沉湘作九歌。","dynasty":"宋代","title":"和仁仲过五溪"}
{"author":"胡寅","content":"万窍鸣饕风，千秋厄严雪。花心独冲融，足以慰愁绝。太和起孤根，枝上见明灭。稍稍占芳辰，时时破苞结。天葩忽晏粲，余卉尽骚屑。培植幸逢贤主人，平台翠竹承清薰。要看千树挂山月，肯把一枝萦鬓云。轻风休吹落缤纷，待我诗成酬继君。飞觞半酣未忍去，请情花气相氤氲。须知魏夫人，元长姑射神。咄哉赵飞燕，况乃杨太真。但原华筵对晴昊，年年领袖百花春。","dynasty":"宋代","title":"和仁仲赏梅"}
{"author":"孙郃","content":"屈子生楚国，七雄知其材。介洁世不容，迹合藏蒿莱。道废固命也，瓢饮亦贤哉。何事葬江水，空使后人哀。魏礼段干木，秦王乃止戈。小国有其人，大国奈之何。贤哲信为美，兵甲岂云多。君子战必胜，斯言闻孟轲。","dynasty":"唐代","title":"古意二首（拟陈拾遗）"}
{"author":"孙郃","content":"牛斗文星落，知是先生死。湖上闻哭声，门前见弹指。官无一寸禄，名传千万里。死著弊衣裳，生谁顾朱紫。我心痛其语，泪落不能已。犹喜韦补阙，扬名荐天子。","dynasty":"唐代","title":"哭方玄英先生"}
{"author":"孙郃","content":"仕宦类商贾，终日常东西。","dynasty":"唐代","title":"句"}
{"author":"蔡郁","content":"嗟哉此纲常，一朝已散失。臣岂无贤良，君岂有惭德。君臣义未明，大道致闭塞。谁实笃忠贞，矢志不可屈。先生真英豪，提戈呼叱咤。一心收桑榆，戎行瞻黼黻。间关五岭南，誓师存百粤。有仍田一成，足以张征伐。南阳戴真人，足以兴汉室。天道岂无知，为此冠裳恻。昨闻战城南，王师奋鈇钺。万马似群羊，斗败鼓声竭。百年养士恩，报之在朝夕。多惭迟暮身，涕泪望乡国。","dynasty":"宋代","title":"奉寄文丞相"}
{"author":"蔡江琳","content":"海外生奇巘，球峦映晓霞。吐光争绣轴，悬彩斗红纱。片片流丹染，层层紫色遮。佛头青未了，仙岛翠交加。糁树辉连绮，蘸峰映郁华。方知霄壤阔，浮岛望中赊。","dynasty":"清代","title":"球屿晓霞"}
{"author":"方苞","content":"　　先君子尝言，乡先辈左忠毅公视学京畿，一日，风雪严寒，从数骑出微行，入古寺，庑下一生伏案卧，文方成草；公阅毕，即解貂覆生，为掩户。叩之寺僧，则史公可法也。及试，吏呼名至史公，公瞿然注视，呈卷，即面署第一。召入，使拜夫人，曰：“吾诸儿碌碌，他日继吾志者，惟此生耳。”及左公下厂狱，史朝夕狱门外；逆阉防伺甚严，虽家仆不得近。久之，闻左公被炮烙，旦夕且死；持五十金，涕泣谋于禁卒，卒感焉。一日，使史更敝衣草屦，背筐，手长镵，为除不洁者，引入，微指左公处。则席地倚墙而坐，面额焦烂不可辨，左膝以下，筋骨尽脱矣。史前跪，抱公膝而呜咽。公辨其声而目不可开，乃奋臂以指拨眦；目光如炬，怒日：“庸奴，此何地也？而汝来前！国家之事，糜烂至此。老夫已矣，汝复轻身而昧大义，天下事谁可支拄者！不速去，无俟奸人构陷，吾今即扑杀汝！”因摸地上刑械，作投击势。史噤不敢发声，趋而出。后常流涕述其事以语人，曰：“吾师肺肝，皆铁石所铸造也！”　　崇祯末，流贼张献忠出没蕲、黄、潜、桐间。史公以凤庐道奉檄守御。每有警，辄数月不就寝，使壮士更休，而自坐幄幕外。择健卒十人，令二人蹲踞而背倚之，漏鼓移，则番代。每寒夜起立，振衣裳，甲上冰霜迸落，铿然有声。或劝以少休，公日：“吾上恐负朝廷，下恐愧吾师也。”　　史公治兵，往来桐城，必躬造左公第，候太公、太母起居，拜夫人于堂上。　　余宗老涂山，左公甥也，与先君子善，谓狱中语，乃亲得之于史公云。","dynasty":"清代","tags":"叙事，写人，赞美","title":"左忠毅公逸事"}
{"author":"方苞","content":"　　康熙五十一年三月，余在刑部狱，见死而由窦出者，日四三人。有洪洞令杜君者，作而言曰：“此疫作也。今天时顺正，死者尚稀，往岁多至日数十人。”余叩所以。杜君曰：“是疾易传染，遘者虽戚属不敢同卧起。而狱中为老监者四，监五室，禁卒居中央，牖其前以通明，屋极有窗以达气。旁四室则无之，而系囚常二百余。每薄暮下管键，矢溺皆闭其中，与饮食之气相薄，又隆冬，贫者席地而卧，春气动，鲜不疫矣。狱中成法，质明启钥，方夜中，生人与死者并踵顶而卧，无可旋避，此所以染者众也。又可怪者，大盗积贼，杀人重囚，气杰旺，染此者十不一二，或随有瘳，其骈死，皆轻系及牵连佐证法所不及者。”余曰：“京师有京兆狱，有五城御史司坊，何故刑部系囚之多至此？”杜君曰：“迩年狱讼，情稍重，京兆、五城即不敢专决；又九门提督所访缉纠诘，皆归刑部；而十四司正副郎好事者及书吏、狱官、禁卒，皆利系者之多，少有连，必多方钩致。苟入狱，不问罪之有无，必械手足，置老监，俾困苦不可忍，然后导以取保，出居于外，量其家之所有以为剂，而官与吏剖分焉。中家以上，皆竭资取保；其次‘求脱械居监外板屋，费亦数十金；惟极贫无依，则械系不稍宽，为标准以警其余。或同系，情罪重者，反出在外，而轻者、无罪者罹其毒。积忧愤，寝食违节，及病，又无医药，故往往至死。”余伏见圣上好生之德，同于往圣。每质狱词，必于死中求其生，而无辜者乃至此。傥仁人君子为上昌言：除死刑及发塞外重犯，其轻系及牵连未结正者，别置一所以羁之，手足毋械。所全活可数计哉？或曰：“狱旧有室五，名曰现监，讼而未结正者居之。傥举旧典，可小补也。杜君曰：“上推恩，凡职官居板屋。今贫者转系老监，而大盗有居板屋者。此中可细诘哉！不若别置一所，为拔本塞源之道也。”余同系朱翁、余生及在狱同官僧某，遘疫死，皆不应重罚。又某氏以不孝讼其子，左右邻械系入老监，号呼达旦。余感焉，以杜君言泛讯之，众言同，于是乎书。　　凡死刑狱上，行刑者先俟于门外，使其党入索财物，名曰“斯罗”。富者就其戚属，贫则面语之。其极刑，曰：“顺我，即先刺心；否则，四肢解尽，心犹不死。”其绞缢，曰：“顺我，始缢即气绝；否则，三缢加别械，然后得死。”唯大辟无可要，然犹质其首。用此，富者赂数十百金，贫亦罄衣装；绝无有者，则治之如所言。主缚者亦然，不如所欲，缚时即先折筋骨。每岁大决，勾者十四三，留者十六七，皆缚至西市待命。其伤于缚者，即幸留，病数月乃瘳，或竟成痼疾。余尝就老胥而问焉：“彼于刑者、缚者，非相仇也，期有得耳；果无有，终亦稍宽之，非仁术乎？”曰：“是立法以警其余，且惩后也；不如此，则人有幸心。”主梏扑者亦然。余同逮以木讯者三人：一人予三十金，骨微伤，病间月；一人倍之，伤肤，兼旬愈；一人六倍，即夕行步如平常。或叩之曰：“罪人有无不均，既各有得，何必更以多寡为差？”曰：“无差，谁为多与者？”孟子曰：“术不可不慎。”信夫！　　部中老胥，家藏伪章，文书下行直省，多潜易之，增减要语，奉行者莫辨也。其上闻及移关诸部，犹未敢然。功令：大盗未杀人及他犯同谋多人者，止主谋一二人立决；余经秋审皆减等发配。狱词上，中有立决者，行刑人先俟于门外。命下，遂缚以出，不羁晷刻。有某姓兄弟以把持公仓，法应立决，狱具矣，胥某谓曰：“予我千金，吾生若。”叩其术，曰：“是无难，别具本章，狱词无易，取案末独身无亲戚者二人易汝名，俟封奏时潜易之而已。”其同事者曰：“是可欺死者，而不能欺主谳者，倘复请之，吾辈无生理矣。”胥某笑曰：“复请之，吾辈无生理，而主谳者亦各罢去。彼不能以二人之命易其官，则吾辈终无死道也。”竟行之，案末二人立决。主者口呿舌挢，终不敢诘。余在狱，犹见某姓，狱中人群指曰：“是以某某易其首者。”胥某一夕暴卒，众皆以为冥谪云。　　凡杀人，狱词无谋、故者，经秋审入矜疑，即免死。吏因以巧法。有郭四者，凡四杀人，复以矜疑减等，随遇赦。将出，日与其徒置酒酣歌达曙。或叩以往事，一一详述之，意色扬扬，若自矜诩。噫！渫恶吏忍于鬻狱，无责也；而道之不明，良吏亦多以脱人于死为功，而不求其情，其枉民也亦甚矣哉！　　奸民久于狱，与胥卒表里，颇有奇羡。山阴李姓以杀人系狱，每岁致数百金。康熙四十八年，以赦出。居数月，漠然无所事。其乡人有杀人者，因代承之。盖以律非故杀，必久系，终无死法也。五十一年，复援赦减等谪戍，叹曰：“吾不得复入此矣！”故例：谪戍者移顺天府羁候。时方冬停遣，李具状求在狱候春发遣，至再三，不得所请，怅然而出。","dynasty":"清代","tags":"叙事","title":"狱中杂记"}
{"author":"方苞","content":"　　孙奇逢，字启泰，号钟元，北直容城入也。少倜傥，好奇节，而内行笃修；负经世之略，常欲赫然著功烈，而不可强以仕。先是，高攀龙、顾宪成讲学东林，海内士大夫立名义者多附焉。及天启初，逆奄魏忠贤得政，叨秽者争出其门，而目东林诸君子为党。由是杨涟、左光斗、魏大中、周顺昌、缪昌期次第死厂狱，祸及亲党。而奇逢独与定兴鹿正、张果中倾身为之，诸公卒赖以归骨，世所传“范阳三烈士”也。　　方是时，孙承宗以大学士兼兵部尚书经略蓟、辽，奇逢之友归安茅元仪及鹿正之子善继皆在幕府。奇逢密上书承宗，承宗以军事疏请入见。忠贤大惧，绕御床而泣，以严旨遏承宗于中途。而世以此益高奇逢之义。台垣及巡抚交荐屡征，不起，承宗欲疏请以职方起赞军事，使元仪先之，奇逢亦不应也。其后畿内盗贼数骇，容城危困，乃携家入易州五公山，门生亲故从而相保者数百家，奇逢为教条部署守御，而弦歌不辍。　　入国朝，以国子祭酒征，有司敦趣，卒固辞。移居新安，既而渡河，止苏门百泉。水部郎马光裕奉以夏峰田庐，逆率子弟躬耕，四方来学，愿留者，亦授田使耕，所居遂成聚。　　奇逢始与鹿善继讲学，以象山、阳明为宗，及晚年，乃更和通朱子之说。其治身务自刻砥，执亲之丧，率兄弟庐墓侧凡六年。人无贤愚，苟问学，必开以性之所近，使自力于庸行。其与人无町畦，虽武夫悍卒工商隶圉野夫牧竖，必以诚意接之，用此名在天下，而人无忌嫉者。方杨、左在难，众皆为奇逢危，而忠贤左右皆近畿人，夙重奇逢质行，无不阴为之地者。鼎革后，诸公必欲强起奇逢，平凉胡廷佐曰：“人各有志，彼自乐处隐就闲，何故必令与吾侪一辙乎？”居夏峰二十有五年，卒，年九十有二。　　河南北学者，岁时奉祀百泉书院，而容城与刘因、杨继盛同祀，保定与孙文正承宗、鹿忠节善继并祀学宫，天下无知与不知，皆称曰夏峰先生。　　赞曰：先兄百川闻之夏峰之学者，征君尝语人曰：“吾始自分与杨、左诸贤同命，及涉乱离，可以犯死者数矣，而终无恙，是以学贵知命而不惑也。”征君论学之书甚具，其质行，学者谱焉，兹故不论，而独著其荦荦大者。方高阳孙少师以军事相属，先生力辞不就，众皆惜之，而少师再用再黜，讫无成功，《易》所谓“介于石，不终日”者，其殆庶几耶。","dynasty":"清代","tags":"抒情，品格","title":"孙征君传"}
{"author":"方苞","content":"名山如胜友，未见意难忘。即事得馀隙，扁舟下夕阳。閒情恋云水，浪迹暂家乡。身世何终极，空嗟去日长。","dynasty":"清代","title":"薄暮自枞阳渡江赴九华"}
{"author":"方苞","content":"吾衰驹隙短，君去塞云高。嘉会生难再，离心别后劳。风霜随客路，药饵仗儿曹。何日还三径，音书附羽毛。","dynasty":"清代","title":"送杨黄在北归"}
{"author":"方苞","content":"不拜称元诏，甘爰十族书。壮心同岳柱，寒骨委江鱼。天壤精英在，衣冠想像馀。拜瞻常怵惕，忠孝捡身疏。","dynasty":"清代","title":"展断事公墓二首其一"}
{"author":"方苞","content":"高皇肃人纪，义气忾环瀛。作庙褒余阙，开关送子英。微臣知国耻，大节重科名。呜咽穷泉路，应随正学行。","dynasty":"清代","title":"展断事公墓二首其二"}
{"author":"方苞","content":"欲践曹娥迹，孤嫠谁保持。门缨中有变，节孝两无亏。七十不环瑱，千秋作表仪。忠魂应少慰，有女是男儿。","dynasty":"清代","title":"川姑墓"}
{"author":"方苞","content":"盛夏轩车至，精强倍往时。谁知交手别，永与故人辞。六郡迟膏雨，三吴满涕洟。衰残失素友，愁病更难支。","dynasty":"清代","title":"挽李馀三方伯三首其一"}
{"author":"方苞","content":"金门同载笔，玉垒数遗诗。万里面如觌，千秋事所期。官移临震泽，天与豁离思。再会无私语，劬躬答主知。","dynasty":"清代","title":"挽李馀三方伯三首其二"}
{"author":"方苞","content":"公既为邦伯，翻称门下生。自惭无道术，焉敢正师名。抱病仍求益，忧民实至诚。斯人若弦剪，终古志难平。","dynasty":"清代","title":"挽李馀三方伯三首其三"}
{"author":"方苞","content":"四海故人尽，为君一系舟。衰残良会少，謦咳宿心酬。八十苦无食，千秋岂暇谋。自惭筹莫助，别后重离忧。","dynasty":"清代","title":"别叶尔翔"}
{"author":"方苞","content":"陶潜经世人，志不关沮溺。观其咏春蚕，自视侪禹稷。东皋日荷锄，忧勤同运甓。春风沂水情，孔颜宜命席。","dynasty":"清代","title":"陶渊明"}
{"author":"方苞","content":"汎桴委惊湍，隈隈任所触。大冶自镕金，焉能顺其欲。羁鸿隐朔漠，飞翔翼常缩。独鹤栖瑶林，长鸣念溪谷。不闻鸾凤音，时恐鹰鹯伏。百年会有尽，沈忧日夜续。寸心遥相望，万里见幽独。","dynasty":"清代","title":"拟子卿寄李都尉"}
{"author":"方苞","content":"不去为无耻，不言为不忠。正告中兴主，漠然如瞽聋。以兹至晚节，心迹有异同。出入任群小，将相如萍踪。宫庭匿天氛，边疆多伏戎。宗臣在东洛，夕命朝可通。绿野馀清兴，精神已折冲。安敢谋一身，高举思明农。","dynasty":"清代","title":"裴晋公"}
{"author":"方苞","content":"汉帝惜艳色，明妃出后宫。曲中留哀怨，横塞诗人胸。茑萝随蔓引，性本异贞松。众口不瑕疵，多怜所遇穷。若使太孙见，安知非女戎。昭阳为祸水，岂让倾城容。","dynasty":"清代","title":"明妃"}
{"author":"方苞","content":"君臣本朋友，随世分污隆。先生三季后，独慕巢由踪。真主出儒素，千秋难再逢。故人同卧榻，匪直风云从。孤高一身远，大猷千古空。岂伊交尚浅，将毋道未充。卧龙如际此，焉敢伏隆中。","dynasty":"清代","title":"严子陵"}
{"author":"方苞","content":"诘旦将戒徒，独步登山冈。泪枯不能落，四顾魂飞扬。往时重暂别，而今轻远行。岂忘岵屺诗，言此裂中肠。死者不可留，何况客异乡。家贫无储蓄，老母甘糟糠。翁性嗜醇醪，客至羞壶觞。所恨尔长逝，出门增恛惶。尔能奉晨昏，细大无遗亡。长兄虽笃谨，不若尔精详。日夕下山去，身世两茫茫。","dynasty":"清代","title":"将之燕别弟攒室"}
{"author":"方苞","content":"群山作秋容，萧然如静士。月出烟光融，山空疑远徙。解鞍步河梁，高天净无滓。傥值身心閒，景物睹尤美。因羡耦耕人，销声向云水。","dynasty":"清代","title":"赴热河晚憩溪梁"}
{"author":"陈君用","content":"芽谷验仁脉，浇花趱化工。","dynasty":"元代","title":"句"}
{"author":"陈芾","content":"柴阳高不极，旧是许仙家。古观开山麓，悬崖吐杏花。云飞笼晚树，鹤唳落残霞。且共探玄理，从他日欲斜。","dynasty":"宋代","title":"同舍弟游柴阳"}
{"author":"陈芾","content":"紫阳高不极，旧是许仙家。古观开山麓，悬崖吐杏花。云飞笼晚树，鹤唳落残霞。且共探玄理，从他日欲斜。","dynasty":"宋代","title":"同舍弟游紫阳"}
{"author":"李师中","content":"子规啼破城楼月，画船晓载笙歌发。两岸荔枝红，万家烟雨中。佳人相对泣，泪下罗衣湿。从此信音稀，岭南无雁飞。","dynasty":"宋代","tags":"离别，惜别","title":"菩萨蛮·子规啼破城楼月"}
{"author":"李师中","content":"我在灕江上，君行瘴海浔。因劳南去梦，暂望北归心。别后年华改，新来雨露深。凭栏望书信，一字抵千金。","dynasty":"宋代","title":"递中得先之兄书取邕钦宜柳归约十二月到此年"}
{"author":"李师中","content":"远宦良多感，新来更可悲。春随斗柄动，人自海边归。仆马疲劳甚，郊原雨水时。经旬不得信，凭槛又吟诗。","dynasty":"宋代","title":"递中得先之兄书取邕钦宜柳归约十二月到此年"}
{"author":"李师中","content":"大抵孤忠报国难，古今共是一长叹。玉关还路春无绿，定远归来鬓已斑。","dynasty":"宋代","title":"过严关有感"}
{"author":"李师中","content":"四年岭外得生还，自顾无功但愧颜。欲识群恩至深处，严关便是玉门关。","dynasty":"宋代","title":"过严关有感"}
{"author":"李师中","content":"愿得貔貅十万兵，犬戎巢穴一时平。归来不用封侯印，只问君王乞爱卿。","dynasty":"宋代","title":"韩魏公席上为官妓贾爱卿作"}
{"author":"李师中","content":"幽居日日数归程，已写华严两帙经。门外初寒江气白，岭头多雨晓痕青。曾逢饭颗潮山笠，应载鸱夷笑井瓶。客土相思空引望，天涯风景似新亭。","dynasty":"宋代","title":"和李明叔理定道中"}
{"author":"李师中","content":"镇抚四夷吾道在，可怜壮志日因循。四年尽瘁今归去，不负斯民只负身。","dynasty":"宋代","title":"嘉佑三年九月受命来岭外七年十一月得请知济"}
{"author":"李师中","content":"侵地还来开境远，贡琛上去革音初。但无俘馘充归献，辜负君恩死有余。","dynasty":"宋代","title":"嘉佑三年九月受命来岭外七年十一月得请知济"}
{"author":"李师中","content":"乞得衰身出瘴烟，一麾仍许视于蕃。家园在望松楸近，自问如何报上恩。","dynasty":"宋代","title":"嘉佑三年九月受命来岭外七年十一月得请知济"}
{"author":"李师中","content":"出岫白云犹缭绕，离群飞鸟尚呜悲。四年人去宁无憾，况是梅花满树时。","dynasty":"宋代","title":"嘉佑三年九月受命来岭外七年十一月得请知济"}
{"author":"李师中","content":"门掩苍苔柳半遮，春深庭院日初斜。","dynasty":"宋代","title":"句"}
{"author":"李师中","content":"夜如何其斗欲落，岁云莫矣天无晴。","dynasty":"宋代","title":"句"}
{"author":"李师中","content":"山如仁者静，风似圣之清。","dynasty":"宋代","title":"句"}
{"author":"李师中","content":"好斩佞人头上血，来弃行客酒中杯。","dynasty":"宋代","title":"句"}
{"author":"李师中","content":"坐据白云岩下地，仰看青镜匣中天。","dynasty":"宋代","title":"句"}
{"author":"李师中","content":"门无车马地无尘，只有青山是四邻。","dynasty":"宋代","title":"句"}
{"author":"李师中","content":"当年殿柱题名处。","dynasty":"宋代","title":"句"}
{"author":"李师中","content":"兜鍪不胜任，犹可冠貂蝉。","dynasty":"宋代","title":"句"}
{"author":"李师中","content":"对面好峰横翠幕，绕城垂柳拂清涟。","dynasty":"宋代","title":"句"}
{"author":"李师中","content":"山响催茶候，梅蒸熟荔天。","dynasty":"宋代","title":"句"}
{"author":"李师中","content":"嗟予少也贱，到老尚无功。方寸浮名外，流外两鬓中。对镜犹惭愧，图写若为容。","dynasty":"宋代","title":"客有写真者见予因以三诗赠之"}
{"author":"李师中","content":"文命力能平水土，阿衡功亦格皇天。形容不上麒麟阁，当日君臣任自然。","dynasty":"宋代","title":"客有写真者见予因以三诗赠之"}
{"author":"李师中","content":"难逢古鉴明忠腹，长似骚人带病容。几向清溪曾照见，万寻岩壑一青松。","dynasty":"宋代","title":"客有写真者见予因以三诗赠之"}
{"author":"李师中","content":"过江缘磴寻溪垠，隐然绝壁天开门。传云此处昔龙隐，险岩凛凛犹疑存。风云已与时变会，苔藓尚迹初潜痕。嗟余出处不自重，过事轻发难为神。","dynasty":"宋代","title":"留题龙隐岩"}
{"author":"李师中","content":"乱峰凝碧□□□，曾有神龙此□□。□□已兴甘泽去，高岩□葛□云端。","dynasty":"宋代","title":"留题龙隐岩□□"}
{"author":"李师中","content":"绝顶神灵宅，危空宝榻开。层□□□□，□德出氛埃。□□□□□，岩光□□来。□□□一息，鸣鸟共徘徊。","dynasty":"宋代","title":"留题龙隐岩寺"}
{"author":"李师中","content":"春波饱微绿，斗柄涵虚明。方舟贯岩腹，鹅鹳相酬鸣。仰窥穹窿顶，宛转百怪呈。仅余鳞甲碎，不见头角狞。下闯清冷渊，演迤万顷澄。但同鱼鸟参，勿遣蛟龙惊。抉苔抚奇篆，倚棹看题名。三将标殊勋，自与山不倾。谁与赘小筑，政恐山灵嗔。南洞更幽绝，仙佛令峥嵘。太虚可为室，岂复资栾楹。乳泉助茗盌，中有冰雪清。何须骖鸾去，此即白玉京。鼎来不速客，抱琴忽逢迎。爱此无弦曲。岩溜同一声。为君洗尘耳，唤我诗魂醒。祗恐白衣至，好句亡由成。","dynasty":"宋代","title":"龙隐岩"}
{"author":"李师中","content":"轩冕傥来仍假借，功名难立更因循。非才不系苍生望，收取林泉自在身。","dynasty":"宋代","title":"龙隐岩"}
{"author":"李师中","content":"路入青松翠霭间，斜阳倒影入溪湾。此中猿鹤休相笑，谢傅东归自有山。","dynasty":"宋代","title":"麦积山"}
{"author":"李师中","content":"燕子知时节，还寻旧宇归。新人方按曲，不许傍帘飞。","dynasty":"宋代","title":"偶题"}
{"author":"李师中","content":"鉴中双鬓已蹉跎，无计重挥却日戈。已是园林春欲暮，那堪风雨夜来多。诗成白也知无敌，花落虞兮可奈何。","dynasty":"宋代","title":"诗一首"}
{"author":"李师中","content":"诏从东海付南麾，戎乘前驱上将威。异俗已传吾父至，期文更咏我公归。岁时职贡还朱绂，昼日恩光赐衮衣。昔往今来亦何速，长亭杨柳尚依依。","dynasty":"宋代","title":"送桂州安抚余靖侍郎还京"}
{"author":"李师中","content":"拜命南来得老臣，肃将庙略制妖氛。淮西将吏尊儒帅，并土儿童认使君。新赐锦衣光照日，旧行棠树茂如云。应怜孤宦潮阳守，憔悴无人与上闻。","dynasty":"宋代","title":"送桂州安抚余靖侍郎还京"}
{"author":"李师中","content":"孤忠自许众不与，独立敢言人所难。去国一舟轻似叶，高名千古重於山。并游英俊颜何厚，未死奸谀骨已寒。天为吾君扶社稷，肯教夫子不生还。","dynasty":"宋代","title":"送唐介"}
{"author":"李师中","content":"时属艰危应有系，天於名教岂无心。大都狂贼终须灭，未杀忠臣祸不深。太尉有灵朱泚败，中丞传旨禄山擒。曾谁鼓舞康州事，儿女常情泪满襟。","dynasty":"宋代","title":"唐州太守"}
{"author":"李师中","content":"可道非常道，真空本不空。荒郊自生草，閒地又栽松。无欲更何虑，有为终必穷。风云上天去，老子信犹龙。","dynasty":"宋代","title":"题太空子隐居"}
{"author":"李师中","content":"坏壁摩娑少旧题，高情应怪赏音稀。烟霞正自无今古，云水从教远是非。丹井金龙藏洞府，杞丛花犬荡霞扉。登临未学神仙事，老树閒看独鸟归。","dynasty":"宋代","title":"天目山"}
{"author":"李师中","content":"独立无朋但任真，不持身势掩君亲。若将坤体论臣道，公是朝廷第一人。","dynasty":"宋代","title":"颍国庞公挽词"}
{"author":"李师中","content":"半依岩岫倚云端，独上亭亭耐岁寒。一事颇为情节累，秦时曾作大夫官。","dynasty":"宋代","title":"咏松"}
{"author":"李师中","content":"归来不觉山川小，出去岂知天地宽。大抵无心自无累，亦如君子所居安。","dynasty":"宋代","title":"云"}
{"author":"李师中","content":"未衰前已得悬车，骨立清风八十余。松竹最宜贫宅舍，江山遍照白髭须。","dynasty":"宋代","title":"赠韩逈"}
{"author":"李师中","content":"尧民丧考无生意，杞国忧天有坏时。闻道宗祧归圣嗣，一时收泪贺重熙。","dynasty":"宋代","title":"昭陵挽词"}
{"author":"李师中","content":"访隐寻幽缓着鞭，梅花初试小春天。孤峰上下分三洞，一水萦纡溉万田。好向忙中抛俗事，却来闲处觅神仙。清虚不似人间世，野鹤飞雪绕槛前。","dynasty":"宋代","title":"中隐岩"}
{"author":"李师中","content":"坎止流行但信缘，峤南风景异山川。偶因乘兴穿山腹，始悟壶中别有天。","dynasty":"宋代","title":"中隐岩"}
{"author":"李师中","content":"阿谀顺旨为深戒，远比夷齐气更豪。半夜光芒侵帝座，有谁曾似客星高。","dynasty":"宋代","title":"子陵二首"}
{"author":"李师中","content":"社稷功名出隐沦，天高听远亦应闻。庞眉一去无人间，七里商山但白云。","dynasty":"宋代","title":"子陵二首"}
{"author":"李师中","content":"翠壁凌云耸，禅□面水开。岩高□□□，地胜隔尘埃。□□帘前□，江□□□来。□□无限景，得意几徘徊。","dynasty":"宋代","title":"自和"}
{"author":"李师中","content":"我在漓江上，君行瘴海浔。因劳南去梦，暂望北归心。别后年华改，新来雨露深。凭栏望书信，一字抵千金。","dynasty":"宋代","title":"递中得先之兄书取邕钦宜柳归约十二月到此年节已近未闻来朝寄奉其一"}
{"author":"李师中","content":"时属艰危应有系，天于名教岂无心。大都狂贼终须灭，未杀忠臣祸不深。太尉有灵朱泚败，中丞传旨禄山擒。曾谁鼓舞康州事，儿女常情泪满襟。","dynasty":"宋代","title":"唐州太守"}
{"author":"李师中","content":"访隐寻幽缓著鞭，梅花初试小春天。孤峰上下分三洞，一水萦纡溉万田。好向忙中抛俗事，却来闲处觅神仙。清虚不似人间世，野鹤飞云绕槛前。","dynasty":"宋代","title":"中隐岩其一"}
{"author":"李师中","content":"好斩佞人头上血，来充行客酒中杯。","dynasty":"宋代","title":"句其一"}
{"author":"李师中","content":"坐据白云岩下地，仰看青镜匣中天。","dynasty":"宋代","title":"句其三"}
{"author":"李师中","content":"济南南去路，岭壑几千盘。一水来回过，乱山前后看。角声孤戍迥，人影夕阳宽。何处闻鸡犬，孤村树色寒。","dynasty":"清代","title":"过开山"}
{"author":"李师中","content":"别却钱塘去，连峰取次开。橹摇修竹里，帆挂古城隈。水急知滩近，山昏觉雨来。春江楼第一，舟过首重回。","dynasty":"清代","title":"过富阳"}
{"author":"古成之","content":"相思天一边，知在石楼间。高卧客稀到，数峰人共閒。仙方新更试，易疏旧曾删。好探鳌头信，时应有鹤还。","dynasty":"宋代","title":"怀石楼"}
{"author":"古成之","content":"寰中有道逢千载，岭外观光只一人。","dynasty":"宋代","title":"句"}
{"author":"古成之","content":"物外乾坤谁得到，壶中日月我曾游。留今留古曾留得，一醉浮生万事休。","dynasty":"宋代","title":"临卒书诗"}
{"author":"古成之","content":"贤良知足辱，为尔戎贪名。一酌不能惑，千年依旧清。深涵秋汉色，冷浸古松声。珍重荒碑在，何人曾泪倾。","dynasty":"宋代","title":"贪泉"}
{"author":"古成之","content":"拨破浮尘入紫烟，五羊坛上访神仟。人间自觉无闲地，城里谁知有洞天。竹叶影繁笼药圃，桃花香煖映芝田。吟余池畔聊欹枕，风雨萧萧吹白莲。","dynasty":"宋代","title":"五仟观二首"}
{"author":"古成之","content":"玄元分古观，南镇越王越。五石空留瑞，群仙不记名。丹砂虽久炼，鸡犬自长生。槛簇鳌头景，门通鹤颈程。烟霞随砌起，花木逐时荣。古井涵虚碧，疏钟入户清。荒芜怜夜色，寒溜引秋声。丹竃封苔老，芝田积雨平。风光齐岳麓，音信接朱明。愿将身从此，乘云到玉京。","dynasty":"宋代","title":"五仟观二首"}
{"author":"古成之","content":"忆昔罗浮最上峰，当年曾得寄仙踪。凭阑月色出沧海，欹枕秋声入古松。采药静寻幽涧洗，寄书闲仗白云封。红尘一下拘名利，不听山间午夜钟。","dynasty":"宋代","title":"忆罗浮"}
{"author":"古成之","content":"洁志澄高塔，西南对海城。一真虽有相，万法本无生。梅雨侵窗冷，天风入海清。临回慵更语，祖意自分明。","dynasty":"宋代","title":"游天通真身塔"}
{"author":"古成之","content":"洁志登高塔，西南对海城。一真虽有相，万法本无生。梅雨侵窗冷，天风入海清。临回慵更语，祖意自分明。","dynasty":"宋代","title":"游天通真身塔"}
{"author":"俞樾","content":"次女绣孙，倚此咏落花，词意凄惋。有云：“叹年华，我亦愁中老”，余谓少年人不宜作此，因广其意，亦成一阕。花信匆匆度。算春来、瞢腾一醉，绿阴如许！万紫千红飘零尽，凭仗东风送去。更不问、埋香何处？却笑痴儿真痴绝，感年华、写出伤心句：“春去也，那能驻？”浮生大抵无非寓。慢流连、鸣鸠乳燕，落花飞絮。毕竟韶华何尝老，休道春归太遽。看岁岁朱颜犹故。我亦浮生蹉跎甚，坐花阴、未觉斜阳暮。凭彩笔，绾春住。","dynasty":"清代","tags":"婉约，惜春，抒怀","title":"金缕曲·次女绣孙"}
{"author":"俞樾","content":"兰因絮果更番换，愁是春人。悲是秋人。一样襟怀两样人。烟蓑雨笠寻常好，瘦是山人。寒是津人。两样生涯一样人。","dynasty":"清代","title":"采桑子其四"}
{"author":"俞樾","content":"贪。秋菊春兰一手拈。扬州月，独占不分三。","dynasty":"清代","title":"十六字令其一述佛氏三戒"}
{"author":"俞樾","content":"嗔。青史烦冤郁不申。东风恶，恼煞看花人。","dynasty":"清代","title":"十六字令其二述佛氏三戒"}
{"author":"俞樾","content":"痴。梦里商量怕蝶知。心头事，细诉与花枝。","dynasty":"清代","title":"十六字令其三述佛氏三戒"}
{"author":"俞樾","content":"小口三，大口六，六文钱，一合粟。炊之为糜，不盈一掬，何况小口又减半，虽易糠秕且未足。昔时富户今亦贫，何人为具黔敖粥。西风策策吹茅檐，大口小口同声哭。","dynasty":"清代","title":"乐府体四章记江浙大水选二其一"}
{"author":"俞樾","content":"不生不死流民来，流民既来何时回。欲归不可田污莱，欲留不得官吏催。今日州，明日府，千风万雨，不借一庑。生者前行，死者臭腐。吁嗟乎，流民何处是乐土。","dynasty":"清代","title":"乐府体四章记江浙大水其二"}
{"author":"俞樾","content":"高冢梅花岭，行人再拜过。荒阡重洒扫，生气未消磨。遗像清高甚，家书涕泪多。龚钱诸大老，对此竟如何。","dynasty":"清代","title":"史忠正公祠墓图为其裔孙题四首选三其一"}
{"author":"俞樾","content":"南渡艰难日，仓皇诏督师。二陵半榛莽，四镇各旌麾。慷慨复仇议，悽凉绝命词。龙髯攀未逮，自恨一年迟。","dynasty":"清代","title":"史忠正公祠墓图为其裔孙题其二"}
{"author":"俞樾","content":"每读公遣集，当年事可嗟。朝廷危似幕，门户乱如麻。宰相春灯艳，君王暮气加。维扬城畔路，辛苦建高牙。","dynasty":"清代","title":"史忠正公祠墓图为其裔孙题其三"}
{"author":"俞樾","content":"何事不可为，乃妄学尧舜。功高国愈危，权重主亦震。九锡书方来，三让表已定。天子愿避贤，群公竞劝进。太常具礼仪，太史奏瑞应。于是高筑坛，威仪一何盛。曰皇帝臣某，谨以元牡请。神器无久旷，天位宜早正。臣敢执小节，而久稽大命。乃召故君来，朕命尔其听。庸建尔上公，往哉罔勿敬。无何让王薨，乃以天子赠。车驾自临送，震悼若弗胜。呜呼将谁欺，欺天天不信。唐宋均尔尔，吾无责魏晋。","dynasty":"清代","title":"两当轩集有何事不可为咏史二首即效其体其一"}
{"author":"俞樾","content":"何事不可为，乃妄学孔孟。雕虫扬子云，晚年忽自病。太玄拟周易，法言拟鲁论。遂令文中子，妄以圣自任。门亦四科分，经亦六艺定。黎丘伪可疑，荆楚僭孰甚。要是古人拙，事事若符印。后世则不然，其技又有进。凿空讲理学，聚徒谈性命。汉庸尽吐弃，佛老或借径。就中又区别，问学舆德性。小儒闻而慕，支派日以盛。语录繁于经，道统尊于圣。呜呼诸先生，所学非不正。当思漆雕开，吾斯未能信。","dynasty":"清代","title":"两当轩集有何事不可为咏史二首即效其体其二"}
{"author":"俞樾","content":"琼花谓即聚八仙，斯言未定然不然。譬如满山红踯躅，谓即鹤林之杜鹃。将以此说为是欤，西施乃只直一钱。将以此说为非欤，邢尹原不分媸妍。或谓聚八仙有子，琼花无子异在此。恐亦如麻有雄雌，雌者为苴雄者枲。苴则有子枲则无，是亦阴阳之定理。又况物类不可知，区者萌者多参差。八月桂花无一子，四季桂花子满枝。芭蕉之子亦罕见，闽广甘蕉子离离。寻常谷树皆有子，独于斑谷则无之。如以子有无为辨，世间凡卉皆堪疑。又谓其叶有分别，琼花之叶光而洁。聚八仙叶微有毛，此其所论殊琐屑。虎蓟猫蓟等蓟耳，一皱一光竟何说。亦犹山林之民毛，地土使然非有劣。乃今得见琼花图，绘之者傅序者卢。国朝周熙又重绘，两图传刻无模糊。要皆九朵非八朵，竟与聚八仙悬殊。八朵九朵既有别，难云一样如云茶。将毋琼花实仙种，自元以后见者无。陈源弄巧已堪叹，如以鹤颈来续凫。自命程婴唐道士，恐其所存非赵孤。作伪更有金丙瑞，竟以赝鼎充昆吾。琼花之论自此定，谁言莫辨雌雄乌。花下徘徊忽自笑，按图索骥亦未肖。天下之物恶能齐，齐物庄周见未到。自六十茎至百茎，不妨同受灵蓍号。自十五萼至八萼，不妨并入建兰考。栀子之花固六出，而八出者亦自妙。桂树之花同四出，而五出者亦不少。即如雪花本六出，剪水仙人同斗巧。至于春雪则五出，玉戏天公又改造。虽云八朵九朵殊，难定上中下中表。虚烦讨论杨铁崖，徒费咨嗟于少保。宋郑兴裔辨琼花，一异三异苦探讨。独于八九置不言，于意云何人莫晓。老夫欲为花解嘲，前人成见毋相胶。洛以流坤吐地符，河以通乾出天苞。洛出九畴河八卦，八数九数分其曹。要在乾坤之精蕴，能得其一皆足豪。古之琼花九畴数，今之琼花八卦爻。奇偶阴阳天所定，雌雄牝牡物莫逃。雌者有子雄无子，无分裸羽鳞介毛。一奇一偶数既判，有子无子理亦昭。乾坤苞符于此泄，岂一道士权能操。我读尔雅虽未熟，虫鱼草木粗纪录。唐蒙均号女萝类，椵榇同称木槿属。如必屑屑与分晰，安得老圃为我告。何者鹿葱何者萱，孰为苦意孰为菊。芙蓉菡萏今同名，牡丹芍药古一族。古今时异物亦异，未可故见拘碌碌。空山独坐荒榛荆，忽然满眼皆瑶琼。九老未能共谈笑，八公犹幸同年庚。中郎虎贲既近似，玉环飞燕毋相轻。扬州琼花不可见，见此敢谓非琼英。走笔为作琼花咏，佳话应遍杭州城。","dynasty":"清代","title":"杭州琼花歌"}
{"author":"俞樾","content":"元蝉洁而饿，蜣螂秽而饱。苟念嘑蹴羞，犹谓饿死小。何况劫火人间烧，故宫离黍愁萧条。何地可挂箕山瓢，何路可吹吴门箫。侏儒侏儒亦孔丑，尔曹饱死竟何有。夷齐结队下山中，巢许争先迎马首。眼前突兀惟有孙登之高台，嵇康死后无人来。芒鞋竹杖偶此过，划然长啸山为开。千仞山，三尺土，饿夫之骨香千古。谁其题者孙徵君，至今字字龙蛇舞。我欲拜其墓，惜无介山田。我欲吊其魂，惜无雍门弦。但觉饿夫赫然在，生气凛凛干云天。呜呼，先生竟以一饿传。","dynasty":"清代","title":"饿夫墓"}
{"author":"俞樾","content":"两龙夭矫戏宫柱，一龙飞上九天舞，一龙不胜堕泥土。何时蜿蜒来此山，山中之石遂千古。我思劫运当年遭，骨肉竟尔干戈操。雨中羊毛打更湿，城上燕子飞逾高。燕子飞来龙遁去，莽莽风云竟何处。金陵形势空复雄，不是龙蟠是虎踞。何如此山清且幽，道旁片石龙来游。白笼之庵一炬烬，龙兮龙兮何不长此留。云冥冥，风谡谡，怒捲松涛满山谷。龙虽失水尚有神，长使蚊雷静三伏。我来问石石不知，但惊此石何离奇。至今父老石边坐，犹话龙衣指地时。","dynasty":"清代","title":"蟠龙石"}
{"author":"俞樾","content":"晋鄙虽宿将，畏秦避其锋。一军次荡阴，莫救邯郸攻。信陵盔符至，犹恐众未从。奋椎夺其军，朱亥真英雄。遂使信陵君，名震崤函东。悠悠晋鄙辈，何足谋成功。驱车夷门下，敬问七十翁。如今风尘内，可有人如公。","dynasty":"清代","title":"朱亥故里即朱仙镇"}
{"author":"俞樾","content":"佛伸手化五狮子，偶然游戏到吴市。五百年来僵不起，至今崭然成石矣。我来摄衣登其巅，奇奇怪怪言难传。五覆五反看不足，九上九下游未全。地既弯环学盘谷，水亦曲折成斜川。可笑吾侪竟如蚁，乃于九曲珠中穿。书生立论怕随俗，偏向美中求不足。虽然山势喜空灵，未免游踪愁偪促。蛇行匍匐伍出关，鱼贯攀援邓入蜀。昌黎有言我能诘屈自世间，何肯低头入山腹。石兄闻而笑，君言何謷謷。米颠所见一拳耳，相对必具笏与袍。何况千岩万壑罗堂坳，非止片石堪论交。请君来此一平视，早巳游遍东岱西华北恒南霍中嵩高。君曾饱看新安大好之山水，又曾驱车远度秦函殽。试向此中寻取旧游处，一丘一壑无能逃。更比壶公缩地好，翻笑愚叟移山劳。纵不敢下垂伯睯务人足，似亦宜稍折元章居士腰。吾闻石言亦点首，凭栏啜茗不嫌久。坐听邻寺斋钟鸣，疑是林间狮子吼。","dynasty":"清代","title":"游狮子林作歌"}
{"author":"俞樾","content":"五人墓畔一抔土，尚有残碑留废圃。其人更在五人前，一样英名照千古。相传有明万历中，织造太监来孙隆。六门税吏虎而冠，诛求不顾闾阎空。葛将军，真铁漠，蕉扇一挥吴市乱。老拳毒手各争雄，霹雳青天狐鼠窜。束身归罪官吏愁，锒铛掷地寒飕飕。男儿死耳复何恨，含笑愿从要离游。戴吾头来竟不死，从此义声动吴市。后来颜马沈杨周，五人乃是闻风起。我寻五人墓，因至将军坟。当时国事何纷纷，赤丸斫吏固恶俗，铜山破贼真奇勋，斯人不愧称将军。山塘七里烟波活，芳草离离埋侠骨。后人倘访五人碑，无忘有此一条葛。","dynasty":"清代","title":"葛贤墓"}
{"author":"俞樾","content":"先生卓荦人中豪，为民做爹身忘劳。虎而冠者来咆哮，择肉而食谁所教。缚而杖之无由逃，群羊畏虎声嘈嘈。人生穷达随所遇，安能俯仰如桔槔。拂衣归去嵩山高，经疾史恙穷秋毫。一旦见睍冰山消，玺书俄受彤廷褒。公已先赴巫阳招，徒留抔土埋蓬蒿。有客过此歌且谣，其声慨慷心郁陶。为风为雨为怒涛，笔力斫断生鼍蛟。翩然凤翥鸾翔翱，我披此幅风萧骚。愿君宝此如琼瑶，长使祖德千秋昭。","dynasty":"清代","title":"题刘松岚观察大观吊武虚谷先生墓诗手卷"}
{"author":"俞樾","content":"昔人探河源，云从火敦脑儿始。我行未至昆仑虚，未识河源何处是。乃从海橃一登临，不见河源见河委。前日吴淞口，昨日清水洋。无端沧海中，灿烂成奇光。布金非舍卫，抟土无娲皇。是何海中沙，有若琉璃黄。舟人为我言，此乃黄河入海之故迹。海色与天光，上下同一碧。黄河千里百里奔腾来，其势不能遽与海为一。遂令海底皆黄沙，万丈光芒映朝日。始信河为四渎雄，入海犹难渝本质。呜乎，龙门穿凿神禹功，送之入海事已终，谁从海外寻其踪？昔人未见我及见，眼界洵足千秋空。岂比东方曼倩紫泥海，徒将谰语欺儿童。","dynasty":"清代","title":"黄沙歌"}
{"author":"俞樾","content":"兴济旧县无垣墉，岿然独见崇真宫。新雨洗来殿瓦绿，斜阳照出宫墙红。青松文梓已无色，阴蚪阳马仍凌风。其旁赑屃负碑立，剔藓得字粗堪通。大书弘沼十五载，皇帝敕谕颁司空。朕维兴济百里地，详源福绪长秋钟。爰命所司建祠宇，用昭美扳垂无穷。想见新宫落成日，实与坛庙同尊崇。大官金紫拜阶下，小侯蟒玉陪亭中。那知世事一朝改，繁华境上浮云同。武宗继世兴邸入，大礼议起来张璁。孝康已削圣母号，延龄难保通侯封。生辰尚免百官贺，此地固宜埋蒿蓬。况今城郭亦非昔，是何规制犹恢宏。鄙人作歌纪颠末，以鞍为几殊匆匆。但愿留作灵光殿，他年作赋烦群公。","dynasty":"清代","title":"崇真宫歌"}
{"author":"俞樾","content":"燕妒身材，莺偷喉舌，妆成千种风流。把画帘高卷，拥出秦楼。手抱琵琶轻拨，弹不尽、旧恨新愁。一般是，鸾飘凤泊，不必江州。回眸。曲阑干外，青琐闼仙郎，笑整鹴裘。想酒阑灯灺，艳福曾修。一自凰池抛却，孤负了、檀板清讴。销魂处，惟将画图，约略前游。","dynasty":"清代","title":"凤凰台上忆吹箫"}
{"author":"俞樾","content":"海外云帆到。盼凉秋、香轮宝马，玉人来早。谁料丁沽西风恶，吹散巫云飘渺。只十日、红消香耗。陡使绮怀无聊赖，莽天涯、何处寻芳草。思旧事，愁如捣。南天烽火何时扫。忆频年、漂流穷海，结庐荒岛。乍逗河阳春消息，无奈名花便稿。剩膝下、金銮娇小。纵使玉箫重来日，想韦皋、应已年华老。空辗转，系怀抱。","dynasty":"清代","title":"金缕曲"}
{"author":"俞樾","content":"大好梧桐庭院里。修竹娟娟，几席凉于水。扫地焚香闲坐此。韦苏州后先生矣。老带庄襟谁得似。一片冰心，写上云蓝纸。看取方池清见底。亭亭立者花君子。","dynasty":"清代","title":"蝶恋花题蒯子范太守行看子"}
{"author":"俞樾","content":"花信匆匆度。算春来、懵懂一醉，绿阴如许。万紫千红飘零尽，凭仗东风送去。更不问、埋香何处。却笑痴儿真痴绝，感年华、写出伤心句。春去也，哪能驻。浮生大抵无非寓。漫流连、鸣鸠乳燕，落花飞絮。毕竟韶华何尝老，休道春归太遽。看岁岁、朱颜犹故。我亦浮生蹉跎甚，坐花阴、未觉斜阳暮。凭彩笔，绾春住。","dynasty":"清代","title":"金缕曲"}
{"author":"俞樾","content":"晓烟乍破青山醒。镜里明妆靓。迷离金碧滉楼台。不信人间此外、有蓬莱。画船箫鼓时来往。绿水春摇荡。迟迟听彻凤林钟。要看斜阳一抹、上雷锋。","dynasty":"清代","title":"虞美人其一晴湖"}
{"author":"俞樾","content":"乱珠点点抛来疾。山气浓于墨。眼前何处认南屏。但见空濛远水、接天青。兰桡整日堤边歇。谁更携游屐。烟蓑雨笠坐孤蓬。只好红衣画个、老渔翁。","dynasty":"清代","title":"虞美人其二雨湖"}
{"author":"俞樾","content":"一轮乍透疏林缺。洗尽人间热。湖心亭上倚阑干。便觉琼楼玉宇、在尘寰。树阴满地流萍藻。夜静光愈皎。天心水面两相摩。时有银刀拨刺、跃金波。","dynasty":"清代","title":"虞美人其三月湖"}
{"author":"俞樾","content":"青山一夜头都白。大地琼瑶积。玉龙百万戏长空。只剩红墙半角、是行宫。何人载酒来相就。要与严寒斗。堤边几树老槎枒。误认疏疏落落、尽梅花。","dynasty":"清代","title":"虞美人其四雪湖"}
{"author":"俞樾","content":"吴带曹衣自转旋。墙边屋角斗婵娟。彩绳浑似舞秋千。甘作吴宫箕帚妾，羞为巫峡雨云仙。扫开宿雾见青天。","dynasty":"清代","title":"浣溪沙苦雨不止，闺人剪纸作妇人持帚向天，曰扫晴娘。偶为赋之"}
{"author":"俞樾","content":"沅兰澧芷赋南游。路悠悠。不胜愁。赖有故人、情重代绸缪。家室艰难无限事，嗤仲路，只轻裘。飘然书卷客荆州。尽可留。更无忧。十幅蒲帆、遍访洞庭秋。他日归来同话旧，歌郢曲，答齐讴。","dynasty":"清代","title":"江城子其一王臣留别"}
{"author":"俞樾","content":"萍踪来往本无期。望临淄。意迟迟。犹恐素衣、此去化为缁。试上牛山高处望，尘扰扰，欲何之。齐廷积习竟如斯。逐毫厘。较铢锱。井上余甘、半李欲贻谁。差喜辟纑贤妇在，长共隐，莫相离。","dynasty":"清代","title":"江城子其二陈仲子述怀"}
{"author":"俞樾","content":"十年驰逐上年场。左牵黄。右擎苍。笑叱于菟、不异槛中羊。一自闭门称善士，将旧事，负苍茫。忽闻雄啸发高冈。鬓虽霜。臂犹强。杆木随身、作戏且逢场。为语诸君休笑我，怜故态，老奴狂。","dynasty":"清代","title":"江城子其三冯妇解嘲"}
{"author":"俞樾","content":"自随车马走城碝。路回沿。草芊绵。几处荒丘、零落半为田。蝼蚁王侯真一例，惟蔓草，与荒烟。何如饮啄且随缘。野花前。夕阳边。冷炙残杯、无日不陶然。试问城中诸显者，同一醉，竟谁贤。","dynasty":"清代","title":"江城子其四齐人书所见"}
{"author":"俞樾","content":"恨无端，青齐留滞频年。把皴毫、东涂西抹，妆台不画春山。步微波、何来罗袜，凝香雾、那见云鬟。朱染嫌丹，粉敷太白，描摹费尽衍波笺。向台畔、悄无人处，一幅自偷看。谁堪比，飞琼天上，弄玉人间。感君王、垂情下问，离怀未语先酸。掷华年、斗鸡走狗，怨遥夜别鹤离鸾。云想衣裳，花如人面，箫郎下笔倍增妍。从今后、春风图画，稷下定传观。还愁被、滑○齐赘，看煞婵娟。","dynasty":"清代","title":"多丽"}
{"author":"俞樾","content":"琴书跌宕，老作西湖长。精舍对南屏，好览遍、云山苍茫。年年浪迹，未辨钓鱼船，湖楼上，秋容爽，聊寄烟波想。烟波淡荡，容得闲鸥两。入道是刘樊，愧草草、未离尘网。旧游如梦，过眼不须提，摇双桨，同游赏，粗不浮生枉。","dynasty":"清代","title":"蓦山溪与内子同至西湖诂经精舍作"}
{"author":"俞樾","content":"轧轧声中昏又晓。暗运机关巧。帘幕寂无人，忽听叮咚，幽梦惊回悄。金针镇日冰轮绕。旋转何时了。莫道不销魂，听取声声，只是催人老。","dynasty":"清代","title":"醉花阴咏自鸣钟"}
{"author":"俞樾","content":"一夜西风萧瑟，天涯芳草，定自阑珊。才了春愁，秋恨又上眉端。漏迟迟、声低易断，灯黯黯、花小难圆。起凭栏。月华满地，寒透屏山。年年。鸟啼花落，旧游如梦，旧梦如烟。对酒当歌，镜中非复少时颜。碧霄迥、琼楼何处，红桥远、玉笛谁边。不成眠。且将苦语，谱入哀弦。","dynasty":"清代","title":"玉蝴蝶秋宵不寐，灯下偶成。"}
{"author":"俞樾","content":"阿师老矣，想卓锡空山，更无俦侣。鬝头健举。笑枯禅不死，半空撑柱。破了袈裟，一抹斜阳艳补。问神悟。奈千载寂寥，铃铎无语。临水高几许。化丈六金身，踏波而舞。废兴无数。叹黄妃旧珑，已无寻处。绝顶春回，尚有桃花乱吐。倩迦叶，向空中、笑而拈取。","dynasty":"清代","title":"扫花游其一雷锋"}
{"author":"俞樾","content":"是何楚楚，看绰约凌空，藐姑仙子。圣湖见底，宛新妆对镜，铅华都洗。雨态云容，化作阑干泪水。暮烟紫。算描就翠娥，眉妩娇细。红袖天外倚。问上界高寒，可能禁此。伶仃钿珥。压人间万种，等闲罗绮。独立空山，剩有神尼唤姊。肯容易，嫁东风、石尤夫婿。","dynasty":"清代","title":"扫花游其二宝石"}
{"author":"俞樾","content":"片片雕成，星星点就，绮窗游戏。精莹可爱，雅称玉人纤指。听玲琅、摩挲几回，大家促坐湘帘底。早两三细数，高擎仙掌，怕人偷视。雕几。清于水。苑错落敲棋，竹声更脆。三长四短，漫把闲愁句起。卜相逢、团栾聚头，有时巧合心暗喜。愿欢情、地久天长，莫学幺弦细。","dynasty":"清代","title":"琐窗寒咏骨牌"}
{"author":"俞樾","content":"乘轩建牙。金张世家。五侯门第豪奢。听喧喧鼓笳。华堂日斜。朱门暮鸦。北邙华表如麻。看斑斑土花。","dynasty":"清代","title":"醉太平十四首其一"}
{"author":"俞樾","content":"铜山邓通。珊瑚石崇。银屏金屋春风。在瑶台几重。歌阑舞终。尊中酒空。旧时珠履无踪。掩门庭落红。","dynasty":"清代","title":"醉太平十四首其二"}
{"author":"俞樾","content":"燕山勒铭。云台写形。麒麟高阁标名。大将军卫青。功高谤生。菹韩醢彭。青门一叟伶仃。旧通侯邵平。","dynasty":"清代","title":"醉太平十四首其三"}
{"author":"俞樾","content":"名高斗山。身驰貊蛮。文章经术流传。望龙门在天。名山太寒。遗书半残。讲堂蔓草荒烟。问儿孙执鞭。","dynasty":"清代","title":"醉太平十四首其四"}
{"author":"俞樾","content":"春风玉珂。霓裳大罗。曲江杏宴笙歌。举贤良制科。眉庞鬓皤。文园卧疴。少年三五蹉跎。早衰残阿婆。","dynasty":"清代","title":"醉太平十四首其五"}
{"author":"俞樾","content":"幽并少年。烹肥击鲜。簿楼一掷金千。向倡家醉眠。头颅半斑。交游渐阑。嶙峋骏骨谁怜。老英雄抱关。","dynasty":"清代","title":"醉太平十四首其六"}
{"author":"俞樾","content":"欢场履綦。骚坛鼓旗。隐囊纱帽弹棋。是翩翩可儿。黄垆是非。青衫泪垂。昔年掷果风姿。到如今左思。","dynasty":"清代","title":"醉太平十四首其七"}
{"author":"俞樾","content":"蒹葭一方。烟霞趣长。荷衣蕙带徜徉。有先生草堂。松荒菊荒。猿亡鹤亡。后人凭吊苍凉。剩空山夕阳。","dynasty":"清代","title":"醉太平十四首其八"}
{"author":"俞樾","content":"金戈铁骢。腰闲角弓。男儿束发从戎。战阴山朔风。将军数穷。功高不封。沙场多少英雄。只幽磷自红。","dynasty":"清代","title":"醉太平十四首其九"}
{"author":"俞樾","content":"鱼租鸭租。生涯有馀。半村半郭家居。种千头木奴。田园未芜。青山未枯。柴门临水如初。问衰翁在无。","dynasty":"清代","title":"醉太平十四首其十"}
{"author":"俞樾","content":"居奇取盈。持筹最精。拥场十载经营。喜黄金满籯。锥刀枉争。门庭早更。横财三十炉成。铸何人姓名。","dynasty":"清代","title":"醉太平十四首其十一"}
{"author":"俞樾","content":"蛮争触争。瓜分几城。居然风雨神京。筑郊坛九成。杞天易倾。山河废兴。南唐北汉荒陵。付农官耕耘。","dynasty":"清代","title":"醉太平十四首其十二"}
{"author":"俞樾","content":"瑶篇玉函。真金细参。丹成鸡犬同沾。跨青鸾两三。仙踪易淹。劫灰又添。赤松桂父深潜。换唐朝吕岩。","dynasty":"清代","title":"醉太平十四首其十三"}
{"author":"俞樾","content":"书生自怜。芸窗十年。也曾献赋金銮。奏长杨一篇。光阴走丸。前游惘然。世间万事如烟。拟空山坐禅。","dynasty":"清代","title":"醉太平十四首其十四"}
{"author":"俞樾","content":"小楼已自荒凉甚。乖音又来孤枕。鹤欬秋山，鲇啼夜涧，少有如伊凄紧。初听未审。已银烛光沉，铁箫声噤。独倚危栏，玉楼寒粟起难禁。哀鸣何太自苦，想枯桑老秃，零落无葚。贾傅工愁，齐侯善痁，被尔雄心消尽。挑灯暗哂。笑赋鹏词酸，禳鸮人窘。起抚龙泉，怪鸱俄远引。","dynasty":"清代","title":"齐天乐湖楼夜闻枭声甚恶"}
{"author":"俞樾","content":"问南朝旧事，只离恨、不销磨。想五国城中，九哥传语，毕竟蹉跎。风多。任吹不转，笑官家枉托孟婆婆。那比茅檐腊鼓，迎神来听新歌。凭他，吴越干戈。工作合、惯调和。看绿衣、执鼓蓬头不帻，笑面微酡。关河。玉门万里，仗神风一夕转明驼。从此林间鸟语，声声只唤哥哥。","dynasty":"清代","title":"木兰花慢"}
{"author":"俞樾","content":"小移步障，闲泛灵楂，西子湖畔。大好清游，苏白也应相羡。康乐行窝随地筑，达摩芦叶沿流转。斗奇情，有浮梅槛稳，驾霄亭健。念往事、风流消歇，二百年来，犹有馀恋。坐对湖山，昔日胜游谁见。几处神楼空结想，十年船会难如愿。只荒凉，薛家庐，曲阑凭遍。","dynasty":"清代","title":"倦寻芳"}
{"author":"俞樾","content":"花外驻鸣驺。来乘湖上舟。且偷闲、半日清游。玉宇琼楼随处好，泛双桨、向中流。云水一登楼。苍茫芦荻秋。步长桥、指点汀洲。安得行窝来此筑，请垂钓、著羊裘。","dynasty":"清代","title":"唐多令李筱泉中丞见访湖楼，遂与至平湖秋月、三潭印月小坐而别。"}
{"author":"俞樾","content":"风清月白，如此良宵，算人生能几。扁舟一叶，云水外、摇过湖心亭子。橹声轧轧，把鸥鹭、联翩惊起。隔暮烟、回望红窗，认得读书灯是。天边何处琼楼，叹一落红尘，光景弹指。今宵明月，应笑我、换了鬓青眉翠。嫦娥休妒，让我辈、人间游戏。倚绮窗、共玩冰轮，约略前生犹记。","dynasty":"清代","title":"瑶华慢十月十日与内子坐小舟泛西湖看月"}
{"author":"俞樾","content":"枝枝嫩绿。向竹篱小圃，鸭嘴亲斸。付与厨娘，乱切琼瑶，珍重素心盈掬。安排翠釜休轻戛，要炼取、玉脂酣足。看雪瓷、奉出兰芽，压倒蟹胥鱼鱐。知否琼筵绮席，有人拥五鼎，珍餍梁肉。脱落残牙，拌谢肥甘，不许蔬园羊蹴。天教领略冰霜味，莫负了、登盘寒玉。更瓮中、碎渍晶盐，好伴箨龙春熟。","dynasty":"清代","title":"绿意咏菜"}
{"author":"俞樾","content":"苦心旋干。尚狐疑未定，已埋重搰。趁漏静、纤指推敲，乍移换羽宫，一行鳞列。转绿回黄，认来往、双双蛩蟨。任先偏后伍，鸾凤换巢，鸟鼠同穴。灯前破颜一笑。笑灵机顿转。前后都活。宛画成、八卦先天，看错综阴阳，奇偶重叠。斗角勾心，也算擅、红闺奇点。恁前人、翠髯撚断，十棋便辍。","dynasty":"清代","title":"解连环"}
{"author":"俞樾","content":"卅年抛却渔杆，浮生惯欠烟波债。虚名误我，莼鲈秋味，鸡豚春社。旌节輶轩，旂常钟鼎，到今都罢。向沙堤十里，芒鞋布袜，渔樵辈、同闲话。潇洒。西湖精舍。谢东坡、头衔容借。玉堂梦断，天教管领，湖山图画。风月平章，烟云供养，鸥鹭迎迓。问封侯万里，金章斗大，是何人也。","dynasty":"清代","title":"水龙吟"}
{"author":"俞樾","content":"人去商山，剩大腹团栾，痴皮混沌。玉壶濯魄，金刀刮膜，一点酸心都尽。兰膏乍注，早逗出、玲珑红晕。珠光密护，仔细趁、骊龙眠稳。夜深取到兰房，绛帷高卷，碧纱低衬。佛头光满，仙炉焰小，不怕晓风吹紧。江南旧岸。早万颗、霜丸寒陨。迢迢永夜，喜金迟烬。","dynasty":"清代","title":"月边娇刳橘而空，其中注膏油，燃之红润可爱"}
{"author":"俞樾","content":"小剔银灯，轻揎翠袖，居然顷刻开花。冰心暖透，一枝放出仙芽。疏又密，整还斜。是优昙、结就天葩。不成梅萼，不成莲瓣，随意些些。回思俊味堪夸。舌本馀甘领略，雅称新茶。纤纤剩核，还供儿戏喧哗。珠错落，玉了叉。看灯前、细掣金蛇。浮生泡影，世情阳焰，坐惜年华。","dynasty":"清代","title":"夜合花以橄榄核插烛上燃之，其光四射，若兰花然，颇可观玩"}
{"author":"俞樾","content":"趁秋早。向棚底斜阳，筠篮采到。讶一弯新绿，眉妩斗娇好。玉人纤手灯前剥，忙煞麻姑爪。倩厨娘、翠釜燖来，再安茶灶。红焰一炉小。更细著晶盐，料量多少。炙透兰心，休遣绿衣老。拈来不独酒边宜，也是相思料。看青青、撮向茶瓯更妙。","dynasty":"清代","title":"探芳信烘豆"}
{"author":"俞樾","content":"指江乡。有一绳斜界，采采水中央。鞋角同尖，弓腰比曲，青翠堆满筠筐。趁秋老、风檐高挂，任儿童、谗口不教尝。几日西风，销磨玉质，干透琼浆。看取晶盘盛到，似瘦来家令，老去秋娘。面目虽皴，腰肢尽细，多少余味包藏。还自笑、形骸槁木，论风调、与尔最相当。但博饶甜作相，休惜年光。","dynasty":"清代","title":"一萼红风菱"}
{"author":"俞樾","content":"记少小、竹马鸠车，泥龙瓦狗，相共嬉游，有个青衣，短发垂肩、外家娇婢。向红楼上、同捉迷藏，同猜春谜。奈岁华、一去如逝水。早又绿叶成阴，鬓丝憔悴。更可叹、青犊横行，红羊惨觏。多少旧家，一例沙虫，碧玉寒微，绿珠高节、死随夫婿。算蓬门内，有此贞萋，生光彤史。只童稚、旧事不堪记。未免吊凤伤心，忆云挥涕。","dynasty":"清代","title":"凤归云"}
{"author":"俞樾","content":"小斗聪明。按先天旧图，编就琼叶。单拆重交，仪象六爻排列。漫费金钱暗掷，更不待、灵蓍重揲。聊随手、几片拈来，震龙坤虎都活。零星凑来妙绝。看阴阳变化，相配无缺。取坎填离，便是道家丹诀。吾辈寻常玩物，与世俗、酸咸全别。还只恐、画卦羲皇，太初无此奇点。","dynasty":"清代","title":"万年欢余偶出新意，借八卦作叶子戏，颇有意致，详见所撰叶戏新谱，戏题此阕"}
{"author":"俞樾","content":"碧合小桥东。渔棹仍通。前身柳絮太无踪。自是今生稍可可，不逐飞蓬。天上美人虹。生日偏同。莫将漂泊怨天公。菱蔓一绳牢绾定，枯死西风。","dynasty":"清代","title":"浪淘沙萍"}
{"author":"俞樾","content":"金张旧推贵姓，更遭逢盛世。有琼树、秀茁兰芽，玉麟天上飞至。彩毫写、高轩丽句，传抄骤贵三都纸。早云英来降，人间赤绳双系。车马长安，烧尾宴罢，问年华正绮。控金勒、内廊飞龙，杏花红满十里。更连翩、轺车四出，收多少、春风桃李。拜车前、门下门生，鬓丝犹翠。高牙大纛，叱诧风云，受百城重寄。绝徼外、绳行沙度，墨毼青马，匍匐军门，哪容平视。元戎小队，平原大猎，三千珠履从游宴，乐生平、谱入铙歌里。飞来玉诏，金瓯名字亲题，鼎铉更待调剂。黄扉郑重，赤马从容，历中书廿四。看滕下、森森兰玉，骥子龙孙，凤阁鸾台，先后相继。朱颜未改，黑头归去，平泉花木春正好，忆蓬山、旧馆多年闲。青鸾一夕双飞，万丈瀛洲，春秋万岁。","dynasty":"清代","title":"莺啼序"}
{"author":"俞樾","content":"人生白驹过隙，早平分一半。忆生小、冷粥寒齑，十年辛苦莹案。登科记、秋风两度，蟾宫省识嫦娥面。尚寒酸苦守，青毡一灯孤馆。大好新安，草屩布袜，寄游踪汗漫。喜门外、问字人来，少年文酒游宴。想汪伦、桃花潭水，纵零落、犹留残瓣。更多情、孙楚楼头，翠尊春满。天风飘渺，送我青云，到碧城阆苑。凭綵笔、贤良射策，大礼献赋，日暖风微，未央前殿。轺车远驾，中州小住，河声岳色供游览，算书生、酬了寒窗愿。蕉隍一梦，回看总是云烟，塞翁得失都幻。名园五柳，水石清幽，又兵戈扰乱。想曩日、苏台烽火，辽海波涛，谁料生平，未衰重见。青山纵在，元亭何处，头衔聊署吴市卒，更危楼、高据西湖畔。年年夫妇清游，一叶扁舟，六桥泛遍。","dynasty":"清代","title":"莺啼序"}
{"author":"俞樾","content":"零玉连环，碎珠络索，清香几缕团聚。莲舌挑圆，樱唇收小，春满玉人娇酺。玲珑不断，早吐出、牟尼无数。应胜香焚宝鸭，空成篆文回互。帘前绛纱密护。怕团团、被风吹去。万种圆融全仗，慧心吞吐。看取阑干稳度，又四角、垂垂化珠露。散了冰轮，氤氲再补。","dynasty":"清代","title":"天香吸淡巴菰烟，蹙口出之，一一皆成圆圈，亦闺中之一技也，为谱此词"}
{"author":"俞樾","content":"记微波小榭，五柳名园，风月徜徉。小筑临流屋，有牡丹国色，桂子天香。鼓○一朝仓卒，松菊顿荒凉。想赉砚楼高，归云洞古，总付沧桑。金阊。更回首，只蔓草荒烟，碎瓦颓墙。碧血埋何处，叹苍头黄耳，都化磷光。即今燕飞重到，难认旧雕梁。待更葺香泥，金狮巷口空夕阳。","dynasty":"清代","title":"忆旧游"}
{"author":"俞樾","content":"乞巧才过，又看霜月匆匆度。烛奴灯婢早安排，专等斜阳暮。净扫梧桐院宇。谢天公、收回阵雨。小儿伶俐，先把年华，闲中偷数。香雾缤纷，夜阑摇曳芙蓉炬。星星明灭晚风前，烛泪浓如许。何必名山净土。供香花、家家笑语。两年月小，小作生辰，明年重补。","dynasty":"清代","title":"烛影摇红"}
{"author":"俞樾","content":"黑暗泉台，青对漆灯，骤被黄头惊觉。讶旦暮千年，未来先料。七义荒原怅望，问旧鹤、何时归华表。阿咸多事，数行古墨，感人幽抱。人杳。更凭吊。想醉尉风流，玉楼归早。只曙后、星孤黛描京兆。官舍相依有弟，叹白发、青裙垂垂老。剩片石、谶语流传，恰与武强同调。","dynasty":"清代","title":"催雪"}
{"author":"俞樾","content":"早岁诗歌，中年笺注，句消钟鼎旂常。俎豆名山，平生两瓣心香。遗经独抱司农注，附千秋、高密门墙。更倾心、白傅风流，长庆篇章。礼堂犹幸留遗像，其香山居士，须鬓苍浪。妙墨摩来，真教素壁生光。云楣待仿箫斋例，论高名、郑白相当。待他年、侨札周旋，再证行藏。","dynasty":"清代","title":"高阳台"}
{"author":"俞樾","content":"环堵三间，东西相向，读书静坐都适。邺架图书，欧斋钟鼎，米船书画环集。兴阑神倦，又清对、蒲团即栗。古今逆旅，天地蘧庐，有斯安宅。个中妙处难言。从有观无，以儒参佛。排日工夫，按时蚤暮，兼或抡流双只。此乡终老，算吾辈、区区愿毕。空山寂寞，更进竿头，两途归一。","dynasty":"清代","title":"庆春宫"}
{"author":"俞樾","content":"杨柳楼台，绣床香梦莺催醒。绮窗闲凭。人与花容称。乍脱鹴裘，尚怯春衫冷。东风紧。嫩寒犹劲。蜂蝶枝头等。","dynasty":"清代","title":"点绛唇闺中四时词"}
{"author":"俞樾","content":"昼漏迟迟，洞房冰簟朝慵起。枕痕红腻。消了眉边翠。满院熏风，欲避愁无计。纱窗闭。素罗偷试。古剌瓶中水。","dynasty":"清代","title":"点绛唇"}
{"author":"俞樾","content":"络纬墙根，送来一点秋消息。画楼今夕。凉透芙蓉席。月满空庭，消受梧阴碧。灯光隔。蛎窗红出。人斗金笼蟋。","dynasty":"清代","title":"点绛唇"}
{"author":"俞樾","content":"帘幕低垂，梦中听得风声大。翠衾娇卧。翻道寒犹可。冻合○毫，玉手拈来惰。围炉坐。又开青琐。去数梅花朵。","dynasty":"清代","title":"点绛唇"}
{"author":"俞樾","content":"天上紫泥封，凤鸾飞舞。十五年来尚如故。发缄庄诵，还是先皇天语。鼎湖龙去也，乌号苦。草莽旧臣，科名留付。今日龙章照蓬户。青灯黄卷，此恨几能补偿。西风空展拜，松楸暮。","dynasty":"清代","title":"感皇恩其一"}
{"author":"俞樾","content":"八载忝清班，迂疏无补。只合终身作渔父。告身一纸，何意尚留天府。草堂重下拜，蓑衣舞。劫火屡经，风霜牢护。深感良朋用心苦。连翩使节，领取玉书交付。五湖云水外，奇光吐。","dynasty":"清代","title":"感皇恩其二"}
{"author":"俞樾","content":"虮虱一微臣，角巾归久。名姓依然挂天口。玉音虽远，犹幸述从臣友。遗簪蒙注念，惭颜厚。彩笔已枯，虚名难副。毕竟聪明竟何有。不才多病，八载圣恩孤负。鼎湖馀涕泪，青衫透。","dynasty":"清代","title":"感皇恩"}
{"author":"俞樾","content":"绿窗人静，忽清机徐引，都成奇弄。乍讶宫商无节奏，偏又待时而动。笙磬同音，筝琶乱拨，惊破鸳鸯梦。寻常休试，玉匙金钥珍重。因念铃索西清，故人待漏，惯踏天街冻。欲觉闻钟宜有此，妙在枕边喧閧。懒惰稽康，醉眠元亮，得尔全无用。娇孙痴小，膝前携听叮咚。","dynasty":"清代","title":"壶中天洋钟有名闹钟者，届时则琤瑽作响，繁音缛节亦开听，倚此赋之"}
{"author":"俞樾","content":"徐娘半老，云鬓风鬟憔悴。尚凭仗春风弦索，小作生涯。见说当年，艳名传播满苏台。灯船虎阜，香车鹤市，第一金钗。往事已非，盛年难再，摇落堪哀。问何处、枇杷门巷，杨柳楼台，我亦飘零。酒边清泪不胜揩。美人迟暮，英雄老去，一样情怀。","dynasty":"清代","title":"采桑子慢赠旧时歌者"}
{"author":"俞樾","content":"一样歌衫舞袖，偏宜小小排当。几缕红丝烦月老，倩伊暗里牵将。莫笑形骸槁木，居然优孟冠裳。对对鱼龙曼衍，声声箫管悠扬。锦幔低垂看不尽，消磨半角斜阳。为语郭郎鲍老，大家傀儡登场。","dynasty":"清代","title":"河满子观傀儡戏"}
{"author":"俞樾","content":"朱檐争摘。看赤琼琢就，垂垂珠菂。艳极更娇，樊素香唇略堪匹。公子金衣旧族，记生小、曾经相识。有底恨、玉椀晶盘，红泪贮涓滴。鹦粒。酒边拾。爱一捻艳脂，染成颜色。梦中小婢。何处青衣费寻觅。今日同参玉板，还检点、绮词呈佛。问綵伴、红玉可，绿珠难及。","dynasty":"清代","title":"红情"}
{"author":"俞樾","content":"天生俊物。甚少年惨绿，如此寒乞。酒后茶馀，聊佐谈锋，怜伊口齿清绝。诗脾苦涩君休笑，只独抱、素心而活。看纷纷、南北杨卢，都是蜜翁瓜葛。多少朱门酒肉。觉风味与尔，甘苦全别。偶借青灯，微吐心花，终是蕙兰幽叶。佳人薄命也同调，也略颦、鸦黄娇额。只谏林、撷取孤芳，瓠史仅容名列。","dynasty":"清代","title":"绿意见前"}
{"author":"俞樾","content":"晨钟都已动。尚枕畔流连，重重春梦。科名忝乡贡。忆蟾宫丹桂，两番亲种。兄弟接踵。愧虚被、人称小宋。更春风、紫陌看花，十里玉骢飞鞚。喧哄。日中阳焰，雨后浮沤，雾馀寒凇。旋归无用。笑吾腹，已空洞。只吴门市卒，烟波渔父，两样头衔坐拥。借芝泥、聊志前尘，不堪抚弄。","dynasty":"清代","title":"瑞鹤仙"}
{"author":"俞樾","content":"金闺昼静，银箭声停，风前微度铿锵。咚咚丁丁，依稀似合宫商。花街一肩小歇，贮零星、玉箧金箱。趁晓市、把明珰翠珥，来助晨妆。莫笑詅痴辛苦，听声声、棱等语语郎当。送到风檐，初疑铁马铃琅。遥从卖花声里，仗钲铙、惊起萧娘。还又怕，拥鸳衾、香梦正长。","dynasty":"清代","title":"声声慢市上鬻闺阁中零星什物者，其衍鬻之具名曰惊闺，以铜为之，摇则旁耳还系，琅琅作声，内子嘱赋之"}
{"author":"俞樾","content":"寒灯焰小，骤讶飘扬，历乱抽琼叶。翠膏微沸。凝眸处、细语宛闻啾哳。奇花漫结。偏对我、清谈飞屑。情黯然、怨绿愁红，诉与光明佛。清绝萧斋拜月。奈闲愁逗引，无故饶舌。夜深休说。银釭畔、生怕暗将春泄。吟怀正郁。且任尔、淡描轻抹。卜曙窗、挥麈人来，同晓蝉喧聒。","dynasty":"清代","title":"解语花灯火或灼灿四射，细碎有声，俗云主有客来，蝉连长语"}
{"author":"俞樾","content":"嫩展旗枪，有灵根袅袅，亭亭斜倚。伶仃乍见，便是藐姑仙子。纤腰倦舞，又罗袜、踏波而起。休误认，杯内灵蛇，负了雨前清味。天然一茎摇曳。爱云花雾叶，青葱如此。擎瓯细品，漫拟苦心莲蕊。灵机偶动，又添得、喜花凝聚。应卜取、佳客连翩，桂舟共舣。","dynasty":"清代","title":"一枝春茶瓯中有一茎竖立，俗名茶仙，主有客来"}
{"author":"俞樾","content":"独下华严界。飙轮来往快。鸾飘凤泊待如何，耐。耐。耐。白石先生，赤牛都尉，久居人外。变换桑田海。消磨云梦芥。八琼秘诀竟无功，在。在。在。玉笈金箱，赤文绿字，结成奇彩。","dynasty":"清代","title":"醉春风"}
{"author":"俞樾","content":"见说招仙阁，星桥人驾鹊。待凭青鸟寄缠绵，莫。莫。莫。弱水无鱼，阆风稀雁，十年萧索。神剑销青锷。元关藏玉钥。卢敖劝作九垓游，诺。诺。诺。枯死江花，剪残邱锦，请从君约。","dynasty":"清代","title":"醉春风"}
{"author":"俞樾","content":"问鱼头、是何参政。棱棱如许风骨。弯环一寸雕琼玖，却似半规新月。心鹘突。且取到尊前，暗当金钱掷。幽情密密。祝天末人归，垄头信到，出手便凝立。抛来疾。从一还教至十。玲珑冰箸轻夹。无端一落瓯臾止，妙在不扶而直。纤指释。想不久佳音，便向龙门出。无须去乞。好借作灵蓍，权充杯珓，鸡骨更休觅。","dynasty":"清代","title":"摸鱼儿鱼头中有骨三角，取掷之时或竖立，人每借以占卜，十掷中能立者吉。"}
{"author":"俞樾","content":"生小飘零。忆鸠车竹马，便在临平。鹅笼随处挂，燕垒逐年营。宦游踪迹更如萍。京华几霜中州暂停。归来后，叹粟里、久荒三径。蓬梗，殊未定。哭下小园，风鹤俄交警。海舶波涛，邮亭霜雪，豺虎鼋鼍争命。天许重逢中兴年，又来延揽东南胜。乾坤中，一蘧庐、那论乡井。","dynasty":"清代","title":"换巢鸾凤"}
{"author":"俞樾","content":"灵根易断，瘦影难扶，且商量调护。春寒料峭，宜位置、窈窕房栊深处。夏来赤日，怕冰玉、难禁骄暑。到九秋、渴了相如。赐与一杯琼露。冬宵冻合银瓶，莫湿透香泥，寒气凝冱。闲情料理，算岁岁、费尽绿窗心绪。芳兰娇小，好权当、负床孙抚。只几旬、消受幽香，补报养花辛苦。","dynasty":"清代","title":"瑶华"}
{"author":"俞樾","content":"生就蟫鱼命，故纸丛中，不觉垂垂老。福地嫏嬛，何曾窥见全豹。幸处处、琼笈雕成，定岁岁、瑶华分到。书城里，痴龙坐守，虫鱼亲校。丁年词赋飞兰，藻到中年，又一经独抱。郑草江花，而今都就枯槁。问箔中、食叶红蚕，更吐出、新丝多少。愁孤负、旧雨远贻缃缥。","dynasty":"清代","title":"玉京谣"}
{"author":"俞樾","content":"凤鸾逐。圆峤方壶路熟。蓬山远，游戏碧城，访柳寻桃恣遐瞩。楼台映海绿。金屋。阑干白玉。猩帘外，十二翠鬟，瑶草琪花饲仙鹿。逍遥众香国。更不受人间，一点尘俗。箫韶才奏钧天曲。便羽葆华盖，碧幢红旆，罗天高会启玉局。饮天上醽醁。湘竹。写仙箓。傍一朵红云，香案亲读。蓝田蕙圃颁汤沐。笑叔夜龙性，几能驯伏。青云高拥，拾翠羽，荫若木。","dynasty":"清代","title":"兰陵王游仙词"}
{"author":"俞樾","content":"春浅。春浅。谁家曲栏深院。落花蝴蝶团团。只逐东风转旋。旋转。旋转。◆了春光一半。","dynasty":"清代","title":"调笑令四首其一"}
{"author":"俞樾","content":"微雨。微雨。小庭乍消残暑。扁舟去采芙蕖。收得荷盘露珠。珠露。珠露。滴入莲心便苦。","dynasty":"清代","title":"调笑令四首其二"}
{"author":"俞樾","content":"秋蛩。秋蛩。一宵苦吟谁共。月明万里长空。只有怀人梦同。同梦。同梦。凉透罗衾独拥。","dynasty":"清代","title":"调笑令其三"}
{"author":"俞樾","content":"风细。风细。纸窗又添寒意。关河雨雪靡靡。辛苦长征未归。归未。归未。折得梅花谁寄。","dynasty":"清代","title":"调笑令其四"}
{"author":"俞樾","content":"回黄转绿全无准。眩银海、陆离难认。灵机不住盘旋紧。散尽了、朝华蕣。闲窥豹管真堪哂。看尘世、电轮飙轸。升沉容悴无从问。也是个、团团晕。","dynasty":"清代","title":"于中好"}
{"author":"俞樾","content":"蓬莱岛。风光好。昔年曾记游春到。春消息。来无迹。锦筝潜听，玉书偷译。密。密。密。仙源杳。桃花老。武陵迷了渔郎棹。秋风夕。谁家笛。信沉青鸟，字消乌鲗。觅。觅。觅。","dynasty":"清代","title":"钗头凤二首其一"}
{"author":"俞樾","content":"稽中散。从来懒。偶然偷吃胡麻饭。陈杯杓。同谐谑。玉女投壶，月公行簙。乐。乐。乐。芙蓉岓。茱萸畔。一年光景看看晚。东飞雀。南飞鹤。投我琼瑶，报之红◆。薄。薄。薄。","dynasty":"清代","title":"钗头凤其二"}
{"author":"俞樾","content":"唤汝龙儿，为汝辰年得。念此后、龙猪犹未悉。但愿龙天同护惜。容易春风，箨龙千尺。祝他年一跃，龙门头角出。便稳向、龙头独立。变化风云人莫测。入侍龙楼，出持龙节。","dynasty":"清代","title":"侍香金童为孙儿阿龙赋"}
{"author":"俞樾","content":"唤汝牛儿，为汝丑年生得。小时娇面，借桃林艳色。墙头字在，愿汝聪明能识。休嫌多误，仅容拈笔。叔度佳儿，问伊谁是汝匹。碧幢红旆，嫁骍旄贵客。天生慧福，不待双星分锡。年年春到，送来消息。","dynasty":"清代","title":"传言玉女为孙女阿牛赋"}
{"author":"俞樾","content":"事去英雄此葬身，千秋过者尚悲辛。道旁气压秦皇帝，帐下情钟虞美人。已掷头颅生赠客，还留魂魄死成神。彼苍原借驱除力，便道天亡亦是真。","dynasty":"清代","title":"项王墓"}
{"author":"俞樾","content":"蓬山回首杳无痕，重对长安酒一樽。兵火馀生随处好，云霄故友几人存。旧巢历历犹能记，破甑区区未足论。海鸟避风聊一至，漫劳属目鲁东门。","dynasty":"清代","title":"入都门口占"}
{"author":"俞樾","content":"苍松偃蹇作龙吟，怪石横空俯万寻。我辈惊垂二分足，先生苦炼百年心。山中草木英风在，江左君臣暮气深。填海补天无一济，虞渊黯黯日先沈。","dynasty":"清代","title":"炼心石吊金正希先生"}
{"author":"俞樾","content":"苍史坟前尚有碑，当年造字擅神奇。六书变体随秦汉，一画凭空本伏羲。混沌忽开天亦喜，文章多祸鬼先悲。要从皇古留真意，不使人间獬豸知。","dynasty":"清代","title":"苍颉墓其一"}
{"author":"俞樾","content":"结绳以后费经营，体制于今几变更。不识何尝非快活，好奇未免太聪明。经书烧后无真本，字母传来半梵声。我声雕虫徒碌碌，可怜浪费楮先生。","dynasty":"清代","title":"苍颉墓其二"}
{"author":"俞樾","content":"参横斗转夜冥冥，车铎郎当唤梦醒。远树颠风犹未绿，遥山得月始能青。问津野渡人难觅，沽酒荒村户尚扃。自笑征夫归思急，一宵未放马蹄停。","dynasty":"清代","title":"夜发阴平"}
{"author":"俞樾","content":"南垂北际认苍茫，转觉烟波似故乡。一水略清燕赵气，重关曾划宋辽疆。鸭头浪小渔舟稳，雁齿桥平客路长。惭愧元龙湖海士，也来车铎走郎当。","dynasty":"清代","title":"赵北河渡十二连桥"}
{"author":"俞樾","content":"扫尽巢痕旧燕莺，满天霜气晓来清。平添夜月三分色，略减秋霖几阵声。荫暍竟违平日志，归根颇动暮年情。颓唐不学飞蓬样，懒逐长风到处行。","dynasty":"清代","title":"落叶其一"}
{"author":"俞樾","content":"落木萧萧景最佳，今年游屐欠安排。乱山荒径难寻路，古树斜阳易感怀。敝帚千金聊坐拥，断琴三尺已深埋。此生不作南柯蚁，休问荣枯到大槐。","dynasty":"清代","title":"落叶其二"}
{"author":"俞樾","content":"匆匆节序九秋临，无复花阴与柳阴。寒士衣裳未裁剪，美人诗句久销沈。惊沙滚滚流难塞，伏莽重重迹转深。莫向亭皋频极目，萧条千里总伤心。","dynasty":"清代","title":"落叶其三"}
{"author":"俞樾","content":"如愿频呼，痴情易遂，殷勤托付东风。但愿明年，欢乐一家同。北堂萱草春长在，似海上蟠桃千载红。又山妻，病去孙儿孙女，关煞开通。更愿儿曹得路，聊博一官捧檄，免叹飘蓬。快婿连翩，翔步到蟾宫。山人窃据名山席，看公鼎侯碑加倍丰。正烽烟净扫，年丰民乐，四海拥拥。","dynasty":"清代","title":"送入我门来"}
{"author":"俞樾","content":"经生家法，只虫鱼笺注。那得新声斗琼树。绮窗前、偏有娇女耽吟，摇翠管、时出清词丽句。因教狂态发，铁板铜琶，也学东坡作豪语。老去律仍疏、渔唱蘋州，何处觅、霞翁频误。且细写、蛮笺付红儿，借凤管、鸾笙旗亭流布。","dynasty":"清代","title":"洞仙歌余素不善倚声，而次女绣孙颇好之，因亦时有所作，积久遂多，但于律未谙，謷牙不免，是所愧耳。"}
{"author":"俞樾","content":"一枝筠管，占吟坛本是，诗仙诗佛。何意缝云裁月手，又入玉田之室。绮语花间，清吟月下，手自弹瑶瑟。风流顽艳，肯输黄九秦七。余亦把酒临风，铜琶铁板，间弄苏辛笔。短令长谣随意写，未合昔贤词律。吴下逢君，阳春一曲，雅韵真难匹。蕴兰吟馆，可容来倚长笛。","dynasty":"清代","title":"念奴娇题恩竹樵方伯蕴兰吟馆诗馀"}
{"author":"俞樾","content":"写宜春、乍拈春笔。元宵上巳，良辰来络绎。绮罗丛，排歌席。芳郊外、玉勒金鞍，香尘无迹。几何时、春光非昔。沉醉过端阳，新荷出。微雨过，小庭寂。摇画扇、一塌松阴下，不巾帻。巧云收，又中秋，秋月白。玉露满天，琼楼何处笛。最好是重阳，茱萸酒，还将菊花糕，佐肴核。光阴迅，早消息，逗梅稍，几朵含苞欲拆。拥红炉，貉袖狐襟团坐，宵长如年，戏分曹，同射覆，到除夕。","dynasty":"清代","title":"歌头"}
{"author":"俞樾","content":"是谁家、种来兰玉。呀呀小语，唐诗初授读。鬓眉青，衣衫绿。饧箫引、竹马鸠车，嬉游乡塾。笑谈时、都无拘束。裙屐恣流连，声华馥。诗客社，酒人局。哦柳絮、更有神仙侣，在金屋。镜中颜，换韶华，何太速。四五十年，匆匆如转谷。稳步到公卿，抛簪笏，归来卧林泉，享清福。人间事，终分付，与儿曹，自检吟筒画轴。正评量，绿野平泉风景，蓬莱山中，旧交游，来约我，跨黄鹄。","dynasty":"清代","title":"歌头百年行乐词索竹翁和"}
{"author":"俞樾","content":"叹韶光、少时虚掷。兰陵五载，难忘春酒碧。又新安、挂帆席。桃潭上、赖有汪伦，相依晨夕。染缁尘、长安芳陌。游戏到蓬莱，浑如客。巾散懒，贾生谪。归去也、故里无松菊，又兵革。馆娃宫，辟疆园，寻旧迹。乱后重来，沧桑都改易。小筑一廛新，携松柄，徜徉曲园中，弄泉石。中年后，两平议，有成书，博得颠毛欲白。愿人间，永永销除烽燧，长如乾嘉，太平时，歌击壤，岁逾百。","dynasty":"清代","title":"歌头言志和竹翁"}
{"author":"俞樾","content":"春眠未觉，催醒有莺儿。梅妆靓，莲钩窄，出帘幄，数花枝。招得檀奴至。向花下，铺茵席。瑶浆饮，朱颜醉，晕胭脂。转瞬端阳，五彩长生缕，亲绾朱丝。向湖亭凭槛，冷翠袭冰肌。兰桨轻移。荡荷池。又梧桐落，木樨放，看牛女，会佳期。霓羽谱，蟾宫曲，玉参差。试吹之。还把金笼蟀，与郎戏，斗雄雌。冬夜永，围垆坐，漏迟迟。翻得牙牌，新谱输赢事。只赌琼卮。制春灯谜语，争胜上元时。小婢先知。","dynasty":"清代","title":"六州歌头闺中行乐词和竹樵方伯"}
{"author":"俞樾","content":"傍小瀛洲，筑得精庐，烟水徜徉。算三春虽过，九秋正好，菊容未老，梅信先藏。旧梦模糊，新吟宛转，吟遍长桥九曲长。重提起，有沁园一阕，记在鄱阳。端详犹未全忘。又写满、云蓝纸一张。正使者星飞，飞来旧雨，美人石起，起伴襄王。一寄楼头，凭栏闲眺，爱此峰峦净似妆。还自幸，向先生分得，山色湖光。","dynasty":"清代","title":"沁园春"}
{"author":"俞樾","content":"纸帐绳床，蝶梦懵懂，青鸟漫催。算年华七八，明朝便换，嘉平三七，芳信先回。处处春幡，家家春酒，花胜人人簪上钗。东皇驾，怎有迟有早，两日分开。徘徊消息疑猜。且让尔、梅花先占魁。想惊蛇赴壑，光阴易逝，闻鸡起舞，壮志都灰。彩燕迟悬，银虬先报，今日条风分外佳。晨光好，又何须半夜，偷送春来。","dynasty":"清代","title":"沁园春丁丑立春日作，索竹樵翁和"}
{"author":"俞樾","content":"人日才过，元宵又至，春风乍度饧箫。剪雪描凫，安排乐事今宵。银花火树缤纷甚，映琼筵、未许风摇。月分光，一曲新歌，唱彻晴霄。无端触起中年感，忆儿时鸠竹，随处嬉遨。竟夕看灯，喧阗史埭潘桥。雪瓯重泛浮圆子，问前尘、已逐萍飘。偶书怀，冻笔烘开，兽炭添烧。","dynasty":"清代","title":"庆春泽慢元宵日和竹樵翁"}
{"author":"俞樾","content":"晓烟乍破青山醒。镜里明妆靓。迷离金碧滉楼台。不信人间此外、有蓬莱。画船箫鼓时来往。绿水春摇荡。迟迟听彻凤林钟。要看斜阳一抹、上雷锋。","dynasty":"清代","title":"虞美人其一晴湖"}
{"author":"俞樾","content":"问说高堂已白头，书来苦劝早归休。匆匆春梦收残局，落落晨星感昔游。廿载名场同得失，两家诗派异源流。男儿不副旂常志，尚有名山一席留。","dynasty":"清代","title":"琴西引疾归里复以诗贻之"}
{"author":"俞樾","content":"天上紫泥封，凤鸾飞舞。十五年来尚如故。发缄庄诵，还是先皇天语。鼎湖龙去也，乌号苦。草莽旧臣，科名留付。今日龙章照蓬户。青灯黄卷，此恨几能补偿。西风空展拜，松楸暮。","dynasty":"清代","title":"感皇恩其一"}
{"author":"俞樾","content":"扫尽巢痕旧燕莺，满天霜气晓来清。平添夜月三分色，略减秋霖几阵声。荫暍竟违平日志，归根颇动暮年情。颓唐不学飞蓬样，懒逐长风到处行。","dynasty":"清代","title":"落叶其一"}
{"author":"俞樾","content":"独下华严界。飙轮来往快。鸾飘凤泊待如何，耐。耐。耐。白石先生，赤牛都尉，久居人外。变换桑田海。消磨云梦芥。八琼秘诀竟无功，在。在。在。玉笈金箱，赤文绿字，结成奇彩。","dynasty":"清代","title":"醉春风"}
{"author":"俞樾","content":"执手各依依。记否湖楼话夕晖。他日南归重舣棹，依稀。独凭危栏认翠微。","dynasty":"清代","title":"南乡子其四次女绣孙偕其婿附海舶入都，倚此送之。"}
{"author":"俞樾","content":"天风蓬蓬吹上头，江水汩汩走下流。十里五里作一束，三老失色长年愁。长年衩衣立蓬底，持篙终月身伛偻。既怜重如挽牛弩，更讶轻若盘蛇矛。一滩才过一滩又，滩声化作风飕飕。织成一幅光明锦，抛出千点琉璃球。水中之石何磊磊，飞涝日夜恣簸蹂。直如山径走荦确，岂复江面行夷犹。长绳曳舟舟不动，短篙撑舟舟仍留。竟须大力负之走，入水学作吴儿泅。南人乘船如骑马，日月跳掷乾坤浮。天公有意弄奇局，乃于水底生赘瘤。移山那有夸娥子，贷水更无监河侯。即使舟轻似赤马，何堪滩险如黄牛。我以丁丑发桐庐，始于庚辰至龙游。自庚迄癸又四日，计程犹未过衢州。黄头郎既绝有力，青唇妇亦工操舟。而乃入险复出险，迂回不复能豫谋。殷勤酌酒劳僮仆，勿言臲兀今番尤。平生忠信颇自负，风波虽险何足忧。再拚滩行四五日，山中稳坐青竹兜。","dynasty":"清代","title":"滩行曲"}
{"author":"俞樾","content":"才喜平权得自由，谁知从此又戈矛。弱者之肉强者食，膏血成河遍地流。","dynasty":"清代","title":"病中呓语九首其三"}
{"author":"俞樾","content":"闲中检点闲功课，死是禅心。活是仙心。一样工夫两样心。闲中领略闲滋味，苦是诗心。辣是稳心。两样精神一样心。","dynasty":"清代","title":"采桑子其一"}
{"author":"俞樾","content":"乞巧才过，又看霜月匆匆度。烛奴灯婢早安排，专等斜阳暮。净扫梧桐院宇。谢天公、收回阵雨。小儿伶俐，先把年华，闲中偷数。香雾缤纷，夜阑摇曳芙蓉炬。星星明灭晚风前，烛泪浓如许。何必名山净土。供香花、家家笑语。两年月小，小作生辰，明年重补。","dynasty":"清代","title":"烛影摇红"}
{"author":"俞樾","content":"八载忝清班，迂疏无补。只合终身作渔父。告身一纸，何意尚留天府。草堂重下拜，蓑衣舞。劫火屡经，风霜牢护。深感良朋用心苦。连翩使节，领取玉书交付。五湖云水外，奇光吐。","dynasty":"清代","title":"感皇恩其二"}
{"author":"俞樾","content":"燕妒身材，莺偷喉舌，妆成千种风流。把画帘高卷，拥出秦楼。手抱琵琶轻拨，弹不尽、旧恨新愁。一般是，鸾飘凤泊，不必江州。回眸。曲阑干外，青琐闼仙郎，笑整鹴裘。想酒阑灯灺，艳福曾修。一自凰池抛却，孤负了、檀板清讴。销魂处，惟将画图，约略前游。","dynasty":"清代","title":"凤凰台上忆吹箫"}
{"author":"俞樾","content":"乞巧才过，又看霜月匆匆度。烛奴灯婢早安排，专等斜阳暮。净扫梧桐院宇。谢天公、收回阵雨。小儿伶俐，先把年华，闲中偷数。香雾缤纷，夜阑摇曳芙蓉炬。星星明灭晚风前，烛泪浓如许。何必名山净土。供香花、家家笑语。两年月小，小作生辰，明年重补。","dynasty":"清代","title":"烛影摇红"}
{"author":"俞樾","content":"桃花山馆久荒凉，剩有留传翰墨香。明代两人真可惜，解元唐与状元康。","dynasty":"清代","title":"题唐六如集即赠易笏山方伯笏山自言六如后身也其一"}
{"author":"俞樾","content":"小剔银灯，轻揎翠袖，居然顷刻开花。冰心暖透，一枝放出仙芽。疏又密，整还斜。是优昙、结就天葩。不成梅萼，不成莲瓣，随意些些。回思俊味堪夸。舌本馀甘领略，雅称新茶。纤纤剩核，还供儿戏喧哗。珠错落，玉了叉。看灯前、细掣金蛇。浮生泡影，世情阳焰，坐惜年华。","dynasty":"清代","title":"夜合花以橄榄核插烛上燃之，其光四射，若兰花然，颇可观玩"}
{"author":"俞樾","content":"七载旬宣。是坐镇苏台，诗酒神仙。绮筵飞玉盏，正永昼如年。却好松凉夏健。紫薇仙署棕榈馆。旧雨客来，愿年年此日，共醉花前。记否崎岖兵间。似慷慨王章，辛勤陶侃。喜今蔗境甜，又翠窗朱轩。管领莺花茂苑。乍交庚伏炎犹浅。一阕小词，侑瑶觞、也算唱和诗篇。","dynasty":"清代","title":"长寿仙寿竹樵方伯六十"}
{"author":"俞樾","content":"自随车马走城碝。路回沿。草芊绵。几处荒丘、零落半为田。蝼蚁王侯真一例，惟蔓草，与荒烟。何如饮啄且随缘。野花前。夕阳边。冷炙残杯、无日不陶然。试问城中诸显者，同一醉，竟谁贤。","dynasty":"清代","title":"江城子其四齐人书所见"}
{"author":"俞樾","content":"琼花谓即聚八仙，斯言未定然不然。譬如满山红踯躅，谓即鹤林之杜鹃。将以此说为是欤，西施乃只直一钱。将以此说为非欤，邢尹原不分媸妍。或谓聚八仙有子，琼花无子异在此。恐亦如麻有雄雌，雌者为苴雄者枲。苴则有子枲则无，是亦阴阳之定理。又况物类不可知，区者萌者多参差。八月桂花无一子，四季桂花子满枝。芭蕉之子亦罕见，闽广甘蕉子离离。寻常谷树皆有子，独于斑谷则无之。如以子有无为辨，世间凡卉皆堪疑。又谓其叶有分别，琼花之叶光而洁。聚八仙叶微有毛，此其所论殊琐屑。虎蓟猫蓟等蓟耳，一皱一光竟何说。亦犹山林之民毛，地土使然非有劣。乃今得见琼花图，绘之者傅序者卢。国朝周熙又重绘，两图传刻无模糊。要皆九朵非八朵，竟与聚八仙悬殊。八朵九朵既有别，难云一样如云茶。将毋琼花实仙种，自元以后见者无。陈源弄巧已堪叹，如以鹤颈来续凫。自命程婴唐道士，恐其所存非赵孤。作伪更有金丙瑞，竟以赝鼎充昆吾。琼花之论自此定，谁言莫辨雌雄乌。花下徘徊忽自笑，按图索骥亦未肖。天下之物恶能齐，齐物庄周见未到。自六十茎至百茎，不妨同受灵蓍号。自十五萼至八萼，不妨并入建兰考。栀子之花固六出，而八出者亦自妙。桂树之花同四出，而五出者亦不少。即如雪花本六出，剪水仙人同斗巧。至于春雪则五出，玉戏天公又改造。虽云八朵九朵殊，难定上中下中表。虚烦讨论杨铁崖，徒费咨嗟于少保。宋郑兴裔辨琼花，一异三异苦探讨。独于八九置不言，于意云何人莫晓。老夫欲为花解嘲，前人成见毋相胶。洛以流坤吐地符，河以通乾出天苞。洛出九畴河八卦，八数九数分其曹。要在乾坤之精蕴，能得其一皆足豪。古之琼花九畴数，今之琼花八卦爻。奇偶阴阳天所定，雌雄牝牡物莫逃。雌者有子雄无子，无分裸羽鳞介毛。一奇一偶数既判，有子无子理亦昭。乾坤苞符于此泄，岂一道士权能操。我读尔雅虽未熟，虫鱼草木粗纪录。唐蒙均号女萝类，椵榇同称木槿属。如必屑屑与分晰，安得老圃为我告。何者鹿葱何者萱，孰为苦意孰为菊。芙蓉菡萏今同名，牡丹芍药古一族。古今时异物亦异，未可故见拘碌碌。空山独坐荒榛荆，忽然满眼皆瑶琼。九老未能共谈笑，八公犹幸同年庚。中郎虎贲既近似，玉环飞燕毋相轻。扬州琼花不可见，见此敢谓非琼英。走笔为作琼花咏，佳话应遍杭州城。","dynasty":"清代","title":"杭州琼花歌"}
{"author":"俞樾","content":"昼漏迟迟，洞房冰簟朝慵起。枕痕红腻。消了眉边翠。满院熏风，欲避愁无计。纱窗闭。素罗偷试。古剌瓶中水。","dynasty":"清代","title":"点绛唇"}
{"author":"俞樾","content":"凤城春、燕市酒，才唱阳关引。怪无端、风雪里，传来消息悲哽。临歧催赋，白海棠词，此意已凄清。翰墨留题，苏完两字谶先定。我本吟毫枯冷，不是张三影。朝竹屋，暮梅溪，凭君助我清兴。棕榈仙馆，花犯新词，此后有谁赓。掷笔凄然，空斋暮色暝。","dynasty":"清代","title":"薄媚摘遍前词甫脱稿，闻竹樵方伯行至安肃，笙鹤来迎，为之投笔泪下，因又成一首嗣后，词兴阑珊矣"}
{"author":"俞樾","content":"乱珠点点抛来疾。山气浓于墨。眼前何处认南屏。但见空濛远水、接天青。兰桡整日堤边歇。谁更携游屐。烟蓑雨笠坐孤蓬。只好红衣画个、老渔翁。","dynasty":"清代","title":"虞美人其二雨湖"}
{"author":"俞樾","content":"居奇取盈。持筹最精。拥场十载经营。喜黄金满籯。锥刀枉争。门庭早更。横财三十炉成。铸何人姓名。","dynasty":"清代","title":"醉太平十四首其十一"}
{"author":"俞樾","content":"金闺昼静，银箭声停，风前微度铿锵。咚咚丁丁，依稀似合宫商。花街一肩小歇，贮零星、玉箧金箱。趁晓市、把明珰翠珥，来助晨妆。莫笑詅痴辛苦，听声声、棱等语语郎当。送到风檐，初疑铁马铃琅。遥从卖花声里，仗钲铙、惊起萧娘。还又怕，拥鸳衾、香梦正长。","dynasty":"清代","title":"声声慢市上鬻闺阁中零星什物者，其衍鬻之具名曰惊闺，以铜为之，摇则旁耳还系，琅琅作声，内子嘱赋之"}
{"author":"俞樾","content":"一样歌衫舞袖，偏宜小小排当。几缕红丝烦月老，倩伊暗里牵将。莫笑形骸槁木，居然优孟冠裳。对对鱼龙曼衍，声声箫管悠扬。锦幔低垂看不尽，消磨半角斜阳。为语郭郎鲍老，大家傀儡登场。","dynasty":"清代","title":"河满子观傀儡戏"}
{"author":"俞樾","content":"先生卓荦人中豪，为民做爹身忘劳。虎而冠者来咆哮，择肉而食谁所教。缚而杖之无由逃，群羊畏虎声嘈嘈。人生穷达随所遇，安能俯仰如桔槔。拂衣归去嵩山高，经疾史恙穷秋毫。一旦见睍冰山消，玺书俄受彤廷褒。公已先赴巫阳招，徒留抔土埋蓬蒿。有客过此歌且谣，其声慨慷心郁陶。为风为雨为怒涛，笔力斫断生鼍蛟。翩然凤翥鸾翔翱，我披此幅风萧骚。愿君宝此如琼瑶，长使祖德千秋昭。","dynasty":"清代","title":"题刘松岚观察大观吊武虚谷先生墓诗手卷"}
{"author":"俞樾","content":"何事不可为，乃妄学尧舜。功高国愈危，权重主亦震。九锡书方来，三让表已定。天子愿避贤，群公竞劝进。太常具礼仪，太史奏瑞应。于是高筑坛，威仪一何盛。曰皇帝臣某，谨以元牡请。神器无久旷，天位宜早正。臣敢执小节，而久稽大命。乃召故君来，朕命尔其听。庸建尔上公，往哉罔勿敬。无何让王薨，乃以天子赠。车驾自临送，震悼若弗胜。呜呼将谁欺，欺天天不信。唐宋均尔尔，吾无责魏晋。","dynasty":"清代","title":"两当轩集有何事不可为咏史二首即效其体其一"}
{"author":"俞樾","content":"一场瓜战夜初停，幻出团团满月形。圣火养成千岁绿，仙丹炼就十分青。擎来何减琉璃椀，望去偏疑翡翠屏。不是金刀能割膜，痴皮那得化空灵。","dynasty":"清代","title":"咏西瓜灯四首其一"}
{"author":"俞樾","content":"络纬墙根，送来一点秋消息。画楼今夕。凉透芙蓉席。月满空庭，消受梧阴碧。灯光隔。蛎窗红出。人斗金笼蟋。","dynasty":"清代","title":"点绛唇"}
{"author":"俞樾","content":"六经皆可注，不可注者诗。诗人化为土，千古存其辞。其辞虽可读，其义不可思。即如谷风篇，云是弃妇为。而妇见弃故，孔子不必知。今欲求其解，岂可空言治。泾渭何所指，方舟何所施。必其家庭事，琐屑皆得之。而后此诗义，明白无所疑。","dynasty":"清代","title":"读经偶得选二其一"}
{"author":"俞樾","content":"覆雨翻云幻蜃楼，人生何处说恩仇。戏场亦有真歌泣，骨肉非无假应酬。","dynasty":"清代","title":"齐物诗其七"}
{"author":"俞樾","content":"摩挲碑碣手频揩，遗址重寻赉砚斋。前辈风流吾岂及，小园花木近犹佳。嶙峋石骨高于屋，潋滟波纹绿到阶。最喜数椽临水筑，红蛮格子早安排。","dynasty":"清代","title":"嘉平二十日移居经史卷其三"}
{"author":"俞樾","content":"问说高堂已白头，书来苦劝早归休。匆匆春梦收残局，落落晨星感昔游。廿载名场同得失，两家诗派异源流。男儿不副旂常志，尚有名山一席留。","dynasty":"清代","title":"琴西引疾归里复以诗贻之"}
{"author":"俞樾","content":"神仙。飘然。乘鸾。去人间。千年。惟馀白云常漫漫。洞中仙鹤蹁跹。呼白猿。洞口种芝田。不与人世人往还。后来苯伯，希冀升天。偶游石室，偷得丹经数篇。食肉芝兮腥膻。饮玉浆兮枯干。终年丹灶边。开炉空化烟。仰首望云端。杳无仙者飞下天。","dynasty":"清代","title":"醉翁操"}
{"author":"俞樾","content":"一样歌衫舞袖，偏宜小小排当。几缕红丝烦月老，倩伊暗里牵将。莫笑形骸槁木，居然优孟冠裳。对对鱼龙曼衍，声声箫管悠扬。锦幔低垂看不尽，消磨半角斜阳。为语郭郎鲍老，大家傀儡登场。","dynasty":"清代","title":"河满子观傀儡戏"}
{"author":"俞樾","content":"良夜寂。无端送幽信，做成萧瑟。不是哀弦，亦非脆管，凄凉无匹。倾耳纱窗未已，短篱边、添个寒蟀。等闲觅。此声何处，似南仍北。我本悲秋词客。怎禁他、啾啾唧唧。冷梦催醒，微吟凄断，愁来无迹。水咽云寒，只一夜、能使愁人头白。红闺夕。休更琼楼吹笛。","dynasty":"清代","title":"玉京秋其一秋声"}
{"author":"俞樾","content":"琼花谓即聚八仙，斯言未定然不然。譬如满山红踯躅，谓即鹤林之杜鹃。将以此说为是欤，西施乃只直一钱。将以此说为非欤，邢尹原不分媸妍。或谓聚八仙有子，琼花无子异在此。恐亦如麻有雄雌，雌者为苴雄者枲。苴则有子枲则无，是亦阴阳之定理。又况物类不可知，区者萌者多参差。八月桂花无一子，四季桂花子满枝。芭蕉之子亦罕见，闽广甘蕉子离离。寻常谷树皆有子，独于斑谷则无之。如以子有无为辨，世间凡卉皆堪疑。又谓其叶有分别，琼花之叶光而洁。聚八仙叶微有毛，此其所论殊琐屑。虎蓟猫蓟等蓟耳，一皱一光竟何说。亦犹山林之民毛，地土使然非有劣。乃今得见琼花图，绘之者傅序者卢。国朝周熙又重绘，两图传刻无模糊。要皆九朵非八朵，竟与聚八仙悬殊。八朵九朵既有别，难云一样如云茶。将毋琼花实仙种，自元以后见者无。陈源弄巧已堪叹，如以鹤颈来续凫。自命程婴唐道士，恐其所存非赵孤。作伪更有金丙瑞，竟以赝鼎充昆吾。琼花之论自此定，谁言莫辨雌雄乌。花下徘徊忽自笑，按图索骥亦未肖。天下之物恶能齐，齐物庄周见未到。自六十茎至百茎，不妨同受灵蓍号。自十五萼至八萼，不妨并入建兰考。栀子之花固六出，而八出者亦自妙。桂树之花同四出，而五出者亦不少。即如雪花本六出，剪水仙人同斗巧。至于春雪则五出，玉戏天公又改造。虽云八朵九朵殊，难定上中下中表。虚烦讨论杨铁崖，徒费咨嗟于少保。宋郑兴裔辨琼花，一异三异苦探讨。独于八九置不言，于意云何人莫晓。老夫欲为花解嘲，前人成见毋相胶。洛以流坤吐地符，河以通乾出天苞。洛出九畴河八卦，八数九数分其曹。要在乾坤之精蕴，能得其一皆足豪。古之琼花九畴数，今之琼花八卦爻。奇偶阴阳天所定，雌雄牝牡物莫逃。雌者有子雄无子，无分裸羽鳞介毛。一奇一偶数既判，有子无子理亦昭。乾坤苞符于此泄，岂一道士权能操。我读尔雅虽未熟，虫鱼草木粗纪录。唐蒙均号女萝类，椵榇同称木槿属。如必屑屑与分晰，安得老圃为我告。何者鹿葱何者萱，孰为苦意孰为菊。芙蓉菡萏今同名，牡丹芍药古一族。古今时异物亦异，未可故见拘碌碌。空山独坐荒榛荆，忽然满眼皆瑶琼。九老未能共谈笑，八公犹幸同年庚。中郎虎贲既近似，玉环飞燕毋相轻。扬州琼花不可见，见此敢谓非琼英。走笔为作琼花咏，佳话应遍杭州城。","dynasty":"清代","title":"杭州琼花歌"}
{"author":"俞樾","content":"英雄。雕弓。青锋。吐长虹。如龙。时来笑谈成奇功。不然归卧山中。从赤松。不受侥侯封。世外高蹈何处逢。贩夫贾竖，头脑冬烘。嚇人腐鼠，云是千钟万钟。俄得之而隆隆。倏失之而空空。沉酣春梦中，沾沾田舍翁。一例可怜虫。尔曹安识奇士踪。","dynasty":"清代","title":"醉翁操"}
{"author":"俞樾","content":"自随车马走城碝。路回沿。草芊绵。几处荒丘、零落半为田。蝼蚁王侯真一例，惟蔓草，与荒烟。何如饮啄且随缘。野花前。夕阳边。冷炙残杯、无日不陶然。试问城中诸显者，同一醉，竟谁贤。","dynasty":"清代","title":"江城子其四齐人书所见"}
{"author":"俞樾","content":"春浅。春浅。谁家曲栏深院。落花蝴蝶团团。只逐东风转旋。旋转。旋转。◆了春光一半。","dynasty":"清代","title":"调笑令四首其一"}
{"author":"俞樾","content":"休将憔悴感生平，眼底荣枯颇不惊。万蜡高烧终是夜，一灯孤对也能明。","dynasty":"清代","title":"齐物诗其三"}
{"author":"俞樾","content":"秋风不设护花铃，任扑云亭又水亭。辟荔墙垣犹有剩，梧桐院落最先听。烂红乾翠都堪惜，转绿回黄不暂停。我亦人间一蒲柳，敢同松柏斗遐龄。","dynasty":"清代","title":"落叶其四"}
{"author":"俞樾","content":"吴宫花草付荒烟，幸此佳城筑尚坚。千古漫矜铜雀瓦，一抔犹剩赤乌砖。休嫌貉子难为配，且喜蟂姬与并传。毕竟江东儿女好，刘家豚犬太堪怜。","dynasty":"清代","title":"三女堆"}
{"author":"俞樾","content":"十年阃外枕雕戈，奈此秦头压日何。南渡君臣生气少，东窗夫妇杀机多。功高岂意翻成罪，战胜无端更议和。不待吁天诬早辩，精忠二字总难磨。","dynasty":"清代","title":"汤阴谒岳忠武庙"}
{"author":"俞樾","content":"天风吹我下蓬瀛，敢与群仙證旧盟。好向玉堂称过客，重烦丹笔注微名。升沉有数人难挽，造化无心事总平。却笑随园老居士，落花诗句太关情。","dynasty":"清代","title":"散馆改官口占一律"}
{"author":"俞樾","content":"问说高堂已白头，书来苦劝早归休。匆匆春梦收残局，落落晨星感昔游。廿载名场同得失，两家诗派异源流。男儿不副旂常志，尚有名山一席留。","dynasty":"清代","title":"琴西引疾归里复以诗贻之"}
{"author":"俞樾","content":"一场瓜战夜初停，幻出团团满月形。圣火养成千岁绿，仙丹炼就十分青。擎来何减琉璃椀，望去偏疑翡翠屏。不是金刀能割膜，痴皮那得化空灵。","dynasty":"清代","title":"咏西瓜灯四首其一"}
{"author":"俞樾","content":"剥尽层层皮与肤，此中原自费工夫。光明岂减燃脐董，空洞真成剖腹胡。笑尔烛奴无位置，比他云母略模糊。世间何物堪相拟，只有回回青亚姑。","dynasty":"清代","title":"咏西瓜灯四首其二"}
{"author":"俞樾","content":"宵深移近读书堂，伴我青灯兴更长。要使腹中无块垒，自然顶上有圆光。莫嫌燄燄膏将减，只觉荧荧火欲凉。不解朱门歌舞地，高烧红烛照红妆。","dynasty":"清代","title":"咏西瓜灯四首其三"}
{"author":"俞樾","content":"但觉华光竟夕增，居然清似一轮冰。也同天上青藜火，不比人间黑漆灯。我辈生涯原淡淡，个中消息自腾腾。玉堂不少青莲炬，让与西清旧友朋。","dynasty":"清代","title":"咏西瓜灯四首其四"}
{"author":"俞樾","content":"廿年得失共命场，今日东来两紫阳。乱后须眉都小异，狂来旗鼓尚相当。主盟坛坫谁牛耳，载酒江湖旧雁行。寄语执经诸弟子，莫争门户苦参商。","dynasty":"清代","title":"馀主讲苏州紫阳书院而孙琴西同年适亦主讲杭州之紫阳一时有庚戌两紫阳之目戏作诗寄琴西"}
{"author":"俞樾","content":"泛宅浮家任所如，偶来吴下卜新居。敢争子美沧浪席，且读天随笠泽书。朝籍久除无束缚，乡山欲买尚踌躇。一椽聊借诗人屋，大好城南独学庐。","dynasty":"清代","title":"嘉平二十日移居经史卷其一"}
{"author":"俞樾","content":"不才何敢望前贤，仙籍刚迟六十年。或有因缘存翰墨，故容啸傲寄林泉。园荒更拟添新竹，池小还思补种莲。殊较梁家夫妇胜，当年庑下太堪怜。","dynasty":"清代","title":"嘉平二十日移居经史卷其二"}
{"author":"俞樾","content":"摩挲碑碣手频揩，遗址重寻赉砚斋。前辈风流吾岂及，小园花木近犹佳。嶙峋石骨高于屋，潋滟波纹绿到阶。最喜数椽临水筑，红蛮格子早安排。","dynasty":"清代","title":"嘉平二十日移居经史卷其三"}
{"author":"俞樾","content":"眠云精舍榭微波，想见当年胜地多。欲为名园记兴废，空留老树意婆娑。百年俯仰成今昔，半亩宽閒足啸歌。安得草堂资十万，重将旧迹补烟罗。","dynasty":"清代","title":"嘉平二十日移居经史卷其四"}
{"author":"俞樾","content":"海上军容盛火荼，名王自领黑云都。独当淝水心原壮，一失街亭势已孤。九地藏兵狐善搰，重洋传檄鳄难驱。遥知此夕甘泉望，早见烽烟照大沽。","dynasty":"清代","title":"感事四首其一"}
{"author":"俞樾","content":"郁郁三山次第开，离宫别殿似蓬莱。累朝制度周灵囿，每岁巡游汉曲台。海外鲎帆来络绎，云中凤阙失崔嵬。昆明湖畔波如镜，犹望春风玉辇来。","dynasty":"清代","title":"感事四首其二"}
{"author":"俞樾","content":"漠代和戎计最疏，重烦供帐大鸿胪。天吴紫凤真儿戏，清酒黄龙是誓书。式璧齐廷聘鹍鹄，击钟鲁国飨鶢鶋。几时竿上垂明月，钓取吞舟海大鱼。","dynasty":"清代","title":"感事四首其三"}
{"author":"俞樾","content":"先朝讲武旧围场，萧瑟秋风塞外凉。早望羽车回谷口，漫劳石鼓刻岐阳。飞黄一去清尘远，凝碧重来法曲荒。剩有开元朝士在，颓唐诗笔赋连昌。","dynasty":"清代","title":"感事四首其四"}
{"author":"俞樾","content":"试院论文正赏奇，兴来酒味不嫌漓。自从老杜留题后，又见双丁竞爽时。艺苑流传称盛事，师门珍重拙孙枝。阿翁闻喜轩中坐，叠喜还成叠韵诗。","dynasty":"清代","title":"次和宗湘文观察贺叠喜室诗"}
{"author":"俞樾","content":"旧游过眼总云烟，又向吴中借一廛。韩愈偶成进学解，屈原聊赋卜居篇。高登坛坫虽非分，暂寄琴书亦是缘。输与兴公清福好，好山刚对讲堂前。","dynasty":"清代","title":"移居紫阳书院作其一"}
{"author":"俞樾","content":"昔年曾此公壶觞，三十年来半已忘。忽向雪泥重闻讯，剧怜泡影太悤忙。乌衣零落门庭换，铜狄摩挲感慨长。剩有当年旧宾客，天留老眼看兴亡。","dynasty":"清代","title":"移居紫阳书院作其二"}
{"author":"俞樾","content":"文章要得江山助，不谓闺中亦有之。诸葛寨边曾问俗，越王台下自题诗。居然流览关河胜，岂是寻常鞶帨词。柳絮因风诗句好，定知传诵遍滇池。","dynasty":"清代","title":"题三女史诗草其四"}
{"author":"俞樾","content":"郁郁佳城枕大冈，颜曾而外见文章。西河并世同传教，南国千秋此破荒。偶试弦歌偕宓子，若论豪杰过陈良。一抔土在虞山麓，禹穴姚墟共久长。","dynasty":"清代","title":"至常熟谒言子墓"}
{"author":"俞樾","content":"茫茫沧海几生尘，世事何劳苦认真。仙佛总须随处尽，蚊虻也得逐年生。","dynasty":"清代","title":"齐物诗其一"}
{"author":"俞樾","content":"万人如海浩无边，身作飘飖不系船。相守百年都是梦，偶同一饭莫非缘。","dynasty":"清代","title":"齐物诗其二"}
{"author":"俞樾","content":"休将憔悴感生平，眼底荣枯颇不惊。万蜡高烧终是夜，一灯孤对也能明。","dynasty":"清代","title":"齐物诗其三"}
{"author":"俞樾","content":"莫与痴人细较量，吾生何处不徜徉。出门一步即为远，作客十年未是长。","dynasty":"清代","title":"齐物诗其四"}
{"author":"俞樾","content":"呼马呼牛总此身，悠悠俗论未为真。周公也有流言日，盗蹠非无慕义人。","dynasty":"清代","title":"齐物诗其五"}
{"author":"俞樾","content":"忘机底事更疑猜，私智难将造化推。麟出何尝皆是瑞，蚁生亦或不为灾。","dynasty":"清代","title":"齐物诗其六"}
{"author":"俞樾","content":"覆雨翻云幻蜃楼，人生何处说恩仇。戏场亦有真歌泣，骨肉非无假应酬。","dynasty":"清代","title":"齐物诗其七"}
{"author":"俞樾","content":"处世休凭意气雄，须知事理总无穷。轮蹄易遍九州内，足迹难周一室中。","dynasty":"清代","title":"齐物诗其八"}
{"author":"俞樾","content":"世间倚伏本相因，何处亨衢何处屯。乌喙毒偏能治病，马肝美或竟伤人。","dynasty":"清代","title":"齐物诗其九"}
{"author":"俞樾","content":"路当平处能持重，势到穷时妙转移。只惜功多人不见，艰难惟有后人知。","dynasty":"清代","title":"舟中三君子诗其一舵"}
{"author":"俞樾","content":"深山风雪炼奇才，入世偏工挽与推。指点教人深处去，支持出我险中来。","dynasty":"清代","title":"舟中三君子诗其二篙"}
{"author":"俞樾","content":"挽得茫茫既倒澜，旁人误作系援看。但誇直上扶摇易，那识居高汲引难。","dynasty":"清代","title":"舟中三君子诗其三纤"}
{"author":"俞樾","content":"淋漓妙墨一编开，作对还如笑语陪。我读公诗拜公像，昨宵公自梦中来。","dynasty":"清代","title":"题曾文正公手书一侧后"}
{"author":"俞樾","content":"曾向秦台泣凤皇，红颜碧葬更悽凉。春风写入黄荃笔，卅里坑边土尚香。","dynasty":"清代","title":"题黄韵珊孝廉桃溪雪传奇后其一"}
{"author":"俞樾","content":"绮年才调女相如，翰墨留题遍国初。一掷危崖千古事，眉楼羞杀老尚书。","dynasty":"清代","title":"题黄韵珊孝廉桃溪雪传奇后其二"}
{"author":"俞樾","content":"记昔看山到永嘉，永康城外屡停车。来迟未遇哦松客，谁与城西访杏花。","dynasty":"清代","title":"题黄韵珊孝廉桃溪雪传奇后其三"}
{"author":"俞樾","content":"离合悲欢任意编，传奇体例想当然。我今更定瑶华谱，续得佳人命一年。","dynasty":"清代","title":"题黄韵珊孝廉桃溪雪传奇后其四"}
{"author":"俞樾","content":"世事茫茫不可轮，一重公案此中存。请开海禁宋文恪，今日轮车走墓门。","dynasty":"清代","title":"宋文恪墓毁有感"}
{"author":"俞樾","content":"桃花山馆久荒凉，剩有留传翰墨香。明代两人真可惜，解元唐与状元康。","dynasty":"清代","title":"题唐六如集即赠易笏山方伯笏山自言六如后身也其一"}
{"author":"俞樾","content":"六如皆幻本非真，明月居然有后身。珍重遗诗与遗画，一时付与再来人。","dynasty":"清代","title":"题唐六如集即赠易笏山方伯笏山自言六如后身也其二"}
{"author":"俞樾","content":"里外湖堤两六桥，相传一十二条桥。诗人别有六桥在，三六居然十八桥。","dynasty":"清代","title":"调三六桥"}
{"author":"俞樾","content":"篮舆屈曲入山行，天为清游特放行。却好五云最深处，閒鸥威凤共联盟。","dynasty":"清代","title":"口占二绝其一"}
{"author":"俞樾","content":"此来襟带有江湖，自觉尊前诗胆粗。不及老彭豪更甚，右拈吟管左提壶。","dynasty":"清代","title":"口占二绝其二"}
{"author":"俞樾","content":"如此清才得未尝，一篇自感费评量。碧翁果否安排定，能以侯光配孟光。","dynasty":"清代","title":"题三女史诗草其一"}
{"author":"俞樾","content":"凋零骨肉感平生，自定伤心小集名。岂以外成忘一本，诸姑伯姊也关情。","dynasty":"清代","title":"题三女史诗草其二"}
{"author":"俞樾","content":"愁苦欢愉句总工，慧花全集叹俄空。倖存五十一年事，都在秋闺自序中。","dynasty":"清代","title":"题三女史诗草其三"}
{"author":"俞樾","content":"历观成败与兴衰，福有根由祸有基。不过六十花甲子，酿成天下尽疮痍。","dynasty":"清代","title":"病中呓语九首其一"}
{"author":"俞樾","content":"无端横议起平民，从此人间事事新。三五纲常收拾起，大家齐作自由人。","dynasty":"清代","title":"病中呓语九首其二"}
{"author":"俞樾","content":"才喜平权得自由，谁知从此又戈矛。弱者之肉强者食，膏血成河遍地流。","dynasty":"清代","title":"病中呓语九首其三"}
{"author":"俞樾","content":"发奋英雄喜自强，各自提封各连坊。道路不通商断绝，纷纷海客整归装。","dynasty":"清代","title":"病中呓语九首其四"}
{"author":"俞樾","content":"大邦齐晋小邦滕，各自提封各自争。郡县穷时封建起，秦皇已废又重兴。","dynasty":"清代","title":"病中呓语九首其五"}
{"author":"俞樾","content":"几家玉帛几家戎，又是春秋战国风。太息斯时无管仲，茫茫杀气几时终。","dynasty":"清代","title":"病中呓语九首其六"}
{"author":"俞樾","content":"触斗相争年复年，天心垂爱亦垂怜。六龙一出乾坤定，八百诸侯拜殿前。","dynasty":"清代","title":"病中呓语九首其七"}
{"author":"俞樾","content":"人间锦绣似华胥，偃武脩文乐有馀。璧水桥门修礼教，山严野壑访遗书。","dynasty":"清代","title":"病中呓语九首其八"}
{"author":"俞樾","content":"张弛由来道似弓，聊将数语示儿童。又有二百馀年事，都入衰翁一梦中。","dynasty":"清代","title":"病中呓语九首其九"}
{"author":"俞樾","content":"天风蓬蓬吹上头，江水汩汩走下流。十里五里作一束，三老失色长年愁。长年衩衣立蓬底，持篙终月身伛偻。既怜重如挽牛弩，更讶轻若盘蛇矛。一滩才过一滩又，滩声化作风飕飕。织成一幅光明锦，抛出千点琉璃球。水中之石何磊磊，飞涝日夜恣簸蹂。直如山径走荦确，岂复江面行夷犹。长绳曳舟舟不动，短篙撑舟舟仍留。竟须大力负之走，入水学作吴儿泅。南人乘船如骑马，日月跳掷乾坤浮。天公有意弄奇局，乃于水底生赘瘤。移山那有夸娥子，贷水更无监河侯。即使舟轻似赤马，何堪滩险如黄牛。我以丁丑发桐庐，始于庚辰至龙游。自庚迄癸又四日，计程犹未过衢州。黄头郎既绝有力，青唇妇亦工操舟。而乃入险复出险，迂回不复能豫谋。殷勤酌酒劳僮仆，勿言臲兀今番尤。平生忠信颇自负，风波虽险何足忧。再拚滩行四五日，山中稳坐青竹兜。","dynasty":"清代","title":"滩行曲"}
{"author":"俞樾","content":"汉皇登嵩山，山中呼万岁。山神不解谀，未免疑真伪。明祖登兹山，山名与之符。不知空山里，曾效嵩呼无。于今山色青瞢瞢，万仞巨右千盘松。真人所到即名胜，云气非复寻常同。呜呼，三百年，明祚毕。崇祯十七外，止有福王一。回首燕京万寿山，可怜龙驭徒萧瑟。岂若兹山掩薜萝，千秋万岁总嵯峨。太平草木多佳气，莫问前朝事若何。","dynasty":"清代","title":"万岁山相传明太祖曾至此"}
{"author":"俞樾","content":"冲飙海外起，宿乌林中飞。吾家环堵室，无事不启扉。昨闻海氛恶，出门问是非。是时天戒寒，雨后日色微。传呼县官来，父老迎旌旗。官言寇甚急，一方如病痱。止可守乡里，去此将何依。尔曹各努力，学著短后衣。呜呼三镇兵，甲冑老生虮。一朝尽败没，火伴归者稀。吾民素恇怯，岂足张兵威。","dynasty":"清代","title":"闻戒篇其一"}
{"author":"俞樾","content":"不闻舂尔粮，不见治尔装。老幼一船载，不知往何方。皆云寇且至，安问梓与桑。复有多田翁，欲去忧田荒。姑且营菟裘，一椽租山乡。那知山中地，狐狸而豺狼。有朝伏莽起，空尔橐与囊。客自杭州来，亦言如蜩螗。十室九则空，存者心傍徨。顿令数日内，价高黄头郎。噫嘻此何象，平日真羲黄。","dynasty":"清代","title":"闻戒篇其二"}
{"author":"俞樾","content":"军门下一檄，尔民其偕来。遂令草莽臣，竞拜御史台。周生何晃晃，大吏曰尔才。畀尔银一流，聊治酒一杯。为我酌乡里，毋或生疑猜。人各自为守，寇来何有哉。长揖谢大吏，敢弗竭驽骀。退而谋之众，众皆癫如雷。小市铸剑戟，健儿集舆儓。聚柝夜数辈，磨盾日几回。一笑语诸公，公等皆将材。","dynasty":"清代","title":"闻戒篇其三"}
{"author":"俞樾","content":"我家乌山下，尚有屋数间。此邦既喧鬨，不如归故山。舣舟柴门外，迎者双白鹇。室中旧木榻，门上新铜锾。奴樵山之麓，婢钓溪之湾。东家刈稻去，西家采菱还。是时新谷入，农务方就闲。家家招食新，村酒盛花蛮。颇怪避地客，日日来叩关。已闻命召虎，未见朝侯狦。太息勿复道，吾其田间跧。","dynasty":"清代","title":"闻戒篇其四"}
{"author":"俞樾","content":"六经皆可注，不可注者诗。诗人化为土，千古存其辞。其辞虽可读，其义不可思。即如谷风篇，云是弃妇为。而妇见弃故，孔子不必知。今欲求其解，岂可空言治。泾渭何所指，方舟何所施。必其家庭事，琐屑皆得之。而后此诗义，明白无所疑。","dynasty":"清代","title":"读经偶得选二其一"}
{"author":"俞樾","content":"不然诗虽存，诗义终支离。论语首学而，其教先自治。继之以为政，而后论所施。孟子则不然，所重在救时。知言与养气，姑弗遽及斯。先载齐与梁，两君问答词。其于本末间，似乎倒置之。尼山与邹峄，同为万世师。何敢妄拟议，愿为深长思。","dynasty":"清代","title":"读经偶得其二"}
{"author":"俞樾","content":"昔臣奉使至于陈，得蓍草于陈守臣。云是太昊陵下出，千年抔土犹有神。今以宾萌居吴下，只共场师艺梧槚。何图日下故人来，贻我灵蓍可盈把。敬问此蓍何处得，非孔非姬其揆一。地符天瑞非人为，近者新从惠陵出。先持御宇十三年，削平祸乱消戈鋋。桥山弓剑閟灵气，上为卿云下醴泉。菌茁芝生不常有，产此神蓍夫岂偶。古云蓍义取之耆，定卜绵长昌厥后。草莽小臣无一能，捧蓍不问沈与升。惟从天意占中兴，万年有道兹其徵。","dynasty":"清代","title":"翁叔平侍郎以旧草五十茎寄赠云惠陵所出也敬纪以诗"}
{"author":"俞樾","content":"秋蝇冻欲死，就暖来依人。驱之去复集，恋恋如相亲。蝇痴我亦痴，痴语颇自真。男儿方寸中，要留天地春。解网出穷乌，贷水苏枯鳞。西风昨夜起，吹面面欲皴。可怜穷乡子，敝衣若县鹑。寒衾夜无絮，冷突朝有尘。书生念及此，双眉为之颦。不能庇一物，愧此七尺身。尔蝇独何为，依我不知贫。虫寒号益急，雀冻飞益驯。斯意绝可念，拔剑奚为瞋。独念平生意，岂止区区仁。奈何困贫贱，有志无由伸。寒仅足尔庇，热亦将人因。作诗寄吾感，蛩语同悲辛。","dynasty":"清代","title":"寒蝇"}
{"author":"俞樾","content":"悽悽切切，有女泣血。问女何所悲，呜咽不能说。女儿虽无父，女儿自有夫。女儿虽无母，女儿自有姑。昨日媒氏来，索彼一斛珠。今日媒氏来，索彼红罗襦。非索珠与襦，乃索郎所无。噫嘻异哉，乃索郎所无。朝亦哭，暮亦哭，朝哭暮哭，一病入骨。女儿死耳何足悲，所悲郎不知。行行且止，女儿入市。女儿非入市，曰有医在此。女儿非就医，冀郎一见耳。天假之缘，郎竟来前。郎竟来前，女儿涕泗涟涟。解妾香囊，系君衣裳。生不得入君之室，死犹得在君之旁。妾不胜大愿，愿君无伤。风萧萧，日冥冥。渊鱼深匿，林乌悲鸣。女儿行不成步，语不成声。蛩蛩距虚，负之而行。呜呼，今日何日，得君负之而行。女儿虽死，死贤于生。我闻此事，为作此诗。敬告儒林丈人，勿以苛礼责女儿。女儿之志良可悲，呜呼，女儿之志良可悲。敬告儒林丈人，勿以苛礼责女儿。","dynasty":"清代","title":"女儿曲"}
{"author":"俞樾","content":"我生巳年月在丑，至今已成六十叟。人间岁月信如流，金乌飞腾玉兔走。亮无上药驻颓龄，空有虚名挂人口。黄粱已醒卅年前，青史敢期千载后。姓名聊可伴阳五，学问翻思傲欧九。不栽王俭幕中莲，不折亚夫营外柳。不随市侩逐锥刀，不作枝官博升斗。惟将青铁砚为田，何必黄金印悬肘。窃从学海问源流，冀为经畬扫秕莠。开卷居然自得师，闭门未觉吾无友。茫茫坠绪拨秦灰，历历方言徵楚{豸制}。少昊氏官辨龙凤，安釐王冢发蝌蚪。欲證夏鼎窥禹穴，思读商盘问殷耇。妄冀骊珠自我探，耻为狗盗随人嗾。此中浅深各有得，亦如衢中置尊卣。此中疑信每参半，又如问涂向蒙瞍。只可沿洄水际湄，岂能攀跻山巅嵝。坐看精力半生空，竟积简编三尺厚。纷纷摹印遍苏杭，落落赏音问谁甘。徒令纸价市中高，见说流传海外有。虽然灾祸到枣梨，或者眉寿颂栲杻。世人得鼠欲嚇凤，几辈画虎翻成狗。我从前年赋悼亡，此身嗒然如木偶。归真有室傍青山，偕老无人同白首。荷锸参军便可埋，摸金校尉何劳掊。右台山下一蜗庐，小有丘壑亦可取。偶营书冢瘗残稿，巧借名山代藏垢。文冢姑援古人例，墓田能否儿孙守。萤光雪彩听长沦，泉室夜台期速朽。为君辛苦和苏诗，自唱挽歌非自寿。","dynasty":"清代","title":"余于右台仙馆隙地埋所著书汇封之崇三尺立石识之题曰书冢李黼堂方伯桓用东坡石鼓歌韵为作书冢歌依韵和之"}
{"author":"贾至","content":"草色青青柳色黄，桃花历乱李花香。东风不为吹愁去，春日偏能惹恨长。红粉当垆弱柳垂，金花腊酒解酴醿。笙歌日暮能留客，醉杀长安轻薄儿。","dynasty":"唐代","tags":"春天，闺怨，写景，组诗","title":"春思二首"}
{"author":"贾至","content":"草色青青柳色黄，桃花历乱李花香。东风不为吹愁去，春日偏能惹恨长。","dynasty":"唐代","tags":"春天，写景，抒情，愁恨","title":"春思二首·其一"}
{"author":"贾至","content":"银烛朝天紫陌长，禁城春色晓苍苍。千条弱柳垂青琐，百啭流莺满建章。剑佩声随玉墀步，衣冠身惹御炉香。共沐恩波凤池上，朝朝染翰侍君王。","dynasty":"唐代","tags":"春天，写景，宫中","title":"早朝大明宫呈两省僚友"}
{"author":"贾至","content":"柳絮飞时别洛阳，梅花发后到三湘。世情已逐浮云散，离恨空随江水长。","dynasty":"唐代","tags":"送别，悲愁","title":"巴陵夜别王八员外/三湘有怀"}
{"author":"贾至","content":"万里平沙一聚尘，南飞羽檄北来人。传道五原烽火急，单于昨夜寇新秦。","dynasty":"唐代","title":"出塞曲"}
{"author":"贾至","content":"雪晴云散北风寒，楚水吴山道路难。今日送君须尽醉，明朝相忆路漫漫。","dynasty":"唐代","title":"送李侍郎赴常州"}
{"author":"贾至","content":"白马紫连钱，嘶鸣丹阙前。闻珂自蹀躞，不要下金鞭。","dynasty":"唐代","title":"白马"}
{"author":"贾至","content":"春草纷碧色，佳人旷无期。悠哉千里心，欲采商山芝。叹息良会晚，如何桃李时。怀君晴川上，伫立夏云滋。凛凛秋闺夕，绮罗早知寒。玉砧调鸣杵，始捣机中纨。忆昨别离日，桐花覆井栏。今来思君时，白露盈阶漙.闻有关河信，欲寄双玉盘。玉以委贞心，盘以荐嘉餐。嗟君在万里，使妾衣带宽。","dynasty":"唐代","title":"寓言二首"}
{"author":"贾至","content":"西江万里向东流，今夜江边驻客舟。月色更添春色好，芦风似胜竹风幽。","dynasty":"唐代","title":"别裴九弟"}
{"author":"贾至","content":"独坐思千里，春庭晓景长。莺喧翡翠幕，柳覆郁金堂。舞蝶萦愁绪，繁花对靓妆。深情托瑶瑟，弦断不成章。","dynasty":"唐代","title":"长门怨"}
{"author":"贾至","content":"江上相逢皆旧游，湘山永望不堪愁。明月秋风洞庭水，孤鸿落叶一扁舟。枫岸纷纷落叶多，洞庭秋水晚来波。乘兴轻舟无近远，白云明月吊湘娥。江畔枫叶初带霜，渚边菊花亦已黄。轻舟落日兴不尽，三湘五湖意何长。","dynasty":"唐代","title":"初至巴陵与李十二白、裴九同泛洞庭湖三首"}
{"author":"贾至","content":"日长风暖柳青青，北雁归飞入窅冥。岳阳城上闻吹笛，能使春心满洞庭。","dynasty":"唐代","title":"西亭春望"}
{"author":"贾至","content":"湘中老人读黄老，手援紫藟坐碧草。春至不知湖水深，日暮忘却巴陵道。","dynasty":"唐代","title":"君山"}
{"author":"贾至","content":"今日相逢落叶前，洞庭秋水远连天。共说金华旧游处，回看北斗欲潸然。","dynasty":"唐代","title":"洞庭送李十二赴零陵"}
{"author":"贾至","content":"越井人南去，湘川水北流。江边数杯酒，海内一孤舟。岭峤同仙客，京华即旧游。春心将别恨，万里共悠悠。","dynasty":"唐代","title":"送陆协律赴端州"}
{"author":"贾至","content":"携手登临处，巴陵天一隅。春生云梦泽，水溢洞庭湖。共叹虞翻枉，同悲阮籍途。长沙旧卑湿，今古不应殊。","dynasty":"唐代","title":"送王员外赴长沙"}
{"author":"贾至","content":"闻道衡阳外，由来雁不飞。送君从此去，书信定应稀。云海南溟远，烟波北渚微。勉哉孙楚吏，彩服正光辉。","dynasty":"唐代","title":"送夏侯参军赴广州"}
{"author":"贾至","content":"月明湘水白，霜落洞庭干。放逐长沙外，相逢路正难。云归帝乡远，雁报朔方寒。此别盈襟泪，雍门不假弹。","dynasty":"唐代","title":"长沙别李六侍御"}
{"author":"贾至","content":"极浦三春草，高楼万里心。楚山晴霭碧，湘水暮流深。忽与朝中旧，同为泽畔吟。停杯试北望，还欲泪沾襟。","dynasty":"唐代","title":"岳阳楼宴王员外贬长沙（一题作南州有赠）"}
{"author":"贾至","content":"白羽插雕弓，霓旌动朔风。平明出金屋，扈辇上林中。逐兽长廊静，呼鹰御苑空。王孙莫谏猎，贱妾解当熊。","dynasty":"唐代","title":"咏冯昭仪当熊"}
{"author":"贾至","content":"日暮铜台静，西陵鸟雀归。抚弦心断绝，听管泪霏微。灵几临朝奠，空床卷夜衣。苍苍川上月，应照妾魂飞。","dynasty":"唐代","title":"铜雀台"}
{"author":"贾至","content":"云陛褰珠扆，天墀覆绿杨。隔帘妆隐映，向席舞低昂。鸣佩长廊静，开冰广殿凉。欢馀剑履散，同辇入昭阳。","dynasty":"唐代","title":"侍宴曲"}
{"author":"贾至","content":"梅发柳依依，黄鹂历乱飞。当歌怜景色，对酒惜芳菲。曲水浮花气，流风散舞衣。通宵留暮雨，上客莫言归。春来酒味浓，举酒对春丛。一酌千忧散，三杯万事空。放歌乘美景，醉舞向东风。寄语尊前客，生涯任转蓬。","dynasty":"唐代","title":"对酒曲二首"}
{"author":"贾至","content":"日暮铜雀静，西陵鸟雀归。抚弦心断绝，听管泪霏霏。灵几临朝奠，空床卷夜衣。苍苍川上月，应照妾魂飞。","dynasty":"唐代","title":"相和歌辞。铜雀台"}
{"author":"贾至","content":"国之重镇惟幽都，东威九夷制北胡。五军精卒三十万，百战百胜擒单于。前临滹沱后沮水，崇山沃野亘千里。昔时燕王重贤士，黄金筑台从隗始。倏忽兴王定蓟丘，汉家又以封王侯。萧条魏晋为横流，鲜卑窃据朝五州。我唐区夏馀十纪，军容武备赫万祀。彤弓黄钺授元帅，垦耕大漠为内地。季秋胶折边草腓，治兵羽猎因出师。千营万队连旌旗，望之如火忽雷驰。匈奴慑窜穷发北，大荒万里无尘飞。隋家昔为天下宰，穷兵黩武征辽海。南风不竞多死声，鼓卧旗折黄云横。六军将士皆死尽，战马空鞍归故营。时迁道革天下平，白环入贡沧海清。自有农夫已高枕，无劳校尉重横行。","dynasty":"唐代","title":"相和歌辞。燕歌行"}
{"author":"贾至","content":"胡羯乱中夏，銮舆忽南巡。衣冠陷戎寇，狼狈随风尘。豳公秉大节，临难不顾身。激昂白刃前，溅血下沾巾。尚书抱忠义，历险披荆榛。扈从出剑门，登翼岷江滨。时望挹侍郎，公才标缙绅。亭亭昆山玉，皎皎无缁磷。顾惟乏经济，扞牧陪从臣。永愿雪会稽，仗剑清咸秦。太皇时内禅，神器付嗣君。新命集旧邦，至德被远人。捧册自南服，奉诏趋北军。觐谒心载驰，违离难重陈。策马出蜀山，畏途上缘云。饮啄丛箐间，栖息虎豹群。崎岖凌危栈，惴栗惊心神。峭壁上嶔岑，大江下沄沄.皇风扇八极，异类怀深仁。元凶诱黠虏，肘腋生妖氛。明主信英武，威声赫四邻。誓师自朔方，旗帜何缤纷。铁骑照白日，旄头拂秋旻.将来荡沧溟，宁止蹴昆仑。古来有屯难，否泰长相因。夏康缵禹绩，代祖复汉勋。于役各勤王，驱驰拱紫宸。岂惟太公望，往昔逢周文。谁谓三杰才，功业独殊伦。感此慰行迈，无为歌苦辛。","dynasty":"唐代","title":"自蜀奉册命往朔方途中呈韦左相文部房尚书门下崔侍郎"}
{"author":"贾至","content":"朔风吹疏林，积雪在崖巘.鸣琴草堂响，小涧清且浅。沉吟东山意，欲去芳岁晚。怅望黄绮心，白云若在眼。","dynasty":"唐代","title":"赠裴九侍御昌江草堂弹琴"}
{"author":"贾至","content":"谪居潇湘渚，再见洞庭秋。极目连江汉，西南浸斗牛。滔滔荡云梦，澹澹摇巴丘。旷如临渤澥，窅疑造瀛洲。君山丽中波，苍翠长夜浮。帝子去永久，楚词尚悲秋。我同长沙行，时事加百忧。登高望旧国，胡马满东周。宛叶遍蓬蒿，樊邓无良畴。独攀青枫树，泪洒沧江流。故人西掖寮，同扈岐阳蒐.差池尽三黜，蹭蹬各南州。相去虽地接，不得从之游。耿耿云阳台，迢迢王粲楼。跂予暮霞里，谁谓无轻舟。","dynasty":"唐代","title":"巴陵早秋，寄荆州崔司马、吏部阎功曹舍人"}
{"author":"贾至","content":"今日霖雨霁，飒然高馆凉。秋风吹二毛，烈士加慨慷。忆昔皇运初，众宾俱龙骧。解巾佐幕府，脱剑升明堂。郁郁被庆云，昭昭翼太阳。鲸鱼纵大壑，鸑鷟鸣高冈。信矣草创时，泰阶速贤良。一言顿遭逢，片善蒙恩光。我生属圣明，感激窃自强。崎岖郡邑权，连骞翰墨场。天朝富英髦，多士如珪璋。盛才溢下位，蹇步徒猖狂。闭门对群书，几案在我旁。枕席相远游，聊欲浮沧浪。八月白露降，玄蝉号枯桑。舣舟临清川，迢递愁思长。我有同怀友，各在天一方。离披不相见，浩荡隔两乡。平生霞外期，宿昔共行藏。岂无蓬莱树，岁晏空苍苍。","dynasty":"唐代","title":"闲居秋怀，寄阳翟陆赞府、封丘高少府"}
{"author":"贾至","content":"送君鲁郊外，下车上高丘。萧条千里暮，日落黄云秋。举酒有馀恨，论边无远谋。河源望不见，旌旆去悠悠。","dynasty":"唐代","title":"送友人使河源"}
{"author":"贾至","content":"我年四十馀，已叹前路短。羁离洞庭上，安得不引满。李侯忘情者，与我同疏懒。孤帆泣潇湘，望远心欲断。","dynasty":"唐代","title":"送李侍御"}
{"author":"贾至","content":"画舸欲南归，江亭且留宴。日暮湖上云，萧萧若流霰。昨夜相知者，明发不可见。惆怅西北风，高帆为谁扇。","dynasty":"唐代","title":"送耿副使归长沙"}
{"author":"贾至","content":"扣楫洞庭上，清风千里来。留欢一杯酒，欲别复裴回。相见楚山下，渔舟忆钓台。羡君还旧里，归念独悠哉。","dynasty":"唐代","title":"送夏侯子之江夏"}
{"author":"贾至","content":"双鹤南飞度楚山，楚南相见忆秦关。愿值回风吹羽翼，早随阳雁及春还。","dynasty":"唐代","title":"江南送李卿"}
{"author":"贾至","content":"一片仙云入帝乡，数声秋雁至衡阳。借问清都旧花月，岂知迁客泣潇湘。","dynasty":"唐代","title":"送王道士还京"}
{"author":"贾至","content":"畴昔丹墀与凤池，即今相见两相悲。朱崖云梦三千里，欲别俱为恸哭时。","dynasty":"唐代","title":"送南给事贬崖州"}
{"author":"贾至","content":"谪宦三年尚未回，故人今日又重来。闻道崖州一千里，今朝须尽数千杯。","dynasty":"唐代","title":"重别南给事"}
{"author":"贾至","content":"江路东连千里潮，青云北望紫微遥。莫道巴陵湖水阔，长沙南畔更萧条。","dynasty":"唐代","title":"岳阳楼重宴别王八员外贬长沙"}
{"author":"贾至","content":"江南春草初幂幂，愁杀江南独愁客。秦中杨柳也应新，转忆秦中相忆人。万里莺花不相见，登高一望泪沾巾。","dynasty":"唐代","title":"巴陵寄李二户部、张十四礼部（时贬岳州司马）"}
{"author":"贾至","content":"舞怯铢衣重，笑疑桃脸开。方知汉成帝，虚筑避风台。","dynasty":"唐代","title":"赠薛瑶英"}
{"author":"贾至","content":"银河帝女下三清，紫禁笙歌出九城。为报延州来听乐，须知天下欲升平。","dynasty":"唐代","title":"勤政楼观乐"}
{"author":"贾至","content":"梁子工文四十年，诗颠名过草书颠。白头仍作功曹掾，禄薄难供沽酒钱。","dynasty":"唐代","title":"赠陕掾梁宏"}
{"author":"贾至","content":"今夕秦天一雁来，梧桐坠叶捣衣催。思君独步华亭月，旧馆秋阴生绿苔。","dynasty":"唐代","title":"答严大夫"}
{"author":"贾至","content":"银烛熏天紫陌长，禁城春色晓苍苍。千条弱柳垂青琐，百啭流莺绕建章。剑佩声随玉墀步，衣冠身惹御炉香。共沐恩波凤池上，朝朝染翰侍君王。","dynasty":"唐代","title":"早朝大明宫，两省僚友"}
{"author":"贾至","content":"春来酒味浓，举酒对春丛。一酌千忧散，三杯万事空。放歌乘美景，醉舞向东风。寄语尊前客，生涯任转蓬。","dynasty":"唐代","title":"对酒曲二首其二"}
{"author":"贾至","content":"红粉当垆弱柳垂，金花腊酒解酴醾。笙歌日暮能留客，醉杀长安轻薄儿。","dynasty":"唐代","title":"春思二首其二"}
{"author":"贾至","content":"日长风煖柳青青，北雁归飞入窅冥。岳阳城上闻吹笛，能使春心满洞庭。","dynasty":"唐代","title":"西亭春望"}
{"author":"贾至","content":"凛凛秋闺夕，绮罗早知寒。玉砧调鸣杵，始捣机中纨。忆昨别离日，桐花覆井栏。今来思君时，白露盈阶漙。闻有关河信，欲寄双玉盘。玉以委贞心，盘以荐嘉餐。嗟君在万里，使妾衣带宽。","dynasty":"唐代","title":"寓言二首其二"}
{"author":"贾至","content":"枫岸纷纷落叶多，洞庭秋水晚来波。乘兴轻舟无近远，白云明月吊湘娥。","dynasty":"唐代","title":"初至巴陵与李十二白裴九同泛洞庭湖三首其二"}
{"author":"贾至","content":"江畔枫叶初带霜，渚边菊花亦已黄。轻舟落日兴不尽，三湘五湖意何长。","dynasty":"唐代","title":"初至巴陵与李十二白裴九同泛洞庭湖三首其三"}
{"author":"陈熙治","content":"荆棘正当道，斯时胡远行。远山横薄翠，初月弄微明。隔岸花无赖，临风竹有声。故乡虽可恋，争奈未休兵。","dynasty":"清代","title":"如皋道中"}
{"author":"陈熙治","content":"欲宿投何处，驱车任所之。野花村女鬓，红杏酒家旗。犬吠寒云外，人归暮雨时。凄凉谁共诉，倚枕泪如丝。","dynasty":"清代","title":"宿新升圩港"}
{"author":"陈熙治","content":"暂息征车瘁，尘途苦未终。榻谁悬仲举，宅欲借兴公。到耳乡音熟，相看避地同。稻粱谋未足，应自愧飞鸿。","dynasty":"清代","title":"至骥江宿孙礀东广文宅"}
{"author":"陈熙治","content":"万里银涛险，千寻铁锁横。雨抛飞沫溅，风急片帆轻。破浪男儿志，思家旅客情。故乡何处是，回首暮云平。","dynasty":"清代","title":"渡江"}
{"author":"陈熙治","content":"近乡情更怯，问讯苦难真。门巷青山旧，高堂白发新。荒凉馀古柏，身世等浮蘋。愧乏涓埃报，鸡豚愿未伸。","dynasty":"清代","title":"归家"}
{"author":"陈熙治","content":"谪仙邈何往，遗冢在玆山。人世自今古，白云空往还。长星去天上，诗笔落人间。我亦高吟者，归来且闭关。","dynasty":"清代","title":"青山"}
{"author":"陈熙治","content":"破晓雨声歇，客行齐束装。山光侵鬓绿，云气逼衣凉。曲涧争飞瀑，危峰锁石梁。回看昨宿处，烟树隔苍苍。","dynasty":"清代","title":"早发"}
{"author":"陈熙治","content":"古调不复作，清流空自清。荒台馀藓迹，曲涧尚琴声。谁是知音者，同深吊古情。好凭双赤鲤，为我寄平生。","dynasty":"清代","title":"琴溪"}
{"author":"陈熙治","content":"空山鸣石鼓，圣水接茶溪。涧曲众流集，云间一杵低。风泉閒清听，邻火隔幽栖。我本忘机者，寻幽一杖携。","dynasty":"清代","title":"石鼓山观水碓"}
{"author":"陈熙治","content":"前身在何所，遮莫住蓬莱。梳罢云侵髻，妆馀月作台。斯人偏不偶，天意讵怜才。枨触真难已，颓然醉酒杯。","dynasty":"清代","title":"前身所见"}
{"author":"陈熙治","content":"岂是容才地，萧条盼一官。诗因愁苦好，名到布衣难。叫月猿声脆，惊霜雁影单。扁舟当客里，读罢晓钟残。","dynasty":"清代","title":"题两当轩集"}
{"author":"陈熙治","content":"无边落木响萧萧，石路崎岖马足骄。有酒难浇胸垒块，多愁总是病根苗。剧怜囊橐金都尽，此去轮蹄铁尽消。往事不堪回首记，数声邻笛夜迢迢。","dynasty":"清代","title":"泰安道中二首其一"}
{"author":"陈熙治","content":"陶公归去更凄凉，松菊虽存径已荒。袖底有云皆泰岱，眼中无事不沧桑。燕巢历历惊危幕，驴背匆匆又夕阳。且向江头吟白柰，遥凭六代溯兴亡。","dynasty":"清代","title":"泰安道中二首其二"}
{"author":"陈熙治","content":"万山如笏拥行旌，历尽崎岖路始平。叠石难消龙虎气，惊沙都作海涛声。地因割据分齐鲁，天为炎凉换雨晴。新月一钩纤乍吐，好从圆日计归程。","dynasty":"清代","title":"伴城"}
{"author":"陈熙治","content":"柳枝门巷路迢迢，镜槛琲阑锁寂寥。六曲屏风双角枕，二分明月一支萧。閒愁宛转丁香结，密意缠绵甲煎烧。银汉红墙都不隔，人间无此可怜宵。","dynasty":"清代","title":"偶成二首为曾君表作其一"}
{"author":"陈熙治","content":"名山从古属燕支，断雨零烟好护持。眼底红绡工手语，书中黄绢是廋词。曼卿一去花无主，杜牧重来鬓有丝。不向春风种红豆，恐从南国惹相思。","dynasty":"清代","title":"偶成二首为曾君表作其二"}
{"author":"陈熙治","content":"临别犹馀一面缘，无言相对并凄然。惯将心事瞒鹦鹉，怕有离愁说杜鹃。秋以为期应不爽，月如无恨定重圆。含情偷向旁人问，此处江南路几千。","dynasty":"清代","title":"忆别"}
{"author":"陈熙治","content":"唱到骊歌便黯然，客行况遇早秋天。沿堤蔓草如争路，隔岸茭芦不碍船。郑侠流民犹待绘，阿房焦土更堪怜。停毫莫谱将离曲，怕有商声入管弦。","dynasty":"清代","title":"客行"}
{"author":"陈熙治","content":"高楼岌嶪耸云端，独倚危栏眼界宽。四面峰峦相拥抱，连朝诗酒寄悲欢。关山雁杳书难寄，客邸衾孤梦亦寒。烟雨迷离休纵目，故乡何处路漫漫。","dynasty":"清代","title":"九日登署楼看雨"}
{"author":"陈熙治","content":"一生能禁几回别，百岁已过三十年。岂有乡书传驿使，倘无家累便神仙。明明心事天边月，黯黯离愁雨后烟。欹枕莫辞吟太苦，且凭幽愫结缠绵。","dynasty":"清代","title":"客感"}
{"author":"陈熙治","content":"胜地追陪乐不支，每逢佳处便题诗。轺车更拟观风去，铅椠还欣镇日随。衡静虚堂权燕雀，音怀泮水萃鸮鸱。沿途桃李新栽遍，更有何人泣路歧。","dynasty":"清代","title":"久香夫子出示宣郡留别诗依韵奉和"}
{"author":"陈熙治","content":"料峭西风瘦不支，无衣空自咏秦诗。压装剩有琴书在，多病还须药裹随。五夜篝灯催警蟀，一炉竽火赋蹲鸱。关山刀尺深闺梦，犹是牵裾别路歧。","dynasty":"清代","title":"将至新安检行李有感再叠前韵"}
{"author":"陈熙治","content":"林枫著意染燕支，无限青山无限诗。夹道轻尘甘澍洗，一轮明月众星随。冲泥客去云双屐，赏雨人来酒一鸱。如此林峦真绝妙，客行休自怨途歧。","dynasty":"清代","title":"宣州道中三叠前韵"}
{"author":"陈熙治","content":"一林黄叶晓霜严，无数奇峰卓笔尖。客路好防泥滑滑，连朝常作雨纤纤。每逢胜地常留句，为爱名山数卷帘。寄语肩舆须缓步，沿途佳景又新添。","dynasty":"清代","title":"杨柳铺"}
{"author":"陈熙治","content":"猎猎西风飐酒旗，几家山市隐云湄。地多林木知名节，室有蒿莱慨乱离。迎面奇峰随路转，破空飞瀑挟云驰。冯唐遗宅凭谁问，漫剔苔痕读古碑。","dynasty":"清代","title":"考坑"}
{"author":"陈熙治","content":"何年巨斧神丁擘，遗节还看此日留。一水潆洄通地脉，两山旋转界溪流。危坡徙倚羊肠险，曲径斜通鸟道幽。有客高歌振林木，半空黄叶下清秋。","dynasty":"清代","title":"三溪"}
{"author":"陈熙治","content":"青峭摩空势不平，好山无数总难名。路从流水声中转，人向长松顶上行。叠石崎岖嵌虎迹，仙云缥缈落鸡声。此身便拟淩风去，手把芙蓉朝玉京。","dynasty":"清代","title":"度翠岭"}
{"author":"陈熙治","content":"隔水人家尚掩扉，板桥行迹认依稀。山扶晓日穿云上，风旋炊烟作絮飞。诗思萦回盘涧折，壮怀零落晓星稀。即今兵燹初除后，战血犹膏宿麦泥。","dynasty":"清代","title":"新安晓发"}
{"author":"陈熙治","content":"恻恻西风隔牖催，绕床诗思共徘佪。残灯无燄怜孤影，冷月多情上酒杯。似水情怀乡梦远，嫩寒消息指尖来。鹔鹴裘敝黄金尽，谁道长门卖赋回。","dynasty":"清代","title":"夜坐"}
{"author":"陈熙治","content":"晓云轻揭绣帘斜，丝雨无声湿绿纱。芳草生涯愁燕子，断云残梦忆梨花。红亭怕置离人酒，玉洞先回倦客车。别望赤城天万里，残春何处醉流霞。","dynasty":"清代","title":"失题"}
{"author":"陈熙治","content":"绮窗虚掩画帘垂，药裹茶铛位置宜。枕畔尚馀兰气息，风前怕整柳腰支。须知乳燕还巢日，即是雏乌返哺时。听到平安心已慰，底须苦语说相思？","dynasty":"清代","title":"与君表同访霞芬，喜其病已渐愈，归途口占"}
{"author":"陈熙治","content":"悄立空庭夜未阑，愁思都迸雨声酸。已无亲养居贫易，怕有人怜涉世难。死后虚名空料理，生前骨相本清寒。沈沈桦烛终宵对，一样飘零泪点残。","dynasty":"清代","title":"悄立"}
{"author":"陈熙治","content":"畅好春光忽又残，可怜花事更阑珊。半生虚愿空金屋，一寸荒苔窆玉棺。惜别难禁红烛泪，妒愁空遣绿章弹。飘茵袭溷寻常事，莫作生前因果看。","dynasty":"清代","title":"庭际海棠一株随风日落，作诗悼之"}
{"author":"陈熙治","content":"洗车雨过月轮明，泼眼凉霄似水清。明日双星渡河日，为卿私语祝长生。","dynasty":"清代","title":"七夕前一日霞芬十五初度诗以祝之二首其一"}
{"author":"陈熙治","content":"病馀腰脚尚支离，骤暖轻寒好护持。月自长圆花自好，莫辜三五少年时。","dynasty":"清代","title":"七夕前一日霞芬十五初度诗以祝之二首其二"}
{"author":"陈熙治","content":"江流亘金焦，帆樯密无数。千艘万艘中，扁舟竞飞渡。回头瞰中流，茫茫起烟雾。急雨爽然来，翘肩客如鹭。欲宿投何方，停桡问前渡。灯火两三星，微茫辨瓜步。","dynasty":"清代","title":"自七濠口放舟至瓜步遇雨"}
{"author":"陈熙治","content":"谢公已去谪仙死，地底诗魂呼不起。人世迢迢千百年，玆山苍翠犹如此。朅来江水孤帆过，山光水光相荡摩。此行翻恨风太利，未能舣棹穷搜罗。停杯遥向山灵语，山与诗人共今古。诗人一去不复留，山中灵气谁为主。我欲题诗最上头，挥毫谡谡风生秋。腕中仿佛作云气，如有山灵来语愁。","dynasty":"清代","title":"舟中望敬亭山"}
{"author":"陈熙治","content":"枢垣寂无事，红药当阶翻。舍人儤直归，长揖忘寒暄。文体厌卑靡，导河寻其源。空山调玉琴，一洗筝琶暄。","dynasty":"清代","title":"赠友七首其一曾印若"}
{"author":"陈熙治","content":"我闻戴安道，对使能破琴。奴隶视王侯，豁达开胸襟。天寒雪欲落，浮云常阴阴。安得剡溪舟，与之谈素心。","dynasty":"清代","title":"赠友七首其二戴子辉"}
{"author":"陈熙治","content":"忆昔初入都，有客衣冠随。吾师为我言，汝当师视之。暇日通一刺，饫我言如饴。不怨别君速，徒嗟识君迟。","dynasty":"清代","title":"赠友七首其三唐景星"}
{"author":"陈熙治","content":"留侯方少年，状貌何魁梧。慷慨思见用，一击中副车。骐骥不受柙，威凤岂在笯。功成访赤松，行将与子俱。","dynasty":"清代","title":"赠友七首其四陈聘臣"}
{"author":"陈熙治","content":"次公颇好饮，终日常醺醺。还将问字酒，觞之草玄亭。世情鲁酒薄，君独醇醪醇。知君醉非醉，众中还独醒。","dynasty":"清代","title":"赠友七首其五陈幼诜"}
{"author":"陈熙治","content":"太阿初出匣，光景难逼视。入水刳蛟龙，在陆剸犀兕。世无雷焕知，空向丰城委。姑为什袭藏，留待及锋试。","dynasty":"清代","title":"赠友七首其六陈梦陶"}
{"author":"陈熙治","content":"丹山两灵鸟，同游凤池头。秋风飒然来，一去复一留。留者鸣虞廷，去者安所求。天渊何足论，咫呎判沈浮。","dynasty":"清代","title":"赠友七首其七徐挹泉"}
{"author":"陈熙治","content":"碧玉小家女，生年十三五。阿父为农阿兄贾，阿娘札札鸣机杼。自幼生来不解愁，练裳椎髻妙无俦。问名偶有邻家子，倚槛无言空自羞。地底腾腾喧战鼓，剧贼蜂屯遍吴楚。强随父母出兵间，故乡回首成焦土。凤泊鸾飘年复年，啼痕零落有谁怜。一朝天半罡风起，吹入青楼大道边。高楼巀嶪临黄浦，万斛明珠一歌舞。辛苦空怜鸩作媒，浮沈难共鸳为侣。妾身虽逐路旁花，妾心不作沾泥絮。传来消息满江乡，一棹迎归下渡航。点臂宫砂红彻骨，缝衣针脚密成行。银汉无波愁似洗，乐昌破镜重圆矣。梦里犹闻错愕声，灯前善保葳蕤体。愿随厮养守田园，不同姊妹娇罗绮。繁华篻箨义蒿衡，农家有女犹如此。吁嗟乎，农家有女犹如此。","dynasty":"清代","title":"碧玉篇"}
{"author":"陈熙治","content":"去年看月秦淮上，两岸笙歌催画桨。今年置酒熙春堂，两枝桦烛摇秋光。去年今年一弹指，客程已隔三千里，圃圞明月犹如此。两年游历偕谁同，座中惟有曾南丰。其馀数子各天末，想见秋闱落笔如长虹。吁嗟乎，旧雨去，今雨来，眼前落落皆仙才。人生离合偶然耳，不如一饮三百杯。六街无尘官析静，哀丝豪竹声交迸。当筵一曲紫云回，疑向广寒宫里听。冰轮已侧清宵分，碧空无际流银云。主人爱客不辞醉，豪气如揖平原君。轩窗四敞雕轮驻，如此良宵肯虚度。举杯欲饮心茫然，明年今日在何处。","dynasty":"清代","title":"中秋日赵仲固前辈招同曾君表比部祝吏香太守饮熙春堂，即席赋赠并呈君表"}
{"author":"陈熙治","content":"七年以长为昆弟，古有元白今孙洪。四人交谊各千古，惟君与我将毋同。君之生日先子瞻，我之生日同剑南。两人才名满天下，惟君无愧我独惭。吁嗟乎，古人不可作，今人胡可薄。吾人立身各有真，何必侈口论古人。虞山山麓饮君酒，新诗一篇酒一斗。一杯入手两无言，醉眼瞢腾看苍狗。","dynasty":"清代","title":"与君表饮虞山酒肆，醉后赋呈，即邀同作"}
{"author":"陈熙治","content":"水为佩，风为裳，徘徊白凤随君王。剑光照空天自碧，芙蓉凝红得秋色，天遣裁诗花作骨。长歌破衣襟，短歌断白发，元气茫茫收不得。鸢肩公子二十馀，碧峰海面藏灵书。短策齐裁如梵夹，漏吹水咽玉蟾蜍。欲说春心无所似，忆君清泪如铅水。纱帷昼暖墨花香，莫忘作歌人姓李。","dynasty":"清代","title":"新吾同年手写昌谷集，并摹其小像于简端，谨缀其中语以为之赞"}
{"author":"李颀","content":"白日登山望烽火，黄昏饮马傍交河。行人刁斗风沙暗，公主琵琶幽怨多。野云万里无城郭，雨雪纷纷连大漠。胡雁哀鸣夜夜飞，胡儿眼泪双双落。闻道玉门犹被遮，应将性命逐轻车。年年战骨埋荒外，空见蒲桃入汉家。","dynasty":"唐代","tags":"唐诗三百首，乐府，冬天，边塞，生活","title":"古从军行"}
{"author":"李颀","content":"朝闻游子唱离歌，昨夜微霜初渡河。鸿雁不堪愁里听，云山况是客中过。关城树色催寒近，御苑砧声向晚多。(树色一作：曙)莫见长安行乐处，空令岁月易蹉跎。","dynasty":"唐代","tags":"唐诗三百首，送别，友情，叙事，写景，抒情","title":"送魏万之京"}
{"author":"李颀","content":"四月南风大麦黄，枣花未落桐叶长。青山朝别暮还见，嘶马出门思旧乡。陈侯立身何坦荡，虬须虎眉仍大颡。腹中贮书一万卷，不肯低头在草莽。东门酤酒饮我曹，心轻万事如鸿毛。醉卧不知白日暮，有时空望孤云高。长河浪头连天黑，津口停舟渡不得。郑国游人未及家，洛阳行子空叹息。闻道故林相识多，罢官昨日今如何。","dynasty":"唐代","tags":"唐诗三百首，送别","title":"送陈章甫"}
{"author":"李颀","content":"主人有酒欢今夕，请奏鸣琴广陵客。月照城头乌半飞，霜凄万树风入衣。(万树一作：万木)铜炉华烛烛增辉，初弹渌水后楚妃。一声已动物皆静，四座无言星欲稀。清淮奉使千馀里，敢告云山从此始。","dynasty":"唐代","tags":"唐诗三百首，宴会，音乐","title":"琴歌"}
{"author":"李颀","content":"男儿事长征，少小幽燕客。赌胜马蹄下，由来轻七尺。杀人莫敢前，须如猬毛磔。黄云陇底白云飞，未得报恩不能归。辽东小妇年十五，惯弹琵琶解歌舞。今为羌笛出塞声，使我三军泪如雨。","dynasty":"唐代","tags":"唐诗三百首，拟古，戍边，豪侠，战争","title":"古意"}
{"author":"李颀","content":"蔡女昔造胡笳声，一弹一十有八拍。胡人落泪沾边草，汉使断肠对归客。古戍苍苍烽火寒，大荒沉沉飞雪白。先拂商弦后角羽，四郊秋叶惊摵摵。董夫子，通神明，深山窃听来妖精。言迟更速皆应手，将往复旋如有情。空山百鸟散还合，万里浮云阴且晴。嘶酸雏雁失群夜，断绝胡儿恋母声。川为静其波，鸟亦罢其鸣。乌孙部落家乡远，逻娑沙尘哀怨生。幽音变调忽飘洒，长风吹林雨堕瓦。迸泉飒飒飞木末，野鹿呦呦走堂下。长安城连东掖垣，凤凰池对青琐门。高才脱略名与利，日夕望君抱琴至。","dynasty":"唐代","tags":"唐诗三百首，古体，长诗，抒情","title":"听董大弹胡笳声兼寄语弄房给事"}
{"author":"李颀","content":"秦川朝望迥，日出正东峰。远近山河净，逶迤城阙重。秋声万户竹，寒色五陵松。客有归欤叹，凄其霜露浓。","dynasty":"唐代","tags":"归隐，登高，写景","title":"望秦川"}
{"author":"李颀","content":"南山截竹为觱篥，此乐本自龟兹出。流传汉地曲转奇，凉州胡人为我吹。傍邻闻者多叹息，远客思乡皆泪垂。世人解听不解赏，长飙风中自来往。枯桑老柏寒飕飗，九雏鸣凤乱啾啾。龙吟虎啸一时发，万籁百泉相与秋。忽然更作渔阳掺，黄云萧条白日暗。变调如闻杨柳春，上林繁花照眼新。岁夜高堂列明烛，美酒一杯声一曲。","dynasty":"唐代","tags":"唐诗三百首，音乐","title":"听安万善吹觱篥歌"}
{"author":"李颀","content":"行人朝走马，直指蓟城傍。蓟城通漠北，万里别吾乡。海上千烽火，沙中百战场。军书发上郡，春色度河阳。袅袅汉宫柳，青青胡地桑。琵琶出塞曲，横笛断君肠。","dynasty":"唐代","tags":"边塞","title":"古塞下曲"}
{"author":"李颀","content":"少室众峰几峰别，一峰晴见一峰雪。隔城半山连青松，素色峨峨千万重。过景斜临不可道，白云欲尽难为容。行人与我玩幽境，北风切切吹衣冷。惜别浮桥驻马时，举头试望南山岭。","dynasty":"唐代","tags":"离别，写景，留恋","title":"少室雪晴送王宁"}
{"author":"李颀","content":"洛中高士日沈冥，手自灌园方带经。王湛床头见周易，长康传里好丹青。鹖冠葛屦无名位，博弈赋诗聊遣意。清言只到卫家儿，用笔能誇钟太尉。东篱二月种兰荪，穷巷人稀鸟雀喧。闻道郎官问生事，肯令鬓发老柴门。","dynasty":"唐代","title":"同张员外諲詶荅之作"}
{"author":"李颀","content":"沈沈牛渚矶，旧说多灵怪。行人夜秉生犀烛，洞照洪深辟滂湃。乘车驾马往复旋，赤绂朱冠何伟然。波惊海若潜幽石，龙抱胡髯卧黑泉。水滨丈人曾有语，物或恶之当害汝。武昌妖梦果为灾，百代英威埋鬼府。青青兰艾本殊香，察见泉鱼固不祥。济水自清河自浊，周公大圣接舆狂。千年魑魅逢华表，九日茱萸作佩囊。善恶死生齐一贯，祗应斗酒任苍苍。","dynasty":"唐代","title":"杂兴"}
{"author":"李颀","content":"鸿声断续暮天远，柳影萧疏秋日寒。","dynasty":"唐代","title":"送李大贬南阳"}
{"author":"李颀","content":"巴路千山秋水上，江村独树夕阳时。","dynasty":"唐代","title":"句"}
{"author":"李颀","content":"白日登山望烽火，昏黄饮马傍交河。行人刁斗风砂暗，公主琵琶幽怨多。野营万里无城郭，雨雪纷纷连大漠。胡雁哀鸣夜夜飞，胡儿眼泪双双落。闻道玉门犹被遮，应将性命逐轻车。年年战骨埋荒外，空见蒲萄入汉家。","dynasty":"唐代","title":"相和歌辞从军行"}
{"author":"李颀","content":"石季龙，僭天禄。擅雄豪，美人姓郑名樱桃。樱桃美颜香且泽，娥娥侍寝专宫掖。后庭卷衣三万人，翠眉清镜不得亲。官军女骑一千匹，繁花照耀漳河春。织成花映红纶巾，红旗掣曳卤簿新。鸣鼙走马接飞鸟，铜驮琴瑟随去尘。凤阳重门如意馆，百尺金梯倚银汉。自言富贵不可量，女为公主男为王。赤花双簟珊瑚床，盘龙斗帐琥珀光。淫昏伪位神所恶，灭石者陵终不误。邺城苍苍白露微，世事翻覆黄云飞。","dynasty":"唐代","title":"杂歌谣辞郑樱桃歌"}
{"author":"李颀","content":"但看青玉五枝灯，蟠螭火尽光欲然。","dynasty":"宋代","title":"句"}
{"author":"李颀","content":"汉家萧相国，功盖五诸侯。勋业河山重，丹青锡命优。君为禁脔婿，争看玉人游。荀令焚香日，潘郎振藻秋。新成鹦鹉赋，能衣鹔鹴裘。不惮轩车远，仍寻薜荔幽。苑梨飞绛叶，伊水净寒流。雪满故关道，云遮祥凤楼。一身轻寸禄，万物任虚舟。别后如相问，沧波双白鸥。","dynasty":"唐代","title":"赠别张兵曹"}
{"author":"李颀","content":"三十不官亦不娶，时人焉识道高下。房中唯有老氏经，枥上空馀少游马。往来嵩华与函秦，放歌一曲前山春。西林独鹤引闲步，南涧飞泉清角巾。前年上书不得意，归卧东窗兀然醉。诸兄相继掌青史，第五之名齐骠骑。烹葵摘果告我行，落日夏云纵复横。闻道谢安掩口笑，知君不免为苍生。","dynasty":"唐代","title":"送刘十（一作刘十一）"}
{"author":"李颀","content":"都门柳色朝朝新，念尔今为江上人。穆陵关带清风远，彭蠡湖连芳草春。泊舟借问西林寺，晓听猿声在山翠，浔阳北望鸿雁回，湓水东流客心醉。须知圣代举贤良，不使遗才滞一方。应见鄱阳虎符守，思归共指白云乡。","dynasty":"唐代","title":"送从弟游江淮兼谒鄱阳刘太守"}
{"author":"李颀","content":"并抽新笋色渐绿，迥出空林双碧玉。春风解箨雨润根，一枝半叶清露痕。为君当面拂云日，孤生四远何足论。再三抱此怅为别，嵩洛故人与之说。","dynasty":"唐代","title":"双笋歌送李回兼呈刘四"}
{"author":"李颀","content":"重林华屋堪避暑，况乃烹鲜会佳客。主人三十朝大夫，满座森然见矛戟。北窗卧簟连心花，竹里蝉鸣西日斜。羽扇摇风却珠汗，玉盆贮水割甘瓜。云峰峨峨自冰雪，坐对芳樽不知热。醉来但挂葛巾眠，莫道明朝有离别。","dynasty":"唐代","title":"夏宴张兵曹东堂"}
{"author":"李颀","content":"洛中高士日沉冥，手自灌园方带经。王湛床头见周易，长康传里好丹青。鹖冠葛屦无名位，博弈赋诗聊遣意。清言只到卫家儿，用笔能夸钟太尉。东篱二月种兰荪，穷巷人稀鸟雀喧。闻道郎官问生事，肯令鬓发老柴门。","dynasty":"唐代","title":"同张员外諲酬答之作"}
{"author":"李颀","content":"数年作吏家屡空，谁道黑头成老翁。男儿在世无产业，行子出门如转蓬。吾属交欢此何夕，南家捣衣动归客。铜炉将炙相欢饮，星宿纵横露华白。寒风卷叶度滹沱，飞雪布地悲峨峨。孤城日落见栖鸟，马上时闻渔者歌。明朝东路把君手，腊日辞君期岁首。自知寂寞无去思，敢望县人致牛酒。","dynasty":"唐代","title":"欲之新乡答崔颢綦毋潜"}
{"author":"李颀","content":"累荐贤良皆不就，家近陈留访耆旧。韩康虽复在人间，王霸终思隐岩窦。清冷池水灌园蔬，万物沧江心澹如。妻子欢同五株柳，云山老对一床书。昨日公车见三事，明君赐衣遣为吏。怀章不使郡邸惊，待诏初从阙庭至。散诞由来自不羁，低头授职尔何为。故园壁挂乌纱帽，官舍尘生白接z5.寄书寂寂於陵子，蓬蒿没身胡不仕。藜羹被褐环堵中，岁晚将贻故人耻。","dynasty":"唐代","title":"答高三十五留别便呈于十一"}
{"author":"李颀","content":"寸禄言可取，托身将见遗。惭无匹夫志，悔与名山辞。绂冕谢知己，林园多后时。葛巾方濯足，蔬食但垂帷。十室对河岸，渔樵祗在兹。青郊香杜若，白水映茅茨。昼景彻云树，夕阴澄古逵。渚花独开晚，田鹤静飞迟。且复乐生事，前贤为我师。清歌聊鼓楫，永日望佳期。","dynasty":"唐代","title":"不调归东川别业"}
{"author":"李颀","content":"绮纨游上国，多作少年行。二十二词赋，惟君著美名。童颜且白皙，佩德如瑶琼。荀氏风流盛，胡家公子清。有才不偶谁之过，肯即藏锋事高卧。洛阳草色犹自春，游子东归喜拜亲。漳水桥头值鸣雁，朝歌县北少行人。别离斗酒心相许，落日青郊半微雨。请君骑马望西陵，为我殷勤吊魏武。","dynasty":"唐代","title":"送刘方平"}
{"author":"李颀","content":"沉沉牛渚矶，旧说多灵怪。行人夜秉生犀烛，洞照洪深辟滂湃。乘车驾马往复旋，赤绂朱冠何伟然。波惊海若潜幽石，龙抱胡髯卧黑泉。水滨丈人曾有语，物或恶之当害汝。武昌妖梦果为灾，百代英威埋鬼府。青青兰艾本殊香，察见泉鱼固不祥。济水自清河自浊，周公大圣接舆狂。千年魑魅逢华表，九日茱萸作佩囊。善恶死生齐一贯，只应斗酒任苍苍。","dynasty":"唐代","title":"杂兴"}
{"author":"李颀","content":"楚王宴客章华台，章华美人善歌舞。玉颜艳艳空相向，满堂目成不得语。红烛灭，芳酒阑，罗衣半醉春夜寒，绝缨解带一为欢。君王赦过不之罪，暗中珠翠鸣珊珊。宁爱贤，不爱色，青娥买死谁能识，果却一军全社稷。","dynasty":"唐代","title":"绝缨歌"}
{"author":"李颀","content":"乌孙腰间佩两刀，刃可吹毛锦为带。握中枕宿穹庐室，马上割飞翳螉塞。执之魍魉谁能前，气凛清风沙漠边。磨用阴山一片玉，洗将胡地独流泉。主人屏风写奇状，铁鞘金镮俨相向。回头瞪目时一看，使予心在江湖上。","dynasty":"唐代","title":"崔五六图屏风各赋一物得乌孙佩刀"}
{"author":"李颀","content":"种橙夹阶生得地，细叶隔帘见双翠。抽条向长未及肩，泉水绕根日三四。青青何必楚人家，带雨凝烟新著花。永愿香炉洒甘露，夕阳时映东枝斜。南庭黄竹尔不敌，借问何时堪挂锡。","dynasty":"唐代","title":"照公院双橙"}
{"author":"李颀","content":"登岸还入舟，水禽惊笑语。晚叶低众色，湿云带残暑。落日乘醉归，溪流复几许。","dynasty":"唐代","title":"宋少府东溪泛舟"}
{"author":"李颀","content":"济水出王屋，其源来不穷。洑泉数眼沸，平地流清通。皇帝崇祀典，诏书视三公。分官祷灵庙，奠璧沉河宫。神应每如答，松篁气葱茏。苍螭送飞雨，赤鲤喷回风。洒酒布瑶席，吹箫下玉童。玄冥掌阴事，祝史告年丰。百谷趋潭底，三光悬镜中。浅深露沙石，蘋藻生虚空。晚景临泛美，亭皋轻霭红。晴山傍舟楫，白鹭惊丝桐。我本家颍北，开门见维嵩。焉知松峰外，又有天坛东。左手正接z5，浩歌眄青穹。夷犹傲清吏，偃仰狎渔翁。对此川上闲，非君谁与同。霜凝远村渚，月净蒹葭丛。兹境信难遇，为欢殊未终。淹留怅言别，烟屿夕微濛。","dynasty":"唐代","title":"与诸公游济渎泛舟"}
{"author":"李颀","content":"夫子大名下，家无钟石储。惜哉湖海上，曾校蓬莱书。外物非本意，此生空澹如。所思但乘兴，远适唯单车。高道时坎坷，故交愿吹嘘。徒言青琐闼，不爱承明庐。百里人户满，片言争讼疏。手持莲花经，目送飞鸟馀。晚景南路别，炎云中伏初。此行傥不遂，归食芦洲鱼。","dynasty":"唐代","title":"送綦毋三谒房给事"}
{"author":"李颀","content":"爱君少岐嶷，高视白云乡。九岁能属文，谒帝游明光。奉诏赤墀下，拜为童子郎。尔来屡迁易，三度尉洛阳。洛阳十二门，官寺郁相望。青槐罗四面，渌水贯中央。听讼破秋毫，应物利干将。辞满如脱屣，立言无否臧。岁暮风雪暗，秦中川路长。行人饮腊酒，立马带晨霜。生事岂须问，故园寒草荒。从今署右职，莫笑在农桑。","dynasty":"唐代","title":"送刘四"}
{"author":"李颀","content":"养德为众许，森然此丈夫。放情白云外，爽气连虬须。衡镜合知子，公心谁谓无。还令不得意，单马遂长驱。桑野蚕忙时，怜君久踟踌。新晴荷卷叶，孟夏雉将雏。令弟为县尹，高城汾水隅。相将簿领闲，倚望恒峰孤。香露团百草，紫梨分万株。归来授衣假，莫使故园芜。","dynasty":"唐代","title":"送裴腾"}
{"author":"李颀","content":"黄鹂鸣官寺，香草色未已。同时皆省郎，而我独留此。维监太仓粟，常对府小史。清阴罗广庭，政事如流水。奉使往长安，今承朝野欢。宰臣应记识，明主必迁官。塞外貔将虎，池中鸳与鸾。词人洞箫赋，公子鵕鸃冠。邑里春方晚，昆明花欲阑。行行取高位，当使路傍看。","dynasty":"唐代","title":"送司农崔丞"}
{"author":"李颀","content":"绿槐荫长路，骏马垂青丝。柱史谒承明，翩翩将有期。千官大朝日，奏事临赤墀。肃肃仪仗里，风生鹰隼姿。一从登甲科，三拜皆宪司。按俗又如此，为郎何太迟。送君暮春月，花落城南陲。惜别醉芳草，前山劳梦思。","dynasty":"唐代","title":"送崔侍御赴京"}
{"author":"李颀","content":"言别恨非一，弃置我宗英。向用五经笥，今为千里行。裹粮顾庭草，羸马诘朝鸣。斗酒对寒食，杂花宜晚晴。春衣采洲路，夜饮南阳城。客梦岘山晓，渔歌江水清。楚俗少相知，远游难称情。同人应馆谷，刺史在郊迎。只合侍丹扆，翻令辞上京。时方春欲暮，叹息向流莺。","dynasty":"唐代","title":"春送从叔游襄阳"}
{"author":"李颀","content":"五十无产业，心轻百万资。屠酤亦与群，不问君是谁。饮酒或垂钓，狂歌兼咏诗。焉知汉高士，莫识越鸱夷。寄迹栖霞山，蓬头睢水湄。忽然辟命下，众谓趋丹墀。沐浴著赐衣，西来马行迟。能令相府重，且有函关期。黾勉从寸禄，旧游梁宋时。皤皤邑中叟，相候鬓如丝。官舍柳林静，河梁杏叶滋。摘芳云景晏，把手秋蝉悲。小县情未惬，折腰君莫辞。吾观主人意，不久召京师。","dynasty":"唐代","title":"赠别高三十五"}
{"author":"李颀","content":"行人惜寸景，系马暂留欢。昨日辞小沛，何时到长安。乡中饮酒礼，客里行路难。清洛云鸿度，故关风日寒。维将道可乐，不念身无官。生事东山远，田园芳岁阑。东归余谢病，西去子加餐。宋伯非徒尔，明时正可干。躬耕守贫贱，失计在林端。宿昔奉颜色，惭无双玉盘。","dynasty":"唐代","title":"崔五宅送刘跂入京"}
{"author":"李颀","content":"子为郡从事，主印清淮边。谈笑一州里，从容群吏先。手持三尺令，遣决如流泉。太守既相许，诸公谁不然。孤城连海树，万室带山烟。春日溪湖净，芳洲葭菼连。炊粳蟹螯熟，下箸鲈鱼鲜。野鹤宿檐际，楚云飞面前。听歌送离曲，且驻木兰船。赠尔八行字，当闻佳政传。","dynasty":"唐代","title":"送马录事赴永阳（一作嘉）"}
{"author":"李颀","content":"濩落久无用，隐身甘采薇。仍闻薄宦者，还事田家衣。颍水日夜流，故人相见稀。春山不可望，黄鸟东南飞。濯足岂长往，一樽聊可依。了然潭上月，适我胸中机。在昔同门友，如今出处非。优游白虎殿，偃息青琐闱。且有荐君表，当看携手归。寄书不待面，兰茝空芳菲。","dynasty":"唐代","title":"东京寄万楚"}
{"author":"李颀","content":"得道凡百岁，烧丹惟一身。悠悠孤峰顶，日见三花春。白鹤翠微里，黄精幽涧滨。始知世上客，不及山中人。仙境若在梦，朝云如可亲。何由睹颜色，挥手谢风尘。","dynasty":"唐代","title":"寄焦炼师"}
{"author":"李颀","content":"汉家名臣杨德祖，四代五公享茅土。父兄子弟绾银黄，跃马鸣珂朝建章。火浣单衣绣方领，茱萸锦带玉盘囊。宾客填街复满坐，片言出口生辉光。世人逐势争奔走，沥胆隳肝惟恐后。当时一顾生青云，自谓生死长随君。一朝谢病还乡里，穷巷苍茫绝知己。秋风落叶闭重门，昨日论交竟谁是。薄俗嗟嗟难重陈，深山麋鹿下为邻。鲁连所以蹈沧海，古往今来称达人。","dynasty":"唐代","title":"杂曲歌辞。行路难"}
{"author":"李颀","content":"石季龙，僭天禄，擅雄豪，美人姓郑名樱桃。樱桃美颜香且泽，娥娥侍寝专宫掖。后庭卷衣三万人，翠眉清镜不得亲。官军女骑一千匹，繁花照耀漳河春。织成花映红纶巾，红旗掣曳卤簿新。鸣鼙走马接飞鸟，铜驮琴瑟随去尘。凤阳重门如意馆，百尺金梯倚银汉。自言富贵不可量，女为公主男为王。赤花双簟珊瑚床，盘龙斗帐琥珀光。淫昏伪位神所恶，灭石者陵终不误。邺城苍苍白露微，世事翻覆黄云飞。","dynasty":"唐代","title":"杂歌谣辞。郑樱桃歌"}
{"author":"李颀","content":"九嶷日已暮，三湘云复愁。窅蔼罗袂色，潺湲江水流。佳期来北渚，捐玦在芳洲。","dynasty":"唐代","title":"琴曲歌辞。湘夫人"}
{"author":"李颀","content":"春台临永路，跂足望行子。片片云触峰，离离鸟渡水。丛林远山上，霁景杂花里。不见携手人，下山采绿芷。","dynasty":"唐代","title":"龙门西峰晓望刘十八不至"}
{"author":"李颀","content":"公才廊庙器，官亚河南守。别墅临都门，惊湍激前后。旧交与群从，十日一携手。幅巾望寒山，长啸对高柳。清欢信可尚，散吏亦何有。岸雪清城阴，水光远林首。闲观野人筏，或饮川上酒。幽云澹徘徊，白鹭飞左右。庭竹垂卧内，村烟隔南阜。始知物外情，簪绂同刍狗。","dynasty":"唐代","title":"裴尹东溪别业"}
{"author":"李颀","content":"草堂每多暇，时谒山僧门。所对但群木，终朝无一言。我心爱流水，此地临清源。含吐山上日，蔽亏松外村。孤峰隔身世，百衲老寒暄。禅户积朝雪，花龛来暮猿。顾余守耕稼，十载隐田园。萝筱慰舂汲，岩潭恣讨论。泄云岂知限，至道莫探元。且愿启关锁，于焉微尚存。","dynasty":"唐代","title":"无尽上人东林禅居"}
{"author":"李颀","content":"常称挂冠吏，昨日归沧洲。行客暮帆远，主人庭树秋。岂伊问天命，但欲为山游。万物我何有，白云空自幽。萧条江海上，日夕见丹丘。生事非渔钓，赏心随去留。惜哉旷微月，欲济无轻舟。倏忽令人老，相思河水流。","dynasty":"唐代","title":"题綦毋校书别业"}
{"author":"李颀","content":"片帆浮桂水，落日天涯时。飞鸟看共度，闲云相与迟。长波无晓夜，泛泛欲何之。","dynasty":"唐代","title":"李兵曹壁画山水各赋得桂水帆"}
{"author":"李颀","content":"名岳在庑下，吾师居一床。每闻楞伽经，只对清翠光。百谷聚雪色，莓苔侵屋梁。气盘古壁转，势引幽阶长。愿游薜叶下，日见金炉香。","dynasty":"唐代","title":"光上座廊下众山五韵"}
{"author":"李颀","content":"此别不可道，此心当报谁。春风灞水上，饮马桃花时。误作好文士，只令游宦迟。留书下朝客，我有故山期。","dynasty":"唐代","title":"留别王卢二拾遗"}
{"author":"李颀","content":"鲛人潜织水底居，侧身上下随游鱼。轻绡文彩不可识，夜夜澄波连月色。有时寄宿来城市，海岛青冥无极已。泣珠报恩君莫辞，今年相见明年期。始知万族无不有，百尺深泉架户牖。鸟没空山谁复望，一望云涛堪白首。","dynasty":"唐代","title":"鲛人歌"}
{"author":"李颀","content":"八月寒苇花，秋江浪头白。北风吹五两，谁是浔阳客。鸬鹚山头微雨晴，扬州郭里暮潮生。行人夜宿金陵渚，试听沙边有雁声。","dynasty":"唐代","tags":"写景，送别","title":"送刘昱"}
{"author":"李颀","content":"物在人亡无见期，闲庭系马不胜悲。窗前绿竹生空地，门外青山如旧时。怅望秋天鸣坠叶，巑岏枯柳宿寒鸱。忆君泪落东流水，岁岁花开知为谁。","dynasty":"唐代","title":"题卢五旧居"}
{"author":"李颀","content":"张公性嗜酒，豁达无所营。皓首穷草隶，时称太湖精。露顶据胡床，长叫三五声。兴来洒素壁，挥笔如流星。下舍风萧条，寒草满户庭。问家何所有，生事如浮萍。左手持蟹螯，右手执丹经。瞪目视霄汉，不知醉与醒。诸宾且方坐，旭日临东城。荷叶裹江鱼，白瓯贮香粳。微禄心不屑，放神于八纮。时人不识者，即是安期生。","dynasty":"唐代","title":"赠张旭"}
{"author":"李颀","content":"紫极殿前朝伏奏，龙华会里日相望。别离岁岁如流水，谁辨他乡与故乡。","dynasty":"唐代","title":"失题（末缺）"}
{"author":"李颀","content":"少年学骑射，勇冠并州儿。直爱出身早，边功沙漠垂。戎鞭腰下插，羌笛雪中吹。膂力今应尽，将军犹未知。","dynasty":"唐代","title":"塞下曲"}
{"author":"李颀","content":"大师神杰貌，五岳森禅房。坚持日月珠，豁见沧江长。随病拔诸苦，致身如法王。阶庭药草遍，饭食天花香。树色向高阁，昼阴横半墙。每闻第一义，心净琉璃光。","dynasty":"唐代","title":"题神力师院"}
{"author":"李颀","content":"黄云雁门郡，日暮风沙里。千骑黑貂裘，皆称羽林子。金笳吹朔雪，铁马嘶云水。帐下饮蒲萄，平生寸心是。","dynasty":"唐代","title":"塞下曲"}
{"author":"李颀","content":"越溪女，越溪莲。齐菡萏，双婵娟。嬉游向何处，采摘且同船。浩唱发容与，清波生漪涟。时逢岛屿泊，几伴鸯鸳眠。襟袖既盈溢，馨香亦相传。薄暮归去来，苎罗生碧烟。","dynasty":"唐代","title":"采莲（一作放歌行）"}
{"author":"李颀","content":"爱君双柽一树奇，千叶齐生万叶垂。长头拂石带烟雨，独立空山人莫知。攒青蓄翠阴满屋，紫穗红英曾断目。洛阳墨客游云间，若到麻源第三谷。","dynasty":"唐代","title":"魏仓曹东堂柽树"}
{"author":"李颀","content":"梁生倜傥心不羁，途穷气盖长安儿。回头转眄似雕鹗，有志飞鸣人岂知。虽云四十无禄位，曾与大军掌书记。抗辞请刃诛部曲，作色论兵犯二帅。一言不合龙额侯，击剑拂衣从此弃。朝朝饮酒黄公垆，脱帽露顶争叫呼。庭中犊鼻昔尝挂，怀里琅玕今在无。时人见子多落魄，共笑狂歌非远图。忽然遣跃紫骝马，还是昂藏一丈夫。洛阳城头晓霜白，层冰峨峨满川泽。但闻行路吟新诗，不叹举家无担石。莫言贫贱长可欺，覆篑成山当有时。莫言富贵长可托，木槿朝看暮还落。不见古时塞上翁，倚伏由来任天作。去去沧波勿复陈，五湖三江愁杀人。","dynasty":"唐代","title":"别梁锽"}
{"author":"李颀","content":"小来好文耻学武，世上功名不解取。虽沾寸禄已后时，徒欲出身事明主。柏梁赋诗不及宴，长楸走马谁相数。敛迹俯眉心自甘，高歌击节声半苦。由是蹉跎一老夫，养鸡牧豕东城隅。空歌汉代萧相国，肯事霍家冯子都。徒尔当年声籍籍，滥作词林两京客。故人斗酒安陵桥，黄鸟春风洛阳陌。吾家令弟才不羁，五言破的人共推。兴来逸气如涛涌，千里长江归海时。别离短景何萧索，佳句相思能间作。举头遥望鲁阳山，木叶纷纷向人落。","dynasty":"唐代","title":"放歌行答从弟墨卿"}
{"author":"李颀","content":"武皇斋戒承华殿，端拱须臾王母见。霓旌照耀麒麟车，羽盖淋漓孔雀扇。手指交梨遣帝食，可以长生临宇县。头上复戴九星冠，总领玉童坐南面。欲闻要言今告汝，帝乃焚香请此语。若能炼魄去三尸，后当见我天皇所。顾谓侍女董双成，酒阑可奏云和笙。红霞白日俨不动，七龙五凤纷相迎，惜哉志骄神不悦，叹息马蹄与车辙。复道歌钟杳将暮，深宫桃李花成雪。为看青玉五枝灯，蟠螭吐火光欲绝。","dynasty":"唐代","title":"王母歌"}
{"author":"李颀","content":"秋砧响落木，共坐茅君家。惟见两童子，林前汲井华。空坛静白日，神鼎飞丹砂。麈尾拂霜草，金铃摇霁霞。上章人世隔，看弈桐阴斜。稽首问仙要，黄精堪饵花。","dynasty":"唐代","title":"题卢道士房"}
{"author":"李颀","content":"嵩阳道士餐柏实，居处三花对石室。心穷伏火阳精丹，口诵淮王万毕术。自言神诀不可求，我师闻之玄圃游。出入彤庭佩金印，承恩赫赫如王侯。双峰树下曾受业，应传肘后长生法。吾闻仙地多后身，安知不是具茨人。玉膏清泠瀑泉水，白云溪中日方此。后今不见数十年，鬓发颜容只如是。先生舍我欲何归，竹杖黄裳登翠微。当有岩前白蝙蝠，迎君日暮双来飞。","dynasty":"唐代","title":"送王道士还山"}
{"author":"李颀","content":"小来托身攀贵游，倾财破产无所忧。暮拟经过石渠署，朝将出入铜龙楼。结交杜陵轻薄子，谓言可生复可死。一沉一浮会有时，弃我翻然如脱屣。男儿立身须自强，十五闭户颍水阳。业就功成见明主，击钟鼎食坐华堂。二八蛾眉梳堕马，美酒清歌曲房下。文昌宫中赐锦衣，长安陌上退朝归。五侯宾从莫敢视，三省官僚揖者稀。早知今日读书是，悔作从来任侠非。","dynasty":"唐代","title":"杂曲歌辞。缓歌行"}
{"author":"李颀","content":"饮马伊水中，白云鸣皋上。氛氲山绝顶，行子时一望。照日龙虎姿，攒空冰雪状。嵡嵸殊未已，崚嶒忽相向。皎皎横绿林，霏霏澹青嶂。远映村更失，孤高鹤来傍。胜气欣有逢，仙游且难访。故人吏京剧，每事多闲放。室画峨眉峰，心格洞庭浪。惜哉清兴里，不见予所尚。","dynasty":"唐代","title":"望鸣皋山白云寄洛阳卢主簿"}
{"author":"李颀","content":"出门便为客，惘然悲徒御。四海维一身，茫茫欲何去。经山复历水，百恨将千虑。剑阁望梁州，是君断肠处。孤云伤客心，落日感君深。梦里蒹葭渚，天边橘柚林。蜀江流不测，蜀路险难寻。木有相思号，猿多愁苦音。莫向愚山隐，愚山地非近。故乡可归来，眼见芳菲尽。","dynasty":"唐代","title":"临别送张諲入蜀"}
{"author":"李颀","content":"漕水东去远，送君多暮情。淹留野寺出，向背孤山明。前望数千里，中无蒲稗生。夕阳满舟楫，但爱微波清。举酒林月上，解衣沙鸟鸣。夜来莲花界，梦里金陵城。叹息此离别，悠悠江海行。","dynasty":"唐代","title":"送王昌龄"}
{"author":"李颀","content":"名高不择仕，委世随虚舟。小邑常叹屈，故乡行可游。青枫半村户，香稻盈田畴。为政日清净，何人同海鸥。摇巾北林夕，把菊东山秋。对酒池云满，向家湖水流。岸阴止鸣鹄，山色映潜虬。靡靡俗中理，萧萧川上幽。昔年至吴郡，常隐临江楼。我有一书札，因之芳杜洲。","dynasty":"唐代","title":"寄万齐融"}
{"author":"李颀","content":"苏君年几许，状貌如玉童。采药傍梁宋，共言随日翁。常辞小县宰，一往东山东。不复有家室，悠悠人世中。子孙皆老死，相识悲转蓬。发白还更黑，身轻行若风。泛然无所系，心与孤云同。出入虽一杖，安然知始终。愿闻素女事，去采山花丛。诱我为弟子，逍遥寻葛洪。","dynasty":"唐代","title":"赠苏明府"}
{"author":"李颀","content":"古人已不见，乔木竟谁过。寂寞首阳山，白云空复多。苍苔归地骨，皓首采薇歌。毕命无怨色，成仁其若何。我来入遗庙，时候微清和。落日吊山鬼，回风吹女萝。石崖向西豁，引领望黄河。千里一飞鸟，孤光东逝波。驱车层城路，惆怅此岩阿。","dynasty":"唐代","title":"登首阳山谒夷齐庙"}
{"author":"李颀","content":"先生谷神者，甲子焉能计。自说轩辕师，于今几千岁。寓游城郭里，浪迹希夷际。应物云无心，逢时舟不系。餐霞断火粒，野服兼荷制。白雪净肌肤，青松养身世。韬精殊豹隐，炼骨同蝉蜕。忽去不知谁，偶来宁有契。二仪齐寿考，六合随休憩。彭聃犹婴孩，松期且微细。尝闻穆天子，更忆汉皇帝。亲屈万乘尊，将穷四海裔。车徒遍草木，锦帛招谈说。八骏空往还，三山转亏蔽。吾君感至德，玄老欣来诣。受箓金殿开，清斋玉堂闭。笙歌迎拜首，羽帐崇严卫。禁柳垂香炉，宫花拂仙袂。祈年宝祚广，致福苍生惠。何必待龙髯，鼎成方取济。","dynasty":"唐代","title":"谒张果先生"}
{"author":"李颀","content":"青桐双拂日，傍带凌霄花。绿叶传僧磬，清阴润井华。谁能事音律，焦尾蔡邕家。","dynasty":"唐代","title":"题僧房双桐"}
{"author":"李颀","content":"微风和众草，大叶长圆阴。晴露珠共合，夕阳花映深。从来不著水，清净本因心。","dynasty":"唐代","title":"粲公院各赋一物得初荷"}
{"author":"李颀","content":"出郭喜见山，东行亦未远。夕阳带归路，霭霭秋稼晚。樵者乘霁归，野夫及星饭。请谢朱轮客，垂竿不复返。","dynasty":"唐代","title":"晚归东园"}
{"author":"李颀","content":"白首何老人，蓑笠蔽其身。避世长不仕，钓鱼清江滨。浦沙明濯足，山月静垂纶。寓宿湍与濑，行歌秋复春。持竿湘岸竹，爇火芦洲薪。绿水饭香稻，青荷包紫鳞。于中还自乐，所欲全吾真。而笑独醒者，临流多苦辛。","dynasty":"唐代","title":"渔父歌"}
{"author":"李颀","content":"风俗尚九日，此情安可忘。菊花辟恶酒，汤饼茱萸香。云入授衣假，风吹闲宇凉。主人尽欢意，林景昼微茫。清切晚砧动，东西归鸟行。淹留怅为别，日醉秋云光。","dynasty":"唐代","title":"九月九日刘十八东堂集"}
{"author":"李颀","content":"九霄特立红鸾姿，万仞孤生玉树枝。刘侯致身能若此，天骨自然多叹美。声名播扬二十年，足下长途几千里。举世皆亲丞相阁，我心独爱伊川水。脱略势利犹埃尘，啸傲时人而已矣。新诗数岁即文雄，上书昔召蓬莱宫。明主拜官麒麟阁，光车骏马看玉童。高人往来庐山远，隐士往来张长公。扶南甘蔗甜如蜜，杂以荔枝龙州橘。赤县繁词满剧曹，白云孤峰晖永日。朝持手板望飞鸟，暮诵楞伽对空室。一朝出宰汾河间，明府下车人吏闲。端坐讼庭更无事，开门咫尺巫咸山。男耕女织蒙惠化，麦熟雉鸣长秋稼。明年九府议功时，五辟三征当在兹。闻道桐乡有遗老，邑中还欲置生祠。","dynasty":"唐代","title":"送刘四赴夏县"}
{"author":"李颀","content":"古藤池水盘树根，左攫右拏龙虎蹲。横空直上相陵突，丰茸离纚若无骨，风雷霹雳连黑枝，人言其下藏妖魑。空庭落叶乍开合，十月苦寒常倒垂。忆昨花飞满空殿，密叶吹香饭僧遍。南阶双桐一百尺，相与年年老霜霰。","dynasty":"唐代","title":"爱敬寺古藤歌"}
{"author":"李颀","content":"楚城木叶落，夏口青山遍。鸿雁向南时，君乘使者传。枫林带水驿，夜火明山县。千里送行人，蔡州如眼见。江连清汉东逶迤，遥望荆云相蔽亏。应问襄阳旧风俗，为余骑马习家池。","dynasty":"唐代","title":"送郝判官"}
{"author":"李颀","content":"崔侯善弹棋，巧妙尽于此。蓝田美玉清如砥，白黑相分十二子。联翩百中皆造微，魏文手巾不足比。缘边度陇未可嘉，鸟跂星悬危复斜。回飙转指速飞电，拂四取五旋风花。坐中齐声称绝艺，仙人六博何能继。一别常山道路遥，为余更作三五势。","dynasty":"唐代","title":"弹棋歌"}
{"author":"李颀","content":"东风香草路，南客心容与。白皙吴王孙，青蛾柳家女。都门数骑出，河口片帆举。夜簟眠橘洲，春衫傍枫屿。山阴政简甚从容，到罢惟求物外踪。落日花边剡溪水，晴烟竹里会稽峰。才子风流苏伯玉，同官晓暮应相逐。加餐共爱鲈鱼肥，醒酒仍怜甘蔗熟。知君练思本清新，季子如今得为邻。他日知寻始宁墅，题诗早晚寄西人。","dynasty":"唐代","title":"送山阴姚丞携妓之任兼寄苏少府"}
{"author":"李颀","content":"开花复卷叶，艳眼又惊心。蝶绕西枝露，风披东干阴。黄衫漂细蕊，时拂女郎砧。","dynasty":"唐代","title":"题合欢"}
{"author":"李颀","content":"贰职久辞满，藏名三十年。丹墀策频献，白首官不迁。明主日征士，吏曹何忽贤。空怀济世业，欲棹沧浪船。举酒洛门外，送君春海边。彼乡有令弟，小邑试烹鲜。转浦云壑媚，涉江花岛连。绿芳暗楚水，白鸟飞吴烟。赠赆亦奚贵，流乱期早旋。金闺会通籍，生事岂徒然。","dynasty":"唐代","title":"赠别穆元林"}
{"author":"李颀","content":"识子十年何不遇，只爱欢游两京路。朝吟左氏娇女篇，夜诵相如美人赋。长安春物旧相宜，小苑蒲萄花满枝。柳色偏浓九华殿，莺声醉杀五陵儿。曳裾此日从何所，中贵由来尽相许。白夹春衫仙吏赠，乌皮隐几台郎与。新诗乐府唱堪愁，御妓应传鳷鹊楼。西上虽因长公主，终须一见曲陵侯。","dynasty":"唐代","title":"送康洽入京进乐府歌"}
{"author":"李颀","content":"禅室吐香烬，轻纱笼翠烟。长绳挂青竹，百尺垂红莲。熠爚众星下，玲珑双塔前。含光待明发，此别岂徒然。","dynasty":"唐代","title":"送綦毋三寺中赋得纱灯"}
{"author":"李颀","content":"可叹芳菲日，分为万里情。阊门折垂柳，御苑听残莺。海戍通闽邑，江航过楚城。客心君莫问，春草是王程。","dynasty":"唐代","title":"送人尉闽中"}
{"author":"李颀","content":"梅花今正发，失路复何如。旧国云山在，新年风景馀。春饶汉阳梦，日寄武陵书。可即明时老，临川莫羡鱼。","dynasty":"唐代","title":"送人归沔南"}
{"author":"李颀","content":"荆扉带郊郭，稼穑满东菑。倚杖寒山暮，鸣梭秋叶时。回云覆阴谷，返景照霜梨。澹泊真吾事，清风别自兹。","dynasty":"唐代","title":"晚归东园"}
{"author":"李颀","content":"石台置香饭，斋后施诸禽。童子亦知善，众生无惧心。苔痕苍晓露，盘势出香林。锡杖或围绕，吾师一念深。","dynasty":"唐代","title":"觉公院施鸟石台"}
{"author":"李颀","content":"东园长新笋，映日复穿篱。迸出依青嶂，攒生伴绿池。色因林向背，行逐地高卑。但恐春将老，青青独尔为。","dynasty":"唐代","title":"篱笋"}
{"author":"李颀","content":"存殁令名传，青青松柏田。事姑称孝妇，生子继先贤。露湿铭旌重，风吹卤簿前。阴堂从此闭，谁诵女师篇。","dynasty":"唐代","title":"达奚吏部夫人寇氏挽歌"}
{"author":"李颀","content":"花宫仙梵远微微，月隐高城钟漏稀。夜动霜林惊落叶，晓闻天籁发清机。萧条已入寒空静，飒沓仍随秋雨飞。始觉浮生无住著，顿令心地欲皈依。","dynasty":"唐代","title":"宿莹公禅房闻梵"}
{"author":"李颀","content":"远公遁迹庐山岑，开士幽居祇树林。片石孤峰窥色相，清池皓月照禅心。指挥如意天花落，坐卧闲房春草深。此外俗尘都不染，惟馀玄度得相寻。","dynasty":"唐代","title":"题璿公山池"}
{"author":"李颀","content":"夜宿翠微半，高楼闻暗泉。渔舟带远火，山磬发孤烟。衣拂云松外，门清河汉边。峰峦低枕席，世界接人天。霭霭花出雾，辉辉星映川。东林曙莺满，惆怅欲言旋。","dynasty":"唐代","title":"宿香山寺石楼"}
{"author":"李颀","content":"云阴带残日，怅别此何时。欲望黄山道，无由见所思。","dynasty":"唐代","title":"奉送五叔入京兼寄綦毋三"}
{"author":"李颀","content":"为政心闲物自闲，朝看飞鸟暮飞还。寄书河上神明宰，羡尔城头姑射山。","dynasty":"唐代","title":"寄韩鹏"}
{"author":"李颀","content":"百花原头望京师，黄河水流无已时。穷秋旷野行人绝，马首东来知是谁。","dynasty":"唐代","title":"百花原（一作王昌龄《出塞行》）"}
{"author":"李颀","content":"洛阳一别梨花新，黄鸟飞飞逢故人。携手当年共为乐，无惊蕙草惜残春。","dynasty":"唐代","title":"遇刘五"}
{"author":"李颀","content":"中外相连弟与兄，新加小县子男名。才年三十佩铜印，知尔弦歌汉水清。","dynasty":"唐代","title":"送崔婴赴汉阳"}
{"author":"李颀","content":"吏部明年拜官后，西城必与故人期。寄书春草年年色，莫道相逢玉女祠。","dynasty":"唐代","title":"送五叔入京兼寄綦毋三"}
{"author":"李颀","content":"百岁老翁不种田，惟知曝背乐残年。有时扪虱独搔首，目送归鸿篱下眠。","dynasty":"唐代","title":"野老曝背"}
{"author":"李颀","content":"江皋杜蘅绿，芳草日迟迟。桧楫今何去，星郎出守时。彤襜问风俗，明主寄惸嫠。令下不徒尔，人和当在兹。昔年经此地，微月有佳期。洞口桂花白，岩前春草滋。素沙静津濑，青壁带川坻。野鹤每孤立，林鼯常昼悲。","dynasty":"唐代","title":"送东阳王太守（末缺）"}
{"author":"李颀","content":"小山破体闲支策，落日梨花照空壁。诗堪记室妒风流，画与将军作勍敌。","dynasty":"唐代","title":"咏张諲山水（末缺）"}
{"author":"李颀","content":"云华满高阁，苔色上钩栏。药草空阶静，梧桐返照寒。清吟可愈疾，携手暂同欢。坠叶和金磬，饥乌鸣露盘。伊流惜东别，灞水向西看。旧托含香署，云霄何足难。","dynasty":"唐代","title":"圣善阁送裴迪入京"}
{"author":"李颀","content":"罢吏今何适，辞家方独行。嵩阳入归梦，颍水半前程。闻道淮阳守，东南卧理清。郡斋观政日，人马望乡情。叠岭雪初霁，寒砧霜后鸣。临川嗟拜手，寂寞事躬耕。","dynasty":"唐代","title":"奉送漪叔游颍川兼谒淮阳太守"}
{"author":"李颀","content":"沅上秋草晚，苍苍尧女祠。无人见精魄，万古寒猿悲。桂水身殁后，椒浆神降时。回云迎赤豹，骤雨飒文狸。受命出炎海，焚香征楚词。乘骢感遗迹，一吊清川湄。","dynasty":"唐代","title":"二妃庙送裴侍御使桂阳"}
{"author":"李颀","content":"仙宫有名籍，度世吴江濆。大道本无我，青春长与君。中州俄已到，至理得而闻。明主降黄屋，时人看白云。空山何窈窕，三秀日氛氲。遂此留书客，超遥烟驾分。","dynasty":"唐代","title":"送暨道士还玉清观"}
{"author":"李颀","content":"与子十年旧，其如离别何。宦游邻故国，归梦是沧波。京口青山远，金陵芳草多。云帆晓容裔，江日昼清和。县郭舟人饮，津亭渔者歌。茅山有仙洞，羡尔再经过。","dynasty":"唐代","title":"送刘主簿归金坛"}
{"author":"李颀","content":"问君从宦所，何日府中趋。遥指金陵县，青山天一隅。行人怀寸禄，小吏献新图。北固波涛险，南天风俗殊。春江连橘柚，晚景媚菰蒲。漠漠花生渚，亭亭云过湖。滩沙映村火，水雾敛樯乌。回首东门路，乡书不可无。","dynasty":"唐代","title":"送卢少府赴延陵"}
{"author":"李颀","content":"岘山枕襄阳，滔滔江汉长。山深卧龙宅，水净斩蛟乡。元凯春秋传，昭明文选堂。风流满今古，烟岛思微茫。白雁暮冲雪，青林寒带霜。芦花独戍晚，柑实万家香。旧国欲兹别，轻舟眇未央。百花亭漫漫，一柱观苍苍。按俗荆南牧，持衡吏部郎。逢君立五马，应醉习家塘。","dynasty":"唐代","title":"送皇甫曾游襄阳山水兼谒韦太守"}
{"author":"李颀","content":"万里番禺地，官人继帝忧。君为柱下史，将命出东周。歇马傍川路，张灯临石楼。棱棱静疏木，濞濞响寒流。榔叶四荒外，梅花五岭头。明珠尉佗国，翠羽夜郎洲。夷俗富珍产，土风资宦游。心清物不杂，弊革事无留。举善必称最，持奸当去尤。何辞桂江远，今日用贤秋。","dynasty":"唐代","title":"龙门送裴侍御监五岭选"}
{"author":"李颀","content":"草绿小平津，花开伊水滨。今君不得意，孤负帝乡春。口不言金帛，心常任屈伸。阮公惟饮酒，陶令肯羞贫。阳羡风流地，沧江游寓人。菱歌五湖远，桂树八公邻。青鸟迎孤棹，白云随一身。潮随秣陵上，月映石头新。未可逃名利，应须在缙绅。汀洲芳杜色，劝尔暂垂纶。","dynasty":"唐代","title":"送乔琳"}
{"author":"李颀","content":"能向府亭内，置兹山与林。他人骕骦马，而我薜萝心。雨止禁门肃，莺啼官柳深。长廊閟军器，积水背城阴。窗外王孙草，床头中散琴。清风多仰慕，吾亦尔知音。","dynasty":"唐代","title":"题少府监李丞山池"}
{"author":"李颀","content":"僧房来往久，露井每同观。白石抱新甃，苍苔依旧栏。空瓶宛转下，长绠辘轳盘。境界因心净，泉源见底寒。钟鸣时灌顶，对此日闲安。","dynasty":"唐代","title":"长寿寺粲公院新甃井"}
{"author":"李颀","content":"罗生殊众色，独为表华滋。虽杂蕙兰处，无争桃李时。同人趋府暇，落日后庭期。密叶散红点，灵条惊紫蕤。芳菲看不厌，采摘愿来兹。","dynasty":"唐代","title":"魏仓曹宅各赋一物得当轩石竹"}
{"author":"李颀","content":"知君官属大司农，诏幸骊山职事雄。岁发金钱供御府，昼看仙液注离宫。千岩曙雪旌门上，十月寒花辇路中。不睹声明与文物，自伤流滞去关东。","dynasty":"唐代","title":"送李回"}
{"author":"李颀","content":"流澌腊月下河阳，草色新年发建章。秦地立春传太史，汉宫题柱忆仙郎。归鸿欲度千门雪，侍女新添五夜香。早晚荐雄文似者，故人今已赋长杨。","dynasty":"唐代","title":"寄司勋卢员外"}
{"author":"李颀","content":"新加大邑绶仍黄，近与单车去洛阳。顾眄一过丞相府，风流三接令公香。南川粳稻花侵县，西岭云霞色满堂。共道进贤蒙上赏，看君几岁作台郎。","dynasty":"唐代","title":"寄綦毋三"}
{"author":"李颀","content":"洛阳为此别，携手更何时。不复人间见，只应海上期。清谿入云木，白首卧茅茨。共惜卢敖去，天边望所思。","dynasty":"唐代","title":"送卢逸人"}
{"author":"李颀","content":"寂寞俱不偶，裹粮空入秦。宦途已可识，归卧包山春。旧国指飞鸟，沧波愁旅人。开樽洛水上，怨别柳花新。","dynasty":"唐代","title":"送顾朝阳还吴"}
{"author":"李颀","content":"城南送归客，举酒对林峦。暄鸟迎风啭，春衣度雨寒。桃花开翠幕，柳色拂金鞍。公子何时至，无令芳草阑。","dynasty":"唐代","title":"送窦参军"}
{"author":"李颀","content":"澄霁晚流阔，微风吹绿蘋.鳞鳞远峰见，淡淡平湖春。芳草日堪把，白云心所亲。何时可为乐，梦里东山人。","dynasty":"唐代","title":"寄镜湖朱处士"}
{"author":"李颀","content":"西楼对金谷，此地古人心。白日落庭内，黄花生涧阴。四邻见疏木，万井度寒砧。石上题诗处，千年留至今。","dynasty":"唐代","title":"宴陈十六楼（楼枕金谷）"}
{"author":"李颀","content":"子月过秦正，寒云覆洛城。嗟君未得志，犹作苦辛行。暖酒嫌衣薄，瞻风候雨晴。春官含笑待，驱马速前程。","dynasty":"唐代","title":"送相里造入京"}
{"author":"李颀","content":"夜梦还京北，乡心恨捣衣。朝逢入秦使，走马唤君归。驿路清霜下，关门黄叶稀。还家应信宿，看子速如飞。","dynasty":"唐代","title":"送钱子入京"}
{"author":"李颀","content":"石季龙，僭天禄，擅雄豪，美人姓郑名樱桃。樱桃美颜香且泽，娥娥侍寝专宫掖。后庭卷衣三万人，翠眉清镜不得亲。官军女骑一千匹，繁花照耀漳河春。织成花映红纶巾，红旗掣曳卤簿新。鸣鼙走马接飞鸟，铜驮琴瑟随去尘。凤阳重门如意馆，百尺金梯倚银汉。自言富贵不可量，女为公主男为王。赤花双簟珊瑚床，盘龙斗帐琥珀光。淫昏伪位神所恶，灭石者陵终不误。邺城苍苍白露微，世事翻覆黄云飞。","dynasty":"唐代","title":"杂歌谣辞·郑樱桃歌"}
{"author":"李颀","content":"桃李皆开尽，芳菲渐觉阑。鸟声愁暮雨，花色疑春寒。倚石攀藤蔓，窥林数竹竿。葛巾常半著，何处似当閒。","dynasty":"唐代","title":"西亭即事"}
{"author":"李颀","content":"馀春伴蝴蝶，把酒听黄鹂。最是淹留处，残花三两枝。","dynasty":"唐代","title":"陈十六东亭"}
{"author":"徐安贞","content":"郡县分南国，皇华出圣朝。为怜乡棹近，不道使车遥。旧俗吴三让，遗风汉六条。愿言除疾苦，天子听歌谣。","dynasty":"唐代","title":"送丹阳采访"}
{"author":"徐安贞","content":"神女调温液，年年待圣人。试开临水殿，来洗属车尘。暖气随明主，恩波浃近臣。灵威自无极，从此献千春。","dynasty":"唐代","title":"从驾温泉宫"}
{"author":"徐安贞","content":"北斗横天夜欲阑，愁人倚月思无端。忽闻画阁秦筝逸，知是邻家赵女弹。曲成虚忆青蛾敛，调急遥怜玉指寒。银锁重关听未辟，不如眠去梦中看。","dynasty":"唐代","title":"闻邻家理筝"}
{"author":"徐安贞","content":"两臣初入梦，二月扈巡边。涧北寒犹在，山南春半传。颂声先奉御，辰象复回天。云日明千里，旌旗照一川。柳阴低辇路，草色变新田。还望汾阳近，宸游自窅然。","dynasty":"唐代","title":"奉和圣制答二相出雀鼠谷"}
{"author":"徐安贞","content":"暮雨衣犹湿，春风帆正开。（《云溪友议》）","dynasty":"唐代","title":"句"}
{"author":"徐安贞","content":"校文常近日，赐宴忽升天。酒正传杯至，饔人捧案前。玉阶鸣溜水，清阁引归烟。共惜芸香暮，春风几万年。","dynasty":"唐代","title":"书殿赐宴应制"}
{"author":"徐安贞","content":"仙掌临秦甸，虹桥辟晋关。两都分地险，一曲度河湾。路得津门要，时称古戍闲。城花春正发，岸柳曙堪攀。后乘犹临水，前旌欲换山。长安回望日，宸御六龙还。","dynasty":"唐代","title":"奉和圣制早度蒲津关"}
{"author":"徐安贞","content":"圣作西山颂，君其出使年。勒碑悬日月，驱传接云烟。寒尽函关路，春归洛水边。别离能几许，朝暮玉墀前。","dynasty":"唐代","title":"送吕向补阙西岳勒碑"}
{"author":"徐安贞","content":"明月开三峡，花源出五溪。城池青壁里，烟火绿林西。不畏王程促，惟愁仙路迷。巴东下归棹，莫待夜猿啼。","dynasty":"唐代","title":"送王判官"}
{"author":"徐安贞","content":"画得襄阳郡，依然见昔游。岘山思驻马，汉水忆回舟。丹壑常含霁，青林不换秋。图书空咫尺，千里意悠悠。","dynasty":"唐代","title":"题襄阳图"}
{"author":"徐安贞","content":"琴瑟调双凤，和鸣不独飞。正歌春可乐，行泣露先晞。环珮声犹在，房栊梦不归。将军休沐日，谁劝著新衣。","dynasty":"唐代","title":"程将军夫人挽诗"}
{"author":"徐安贞","content":"两宫斋祭近登临，雨雪纷纷天昼阴。只为经寒无瑞色，顿教正月满春林。蓬莱北上旌门暗，花萼南归马迹深。自有三农歌帝力，还将万庾答尧心。","dynasty":"唐代","title":"奉和喜雪应制"}
{"author":"法良","content":"放眼金焦外，云中舣万艘。人烟瓜步树，残雨广陵涛。身世随孤棹，乾坤感二毛。狂思斩蛟隼，频视吕虔刀。","dynasty":"清代","title":"入瓜口"}
{"author":"法良","content":"卧听沙禽语，推篷对白蘋。天空云在水，风静月窥人。身世惭雌伏，江湖比雁臣。坐观群动息，吾自乐天真。","dynasty":"清代","title":"南阳湖夜行"}
{"author":"法良","content":"闻道淮南事可悲，其鱼万姓叹流离。天心未必无生意，地势居然似漏卮。孰访画区寻禹迹，须知洪水在尧时。广陵八月观涛处，惆怅难歌《七发》辞。","dynasty":"清代","title":"有感"}
{"author":"法良","content":"商飙吹我帏，皎皎九月明。中夜不成寐，起坐挥鸣琴。三星入户低，北斗高未沈。白露下丛薄，栖禽巢远林。美人在云端，相隔若尺寻。一弹理七弦，但伤无知音。岂欲有知音，聊以协素心。","dynasty":"清代","title":"感秋"}
{"author":"敖陶孙","content":"薄薄酒，全吾天。丑丑妇，引吾年。败缯粗布形骸便。辛勤著书塞屋椽，何如郭外二顷桑麻田，折腰敛板高鸢肩，何如方床八尺供横眠。左为剑鋩右鼎耳，劝君却步行相先。斗量明珠埒编钱，郿坞未就脐已燃。十眉间坐争连蜎，绝缨灭烛薰腥膻。农家丑妇眉半栉，白头惟有夫婿怜。劝君酒薄君勿嗔，尚方赐尊能杀人。力微覆餗有明诫，食鲑三九元非贫。酒不薄，人自薄。妻不恶，人自恶。不如浊酒三杯呼丑妇，共作原头赛神舞。","dynasty":"宋代","title":"再赋薄薄酒"}
{"author":"敖陶孙","content":"糟丘酒无时，释麺云涛翻。前身阮步兵，搜句急追奔。诗清酒更冽，自扣玻璃盆。缅怀君家翁，满怀蟠虞轩。职当调九鼎，小却护北门。胸中补衮线，岂但民瘼痊。胡为坐海山，揖客通寒温。边庭失细大，益我愁思繁。今君富文采，色正语不喧。念我死尘壒，妙语为返魂。班班古罍洗，一笑三家村。","dynasty":"宋代","title":"再简林子夫"}
{"author":"敖陶孙","content":"舍人宾日姿，起居庭燎晨，岂惟瑞朝廷，荐绅目多闻。就如田甲謿，死灰果不然。那知硕果剥，中有一念仁。稽古得微酬，櫑具峨进贤。琴为悲风弹，茶必活水煎。平生转庵诗，小当寿千年。忽闻朔方骚，更欲腰黄间。向来扑朔豪，日者今华颠。","dynasty":"宋代","title":"再用晨吐字寄潘德久"}
{"author":"敖陶孙","content":"下客时觇君，东茵阳醉吐。万事君不理，传声拒开户。虽然臭味合，更觉心貌古。书雠峄山枣，羹臛首阳苦。坐令府西门，平兴说二许。君当我兴台，银艾心已灰。尚有西山缘，共待石髓开。神仙觉易与，诗句端难裁。却后五百年，化鹤吾独来。","dynasty":"宋代","title":"再用晨吐字寄潘德久"}
{"author":"敖陶孙","content":"海中老蜃嘘楼阁，局促鶢鶋鲁东泊。忍能杯视九云梦，戢戢鱼头沸相灂。涛江亭东识君面，再见白也天鹏作。雄辞已褫壮士气，穷发天骄堪面缚。我家荆楚起孤剑，奋身多自青油幕。南迁闽峤已三世，土风正坐儒冠错。尚当拂磨十丈崖，刻颂欲将文字吒。今君精悍喜谈兵，指画鱼丽分鹳鹤。会当平敌走行在，金印皇皇看手攫。不应从我学诗句，格律牵缠纷纆索。世间冷暖逐处年，火井自温冰井涸。论诗说剑亦奇事，愧乏三杯浇索寞。誓将并敌起三关，不作群狐狂镇恶。齐纨理缟我山东，指日戎车会于泺。","dynasty":"宋代","title":"再用韵酬陈秘校来击楫清中原之志故中间多"}
{"author":"敖陶孙","content":"千年观一如，三日客同居。祗道清淮近，乌知浊世疏。地穷初限橘，水富巧藏鱼。排闼风烟入，观心视听虚。饭香鸦闯户，茶孰水鸣除。潮载支祁愤，天关禹贡书。磬材徵古在，石蕝表凶馀。董杏通邻堵，秦瓜过满车。游方孤雁去，问法翠屏舒。何日荆溪道，诛蓬对结庐。","dynasty":"宋代","title":"赠玻璃僧慧观长老"}
{"author":"敖陶孙","content":"旧时典正父，今日一浮屠。四海谁知己，三更忽撚须。空山吼狮子，暗壁缚於菟。何日当吾眼，藜休淡尔臞。","dynasty":"宋代","title":"赠得一禅师"}
{"author":"敖陶孙","content":"向来缚虎正死急，今日看牛无可鞭。我提审定之两印，十年勘尽诸方禅。浙东西山好僧相，头目静如秋水莲。试令回眼参壁观，掣顿已作猕猴颠。平生棒喝不作用，何者可毒臞翁拳。龟山爬沙吸淮海，上有蜀客蹲共颠。石颅铁脊踞牙齿，老龟无力供回旋。自言小来会鬼窟，木客对诵明月篇。山中白石足朝饭，无语可对蹲鸱前。一行乃得命大谬，万事瓦裂今萧然。祗念竿木事游戏，铁胎五百成拘牵。至人无心变到我，顾念尘脚相摩湔。是身如云即虚幻，安要包里争鲜妍。尔来臞翁颇狡狯，随风转柂忘洄沿。都梁要药竟何有，杖头挑得枯藤仟。高堂暗坐触蝙蝠，放光时有阶头砖。了无一法可酬难，蒲团禅板久已捐。山空月明礎石员，百围老干行参天。何当断手释椎鉴，与师共泛荆溪船。","dynasty":"宋代","title":"赠龟山慧海长老"}
{"author":"敖陶孙","content":"若有人兮江之皋，搴珠树兮纫落毛。既轻举以无睐，众流磨磨兮汩独与吾相遭。余惧夫人之仙幻兮，指逵术以要之。忽改容而善步兮，纷还折之得宜。斥姬满这荒淫兮，服尧禹之所趋，载神鼎以自随兮，出夔魍以惊愚。予虑夫参重以贾踣兮，曰此耿耿之故也。闵一世之滔滔兮，谓彼不吾即而吾亦为此惧也。岁贸贸其婉晚兮，天浩浩其雨霜。反而顾余兮，被发内狂。前九疑之丧道兮，后渭滻之无梁。微夫子之亢衡兮，几人鬼这披攘。望兔迹之咫尺兮，仡驰鹜之坚强。车轧轧其相摩，肩促促其相望。欲抽惊讶而改错兮，虑夫子这我惩。忽风后其降予兮，天老字予以嘉名。独怦怦其不自得兮，泪流轼之纵横。幸哀其中道这离立兮，若示之以正通。纵世人这不吾与兮，吾将卒以自明。","dynasty":"宋代","title":"赠缙云陈志仲主簿楚语一篇"}
{"author":"敖陶孙","content":"古墨法变今百年，雪斋乃能幻神药。杜刈肤清卫玠神，眼明再见老陈作。墨如人意随短长，用这不尽渠解笑。须君笔端驭龙蛇，他日始信入木妙。","dynasty":"宋代","title":"赠墨工陈伯升"}
{"author":"敖陶孙","content":"风师风狂无是处，文采成龙或成虎。向来打橛钉虚空，今日入山还削锯。晴窗洗出烟岩秋，休嗟李广不封侯。见说行年今在坎，老慵且作囚山囚。","dynasty":"宋代","title":"赠英德风和尚"}
{"author":"敖陶孙","content":"毫州仙桧聃翁玩，西湖老桧陈朝馀。区区草木定何意，多生要傍斋房居。吾行东广足已劬，两年才到安期蒲。菩提叶老还书蠹，波罗子重空悬壶。地荒了不快人意，照耀南海何能无。迩来划见张公子，火云肉山炼心水。搜奇访古偶及这，破笑劳君相指似。门前罄折得堵宫，诸天龙神俱俨容。左呵右禁防所夺，上帝遗我驷玉龙。问从张公得明证，指画桧身分四印。嗟哉此老亦不逢，生世适当唐晚闰。天回地转逢今兹，霸战王争了不知。试看左纽足奇怪，虎胫骨贯龙鳞皮。霜枝雪干如相偶，老大商山馀四叟。年深几惯雷霆争，夜定一从牛兕走。道形天貌吾何心，晚岁聊依清磬音。忽然空中闻款綮，指李丈人勤远临。更传坡仙曾设供，甘露缀枝如泼汞。桃源事吒五柳翁，后世请将吾语用。","dynasty":"宋代","title":"张连鲁仲本蜀人从其先宦岭表仅五六十年矣"}
{"author":"敖陶孙","content":"满窗晴旭散轻埃，报答生成只酒杯。篇什正须今日用，岁时偏傍俗人来。轻舠上藕泥初拭，小巷争鱼臭不开。试作横竿权土炭，隐从夜半候阳回。","dynasty":"宋代","title":"至日记见简辅汉卿二首"}
{"author":"敖陶孙","content":"枕上吟哦安意好，新诗自觉鬼神扶。遥传旧岁无多子，皆试新衣是早图。天下自须胡伯始，江东只在管夷吾。乡山此际当治麦，误矣为文傚两都。","dynasty":"宋代","title":"至日记见简辅汉卿二首"}
{"author":"敖陶孙","content":"臞庵胸中空濩落，正尔有愁无处著。比来有酒三扪膺，突兀又似堆衡霍。道边俗子略满眼，举扇障尘不容却。正如白日杀快雠，草草九衢面皆恶。不应叔末尽鬼魅，世道如此我何乐。獐头鼠目动侮人，貌敬逡巡背轻薄。其馀边幅辍周孔，汝身无苦何遭缚。中原干戈六十载，八陵玉座尘漠漠。假君无力堪汛扫，渠可忘忧置恢拓。屯田边壘差易事，三十馀年束高阁。呜呼吾君至仁厚，一言罢行水赴壑。雷塘勺陂可复请，专创一司足经略。牛犁居屋旋填补，虎士编氓间参错。聊城指日下鲁奇，祁连刻期开卫幕。行之十年倘未效，臣头请膏斩马锷。奈何诸人忍奈事，天保正用初无作。居然判道君北海，不复追随我西洛。墨池到了须楯鼻。茶瓯小缓支铛脚。儒生寂寞守太玄，共尽同归一丘壑。","dynasty":"宋代","title":"中夜叹"}
{"author":"敖陶孙","content":"摄身上诸峰，我无千手目。神交庶子泉，梦老王官谷。平生林壑趣，鱼鸟即往复。杼山落何许，面势工投伏。故人郊居赋，雌霓从众读。大声嗑黄华，令德猗绿竹。永言乘樏叟，会计踵纳麓。方尊读书倚，肯效舞经祝。幸当草木近，安事筵篿卜。颜公况华扁，江令有馀馥。骞掀鹏抟海，夭矫龙起际。於焉峙横阁，渠是伯夷筑。何年黄金弹，鸡狗随蹋踘。还持挥蝇扇，静对振鹭瀑。前山入手版，后水激帽屋。风声逐孙登，星采向荀叔。谁能治西曹，束带望赐沐。清客班杂坐，动处草皆蓼。乾坤磨旋蚁，身世蕉覆鹿。异时留岘首，羊公难讳独。","dynasty":"宋代","title":"杼山阁诗"}
{"author":"敖陶孙","content":"平生庾公尘，可涴通州泥。朅来海门上，日瘦气惨凄。春风有相导，佚我以闼闺。前身定闻法，梦作三生猊。悟公痴钝禅，迎客忽虎溪。招要得半席，纸帐春缯绨。东轩养苍云，大似开昔迷。计程南山北，托宿东院西。绝怜维摩休，而置法喜妻。是身於虚空，了不碍角圭。四大师本无，客亦何所携。颇闻弁山隅，髯松人儿啼。山神喝连声，已受三十篦。岂知沩山牛，未脱靶与犁。去来同一云，未觉道理睽。幸忽使竹归，留与老凤棲。鉴齿恐无对，后期当噬脐。","dynasty":"宋代","title":"子客昆山得荐严荐严长老时道人散朗开远不"}
{"author":"敖陶孙","content":"抱瓮终焉与世迷，斩轮久矣叹吾衰。江南未必无佳士，海内何由得二儿。不共施梁争折角，却思陶谢与同时。歌成未免傍人笑，农马虽专技已卑。","dynasty":"宋代","title":"自笑"}
{"author":"敖陶孙","content":"得让酿法乃尔佳，连引数杯极口夸。须臾忘物亦忘我，是非荣辱不可加。儿童相随拍掌笑，阿翁醉也扶归家。平生故人赵半刺，遗骑折送园中花。饮酒不待劝，夜如何其月欲斜。倒著接（上四下离）自起舞，笛声趁拍鼓三挝。陶陶兀兀意有得，小姬在傍双髻丫。驱令磨墨具氏笔，满幅大草飞龙蛇。妇云汝醉当止矣，明日酒醒不愧耶。","dynasty":"宋代","title":"醉歌"}
{"author":"敖陶孙","content":"老邹草檄如吹律，能令阴谷回阳春。手提赤心献天了，布衫麻鞋惊市人。戈船上嘘五里雾，诏发内府捐金银。进贤冠者不好武，归来结屋看涛云。却回孤愤与江浪，气压千人万人将。或时饮就夷门屠，亦有挝掺渔阳唱。埋名袖手君得辞，行宫今在江这湄。高帝游魂正思沛，太王有道聊居岐。一杯属君当起无，能令公喜令公怒。捽摩青山斩两虎，搜搅中流鹅鹳语。平生未受哙等伍，图中襃鄂尔如许。六十小劫胡运去，老上单于公手取。","dynasty":"宋代","title":"醉歌赠邹孝忠"}
{"author":"敖陶孙","content":"夜深霜月冷侵肤，醉饮归来得自娱。雾气水光同浩渺，误看田野作江湖。","dynasty":"宋代","title":"醉归"}
{"author":"敖陶孙","content":"旧时黄正父，今日一浮屠。四海谁知己，三更忽撚须。空山吼狮子，暗壁缚于菟。何日当吾眼，藜床淡尔臞。","dynasty":"宋代","title":"赠得一禅师"}
{"author":"敖陶孙","content":"汉家士马知多少，晚得蒲萄绕院栽。何物支郎能伎俩，龙须马乳应时来。","dynasty":"宋代","title":"高邮因师蒲萄芦雁秋瓜三种其一蒲桃"}
{"author":"敖陶孙","content":"子母钩牵晓露漙，行人暍暑慰艰难。青门种色今馀个，莫作黄台秋尽看。","dynasty":"宋代","title":"高邮因师蒲萄芦雁秋瓜三种其三秋瓜"}
{"author":"敖陶孙","content":"舍东脩竹密如栉，一日洗净清风来。脱巾解带坐寒碧，置觞露饮始此回。平林远霭开图画，西望群山如过马。诗翁意落帆影外，孤村结庐对潇洒。百年奇事笑谈成，向来无此苍龙声。闲身一笑直钱万，剜粉劖青留姓名。","dynasty":"宋代","title":"洗竹简诸公同赋"}
{"author":"敖陶孙","content":"书生自是钻简蠹，净业还从竹背来。新诗细字行茂密，惊蛇起草盘蛟回。是身政欠虎头画，望山气如还枥马。翛然君子六千人，不受湘灵清泪洒。竹林定交业已成，北窗读书吾伊声。金鱼玉带不汝却，社中未厌山王名。","dynasty":"宋代","title":"谢叶司理徐知县见贻之什"}
{"author":"敖陶孙","content":"思古人，思古人，古人皦皦若日月。我欲剖棺斲出古人心，惟见苍苔漫白骨。请陈古人心，君勿骇客言。古人惟一真，可使风俗皆还淳。杀鸡不及林宗，炊黍不候庞公。雪中安道兴适尽，坐上公荣樽已空。呼酒径劝君，欲眠即遣客。嵇康巨源不为绝，戴崇彭宣本相得。徐庶失老母，密如玄德不能夺之臣。严陵薄宦情，狎如文叔不能止之客。包胥伍员不失其为友，羊祜陆抗不害其为敌。我有蒸壶，安事隐语。我但食韭，安用多种。割肉元知方朔真，拿金岂即刘叉勇。古人心事有如此，何至颜色相媚奉。道衰舛仁义，世乱生奸雄。君知臧否不挂口，正虑匕首揕其胸。我生恐无用，我死知无闻。作书预与儿辈诀，葬时定觅要离坟。","dynasty":"宋代","title":"思古人"}
{"author":"敖陶孙","content":"今日忽感悟，闭门谢曲生。未危却二孺，不战仇三彭。掊击北海樽，哜量东坡羹。尚恨薄滋味，未能免亏成。我欲咽元和，默坐朝上京。坐等梨枣熟，小试升天行。","dynasty":"宋代","title":"四月二十三日始设酒禁试东坡羹一杯其味甚真觉曲糵中殊无寸功也食已得三诗其一"}
{"author":"敖陶孙","content":"车轮何由方，草色欲无路。晴川媚双燕，及此送将去。若人天机深，奇服雅自与。色温无可锄，语妙时一吐。相逢大江上，为我浣尘土。后期岂前料，已作千岁语。告归何草草，双水深雾雨。稍闻父老旧，门户要渠补。祗愁模楷地，与世作誇诩。宁当去楼梯，闭置吾叔度。翼翼吴齐门，大江流日夜。别君虽咫尺，即是风牛马。君才何如我，我拙犹肯借。淮人买绣丝，布洲市如赭。张皇十日饮，著公乔松下。画工亦岂学，爱玩此粲者。人情勿苦拒，舆马幸整暇。向来三宿恋，取别万里驾。想当双玉瓶，酣歌泪盈把。缥缈鸿鹄去，吾甘老原野。","dynasty":"宋代","title":"送王郎"}
{"author":"敖陶孙","content":"力田望逢年，倚市胜刺绣。十年丘里语，失火要自救。君行半天下，何处得耆旧。请从老庞说，龙风相赴凑。全家隐鹿门，遗安不求富。常时拜床下，大钟尽徐扣。男儿惟一身，用在百岁后。譬如营屋室，宗庙先库厩。不闻买山隐，而有居巷陋。君看钟鼎家，粱肉或墨瘦。宁为卖文活，一经老学究。出身即九折，时命乃大缪。向来尸裹革，口语困逗留。居然齿编贝，月粟供赁僦。何知山涧底，鹿豕对饭糗。文章忌随人，谨勿誇客右。书林无浅植，笔耒有深耨。纷纷青紫楦，后进渠领袖。结交两任昉，设客一阴就。卑官惭处赠，俚语致公寿。","dynasty":"宋代","title":"次韵萍乡文叔章访别"}
{"author":"敖陶孙","content":"下客时觇君，车茵阳醉吐。万事君不理，传声拒开户。虽然臭味合，更觉心貌古。书雠峄山枣，羹臛首阳苦。坐令府西门，平舆说二许。君当我舆台，银艾心已灰。尚有西山缘，共待石髓开。神仙觉易与，诗句端难裁。却后五百年，化鹤吾独来。","dynasty":"宋代","title":"再用晨吐字韵寄潘德久其二"}
{"author":"敖陶孙","content":"口腹不自主，来吟体斋诗。三肃斋中人，问体安措辞。体卑语近拘，体高语近欺。耳目口鼻形，人各师其师。要之天地间，当以一理推。冯侯好兄弟，一一清庙姿。是家好谈道，脱略毛与皮。一堂春愔愔，诗礼相娱嬉。但愧远客尘，涴子连理枝。虽然参自诀，要知不磷缁。我车得国工，分路有险夷。君知鲁叟圣，妙在物不遗。当其作春秋，一字如权锤。越境惜赵盾，断谓此语非。俗儒无已心，望道如隔纰。闭门画圆方，用世多参差。千载堪一咍，汝足未及巇。冯郎顾我笑，坐久炉烟迟。黄花粲墙东，青山转墙西。吾言亦已费，须君浮一卮。","dynasty":"宋代","title":"体斋诗为梁溪冯季求作"}
{"author":"敖陶孙","content":"凉飔动空谷，振我庭树枝。鲜荣忽颦蹙，颜色惨不怡。节序一如此，明当戒裘衣。寒虫劝机杼，敦迫不贷时。汝意固可尚，我机坐无丝。","dynasty":"宋代","title":"秋日杂兴其一"}
{"author":"敖陶孙","content":"昼气差小祥，夜气益以清。林端动华彩，初月当我楹。涧光若翻鹤，草露如栖萤。揽衣一徙倚，肝鬲涵空明。一室噤众籁，寂寥无人声。落叶忽堕瓦，忧心还独惊。","dynasty":"宋代","title":"秋日杂兴其二"}
{"author":"敖陶孙","content":"昨日尚絺绤，今日便衾帟。在公不关白，故故出不测。乡来三丈热，变灭在倏忽。蓬根爽然醒，凉意满巾帻。团扇岂办此，羞涩谢陋质。不必待秋来，理宜长弃掷。","dynasty":"宋代","title":"秋日杂兴其五"}
{"author":"敖陶孙","content":"糟丘酒无时，释面云涛翻。前身阮步兵，搜句急追奔。诗清酒更冽，自扣玻璃盆。缅怀君家翁，满怀蟠虞轩。职当调九鼎，小却护北门。胸中补衮线，岂但民瘼痊。胡为坐海山，揖客通寒温。边庭失细大，益我愁思繁。今君富文采，色正语不喧。念我死尘𡏖，妙语为返魂。班班古罍洗，一笑三家村。","dynasty":"宋代","title":"再简林子大"}
{"author":"敖陶孙","content":"邻曲竟还往，岁除当馈分。作我淡生活，小龙破密云。天机亦良勤，错综合瘁芬。松柏青始独，苕华黄已芸。","dynasty":"宋代","title":"凄其岁晚不胜乡国坟墓之情再得四篇赠宗之毋以示他人也其一"}
{"author":"敖陶孙","content":"吾山何足誇，君语烦专送。姿为丘壑媚，意重璆琳贡。芥胸划玲珑，眯眼豁尘瞀。白云足怡悦，明月得簸弄。居然卫霍近，顿压邹鲁鬨。故人真阳守，遗补臞庵空。数株立拿螭，一笑慰歌凤。缅思昔牛李，竞势急鞿鞚。能令山崒硉，所欠腹空洞。那知负之走，更使逐者众。谁言山上山，竟作梦中梦。老衰本无欲，标榜聊取衷。独怜伏虎雄，必得饮羽中。荆室虽苟完，汉仪亦多偬。君能载酒来，我愿共饭瓮。","dynasty":"宋代","title":"次韵陈景斋纠掾题品山斋数石之作"}
{"author":"敖陶孙","content":"拾遣诗视孔子道，豫章配孟颜后山。自馀众作等别派，彪虥狸豹虎一斑。我修直笔公万世，议论不到甘嘲讪。中间杜老饶寒饿，陈也绝荤黄尚可。天公雠施略相当，一字而贫更怜我。去年臞庵太荒凉，釜中得鱼雷隐床。了知诗祟力排摈，谁言锢疾蟠膏肓。刘郎食饱嗜昌歜，又一过目思手揽。编诗更著顾痴笔，字字可丹藏石䃭。知君疗病我益病，心手相忘还展咏。百年长病可得辞，两翁落唾皆可敬。忽云身后无知音，此诗百变无邪心。候虫时鸟足感耳，我思正在南风琴。谁能首涂追四始，以经夹毂骚驾轨。意所不快鞭曹刘，此时折汝一寸箠。长安市上逢联璧，人持一箭与我直。请君了却三万轴，再见坐我床下客。","dynasty":"宋代","title":"借山谷后山诗编于刘宜之司户因书所见呈宜之兄弟"}
{"author":"敖陶孙","content":"风日暖，天大裘。蝇飞打窗油，北窗坟策高于丘。我欲发视劳牵抽，把酒起望天门陬。斜鸿书破半张纸，枯荷网空散铅水。机中挑出锦文诗，泪满鸳鸯半身紫。新愁波不穷，后愁更随风。美人如娇春，何物可御冬。古人已恨愁不足，却遣今人送愁续。轻将玉斧赠吴刚，漏得寒光照孤宿。素女为天拣退丝，伶伦猛截孤生枝。沙虫含冤射千载，谁劝黄竹栽瑶池。歌夜长，歌夜短，淮南桂枝香满满。为君持酒寿金人，少待露盘辞玉椀。","dynasty":"宋代","title":"北窗雅"}
{"author":"敖陶孙","content":"今晨日色佳，负暄就前檐。晴鸢盘空阔，始觉天宇严。怡然一欠伸，双峦引遐瞻。亭亭倒枯荷，似是浮图尖。出家本不难，贝叶明牙签。但恐远公社，无酒与陶潜。","dynasty":"宋代","title":"旅舍七首其三"}
{"author":"敖陶孙","content":"齧雪苏州年，嘿数天再闰。当时贾长头，霜桐送孤韵。今年贫更恶，交友云散尽。收自缃楮林，博阅先后进。纵横略千家，诣处合一印。文章何当工，一死差可忍。","dynasty":"宋代","title":"旅舍七首其四"}
{"author":"敖陶孙","content":"人言我身长，尺度难为裁。居然一瓠壶，略可当酒杯。口交市井谈，面涴俗子埃。谓予倘不化，未觉逆旅猜。但恐醉语误，积毁能焚骸。殷勤王先生，脱袜何贤哉。","dynasty":"宋代","title":"旅舍七首其五"}
{"author":"敖陶孙","content":"我家碧鹳弟，尽用当执殳。摧颜伴老翁，意欲化白凫。娟娟熨帛手，见之感无襦。坐念粟布谣，于乎予何诛。取求不汝瑕，霸心生断袪。请观泽中雁，一一稻粱图。","dynasty":"宋代","title":"旅舍七首其七"}
{"author":"敖陶孙","content":"诸君置膜外论，之子真个中人。冀北何限千驷，东市初逢一麟。","dynasty":"宋代","title":"送别史友六首其二"}
{"author":"敖陶孙","content":"冶渚饯何彦德，虎溪送陶渊明。诸人卿自卿法，今日吾用吾情。","dynasty":"宋代","title":"送别史友六首其六"}
{"author":"敖陶孙","content":"舍东修竹密如栉，一日洗净清风来。脱巾解带坐寒碧，置觞露饮始此回。平林远霭开图画，西望群山如过马。诗翁意落帆影外，孤村结庐对潇洒。百年奇事笑谈成，向来无此苍龙声。闲身一笑直钱万，剜粉劖青留姓名。","dynasty":"宋代","title":"洗竹简诸公同赋"}
{"author":"敖陶孙","content":"热中襶褦令我汗，日暮佳人期不来。陈郎揖人不下榻，青山白云唤得回。手开二亩萧朗画，个里何妨击吾马。食单得凉清可啜，毳褐分阴翠如洒。摇金戛玉真天成，梦捣风前茶臼声。一川窈窕荷万柄，野翁得此甘辞名。","dynasty":"宋代","title":"用前韵谢竹主人陈元仰"}
{"author":"敖陶孙","content":"竹君得姓起何代，渭川鼻祖兹云来。主人好事富千埒。日报平安知几回。平生好山仍好画，意匠经营学盘马。别裁斗地规摩围，自汲清池行播洒。一杯寿君三径成，请君静听风来声。醉眠煮得石根烂，以次平章身与名。","dynasty":"宋代","title":"竹间新辟一地可坐十客用前韵刻竹上"}
{"author":"敖陶孙","content":"四方集谤议，著面矢如雨。前身雷将军。柴产吾甚武。却还观我生，与世实锄鋙。西通襧衡邻，东接嵇康堵。以兹料身后，藐未得死所。一州纳一嘲，一邑献一侮。并浙十五州，我作大谤府。馀外九州者，设伏特未举。徐思浮言端，中实无所主。怪雪群犬吠，眩日百鸟语。何由泽其喙，环海变春醑。坐使声名高，一日跨尧禹。","dynasty":"宋代","title":"谤议"}
{"author":"敖陶孙","content":"风日暖，天大裘。蝇飞打窗油，北窗坟策高於丘。我欲发视劳牵抽，把酒起望天门陬。斜鸿书破半张纸，枯荷纲空散铅水。机中挑出锦文诗，泪满鸳鸯半身紫。新愁波不穷，后愁更随风。美人如娇春，何物可御冬。古人已恨愁不足，却遣今人送愁续。轻将玉斧赠吴刚，漏得寒光照孤宿。素女为天拣退丝，伶伦猛截孤生枝。沙虫含冤射千载，谁劝黄竹栽瑶池。歌夜长，歌夜短，淮南桂枝香满满。为君持酒寿金人，少待露盘辞玉碗。","dynasty":"宋代","title":"北窗雅言寄朱仁叔"}
{"author":"敖陶孙","content":"衣冠塞繁都，茂苑非夙昔，双铺府行渠，文简相公宅。是家固多贤，满箧载春秋。中有九亩园，颇复修风流。新亭著高稳，佳木行清幽。客来必置醴，井蛙挟其辀。张灯看洛花，意作长门愁。小却得一欣，冻壁缠蛟虬。先朝补天手，翰墨皆其游。再拜阅帝书，局促虞褚欧。平生帝好奇，两武布九州。恍然驾阆风，坐我曲池头。竹间是茶烟，松风助飕飕。梅食亦登盘，按行感良俦。枥马喧午枕，土毛撷晨羞。似闻屋东偏，万指食锄耰。行当卖书籍，买邻吒羊求。与公行灌园，第一营瓜畴。","dynasty":"宋代","title":"毕叔兹可扫园赏牡丹"}
{"author":"敖陶孙","content":"漏尽有行客，袁侯挽不来。掉头缁尘中，胡为此徘徊。何处非诗具，螺江如泼醅。公子亦岂痴，索笑西湖梅。平生诗书腹，不计簿领材。噫呜梁父吟，慷慨新丰杯。梦作方士凫，唤杖听风雷。何知江东路，瘦马冲尘埃。君名在吏部，作君始此回。兽弱而弩强，蹙缩生自猜。自猜固如此，一语须君裁。王事有靡监，柴车谁当推。行矣勿告劳，试身文书堆。","dynasty":"宋代","title":"别袁席之二首"}
{"author":"敖陶孙","content":"昨送郑广文，持毡就客坐。今辞习主簿，相与枕书卧。名字擅一世，此法当寒饿。臞庵书满屋，十夏作僧过。就使君交我，指目等奇赀。百年寸箠折，万事一甑破。独念君行路，历历眼中堕。入衢酒无声，道信山辞涴。每忆上程时，店火明个个。征人语暝霭，嘶马带枯莝。是间万金药，贵子身剂和，馀酒端不恶，为米知何奈。手板付丞相，此语尚须佐。","dynasty":"宋代","title":"别袁席之二首"}
{"author":"敖陶孙","content":"早岁纵横论九流，中年往往爱清幽。细观梦境皆争鹿，静遣机心欲狎鸥。池上贪间临晋帖，灯前抱病看吴钩。山林钟鼎从天赋，言志俱惭点与求。","dynasty":"宋代","title":"病中用杜工部江村韵"}
{"author":"敖陶孙","content":"徐州文壤基崇坛。老蔡径尺刳心肝。铜槃照夜血光碧，上有惨澹双镆干。请君载书许君死，彻器未竟盟已寒。了知今人不如古，古人亦有难知处。张生刎颈殓陈馀。郦儿给印屠诸吕。劝君结交勿结心，报君多是逡巡人。救饥重脱嗾獒厄，出淖曾叨食妈恩。轻言诧心腹，心腹为祸媒。畏途搀空薄侧掌，要离孤冢空崔嵬。我愿中堂置瓮常盛酒，后列丝竹前宾友。细腰灯前拓秋窗，有来白事酹其口。交亦不必结，名亦不必闻。燕南氍毹藉地醉，千载一笑平原君。","dynasty":"宋代","title":"长歌行"}
{"author":"敖陶孙","content":"青筇相伴到仙坛，身寄虚无缥缈间。景物迥殊人世界，烟霞深锁道家山。纷纷尽向红尘老，寂寂谁知白日间。遣履山中棋一局，几人於此未应还。","dynasty":"宋代","title":"冲虚观"}
{"author":"敖陶孙","content":"夫子焉不学，高朕罗三贤。横前一片石，教外皆别传。三虎谁最怒，未觉相后先。渠伊囊中方，贵在后者鞭。我家一佛堂，盎背知庙堧。忆昨祠上丁，蕡烛初欲然。诸生气清明，人如出雩泉。洗爵俯象鼻，掩豆高豚肩。朱弦张文王，繁声斥师延。此时识方屦，綦满青苔钱。李公独凤仪，众中得何坚。惜无补天手，转之上细毡。朝来食盘中，穉蕨初数拳。苍苍本难测，何由赜真筌。自我得此士，可以一当千。如闻缝掖姿，欲重世所捐。舂容吐握诗，法用春秋全。酬赠无玉案，三复缁衣篇。","dynasty":"宋代","title":"酬答李学长"}
{"author":"敖陶孙","content":"天外谁飘桂子风，老夫鼻观已先通。直须斩断年时话，匹似西来叹不逢。","dynasty":"宋代","title":"次潮阳宁公诗韵三首"}
{"author":"敖陶孙","content":"十方无壁惯曾游，一片孤云任去留。莫话潮阳旧公案，天台行色满檐头。","dynasty":"宋代","title":"次潮阳宁公诗韵三首"}
{"author":"敖陶孙","content":"竹枝拗折殊多事，参取茶瓯未到前。为报天台痴五百，撞斋逻粥莫争先。","dynasty":"宋代","title":"次潮阳宁公诗韵三首"}
{"author":"敖陶孙","content":"一昨羊城别五仟，驾言韶石叩钧天。偏师政拟劘诗壘，汪濑那知滞酒船。但使击书勤雁足，敢思腾上辣鸢肩。区区一取韩康笑，卖药逃名却自然。","dynasty":"宋代","title":"次韩耕道赠别韵"}
{"author":"敖陶孙","content":"吾山何足夸，君语烦专送。姿为丘壑媚，意重璆琳贡。芥胸划玲珑，眯眼豁尘瞀。白云足怡悦，明月得簸弄。居然卫霍近，顿压邹鲁共。故人真阳守，遗补臞庵空。数株立拿螭，一笑慰歌凤。缅思昔牛李，竞势急鞿鞚。能令山崒硉，所欠腹空洞。那知负之走，更使农者众。谁言山上山，竟作梦中梦。老衰本无欲，标榜聊取衷。独怜伏虎雄，必得钨羽中。荆室虽敬完，汉仪亦多偬。君能载酒来，我愿共饭瓮。","dynasty":"宋代","title":"次韵陈景斋纠掾题品山斋数石之作"}
{"author":"敖陶孙","content":"君不见朱门煌煌多近臣，豹胎煮蘼蜡为薪。庭中盛设泼寒戏，炙手欲近还嗔人。谁知曝背茆檐下，欲献要是山林真。儿童抑搔皮肉软，日轮过中方欠伸。悬鹑结驷两相笑，百年俱成一窖尘。先生自是冷官样，要看入火红麒麟。撚须自作咏雪唏，秘思蚤与相如亲。蒲团拥裘结倍坐，别有絺綌君南邻。愿回六龙照后土，施与万国无边春。屑琼镂玉入肺腑，拍手一笑未吾贫。","dynasty":"宋代","title":"次韵冯孔武雪中简闻人簿乞炭"}
{"author":"敖陶孙","content":"臞翁方解夏，盖令正防秋。净社吾追远，侯封子择留。硬黄随意草，大白几时浮。莫话河南北，伤心感沛州。","dynasty":"宋代","title":"次韵盖晞之见忆"}
{"author":"敖陶孙","content":"大化我虫臂，常时炙牛心。居然身桔槔，老圃愁汉阴。简书帝畏人，吏事颇见侵。千里得蛮语，十生生越吟。宁为尽一稽，何者可枉寻。盖公学齐鲁，颇似东海任。双骭留石涔，兴堞方盘针。稍传闭关术，抑按娱五禽。朅来道院中，狼山即知音。披衣起视夜，欲借北斗斟。寤言种术孤，渠肯挟策钦。琅然庭柯句，欲和南风琴。勾牵老维摩，善哉去来今。飞潜不同穴，著鞭英隽林。","dynasty":"宋代","title":"次韵盖宰"}
{"author":"敖陶孙","content":"南窗解衣学画史，梦绕西湖貌西子。了无一语对青山，侧釐隃糜相与间。平明视镜稀可数，生爱诗名压千古。春风虽我不作难，壶浆瘦驴行出租。政思坐上觅佳客，广文先生秀眉宇。船头把诗报忙事，欲些黄陈作黄土。摩挲老眼说旧观，张衣大冠逢建武。二公派当百似续，行舒缀远如观舞。百年许长作灰冷。手披口吟心独苦。许君一死力负荷，麾斥众楚昌齐语。典衣沽酒人敢易，鼠壤犹堪窖馀窭。长生木瓢要赏真，元刘放浪犹诗人。眼前生后姑置论，红紫事休天地贫。","dynasty":"宋代","title":"次韵翁伯绍教授"}
{"author":"敖陶孙","content":"力田望逢年，倚市胜刺绣。十年丘里语，失火要自救。君行半天下，何处得耆旧。诸坐老庞说，龙风相赴凑。全家隐鹿门，遗安不求富。常时拜休下，大钟尽徐扣。男儿惟一身，用在百岁后。譬营屋子室，宗庙先库厩。不闻买山隐，而有居巷陋。君看钟鼎家，粱肉或墨瘦。宁为卖文活，一经老学究。出身即九折，时命乃大缪。向来尸里革，口语困逗留。居然齿编贝，月粟供赁僦。何知山涧底，鹿逐对饭糗。文章忌随人，谨勿夸客右。书林无浅植，笔耒有深耨。纷纷青紫楦，后进渠领袖。结交两任昉，设客一阴就。卑官惭处赠，俚语致公寿。","dynasty":"宋代","title":"次韵乡文叔章访别"}
{"author":"敖陶孙","content":"大雅熄自郐，续弦久无人。中间翰墨场，名字俱已堙。江山亦何助，东海真扬尘。我笑李夫子，瓶无半合阵。人书两俱亡，何用语带真。作诗来起予，欲卜二仲邻。依然送目鸿，衮衮天机新。莫欺鬓眉苍，持护应有神。狗须侯舞阳，羝角相平津。皇天信平分，万物各得春。但愿阅世心，孤特凛箭筠。日者鹤飞书，江汉起隐沦。三物论乡国，六艺程成均。秋风入帝闲，错落骓駓驎。君曾读诏否，却枕方欠伸。勿惊作诗面，酒缬吹微鳞。唾手洗衰陋，一返姚姒纯。稽古不无力，政复昌其身。它时玉堂梦，与问三生因。盟我良不难，欲吒孙子亲。势君以黄耳，附书莫辞频。再拜赋断间，水石俱磷磷。","dynasty":"宋代","title":"次韵谢李秘校"}
{"author":"敖陶孙","content":"何人著书补获麟，竹汗未乾头已星。天上风流张公子，散发沧浪歌独醒。威名偏满淮草木，肯借妙语春冥灵。臞翁之腹无三壬，平生贮书才一丁。泥涂断道学龟曳，云天泼眼惭鸾停。亦知封侯下曹掾，宁与阿堵高宁馨。梦从诸儿坐家塾，十年灯火寒青荧。分无黄色明天庭，独倚一片藏无形。虞翻骨相当自程，曲江风度乃不名。","dynasty":"宋代","title":"次韵张长公宠赐初度致祷之语"}
{"author":"敖陶孙","content":"羯鼓勿罢弄，吾琴无成亏。潘桃既无赖，陶柳自不持。造物有炉锤。揽之杜拾遗。卷帘出倾城，一笑不用帷。轮心巧当面，珍重来如期。人为曲江秀，花自潜溪移。美人欲晞红，镜中靦东施。如闻姚魏风，红紫合折枝。常恐砑光帽，半倒金屈卮。作诗苦留春，出吻竟不奇。但当阒幽间。属赋歌载驰。殷勤禅灵锦，丈尺馀丘迟。公杯当再行，雉边多小儿。","dynasty":"宋代","title":"次韵张宰牡丹"}
{"author":"敖陶孙","content":"犊车油壁尘纷纷，恨君不识如花人。金鞭争道谁家郎，出门三日香入休。春风酒面吹微鳞，主人拔钗留上宾。洞房烛花尽意明，为君拂弦驻欢情。阵鸿尘涩声难安，城乌夜啼诉春寒。吴歈未终安日上，璇题藻井知无恙。请君衔杯莫问天，茂陵刘郎初学仟。人生百岁俱可怜，愿君流叹及盛年。世间万事不如酒，九环宝带时人有。感君一曲宽百忧，当时见人面色羞。君不见墙东儒生食井李，一生饮牛廉让水。","dynasty":"宋代","title":"次醉中歌"}
{"author":"敖陶孙","content":"江湖易高风，六月寒（外疒内辛）（外疒内辛）。中宵会急雨，凉意到衾枕。颠披蒲苇乱，抑压乌鸢噤。禾头欲生耳，树背各流渖。不谓晡来霞，横拖半天锦。初疑鸦翻晴，旋觉虹投饮。晦明信难料，阳霁吾谁谂。所思隔江水，笔力望徐沈。十年一葛衣，肘见尚整衽。想当风雨夕，忧国愿岁稔。凄凉新丰邸，避湿几违寝。何由语连休，共破秋气凛。","dynasty":"宋代","title":"大风怀林柏农"}
{"author":"敖陶孙","content":"神仙窟宅会四明，气候中和开二月。是间表表韦平家，奎阁明良拱天阙。前周后鲁岌相望，孕昂降嵩天所设。大慈平等现官身，思日赞襄尽臣节。平生履狶真益下，馀刃砾牛何虑缺。道逢不平忽伟事，坐觉日月妖气豁。未尝示袒勃安刘，亦复和羹商得说。由来转物得三昧，政尔成风聊一吷。涵濡少海益重润，运动紫枢高柄揭。迩来边琐向平宁，西土民艰随珍灭。撞搪噭呼间未免，雨地尺天吾忍免。公身固已佩安危，公寿应当等溟渤。花明柳暗沙堤外，著眼昌昌见春物。想当凤沼引夔龙，内药宫壶俨成列。天皇酌醴赐加劳，词人第颂歌明哲。会令宇宙还帖泰，要与鸿濛论融结。此时桃李竞新枝，草木恩光相焕发。小儒囿身坱圠内，独驾封轺来百粤。惟当岁献南山诗，长与天朝夸突兀。","dynasty":"宋代","title":"代刘漕使寿相君"}
{"author":"敖陶孙","content":"李下老人龙作俦，谈经阅世无春秋。一朝函谷占紫气，万里西极行青牛。青莲居士亦其裔，太白沦精来渴帝。江东狂客漏神机，一号谪仙人得制。天人惊世时一班，文采风流有远孙。百篇斗酒真细事，郡有德政朝功言。晋陵坐啸列城祖，一札细书风九土。为郎不用汉山钱，度支事繁通会府。向来供亿宽艰虞，祗今笏画通材须。裕农足国端有道，判花视草皆夷途。金鱼玉带公所有，太夫人高松柏寿。彩衣板与堪作图，贔屭阆州陈母后。人间盛事省见稀，王母一笑攘桃儿。花明柳暗白日静，莺穿燕颺青春迟。请君酌此西湖水，万岁千秋佐天子。清明寒食数日间，谨勿抛掷为佳耳。","dynasty":"宋代","title":"代人寿度支郎中李嘉言"}
{"author":"敖陶孙","content":"白衫紫领休沾襟，听我一曲截镫吟。使君五马新鉴蹄，大江横前气骎骎。问知淮民何所恋，年来家有生氂犬。同州杂鞭且未下，山阴大钱聊可选。门阑书生守遗经。二年作吏劳丁宁。即日遂良须尽白，平生阮籍眼偏青。君行奏书踏龙尾，好为人间种桃李。鱼竿冷宦不足言，有一负公如此水。","dynasty":"宋代","title":"代送别赵使君"}
{"author":"敖陶孙","content":"北邻捣衣声，明当葭管动。随宜过街巷，一岁三日用。请君歇砧杵，指直霜气重。君不见南邻已试明年灯，应制春衫泥小凤。","dynasty":"宋代","title":"捣衣吟"}
{"author":"敖陶孙","content":"左手旋乾右转坤，群公相扇动流言。狼胡无地归姬旦，鱼腹终天痛屈原。一死固知公所欠，孤忠赖有史长存。九原若遇韩忠献，休说渠家末代孙。","dynasty":"宋代","title":"悼赵忠定"}
{"author":"敖陶孙","content":"琉璃灯暖烧春红，水日帘垂望欲空。美人缥缈隔花雾，春心咫尺无由通。宝钗沽酒市楼中，当筵一曲悲丝桐。少年游荡足行乐，江南日日长春风。","dynasty":"宋代","title":"灯前曲"}
{"author":"敖陶孙","content":"老马知涂益可羞，寒灯冷砚照穷愁。著书不望从儿读，归舍何当与妇谋。赤脚踏鲲真浪计，短衣射虎恐长休。何人得似襄阳守，乞我苕湖十顷秋。","dynasty":"宋代","title":"灯下叹"}
{"author":"敖陶孙","content":"胜赏多从暇日违，眼中朋友欲星稀。退休不复思三顾，能赋犹堪广七依。游鹿台前空逝水，棲乌曲时只斜晖。书生怀古真痴绝，看尽闲云入栋飞。","dynasty":"宋代","title":"登苏台用袁宪韵赠两赵干"}
{"author":"敖陶孙","content":"素丝冲尘化为墨，老人双鬓无由黑。俗见翻手候炎凉，惟有君心比霜雪。破窗草亢风雨寒，梦游帝乡虎当关。枯鱼对酒泪溅俎，雄剑夜吼铜花乾。二十辞家颜色故，春心不语弦解语。借君古镜施铅华，含羞独立罗房雨。青天中开多不平，少年裘马如流星。千金无处买侠骨，坐念岁月空峥嵘。","dynasty":"宋代","title":"短歌赠临安友人"}
{"author":"敖陶孙","content":"柳边放船试南风，扬溪荷花能艳红。一川云锦步不尽，我舟正在繁香中。午天无云青脉脉，枕舷哀歌醉脱帻。更将绿叶穿碧筒，欲臣屈卮奴太白。风前一笑玉尘横，蜻蜓侧翅潜鱼惊。骑马遗人多内热，此叹勿语长安城。须臾客醉船亦醉，信流一抹西村外。翁媪负墙樵牧奔，拾薪供茶初不记。还家鼻息撼四邻，阆风接梦疑非真。清游何时记三人，臞庵与弟拙乡陈。","dynasty":"宋代","title":"放船"}
{"author":"敖陶孙","content":"诸刘兄弟贤，一一无可选。竹林锐头郎，风味吾小阮。平生天机深，善闭得内楗。迩来卿何曹，不辨折腰本。稍传诗语东，朝日照兰畹。伊余战纷华，心旆凡几偃。划逢君家语，隽永初一脔。识遗饱新得，友胜悟夙捐。缅怀歌商凋，萧瑟松磵远。阴阴芜菁花，碧蝶相与晚。是中着高士，物意自偃蹇。向来白衣宰，云壑论补衮。优游济艰难，如以禹代鲧。刘郎秀眉宇，秋隼立高巘。端能谢师匠，万卷自鉏垦。时须阅世谛，一及城门键。功名头上簪，日月风中幰。何时会吴下，春动长洲苑。","dynasty":"宋代","title":"奉寄旌德尉刘申之"}
{"author":"敖陶孙","content":"张颠许我以神仙，薛颠谓予可英杰，丁生谓二俱无成，世间那得此奇崛。麒麟阁上森貂蝉，龙虎鼎内飞大丹。腰钱跨鹤谁不愿，只有圯下先吾鞭。何如吴松江上住，门横钓车屋农具。卧看苍虬扰白云，正午堂堂拔江去。","dynasty":"宋代","title":"改周晋仙赠丁相士之什"}
{"author":"敖陶孙","content":"樵路萦连入翠微，清泉白石可忘机。云中犬吠刘安过，树杪春深望帝归。白鹤肯留华表语，苍官合受锦衣围。珠襦玉柙今何许，一笑人间万事非。","dynasty":"宋代","title":"皋亭山"}
{"author":"敖陶孙","content":"汉家干马知多少，晚得蒲萄绕院栽。何物支郎能伎俩，龙须马乳应时来。","dynasty":"宋代","title":"高邮因师薄萄芦雁秋瓜三种"}
{"author":"敖陶孙","content":"莫话凄凉塞北秋，衔芦避弋使人愁。与君细展江南画，水宿沙眠得自由。","dynasty":"宋代","title":"高邮因师薄萄芦雁秋瓜三种"}
{"author":"敖陶孙","content":"子母鉤牵晓露溥，行人暍暑慰艰难。青门程色今馀个，莫作黄台秋尽看。","dynasty":"宋代","title":"高邮因师薄萄芦雁秋瓜三种"}
{"author":"敖陶孙","content":"桑田鉴一夺，周官寒如灰。赐珏先沦奔，乃自垂棘胎。劫火到咸阳，六国无珍材。空馀虢山在，蚌水相萦回。古潭月荒凉，孤光翳复开。六丁所邀留，珪魄幻紫瑰。必藏三千年，掘狱无张雷。君先世闽南，家枕凤咮堆。夜光有感触，渠伊人剸裁。向来匪石心，不转误国魁，皦发照万世，是君以闻来。远孙极风流，乞语谫馀哀。摩挲紫云姿，百感集我怀。石汝亦不遇，无两欧苏梅。","dynasty":"宋代","title":"龚立道家藏虢月石屏"}
{"author":"高材","content":"照眼芙蕖薄宦回，欢迎稚子驾船来。携亲不敢携鱼鲊，裕后何妨剩砚台。漫说风波满平地，且呼朋旧共深杯。酒酣拔剑婆娑舞，自笑丹心老未灰。","dynasty":"明代","title":"初归"}
{"author":"高材","content":"糁糁松花树树金，仙人跨鹤剩空林。洞门方石还遗迹，鼎里玄丹独悟心。笑我未除湖海气，怜君能发凤鸾吟。青春况是天崖暮，莫惜花前酒重斟。","dynasty":"明代","title":"游委羽山次孙邦采韵"}
{"author":"高材","content":"千里逢迎抱素琴，独怜子晋是知音。婆娑老子欲长啸，犹愧苏门鸾凤吟。","dynasty":"明代","title":"寄怀少梅山人"}
{"author":"齐己","content":"万木冻欲折，孤根暖独回。前村深雪里，昨夜一枝开。风递幽香出，禽窥素艳来。明年如应律，先发望春台。","dynasty":"唐代","tags":"咏物，梅花，言志","title":"早梅"}
{"author":"齐己","content":"千株含露态，何处照人红。风暖仙源里，春和水国中。流莺应见落，舞蝶未知空。拟欲求图画，枝枝带竹丛。","dynasty":"唐代","title":"桃花"}
{"author":"齐己","content":"拔剑绕残樽，歌终便出门。西风满天雪，何处报人恩。勇死寻常事，轻雠不足论。翻嫌易水上，细碎动离魂。","dynasty":"唐代","tags":"送别，宴饮，写人","title":"剑客"}
{"author":"齐己","content":"欲布如膏势，先闻动地雷。云龙相得起，风电一时来。霢霂农桑野，冥濛杨柳台。何人待晴暖，庭有牡丹开。","dynasty":"唐代","title":"春雨"}
{"author":"齐己","content":"何处背繁红，迷芳到槛重。分飞还独出，成队偶相逢。远害终防雀，争先不避蜂。桃蹊牵往复，兰径引相从。翠裛丹心冷，香凝粉翅浓。可寻穿树影，难觅宿花踪。日晚来仍急，春残舞未慵。西风旧池馆，犹得采芙蓉。","dynasty":"唐代","title":"蝴蝶"}
{"author":"齐己","content":"空碧无云露湿衣，群星光外涌清规。东楼莫碍渐高势，四海待看当午时。还许分明吟皓魄，肯教幽暗取丹枝。可怜半夜婵娟影，正对五侯残酒池。","dynasty":"唐代","title":"中秋月"}
{"author":"齐己","content":"百草让为灵，功先百草成。甘传天下口，贵占火前名。出处春无雁，收时谷有莺。封题从泽国，贡献入秦京。嗅觉精新极，尝知骨自轻。研通天柱响，摘绕蜀山明。赋客秋吟起，禅师昼卧惊。角开香满室，炉动绿凝铛。晚忆凉泉对，闲思异果平。松黄干旋泛，云母滑随倾。颇贵高人寄，尤宜别匮盛。曾寻修事法，妙尽陆先生。","dynasty":"唐代","title":"咏茶十二韵"}
{"author":"齐己","content":"落多秋亦晚，窗外见诸邻。世上谁惊尽，林间独扫频。萧骚微月夜，重叠早霜晨。昨日繁阴在，莺声树树春。","dynasty":"唐代","title":"落叶"}
{"author":"齐己","content":"槐柳野桥边，行尘暗马前。秋风来汉地，客路入胡天。雁聚河流浊，羊群碛草膻。那堪陇头宿，乡梦逐潺湲。","dynasty":"唐代","tags":"边塞，送别","title":"送人游塞"}
{"author":"齐己","content":"冰峰撑空寒矗矗，云凝水冻埋海陆。杀物之性，伤人之欲，既不能断绝蒺藜荆棘之根株，又不能展凤凰麒麟之拳跼。如此则何如为和煦，为膏雨，自然天下之荣枯，融融于万户。","dynasty":"唐代","tags":"冬天，哲理，忧国忧民","title":"苦寒行"}
{"author":"齐己","content":"清泉流眼底，白道倚岩棱。后夜禅初入，前溪树折冰。南凉来的的，北魏去腾腾。敢把吾师意，密传门外僧。","dynasty":"唐代","title":"寄双泉大师师兄"}
{"author":"齐己","content":"发地才过膝，蟠根已有灵。严霜百草白，深院一林青。后夜萧骚动，空阶蟋蟀听。谁于千岁外，吟绕老龙形。","dynasty":"唐代","title":"小松"}
{"author":"齐己","content":"烦暑莫相煎，森森在眼前。暂来还尽日，独坐只闻蝉。草媚终难死，花飞卒未蔫。秋风舍此去，满箧贮新篇。","dynasty":"唐代","title":"夏日林下作"}
{"author":"齐己","content":"荣枯得失理昭然，谁斅离骚更问天。生下便知真梦幻，老来何必叹流年。清风不变诗应在，明月无踪道可传。珍重匡庐沃洲主，拂衣抛却好林泉。","dynasty":"唐代","title":"荆门勉怀寄道林寺诸友"}
{"author":"齐己","content":"锦水东浮情尚郁，湘波南泛思何长。蜀魂巴狖悲残夜，越鸟燕鸿叫夕阳。烟月几般为客路，林泉四绝是吾乡。寻幽必有僧相指，宋杜题诗近旧房。","dynasty":"唐代","title":"送人自蜀回南游"}
{"author":"齐己","content":"透窗穿竹住还移，万类俱闲始见伊。难把寸光藏暗室，自持孤影助明时。空庭散逐金风起，乱叶争投玉露垂。后代儒生懒收拾，夜深飞过读书帷。","dynasty":"唐代","title":"萤"}
{"author":"齐己","content":"暖傍渔船睡不惊，可怜孤洁似华亭。晚来湾浦冲平碧，晴过汀洲拂浅青。翡翠静中修羽翼，鸳鸯闲处事仪形。何如飞入汉宫里，留与兴亡作典经。","dynasty":"唐代","title":"沙鸥"}
{"author":"齐己","content":"慈恩塔下曲江边，别后多应梦到仙。时去与谁论此事，乱来何处觅同年。陈琳笔砚甘前席，甪里烟霞待共眠。爱惜麻衣好颜色，未教朱紫污天然。","dynasty":"唐代","title":"寄梁先辈"}
{"author":"齐己","content":"病肠休洗老休医，七十能饶百岁期。不死任还蓬岛客，无生自有雪山师。浮云聚散俱关虑，明月相逢好展眉。既兆未萌闲酌度，不如中抱是寻思。","dynasty":"唐代","title":"遣怀"}
{"author":"齐己","content":"门底秋苔嫩似蓝，此中消息兴何堪。乱离偷过九月九，头尾算来三十三。云影半晴开梦泽，菊花微暖傍江潭。故人今日在不在，胡雁背风飞向南。","dynasty":"唐代","title":"庚午岁九日作"}
{"author":"齐己","content":"欲话趋时首重骚，因君倍惜剃头刀。千般贵在能过达，一片心闲不那高。山叠好云藏玉鸟，海翻狂浪隔金鳌。时应记得长安事，曾向文场属思劳。","dynasty":"唐代","title":"逢进士沈彬"}
{"author":"齐己","content":"诗病相兼老病深，世医徒更费千金。馀生岂必虚抛掷，未死何妨乐咏吟。流水不回休叹息，白云无迹莫追寻。闲身自有闲消处，黄叶清风蝉一林。","dynasty":"唐代","title":"遣怀"}
{"author":"齐己","content":"乐天歌咏有遗编，留在东林伴白莲。百尺典坟随丧乱，一家风雅独完全。常闻荆渚通侯论，果遂吴都使者传。仰贺斯文归朗鉴，永资声政入薰弦。","dynasty":"唐代","title":"贺行军太傅得《白氏东林集》"}
{"author":"齐己","content":"谁遣西来负岳云，自由归去竟何因。山龛薜荔应残雪，江寺玫瑰又度春。早岁便师无学士，临年却作有为人。何妨夜醮时相忆，伴醉佯狂笑老身。社莲惭与幕莲同，岳寺萧条俭府雄。冷淡独开香火里，殷妍行列绮罗中。秋加玉露何伤白，夜醉金缸不那红。闲忆遗民此心地，一般无染喻真空。","dynasty":"唐代","title":"江寺春残寄幕中知己二首"}
{"author":"齐己","content":"去年曾赋此花诗，几听南园烂熟时。嚼破红香堪换骨，摘残丹颗欲烧枝。流莺偷啄心应醉，行客潜窥眼亦痴。闻说张筵就珠树，任从攀折半离披。","dynasty":"唐代","title":"乞樱桃"}
{"author":"齐己","content":"心魂役役不曾归，万象相牵向极微。所得或忧逢郢刃，凡言皆欲夺天机。游深晚谷香充鼻，坐苦春松粉满衣。何物不为狼藉境，桃花和雨更霏霏。","dynasty":"唐代","title":"山中春怀"}
{"author":"齐己","content":"洞庭栽种似潇湘，绿绕人家带夕阳。霜裛露蒸千树熟，浪围风撼一洲香。洪崖遣后名何远，陆绩怀来事更长。藏贮待供宾客好，石榴宜称映舟光。","dynasty":"唐代","title":"谢橘洲人寄橘"}
{"author":"齐己","content":"半年离别梦，来往即湖边。两幅关山雪，寻常在眼前。项容藏古翠，张藻卷寒烟。蓝淀图花鸟，时人不惜钱。","dynasty":"唐代","title":"寄顾处士"}
{"author":"齐己","content":"鹏翅蹋于斯，明君知不知。域中诗价大，荒外土坟卑。瘴雨无时滴，蛮风有穴吹。唯应李太白，魂魄往来疲。","dynasty":"唐代","title":"吊杜工部坟"}
{"author":"齐己","content":"野鸭殊家鸭，离群忽远飞。长生缘甚瘦，近死为伤肥。江海游空阔，池塘啄细微。红兰白蘋渚，春暖刷毛衣。","dynasty":"唐代","title":"野鸭"}
{"author":"齐己","content":"城里寻常见碧棱，水边朝暮送归僧。数峰云脚垂平地，一径松声彻上层。寒涧不生浮世物，阴崖犹积去年冰。此身有底难抛事，时复携筇信步登。","dynasty":"唐代","title":"游谷山寺"}
{"author":"齐己","content":"四轴骚词书八行，捧吟肌骨遍清凉。谩求龙树能医眼，休问图澄学洗肠。今体尽搜初剖判，古风淳凿未玄黄。不知谁肯降文阵，闇点旌旗敌子房。","dynasty":"唐代","title":"谢贯微上人寄示古风今体四轴"}
{"author":"齐己","content":"落石几万仞，冷声飘远空。高秋初雨后，半夜乱山中。只有照壁月，更无吹叶风。几曾庐岳听，到晓与僧同。","dynasty":"唐代","title":"听泉"}
{"author":"齐己","content":"善卷台边寺，松筠绕祖堂。秋声度风雨，晓色遍沧浪。白石同谁坐，清吟过我狂。近闻为古律，雅道更重光。","dynasty":"唐代","title":"寄武陵微上人"}
{"author":"齐己","content":"朝衣闲典尽，酒病觉难医。下世无遗恨，传家有大诗。新坟青嶂叠，寒食白云垂。长忆招吟夜，前年风雪时。","dynasty":"唐代","title":"哭郑谷郎中"}
{"author":"齐己","content":"瘴雨过孱颜，危边有径盘。壮堪扶寿岳，灵合置仙坛。影北鸿声乱，青南客道难。他年思隐遁，何处凭阑干。","dynasty":"唐代","title":"回雁峰"}
{"author":"齐己","content":"日用是何专，吟疲即坐禅。此生还可喜，馀事不相便。头白无邪里，魂清有象先。江花与芳草，莫染我情田。","dynasty":"唐代","title":"喻吟"}
{"author":"齐己","content":"外事休关念，灰心独闭门。无人来问我，白日又黄昏。灯集飞蛾影，窗销迸雪痕。中心自明了，一句祖师言。","dynasty":"唐代","title":"闭门"}
{"author":"齐己","content":"范蠡东浮阔，灵均北泛长。谁知远烟浪，别有好思量。故国门前急，天涯照里忙。难收上楼兴，渺漫正斜阳。","dynasty":"唐代","title":"看水"}
{"author":"齐己","content":"万国争名地，吾师独此闲。题诗招上相，看雪下南山。内殿承恩久，中条进表还。常因秋贡客，少得掩禅关。","dynasty":"唐代","title":"寄栖白上人"}
{"author":"齐己","content":"禅外求诗妙，年来鬓已秋。未尝将一字，容易谒诸侯。挂梦山皆远，题名石尽幽。敢言梁太子，傍采碧云流。","dynasty":"唐代","title":"自题"}
{"author":"齐己","content":"冥搜从少小，随分得淳元。闻说吟僧口，多传过蜀门。相寻江岛上，共看夏云根。坐落迟迟日，新题互把论。","dynasty":"唐代","title":"孙支使来借诗集，因有谢"}
{"author":"齐己","content":"苦被流年迫，衰羸老病情。得归青嶂死，便共白云生。树枿烧炉响，崖棱蹑屐声。此心人信否，魂梦自分明。","dynasty":"唐代","title":"夏日言怀"}
{"author":"齐己","content":"雨多残暑歇，蝉急暮风清。谁有闲心去，江边看水行。河遥红蓼簇，野阔白烟平。试折秋莲叶，题诗寄竺卿。","dynasty":"唐代","title":"早秋寄友生"}
{"author":"齐己","content":"松滋闻古县，明府是诗家。静理馀无事，欹眠尽落花。江光摇夕照，柳影带残霞。君去应相与，乘船泛月华。","dynasty":"唐代","title":"送王秀才往松滋夏课"}
{"author":"齐己","content":"已尽沧浪兴，还思相楚行。鬓全无旧黑，诗别有新清。暂憩临寒水，时来扣静荆。囊中有灵药，终不献公卿。","dynasty":"唐代","title":"喜z6公自武陵至"}
{"author":"齐己","content":"匡庐久别离，积翠杳天涯。静室曾图峭，幽亭复创奇。典衣酬土价，择日运工时。信手成重叠，随心作蔽亏。根盘惊院窄，顶耸讶檐卑。镇地那言重，当轩未厌危。巨灵何忍擘，秦政肯轻移。晚觉莎烟触，寒闻竹籁吹。蓝灰澄古色，泥水合凝滋。引看僧来数，牵吟客散迟。九华浑仿佛，五老颇参差。蛛网藤萝挂，春霖瀑布垂。加添双石笋，映带小莲池。旧说雷居士，曾闻远大师。红霞中结社，白壁上题诗。顾此诚徒尔，劳心是妄为。经营惭培塿，赏玩愧童儿。会入千峰去，闲踪任属谁。","dynasty":"唐代","title":"假山"}
{"author":"齐己","content":"匡社经行外，沃洲禅宴馀。吾师还继此，后辈复何如。江上传风雅，静中时卷舒。堪随乐天集，共伴白芙蕖。","dynasty":"唐代","title":"谢西川可准上人远寄诗集"}
{"author":"齐己","content":"已觉秋空极，更堪寥泬青。只应容好月，争合有妖星。耿耿高河截，翛翛一雁经。曾于洞庭宿，上下彻心灵。","dynasty":"唐代","title":"秋空"}
{"author":"齐己","content":"伯阳遗妙旨，杳杳与冥冥。说即非难说，行还不易行。药中迷九转，心外觅长生。毕竟荒原上，一盘蒿陇平。","dynasty":"唐代","title":"与聂尊师话道"}
{"author":"齐己","content":"伯阳遗妙旨，杳杳与冥冥。说即非难说，行还不易行。药中迷九转，心外觅长生。毕竟荒原上，一盘蒿陇平。","dynasty":"唐代","title":"与聂尊师话道"}
{"author":"齐己","content":"夷门诗客至，楚寺闭萧骚。老病语言涩，少年风韵高。难于寻阆岛，险甚涉云涛。珍重西归去，无忘役思劳。","dynasty":"唐代","title":"送相里秀才自京至却回"}
{"author":"齐己","content":"幸附全材长，良工劚器殊。千林文柏有，一尺锦榴无。品格宜仙果，精光称玉壶。怜君远相寄，多愧野蔬粗。","dynasty":"唐代","title":"谢人寄南榴卓子"}
{"author":"齐己","content":"别后知何趣，搜奇少客同。几层山影下，万树雪声中。晚鼎烹茶绿，晨厨爨粟红。何时携卷出，世代有名公。","dynasty":"唐代","title":"寄旧居邻友"}
{"author":"齐己","content":"荆门来几日，欲往又囊空。远客归南越，单衣背北风。近乡微有雪，到海渐无鸿。努力成诗业，无谋谒至公。","dynasty":"唐代","title":"送朱秀才归闽"}
{"author":"齐己","content":"乍临毛发竖，双壁夹湍流。白日鸟影过，青苔龙气浮。蔽空云出石，应祷雨翻湫。四面耕桑者，先闻贺有秋。","dynasty":"唐代","title":"龙潭作"}
{"author":"齐己","content":"南国搜奇久，偏伤杜甫坟。重来经汉浦，又去入嵩云。旧别人稀见，新朝事渐闻。莫将高尚迹，闲处傲明君。岳顶休高卧，荆门访掩扉。新诗遗我别，旧约与谁归。贤路曾无滞，良时肯自违。明年窥日窟，仙桂露霏微。","dynasty":"唐代","title":"依韵酬谢尊师见赠二首（师欲调举）"}
{"author":"齐己","content":"行心宁肯住，南去与谁群。碧落高空处，清秋一片云。穿林瓶影灭，背雨锡声分。应笑游方久，龙钟楚水濆。","dynasty":"唐代","title":"送冰禅再往湖中"}
{"author":"齐己","content":"已闻人舍地，结构旧基平。一面湖光白，邻家竹影清。应难寻辇道，空说是王城。谁信兴亡迹，今来有磬声。","dynasty":"唐代","title":"喜表公往楚王城"}
{"author":"齐己","content":"数日不见日，飘飘势忽开。虽无忙事出，还有故人来。已尽南檐滴，仍残北牖堆。明朝望平远，相约在春台。","dynasty":"唐代","title":"春雪初晴喜友生至"}
{"author":"齐己","content":"南邻阻杖藜，屐齿绕床泥。漠漠门长掩，迟迟日又西。不知何兴味，更有好诗题。还忆东林否，行苔傍虎溪。","dynasty":"唐代","title":"残春连雨中偶作怀故人"}
{"author":"齐己","content":"白首从颜巷，青袍去佐官。只应微俸禄，聊补旧饥寒。地说丘墟甚，民闻旱歉残。春风吹绮席，宾主醉相欢。","dynasty":"唐代","title":"送崔判官赴归倅"}
{"author":"齐己","content":"万井追寒食，闲扉独不开。梨花应折尽，柳絮自飞来。梦觉怀仙岛，吟行绕砌苔。浮生已悟了，时节任相催。","dynasty":"唐代","title":"寒食日怀寄友人"}
{"author":"齐己","content":"洞庭云梦秋，空碧共悠悠。孟子狂题后，何人更倚楼。日西来远棹，风外见平流。终欲重寻去，僧窗古岸头。","dynasty":"唐代","title":"怀巴陵旧游"}
{"author":"齐己","content":"连夜因风雪，相留在寂寥。禅心谁指示，诗卷自焚烧。语默邻寒漏，窗扉向早朝。天台若长往，还渡海门潮。","dynasty":"唐代","title":"招乾昼上人宿话"}
{"author":"齐己","content":"青溪知不远，白首要难归。空想烟云里，春风鸾鹤飞。谁论传法偈，自补坐禅衣。未谢侯门去，寻常即掩扉。","dynasty":"唐代","title":"荆门秋日寄友人"}
{"author":"齐己","content":"四邻无俗迹，终日大开门。水晚来边雁，林秋下楚猿。一家随难在，双眼向书昏。沈近骚人庙，吟应见古魂。","dynasty":"唐代","title":"过湘江唐弘书斋"}
{"author":"齐己","content":"遗篇三百首，首首是遗冤。知到千年外，更逢何者论。离秦空得罪，入蜀但听猿。还似长沙祖，唯馀赋鵩言。","dynasty":"唐代","title":"读贾岛集"}
{"author":"齐己","content":"自归城里寺，长忆宿山门。终夜冥心客，诸峰叫月猿。岚光生眼力，泉滴爽吟魂。只待游方遍，还来扫树根。","dynasty":"唐代","title":"寄山中诸友"}
{"author":"齐己","content":"扰扰一京尘，何门是了因。万重千叠嶂，一去不来人。鸟道春残雪，萝龛昼定身。寥寥石窗外，天籁动衣巾。","dynasty":"唐代","title":"怀终南僧"}
{"author":"齐己","content":"二生俱我友，清苦辈流稀。旧国居相近，孤帆秋共归。残阳沙鸟乱，疏雨岛枫飞。几宿多山处，猿啼烛影微。","dynasty":"唐代","title":"送二友生归宜阳"}
{"author":"齐己","content":"孤窗烛影微，何事阻吟思。兄弟断消息，山川长路岐。日沈栖鹤坞，霜著叫猿枝。可想为怀抱，多愁多难时。","dynasty":"唐代","title":"怀从弟"}
{"author":"齐己","content":"客思寻常动，未如今断魂。路岐经乱后，风雪少人村。大泽鸣寒雁，千峰啼昼猿。争教此时白，不上鬓须根。","dynasty":"唐代","title":"岳阳道中作"}
{"author":"齐己","content":"何处陪游胜，龙兴古观时。诗悬大雅作，殿礼七真仪。远继周南美，弥旌拱北思。雄方垂朴略，后辈仰箴规。对坐茵花暖，偕行藓阵隳。僧绦初学结，朝服久慵披。到处琴棋傍，登楼笔砚随。论禅忘视听，谭老极希夷。照日江光远，遮轩桧影欹。触鞋松子响，窥立鹤雏痴。始贵茶巡爽，终怜酒散迟。放怀还把杖，憩石或支颐。眺远凝清眄，吟高动白髭。风鹏心不小，蒿雀志徒卑。顾我专无作，于身忘有为。叨因五字解，每忝重言期。舍此应休也，何人更赏之。淹留仙境晚，回骑雪风吹。","dynasty":"唐代","title":"赴郑谷郎中招游龙兴观读题诗板谒七真仪像因有十八韵"}
{"author":"齐己","content":"干戈阻上日，南国寄贫居。旧里荒应尽，新年病未除。窗风连岛树，门径接邻蔬。我有闲来约，相看雪满株。","dynasty":"唐代","title":"书李秀才壁"}
{"author":"齐己","content":"岳僧传的信，闻在麓山亡。郡有为诗客，谁来一影堂。梦休寻灞浐，迹已绝潇湘。远忆同吟石，新秋桧柏凉。","dynasty":"唐代","title":"闻尚颜下世"}
{"author":"齐己","content":"威仪何贵重，一室贮水清。终日松杉径，自多虫蚁行。像前孤立影，钟外数珠声。知悟修来事，今为第几生。","dynasty":"唐代","title":"赠询公上人"}
{"author":"齐己","content":"所见背时情，闲行亦独行。晚凉思水石，危阁望峥嵘。雨外残云片，风中乱叶声。旧山吟友在，相忆梦应清。","dynasty":"唐代","title":"秋兴"}
{"author":"齐己","content":"百岁禅师说，先师指此松。小年行道绕，早见偃枝重。月槛移孤影，秋亭卓一峰。终当因夜电，拏攫从云龙。","dynasty":"唐代","title":"古寺老松"}
{"author":"齐己","content":"闲地从莎藓，谁人爱此心。琴棋怀客远，风雪闭门深。枕外江滩响，窗西树石阴。他年衡岳寺，为我一相寻。","dynasty":"唐代","title":"题无余处士书斋"}
{"author":"齐己","content":"山依枯槁容，何处见年终。风雪军城外，蒹葭古寺中。孤村谁认磬，极浦夜鸣鸿。坐忆匡庐隐，泉声滴半空。","dynasty":"唐代","title":"岁暮江寺住"}
{"author":"齐己","content":"栖托近佳人，应怜巧语新。风光华屋暖，弦管牡丹晨。远采江泥腻，双飞麦雨匀。差池自有便，敢触杏梁尘。","dynasty":"唐代","title":"新燕"}
{"author":"齐己","content":"绕岳复沿湘，衡阳又耒阳。不堪思北客，从此入南荒。旦夕多猿狖，淹留少雪霜。因经杜公墓，惆怅学文章。","dynasty":"唐代","title":"次耒阳作"}
{"author":"齐己","content":"天际卓寒青，舟中望晚晴。十年关梦寐，此日向峥嵘。巨石凌空黑，飞泉照夜明。终当蹑孤顶，坐看白云生。","dynasty":"唐代","title":"舟中晚望祝融峰"}
{"author":"齐己","content":"西峰残照东，瀑布洒冥鸿。闲忆高窗外，秋晴万里空。藤阴藏石磴，衣毳落杉风。日有谁来觅，层层鸟道中。","dynasty":"唐代","title":"寄阳岐西峰僧"}
{"author":"齐己","content":"白藕花前旧影堂，刘雷风骨画龙章。共轻天子诸侯贵，同爱吾师一法长。陶令醉多招不得，谢公心乱入无方。何人到此思高躅，岚点苔痕满粉墙。","dynasty":"唐代","title":"题东林十八贤真堂"}
{"author":"齐己","content":"诸峰翠少中峰翠，五寺名高此寺名。石路险盘岚霭滑，僧窗高倚泬寥明。凌空殿阁由天设，遍地杉松是自生。更有上方难上处，紫苔红藓绕峥嵘。","dynasty":"唐代","title":"题南岳般若寺"}
{"author":"齐己","content":"一闻飞锡别区中，深入西南瀑布峰。天际雪埋千片石，洞门冰折几株松。烟霞明媚栖心地，苔藓萦纡出世踪。莫问江边旧居寺，火烧兵劫断秋钟。","dynasty":"唐代","title":"寄庐岳僧"}
{"author":"齐己","content":"外物尽已外，闲游且自由。好山逢过夏，无事住经秋。树影残阳寺，茶香古石楼。何时定休讲，归漱虎溪流。","dynasty":"唐代","title":"匡山寓居栖公"}
{"author":"齐己","content":"太尉遗孤井，寒澄七百年。未闻陵谷变，终与姓名传。影浸无风树，光含有月天。林僧晓来此，满汲洒金田。","dynasty":"唐代","title":"湘西道林寺陶太尉井"}
{"author":"齐己","content":"万卷功何用，徒称处士休。闲欹太湖石，醉听洞庭秋。道在谁开口，诗成自点头。中间欲相访，寻便阻戈矛。","dynasty":"唐代","title":"寄松江陆龟蒙处士"}
{"author":"齐己","content":"独自担琴鹤，还归瀑布东。逍遥非俗趣，杨柳谩春风。草绕村程绿，花盘石磴红。他时许相觅，五老乱云中。","dynasty":"唐代","title":"送孙逸人归庐山"}
{"author":"齐己","content":"仙子弄瑶琴，仙山松月深。此声含太古，谁听到无心。洒石霜千片，喷崖泉万寻。何人传指法，携向海中岑。","dynasty":"唐代","title":"听李尊师弹琴"}
{"author":"齐己","content":"独携谭柄去，千里指人寰。未断生徒望，难教白日闲。空江横落照，大府向西山。好骋陈那孔，谁云劫石顽。","dynasty":"唐代","title":"送隆公上人"}
{"author":"齐己","content":"万壑云霞影，千年松桧声。如何教下士，容易信长生。月共虚无白，香和沆瀣清。闲寻古廊画，记得列仙名。","dynasty":"唐代","title":"宿简寂观"}
{"author":"齐己","content":"七泽过名山，相逢黄落残。杉松开寺晚，泉月话心寒。祖遍诸方礼，经曾几处看。应怀出家院，紫阁近长安。","dynasty":"唐代","title":"遇元上人"}
{"author":"齐己","content":"疏篁抽笋柳垂阴，旧是休公种境吟。入贡文儒来请益，出官卿相驻过寻。右军书画神传髓，康乐文章梦授心。销得青城千嶂下，白莲标塔帝恩深。","dynasty":"唐代","title":"荆州贯休大师旧房"}
{"author":"齐己","content":"游遍名山祖遍寻，却来尘世浑光阴。肯将的的吾师意，拟付茫茫弟子心。岂有虚空遮道眼，不妨文字问知音。沧浪万顷三更月，天上何如水底深。","dynasty":"唐代","title":"寄谷山长老"}
{"author":"齐己","content":"蒙氏艺传黄氏子，独闻相继得名高。锋铓妙夺金鸡距，纤利精分玉兔毫。濡染只应亲赋咏，风流不称近方刀。何妨寄我临池兴，忍使江淹役梦劳。","dynasty":"唐代","title":"寄黄晖处士"}
{"author":"齐己","content":"寒炉局促坐成劳，暗淡灯光照二毛。水寺闲来僧寂寂，雪风吹去雁嗷嗷。江山积叠归程远，魂梦穿沿过处高。毕竟忘言是吾道，袈裟不称揖萧曹。","dynasty":"唐代","title":"楚寺寒夜作"}
{"author":"齐己","content":"石龛闲锁白猿边，归去程途半在船。林簇晓霜离水寺，路穿新烧入山泉。已寻岚壁临空尽，却看星辰向地悬。有兴寄题红叶上，不妨收拾别为编。","dynasty":"唐代","title":"送泰禅师归南岳"}
{"author":"齐己","content":"一炉薪尽室空然，万象何妨在眼前。时有兴来还觅句，已无心去即安禅。山门影落秋风树，水国光凝夕照天。借问荀家兄弟内，八龙头角让谁先。","dynasty":"唐代","title":"山中寄凝密大师兄弟"}
{"author":"齐己","content":"头白已无行脚念，自开荒寺住烟萝。门前路到潇湘尽，石上云归岳麓多。南祖衣盂曾礼谒，东林泉月旧经过。闲来松外看城郭，一片红尘隔逝波。","dynasty":"唐代","title":"题赠湘西龙安寺利禅师"}
{"author":"齐己","content":"当时六祖在黄梅，五百人中眼独开。入室偈闻传绝唱，升堂客谩恃多才。铁牛无用成真角，石女能生是圣胎。闻说欲抛经论去，莫教惆怅却空回。","dynasty":"唐代","title":"寄文浩百法（间欲拥毳参禅）"}
{"author":"齐己","content":"所闻新事即戈矛，欲去终疑是暗投。远客寄言还有在，此门将谓总无休。千篇著述诚难得，一字知音不易求。时入思量向何处，月圆孤凭水边楼。","dynasty":"唐代","title":"谢人寄新诗集"}
{"author":"齐己","content":"白首萧条居汉浦，清吟编集号檀溪。有人收拾应如玉，无主知音只似泥。入理半同黄叶句，遣怀多拟碧云题。犹能为我相思在，千里封来梦泽西。","dynasty":"唐代","title":"谢元愿上人远寄《檀溪集》"}
{"author":"齐己","content":"吟兴终依异境长，旧游时入静思量。江声里过东西寺，树影中行上下方。春色湿僧巾屦腻，松花沾鹤骨毛香。老来何计重归去，千里重湖浪渺茫。","dynasty":"唐代","title":"寄道林寺诸友"}
{"author":"齐己","content":"灌顶清凉一滴通，大毗卢藏遍虚空。欲飞薝卜花无尽，须待陀罗尼有功。金杵力摧魔界黑，水精光透夜灯红。可堪东献明天子，命服新酬赞国风。","dynasty":"唐代","title":"赠智满三藏"}
{"author":"齐己","content":"少小即怀风雅情，独能遗象琢淳精。不教霜雪侵玄鬓，便向云霄换好名。携去湘江闻鼓瑟，袖来缑岭伴吹笙。多君百首贻衰飒，留把吟行访竺卿。","dynasty":"唐代","title":"谢王先辈湘中回惠示卷轴"}
{"author":"齐己","content":"大沩心付白崖前，宝月分辉照蜀天。圣主降情延北内，诸侯稽首问南禅。清秋不动骊龙海，红日无私罔象川。欲听吾宗旧山说，地边身老楚江边。","dynasty":"唐代","title":"荆渚寄怀西蜀无染大师兄"}
{"author":"齐己","content":"燕雀语相和，风池满芰荷。可惊成事晚，殊喜得闲多。竹众凉欺水，苔繁绿胜莎。无惭孤圣代，赋咏有诗歌。","dynasty":"唐代","title":"夏日作"}
{"author":"齐己","content":"根本似玫瑰，繁英刺外开。香高丛有架，红落地多苔。去住闲人看，晴明远蝶来。牡丹先几日，销歇向尘埃。","dynasty":"唐代","title":"蔷薇"}
{"author":"齐己","content":"越溪女，越江莲。齐菡萏，双婵娟。嬉游向何处，采摘且同船。浩唱发容与，清波生漪连。时逢岛屿泊，几共鸳鸯眠。襟袖既盈溢，馨香亦相传。薄暮归去来，苎萝生碧烟。","dynasty":"唐代","title":"采莲曲"}
{"author":"齐己","content":"声异蟪蛄声，听须是正听。无风来竹院，有月在莎庭。虽不妨调瑟，多堪伴诵经。谁人向秋夕，为尔欲忘形。","dynasty":"唐代","title":"蟋蟀"}
{"author":"齐己","content":"繁于桃李盛于梅，寒食旬前社后开。半月暄和留艳态，两时风雨免伤摧。人怜格异诗重赋，蝶恋香多夜更来。犹得残红向春暮，牡丹相继发池台。","dynasty":"唐代","title":"海棠花"}
{"author":"齐己","content":"两岸山青映，中流一棹声。远无风浪动，正向夕阳横。岛屿蝉分宿，沙洲客独行。浩然心自合，何必濯吾缨。","dynasty":"唐代","title":"秋江"}
{"author":"齐己","content":"绕窗风竹骨轻安，闲借阴符仰卧看。绝利一源真有谓，空劳万卷是无端。清虚可保升云易，嗜欲终知入圣难。三要洞开何用闭，高台时去凭栏干。","dynasty":"唐代","title":"读《阴符经》"}
{"author":"齐己","content":"夜久谁同坐，炉寒鼎亦澄。乱松飘雨雪，一室掩香灯。白发添新岁，清吟减旧朋。明朝待晴旭，池上看春冰。","dynasty":"唐代","title":"除夜"}
{"author":"齐己","content":"霮zw蔽穹苍，冥濛自一方。当时消酷毒，随处有清凉。著物声虽暴，滋农润即长。乍红萦急电，微白露残阳。应祷尤难得，经旬甚不妨。吟听喧竹树，立见涨池塘。众类声休出，群峰色尽藏。颓沱来洞壑，汗漫入潇湘。下叶黎甿望，高袪旱暵光。幽斋飘卧簟，极浦洒归樯。藓在阶从湿，花衰苑任伤。闲思济时力，歌咏发哀肠。","dynasty":"唐代","title":"夏雨"}
{"author":"齐己","content":"六朝图画战争多，最是陈宫计数讹。若爱苍生似歌舞，隋皇自合耻干戈。","dynasty":"唐代","title":"看金陵图"}
{"author":"齐己","content":"五字才将七字争，为君聊敢试悬衡。鼎湖菡萏摇金影，蓬岛鸾皇舞翠声。还是灵龟巢得稳，要须仙子驾方行。两边珍重遥相惠，何夕灯前尽此情。","dynasty":"唐代","title":"谢武陵徐巡官远寄五七字诗集"}
{"author":"齐己","content":"曾此栖心过十冬，今来潇洒属生公。檀栾旧植青添翠，菡萏新栽白换红。北面城临灯影合，西邻壁近讲声通。不知门下趋筵士，何似当时石解空。","dynasty":"唐代","title":"重宿旧房与愚上人静话"}
{"author":"齐己","content":"五色文章类彩鸾，楚人罗得半摧残。金笼莫恨伤冠帻，玉粒颁惭剪羽翰。孤立影危丹槛里，双栖伴在白云端。上台爱育通幽细，却放溪山去不难。","dynasty":"唐代","title":"谢南平王赐山鸡"}
{"author":"齐己","content":"病根翻作忆山劳，一雨聊堪浣郁陶。心白未能忘水月，眼青独得见秋毫。蝉声晚簇枝枝急，云影晴分片片高。还忆赤松兄弟否，别来应见鹤衣毛。","dynasty":"唐代","title":"荆门病中雨后书怀寄幕中知己"}
{"author":"齐己","content":"岛僧留宿慰衰颜，旧住何妨老未还。身共锡声离鸟外，迹同云影过人间。曾无梦入朝天路，忆有诗题隔海山。珍重来晨渡江去，九华青里扣松关。","dynasty":"唐代","title":"宿江寺"}
{"author":"齐己","content":"旦暮馀生在，肌肤十分无。眠寒半榻朽，立月一株枯。梦已随双树，诗犹却万夫。名山未归得，可惜死江湖。","dynasty":"唐代","title":"伤秋"}
{"author":"齐己","content":"铁柱东湖岸，寺高人亦闲。往年曾每日，来此看西山。竹径青苔合，茶轩白鸟还。而今在天末，欲去已衰颜。","dynasty":"唐代","title":"怀东湖寺"}
{"author":"齐己","content":"形影更谁亲，应怀漆道人。片言酬凿齿，半偈伏姚秦。榛莽池经烧，蒿莱寺过春。心期重西去，一共吊遗尘。相思恨相远，至理那时何。道笑忘言甚，诗嫌背俗多。青苔闲阁闭，白日断人过。独上西楼望，荆门千万坡。彼此无消息，所思江汉遥。转闻多患难，甚说远相招。老至何悲叹，生知便寂寥。终期踏松影，携手虎溪桥。","dynasty":"唐代","title":"寄岘山愿公三首"}
{"author":"齐己","content":"不惜白日短，乍容清夜长。坐闻风露滴，吟觉骨毛凉。兴寝无诸病，空闲有一床。天明振衣起，苔砌落花香。","dynasty":"唐代","title":"清夜作"}
{"author":"齐己","content":"莘野居何定，浮生知是谁。衣衫同野叟，指趣似禅师。白发应无也，丹砂久服之。仍闻创行计，春暖向峨嵋。","dynasty":"唐代","title":"赠白处士"}
{"author":"齐己","content":"十五年前会虎溪，白莲斋后便来西。干戈时变信虽绝，吴楚路长魂不迷。黄叶喻曾同我悟，碧云情近与谁携。春残相忆荆江岸，一只杜鹃头上啼。","dynasty":"唐代","title":"荆渚感怀寄僧达禅弟三首其二"}
{"author":"齐己","content":"大鹏刷翮谢溟渤，青云万层高突出。下视秋涛空渺弥，旧处鱼龙皆细物。人生在世何容易，眼浊心昏信生死。愿除嗜欲待身轻，携手同寻列仙事。","dynasty":"唐代","title":"相和歌辞。善哉行"}
{"author":"齐己","content":"一论破双空，持行大国中。不知从此去，何处挫邪宗。昼雨悬帆黑，残阳泊岛红。应游到灉岸，相忆绕茶丛。","dynasty":"唐代","title":"送中观进公归巴陵"}
{"author":"齐己","content":"贺监旧山川，空来近百年。闻君与琴鹤，终日在渔船。岛露深秋石，湖澄半夜天。云门几回去，题遍好林泉。","dynasty":"唐代","title":"寄镜湖方干处士（一作寄方干处士鉴湖旧居）"}
{"author":"齐己","content":"通宵亦孤坐，但念旧峰云。白日还如此，清闲本共君。二毛凋一半，百岁去三分。早晚寻流水，同归麋鹿群。","dynasty":"唐代","title":"友人寒夜所寄"}
{"author":"齐己","content":"身不沉，骨不重。驱青鸾，驾白凤。幢盖飘飘入冷空，天风瑟瑟星河动。瑶阙参差阿母家，楼台戏闭凝彤霞。五三仙子乘龙车，堂前碾烂蟠桃花。回头却顾蓬山顶，一点浓岚在深井。","dynasty":"唐代","title":"杂曲歌辞。升天行"}
{"author":"齐己","content":"眼暗心还白，逢春强凭栏。因闻积雨夜，却忆旧山寒。竹撼烟丛滑，花烧露朵干。故人相会处，应话此衰残。","dynasty":"唐代","title":"中春怆怀寄二三知己"}
{"author":"齐己","content":"烘焙几工成晓雪，轻明百幅叠春冰。何消才子题诗外，分与能书贝叶僧。","dynasty":"唐代","title":"谢人惠纸"}
{"author":"齐己","content":"竟陵兵革际，归复旧园林。早岁为官苦，常闻说此心。海边山夜上，城外寺秋寻。应讶嵩峰约，蹉跎直到今。","dynasty":"唐代","title":"寄南徐刘员外二首其一"}
{"author":"齐己","content":"热烟疏竹古原西，日日乘凉此杖藜。闲处雨声随霹雳，旱田人望隔虹霓。蝉依独树干吟苦，鸟忆平川渴过齐。别有相招好泉石，瑞花瑶草尽堪携。","dynasty":"唐代","title":"夏日原西避暑寄吟友"}
{"author":"齐己","content":"猿鸟共不到，我来身欲浮。四边空碧落，绝顶正清秋。宇宙知何极，华夷见细流。坛西独立久，白日转神州。","dynasty":"唐代","title":"登祝融峰"}
{"author":"齐己","content":"十万雄军幕，三千上客才。何当谈笑外，远慰寂寥来。骚雅锵金掷，风流醉玉颓。争知江雪寺，老病向寒灰。南州无百战，北地有长征。闲杀何从事，伤哉苏子卿。江楼联雪句，野寺看春耕。门外沧浪水，风波杂雨声。","dynasty":"唐代","title":"寄答武陵幕中何支使二首"}
{"author":"齐己","content":"诗病相兼老病深，世医徒更费千金。馀生岂必虚抛掷，未死何妨乐咏吟。流水不回休叹息，白云无迹莫追寻。闲身自有闲消处，黄叶清风蝉一林。","dynasty":"唐代","title":"遣怀"}
{"author":"齐己","content":"心中身外更何猜，坐石看云养圣胎。名在好诗谁逐去，迹依闲处自归来。时添瀑布新瓶水，旋换旃檀旧印灰。晴出寺门惊往事，古松千尺半苍苔。","dynasty":"唐代","title":"自贻"}
{"author":"齐己","content":"莲岳三徵者，论诗旧与君。相留曾几岁，酬唱有新文。翠窦容闲憩，岚峰许共分。当年若同访，合得伴吟云。","dynasty":"唐代","title":"寄普明大师可准"}
{"author":"齐己","content":"雪里曾迷我，笼中旧养君。忽从红蓼岸，飞出白鸥群。影照翘滩浪，翎濡宿岛云。鸳鸿解相忆，天上列纷纷。","dynasty":"唐代","title":"鹭鸶二首其二"}
{"author":"齐己","content":"禅月有名子，相知面未曾。笔精垂壁溜，诗涩滴杉冰。蜀国从栖泊，芜城几废兴。忆归应寄梦，东北过金陵。","dynasty":"唐代","title":"寄西川惠光大师昙域"}
{"author":"齐己","content":"病起见生涯，资缘觉甚奢。方袍嫌垢弊，律服变光华。颇愧同诸俗，何尝异出家。三衣如两翼，珍重汝寒鸦。","dynasty":"唐代","title":"荆州新秋病起杂题一十五首。病起见生涯"}
{"author":"齐己","content":"欲退无因贵逼来，少仪官美右丞才。青袍早许淹花幕，霜简方闻谢柏台。金诺静宜资讲诵，玉山寒称奉尊罍。西峰有客思相贺，门隔潇湘雪未开。","dynasty":"唐代","title":"闻王员外新恩有寄"}
{"author":"齐己","content":"西峰残照东，瀑布洒冥鸿。闲忆高窗外，秋晴万里空。藤阴藏石磴，衣毳落杉风。日有谁来觅，层层鸟道中。","dynasty":"唐代","title":"寄阳岐西峰僧"}
{"author":"齐己","content":"花落水喧喧，端居信昼昏。谁来看山寺，自要扫松门。是事皆能讳，唯诗未懒言。传闻好时世，亦欲背啼猿。","dynasty":"唐代","title":"居道林寺书怀"}
{"author":"齐己","content":"万里八九月，一身西北风。自从相示后，长记在吟中。见说南游远，堪怀我姓同。江边忽得信，回到岳门东。","dynasty":"唐代","title":"寄怀西蟾师弟"}
{"author":"齐己","content":"别后闻餐饵，相逢讶道情。肌肤红色透，髭发黑光生。仙洞谁传与，松房自炼成。常蒙远分惠，亦觉骨毛轻。","dynasty":"唐代","title":"谢人惠丹药"}
{"author":"齐己","content":"不惜白日短，乍容清夜长。坐闻风露滴，吟觉骨毛凉。兴寝无诸病，空闲有一床。天明振衣起，苔砌落花香。","dynasty":"唐代","title":"清夜作"}
{"author":"齐己","content":"当时六祖在黄梅，五百人中眼独开。入室偈闻传绝唱，升堂客谩恃多才。铁牛无用成真角，石女能生是圣胎。闻说欲抛经论去，莫教惆怅却空回。","dynasty":"唐代","title":"寄文浩百法（间欲拥毳参禅）"}
{"author":"齐己","content":"孤窗烛影微，何事阻吟思。兄弟断消息，山川长路岐。日沈栖鹤坞，霜著叫猿枝。可想为怀抱，多愁多难时。","dynasty":"唐代","title":"怀从弟"}
{"author":"齐己","content":"发枯身老任浮沉，懒泥秋风更役吟。新事向人堪结舌，旧诗开卷但伤心。苔床卧忆泉声绕，麻履行思树影深。终谢柴桑与彭泽，醉游闲访入东林。","dynasty":"唐代","title":"酬庐山张处士"}
{"author":"齐己","content":"尘中名利热，鸟外水云闲。吾子多高趣，秋风独自还。空囊随客棹，几宿泊湖山。应有吟僧在，邻居树影间。","dynasty":"唐代","title":"送惠空上人归"}
{"author":"齐己","content":"何必要识面，见诗惊苦心。此门从自古，难学至如今。青草湖云阔，黄陵庙木深。精搜当好景，得即动知音。","dynasty":"唐代","title":"酬洞庭陈秀才"}
{"author":"齐己","content":"了然知是梦，既觉更何求。死入孤峰去，灰飞一烬休。云无空碧在，天静月华流。免有诸徒弟，时来吊石头。","dynasty":"唐代","title":"自遣"}
{"author":"齐己","content":"羡子去东周，行行非旅游。烟霄有兄弟，事业尽曹刘。洛水清奔夏，嵩云白入秋。来年遂鹏化，一举上瀛洲。","dynasty":"唐代","title":"送刘秀才往东洛"}
{"author":"齐己","content":"秋光明水国，游子倚长亭。海浸全吴白，山澄百越青。英雄贵黎庶，封土绝精灵。句践魂如在，应悬战血腥。","dynasty":"唐代","title":"秋日钱塘作"}
{"author":"齐己","content":"潇湘曾宿话诗评，荆楚连秋阻野情。金锡罢游双鬓白，铁盂终守一斋清。篇章老欲齐高手，风月闲思到极精。南望山门石何处，沧浪云梦浸天横。","dynasty":"唐代","title":"寄朗陵二禅友"}
{"author":"齐己","content":"北极新英主，高科旧少年。风流传贵达，谈笑取荣迁。洛水秋空底，嵩峰晓翠巅。寻常谁并马，桥上戏成篇。","dynasty":"唐代","title":"寄洛下王彝训先辈二首其二"}
{"author":"齐己","content":"又挂寒帆向锦川，木兰舟里过残年。自修姹姹炉中物，拟作飘飘水上仙。三峡浪喧明月夜，万州山到夕阳天。来年的有荆南信，回札应缄十色笺。","dynasty":"唐代","title":"送王处士游蜀"}
{"author":"齐己","content":"子美曾吟处，吾师复去吟。是何多胜地，销得二公心。锦水流春阔，峨嵋叠雪深。时逢蜀僧说，或道近游黔。","dynasty":"唐代","title":"寄贯休"}
{"author":"齐己","content":"谁请衰羸住北州，七年魂梦旧山丘。心清槛底潇湘月，骨冷禅中太华秋。高节未闻驯虎豹，片言何以傲王侯。应须脱洒孤峰去，始是分明个剃头。","dynasty":"唐代","title":"忆旧山"}
{"author":"齐己","content":"风雨冥冥春闇移，红残绿满海棠枝。帝乡久别江乡住，椿笋何如樱笋时。海内擅名君作赋，林间外学我为诗。近闻南国升南省，应笑无机老病师。","dynasty":"唐代","title":"寄倪署郎中"}
{"author":"齐己","content":"水边飞去青难辨，竹里归来色一般。磨吻鹰鹯莫相害，白鸥鸿鹤满沙滩。","dynasty":"唐代","title":"翡翠"}
{"author":"齐己","content":"角角类关关，春晴锦羽干。文呈五色异，瑞入九苞难。暮宿红兰暖，朝飞绿野寒。山梁从行者，错解仲尼叹。","dynasty":"唐代","title":"雉"}
{"author":"齐己","content":"秣陵长忆共吟游，儒释风骚道上流。莲幕少年轻谢脁，雪山真子鄙汤休。也应有作怀清苦，莫谓无心过白头。欲附别来千万意，病身初起向残秋。","dynasty":"唐代","title":"怀金陵李推官僧自牧"}
{"author":"齐己","content":"紫霄兼二老，相对倚空寒。久别成衰病，重来更上难。径危云母滑，崖旱瀑流干。目断岚烟际，神仙有石坛。","dynasty":"唐代","title":"再游匡山"}
{"author":"齐己","content":"老隐洞庭西，渔樵共一溪。琴前孤鹤影，石上远僧题。橘柚园林熟，蒹葭径路迷。君能许邻并，分药劚春畦。","dynasty":"唐代","title":"湖西逸人"}
{"author":"齐己","content":"潇湘曾宿话诗评，荆楚连秋阻野情。金锡罢游双鬓白，铁盂终守一斋清。篇章老欲齐高手，风月闲思到极精。南望山门石何处，沧浪云梦浸天横。","dynasty":"唐代","title":"寄朗陵二禅友"}
{"author":"齐己","content":"高吟欲继沃州师，千里相寻问课虚。残腊江山行尽处，满衣风雪到闲居。携来律韵清何甚，趣入幽微旨不疏。莫惜天机细捶琢，他时终可拟芙蕖。","dynasty":"唐代","title":"喜彬上人见访"}
{"author":"齐己","content":"旧寄炉峰下，杉松绕石房。年年五六月，江上忆清凉。久别应荒废，终归隔渺茫。何当便摇落，披衲玩秋光。","dynasty":"唐代","title":"苦热中江上，怀炉峰旧居"}
{"author":"齐己","content":"九土尽荒墟，干戈杀害馀。更须忧去国，未可守贫居。康泰终来在，编联莫破除。他年遇知己，无耻报襜褕。","dynasty":"唐代","title":"丙寅岁寄潘归仁"}
{"author":"齐己","content":"莫把毛生刺，低佪谒李膺。须防知佛者，解笑爱名僧。道性宜如水，诗情合似冰。还同莲社客，联唱绕香灯。","dynasty":"唐代","title":"勉诗僧"}
{"author":"齐己","content":"太尉遗孤井，寒澄七百年。未闻陵谷变，终与姓名传。影浸无风树，光含有月天。林僧晓来此，满汲洒金田。","dynasty":"唐代","title":"湘西道林寺陶太尉井"}
{"author":"齐己","content":"名山知不远，长忆寺门松。昨晚登楼见，前年过夏峰。雨馀云脚树，风外日西钟。莫更来东岸，红尘没马踪。","dynasty":"唐代","title":"怀道林寺因寄仁用二上人"}
{"author":"齐己","content":"又闻繁总在嘉州，职重身闲倚寺楼。大象影和山面落，两江声合郡前流。棋轻国手知难敌，诗是天才肯易酬。毕竟男儿自高达，从来心不是悠悠。","dynasty":"唐代","title":"寄欧阳侍郎（时在嘉州馈遗）"}
{"author":"齐己","content":"白首萧条居汉浦，清吟编集号檀溪。有人收拾应如玉，无主知音只似泥。入理半同黄叶句，遣怀多拟碧云题。犹能为我相思在，千里封来梦泽西。","dynasty":"唐代","title":"谢元愿上人远寄《檀溪集》"}
{"author":"齐己","content":"把卷思高兴，潇湘阔浸门。无云生翠浪，有月动清魂。倚槛应穷底，凝情合到源。为君吟所寄，难甚至忘筌。","dynasty":"唐代","title":"酬岳阳李主簿卷"}
{"author":"齐己","content":"匡社经行外，沃洲禅宴馀。吾师还继此，后辈复何如。江上传风雅，静中时卷舒。堪随乐天集，共伴白芙蕖。","dynasty":"唐代","title":"谢西川可准上人远寄诗集"}
{"author":"齐己","content":"竹里安禅处，生涯一印灰。经年乞食过，昨日谏臣来。愧把黄梅偈，曾酬白雪才。因令识鸟迹，重叠在苍苔。","dynasty":"唐代","title":"谢王拾遗见访兼寄篇什"}
{"author":"齐己","content":"风雨如尧代，何心欲退藏。诸侯行教化，下国自耕桑。道挫时机尽，禅留话路长。前溪久不过，忽觉早禾香。","dynasty":"唐代","title":"村居寄怀"}
{"author":"齐己","content":"长讶高眠得稳无，果随征辟起江湖。鸳鸯已列樽罍贵，鸥鹤休怀钓渚孤。白日不妨扶汉祚，清才何让赋吴都。可能更忆相寻夜，雪满诸峰火一炉。","dynasty":"唐代","title":"闻沈彬赴吴都请辟"}
{"author":"齐己","content":"江头默想坐禅峰，白石山前万丈空。山下猎人应不到，雪深花鹿在庵中。","dynasty":"唐代","title":"寄南岳泰禅师"}
{"author":"齐己","content":"澹荡光中翡翠飞，田田初出柳丝丝。吟沿绿岛时逢鹤，醉泛清波或见龟。七泽钓师应识我，中原逐鹿不知谁。秋风水寺僧相近，一径芦花到竹篱。","dynasty":"唐代","title":"湖上逸人"}
{"author":"齐己","content":"莫问疏人事，王侯已任伊。不妨随野性，还似在山时。静入无声乐，狂抛正律诗。自为仍自爱，清净里寻思。莫问伊嵇懒，流年已付他。话通时事少，诗着野题多。梦外春桃李，心中旧薜萝。浮生此不悟，剃发竟如何。莫问休行脚，南方已遍寻。了应须自了，心不是他心。赤水珠何觅，寒山偈莫吟。谁同论此理，杜口少知音。莫问孱愚格，天应只与闲。合居长树下，那称众人间。迹绝为真隐，机忘是大还。终当学支遁，买取个青山。莫问无求意，浮云喻可知。满盈如不戒，倚伏更何疑。乐矣贤颜子，穷乎圣仲尼。已过知命岁，休把运行推。莫问闲行趣，春风野水涯。千门无谢女，两岸有杨花。好鹤曾为客，真龙或作蛇。踌蹰自回首，日脚背楼斜。莫问真消息，中心只自知。清风含笑咏，明月混希夷。坏衲凉天拥，玄文静夜披。善哉温伯子，言望至公知。莫问休持钵，从贫乞已疏。侯门叨月俸，斋食剩年储。簪履三千外，形骸六十馀。旧峰呵练若，松径接匡庐。莫问依刘迹，金台又度秋。威仪非上客，谭笑愧诸侯。礼许无拘检，诗推异辈流。东林未归得，摇落楚江头。莫问无机性，甘名百钝人。一床铺冷落，长日卧精神。分已疏知旧，诗还得意新。多才碧云客，时或此相亲。莫问关门意，从来寡往还。道应归淡泊，身合在空闲。四面苔围绿，孤窗雨洒斑。梦寻何处去，秋色水边山。莫问□□□，□□逐性情。人间高此道，禅外剩他名。夏□松边坐，秋光水畔行。更无时忌讳，容易得题成。莫问多山兴，晴楼独凭时。六年沧海寺，一别白莲池。句早逢名匠，禅曾见祖师。冥搜与真性，清外认扬眉。莫问衰残质，流光速可悲。寸心修未了，长命欲何为。坐卧身多倦，经行骨渐疲。分明说此苦，珍重竺乾师。莫问野腾腾，劳形已不能。殷勤无上士，珍重有名僧。坐觉心心默，行思步步冰。终归石房里，一点夜深灯。","dynasty":"唐代","title":"渚宫莫问诗一十五首"}
{"author":"齐己","content":"岁岁逢寒食，寥寥古寺家。踏青思故里，垂白看杨花。原野稀疏雨，江天冷澹霞。沧浪与湘水，归恨共无涯。","dynasty":"唐代","title":"寒节日寄乡友"}
{"author":"齐己","content":"晨午殊丰足，伊何挠肺肠。形容侵老病，山水忆韬藏。必谢金台去，还携铁锡将。东林露坛畔，旧对白莲房。毕竟拟何求，随缘去住休。天涯游胜境，海上宿仙洲。梦好寻无迹，诗成旋不留。从他笑轻事，独自忆庄周。","dynasty":"唐代","title":"渚宫自勉二首"}
{"author":"齐己","content":"华顶星边出，真宜上士家。无人触床榻，满屋贮烟霞。坐卧临天井，晴明见海涯。禅馀石桥去，屐齿印松花。","dynasty":"唐代","title":"怀华顶道人"}
{"author":"齐己","content":"已觉秋空极，更堪寥泬青。只应容好月，争合有妖星。耿耿高河截，翛翛一雁经。曾于洞庭宿，上下彻心灵。","dynasty":"唐代","title":"秋空"}
{"author":"齐己","content":"燕雀语相和，风池满芰荷。可惊成事晚，殊喜得闲多。竹众凉欺水，苔繁绿胜莎。无惭孤圣代，赋咏有诗歌。","dynasty":"唐代","title":"夏日作"}
{"author":"齐己","content":"江皋正月雨，平陆亦波澜。半是峨嵋雪，重为泽国寒。农田淹浸尽，客棹往来难。愁杀骚人路，沧浪正渺漫。","dynasty":"唐代","title":"江上值春雨"}
{"author":"齐己","content":"同年生在咸通里，事佛为儒趣尽高。我性已甘披祖衲，君心犹待脱蓝袍。霜髭晓几临铜镜，雪鬓寒疏落剃刀。出世朝天俱未得，不妨还往有风骚。","dynasty":"唐代","title":"与崔校书静话言怀"}
{"author":"齐己","content":"独携谭柄去，千里指人寰。未断生徒望，难教白日闲。空江横落照，大府向西山。好骋陈那孔，谁云劫石顽。","dynasty":"唐代","title":"送隆公上人"}
{"author":"齐己","content":"四面白波声，中流翠峤横。望来堪目断，上彻始心平。鸟向天涯去，云连水国生。重来与谁约，题罢自吟行。","dynasty":"唐代","title":"登金山寺"}
{"author":"齐己","content":"行路难，君好看，惊波不在黤黮间，小人心里藏奔湍。七盘九折寒崷崒，翻车倒盖犹堪出。未似是非唇舌危，暗中潜毁平人骨。君不见楚灵均，千古沉冤湘水滨。又不见李太白，一朝却作江南客。下浸与高盘，不为行路难。是非真险恶，翻覆作峰峦。漆愧同时黑，朱惭巧处丹。令人畏相识，欲画白云看。","dynasty":"唐代","title":"杂曲歌辞。行路难二首"}
{"author":"齐己","content":"禅外求诗妙，年来鬓已秋。未尝将一字，容易谒诸侯。挂梦山皆远，题名石尽幽。敢言梁太子，傍采碧云流。","dynasty":"唐代","title":"自题"}
{"author":"齐己","content":"挼吴丝，雕楚竹，高托天风拂为曲。一一宫商在素空，鸾鸣凤语翘梧桐。夜深天碧松风多，孤窗寒梦惊流波。愁魂傍枕不肯去，翻疑住处邻湘娥。金风声尽熏风发，冷泛虚堂韵难歇。常恐听多耳渐烦，清音不绝知音绝。","dynasty":"唐代","title":"风琴引"}
{"author":"齐己","content":"闰年春过后，山寺始花开。还有无心者，闲寻此境来。鸟幽声忽断，茶好味重回。知住南岩久，冥心坐绿苔。","dynasty":"唐代","title":"山寺喜道者至"}
{"author":"齐己","content":"波心精舍好，那岸是繁华。碍目无高树，当门即远沙。晨斋来海客，夜磬到渔家。石鼎秋涛静，禅回有岳茶。","dynasty":"唐代","title":"题真州精舍"}
{"author":"齐己","content":"同年生在咸通里，事佛为儒趣尽高。我性已甘披祖衲，君心犹待脱蓝袍。霜髭晓几临铜镜，雪鬓寒疏落剃刀。出世朝天俱未得，不妨还往有风骚。","dynasty":"唐代","title":"与崔校书静话言怀"}
{"author":"齐己","content":"阮肇迷仙处，禅门接紫霞。不知寻鹤路，几里入桃花。晚树阴摇藓，春潭影弄砂。何当见招我，乞与片生涯。","dynasty":"唐代","title":"寄武陵道友"}
{"author":"齐己","content":"拔剑绕残樽，歌终便出门。西风满天雪，何处报人恩。勇死寻常事，轻雠不足论。翻嫌易水上，细碎动离魂。","dynasty":"唐代","tags":"送别，宴饮，写人","title":"剑客"}
{"author":"齐己","content":"堪忆春云十二峰，野桃山杏摘香红。王孙可念愁金锁，从放断肠明月中。","dynasty":"唐代","title":"辞主人绝句四首。放猿"}
{"author":"齐己","content":"秣陵长忆共吟游，儒释风骚道上流。莲幕少年轻谢脁，雪山真子鄙汤休。也应有作怀清苦，莫谓无心过白头。欲附别来千万意，病身初起向残秋。","dynasty":"唐代","title":"怀金陵李推官僧自牧"}
{"author":"齐己","content":"远迹都如雁，南行又北回。老僧犹记得，往岁已曾来。话遍名山境，烧残黑栎灰。无因伴师往，归思在天台。","dynasty":"唐代","title":"再经蒋山与诸长老夜话"}
{"author":"齐己","content":"他皆恃勋贵，君独爱诗玄。终日秋光里，无人竹影边。东楼生倚月，北固积吟烟。闻说鸳行里，多才复少年。","dynasty":"唐代","title":"赠浙西李推官"}
{"author":"齐己","content":"万境心随一念平，红芙蓉折爱河清。持经功力能如是，任驾白牛安稳行。","dynasty":"唐代","title":"赠念《法华经》僧"}
{"author":"齐己","content":"万事皆可了，有诗门最深。古人难得志，吾子苦留心。野叠凉云朵，苔重怪木阴。他年立名字，笑我老双林。","dynasty":"唐代","title":"答陈秀才"}
{"author":"齐己","content":"身不沈，骨不重，驱青鸾，驾白凤。幢盖飘飘入冷空，天风瑟瑟星河动。瑶阙参差阿母家，楼台戏闭凝彤霞。五三仙子乘龙车，堂前碾烂蟠桃花。回头却顾蓬山顶，一点浓岚在深井。","dynasty":"唐代","title":"杂曲歌辞升天行"}
{"author":"齐己","content":"郡楼东面寺墙西，颜子生涯竹屋低。书案飞飏风落絮，地苔狼藉燕衔泥。吟窗晚凭春篁密，行径斜穿夏菜齐。别后相思频梦到，二年同此赋闲题。","dynasty":"唐代","title":"寄孙鲂秀才"}
{"author":"齐己","content":"西笑道何光，新朝旧桂堂。春官如白傅，内试似文皇。变化龙三十，升腾凤一行。还家几多兴，满袖月中香。","dynasty":"唐代","title":"同光岁送人及第东归"}
{"author":"齐己","content":"凉多夜永拥山袍，片石闲欹不觉劳。蟋蟀绕床无梦寐，梧桐满地有萧骚。平生乐道心常切，五字逢人价合高。破落西窗向残月，露声如雨滴蓬蒿。","dynasty":"唐代","title":"秋夕书怀"}
{"author":"齐己","content":"城里无闲处，却寻城外行。田园经雨水，乡国忆桑耕。傍涧蕨薇老，隔村冈陇横。何穷此心兴，时复鹧鸪声。","dynasty":"唐代","title":"野步"}
{"author":"齐己","content":"啄木啄啄，鸣林响壑。贪心既缘，利嘴斯凿。有朽百尺，微虫斯宅。以啄去害，啄更弥剧。层崖豫章，耸干苍苍。无纵尔啄，摧我栋梁。","dynasty":"唐代","title":"啄木"}
{"author":"齐己","content":"数日不见日，飘飘势忽开。虽无忙事出，还有故人来。已尽南檐滴，仍残北牖堆。明朝望平远，相约在春台。","dynasty":"唐代","title":"春雪初晴喜友生至"}
{"author":"齐己","content":"丰衣足食处莫住，圣迹灵踪好遍寻。忽遇文殊开慧眼，他年应记老师心。","dynasty":"唐代","title":"病中勉送小师往清凉山礼大圣"}
{"author":"齐己","content":"啄木啄啄，鸣林响壑。贪心既缘，利嘴斯凿。有朽百尺，微虫斯宅。以啄去害，啄更弥剧。层崖豫章，耸干苍苍。无纵尔啄，摧我栋梁。","dynasty":"唐代","title":"啄木"}
{"author":"齐己","content":"蠹不自蠹，而蠹于木。蠹极木心，以丰尔腹。偶或成之，胡为勖人。人而不真，繇尔乱神。蠹兮蠹兮，何全其生。无托尔形，霜松雪柽。","dynasty":"唐代","title":"蠹"}
{"author":"齐己","content":"造化安能保，山川凿欲翻。精华销地底，珠玉聚侯门。始作骄奢本，终为祸乱根。亡家与亡国，云此更何言。","dynasty":"唐代","title":"寓言"}
{"author":"齐己","content":"暑气时将薄，虫声夜转稠。江湖经一雨，日月换新秋。有景堪援笔，何人未上楼。欲承凉冷兴，西向碧嵩游。","dynasty":"唐代","title":"早秋雨后晚望"}
{"author":"齐己","content":"日日沧江去，时时得意归。自能终洁白，何处误翻飞。晚立银塘阔，秋栖玉露微。残阳苇花畔，双下钓鱼矶。雪里曾迷我，笼中旧养君。忽从红蓼岸，飞出白鸥群。影照翘滩浪，翎濡宿岛云。鸳鸿解相忆，天上列纷纷。","dynasty":"唐代","title":"鹭鸶二首"}
{"author":"齐己","content":"处处碧萋萋，平原带日西。堪随游子路，远入鹧鸪啼。金谷园应没，夫差国已迷。欲寻兰蕙径，荒秽满汀畦。","dynasty":"唐代","title":"春草"}
{"author":"齐己","content":"日日扫复洒，不容纤物侵。敢望来客口，道似主人心。蚁过光中少，苔依润处深。门前亦如此，一径入疏林。","dynasty":"唐代","title":"扫地"}
{"author":"齐己","content":"九经三史学，穷妙又穷微。长白山初出，青云路欲飞。江僧酬雪句，沙鹤识麻衣。家在黄河北，南来偶未归。","dynasty":"唐代","title":"酬九经者"}
{"author":"齐己","content":"岁岁逢寒食，寥寥古寺家。踏青思故里，垂白看杨花。原野稀疏雨，江天冷澹霞。沧浪与湘水，归恨共无涯。","dynasty":"唐代","title":"寒节日寄乡友"}
{"author":"齐己","content":"早晚逐兹来，闲门日为开。乱蛩鸣白草，残菊藉苍苔。困卧谁惊起，闲行自欲回。何时此携手，吾子本多才。","dynasty":"唐代","title":"期友人"}
{"author":"齐己","content":"闻在湓城多寄住，随时谈笑浑尘埃。孤峰恐忆便归去，浮世要看还下来。万顷野烟春雨断，九条寒浪晚窗开。虎溪桥上龙潭寺，曾此相寻踏雪回。","dynasty":"唐代","title":"寄寻萍公"}
{"author":"齐己","content":"日用是何专，吟疲即坐禅。此生还可喜，馀事不相便。头白无邪里，魂清有象先。江花与芳草，莫染我情田。","dynasty":"唐代","title":"喻吟"}
{"author":"齐己","content":"病起见庭莎，绿阶傍竹多。绕行犹未得，静听复如何。蟋蟀幽中响，蟪蛄深处歌。不缘田地窄，剩种任婆娑。","dynasty":"唐代","title":"荆州新秋病起杂题一十五首。病起见庭莎"}
{"author":"齐己","content":"病起见庭石，岂知经夏眠。不能资药价，空自作苔钱。翠忆蓝光底，青思瀑影边。岩僧应笑我，细碎种阶前。","dynasty":"唐代","title":"荆州新秋病起杂题一十五首病起见庭石"}
{"author":"齐己","content":"蝶醉风狂半折时，冷烟清露压离披。欲倾琥珀杯浮尔，好把茱萸朵配伊。孔雀毛衣应者是，凤凰金翠更无之。何因栽向僧园里，门外重阳过不知。","dynasty":"唐代","title":"对菊"}
{"author":"齐己","content":"诗在混茫前，难搜到极玄。有时还积思，度岁未终篇。片月双松际，高楼阔水边。前贤多此得，风味若为传。","dynasty":"唐代","title":"寄谢高先辈见寄二首其二"}
{"author":"齐己","content":"五首新裁翦，搜罗尽指归。谁曾师古律，君自负天机。圣后求贤久，明公得隽稀。乘秋好携去，直望九霄飞。","dynasty":"唐代","title":"谢丁秀才见示赋卷"}
{"author":"齐己","content":"无艳无妖别有香，栽多不为待重阳。莫嫌醒眼相看过，却是真心爱澹黄。","dynasty":"唐代","title":"对菊"}
{"author":"齐己","content":"衡岳去都忘，清吟恋省郎。淹留才半月，酬唱颇盈箱。雪长松柽格，茶添语话香。因论乐安子，年少老篇章。","dynasty":"唐代","title":"寄孙辟呈郑谷郎中"}
{"author":"齐己","content":"早晚逐兹来，闲门日为开。乱蛩鸣白草，残菊藉苍苔。困卧谁惊起，闲行自欲回。何时此携手，吾子本多才。","dynasty":"唐代","title":"期友人"}
{"author":"齐己","content":"病肠休洗老休医，七十能饶百岁期。不死任还蓬岛客，无生自有雪山师。浮云聚散俱关虑，明月相逢好展眉。既兆未萌闲酌度，不如中抱是寻思。","dynasty":"唐代","title":"遣怀"}
{"author":"齐己","content":"南州无百战，北地有长征。闲杀何从事，伤哉苏子卿。江楼联雪句，野寺看春耕。门外沧浪水，风波杂雨声。","dynasty":"唐代","title":"寄荅武陵幕中何支使二首其二"}
{"author":"齐己","content":"禅月有名子，相知面未曾。笔精垂壁溜，诗涩滴杉冰。蜀国从栖泊，芜城几废兴。忆归应寄梦，东北过金陵。","dynasty":"唐代","title":"寄西川惠光大师昙域"}
{"author":"齐己","content":"岳顶休高卧，荆门访掩扉。新诗遗我别，旧约与谁归。贤路曾无滞，良时肯自违。明年窥日窟，仙桂露霏微。","dynasty":"唐代","title":"依韵酬谢尊师见赠二首其二"}
{"author":"齐己","content":"上国谁传消息过，醉眠醒坐对嵯峨。身离道士衣裳少，笔答禅师句偈多。南岸郡钟凉度枕，西斋竹露冷沾莎。还应笑我降心外，惹得诗魔助佛魔。","dynasty":"唐代","title":"寄郑谷郎中"}
{"author":"齐己","content":"槐花馆驿暮尘昏，此去分明吏部孙。才器合居科第首，风流幸是缙绅门。春和洛水清无浪，雪洗高峰碧断根。堪想都人齐指点，列仙相次上昆仑。","dynasty":"唐代","title":"送韩蜕秀才赴举"}
{"author":"齐己","content":"莫问闲行趣，春风野水涯。千门无谢女，两岸有杨花。好鹤曾为客，真龙或作蛇。踌蹰自回首，日脚背楼斜。","dynasty":"唐代","title":"渚宫莫问诗一十五首其六"}
{"author":"齐己","content":"形影更谁亲，应怀漆道人。片言酬凿齿，半偈伏姚秦。榛莽池经烧，蒿莱寺过春。心期重西去，一共吊遗尘。","dynasty":"唐代","title":"寄岘山愿公三首其一"}
{"author":"齐己","content":"堪笑修仙侣，烧金觅大还。不知消息火，只在寂寥关。鬓白炉中术，魂飞海上山。悲哉五千字，无用在人间。","dynasty":"唐代","title":"读参同契"}
{"author":"齐己","content":"柳暖莺多语，花明草尽长。风流在诗句，牵率绕池塘。叫切禽名宇，飞忙蝶姓庄。时来真可惜，自勉掇兰芳。","dynasty":"唐代","title":"春兴"}
{"author":"齐己","content":"禅月有名子，相知面未曾。笔精垂壁溜，诗涩滴杉冰。蜀国从栖泊，芜城几废兴。忆归应寄梦，东北过金陵。","dynasty":"唐代","title":"寄西川惠光大师昙域"}
{"author":"齐己","content":"云势嶮于峰，金流断竹风。万方应望雨，片景欲焚空。毒害芙蓉死，烦蒸瀑布红。恩多是团扇，出入画屏中。","dynasty":"唐代","title":"苦热"}
{"author":"齐己","content":"西园罢宴游，东阁念林丘。特减花边峭，来添竹里幽。忆过阳朔见，曾记大湖求。从此频吟绕，归山意亦休。","dynasty":"唐代","title":"谢主人石笋"}
{"author":"齐己","content":"嘹唳遗踪去，澄明物掩难。喷开山面碧，飞落寺门寒。汲引随瓶满，分流逐处安。幽虫乘叶过，渴狖拥条看。上有危峰叠，旁宜怪石盘。冷吞双树影，甘润百毛端。异早闻镌玉，灵终别建坛。潇湘在何处，终日自波澜。","dynasty":"唐代","title":"题鹤鸣泉八韵"}
{"author":"齐己","content":"谩道诗名出，何曾著苦吟。忽来还有意，已过即无心。夏月山长往，霜天寺独寻。故人怜拙朴，时复寄空林。","dynasty":"唐代","title":"山中答人"}
{"author":"齐己","content":"外物尽已外，闲游且自由。好山逢过夏，无事住经秋。树影残阳寺，茶香古石楼。何时定休讲，归漱虎溪流。","dynasty":"唐代","title":"匡山寓居栖公"}
{"author":"齐己","content":"莫问多山兴，晴楼独凭时。六年沧海寺，一别白莲池。句早逢名匠，禅曾见祖师。冥搜与真性，清外认扬眉。","dynasty":"唐代","title":"渚宫莫问诗一十五首其十三"}
{"author":"齐己","content":"绕岳复沿湘，衡阳又耒阳。不堪思北客，从此入南荒。旦夕多猿狖，淹留少雪霜。因经杜公墓，惆怅学文章。","dynasty":"唐代","title":"次耒阳作"}
{"author":"齐己","content":"远迹都如雁，南行又北回。老僧犹记得，往岁已曾来。话遍名山境，烧残黑栎灰。无因伴师往，归思在天台。","dynasty":"唐代","title":"再经蒋山与诸长老夜话"}
{"author":"齐己","content":"别后闻餐饵，相逢讶道情。肌肤红色透，髭发黑光生。仙洞谁传与，松房自炼成。常蒙远分惠，亦觉骨毛轻。","dynasty":"唐代","title":"谢人惠丹药"}
{"author":"齐己","content":"旧寄炉峰下，杉松绕石房。年年五六月，江上忆清凉。久别应荒废，终归隔渺茫。何当便摇落，披衲玩秋光。","dynasty":"唐代","title":"苦热中江上，怀炉峰旧居"}
{"author":"齐己","content":"欲话趋时首重骚，因君倍惜剃头刀。千般贵在能过达，一片心闲不那高。山叠好云藏玉鸟，海翻狂浪隔金鳌。时应记得长安事，曾向文场属思劳。","dynasty":"唐代","title":"逢进士沈彬"}
{"author":"齐己","content":"洁白虽堪爱，腥膻不那何。到头从所欲，还汝旧沧波。","dynasty":"唐代","title":"放鹭鸶"}
{"author":"齐己","content":"枕上稍醒醒，忽闻蝉一声。此时知不死，昨日即前生。更欲临窗听，犹难策杖行。寻应同蜕壳，重饮露华清。","dynasty":"唐代","title":"新秋病中枕上闻蝉"}
{"author":"齐己","content":"病起见秋扇，风前悟感伤。念予当咽绝，得尔致清凉。沙鹭如摇影，汀莲似绽香。不同婕妤咏，托意怨君王。","dynasty":"唐代","title":"荆州新秋病起杂题一十五首病起见秋扇"}
{"author":"齐己","content":"洞庭云梦秋，空碧共悠悠。孟子狂题后，何人更倚楼。日西来远棹，风外见平流。终欲重寻去，僧窗古岸头。","dynasty":"唐代","title":"怀巴陵旧游"}
{"author":"齐己","content":"柴门关树石，未省梦尘埃。落日啼猿里，同人有信来。自成为拙隐，难以谢多才。见说相思处，前峰对古台。","dynasty":"唐代","title":"山中喜得友生书"}
{"author":"齐己","content":"住亦无依去是闲，何心终恋此林间。片云孤鹤东西路，四海九州多少山。静坐趁凉移树影，兴随题处著苔斑。秋来洗浣行衣了，还尔邻僧旧竹关。","dynasty":"唐代","title":"林下留别道友"}
{"author":"齐己","content":"锦水东浮情尚郁，湘波南泛思何长。蜀魂巴狖悲残夜，越鸟燕鸿叫夕阳。烟月几般为客路，林泉四绝是吾乡。寻幽必有僧相指，宋杜题诗近旧房。","dynasty":"唐代","title":"送人自蜀回南游"}
{"author":"齐己","content":"闲身谁道是羁游，西指峨嵋碧顶头。琴鹤几程随客棹，风霜何处宿龙湫。寻僧石磴临天井，劚药秋崖倒瀑流。莫为寰瀛多事在，客星相逐不回休。","dynasty":"唐代","title":"送白处士游峨嵋"}
{"author":"齐己","content":"无味吟诗即把经，竟将疏野访谁行。身依江寺庭无树，山绕天涯路有兵。竹瓦雨声漂永日，纸窗灯焰照残更。从容一觉清凉梦，归到龙潭扫石枰。","dynasty":"唐代","title":"荆渚偶作"}
{"author":"齐己","content":"长想寻君道路遥，乱山霜后火新烧。近闻移住邻衡岳，几度题诗上石桥。古木传声连峭壁，一灯悬影过中宵。风骚味薄谁相爱，欹枕常多梦鲍昭。","dynasty":"唐代","title":"寄益上人"}
{"author":"齐己","content":"秦王手笔序丹台，不错褒扬最上才。凤阙几传为匠硕，龙门曾用振风雷。钱郎未竭精华去，元白终存作者来。两轴蚌胎骊颔耀，枉临禅室伴寒灰。","dynasty":"唐代","title":"谢秦府推官寄《丹台集》"}
{"author":"齐己","content":"莫问多山兴，晴楼独凭时。六年沧海寺，一别白莲池。句早逢名匠，禅曾见祖师。冥搜与真性，清外认扬眉。","dynasty":"唐代","title":"渚宫莫问诗一十五首其十三"}
{"author":"齐己","content":"杉竹映溪关，修修共岁寒。幽人眠日晏，花雨落春残。道妙言何强，诗玄论甚难。闲居有亲赋，搔首忆潘安。","dynasty":"唐代","title":"溪斋二首其二"}
{"author":"齐己","content":"尘中名利热，鸟外水云闲。吾子多高趣，秋风独自还。空囊随客棹，几宿泊湖山。应有吟僧在，邻居树影间。","dynasty":"唐代","title":"送惠空上人归"}
{"author":"齐己","content":"飞尘不敢下相干，闇脉傍应润牡丹。心任短长投玉绠，底须三五映金盘。神工旧制泓澄在，天泽时加潋滟寒。太傅欲旌前古事，星郎属思久凭栏。","dynasty":"唐代","title":"和翁员外题马太傅宅贾相公井"}
{"author":"齐己","content":"岁岁逢寒食，寥寥古寺家。踏青思故里，垂白看杨花。原野稀疏雨，江天冷澹霞。沧浪与湘水，归恨共无涯。","dynasty":"唐代","title":"寒节日寄乡友"}
{"author":"齐己","content":"同年生在咸通里，事佛为儒趣尽高。我性已甘披祖衲，君心犹待脱蓝袍。霜髭晓几临铜镜，雪鬓寒疏落剃刀。出世朝天俱未得，不妨还往有风骚。","dynasty":"唐代","title":"与崔校书静话言怀"}
{"author":"齐己","content":"去岁得君消息在，两凭人信过重湖。忍贪风月当年少，不寄音书慰老夫。药鼎近闻传秘诀，诗门曾说拥寒炉。汉江江路西来便，好傍扁舟访我无。","dynasty":"唐代","title":"招湖上兄弟"}
{"author":"齐己","content":"离宫划开赤帝怒，喝起六龙奔日驭。下土熬熬若煎煮，苍生惶惶无处处。火云峥嵘焚泬寥，东皋老农肠欲焦。何当一雨苏我苗，为君击壤歌帝尧。","dynasty":"唐代","title":"杂曲歌辞。苦热行"}
{"author":"齐己","content":"幽人还爱云，才子已从军。可信鸳鸿侣，更思麋鹿群。新题虽有寄，旧论竟难闻。知己今如此，编联悉欲焚。","dynasty":"唐代","title":"酬孙鲂"}
{"author":"齐己","content":"北面香炉秀，南边瀑布寒。自来还独去，夏满又秋残。日影松杉乱，云容洞壑宽。何峰是邻侧，片石许相安。","dynasty":"唐代","title":"寄楚萍上人"}
{"author":"齐己","content":"晚照背高台，残钟残角催。能销几度落，已是半生来。吹叶阴风发，漫空暝色回。因思古人事，更变尽尘埃。","dynasty":"唐代","title":"落日"}
{"author":"齐己","content":"旧隐终牵梦，春残结束归。溪山无伴过，风雨有花飞。片石留题字，孤潭照浣衣。邻僧喜相接，扫径与开扉。","dynasty":"唐代","title":"送益公归旧居"}
{"author":"齐己","content":"独自担琴鹤，还归瀑布东。逍遥非俗趣，杨柳谩春风。草绕村程绿，花盘石磴红。他时许相觅，五老乱云中。","dynasty":"唐代","title":"送孙逸人归庐山"}
{"author":"齐己","content":"西笑道何光，新朝旧桂堂。春官如白傅，内试似文皇。变化龙三十，升腾凤一行。还家几多兴，满袖月中香。","dynasty":"唐代","title":"同光岁送人及第东归"}
{"author":"齐己","content":"深谢高科客，名毡寄惠重。静思生朔漠，和雪长蒙茸。折坐资禅悦，铺眠减病容。他年从破碎，担去卧孤峰。","dynasty":"唐代","title":"谢王先辈寄毡"}
{"author":"齐己","content":"蠹不自蠹，而蠹于木。蠹极木心，以丰尔腹。偶或成之，胡为勖人。人而不真，繇尔乱神。蠹兮蠹兮，何全其生。无托尔形，霜松雪柽。","dynasty":"唐代","title":"蠹"}
{"author":"齐己","content":"始惊三伏尽，又遇立秋时。露彩朝还冷，云峰晚更奇。垄香禾半熟，原迥草微衰。幸好清光里，安仁谩起悲。","dynasty":"唐代","title":"新秋"}
{"author":"齐己","content":"离宫划开赤帝怒，喝起六龙奔日驭。下土熬熬若煎煮，苍生惶惶无处处。火云峥嵘焚泬寥，东皋老农肠欲焦。何当一雨苏我苗，为君击壤歌帝尧。","dynasty":"唐代","title":"杂曲歌辞。苦热行"}
{"author":"齐己","content":"四面白波声，中流翠峤横。望来堪目断，上彻始心平。鸟向天涯去，云连水国生。重来与谁约，题罢自吟行。","dynasty":"唐代","title":"登金山寺"}
{"author":"齐己","content":"越江女，越江莲，齐菡萏，双婵娟。嬉游向何处，采摘且同船。浩唱发容与，清波生漪涟。时逢岛屿泊，几共鸳鸯眠。襟袖既盈溢，馨香亦相传。薄暮归去来，苎罗生碧烟。","dynasty":"唐代","title":"相和歌辞。采莲曲"}
{"author":"齐己","content":"猿猱休啼月皎皎，蟋蟀不吟山悄悄。大耳仙人满颔须，醉倚长松一声啸。","dynasty":"唐代","title":"寄南岳白莲道士能于长啸"}
{"author":"齐己","content":"搜新编旧与谁评，自向无声认有声。已觉爱来多废道，可堪传去更沽名。风松韵里忘形坐，霜月光中共影行。还胜御沟寒夜水，狂吟冲尹甚伤情。","dynasty":"唐代","title":"叙怀寄高推官"}
{"author":"齐己","content":"宜阳南面路，下岳又经过。枫叶红遮店，芒花白满坡。猿无山渐薄，雁众水还多。日落犹前去，诸村牧竖歌。","dynasty":"唐代","title":"宜阳道中作"}
{"author":"齐己","content":"西山中，多狼虎，去岁伤儿复伤妇。官家不问孤老身，还在前山山下住。","dynasty":"唐代","title":"西山叟"}
{"author":"齐己","content":"暖傍渔船睡不惊，可怜孤洁似华亭。晚来湾浦冲平碧，晴过汀洲拂浅青。翡翠静中修羽翼，鸳鸯闲处事仪形。何如飞入汉宫里，留与兴亡作典经。","dynasty":"唐代","title":"沙鸥"}
{"author":"齐己","content":"栖托近佳人，应怜巧语新。风光华屋暖，弦管牡丹晨。远采江泥腻，双飞麦雨匀。差池自有便，敢触杏梁尘。","dynasty":"唐代","title":"新燕"}
{"author":"齐己","content":"一闻归阙下，几番熟金桃。沧海期仍晚，清资路渐高。研冰濡谏笔，赋雪拥朝袍。岂念空林下，冥心坐石劳。","dynasty":"唐代","title":"寄朱拾遗"}
{"author":"齐己","content":"日日日东上，日日日西没。任是神仙容，也须成朽骨。浮云灭复生，芳草死还出。不知千古万古人，葬向青山为底物。","dynasty":"唐代","title":"日日曲"}
{"author":"齐己","content":"盆沼陷花边，孤明似玉泉。涵虚心不浅，待月底长圆。平稳承天泽，依微泛曙烟。何须照菱镜，即此鉴媸妍。","dynasty":"唐代","title":"盆池"}
{"author":"齐己","content":"松头柏顶碧森森，虚槛寒吹夏景深。静社可追长往迹，白莲难问久修心。山围四面才容寺，月到中宵始满林。争学忘言住幽胜，吾师遗集尽清吟。峰前林下东西寺，地角天涯来往僧。泉月净流闲世界，杉松深锁尽香灯。争无大士重修社，合有诸贤更服膺。曾寄邻房挂瓶锡，雨闻岩溜解春冰。","dynasty":"唐代","title":"寄匡阜诸公二首"}
{"author":"齐己","content":"高堂亲老本师存，多难长悬两处魂。已说战尘消汉口，便随征棹别荆门。晴吟野阔无耕地，晚宿湾深有钓村。他日更思衰老否，七年相伴琢诗言。","dynasty":"唐代","title":"送休师归长沙宁觐"}
{"author":"齐己","content":"春山谷雨前，并手摘芳烟。绿嫩难盈笼，清和易晚天。且招邻院客，试煮落花泉。地远劳相寄，无来又隔年。","dynasty":"唐代","title":"谢中上人寄茶"}
{"author":"齐己","content":"万物患有象，不能逃大明。始随残魄灭，又逐晓光生。曲直宁相隐，洪纤必自呈。还如至公世，洞鉴是非情。","dynasty":"唐代","title":"咏影"}
{"author":"齐己","content":"君话南徐去，迢迢过建康。弟兄新得信，鸿雁久离行。木落空林浪，秋残渐雪霜。闲游登北固，东望海苍苍。","dynasty":"唐代","title":"送人润州寻兄弟"}
{"author":"齐己","content":"渔翁那会我，傲兀苇边行。乱世难逸迹，乘流拟濯缨。江花红细碎，沙鸟白分明。向夕题诗处，春风斑竹声。","dynasty":"唐代","title":"湘中感怀"}
{"author":"齐己","content":"了然知是梦，既觉更何求。死入孤峰去，灰飞一烬休。云无空碧在，天静月华流。免有诸徒弟，时来吊石头。","dynasty":"唐代","title":"自遣"}
{"author":"齐己","content":"渐渐见苔青，疏疏遍地生。闲穿藤屐起，乱踏石阶行。野鸟啼幽树，名僧笑此情。残阳竹阴里，老圃打门声。","dynasty":"唐代","title":"西墅新居"}
{"author":"齐己","content":"久与寒灰合，人中亦觉闲。重城不锁梦，每夜自归山。雨破冥鸿出，桐枯井月还。唯君道心在，来往寂寥间。","dynasty":"唐代","title":"城中示友人"}
{"author":"齐己","content":"寻常西望故园时，几处魂随落照飞。客路旧萦秦甸出，乡程今绕汉阳归。已过巫峡沈青霭，忽认峨嵋在翠微。从此倚门休望断，交亲喜换老莱衣。","dynasty":"唐代","title":"送朱侍御自洛阳归阆州宁觐"}
{"author":"齐己","content":"㴩湖唯上贡，何以惠寻常。还是诗心苦，堪消蜡面香。碾声通一室，烹色带残阳。若有新春者，西来信勿忘。","dynasty":"唐代","title":"谢㴩湖茶"}
{"author":"齐己","content":"我亦游山者，常经旧所经。雪消天外碧，春晓海中青。可见乱离世，况临衰病形。怜君此行兴，独入白云屏。","dynasty":"唐代","title":"送游山道者"}
{"author":"齐己","content":"晨午殊丰足，伊何挠肺肠。形容侵老病，山水忆韬藏。必谢金台去，还携铁锡将。东林露坛畔，旧对白莲房。毕竟拟何求，随缘去住休。天涯游胜境，海上宿仙洲。梦好寻无迹，诗成旋不留。从他笑轻事，独自忆庄周。","dynasty":"唐代","title":"渚宫自勉二首"}
{"author":"齐己","content":"造化安能保，山川凿欲翻。精华销地底，珠玉聚侯门。始作骄奢本，终为祸乱根。亡家与亡国，云此更何言。","dynasty":"唐代","title":"寓言"}
{"author":"齐己","content":"坐卧与行住，入禅还出吟。也应长日月，消得个身心。默论相如少，黄梅付嘱深。门前古松径，时起步清阴。","dynasty":"唐代","title":"静坐"}
{"author":"齐己","content":"外事休关念，灰心独闭门。无人来问我，白日又黄昏。灯集飞蛾影，窗销迸雪痕。中心自明了，一句祖师言。","dynasty":"唐代","title":"闭门"}
{"author":"齐己","content":"疏篁抽笋柳垂阴，旧是休公种境吟。入贡文儒来请益，出官卿相驻过寻。右军书画神传髓，康乐文章梦授心。销得青城千嶂下，白莲标塔帝恩深。","dynasty":"唐代","title":"荆州贯休大师旧房"}
{"author":"齐己","content":"谁请衰羸住北州，七年魂梦旧山丘。心清槛底潇湘月，骨冷禅中太华秋。高节未闻驯虎豹，片言何以傲王侯。应须脱洒孤峰去，始是分明个剃头。","dynasty":"唐代","title":"忆旧山"}
{"author":"齐己","content":"湘江秋色湛如冰，楚客离怀暮不胜。千里碧云闻塞雁，几程青草见巴陵。寒涛响叠晨征橹，岸苇丛明夜泊灯。鹦鹉洲边若回首，为思前事一扪膺。","dynasty":"唐代","title":"湘江送客"}
{"author":"齐己","content":"水边飞去青难辨，竹里归来色一般。磨吻鹰鹯莫相害，白鸥鸿鹤满沙滩。","dynasty":"唐代","title":"翡翠"}
{"author":"齐己","content":"吴都霸道昌，才子去观光。望阙云天近，朝宗水路长。海门收片雨，建业泊残阳。欲问淮王信，仙都即帝乡。","dynasty":"唐代","title":"送徐秀才之吴"}
{"author":"齐己","content":"潇湘多胜异，宗社久裴回。兄弟同游去，幽奇尽采来。只应求妙唱，何以示寒灰。上国携归后，唯呈不世才。","dynasty":"唐代","title":"谢王先辈昆弟游湘中回各见示新诗"}
{"author":"齐己","content":"北极新英主，高科旧少年。风流传贵达，谈笑取荣迁。洛水秋空底，嵩峰晓翠巅。寻常谁并马，桥上戏成篇。","dynasty":"唐代","title":"寄洛下王彝训先辈二首其二"}
{"author":"齐己","content":"阮肇迷仙处，禅门接紫霞。不知寻鹤路，几里入桃花。晚树阴摇藓，春潭影弄砂。何当见招我，乞与片生涯。","dynasty":"唐代","title":"寄武陵道友"}
{"author":"齐己","content":"北来儒士说，许下有吟僧。白日身长倚，清秋塔上层。言虽依景得，理要入无征。敢望多相示，孱微老不胜。","dynasty":"唐代","title":"寄许州清古"}
{"author":"齐己","content":"河冰连地冻，朔气压春寒。开户思归远，出门移步难。湖云黏雁重，庙树刮风干。坐看孤灯焰，微微向晓残。","dynasty":"唐代","title":"己卯岁值冻阻归有作"}
{"author":"齐己","content":"龙沙为别日，庐阜得书年。不见来香社，相思绕白莲。江僧归海寺，楚路接吴烟。老病何堪说，扶羸寄此篇。","dynasty":"唐代","title":"寄怀江西栖公"}
{"author":"齐己","content":"闲行闲坐藉莎烟，此兴堪思二古贤。陶靖节居彭泽畔，贺知章在镜池边。鸳鸯著对能飞绣，菡萏成群不语仙。形影腾腾夕阳里，数峰危翠滴渔船。","dynasty":"唐代","title":"塘上闲作"}
{"author":"齐己","content":"敬亭山色古，庙与寺松连。住此修行过，春风四十年。鼎尝天柱茗，诗硾剡溪笺。冥目应思著，终南北阙前。","dynasty":"唐代","title":"寄敬亭清越"}
{"author":"齐己","content":"柳暖莺多语，花明草尽长。风流在诗句，牵率绕池塘。叫切禽名宇，飞忙蝶姓庄。时来真可惜，自勉掇兰芳。","dynasty":"唐代","title":"春兴"}
{"author":"齐己","content":"春山谷雨前，并手摘芳烟。绿嫩难盈笼，清和易晚天。且招邻院客，试煮落花泉。地远劳相寄，无来又隔年。","dynasty":"唐代","title":"谢中上人寄茶"}
{"author":"齐己","content":"诗家为政别，清苦日闻新。乱后无荒地，归来尽远人。宽容民赋税，憔悴吏精神。何必河阳县，空传桃李春。","dynasty":"唐代","title":"寄监利司空学士"}
{"author":"齐己","content":"了然知是梦，既觉更何求。死入孤峰去，灰飞一烬休。云无空碧在，天静月华流。免有诸徒弟，时来吊石头。","dynasty":"唐代","title":"自遣"}
{"author":"齐己","content":"圣人不生，麟龙何瑞；梧桐不高，凤凰何止。吾闻古之有君子，行藏以时，进退求己；荣必为天下荣，耻必为天下耻。苟进不如此，亦何必用虚伪之文章，取荣名而自美。","dynasty":"唐代","title":"相和歌辞。君子行"}
{"author":"齐己","content":"城里无闲处，却寻城外行。田园经雨水，乡国忆桑耕。傍涧蕨薇老，隔村冈陇横。何穷此心兴，时复鹧鸪声。","dynasty":"唐代","title":"野步"}
{"author":"齐己","content":"三月看无也，芳时此可嗟。园林欲向夕，风雨更吹花。影乱冲人蝶，声繁绕堑蛙。那堪傍杨柳，飞絮满邻家。","dynasty":"唐代","title":"残春"}
{"author":"齐己","content":"塞门春已暖，连影起蘋风。云梦千行去，潇湘一夜空。江人休举网，虏将又虚弓。莫失南来伴，衡阳树即红。","dynasty":"唐代","title":"归雁"}
{"author":"齐己","content":"曾向沧江看不真，却因图画见精神。何妨金粉资高格，不用丹青点此身。蒲叶岸长堪映带，荻花丛晚好相亲。思量画得胜笼得，野性由来不恋人。","dynasty":"唐代","title":"题画鹭鸶兼简孙郎中"}
{"author":"齐己","content":"日日扫复洒，不容纤物侵。敢望来客口，道似主人心。蚁过光中少，苔依润处深。门前亦如此，一径入疏林。","dynasty":"唐代","title":"扫地"}
{"author":"齐己","content":"故人犹忆苦吟劳，所惠何殊金错刀。霜雪剪栽新剡硾，锋铓管束本宣毫。知君倒箧情何厚，借我临池价斗高。词客分张看欲尽，不堪来处隔秋涛。","dynasty":"唐代","title":"谢人自钟陵寄纸笔"}
{"author":"齐己","content":"不惜白日短，乍容清夜长。坐闻风露滴，吟觉骨毛凉。兴寝无诸病，空闲有一床。天明振衣起，苔砌落花香。","dynasty":"唐代","title":"清夜作"}
{"author":"齐己","content":"剪自南岩瀑布边，寒光七尺乳珠连。持来未入尘埃路，乞与应怜老病年。欹影夜归青石涧，卓痕秋过绿苔钱。他时携上嵩峰顶，把倚长松看洛川。","dynasty":"唐代","title":"谢道友拄杖"}
{"author":"齐己","content":"巨鳌转侧长鰌翻，狂涛颠浪高漫漫。李琼夺得造化本，都卢缩在秋毫端。一挥一画皆筋骨，滉漾崩腾大鲸臬。叶扑仙槎摆欲沉，下头应是骊龙窟。昔年曾要涉蓬瀛，唯闻撼动珊瑚声。今来正叹陆沉久，见君此画思前程。千寻万派功难测，海门山小涛头白。令人错认钱塘城，罗刹石底奔雷霆。","dynasty":"唐代","title":"观李琼处士画海涛"}
{"author":"齐己","content":"不肯吟诗不听经，禅宗异岳懒游行。他年白首当人问，将底言谈对后生。","dynasty":"唐代","title":"戒小师"}
{"author":"齐己","content":"疏野还如旧，何曾称在城。水边无伴立，天际有山横。落日云霞赤，高窗笔砚明。鲍昭多所得，时忆寄汤生。","dynasty":"唐代","title":"寄唐禀正字"}
{"author":"齐己","content":"灌顶清凉一滴通，大毗卢藏遍虚空。欲飞薝卜花无尽，须待陀罗尼有功。金杵力摧魔界黑，水精光透夜灯红。可堪东献明天子，命服新酬赞国风。","dynasty":"唐代","title":"赠智满三藏"}
{"author":"齐己","content":"嘹唳遗踪去，澄明物掩难。喷开山面碧，飞落寺门寒。汲引随瓶满，分流逐处安。幽虫乘叶过，渴狖拥条看。上有危峰叠，旁宜怪石盘。冷吞双树影，甘润百毛端。异早闻镌玉，灵终别建坛。潇湘在何处，终日自波澜。","dynasty":"唐代","title":"题鹤鸣泉八韵"}
{"author":"齐己","content":"可能东海子，清苦在贫居。扫地无闲客，堆窗有古书。少年犹若此，向老合何如。去岁频相访，今来见亦疏。","dynasty":"唐代","title":"贻徐生"}
{"author":"齐己","content":"瀑布见高低，岩开岩壁西。碧云多旧作，红叶几新题。滴沥中疏磬，嵌空半倚梯。仍闻樵子径，□不到前溪。","dynasty":"唐代","title":"闻西蟾从弟卜岩居岳西有寄"}
{"author":"齐己","content":"遗篇三百首，首首是遗冤。知到千年外，更逢何者论。离秦空得罪，入蜀但听猿。还似长沙祖，唯馀赋鵩言。","dynasty":"唐代","title":"读贾岛集"}
{"author":"齐己","content":"巨鳌转侧长鰌翻，狂涛颠浪高漫漫。李琼夺得造化本，都卢缩在秋毫端。一挥一画皆筋骨，滉漾崩腾大鲸臬。叶扑仙槎摆欲沉，下头应是骊龙窟。昔年曾要涉蓬瀛，唯闻撼动珊瑚声。今来正叹陆沉久，见君此画思前程。千寻万派功难测，海门山小涛头白。令人错认钱塘城，罗刹石底奔雷霆。","dynasty":"唐代","title":"观李琼处士画海涛"}
{"author":"齐己","content":"生老病死者，早闻天竺书。相随几汩没，不了堪欷歔.自理自可适，他人谁与袪。应当入寂灭，乃得长销除。前月已骨立，今朝还貌舒。披衣试步履，倚策聊踌躇。江月青眸冷，秋风白发疏。新题忆剡硾，旧约怀匡庐。张野久绝迹，乐天曾卜居。空龛掩薜荔，瀑布喷蟾蜍。古桧鸣玄鹤，凉泉跃锦鱼。狂吟树荫映，纵踏花蔫菸。唇舌既已闲，心脾亦散摅。松窗有偃息，石径无趑趄。梦冷通仙阙，神融合太虚。千峰杳霭际，万壑明清初。长往期非晚，半生闲有馀。依刘未是咏，访戴宁忘诸。稽古堪求己，观时好笑渠。埋头逐小利，没脚拖长裾。道种将闲养，情田把药鉏.幽香发兰蕙，秽莽摧丘墟。敢谓囊盈物，那言庾满储。微烟动晨爨，细雨滋园蔬。藓乱珍禽羽，门稀长者车。冥机坐兀兀，著履行徐徐。每许亲朱履，多怜奉隼旟。簪嫌红玳瑁，社念金芙蕖。海内竞铁马，箧中藏纸驴。常言谢时去，此意将何如。","dynasty":"唐代","title":"荆渚病中，因思匡庐，遂成三百字，寄梁先辈"}
{"author":"齐己","content":"梦绕嵯峨里，神疏骨亦寒。觉来谁共说，壁上自图看。古翠松藏寺，春红杏湿坛。归心几时遂，日向渐衰残。","dynasty":"唐代","title":"寄上荆渚，因梦庐岳，乃图壁赋诗"}
{"author":"齐己","content":"内唯胎发外秋毫，绿玉新栽管束牢。老病手疼无那尔，却资年少写风骚。","dynasty":"唐代","title":"送胎发笔寄仁公"}
{"author":"齐己","content":"诸峰翠少中峰翠，五寺名高此寺名。石路险盘岚霭滑，僧窗高倚泬寥明。凌空殿阁由天设，遍地杉松是自生。更有上方难上处，紫苔红藓绕峥嵘。","dynasty":"唐代","title":"题南岳般若寺"}
{"author":"齐己","content":"青溪知不远，白首要难归。空想烟云里，春风鸾鹤飞。谁论传法偈，自补坐禅衣。未谢侯门去，寻常即掩扉。","dynasty":"唐代","title":"荆门秋日寄友人"}
{"author":"齐己","content":"湖光摇翠木，灵洞叠云深。五月经行处，千秋桧柏阴。山形临北渚，僧格继东林。莫惜相招信，余心是此心。","dynasty":"唐代","title":"荆门夏日寄洞山节公"}
{"author":"齐己","content":"发枯身老任浮沉，懒泥秋风更役吟。新事向人堪结舌，旧诗开卷但伤心。苔床卧忆泉声绕，麻履行思树影深。终谢柴桑与彭泽，醉游闲访入东林。","dynasty":"唐代","title":"酬庐山张处士"}
{"author":"齐己","content":"病起见衰叶，飘然似我身。偶乘风有韵，初落地无尘。纵得红沾露，争如绿带春。因伤此怀抱，聊寄一篇新。","dynasty":"唐代","title":"荆州新秋病起杂题一十五首。病起见衰叶"}
{"author":"齐己","content":"七泽过名山，相逢黄落残。杉松开寺晚，泉月话心寒。祖遍诸方礼，经曾几处看。应怀出家院，紫阁近长安。","dynasty":"唐代","title":"遇元上人"}
{"author":"齐己","content":"郡楼东面寺墙西，颜子生涯竹屋低。书案飞飏风落絮，地苔狼藉燕衔泥。吟窗晚凭春篁密，行径斜穿夏菜齐。别后相思频梦到，二年同此赋闲题。","dynasty":"唐代","title":"寄孙鲂秀才"}
{"author":"齐己","content":"求己甚忘筌，得之经浑然。僻能离诡差，清不尚妖妍。冷澹闻姚监，精奇见浪仙。如君好风格，自可继前贤。","dynasty":"唐代","title":"还黄平素秀才卷"}
{"author":"齐己","content":"荆门归路指湖南，千里风帆兴可谙。好听鹧鸪啼雨处，木兰舟晚泊春潭。","dynasty":"唐代","title":"送人往长沙"}
{"author":"齐己","content":"红霞青壁底，石室薜萝垂。应有迷仙者，曾逢采药时。桃花饶两颊，松叶浅长髭。直是来城市，何人识得伊。","dynasty":"唐代","title":"书匡山隐者壁"}
{"author":"齐己","content":"岳僧传的信，闻在麓山亡。郡有为诗客，谁来一影堂。梦休寻灞浐，迹已绝潇湘。远忆同吟石，新秋桧柏凉。","dynasty":"唐代","title":"闻尚颜下世"}
{"author":"齐己","content":"杉竹映溪关，修修共岁寒。幽人眠日晏，花雨落春残。道妙言何强，诗玄论甚难。闲居有亲赋，搔首忆潘安。","dynasty":"唐代","title":"溪斋二首其二"}
{"author":"齐己","content":"鹿门埋孟子，岘首载羊公。万古千秋里，青山明月中。政从襄沔绝，诗过洞庭空。尘路谁回眼，松声两处风。","dynasty":"唐代","title":"过鹿门作"}
{"author":"齐己","content":"挪吴丝，雕楚竹，高托天风拂为曲。一一宫商在素空，鸾鸣凤语翘梧桐。夜深天碧松风多，孤窗寒梦惊流波。愁魂傍枕不肯去，翻疑住处邻湘娥。金风声尽熏风发，冷泛虚堂韵难歇。常恐听多耳渐烦，清音不绝知音绝。","dynasty":"唐代","title":"风琴引"}
{"author":"齐己","content":"万壑云霞影，千年松桧声。如何教下士，容易信长生。月共虚无白，香和沆瀣清。闲寻古廊画，记得列仙名。","dynasty":"唐代","title":"宿简寂观"}
{"author":"齐己","content":"龙山门不远，鹿苑路非遥。合逐闲身去，何须待客招。年华残两鬓，筋骨倦长宵。闻说峰前寺，新修白石桥。","dynasty":"唐代","title":"欲游龙山鹿苑有作"}
{"author":"齐己","content":"凉多夜永拥山袍，片石闲欹不觉劳。蟋蟀绕床无梦寐，梧桐满地有萧骚。平生乐道心常切，五字逢人价合高。破落西窗向残月，露声如雨滴蓬蒿。","dynasty":"唐代","title":"秋夕书怀"}
{"author":"齐己","content":"故人劳札翰，千里寄荆台。知恋文明在，来寻江汉来。群机喧白昼，陆海涨黄埃。得路应相笑，无成守死灰。","dynasty":"唐代","title":"答知己自阙下寄书"}
{"author":"齐己","content":"思量江令意，爱石甚悠悠。贪向深宫去，死同亡国休。两株荒草里，千古暮江头。若似黄金贵，隋军也不留。","dynasty":"唐代","title":"江令石"}
{"author":"齐己","content":"去岁来寻我，留题在藓痕。又因风雪夜，重宿古松门。玉有疑休泣，诗无主且言。明朝此相送，披褐入桃源。","dynasty":"唐代","title":"寓居岳麓，谢进士沈彬再访"}
{"author":"齐己","content":"河冰连地冻，朔气压春寒。开户思归远，出门移步难。湖云黏雁重，庙树刮风干。坐看孤灯焰，微微向晓残。","dynasty":"唐代","title":"己卯岁值冻阻归有作"}
{"author":"齐己","content":"何必要识面，见诗惊苦心。此门从自古，难学至如今。青草湖云阔，黄陵庙木深。精搜当好景，得即动知音。","dynasty":"唐代","title":"酬洞庭陈秀才"}
{"author":"齐己","content":"然诺竟如何，诸侯见重多。高房度江雨，经月长寒莎。道本同骚雅，书曾到薜萝。相寻未相见，危阁望沧波。","dynasty":"唐代","title":"访自牧上人不遇"}
{"author":"齐己","content":"人中林下现，名自有闲忙。建业红尘热，栖霞白石凉。倚身柽几稳，洒面瀑流香。不似高斋里，花连竹影长。","dynasty":"唐代","title":"夏日西霞寺书怀寄张逸人"}
{"author":"齐己","content":"潇湘多胜异，宗社久裴回。兄弟同游去，幽奇尽采来。只应求妙唱，何以示寒灰。上国携归后，唯呈不世才。","dynasty":"唐代","title":"谢王先辈昆弟游湘中回各见示新诗"}
{"author":"齐己","content":"闻君彭泽住，结构近陶公。种菊心相似，尝茶味不同。湖光秋枕上，岳翠夏窗中。八月东林去，吟香菡萏风。","dynasty":"唐代","title":"又寄彭泽昼公"}
{"author":"齐己","content":"时事懒言多忌讳，野吟无主若纵横。君看三百篇章首，何处分明著姓名。","dynasty":"唐代","title":"偶题"}
{"author":"齐己","content":"莫把毛生刺，低佪谒李膺。须防知佛者，解笑爱名僧。道性宜如水，诗情合似冰。还同莲社客，联唱绕香灯。","dynasty":"唐代","title":"勉诗僧"}
{"author":"齐己","content":"暖傍渔船睡不惊，可怜孤洁似华亭。晚来湾浦冲平碧，晴过汀洲拂浅青。翡翠静中修羽翼，鸳鸯闲处事仪形。何如飞入汉宫里，留与兴亡作典经。","dynasty":"唐代","title":"沙鸥"}
{"author":"齐己","content":"九月将欲尽，幽丛始绽芳。都缘含正气，不是背重阳。采去蜂声远，寻来蝶路长。王孙归未晚，犹得泛金觞。","dynasty":"唐代","title":"庭际晚菊上主人"}
{"author":"齐己","content":"我见苏州昆山金城中，金城柱上有二龙。老僧相传道是僧繇手，寻常入海共龙斗。又闻蜀国玉局观有孙遇迹，盘屈身长八十尺。游人争看不敢近，头觑寒泉万丈碧。近有五羊徽上人，闲工小笔得意新。画龙不誇头角及须鳞，只求筋骨与精神。徽上人，真艺者。惠我双龙不言价，等闲不敢将悬挂。恐是叶公好假龙，及见真龙却惊怕。","dynasty":"唐代","title":"谢徽上人见惠二龙障子以短歌酬之"}
{"author":"齐己","content":"竹里安禅处，生涯一印灰。经年乞食过，昨日谏臣来。愧把黄梅偈，曾酬白雪才。因令识鸟迹，重叠在苍苔。","dynasty":"唐代","title":"谢王拾遗见访兼寄篇什"}
{"author":"齐己","content":"谁遣西来负岳云，自由归去竟何因。山龛薜荔应残雪，江寺玫瑰又度春。早岁便师无学士，临年却作有为人。何妨夜醮时相忆，伴醉佯狂笑老身。社莲惭与幕莲同，岳寺萧条俭府雄。冷淡独开香火里，殷妍行列绮罗中。秋加玉露何伤白，夜醉金缸不那红。闲忆遗民此心地，一般无染喻真空。","dynasty":"唐代","title":"江寺春残寄幕中知己二首"}
{"author":"齐己","content":"长忆旧山日，与君同聚沙。未能精贝叶，便学咏杨花。苦甚伤心骨，清还切齿牙。何妨继馀习，前世是诗家。","dynasty":"唐代","title":"寄怀江西僧达禅翁"}
{"author":"齐己","content":"落日倚阑干，徘徊汨罗曲。冤魂如可吊，烟浪声似哭。我欲考鼋鼍之心，烹鱼龙之腹。尔既啖大夫之血，食大夫之肉。千载之后，犹斯暗伏。将谓唐尧之尊，还如荒悴之君。更有逐臣，于焉葬魂。得以纵其噬，恣其吞。","dynasty":"唐代","title":"吊汨罗"}
{"author":"齐己","content":"梅月来林寺，冥冥各闭门。已应双履迹，全没乱云根。琢句心无味，看经眼亦昏。何时见清霁，招我凭岩轩。","dynasty":"唐代","title":"夏日梅雨中寄睦公"}
{"author":"齐己","content":"扰扰一京尘，何门是了因。万重千叠嶂，一去不来人。鸟道春残雪，萝龛昼定身。寥寥石窗外，天籁动衣巾。","dynasty":"唐代","title":"怀终南僧"}
{"author":"齐己","content":"发枯身老任浮沉，懒泥秋风更役吟。新事向人堪结舌，旧诗开卷但伤心。苔床卧忆泉声绕，麻履行思树影深。终谢柴桑与彭泽，醉游闲访入东林。","dynasty":"唐代","title":"酬庐山张处士"}
{"author":"齐己","content":"四邻无俗迹，终日大开门。水晚来边雁，林秋下楚猿。一家随难在，双眼向书昏。沈近骚人庙，吟应见古魂。","dynasty":"唐代","title":"过湘江唐弘书斋"}
{"author":"齐己","content":"孤舸凭幽窗，清波逼面凉。举头还有碍，低眼即无妨。瞥过沙禽翠，斜分夕照光。何时到山寺，上阁看江乡。","dynasty":"唐代","title":"船窗"}
{"author":"齐己","content":"匡庐久别离，积翠杳天涯。静室曾图峭，幽亭复创奇。典衣酬土价，择日运工时。信手成重叠，随心作蔽亏。根盘惊院窄，顶耸讶檐卑。镇地那言重，当轩未厌危。巨灵何忍擘，秦政肯轻移。晚觉莎烟触，寒闻竹籁吹。蓝灰澄古色，泥水合凝滋。引看僧来数，牵吟客散迟。九华浑仿佛，五老颇参差。蛛网藤萝挂，春霖瀑布垂。加添双石笋，映带小莲池。旧说雷居士，曾闻远大师。红霞中结社，白壁上题诗。顾此诚徒尔，劳心是妄为。经营惭培塿，赏玩愧童儿。会入千峰去，闲踪任属谁。","dynasty":"唐代","title":"假山"}
{"author":"齐己","content":"禅玄无可并，诗妙有何评。五七字中苦，百千年后清。难求方至理，不朽始为名。珍重重相见，忘机话此情。","dynasty":"唐代","title":"逢诗僧"}
{"author":"齐己","content":"㴩湖唯上贡，何以惠寻常。还是诗心苦，堪消蜡面香。碾声通一室，烹色带残阳。若有新春者，西来信勿忘。","dynasty":"唐代","title":"谢㴩湖茶"}
{"author":"齐己","content":"乱后江边寺，堪怀二律师。几番新弟子，一样旧威仪。院影连春竹，窗声接雨池。共缘山水癖，久别共题诗。","dynasty":"唐代","title":"寄怀江西徵岷二律师"}
{"author":"齐己","content":"病起见庭莲，风荷已飒然。开时闻馥郁，枕上正缠绵。本在沧江阔，移来碧沼圆。却思香社里，叶叶漏声连。","dynasty":"唐代","title":"荆州新秋病起杂题一十五首病起见庭莲"}
{"author":"齐己","content":"八月江行好，风帆日夜飘。烟霞经北固，禾黍过南朝。社客无宗炳，诗家有鲍昭。莫因贤相请，不返旧山椒。","dynasty":"唐代","title":"送东林寺睦公往吴国"}
{"author":"齐己","content":"中元斋醮后，残烬满空坛。老鹤心何待，尊师鬓已干。幡灯古殿夜，霜霰大椿寒。谁见长生路，人间事万端。","dynasty":"唐代","title":"经吴平观"}
{"author":"齐己","content":"吴头东面楚西边，云接苍梧水浸天。两地别离身已老，一言相合道休传。风骚妙欲凌春草，踪迹闲思绕岳莲。不是傲他名利世，吾师本在雪山巅。","dynasty":"唐代","title":"寄武陵贯微上人二首其二"}
{"author":"齐己","content":"越江女，越江莲，齐菡萏，双婵娟。嬉游向何处，采摘且同船。浩唱发容与，清波生漪涟。时逢岛屿泊，几共鸳鸯眠。襟袖既盈溢，馨香亦相传。薄暮归去来，苎罗生碧烟。","dynasty":"唐代","title":"相和歌辞。采莲曲"}
{"author":"齐己","content":"竭云涛，刳巨鳌，搜括造化空牢牢。冥心入海海神怖，骊龙不敢为珠主。人间物象不供取，饱饮游神向悬圃。锵金铿玉千馀篇，脍吞炙嚼人口传。须知一一丈夫气，不是绮罗儿女言。","dynasty":"唐代","title":"读李白集"}
{"author":"齐己","content":"乐天歌咏有遗编，留在东林伴白莲。百尺典坟随丧乱，一家风雅独完全。常闻荆渚通侯论，果遂吴都使者传。仰贺斯文归朗鉴，永资声政入薰弦。","dynasty":"唐代","title":"贺行军太傅得《白氏东林集》"}
{"author":"齐己","content":"莫问年将朽，加餐已不多。形容浑瘦削，行止强牵拖。死也何忧恼，生而有咏歌。侯门终谢去，却扫旧松萝。","dynasty":"唐代","title":"示诸侄"}
{"author":"齐己","content":"终南山北面，直下是长安。自扫青苔室，闲欹白石看。风吹窗树老，日晒窦云干。时向圭峰宿，僧房瀑布寒。","dynasty":"唐代","title":"题终南山隐者室"}
{"author":"齐己","content":"磨尔牙，错尔爪，狐莫威，兔莫狡。饮来吞噬取肠饱，横行不怕日月明，皇天产尔为生狞。前村半夜闻吼声，何人按剑灯荧荧。","dynasty":"唐代","title":"相和歌辞。猛虎行"}
{"author":"齐己","content":"燕燕知何事，年年应候来。却缘华屋在，长得好时催。花外衔泥去，空中接食回。不同黄雀意，迷逐网罗媒。","dynasty":"唐代","title":"新燕"}
{"author":"齐己","content":"浸野淫空澹荡和，十年邻住听渔歌。城临远棹浮烟泊，寺近闲人泛月过。岸引绿芜春雨细，汀连斑竹晚风多。可怜千古怀沙处，还有鱼龙弄白波。","dynasty":"唐代","title":"怀潇湘即事寄友人"}
{"author":"齐己","content":"繁于桃李盛于梅，寒食旬前社后开。半月暄和留艳态，两时风雨免伤摧。人怜格异诗重赋，蝶恋香多夜更来。犹得残红向春暮，牡丹相继发池台。","dynasty":"唐代","title":"海棠花"}
{"author":"齐己","content":"晴日当楼晓香歇，锦带盘空欲成结。莺声渐老柳飞时，狂风吹落猩猩血。","dynasty":"唐代","title":"红蔷薇花"}
{"author":"齐己","content":"高韵双悬张曲江，联题兼是孟襄阳。后人才地谁称短，前辈经天尽负长。胜景饱于闲采拾，灵踪销得正思量。时移两板成尘迹，犹挂吾师旧影堂。","dynasty":"唐代","title":"题玉泉寺"}
{"author":"齐己","content":"鹏翅蹋于斯，明君知不知。域中诗价大，荒外土坟卑。瘴雨无时滴，蛮风有穴吹。唯应李太白，魂魄往来疲。","dynasty":"唐代","title":"吊杜工部坟"}
{"author":"齐己","content":"威仪何贵重，一室贮水清。终日松杉径，自多虫蚁行。像前孤立影，钟外数珠声。知悟修来事，今为第几生。","dynasty":"唐代","title":"赠询公上人"}
{"author":"齐己","content":"枕上稍醒醒，忽闻蝉一声。此时知不死，昨日即前生。更欲临窗听，犹难策杖行。寻应同蜕壳，重饮露华清。","dynasty":"唐代","title":"新秋病中枕上闻蝉"}
{"author":"齐己","content":"危碧层层映水天，半垂冈陇下民田。王维爱甚难抛画，支遁高多不惜钱。巨石尽含金玉气，乱峰闲锁栋梁烟。秦争汉夺空劳力，却是巢由得稳眠。","dynasty":"唐代","title":"江上望远山寄郑谷郎中（公时退居仰山）"}
{"author":"齐己","content":"曲江晴影石千株，吾子思归梦断初。有信北来山叠叠，无言南去雨疏疏。祖师门接园林路，丞相家同井邑居。闲野老身留得否，相招多是秀才书。","dynasty":"唐代","title":"韶阳微公"}
{"author":"齐己","content":"百岁禅师说，先师指此松。小年行道绕，早见偃枝重。月槛移孤影，秋亭卓一峰。终当因夜电，拏攫从云龙。","dynasty":"唐代","title":"古寺老松"}
{"author":"齐己","content":"九重方侧席，四海仰文明。好把孤吟去，便随公道行。梁园浮雪气，汴水涨春声。此日登仙众，君应最后生。","dynasty":"唐代","title":"送孙凤秀才赴举"}
{"author":"齐己","content":"新吟忽有寄，千里到荆门。落日云初碧，残年眼正昏。已为难敌手，谁更入深论。后信多相寄，吾生重此言。","dynasty":"唐代","title":"酬章水知己"}
{"author":"齐己","content":"闲身谁道是羁游，西指峨嵋碧顶头。琴鹤几程随客棹，风霜何处宿龙湫。寻僧石磴临天井，劚药秋崖倒瀑流。莫为寰瀛多事在，客星相逐不回休。","dynasty":"唐代","title":"送白处士游峨嵋"}
{"author":"齐己","content":"旦暮馀生在，肌肤十分无。眠寒半榻朽，立月一株枯。梦已随双树，诗犹却万夫。名山未归得，可惜死江湖。","dynasty":"唐代","title":"伤秋"}
{"author":"齐己","content":"休问蒙庄材不材，孤灯影共傍寒灰。忘筌话道心甘死，候体论诗口懒开。窗外风涛连建业，梦中云水忆天台。相疏却是相知分，谁讶经年一度来。","dynasty":"唐代","title":"秋夕言怀寄所知"}
{"author":"齐己","content":"檐壁层层映水天，半乘冈垄半民田。王维爱甚难抛画，支遁怜多不惜钱。巨石尽含金玉气，乱峰深锁栋梁烟。秦争汉夺虚劳力，却是巢由得稳眠。","dynasty":"唐代","title":"题郑郎中谷仰山居"}
{"author":"齐己","content":"龙山门不远，鹿苑路非遥。合逐闲身去，何须待客招。年华残两鬓，筋骨倦长宵。闻说峰前寺，新修白石桥。","dynasty":"唐代","title":"欲游龙山鹿苑有作"}
{"author":"齐己","content":"竟陵兵革际，归复旧园林。早岁为官苦，常闻说此心。海边山夜上，城外寺秋寻。应讶嵩峰约，蹉跎直到今。","dynasty":"唐代","title":"寄南徐刘员外二首其一"}
{"author":"齐己","content":"陇西苍巘结巢高，本为无人识翠毛。今日笼中强言语，乞归天外啄含桃。","dynasty":"唐代","title":"辞主人绝句四首。放鹦鹉"}
{"author":"齐己","content":"万物都寂寂，堪闻弹正声。人心尽如此，天下自和平。湘水泻秋碧，古风吹太清。往年庐岳奏，今夕更分明。","dynasty":"唐代","title":"秋夜听业上人弹琴"}
{"author":"齐己","content":"诗家为政别，清苦日闻新。乱后无荒地，归来尽远人。宽容民赋税，憔悴吏精神。何必河阳县，空传桃李春。","dynasty":"唐代","title":"寄监利司空学士"}
{"author":"齐己","content":"求己甚忘筌，得之经浑然。僻能离诡差，清不尚妖妍。冷澹闻姚监，精奇见浪仙。如君好风格，自可继前贤。","dynasty":"唐代","title":"还黄平素秀才卷"}
{"author":"齐己","content":"曾携五老峰前过，几向双松石上弹。此境此身谁更爱，掀天羯鼓满长安。","dynasty":"唐代","title":"赠琴客"}
{"author":"齐己","content":"一水绕孤岛，闲门掩春草。曾无长者辙，枉此问衰老。","dynasty":"唐代","title":"春日西湖作"}
{"author":"齐己","content":"身著袈裟手杖藤，水边行止不妨僧。禽栖日落犹孤立，隔浪秋山千万层。","dynasty":"唐代","title":"水边行"}
{"author":"齐己","content":"积雨向春阴，冥冥独院深。已无花落地，空有竹藏禽。檐溜声何暴，邻僧影亦沈。谁知力耕者，桑麦最关心。","dynasty":"唐代","title":"暮春久雨作"}
{"author":"齐己","content":"南邻阻杖藜，屐齿绕床泥。漠漠门长掩，迟迟日又西。不知何兴味，更有好诗题。还忆东林否，行苔傍虎溪。","dynasty":"唐代","title":"残春连雨中偶作怀故人"}
{"author":"齐己","content":"折槛意何如，平安信不虚。近来焚谏草，深去觅山居。□□□□□，□□□□馀。分明知在处，难寄乱离书。","dynasty":"唐代","title":"寄王振拾遗（戊辰岁）"}
{"author":"齐己","content":"青泉碧树夏风凉，紫蕨红粳午爨香。应笑晨持一盂苦，腥膻市里叫家常。","dynasty":"唐代","title":"寄山中叟"}
{"author":"齐己","content":"石竹花开照庭石，红藓自禀离宫色。一枝两枝初笑风，猩猩血泼低低丛。常嗟世眼无真鉴，却被丹青苦相陷。谁为根寻造化功，为君吐出淳元胆。白日当午方盛开，彤霞灼灼临池台。繁香浓艳如未已，粉蝶游蜂狂欲死。","dynasty":"唐代","title":"石竹花"}
{"author":"齐己","content":"尔既能于灵，应久存其生。尔既能于瑞，胡得迷其死。刳肠徒自屠，曳尾复何累。可怜濮水流，一叶泛庄子。","dynasty":"唐代","title":"刳肠龟"}
{"author":"齐己","content":"故人犹忆苦吟劳，所惠何殊金错刀。霜雪剪栽新剡硾，锋铓管束本宣毫。知君倒箧情何厚，借我临池价斗高。词客分张看欲尽，不堪来处隔秋涛。","dynasty":"唐代","title":"谢人自钟陵寄纸笔"}
{"author":"齐己","content":"大鹏刷翮谢溟渤，青云万层高突出。下视秋涛空渺瀰，旧处鱼龙皆细物。人生在世何容易，眼浊心昏信生死。愿除嗜欲待身轻，携手同寻列仙事。","dynasty":"唐代","title":"善哉行"}
{"author":"齐己","content":"长吉才狂太白颠，二公文阵势横前。谁言后代无高手，夺得秦皇鞭鬼鞭。","dynasty":"唐代","title":"谢荆幕孙郎中见示《乐府歌集》二十八字"}
{"author":"齐己","content":"水边飞去青难辨，竹里归来色一般。磨吻鹰鹯莫相害，白鸥鸿鹤满沙滩。","dynasty":"唐代","title":"翡翠"}
{"author":"齐己","content":"凤楼高映绿阴阴，凝重多含雨露深。莫谓一枝柔软力，几曾牵破别离心。馆娃宫畔响廊前，依托吴王养翠烟。剑去国亡台殿毁，却随红树噪秋蝉。秾低似中陶潜酒，软极如伤宋玉风。多谢将军绕营种，翠中闲卓战旗红。高僧爱惜遮江寺，游子伤残露野桥。争似著行垂上苑，碧桃红杏对摇摇。","dynasty":"唐代","title":"折杨柳词四首"}
{"author":"齐己","content":"无艳无妖别有香，栽多不为待重阳。莫嫌醒眼相看过，却是真心爱澹黄。","dynasty":"唐代","title":"对菊"}
{"author":"齐己","content":"潇湘浦暖全迷鹤，逻逤川寒只有雕。谁向孤舟忆兄弟，坐看连雁度横桥。","dynasty":"唐代","title":"闻雁"}
{"author":"齐己","content":"离乱几时休，儒生厄远游。亡家非汉代，何处觅荆州？旅梦寒灯屋，乡怀昼雨楼。相逢话相杀，谁复念风流。","dynasty":"唐代","title":"詶王秀才"}
{"author":"齐己","content":"小子声名天下知，满簪霜雪白麻衣。谁将一著争先后，共向长安定是非。有路未曾迷日用，无贪终不乱天机。闲寻道士过仙观，赌得黄庭两卷归。","dynasty":"唐代","title":"赠樊处士"}
{"author":"齐己","content":"猎猎寒芜引，承风势不还。放来应有主，焚去到何山。焰入空濛里，烟飞苍莽间。石中有良玉，惆怅但伤颜。","dynasty":"唐代","title":"观烧"}
{"author":"齐己","content":"剪自南岩瀑布边，寒光七尺乳珠连。持来未入尘埃路，乞与应怜老病年。欹影夜归青石涧，卓痕秋过绿苔钱。他时携上嵩峰顶，把倚长松看洛川。","dynasty":"唐代","title":"谢道友拄杖"}
{"author":"齐己","content":"独携谭柄去，千里指人寰。未断生徒望，难教白日闲。空江横落照，大府向西山。好骋陈那孔，谁云劫石顽。","dynasty":"唐代","title":"送隆公上人"}
{"author":"齐己","content":"五金元造化，九炼更精新。敢谓长生客，将遗必死人。久餐应换骨，一服已通神。终逐淮王去，永抛浮世尘。","dynasty":"唐代","title":"谢人惠药"}
{"author":"齐己","content":"五首新裁剪，搜罗尽指归。谁曾师古律，君自负天机。圣后求贤久，明公得隽稀。乘秋好携去，直望九霄飞。","dynasty":"唐代","title":"谢丁秀才见示赋卷"}
{"author":"齐己","content":"林下钟残又拂衣，锡声还独向南飞。千峰冷截冥鸿处，一径险通禅客归。青石上行苔片片，古杉边宿雨霏霏。劳生有愿应回首，忍著无心与物违。","dynasty":"唐代","title":"送略禅者归南岳"}
{"author":"齐己","content":"雷电不敢伐，鳞皴势万端。蠹依枯节死，蛇入朽根盘。影浸僧禅湿，声吹鹤梦寒。寻常风雨夜，应有鬼神看。","dynasty":"唐代","title":"古松"}
{"author":"齐己","content":"往年吟月社，因乱散扬州。未免无端事，何妨出世流。洞庭禅过腊，衡岳坐经秋。终说将衣钵，天台老去休。","dynasty":"唐代","title":"赠无本上人"}
{"author":"齐己","content":"一林霜雪未沾头，争遣藏休肯便休。学尽世间难学事，始堪随处任虚舟。","dynasty":"唐代","title":"谢阴符经勉送藏休上人二首其二"}
{"author":"齐己","content":"亲采匡庐瀑布西，层崖悬壁更安梯。携行三十年吟伴，未有诗人□□□。","dynasty":"唐代","title":"题旧拄杖"}
{"author":"齐己","content":"莫问休行脚，南方已遍寻。了应须自了，心不是他心。赤水珠何觅，寒山偈莫吟。谁同论此理，杜口少知音。","dynasty":"唐代","title":"渚宫莫问诗一十五首其三"}
{"author":"齐己","content":"雪峰雪峰高且雄，峨峨堆积青冥中。六月赤日烧不熔，飞禽瞥见人难通。常闻中有白象王，五百象子皆威光。行围坐绕同一色，森森影动旃檀香。于中一子最雄猛，称尊独踞鼓山顶。百千眷属阴□影，身照曜，吞秋景。我闻岷国民归依，前王后王皆师资。宁同梁武遇达磨，过后弹指空伤悲。","dynasty":"唐代","title":"短歌寄鼓山长老"}
{"author":"齐己","content":"霮zw蔽穹苍，冥濛自一方。当时消酷毒，随处有清凉。著物声虽暴，滋农润即长。乍红萦急电，微白露残阳。应祷尤难得，经旬甚不妨。吟听喧竹树，立见涨池塘。众类声休出，群峰色尽藏。颓沱来洞壑，汗漫入潇湘。下叶黎甿望，高袪旱暵光。幽斋飘卧簟，极浦洒归樯。藓在阶从湿，花衰苑任伤。闲思济时力，歌咏发哀肠。","dynasty":"唐代","title":"夏雨"}
{"author":"齐己","content":"霜繁野叶飞，长老卷行衣。浮世不知处，白云相待归。磬和天籁响，禅动岳神威。莫便言长往，劳生待发机。","dynasty":"唐代","title":"送幽禅师"}
{"author":"齐己","content":"江禽野兽两堪伤，避射惊弹各自忙。头角任多无獬豸，羽毛虽众让鸳鸯。落苔红小樱桃熟，侵井青纤燕麦长。吟把离骚忆前事，汨罗春浪撼残阳。","dynasty":"唐代","title":"湘中寓居春日感怀"}
{"author":"齐己","content":"冰压霜坛律格清，三千传授尽门生。禅心尽入空无迹，诗句闲搜寂有声。满国繁华徒自乐，两朝更变未曾惊。终思相约岷峨去，不得携筇一路行。","dynasty":"唐代","title":"寄蜀国广济大师"}
{"author":"齐己","content":"东越常悬思，山门在永嘉。秋光浮楚水，帆影背长沙。城黑天台雨，村明海峤霞。时寻谢公迹，春草有瑶花。","dynasty":"唐代","title":"送林上人归永嘉旧居"}
{"author":"齐己","content":"根盘潜岳半，顶逼日轮边。冷碧无云点，危棱有瀑悬。秀轻毛女下，名与鼎湖偏。谁见扶持力，峨峨出后天。","dynasty":"唐代","title":"浣口泊舟晓望天柱峰"}
{"author":"齐己","content":"翦自南岩瀑布边，寒光七尺乳珠连。持来未入尘埃路，乞与应怜老病年。欹影夜归青石涧，卓痕秋过绿苔钱。他时携上嵩峰顶，把倚长松看洛川。","dynasty":"唐代","title":"谢道友拄杖"}
{"author":"齐己","content":"南岳别来无约后，东林归住有前缘。闲搜好句题红叶，静敛霜眉对白莲。雁塔影分疏桧月，虎溪声合几峰泉。修心若似伊耶舍，传记须添十九贤。","dynasty":"唐代","title":"寄怀东林寺匡白监寺"}
{"author":"齐己","content":"万事皆可了，有诗门最深。古人难得志，吾子苦留心。野叠凉云朵，苔重怪木阴。他年立名字，笑我老双林。","dynasty":"唐代","title":"答陈秀才"}
{"author":"齐己","content":"松门堆复积，埋石亦埋莎。为瑞还难得，居贫莫厌多。听怜终夜落，吟惜一年过。谁在江楼望，漫漫堕绿波。","dynasty":"唐代","title":"对雪"}
{"author":"齐己","content":"竭云涛，刳巨鳌，搜括造化空牢牢。冥心入海海神怖，骊龙不敢为珠主。人间物象不供取，饱饮游神向悬圃。锵金铿玉千馀篇，脍吞炙嚼人口传。须知一一丈夫气，不是绮罗儿女言。","dynasty":"唐代","title":"读李白集"}
{"author":"齐己","content":"范蠡东浮阔，灵均北泛长。谁知远烟浪，别有好思量。故国门前急，天涯照里忙。难收上楼兴，渺漫正斜阳。","dynasty":"唐代","title":"看水"}
{"author":"齐己","content":"著紫袈裟名已贵，吟红菡萏价兼高。秋风曾忆西游处，门对平湖满白涛。","dynasty":"唐代","title":"寄怀曾口寺文英大师"}
{"author":"齐己","content":"万木冻欲折，孤根暖独回。前村深雪里，昨夜一枝开。风递幽香出，禽窥素艳来。明年如应律，先发望春台。","dynasty":"唐代","tags":"咏物，梅花，言志","title":"早梅"}
{"author":"齐己","content":"自归城里寺，长忆宿山门。终夜冥心客，诸峰叫月猿。岚光生眼力，泉滴爽吟魂。只待游方遍，还来扫树根。","dynasty":"唐代","title":"寄山中诸友"}
{"author":"齐己","content":"犹得吾师继颂声，百篇相爱寄南荆。卷开锦水霞光烂，吟入峨嵋雪气清。楚外已甘推绝唱，蜀中谁敢共悬衡。应怜无可同无本，终向风骚作弟兄。","dynasty":"唐代","title":"酬西蜀广济大师见寄"}
{"author":"齐己","content":"一百二十日，煎熬几不胜。忆归沧海寺，冷倚翠崖棱。旧扇犹操执，新秋更郁蒸。何当见凉月，拥衲访诗朋。","dynasty":"唐代","title":"夏满日偶作寄孙支使（其年闰五月）"}
{"author":"齐己","content":"玉泉神运寺，寒磬彻琴堂。有境灵如此，为官兴亦长。吏愁清白甚，民乐赋输忘。闻说巴山县，今来尚忆张。","dynasty":"唐代","title":"寄当阳张明府"}
{"author":"齐己","content":"一法传闻继老能，九华闲卧最高层。秋钟尽后残阳暝，门掩松边雨夜灯。","dynasty":"唐代","title":"贻九华上人"}
{"author":"齐己","content":"每到秋残夜，灯前忆故乡。园林红橘柚，窗户碧潇湘。离别身垂老，艰难路去长。弟兄应健在，兵火里耕桑。","dynasty":"唐代","title":"秋夕寄诸侄"}
{"author":"齐己","content":"落石几万仞，冷声飘远空。高秋初雨后，半夜乱山中。只有照壁月，更无吹叶风。几曾庐岳听，到晓与僧同。","dynasty":"唐代","title":"听泉"}
{"author":"齐己","content":"北面香炉秀，南边瀑布寒。自来还独去，夏满又秋残。日影松杉乱，云容洞壑宽。何峰是邻侧，片石许相安。","dynasty":"唐代","title":"寄楚萍上人"}
{"author":"齐己","content":"万境心随一念平，红芙蓉折爱河清。持经功力能如是，任驾白牛安稳行。","dynasty":"唐代","title":"赠念法华经僧"}
{"author":"齐己","content":"寒清健碧远相含，珠媚根源在极南。流古递今空作岛，逗山冲壁自为潭。迁来贾谊愁无限，谪过灵均恨不堪。毕竟输他老渔叟，绿蓑青竹钓浓蓝。","dynasty":"唐代","title":"潇湘"}
{"author":"齐己","content":"念念念兮入恶易，念念念兮入善难。念经念佛能一般，爱河竭处生波澜。言公少年真法器，白昼不出夜不睡。心心缘经口缘字，一室寥寥灯照地。沈檀卷轴宝函盛，薝卜香熏水精记。空山木落古寺闲，松枝鹤眠霜霰干。牙根舌根水滴寒，珊瑚捶打红琅玕.但恐莲花七朵一时折，朵朵似君心地白。又恐天风吹天花，缤纷如雨飘袈裟。况闻此经甚微妙，百千诸佛真秘要。灵山说后始传来，闻者虽多持者少。更堪诵入陀罗尼，唐音梵音相杂时。舜弦和雅熏风吹，文王武王弦更悲。如此争不遣碧空中有龙来听，有鬼来听。亦使人间闻者敬，见者敬。自然心虚空，性清净。此经真体即毗卢，雪岭白牛君识无。","dynasty":"唐代","title":"赠念《法华经》僧"}
{"author":"齐己","content":"邛州灵境产修篁，九节材应表九阳。造化已能分尺度，保持争合与寻常。幽林剪破清秋影，高手携来绿玉光。深谢鲁儒怜潦倒，欲教撑拄绕禅床。","dynasty":"唐代","title":"谢人惠拄杖"}
{"author":"齐己","content":"莲峰映敷水，嵩岳压伊河。两处思归久，前贤隐去多。闲身应绝迹，在世幸无他。会向红霞峤，僧龛对薜萝。","dynasty":"唐代","title":"将游嵩华行次荆渚"}
{"author":"齐己","content":"幽院才容个小庭，疏篁低短不堪情。春来犹赖邻僧树，时引流莺送好声。","dynasty":"唐代","title":"幽斋偶作"}
{"author":"齐己","content":"净境无人可共携，闲眠未起日光低。浮生莫把还丹续，万事须将至理齐。花在月明蝴蝶梦，雨馀山绿杜鹃啼。何能向外求攀折，岩桂枝条拂石梯。","dynasty":"唐代","title":"中春林下偶作"}
{"author":"齐己","content":"北风吹夏雨，和竹亚南轩。豆枕欹凉冷，莲峰入梦魂。窗多斜迸湿，庭遍瀑流痕。清兴知无限，晴来示一言。","dynasty":"唐代","title":"夏日雨中寄幕中知己"}
{"author":"齐己","content":"君来乞诗别，聊与怆前程。九野未无事，少年何远行。商云盘翠险，秦甸下烟平。应见周南化，如今在雍京。","dynasty":"唐代","title":"送人游雍京"}
{"author":"齐己","content":"万壑云霞影，千年松桧声。如何教下士，容易信长生。月共虚无白，香和沆瀣清。闲寻古廊画，记得列仙名。","dynasty":"唐代","title":"宿简寂观"}
{"author":"齐己","content":"峭形寒倚夕阳天，毛女莲花翠影连。云外自为高出手，人间谁合斗挥拳。鹤抛青汉来岩桧，僧隔黄河望顶烟。晴露红霞长满掌，只应栖托是神仙。","dynasty":"唐代","title":"仙掌"}
{"author":"齐己","content":"行心乞得见秋风，双履难留去住踪。红叶正多离社客，白云无限向嵩峰。囊中自欠诗千首，身外谁知事几重。此别不能为后约，年华相似逼衰容。","dynasty":"唐代","title":"东林寄别修睦上人"}
{"author":"齐己","content":"莫知何路去追攀，空想人间出世间。杜口已同居士室，传心休问祖师山。禅中不住方为定，说处无生始是闲。珍重希音远相寄，乱峰西望叠孱颜。","dynasty":"唐代","title":"和西蜀可准大师远寄之什"}
{"author":"齐己","content":"病起见庭竹，君应悲我情。何妨甚消瘦，却称苦修行。每谢侵床影，时回傍枕声。秋来渐平复，吟绕骨毛轻。","dynasty":"唐代","title":"荆州新秋病起杂题一十五首。病起见庭竹"}
{"author":"齐己","content":"四邻无俗迹，终日大开门。水晚来边雁，林秋下楚猿。一家随难在，双眼向书昏。沈近骚人庙，吟应见古魂。","dynasty":"唐代","title":"过湘江唐弘书斋"}
{"author":"齐己","content":"谩道诗名出，何曾著苦吟。忽来还有意，已过即无心。夏月山长往，霜天寺独寻。故人怜拙朴，时复寄空林。","dynasty":"唐代","title":"山中答人"}
{"author":"齐己","content":"闲行闲坐藉莎烟，此兴堪思二古贤。陶靖节居彭泽畔，贺知章在镜池边。鸳鸯著对能飞绣，菡萏成群不语仙。形影腾腾夕阳里，数峰危翠滴渔船。","dynasty":"唐代","title":"塘上闲作"}
{"author":"齐己","content":"瘴雨过孱颜，危边有径盘。壮堪扶寿岳，灵合置仙坛。影北鸿声乱，青南客道难。他年思隐遁，何处凭阑干。","dynasty":"唐代","title":"回雁峰"}
{"author":"齐己","content":"西峰残照东，瀑布洒冥鸿。闲忆高窗外，秋晴万里空。藤阴藏石磴，衣毳落杉风。日有谁来觅，层层鸟道中。","dynasty":"唐代","title":"寄阳岐西峰僧"}
{"author":"齐己","content":"九重方侧席，四海仰文明。好把孤吟去，便随公道行。梁园浮雪气，汴水涨春声。此日登仙众，君应最后生。","dynasty":"唐代","title":"送孙凤秀才赴举"}
{"author":"齐己","content":"莎径荒芜甚，君应共此情。江村雷雨发，竹屋梦魂惊。社过多来燕，花繁渐老莺。相思意何切，新作未曾评。","dynasty":"唐代","title":"春居寄友生"}
{"author":"齐己","content":"珠履风流忆富春，三千鹓鹭让精神。诗工凿破清求妙，道论研通白见真。四座共推操檄健，一家谁信买书贫。别来乡国魂应断，剑阁东西尽战尘。","dynasty":"唐代","title":"寄荆幕孙郎中"}
{"author":"齐己","content":"柴门关树石，未省梦尘埃。落日啼猿里，同人有信来。自成为拙隐，难以谢多才。见说相思处，前峰对古台。","dynasty":"唐代","title":"山中喜得友生书"}
{"author":"齐己","content":"渔翁那会我，傲兀苇边行。乱世难逸迹，乘流拟濯缨。江花红细碎，沙鸟白分明。向夕题诗处，春风斑竹声。","dynasty":"唐代","title":"湘中感怀"}
{"author":"齐己","content":"了然知是梦，既觉更何求。死入孤峰去，灰飞一烬休。云无空碧在，天静月华流。免有诸徒弟，时来吊石头。","dynasty":"唐代","title":"自遣"}
{"author":"齐己","content":"岂要私相许，君诗自入神。风骚何句出，瀑布一联新。□若长如此，名须远逐身。闲斋舒复卷，留滞忽经旬。","dynasty":"唐代","title":"还族弟卷"}
{"author":"齐己","content":"出岳与入岳，前题继后题。遍寻僧壁上，多在雁峰西。近说游江寺，将谁话石梯。相思立高巘，山下草萋萋。","dynasty":"唐代","title":"岳中寄殷处士"}
{"author":"齐己","content":"南望衡阳积瘴开，去年曾踏雪游回。谩为楚客蹉跎过，却是边鸿的当来。乳窦孤明含海日，石桥危滑长春苔。终寻十八高人去，共坐苍崖养圣胎。","dynasty":"唐代","title":"寄南岳诸道友"}
{"author":"齐己","content":"去岁得君消息在，两凭人信过重湖。忍贪风月当年少，不寄音书慰老夫。药鼎近闻传秘诀，诗门曾说拥寒炉。汉江江路西来便，好傍扁舟访我无。","dynasty":"唐代","title":"招湖上兄弟"}
{"author":"齐己","content":"早向文章里，能降少壮心。不愁人不爱，闲处自闲吟。水国云雷阔，僧园竹树深。无嫌我衰飒，时此一相寻。","dynasty":"唐代","title":"荅孔秀才"}
{"author":"齐己","content":"怀才难自住，此去亦如僧。何处西风夜，孤吟旅舍灯。路沿湘树叠，山入楚云层。若有东来札，归鸿亦可凭。","dynasty":"唐代","title":"送友人游湘中"}
{"author":"齐己","content":"猎猎寒芜引，承风势不还。放来应有主，焚去到何山。焰入空濛里，烟飞苍莽间。石中有良玉，惆怅但伤颜。","dynasty":"唐代","title":"观烧"}
{"author":"齐己","content":"野癖虽相似，生涯即不同。红霞禅石上，明月钓船中。醉倒芦花白，吟缘蓼岸红。相思何以寄，吾道本空空。","dynasty":"唐代","title":"寄江居耿处士"}
{"author":"齐己","content":"匡庐久别离，积翠杳天涯。静室曾图峭，幽亭复创奇。典衣酬土价，择日运工时。信手成重叠，随心作蔽亏。根盘惊院窄，顶耸讶檐卑。镇地那言重，当轩未厌危。巨灵何忍擘，秦政肯轻移。晚觉莎烟触，寒闻竹籁吹。蓝灰澄古色，泥水合凝滋。引看僧来数，牵吟客散迟。九华浑仿佛，五老颇参差。蛛网藤萝挂，春霖瀑布垂。加添双石笋，映带小莲池。旧说雷居士，曾闻远大师。红霞中结社，白壁上题诗。顾此诚徒尔，劳心是妄为。经营惭培塿，赏玩愧童儿。会入千峰去，闲踪任属谁。","dynasty":"唐代","title":"假山"}
{"author":"齐己","content":"荆门归路指湖南，千里风帆兴可谙。好听鹧鸪啼雨处，木兰舟晚泊春潭。","dynasty":"唐代","title":"送人往长沙"}
{"author":"齐己","content":"到处听时论，知君屈最深。秋风几西笑，抱玉但伤心。野水翻红藕，沧江老白禽。相思未相识，闻在蜀中吟。","dynasty":"唐代","title":"寄李洞秀才"}
{"author":"齐己","content":"倚杖聊摅望，寒原远近分。夜来何处火，烧出古人坟。野势盘空泽，江流合暮云。残阳催百鸟，各自著栖群。","dynasty":"唐代","title":"原上晚望"}
{"author":"齐己","content":"洗井僧来说旧游，西江东岸是城楼。昔年淹迹因王化，长日凭栏看水流。真观上人栖树石，陈陶处士在林丘。终拖老病重寻去，得到匡庐死便休。","dynasty":"唐代","title":"寄怀钟陵旧游因寄知己"}
{"author":"齐己","content":"一林霜雪未沾头，争遣藏休肯便休。学尽世间难学事，始堪随处任虚舟。","dynasty":"唐代","title":"谢阴符经勉送藏休上人二首其二"}
{"author":"齐己","content":"别后闻餐饵，相逢讶道情。肌肤红色透，髭发黑光生。仙洞谁传与，松房自炼成。常蒙远分惠，亦觉骨毛轻。","dynasty":"唐代","title":"谢人惠丹药"}
{"author":"齐己","content":"珠履风流忆富春，三千鹓鹭让精神。诗工凿破清求妙，道论研通白见真。四座共推操檄健，一家谁信买书贫。别来乡国魂应断，剑阁东西尽战尘。","dynasty":"唐代","title":"寄荆幕孙郎中"}
{"author":"齐己","content":"天下艰难际，全家入华山。几劳丹诏问，空见使臣还。瀑布寒吹梦，莲峰翠湿关。兵戈阻相访，身老瘴云间。","dynasty":"唐代","title":"寄华山司空图"}
{"author":"齐己","content":"四轴骚词书八行，捧吟肌骨遍清凉。谩求龙树能医眼，休问图澄学洗肠。今体尽搜初剖判，古风淳凿未玄黄。不知谁肯降文阵，闇点旌旗敌子房。","dynasty":"唐代","title":"谢贯微上人寄示古风今体四轴"}
{"author":"齐己","content":"白首从颜巷，青袍去佐官。只应微俸禄，聊补旧饥寒。地说丘墟甚，民闻旱歉残。春风吹绮席，宾主醉相欢。","dynasty":"唐代","title":"送崔判官赴归倅"}
{"author":"齐己","content":"良夜如清昼，幽人在小庭。满空垂列宿，那个是文星。世界归谁是，心魂向自宁。何当见尧舜，重为造生灵。","dynasty":"唐代","title":"月下作"}
{"author":"齐己","content":"长吉才狂太白颠，二公文阵势横前。谁言后代无高手，夺得秦皇鞭鬼鞭。","dynasty":"唐代","title":"谢荆幕孙郎中见示《乐府歌集》二十八字"}
{"author":"齐己","content":"相于分倍亲，静论到吟真。王泽曾无外，风骚甚少人。鸿随秋过尽，雪向腊飞频。何处多幽胜，期君作近邻。","dynasty":"唐代","title":"酬王秀才"}
{"author":"齐己","content":"路出荆门远，行行日欲西。草枯蛮冢乱，山断汉江低。野店丛蒿短，烟村簇树齐。翻思故林去，在处有猿啼。","dynasty":"唐代","title":"过荆门"}
{"author":"齐己","content":"念念念兮入恶易，念念念兮入善难。念经念佛能一般，爱河竭处生波澜。言公少年真法器，白昼不出夜不睡。心心缘经口缘字，一室寥寥灯照地。沈檀卷轴宝函盛，薝卜香熏水精记。空山木落古寺闲，松枝鹤眠霜霰干。牙根舌根水滴寒，珊瑚捶打红琅玕.但恐莲花七朵一时折，朵朵似君心地白。又恐天风吹天花，缤纷如雨飘袈裟。况闻此经甚微妙，百千诸佛真秘要。灵山说后始传来，闻者虽多持者少。更堪诵入陀罗尼，唐音梵音相杂时。舜弦和雅熏风吹，文王武王弦更悲。如此争不遣碧空中有龙来听，有鬼来听。亦使人间闻者敬，见者敬。自然心虚空，性清净。此经真体即毗卢，雪岭白牛君识无。","dynasty":"唐代","title":"赠念《法华经》僧"}
{"author":"齐己","content":"荆门与闽越，关戍隔三千。风雪扬帆去，台隍指海边。客情消旅火，王化似尧年。莫失春回约，江城谷雨前。","dynasty":"唐代","title":"送赵长史归闽川"}
{"author":"齐己","content":"白首从颜巷，青袍去佐官。只应微俸禄，聊补旧饥寒。地说丘墟甚，民闻旱歉残。春风吹绮席，宾主醉相欢。","dynasty":"唐代","title":"送崔判官赴归倅"}
{"author":"齐己","content":"邻井双梧上，一蝉鸣隔墙。依稀旧林日，撩乱绕山堂。难嘿吟风口，终清饮露肠。老僧加护物，应任噪残阳。","dynasty":"唐代","title":"寺居"}
{"author":"齐己","content":"行路难，君好看，惊波不在黤黮间，小人心里藏奔湍。七盘九折寒崷崒，翻车倒盖犹堪出。未似是非唇舌危，暗中潜毁平人骨。君不见楚灵均，千古沉冤湘水滨。又不见李太白，一朝却作江南客。下浸与高盘，不为行路难。是非真险恶，翻覆作峰峦。漆愧同时黑，朱惭巧处丹。令人畏相识，欲画白云看。","dynasty":"唐代","title":"杂曲歌辞。行路难二首"}
{"author":"齐己","content":"诗家为政别，清苦日闻新。乱后无荒地，归来尽远人。宽容民赋税，憔悴吏精神。何必河阳县，空传桃李春。","dynasty":"唐代","title":"寄监利司空学士"}
{"author":"齐己","content":"君到香山寺，探幽莫损神。且寻风雅主，细看乐天真。","dynasty":"唐代","title":"送僧游龙门香山寺"}
{"author":"齐己","content":"十五年前会虎溪，白莲斋后便来西。干戈时变信虽绝，吴楚路长魂不迷。黄叶喻曾同我悟，碧云情近与谁携。春残相忆荆江岸，一只杜鹃头上啼。","dynasty":"唐代","title":"荆渚感怀寄僧达禅弟三首其二"}
{"author":"齐己","content":"贺监旧山川，空来近百年。闻君与琴鹤，终日在渔船。岛露深秋石，湖澄半夜天。云门几回去，题遍好林泉。","dynasty":"唐代","title":"寄镜湖方干处士"}
{"author":"齐己","content":"荆州连岁滞游方，拄杖尘封六尺光。洗面有香思石溜，冥心无挠忆山床。闲机但愧时机速，静论须惭世论长。昨夜分明梦归去，薜萝幽径绕禅房。","dynasty":"唐代","title":"怀匡阜"}
{"author":"齐己","content":"生老病死者，早闻天竺书。相随几汩没，不了堪欷歔.自理自可适，他人谁与袪。应当入寂灭，乃得长销除。前月已骨立，今朝还貌舒。披衣试步履，倚策聊踌躇。江月青眸冷，秋风白发疏。新题忆剡硾，旧约怀匡庐。张野久绝迹，乐天曾卜居。空龛掩薜荔，瀑布喷蟾蜍。古桧鸣玄鹤，凉泉跃锦鱼。狂吟树荫映，纵踏花蔫菸。唇舌既已闲，心脾亦散摅。松窗有偃息，石径无趑趄。梦冷通仙阙，神融合太虚。千峰杳霭际，万壑明清初。长往期非晚，半生闲有馀。依刘未是咏，访戴宁忘诸。稽古堪求己，观时好笑渠。埋头逐小利，没脚拖长裾。道种将闲养，情田把药鉏.幽香发兰蕙，秽莽摧丘墟。敢谓囊盈物，那言庾满储。微烟动晨爨，细雨滋园蔬。藓乱珍禽羽，门稀长者车。冥机坐兀兀，著履行徐徐。每许亲朱履，多怜奉隼旟。簪嫌红玳瑁，社念金芙蕖。海内竞铁马，箧中藏纸驴。常言谢时去，此意将何如。","dynasty":"唐代","title":"荆渚病中，因思匡庐，遂成三百字，寄梁先辈"}
{"author":"齐己","content":"楚树雪晴后，萧萧落晚风。因思故国夜，临水几株空。煮茗烧干脆，行苔踏烂红。来年未离此，还见碧丛丛。","dynasty":"唐代","title":"闻落叶"}
{"author":"齐己","content":"枪旗冉冉绿丛园，谷雨初晴叫杜鹃。摘带岳华蒸晓露，碾和松粉煮春泉。高人梦惜藏岩里，白硾封题寄火前。应念苦吟耽睡起，不堪无过夕阳天。","dynasty":"唐代","title":"闻道林诸友尝茶因有寄"}
{"author":"齐己","content":"君话南徐去，迢迢过建康。弟兄新得信，鸿雁久离行。木落空林浪，秋残渐雪霜。闲游登北固，东望海苍苍。","dynasty":"唐代","title":"送人润州寻兄弟"}
{"author":"齐己","content":"病起见庭石，岂知经夏眠。不能资药价，空自作苔钱。翠忆蓝光底，青思瀑影边。岩僧应笑我，细碎种阶前。","dynasty":"唐代","title":"荆州新秋病起杂题一十五首·病起见庭石"}
{"author":"齐己","content":"病起见衰叶，飘然似我身。偶乘风有韵，初落地无尘。纵得红沾露，争如绿带春。因伤此怀抱，聊寄一篇新。","dynasty":"唐代","title":"荆州新秋病起杂题一十五首。病起见衰叶"}
{"author":"齐己","content":"不肯吟诗不听经，禅宗异岳懒游行。他年白首当人问，将底言谈对后生。","dynasty":"唐代","title":"戒小师"}
{"author":"齐己","content":"日东来向日西游，一钵闲寻遍九州。却忆鸡林本师寺，欲归还待海风秋。","dynasty":"唐代","title":"送僧归日本"}
{"author":"齐己","content":"众人有口，不说是，即说非。吾师有口何所为，莲经七轴六万九千字，日日夜夜终复始。乍吟乍讽何悠扬，风篁古松含秋霜。但恐天龙夜叉乾闼众，pg塞虚空耳皆耸。我闻念经功德缘，舌根可算金刚坚。他时劫火洞燃后，神光璨璨如红莲。受持身心苟精洁，尚能使烦恼大海水枯竭。魔王轮幢自摧折，何况更如理行如理说。","dynasty":"唐代","title":"赠持《法华经》僧"}
{"author":"齐己","content":"水底分明天上云，可怜形影似吾身。何妨舒作从龙势，一雨吹销万里尘。","dynasty":"唐代","title":"片云"}
{"author":"齐己","content":"仲宣楼上望重湖，君到潇湘得健无。病遇何人分药饵，诗逢谁子论功夫。杉萝寺里寻秋早，橘柚洲边度日晡。许送自身归华岳，待来朝暮拂瓶盂。","dynasty":"唐代","title":"怀体休上人"}
{"author":"齐己","content":"吴王庙侧有高房，帘影南轩日正长。吹苑野风桃叶碧，压畦春露菜花黄。悬灯向后惟冥默，凭案前头即渺茫。知有虎溪归梦切，寺门松折社僧亡。","dynasty":"唐代","title":"题梁贤巽公房"}
{"author":"齐己","content":"高河瑟瑟转金盘，喷露吹光逆凭栏。四海鱼龙精魄冷，五山鸾鹤骨毛寒。今宵尽向圆时望，后夜谁当缺处看。何事清光与蟾兔，却教才小少留难。","dynasty":"唐代","title":"中秋十五夜寄人"}
{"author":"齐己","content":"幽光耿耿草堂空，窗隔飞蛾恨不通。红烬自凝清夜朵，赤心长谢碧纱笼。云藏水国城台里，雨闭松门殿塔中。金屋玉堂开照睡，岂知萤雪有深功。","dynasty":"唐代","title":"灯"}
{"author":"齐己","content":"春风吹蓑衣，暮雨滴箬笠。夫妇耕共劳，儿孙饥对泣。田园高且瘦，赋税重复急。官仓鼠雀群，共待新租入。","dynasty":"唐代","title":"耕叟"}
{"author":"齐己","content":"赤水无精华，荆山亦枯槁。玄珠与虹玉，璨璨李贺抱。清晨醉起临春台，吴绫蜀锦胸襟开。狂多两手掀蓬莱，珊瑚掇尽空土堆。","dynasty":"唐代","title":"读李贺歌集"}
{"author":"齐己","content":"漳河湘岸柳关头，离别相逢四十秋。我忆黄梅梦南国，君怀明主去东周。几程霜雪经残腊，何处封疆过旧游。好及春风承帝泽，莫忘衰朽卧林丘。","dynasty":"唐代","title":"荆门暮冬与节公话别"}
{"author":"齐己","content":"柳岸晴缘十里来，水边精舍绝尘埃。煮茶尝摘兴何极，直至残阳未欲回。","dynasty":"唐代","title":"与节供奉大德游京口寺留题"}
{"author":"齐己","content":"乐天歌咏有遗编，留在东林伴白莲。百尺典坟随丧乱，一家风雅独完全。常闻荆渚通侯论，果遂吴都使者传。仰贺斯文归朗鉴，永资声政入薰弦。","dynasty":"唐代","title":"贺行军太傅得《白氏东林集》"}
{"author":"齐己","content":"错错在禅庭，高宜与竹名。健添秋雨响，乾助夜风清。雀静知枯折，僧闲见笋生。对吟殊洒落，负气甚孤贞。密谢编栏固，齐由灌溉平。松姿真可敌，柳态薄难并。映带兼苔石，参差近画楹。雪霜消后色，虫鸟默时声。远忆沧洲岸，寒连暮角城。幽根狂乱迸，劲叶动相撑。避暑须临坐，逃眠必绕行。未逢仙手咏，俗眼见犹轻。","dynasty":"唐代","title":"禅庭芦竹十二韵呈郑谷郎中"}
{"author":"齐己","content":"旧游重到倍悲凉，吟忆同人倚寺墙。何处暮蝉喧逆旅，此中山鸟噪垂杨。寰区有主权兵器，风月无人掌桂香。欲寄此心空北望，塞鸿天末失归行。","dynasty":"唐代","title":"乱后江西过孙鲂旧居因寄"}
{"author":"齐己","content":"楚外同文在，荆门得信时。几重相别意，一首晚秋诗。日暮山沈雨，莲残水满池。登楼试南望，为子动归思。","dynasty":"唐代","title":"谢虚中上人晚秋见寄"}
{"author":"齐己","content":"相于分倍亲，静论到吟真。王泽曾无外，风骚甚少人。鸿随秋过尽，雪向腊飞频。何处多幽胜，期君作近邻。","dynasty":"唐代","title":"酬王秀才"}
{"author":"齐己","content":"热烟疏竹古原西，日日乘凉此杖藜。闲处雨声随霹雳，旱田人望隔虹霓。蝉依独树干吟苦，鸟忆平川渴过齐。别有相招好泉石，瑞花瑶草尽堪携。","dynasty":"唐代","title":"夏日原西避暑寄吟友"}
{"author":"齐己","content":"九经三史学，穷妙又穷微。长白山初出，青云路欲飞。江僧酬雪句，沙鹤识麻衣。家在黄河北，南来偶未归。","dynasty":"唐代","title":"酬九经者"}
{"author":"齐己","content":"去年曾到此，久立滞前程。岐路时难处，风涛晚未平。汀蝉含老韵，岸荻簇枯声。莫泥关河险，多游自远行。","dynasty":"唐代","title":"浙江晚渡"}
{"author":"齐己","content":"匡庐久别离，积翠杳天涯。静室曾图峭，幽亭复创奇。典衣酬土价，择日运工时。信手成重叠，随心作蔽亏。根盘惊院窄，顶耸讶檐卑。镇地那言重，当轩未厌危。巨灵何忍擘，秦政肯轻移。晚觉莎烟触，寒闻竹籁吹。蓝灰澄古色，泥水合凝滋。引看僧来数，牵吟客散迟。九华浑仿佛，五老颇参差。蛛网藤萝挂，春霖瀑布垂。加添双石笋，映带小莲池。旧说雷居士，曾闻远大师。红霞中结社，白壁上题诗。顾此诚徒尔，劳心是妄为。经营惭培塿，赏玩愧童儿。会入千峰去，闲踪任属谁。","dynasty":"唐代","title":"假山"}
{"author":"齐己","content":"旧峰前昨下来时，白石丛丛间紫薇。章句不堪歌有道，溪山只合退无机。云含暧态晴犹在，鹤养闲神昼不飞。欲去更思过丈室，二年频此揖清晖。","dynasty":"唐代","title":"将归旧山留别错公"}
{"author":"齐己","content":"剥皮刺血诚何苦，欲写灵山九会文。十指沥干终七轴，后来求法更无君。","dynasty":"唐代","title":"送楚云上人往南岳刺血写《法华经》"}
{"author":"齐己","content":"少小即怀风雅情，独能遗象琢淳精。不教霜雪侵玄鬓，便向云霄换好名。携去湘江闻鼓瑟，袖来缑岭伴吹笙。多君百首贻衰飒，留把吟行访竺卿。","dynasty":"唐代","title":"谢王先辈湘中回惠示卷轴"}
{"author":"齐己","content":"霜须芸阁吏，久掩白云扉。来谒元戎后，还骑病马归。烟村蔬饮淡，江驿雪泥肥。知到中林日，春风长涧薇。","dynasty":"唐代","title":"送唐禀正字归萍川"}
{"author":"齐己","content":"行僧去湘水，归雁度荆门。彼此亡家国，东西役梦魂。多慵如长傲，久住不生根。曾问兴亡事，丁宁寄勿言。","dynasty":"唐代","title":"寄唐洙处士"}
{"author":"齐己","content":"乱后江边寺，堪怀二律师。几番新弟子，一样旧威仪。院影连春竹，窗声接雨池。共缘山水癖，久别共题诗。","dynasty":"唐代","title":"寄怀江西徵岷二律师"}
{"author":"齐己","content":"我衰君亦老，相忆更何言。除泥安禅力，难医必死根。梅寒争雪彩，日冷让冰痕。早晚东归去，同寻入石门。","dynasty":"唐代","title":"荆门病中寄怀贯微上人"}
{"author":"齐己","content":"路出荆门远，行行日欲西。草枯蛮冢乱，山断汉江低。野店丛蒿短，烟村簇树齐。翻思故林去，在处有猿啼。","dynasty":"唐代","title":"过荆门"}
{"author":"齐己","content":"珍重岁寒烟，携来路几千。只应真典诰，消得苦磨研。正色浮端砚，精光动蜀笺。因君强濡染，舍此即忘筌。","dynasty":"唐代","title":"谢人墨"}
{"author":"齐己","content":"枪旗冉冉绿丛园，谷雨初晴叫杜鹃。摘带岳华蒸晓露，碾和松粉煮春泉。高人梦惜藏岩里，白硾封题寄火前。应念苦吟耽睡起，不堪无过夕阳天。","dynasty":"唐代","title":"闻道林诸友尝茶因有寄"}
{"author":"齐己","content":"湖光摇翠木，灵洞叠云深。五月经行处，千秋桧柏阴。山形临北渚，僧格继东林。莫惜相招信，余心是此心。","dynasty":"唐代","title":"荆门夏日寄洞山节公"}
{"author":"齐己","content":"欲话趋时首重骚，因君倍惜剃头刀。千般贵在能过达，一片心闲不那高。山叠好云藏玉鸟，海翻狂浪隔金鳌。时应记得长安事，曾向文场属思劳。","dynasty":"唐代","title":"逢进士沈彬"}
{"author":"齐己","content":"荆门与闽越，关戍隔三千。风雪扬帆去，台隍指海边。客情消旅火，王化似尧年。莫失春回约，江城谷雨前。","dynasty":"唐代","title":"送赵长史归闽川"}
{"author":"齐己","content":"高迹何来此，游方渐老身。欲投莲岳夏，初过竟陵春。锡影离云远，衣痕拂藓新。无言即相别，此处不迷津。","dynasty":"唐代","title":"竟陵遇昼公"}
{"author":"齐己","content":"一水绕孤岛，闲门掩春草。曾无长者辙，枉此问衰老。","dynasty":"唐代","title":"春日西湖作"}
{"author":"齐己","content":"病起见庭莲，风荷已飒然。开时闻馥郁，枕上正缠绵。本在沧江阔，移来碧沼圆。却思香社里，叶叶漏声连。","dynasty":"唐代","title":"荆州新秋病起杂题一十五首·病起见庭莲"}
{"author":"齐己","content":"一炉薪尽室空然，万象何妨在眼前。时有兴来还觅句，已无心去即安禅。山门影落秋风树，水国光凝夕照天。借问荀家兄弟内，八龙头角让谁先。","dynasty":"唐代","title":"山中寄凝密大师兄弟"}
{"author":"齐己","content":"无艳无妖别有香，栽多不为待重阳。莫嫌醒眼相看过，却是真心爱澹黄。","dynasty":"唐代","title":"对菊"}
{"author":"齐己","content":"风篁清一院，坐卧润肌肤。此境终抛去，邻房肯信无。身非王者役，门是祖师徒。毕竟伊云鸟，从来我友于。","dynasty":"唐代","title":"独院偶作"}
{"author":"齐己","content":"谁见少年心，低摧向苦吟。后须离影响，得必洞精深。道院春苔径，僧楼夏竹林。天如爱才子，何虑未知音。","dynasty":"唐代","title":"谢王秀才见示诗卷"}
{"author":"齐己","content":"事转闻多事，心休话苦心。相留明月寺，共忆白云岑。藓壁残虫韵，霜轩倒竹阴。开门又言别，谁竟慰尘襟。","dynasty":"唐代","title":"崔秀才宿话"}
{"author":"齐己","content":"旧峰前昨下来时，白石丛丛间紫薇。章句不堪歌有道，溪山只合退无机。云含暧态晴犹在，鹤养闲神昼不飞。欲去更思过丈室，二年频此揖清晖。","dynasty":"唐代","title":"将归旧山留别错公"}
{"author":"齐己","content":"风声吹竹健，凉气著身轻。谁有闲心去，江边看水行。村遥红树远，野阔白烟平。试裂芭蕉片，题诗问竺卿。","dynasty":"唐代","title":"秋兴寄胤公"}
{"author":"齐己","content":"著紫袈裟名已贵，吟红菡萏价兼高。秋风曾忆西游处，门对平湖满白涛。","dynasty":"唐代","title":"寄怀曾口寺文英大师"}
{"author":"齐己","content":"日日只腾腾，心机何以兴。诗魔苦不利，禅寂颇相应。砚满尘埃点，衣多坐卧棱。如斯自消息，合是个闲僧。","dynasty":"唐代","title":"静坐"}
{"author":"齐己","content":"鹤岭僧来细话君，依前高尚迹难群。自抛南岳三生石，长傍西山数片云。丹访葛洪无旧灶，诗寻灵观有遗文。莫将离别为相隔，心似虚空几处分。","dynasty":"唐代","title":"荆渚感怀寄僧达禅弟三首其三"}
{"author":"齐己","content":"五金元造化，九炼更精新。敢谓长生客，将遗必死人。久餐应换骨，一服已通神。终逐淮王去，永抛浮世尘。","dynasty":"唐代","title":"谢人惠药"}
{"author":"齐己","content":"竹低莎浅雨濛濛，水槛幽窗暑月中。有境牵怀人不会，东林门外翠横空。","dynasty":"唐代","title":"夏日城中作二首其二"}
{"author":"齐己","content":"玉箸真文久不兴，李斯传到李阳冰。正悲千载无来者，果见僧中有个僧。","dynasty":"唐代","title":"谢西川昙域大师玉箸篆书"}
{"author":"齐己","content":"清泉流眼底，白道倚岩棱。后夜禅初入，前溪树折冰。南凉来的的，北魏去腾腾。敢把吾师意，密传门外僧。","dynasty":"唐代","title":"寄双泉大师师兄"}
{"author":"齐己","content":"落日倚阑干，徘徊汨罗曲。冤魂如可吊，烟浪声似哭。我欲考鼋鼍之心，烹鱼龙之腹。尔既啖大夫之血，食大夫之肉。千载之后，犹斯暗伏。将谓唐尧之尊，还如荒悴之君。更有逐臣，于焉葬魂。得以纵其噬，恣其吞。","dynasty":"唐代","title":"吊汨罗"}
{"author":"齐己","content":"不放生纤草，从教遍绿苔。还防长者至，未著牡丹栽。蛱蝶空飞过，鶺鴒时下来。南邻折芳子，到此寂寥回。","dynasty":"唐代","title":"幽庭"}
{"author":"齐己","content":"忽随南棹去衡阳，谁住江边树下房。尘梦是非都觉了，野云心地更何妨。渐临瀑布听猿思，却背岣嵝有雁行。想到中峰上层寺，石窗秋霁见潇湘。","dynasty":"唐代","title":"送禅者游南岳"}
{"author":"齐己","content":"金汤里面境何求，宝殿东边院最幽。栽种已添新竹影，画图兼列远山秋。形容岂合亲公子，章句争堪狎士流。虚负岷峨老僧约，年年雪水下汀洲。","dynasty":"唐代","title":"荆州新秋寺居写怀诗五首上南平王其三"}
{"author":"齐己","content":"皎然灵一时，还有屈于诗。世岂无英主，天何惜大师。道终归正始，心莫问多岐。览卷堪惊立，贞风喜未衰。","dynasty":"唐代","title":"寄文秀大师"}
{"author":"齐己","content":"垂白堪思大乱前，薄游曾驻洞庭边。寻僧古寺沿沙岸，倚杖残阳落水天。兰蕊蔫菸骚客庙，烟波晴阔钓师船。此时欲买君山住，懒就商人乞个钱。","dynasty":"唐代","title":"怀巴陵"}
{"author":"齐己","content":"扰扰一京尘，何门是了因。万重千叠嶂，一去不来人。鸟道春残雪，萝龛昼定身。寥寥石窗外，天籁动衣巾。","dynasty":"唐代","title":"怀终南僧"}
{"author":"齐己","content":"野鸭殊家鸭，离群忽远飞。长生缘甚瘦，近死为伤肥。江海游空阔，池塘啄细微。红兰白蘋渚，春暖刷毛衣。","dynasty":"唐代","title":"野鸭"}
{"author":"齐己","content":"莫问多山兴，晴楼独凭时。六年沧海寺，一别白莲池。句早逢名匠，禅曾见祖师。冥搜与真性，清外认扬眉。","dynasty":"唐代","title":"渚宫莫问诗一十五首其十三"}
{"author":"齐己","content":"燕燕知何事，年年应候来。却缘华屋在，长得好时催。花外衔泥去，空中接食回。不同黄雀意，迷逐网罗媒。","dynasty":"唐代","title":"新燕"}
{"author":"齐己","content":"功到难搜处，知难始是诗。自能探虎子，何虑屈男儿。此道真清气，前贤早白髭。须教至公手，不惜付舟枝。","dynasty":"唐代","title":"贻王秀才"}
{"author":"齐己","content":"烦暑莫相煎，森森在眼前。暂来还尽日，独坐只闻蝉。草媚终难死，花飞卒未蔫。秋风舍此去，满箧贮新篇。","dynasty":"唐代","title":"夏日林下作"}
{"author":"齐己","content":"却忆西峰顶，经行绝爱憎。别来心念念，归去雪层层。石坞寻春笋，苔龛续夜灯。应悲尘土里，追逐利名僧。","dynasty":"唐代","title":"送玉泉道者回山寺"}
{"author":"齐己","content":"春城来往桃李碧，煖艳红香断消息。吾徒自有山中邻，白昼冥心坐岚壁。","dynasty":"唐代","title":"城中怀山友"}
{"author":"齐己","content":"龙山门不远，鹿苑路非遥。合逐闲身去，何须待客招。年华残两鬓，筋骨倦长宵。闻说峰前寺，新修白石桥。","dynasty":"唐代","title":"欲游龙山鹿苑有作"}
{"author":"齐己","content":"湘烟濛濛湘水急，汀露凝红裛莲湿。苍梧云叠九嶷深，二女魂飞江上立。相携泣，凤盖龙舆追不及。庙荒松朽啼飞猩，笋鞭迸出阶基倾。黄昏一岸阴风起，新月如眉生阔水。","dynasty":"唐代","title":"湘妃庙"}
{"author":"齐己","content":"一林霜雪未沾头，争遣藏休肯便休。学尽世间难学事，始堪随处任虚舟。","dynasty":"唐代","title":"谢阴符经勉送藏休上人二首其二"}
{"author":"齐己","content":"匡社经行外，沃洲禅宴馀。吾师还继此，后辈复何如。江上传风雅，静中时卷舒。堪随乐天集，共伴白芙蕖。","dynasty":"唐代","title":"谢西川可准上人远寄诗集"}
{"author":"齐己","content":"吴都霸道昌，才子去观光。望阙云天近，朝宗水路长。海门收片雨，建业泊残阳。欲问淮王信，仙都即帝乡。","dynasty":"唐代","title":"送徐秀才之吴"}
{"author":"齐己","content":"暖景照悠悠，遮空势渐稠。乍如飞雪远，未似落花休。万带都门外，千株渭水头。纷纭知近夏，销歇恐成秋。软著朝簪去，狂随别骑游。旆冲离馆驿，莺扑绕宫楼。江国晴愁对，池塘晚见浮。虚窗萦笔雅，深院藉苔幽。静堕王孙酒，繁黏客子裘。咏吟何洁白，根本属风流。向日还轻举，因风更自由。不堪思汴岸，千里到扬州。","dynasty":"唐代","title":"杨花"}
{"author":"齐己","content":"珍重岁寒烟，携来路几千。只应真典诰，消得苦磨研。正色浮端砚，精光动蜀笺。因君强濡染，舍此即忘筌。","dynasty":"唐代","title":"谢人墨"}
{"author":"齐己","content":"新竹将谁榷重轻，皎然评里见权衡。非无苦到难搜处，合有清垂不朽名。疏雨晚冲莲叶响，乱蝉凉抱桧梢鸣。野桥闲背残阳立，翻忆苏卿送子卿。","dynasty":"唐代","title":"寄吴拾遗"}
{"author":"齐己","content":"何处背繁红，迷芳到槛重。分飞还独出，成队偶相逢。远害终防雀，争先不避蜂。桃蹊牵往复，兰径引相从。翠裛丹心冷，香凝粉翅浓。可寻穿树影，难觅宿花踪。日晚来仍急，春残舞未慵。西风旧池馆，犹得采芙蓉。","dynasty":"唐代","title":"蝴蝶"}
{"author":"齐己","content":"考槃应未永，聊此养闲疏。野趣今何似，诗题旧不如。春篁离箨尽，陂藕折花初。终要秋云是，从风恣卷舒。","dynasty":"唐代","title":"金江寓居"}
{"author":"齐己","content":"别来相忆梦多迷，君住东朝我楚西。瑶阙合陪龙象位，春山休记鹧鸪啼。承恩位与千官别，应制才将十子齐。几笑远公慵送客，殷勤只到寺前溪。","dynasty":"唐代","title":"寄吴国西供奉"}
{"author":"齐己","content":"莫问真消息，中心只自知。清风含笑咏，明月混希夷。坏衲凉天拥，玄文静夜披。善哉温伯子，言望至公知。","dynasty":"唐代","title":"渚宫莫问诗一十五首其七"}
{"author":"齐己","content":"旧林诸侄在，还住本师房。共扫焚修地，同闻水石香。莫将闲世界，拟敌好时光。须看南山下，无名冢满冈。","dynasty":"唐代","title":"勉道林谦光鸿蕴二侄"}
{"author":"齐己","content":"火云如烧接苍梧，原野烟连大泽枯。谩费葛衫葵扇力，争禁泉石润肌肤。","dynasty":"唐代","title":"苦热怀玉泉寺寄仁上人"}
{"author":"齐己","content":"霮雨对蔽穹苍，冥濛自一方。当时消酷毒，随处有清凉。著物声虽暴，滋农润即长。乍红萦急电，微白露残阳。应祷尤难得，经旬甚不妨。吟听喧竹树，立见涨池塘。众类声休出，群峰色尽藏。颓沱来洞壑，汗漫入潇湘。下叶黎甿望，高袪旱暵光。幽斋飘卧簟，极浦洒归樯。藓在阶从湿，花衰苑任伤。闲思济时力，歌咏发哀肠。","dynasty":"唐代","title":"夏雨"}
{"author":"齐己","content":"邻井双梧上，一蝉鸣隔墙。依稀旧林日，撩乱绕山堂。难嘿吟风口，终清饮露肠。老僧加护物，应任噪残阳。","dynasty":"唐代","title":"寺居"}
{"author":"齐己","content":"玉箸真文久不兴，李斯传到李阳冰。正悲千载无来者，果见僧中有个僧。","dynasty":"唐代","title":"谢西川昙域大师玉箸篆书"}
{"author":"齐己","content":"夷门诗客至，楚寺闭萧骚。老病语言涩，少年风韵高。难于寻阆岛，险甚涉云涛。珍重西归去，无忘役思劳。","dynasty":"唐代","title":"送相里秀才自京至却回"}
{"author":"齐己","content":"门底秋苔嫩似蓝，此中消息兴何堪。乱离偷过九月九，头尾算来三十三。云影半晴开梦泽，菊花微暖傍江潭。故人今日在不在，胡雁背风飞向南。","dynasty":"唐代","title":"庚午岁九日作"}
{"author":"齐己","content":"西园罢宴游，东阁念林丘。特减花边峭，来添竹里幽。忆过阳朔见，曾记大湖求。从此频吟绕，归山意亦休。","dynasty":"唐代","title":"谢主人石笋"}
{"author":"齐己","content":"千途万辙乱真源，白昼劳形夜断魂。忍著袈裟把名纸，学他低折五侯门。","dynasty":"唐代","title":"勉吟僧"}
{"author":"齐己","content":"素萼金英喷露开，倚风凝立独徘徊。应思潋滟秋池底，更有归天伴侣来。","dynasty":"唐代","title":"观盆池白莲"}
{"author":"齐己","content":"多病多慵汉水边，流年不觉已皤然。旧栽花地添黄竹，新陷盆池换白莲。雪月未忘招远客，云山终待去安禅。八行书札君休问，不似风骚寄一篇。","dynasty":"唐代","title":"江居寄关中知己"}
{"author":"齐己","content":"火云阳焰欲烧空，小槛幽窗想旧峰。白汗此时流枕簟，清风何处动杉松。残更正好眠凉月，远寺俄闻报晓钟。只待秋声涤心地，衲衣新洗健形容。官园树影昼阴阴，咫尺清凉莫浣心。桃李别教人主掌，烟花不称我追寻。蜩螗晚噪风枝稳，翡翠闲眠宿处深。争似出尘地行止，东林苔径入西林。","dynasty":"唐代","title":"移居西湖作二首"}
{"author":"齐己","content":"彼此无消息，所思江汉遥。转闻多患难，甚说远相招。老至何悲叹，生知便寂寥。终期踏松影，携手虎溪桥。","dynasty":"唐代","title":"寄岘山愿公三首其三"}
{"author":"齐己","content":"二生俱我友，清苦辈流稀。旧国居相近，孤帆秋共归。残阳沙鸟乱，疏雨岛枫飞。几宿多山处，猿啼烛影微。","dynasty":"唐代","title":"送二友生归宜阳"}
{"author":"齐己","content":"晓窗惊觉向秋风，万里心凝淡荡中。池影碎翻红菡萏，井声干落绿梧桐。破除闲事浑归道，销耗劳生旋逐空。妖杀九原狐兔意，岂知丘陇是英雄。","dynasty":"唐代","title":"惊秋"}
{"author":"齐己","content":"霮雨对蔽穹苍，冥濛自一方。当时消酷毒，随处有清凉。著物声虽暴，滋农润即长。乍红萦急电，微白露残阳。应祷尤难得，经旬甚不妨。吟听喧竹树，立见涨池塘。众类声休出，群峰色尽藏。颓沱来洞壑，汗漫入潇湘。下叶黎甿望，高袪旱暵光。幽斋飘卧簟，极浦洒归樯。藓在阶从湿，花衰苑任伤。闲思济时力，歌咏发哀肠。","dynasty":"唐代","title":"夏雨"}
{"author":"齐己","content":"雪峰雪峰高且雄，峨峨堆积青冥中。六月赤日烧不熔，飞禽瞥见人难通。常闻中有白象王，五百象子皆威光。行围坐绕同一色，森森影动旃檀香。于中一子最雄猛，称尊独踞鼓山顶。百千眷属阴□影，身照曜，吞秋景。我闻岷国民归依，前王后王皆师资。宁同梁武遇达磨，过后弹指空伤悲。","dynasty":"唐代","title":"短歌寄鼓山长老"}
{"author":"齐己","content":"别认公侯礼上才，筑金何啻旧燕台。地连东阁横头买，门对西园正面开。不隔红尘趋棨戟，只拖珠履赴尊罍。应逢明月清霜夜，闲领笙歌宴此来。","dynasty":"唐代","title":"贺孙支使郎中迁居"}
{"author":"齐己","content":"每到秋残夜，灯前忆故乡。园林红橘柚，窗户碧潇湘。离别身垂老，艰难路去长。弟兄应健在，兵火里耕桑。","dynasty":"唐代","title":"秋夕寄诸侄"}
{"author":"齐己","content":"归休兴若何，朱绂尽还他。自有园林阔，谁争山水多。村烟晴莽苍，僧磬晚嵯峨。野醉题招隐，相思可寄么。","dynasty":"唐代","title":"寄吴都沈员外彬"}
{"author":"齐己","content":"独怜苍翠文，长与寂寥存。鹤静窥秋片，僧闲踏冷痕。月明疏竹径，雨歇败莎根。别有深宫里，兼花锁断魂。","dynasty":"唐代","title":"秋苔"}
{"author":"齐己","content":"垂白堪思大乱前，薄游曾驻洞庭边。寻僧古寺沿沙岸，倚杖残阳落水天。兰蕊蔫菸骚客庙，烟波晴阔钓师船。此时欲买君山住，懒就商人乞个钱。","dynasty":"唐代","title":"怀巴陵"}
{"author":"齐己","content":"春日上芳洲，经春兰杜幽。此时寻橘岸，昨日在城楼。鹭立青枫杪，沙沈白浪头。渔家好生计，檐底系扁舟。","dynasty":"唐代","title":"游橘洲"}
{"author":"齐己","content":"天际卓寒青，舟中望晚晴。十年关梦寐，此日向峥嵘。巨石凌空黑，飞泉照夜明。终当蹑孤顶，坐看白云生。","dynasty":"唐代","title":"舟中晚望祝融峰"}
{"author":"齐己","content":"吾子此归宁，风烟是旧经。无穷芳草色，何处故山青。偶泊鸣蝉岛，难眠好月汀。殷勤问安外，湘岸采诗灵。","dynasty":"唐代","title":"送休师归长沙宁觐"}
{"author":"齐己","content":"社莲惭与幕莲同，岳寺萧条俭府雄。冷淡独开香火里，殷妍行列绮罗中。秋加玉露何伤白，夜醉金缸不那红。闲忆遗民此心地，一般无染喻真空。","dynasty":"唐代","title":"江寺春残寄幕中知己二首其二"}
{"author":"齐己","content":"柴门关树石，未省梦尘埃。落日啼猿里，同人有信来。自成为拙隐，难以谢多才。见说相思处，前峰对古台。","dynasty":"唐代","title":"山中喜得友生书"}
{"author":"齐己","content":"破虏与平戎，曾居第一功。明时不用武，白首向秋风。马病霜飞草，弓闲雁过空。儿孙已成立，胆气亦英雄。","dynasty":"唐代","title":"老将"}
{"author":"齐己","content":"峭形寒倚夕阳天，毛女莲花翠影连。云外自为高出手，人间谁合斗挥拳。鹤抛青汉来岩桧，僧隔黄河望顶烟。晴露红霞长满掌，只应栖托是神仙。","dynasty":"唐代","title":"仙掌"}
{"author":"齐己","content":"仙掌峰前得，何当此见遗。百年衰朽骨，六尺岁寒姿。雪外兼松凭，泉边待月欹。他时出山去，犹谢见相随。","dynasty":"唐代","title":"谢人惠紫栗拄杖"}
{"author":"齐己","content":"夜钓洞庭月，朝醉巴陵市。却归君山下，鱼龙窟边睡。生涯在何处，白浪千万里。曾笑楚臣迷，苍黄汨罗水。","dynasty":"唐代","title":"渔父"}
{"author":"齐己","content":"剪自南岩瀑布边，寒光七尺乳珠连。持来未入尘埃路，乞与应怜老病年。欹影夜归青石涧，卓痕秋过绿苔钱。他时携上嵩峰顶，把倚长松看洛川。","dynasty":"唐代","title":"谢道友拄杖"}
{"author":"齐己","content":"曾携五老峰前过，几向双松石上弹。此境此身谁更爱，掀天羯鼓满长安。","dynasty":"唐代","title":"赠琴客"}
{"author":"齐己","content":"曾携五老峰前过，几向双松石上弹。此境此身谁更爱，掀天羯鼓满长安。","dynasty":"唐代","title":"赠琴客"}
{"author":"齐己","content":"竭云涛，刳巨鳌，搜括造化空牢牢。冥心入海海神怖，骊龙不敢为珠主。人间物象不供取，饱饮游神向悬圃。锵金铿玉千馀篇，脍吞炙嚼人口传。须知一一丈夫气，不是绮罗儿女言。","dynasty":"唐代","title":"读李白集"}
{"author":"齐己","content":"晴日当楼晓香歇，锦带盘空欲成结。莺声渐老柳飞时，狂风吹落猩猩血。","dynasty":"唐代","title":"红蔷薇花"}
{"author":"齐己","content":"山衲宜何处，经行避暑深。峰西多古寺，日午乱松阴。鹤默堪分静，蝉凉解助吟。殷勤题壁去，秋早此相寻。","dynasty":"唐代","title":"临行题友生壁"}
{"author":"齐己","content":"人中林下现，名自有闲忙。建业红尘热，栖霞白石凉。倚身柽几稳，洒面瀑流香。不似高斋里，花连竹影长。","dynasty":"唐代","title":"夏日西霞寺书怀寄张逸人"}
{"author":"齐己","content":"古律皆深妙，新吟复造微。搜难穷月窟，琢苦尽天机。晚桧清蝉咽，寒江白鸟飞。他年旧山去，为子远携归。","dynasty":"唐代","title":"酬微上人"}
{"author":"齐己","content":"朝开暮亦衰，雨打复风吹。古屋无人处，残阳满地时。静依青藓片，闲缀绿莎枝。繁艳根枝在，明年向此期。","dynasty":"唐代","title":"落花"}
{"author":"齐己","content":"大士生兜率，空池满白莲。秋风明月下，斋日影堂前。色后群芳拆，香殊百和燃。谁知不染性，一片好心田。","dynasty":"唐代","title":"题东林白莲"}
{"author":"齐己","content":"大化终华顶，灵踪示玉泉。由来负高尚，合向好山川。洞壑藏诸怪，杉松列瘦烟。千秋空树影，犹似覆长禅。","dynasty":"唐代","title":"题玉泉寺大师影堂"}
{"author":"齐己","content":"山称明月好，月出遍山明。要上诸峰去，无妨半夜行。白猿真雪色，幽鸟古琴声。吾子居来久，应忘我在城。","dynasty":"唐代","title":"寄明月山僧"}
{"author":"齐己","content":"内唯胎发外秋毫，绿玉新栽管束牢。老病手疼无那尔，却资年少写风骚。","dynasty":"唐代","title":"送胎发笔寄仁公"}
{"author":"齐己","content":"曾听鹿鸣逢世乱，因披羽服隐衡阳。几多事隔丹霄兴，三十年成两鬓霜。芝朮未甘销勇气，风骚无那激刚肠。中朝旧有知音在，可是悠悠入帝乡。","dynasty":"唐代","title":"送谢尊师自南岳出入京"}
{"author":"齐己","content":"堪忆春云十二峰，野桃山杏摘香红。王孙可念愁金锁，从放断肠明月中。","dynasty":"唐代","title":"辞主人绝句四首。放猿"}
{"author":"齐己","content":"前习都由未尽空，生知雅学妙难穷。一千首出悲哀外，五十年销雪月中。兴去不妨归静虑，情来何止发真风。曾无一字干声利，岂愧操心负至公。","dynasty":"唐代","title":"吟兴自述"}
{"author":"齐己","content":"别后知何趣，搜奇少客同。几层山影下，万树雪声中。晚鼎烹茶绿，晨厨爨粟红。何时携卷出，世代有名公。","dynasty":"唐代","title":"寄旧居邻友"}
{"author":"齐己","content":"旧峰前昨下来时，白石丛丛间紫薇。章句不堪歌有道，溪山只合退无机。云含暧态晴犹在，鹤养闲神昼不飞。欲去更思过丈室，二年频此揖清晖。","dynasty":"唐代","title":"将归旧山留别错公"}
{"author":"齐己","content":"自归城里寺，长忆宿山门。终夜冥心客，诸峰叫月猿。岚光生眼力，泉滴爽吟魂。只待游方遍，还来扫树根。","dynasty":"唐代","title":"寄山中诸友"}
{"author":"齐己","content":"古律皆深妙，新吟复造微。搜难穷月窟，琢苦尽天机。晚桧清蝉咽，寒江白鸟飞。他年旧山去，为子远携归。","dynasty":"唐代","title":"酬微上人"}
{"author":"齐己","content":"刚有峨嵋念，秋来锡欲飞。会抛湘寺去，便逐蜀帆归。难世堪言善，闲人合见机。殷勤别诸友，莫厌楚江薇。","dynasty":"唐代","title":"思游峨嵋寄林下诸友"}
{"author":"齐己","content":"旧斋休忆对松关，各在王侯顾遇间。命服已沾天渥泽，衲衣犹拥祖斓斑。相思莫救烧心火，留滞难移压脑山。得失两途俱不是，笑他高卧碧孱颜。","dynasty":"唐代","title":"荆州寄贯微上人"}
{"author":"齐己","content":"高韵双悬张曲江，联题兼是孟襄阳。后人才地谁称短，前辈经天尽负长。胜景饱于闲采拾，灵踪销得正思量。时移两板成尘迹，犹挂吾师旧影堂。","dynasty":"唐代","title":"题玉泉寺"}
{"author":"齐己","content":"病起见庭石，岂知经夏眠。不能资药价，空自作苔钱。翠忆蓝光底，青思瀑影边。岩僧应笑我，细碎种阶前。","dynasty":"唐代","title":"荆州新秋病起杂题一十五首·病起见庭石"}
{"author":"齐己","content":"石如麒麟岩作室，秋苔漫坛净于漆。袈裟盖头心在无，黄猿白猿啼日日。","dynasty":"唐代","title":"赠岩居僧"}
{"author":"齐己","content":"莫问依刘迹，金台又度秋。威仪非上客，谭笑愧诸侯。礼许无拘检，诗推异辈流。东林未归得，摇落楚江头。","dynasty":"唐代","title":"渚宫莫问诗一十五首其九"}
{"author":"齐己","content":"心中身外更何猜，坐石看云养圣胎。名在好诗谁逐去，迹依闲处自归来。时添瀑布新瓶水，旋换旃檀旧印灰。晴出寺门惊往事，古松千尺半苍苔。","dynasty":"唐代","title":"自贻"}
{"author":"齐己","content":"吴都使者泛惊涛，灵一传书慰毳袍。别兴偶随云水远，知音本自国风高。身依闲淡中销日，发向清凉处落刀。闻著括囊新集了，拟教谁与序离骚。","dynasty":"唐代","title":"喜得自牧上人书"}
{"author":"齐己","content":"华亭来复去芝田，丹顶霜毛性可怜。纵与乘轩终误主，不如还放却辽天。","dynasty":"唐代","title":"辞主人绝句四首。放鹤"}
{"author":"齐己","content":"病起见苔钱，规模遍地圆。儿童扫不破，子母自相连。润屋何曾有，缘墙谩可怜。虚教作铜臭，空使外人传。","dynasty":"唐代","title":"荆州新秋病起杂题一十五首。病起见苔钱"}
{"author":"齐己","content":"南归乘客棹，道路免崎岖。江上经时节，船中听鹧鸪。春容含众岫，雨气泛平芜。落日停舟望，王维未有图。长江春气寒，客况棹声闲。夜泊诸村雨，程回数郡山。桑根垂断岸，浪沫聚空湾。已去邻园近，随缘是暂还。","dynasty":"唐代","title":"南归舟中二首"}
{"author":"齐己","content":"六朝图画战争多，最是陈宫计数讹。若爱苍生似歌舞，隋皇自合耻干戈。","dynasty":"唐代","title":"看金陵图"}
{"author":"齐己","content":"乍临毛发竖，双壁夹湍流。白日鸟影过，青苔龙气浮。蔽空云出石，应祷雨翻湫。四面耕桑者，先闻贺有秋。","dynasty":"唐代","title":"龙潭作"}
{"author":"齐己","content":"病起见庭石，岂知经夏眠。不能资药价，空自作苔钱。翠忆蓝光底，青思瀑影边。岩僧应笑我，细碎种阶前。","dynasty":"唐代","title":"荆州新秋病起杂题一十五首病起见庭石"}
{"author":"齐己","content":"病起见秋扇，风前悟感伤。念予当咽绝，得尔致清凉。沙鹭如摇影，汀莲似绽香。不同婕妤咏，托意怨君王。","dynasty":"唐代","title":"荆州新秋病起杂题一十五首·病起见秋扇"}
{"author":"齐己","content":"莲岳三徵者，论诗旧与君。相留曾几岁，酬唱有新文。翠窦容闲憩，岚峰许共分。当年若同访，合得伴吟云。","dynasty":"唐代","title":"寄普明大师可准"}
{"author":"齐己","content":"日用是何专，吟疲即坐禅。此生还可喜，馀事不相便。头白无邪里，魂清有象先。江花与芳草，莫染我情田。","dynasty":"唐代","title":"喻吟"}
{"author":"齐己","content":"三面僧邻一面墙，更无风路可吹凉。他年舍此归何处，青壁红霞裹石房。竹低莎浅雨濛濛，水槛幽窗暑月中。有境牵怀人不会，东林门外翠横空。","dynasty":"唐代","title":"夏日城中作二首"}
{"author":"齐己","content":"君向岘山游圣境，我将何以记多才。叮咛堕泪碑前过，写取斯文寄我来。","dynasty":"唐代","title":"送惠空北游"}
{"author":"齐己","content":"五金元造化，九炼更精新。敢谓长生客，将遗必死人。久餐应换骨，一服已通神。终逐淮王去，永抛浮世尘。","dynasty":"唐代","title":"谢人惠药"}
{"author":"齐己","content":"猎猎寒芜引，承风势不还。放来应有主，焚去到何山。焰入空濛里，烟飞苍莽间。石中有良玉，惆怅但伤颜。","dynasty":"唐代","title":"观烧"}
{"author":"齐己","content":"郡带女媭名，民康境亦宁。晏梳秋鬓白，闲坐暮山青。赠客椒初熟，寻僧酒半醒。应怀旧居处，歌管隔墙听。","dynasty":"唐代","title":"寄归州马判官"}
{"author":"齐己","content":"敢望重缘饰，微茫洞壑春。坐看终未是，归卧始应真。已觉心中朽，犹怜四面新。不因公子鉴，零落几成尘。","dynasty":"唐代","title":"谢重缘旧山水障子"}
{"author":"齐己","content":"楚树雪晴后，萧萧落晚风。因思故国夜，临水几株空。煮茗烧干脆，行苔踏烂红。来年未离此，还见碧丛丛。","dynasty":"唐代","title":"闻落叶"}
{"author":"齐己","content":"竹如翡翠侵帘影，苔学琉璃布地纹。高卧更无如此乐，远游何必爱他云。闲听谢脁吟为政，静看萧何坐致君。只恐老身衰朽速，他年不得颂鸿勋。井梧黄落暮蝉清，久驻金台但暗惊。事佛未怜诸弟子，谈空争动上公卿。合归鸟外藏幽迹，敢向人前认好名。满印白檀灯一盏，可能酬谢得聪明。金汤里面境何求，宝殿东边院最幽。栽种已添新竹影，画图兼列远山秋。形容岂合亲公子，章句争堪狎士流。虚负岷峨老僧约，年年雪水下汀洲。汉江西岸蜀江东，六稔安禅教化中。托迹幸将王粲别，归心宁与子山同。尊罍岂识曹参酒，宾客还亲宋玉风。又见去年三五夕，一轮寒魄破烟空。石龛闲锁旧居峰，何事膺门岁月重。五七诗中叨见遇，三千客外许疏慵。迎凉蟋蟀喧闲思，积雨莓苔没屐踪。会待英雄启金口，却教担锡入云松。","dynasty":"唐代","title":"荆州新秋寺居写怀诗五首上南平王"}
{"author":"齐己","content":"五色文章类彩鸾，楚人罗得半摧残。金笼莫恨伤冠帻，玉粒颁惭剪羽翰。孤立影危丹槛里，双栖伴在白云端。上台爱育通幽细，却放溪山去不难。","dynasty":"唐代","title":"谢南平王赐山鸡"}
{"author":"齐己","content":"鸳鸯与鸂鶒，相狎岂惭君。比雪还胜雪，同群亦出群。静巢孤岛月，寒梦九皋云。归路分明过，飞鸣即可闻。","dynasty":"唐代","title":"水鹤"}
{"author":"齐己","content":"旧隐终牵梦，春残结束归。溪山无伴过，风雨有花飞。片石留题字，孤潭照浣衣。邻僧喜相接，扫径与开扉。","dynasty":"唐代","title":"送益公归旧居"}
{"author":"齐己","content":"莘野居何定，浮生知是谁。衣衫同野叟，指趣似禅师。白发应无也，丹砂久服之。仍闻创行计，春暖向峨嵋。","dynasty":"唐代","title":"赠白处士"}
{"author":"齐己","content":"离宫划开赤帝怒，喝起六龙奔日驭。下土熬熬若煎煮，苍生惶惶无处处。火云峥嵘焚泬寥，东皋老农肠欲焦。何当一雨苏我苗，为君击壤歌帝尧。","dynasty":"唐代","title":"杂曲歌辞。苦热行"}
{"author":"齐己","content":"日日日东上，日日日西没。任是神仙容，也须成朽骨。浮云灭复生，芳草死还出。不知千古万古人，葬向青山为底物。","dynasty":"唐代","title":"日日曲"}
{"author":"齐己","content":"幽院才容个小庭，疏篁低短不堪情。春来犹赖邻僧树，时引流莺送好声。","dynasty":"唐代","title":"幽斋偶作"}
{"author":"齐己","content":"津亭虽极望，未称本心闲。白有三江水，青无一点山。新鸿喧夕浦，远棹聚空湾。终遂归匡社，孤帆即此还。","dynasty":"唐代","title":"渚宫江亭寓目"}
{"author":"齐己","content":"万井追寒食，闲扉独不开。梨花应折尽，柳絮自飞来。梦觉怀仙岛，吟行绕砌苔。浮生已悟了，时节任相催。","dynasty":"唐代","title":"寒食日怀寄友人"}
{"author":"齐己","content":"疏篁抽笋柳垂阴，旧是休公种境吟。入贡文儒来请益，出官卿相驻过寻。右军书画神传髓，康乐文章梦授心。销得青城千嶂下，白莲标塔帝恩深。","dynasty":"唐代","title":"荆州贯休大师旧房"}
{"author":"齐己","content":"人间近遇风骚匠，鸟外曾逢心印师。除此二门无别妙，水边松下独寻思。","dynasty":"唐代","title":"寄郑谷郎中"}
{"author":"齐己","content":"大圣威灵地，安公宴坐踪。未知长寂默，不见久从容。塔影高群木，江声压暮钟。此游幽胜后，来梦亦应重。","dynasty":"唐代","title":"经安公寺"}
{"author":"齐己","content":"故园虽不远，那免怆行思。莽苍平湖路，霏微过雪时。全无山阻隔，或有客相随。得见交亲后，春风动柳丝。","dynasty":"唐代","title":"暮冬送璘上人归华容"}
{"author":"齐己","content":"南邻阻杖藜，屐齿绕床泥。漠漠门长掩，迟迟日又西。不知何兴味，更有好诗题。还忆东林否，行苔傍虎溪。","dynasty":"唐代","title":"残春连雨中偶作怀故人"}
{"author":"齐己","content":"七丝湘水秋深夜，五字河桥日暮时。借问秘书郎此意，静弹高咏有谁知。","dynasty":"唐代","title":"偶作寄王秘书"}
{"author":"齐己","content":"玉垒峨嵋秀，岷江锦水清。古人搜不尽，吾子得何精。可信由前习，堪闻正后生。东西五千里，多谢寄无成。","dynasty":"唐代","title":"酬西川楚峦上人卷"}
{"author":"齐己","content":"浸野淫空澹荡和，十年邻住听渔歌。城临远棹浮烟泊，寺近闲人泛月过。岸引绿芜春雨细，汀连斑竹晚风多。可怜千古怀沙处，还有鱼龙弄白波。","dynasty":"唐代","title":"怀潇湘即事寄友人"}
{"author":"齐己","content":"春城来往桃李碧，煖艳红香断消息。吾徒自有山中邻，白昼冥心坐岚壁。","dynasty":"唐代","title":"城中怀山友"}
{"author":"齐己","content":"紫霄兼二老，相对倚空寒。久别成衰病，重来更上难。径危云母滑，崖旱瀑流干。目断岚烟际，神仙有石坛。","dynasty":"唐代","title":"再游匡山"}
{"author":"齐己","content":"头白已无行脚念，自开荒寺住烟萝。门前路到潇湘尽，石上云归岳麓多。南祖衣盂曾礼谒，东林泉月旧经过。闲来松外看城郭，一片红尘隔逝波。","dynasty":"唐代","title":"题赠湘西龙安寺利禅师"}
{"author":"齐己","content":"处处碧萋萋，平原带日西。堪随游子路，远入鹧鸪啼。金谷园应没，夫差国已迷。欲寻兰蕙径，荒秽满汀畦。","dynasty":"唐代","title":"春草"}
{"author":"齐己","content":"病根翻作忆山劳，一雨聊堪浣郁陶。心白未能忘水月，眼青独得见秋毫。蝉声晚簇枝枝急，云影晴分片片高。还忆赤松兄弟否，别来应见鹤衣毛。","dynasty":"唐代","title":"荆门病中雨后书怀寄幕中知己"}
{"author":"齐己","content":"竹如翡翠侵帘影，苔学琉璃布地纹。高卧更无如此乐，远游何必爱他云。闲听谢脁吟为政，静看萧何坐致君。只恐老身衰朽速，他年不得颂鸿勋。井梧黄落暮蝉清，久驻金台但暗惊。事佛未怜诸弟子，谈空争动上公卿。合归鸟外藏幽迹，敢向人前认好名。满印白檀灯一盏，可能酬谢得聪明。金汤里面境何求，宝殿东边院最幽。栽种已添新竹影，画图兼列远山秋。形容岂合亲公子，章句争堪狎士流。虚负岷峨老僧约，年年雪水下汀洲。汉江西岸蜀江东，六稔安禅教化中。托迹幸将王粲别，归心宁与子山同。尊罍岂识曹参酒，宾客还亲宋玉风。又见去年三五夕，一轮寒魄破烟空。石龛闲锁旧居峰，何事膺门岁月重。五七诗中叨见遇，三千客外许疏慵。迎凉蟋蟀喧闲思，积雨莓苔没屐踪。会待英雄启金口，却教担锡入云松。","dynasty":"唐代","title":"荆州新秋寺居写怀诗五首上南平王"}
{"author":"齐己","content":"绳床欹坐任崩颓，双眼醒醒闭复开。日月更无闲里过，风骚时有静中来。天真自得生难舍，世幻谁惊死不回。何处堪投此踪迹，水边晴去上高台。","dynasty":"唐代","title":"静坐"}
{"author":"齐己","content":"只爱满我腹，争如满害身。到头须扑破，却散与他人。","dynasty":"唐代","title":"扑满子"}
{"author":"齐己","content":"鹤岭僧来细话君，依前高尚迹难群。自抛南岳三生石，长傍西山数片云。丹访葛洪无旧灶，诗寻灵观有遗文。莫将离别为相隔，心似虚空几处分。","dynasty":"唐代","title":"荆渚感怀寄僧达禅弟三首其三"}
{"author":"齐己","content":"㴩湖唯上贡，何以惠寻常。还是诗心苦，堪消蜡面香。碾声通一室，烹色带残阳。若有新春者，西来信勿忘。","dynasty":"唐代","title":"谢㴩湖茶"}
{"author":"齐己","content":"不惜白日短，乍容清夜长。坐闻风露滴，吟觉骨毛凉。兴寝无诸病，空闲有一床。天明振衣起，苔砌落花香。","dynasty":"唐代","title":"清夜作"}
{"author":"齐己","content":"双双野田雀，上下同饮啄。暖去栖蓬蒿，寒归傍篱落。殷勤避罗网，乍可遇雕鹗。雕鹗虽不仁，分明在寥廓。","dynasty":"唐代","title":"相和歌辞。野田黄雀行"}
{"author":"齐己","content":"长江春气寒，客况棹声闲。夜泊诸村雨，程回数郡山。桑根垂断岸，浪沫聚空湾。已去邻园近，随缘是暂还。","dynasty":"唐代","title":"南归舟中二首其二"}
{"author":"齐己","content":"洪偃汤休道不殊，高帆共载兴何俱。北京丧乱离丹凤，南国烟花入鹧鸪。明月团圆临桂水，白云重叠起苍梧。威仪本是朝天士，暂向辽荒住得无。","dynasty":"唐代","title":"送错公、栖公南游"}
{"author":"齐己","content":"独携谭柄去，千里指人寰。未断生徒望，难教白日闲。空江横落照，大府向西山。好骋陈那孔，谁云劫石顽。","dynasty":"唐代","title":"送隆公上人"}
{"author":"齐己","content":"头白已无行脚念，自开荒寺住烟萝。门前路到潇湘尽，石上云归岳麓多。南祖衣盂曾礼谒，东林泉月旧经过。闲来松外看城郭，一片红尘隔逝波。","dynasty":"唐代","title":"题赠湘西龙安寺利禅师"}
{"author":"齐己","content":"曲江晴影石千株，吾子思归梦断初。有信北来山叠叠，无言南去雨疏疏。祖师门接园林路，丞相家同井邑居。闲野老身留得否，相招多是秀才书。","dynasty":"唐代","title":"韶阳微公"}
{"author":"齐己","content":"行僧去湘水，归雁度荆门。彼此亡家国，东西役梦魂。多慵如长傲，久住不生根。曾问兴亡事，丁宁寄勿言。","dynasty":"唐代","title":"寄唐洙处士"}
{"author":"齐己","content":"两论久研精，龙安受请行。春城雨雪霁，古寺殿堂明。白发老僧听，金毛师子声。同流有谁共，别著国风清。","dynasty":"唐代","title":"送彬座主赴龙安请讲"}
{"author":"齐己","content":"事转闻多事，心休话苦心。相留明月寺，共忆白云岑。藓壁残虫韵，霜轩倒竹阴。开门又言别，谁竟慰尘襟。","dynasty":"唐代","title":"崔秀才宿话"}
{"author":"齐己","content":"莲峰映敷水，嵩岳压伊河。两处思归久，前贤隐去多。闲身应绝迹，在世幸无他。会向红霞峤，僧龛对薜萝。","dynasty":"唐代","title":"将游嵩华行次荆渚"}
{"author":"齐己","content":"头白已无行脚念，自开荒寺住烟萝。门前路到潇湘尽，石上云归岳麓多。南祖衣盂曾礼谒，东林泉月旧经过。闲来松外看城郭，一片红尘隔逝波。","dynasty":"唐代","title":"题赠湘西龙安寺利禅师"}
{"author":"齐己","content":"我来深处坐，剩觉有吟思。忽似潇湘岸，欲生风雨时。冷烟濛古屋，干箨堕秋墀。径熟因频入，身闲得遍欹。踏多鞭节损，题乱粉痕隳。犹见前山叠，微茫隔短篱。","dynasty":"唐代","title":"竹里作六韵"}
{"author":"齐己","content":"早晚逐兹来，闲门日为开。乱蛩鸣白草，残菊藉苍苔。困卧谁惊起，闲行自欲回。何时此携手，吾子本多才。","dynasty":"唐代","title":"期友人"}
{"author":"齐己","content":"子美曾吟处，吾师复去吟。是何多胜地，销得二公心。锦水流春阔，峨嵋叠雪深。时逢蜀僧说，或道近游黔。","dynasty":"唐代","title":"寄贯休"}
{"author":"齐己","content":"仙子弄瑶琴，仙山松月深。此声含太古，谁听到无心。洒石霜千片，喷崖泉万寻。何人传指法，携向海中岑。","dynasty":"唐代","title":"听李尊师弹琴"}
{"author":"齐己","content":"白石路重重，萦纡势忽穷。孤峰擎像阁，万木蔽星空。世论随时变，禅怀历劫同。良宵正冥目，海日上窗红。","dynasty":"唐代","title":"游三觉山"}
{"author":"齐己","content":"独自担琴鹤，还归瀑布东。逍遥非俗趣，杨柳谩春风。草绕村程绿，花盘石磴红。他时许相觅，五老乱云中。","dynasty":"唐代","title":"送孙逸人归庐山"}
{"author":"齐己","content":"玉箸真文久不兴，李斯传到李阳冰。正悲千载无来者，果见僧中有个僧。","dynasty":"唐代","title":"谢西川昙域大师玉箸篆书"}
{"author":"齐己","content":"麓山南面橘洲西，别构新斋与竹齐。野客已闻将鹤赠，江僧未说有诗题。窗临杳霭寒千嶂，枕遍潺湲月一溪。可想乍移禅榻处，松阴冷湿壁新泥。","dynasty":"唐代","title":"闻尚颜上人创居有寄"}
{"author":"齐己","content":"吴都霸道昌，才子去观光。望阙云天近，朝宗水路长。海门收片雨，建业泊残阳。欲问淮王信，仙都即帝乡。","dynasty":"唐代","title":"送徐秀才之吴"}
{"author":"齐己","content":"一念禅馀味国风，早因持论偶名公。久伤琴丧人亡后，忽有云和雪唱同。绳琢静闻罤象外，是非闲见寂寥中。时来日往缘真趣，不觉秋江度塞鸿。","dynasty":"唐代","title":"谢孙郎中寄示"}
{"author":"齐己","content":"永日还欹枕，良宵亦曲肱。神闲无万虑，壁冷有残灯。香影浮龛象，瓶声著井冰。寻思到何处，海上断崖僧。","dynasty":"唐代","title":"永夜"}
{"author":"齐己","content":"生老病死者，早闻天竺书。相随几汩没，不了堪欷歔.自理自可适，他人谁与袪。应当入寂灭，乃得长销除。前月已骨立，今朝还貌舒。披衣试步履，倚策聊踌躇。江月青眸冷，秋风白发疏。新题忆剡硾，旧约怀匡庐。张野久绝迹，乐天曾卜居。空龛掩薜荔，瀑布喷蟾蜍。古桧鸣玄鹤，凉泉跃锦鱼。狂吟树荫映，纵踏花蔫菸。唇舌既已闲，心脾亦散摅。松窗有偃息，石径无趑趄。梦冷通仙阙，神融合太虚。千峰杳霭际，万壑明清初。长往期非晚，半生闲有馀。依刘未是咏，访戴宁忘诸。稽古堪求己，观时好笑渠。埋头逐小利，没脚拖长裾。道种将闲养，情田把药鉏.幽香发兰蕙，秽莽摧丘墟。敢谓囊盈物，那言庾满储。微烟动晨爨，细雨滋园蔬。藓乱珍禽羽，门稀长者车。冥机坐兀兀，著履行徐徐。每许亲朱履，多怜奉隼旟。簪嫌红玳瑁，社念金芙蕖。海内竞铁马，箧中藏纸驴。常言谢时去，此意将何如。","dynasty":"唐代","title":"荆渚病中，因思匡庐，遂成三百字，寄梁先辈"}
{"author":"齐己","content":"烘焙几工成晓雪，轻明百幅叠春冰。何消才子题诗外，分与能书贝叶僧。","dynasty":"唐代","title":"谢人惠纸"}
{"author":"齐己","content":"蝶醉风狂半折时，冷烟清露压离披。欲倾琥珀杯浮尔，好把茱萸朵配伊。孔雀毛衣应者是，凤凰金翠更无之。何因栽向僧园里，门外重阳过不知。","dynasty":"唐代","title":"对菊"}
{"author":"齐己","content":"龙沙为别日，庐阜得书年。不见来香社，相思绕白莲。江僧归海寺，楚路接吴烟。老病何堪说，扶羸寄此篇。","dynasty":"唐代","title":"寄怀江西栖公"}
{"author":"齐己","content":"独怜苍翠文，长与寂寥存。鹤静窥秋片，僧闲踏冷痕。月明疏竹径，雨歇败莎根。别有深宫里，兼花锁断魂。","dynasty":"唐代","title":"秋苔"}
{"author":"齐己","content":"诗在混茫前，难搜到极玄。有时还积思，度岁未终篇。片月双松际，高楼阔水边。前贤多此得，风味若为传。","dynasty":"唐代","title":"寄谢高先辈见寄二首其二"}
{"author":"齐己","content":"闭眼即开门，人间事倦闻。如何迎好客，不似看闲云。少欲资三要，多言让十分。疏慵本吾性，任笑早离群。","dynasty":"唐代","title":"倦客"}
{"author":"齐己","content":"高吟欲继沃州师，千里相寻问课虚。残腊江山行尽处，满衣风雪到闲居。携来律韵清何甚，趣入幽微旨不疏。莫惜天机细捶琢，他时终可拟芙蕖。","dynasty":"唐代","title":"喜彬上人见访"}
{"author":"齐己","content":"荆州连岁滞游方，拄杖尘封六尺光。洗面有香思石溜，冥心无挠忆山床。闲机但愧时机速，静论须惭世论长。昨夜分明梦归去，薜萝幽径绕禅房。","dynasty":"唐代","title":"怀匡阜"}
{"author":"齐己","content":"秋泉一片树千株，暮汲寒烧外有馀。青嶂这边来已熟，红尘那畔去应疏。风骚未肯忘雕琢，潇洒无妨更剃除。即问沃州开士僻，爱禽怜骏意何如。","dynasty":"唐代","title":"道林寓居"}
{"author":"齐己","content":"又闻繁总在嘉州，职重身闲倚寺楼。大象影和山面落，两江声合郡前流。棋轻国手知难敌，诗是天才肯易酬。毕竟男儿自高达，从来心不是悠悠。","dynasty":"唐代","title":"寄欧阳侍郎（时在嘉州馈遗）"}
{"author":"齐己","content":"西园罢宴游，东阁念林丘。特减花边峭，来添竹里幽。忆过阳朔见，曾记大湖求。从此频吟绕，归山意亦休。","dynasty":"唐代","title":"谢主人石笋"}
{"author":"齐己","content":"旧隐梦牵仍，归心只似蒸。远青怜岛峭，轻白爱云腾。艳冶丛翻蝶，腥膻地聚蝇。雨声连洒竹，诗兴继填膺。访戴情弥切，依刘力不胜。众人忘苦苦，独自愧兢兢。处世无他望，流年有病僧。时惭大雅客，遗韵许相承。","dynasty":"唐代","title":"酬元员外见寄八韵"}
{"author":"齐己","content":"紫绶苍髭百岁侵，绿苔芳草绕阶深。不妨好鸟喧高卧，切忌闲人聒正吟。鲁鼎寂寥休辨口，劫灰销变莫宣心。还怜我有冥搜癖，时把新诗过竹寻。","dynasty":"唐代","title":"酬尚颜上人"}
{"author":"齐己","content":"为子歌行乐，西南入武陵。风烟无战士，宾榻有吟僧。山绕军城叠，江临寺阁层。遍寻幽胜了，湘水泛清澄。","dynasty":"唐代","title":"送人游武陵湘中"}
{"author":"齐己","content":"水边飞去青难辨，竹里归来色一般。磨吻鹰鹯莫相害，白鸥鸿鹤满沙滩。","dynasty":"唐代","title":"翡翠"}
{"author":"齐己","content":"谁见少年心，低摧向苦吟。后须离影响，得必洞精深。道院春苔径，僧楼夏竹林。天如爱才子，何虑未知音。","dynasty":"唐代","title":"谢王秀才见示诗卷"}
{"author":"齐己","content":"试算平生事，中年欠五年。知非未落后，读易尚加前。分受诗魔役，宁容俗态牵。闲吟见秋水，数只钓鱼船。","dynasty":"唐代","title":"自勉"}
{"author":"齐己","content":"展转复展转，所思安可论。夜凉难就枕，月好重开门。霜杀百草尽，蛩归四壁根。生来苦章句，早遇至公言。","dynasty":"唐代","title":"永夜感怀寄郑谷郎中"}
{"author":"齐己","content":"未得凌云价，何惭所买真。自知桃李世，有爱岁寒人。瑟瑟初离涧，青青未识尘。宁同买花者，贵逐片时春。","dynasty":"唐代","title":"卖松者"}
{"author":"齐己","content":"凤楼高映绿阴阴，凝碧多含雨露深。莫谓一枝柔软力，几曾牵破别离心。馆娃宫畔响廊前，依托吴王养翠烟。剑去国亡台榭毁，却随红树噪秋蝉。浓低似中陶潜酒，软极如伤宋玉风。多谢将军绕营种，翠中闲卓战旗红。高僧爱惜遮江寺，游子伤残露野桥。争似著行垂上苑，碧桃红杏对摇摇。","dynasty":"唐代","title":"杂曲歌辞。杨柳枝"}
{"author":"齐己","content":"夜雨洗河汉，诗怀觉有灵。篱声新蟋蟀，草影老蜻蜓。静引闲机发，凉吹远思醒。逍遥向谁说，时注漆园经。","dynasty":"唐代","title":"新秋雨后"}
{"author":"齐己","content":"小谏才埋玉，星郎亦逝川。国由多聚盗，天似不容贤。兵火焚诗草，江流涨墓田。长安已涂炭，追想更凄然。","dynasty":"唐代","title":"乱中闻郑谷、吴延保下世"}
{"author":"齐己","content":"比说归耕钓，迢迢向海涯。春寒游子路，村晚主人家。□□□□□，□山绿过茶。重寻旧邻里，菱藕正开花。","dynasty":"唐代","title":"送人归吴"}
{"author":"齐己","content":"山带金名远，楼台压翠层。鱼龙光照像，风浪影摇灯。槛外扬州树，船通建业僧。尘埃何所到，青石坐如冰。","dynasty":"唐代","title":"金山寺"}
{"author":"齐己","content":"枪旗封蜀茗，圆洁制鲛绡。好客分烹煮，青蝇避动摇。陆生夸妙法，班女恨凉飙。多谢崔居士，相思寄寂寥。","dynasty":"唐代","title":"谢人惠扇子及茶"}
{"author":"齐己","content":"彭泽旧居在，匡庐翠叠前。因思从楚寺，便附入吴船。岸绕春残树，江浮晓霁天。应过虎溪社，伫立想诸贤。","dynasty":"唐代","title":"荆门送昼公归彭泽旧居"}
{"author":"齐己","content":"取尽风骚妙，名高身倍闲。久离王者阙，欲向祖师山。幕府秋招去，溪邻日望还。伊余岂酬敌，来往踏苔斑。","dynasty":"唐代","title":"酬尚颜"}
{"author":"齐己","content":"好向东林度此生，半天山脚寺门平。红霞嶂底潺潺色，清夜房前瑟瑟声。偶别十年成瞬息，欲来千里阻刀兵。可怜二子同归兴，南国烟花路好行。","dynasty":"唐代","title":"忆东林因送二生归"}
{"author":"齐己","content":"万卷功何用，徒称处士休。闲欹太湖石，醉听洞庭秋。道在谁开口，诗成自点头。中间欲相访，寻便阻戈矛。","dynasty":"唐代","title":"寄松江陆龟蒙处士"}
{"author":"齐己","content":"八月江行好，风帆日夜飘。烟霞经北固，禾黍过南朝。社客无宗炳，诗家有鲍昭。莫因贤相请，不返旧山椒。","dynasty":"唐代","title":"送东林寺睦公往吴国"}
{"author":"齐己","content":"北游兵阻复南还，因寄荆州病掩关。日月坐销江上寺，清凉魂断剡中山。披缁影迹堪藏拙，出世身心合向闲。多谢扶风大君子，相思时到寂寥间。","dynasty":"唐代","title":"夏日寓居寄友人"}
{"author":"齐己","content":"九叠苍崖里，禅家凿翠开。清时谁梦到，白傅独寻来。怪石和僧定，闲云共鹤回。任兹休去者，心是不然灰。","dynasty":"唐代","title":"登大林寺观白太傅题版"}
{"author":"齐己","content":"盆沼陷花边，孤明似玉泉。涵虚心不浅，待月底长圆。平稳承天泽，依微泛曙烟。何须照菱镜，即此鉴媸妍。","dynasty":"唐代","title":"盆池"}
{"author":"齐己","content":"何处同嵇懒，吾徒道异诸。本无文字学，何有往来书。岳寺逍遥梦，侯门勉强居。相知在玄契，莫讶八行疏。","dynasty":"唐代","title":"拟嵇康绝交寄湘中贯微"}
{"author":"齐己","content":"一法传闻继老能，九华闲卧最高层。秋钟尽后残阳暝，门掩松边雨夜灯。","dynasty":"唐代","title":"贻九华上人"}
{"author":"齐己","content":"闲身谁道是羁游，西指峨嵋碧顶头。琴鹤几程随客棹，风霜何处宿龙湫。寻僧石磴临天井，劚药秋崖倒瀑流。莫为寰瀛多事在，客星相逐不回休。","dynasty":"唐代","title":"送白处士游峨嵋"}
{"author":"齐己","content":"通宵亦孤坐，但念旧峰云。白日还如此，清闲本共君。二毛凋一半，百岁去三分。早晚寻流水，同归麋鹿群。","dynasty":"唐代","title":"友人寒夜所寄"}
{"author":"齐己","content":"客思寻常动，未如今断魂。路岐经乱后，风雪少人村。大泽鸣寒雁，千峰啼昼猿。争教此时白，不上鬓须根。","dynasty":"唐代","title":"岳阳道中作"}
{"author":"齐己","content":"馆娃宫畔响廊前，依托吴王养翠烟。剑去国亡台殿毁，却随红树噪秋蝉。","dynasty":"唐代","title":"杂曲歌辞其二杨柳枝"}
{"author":"齐己","content":"行心乞得见秋风，双履难留去住踪。红叶正多离社客，白云无限向嵩峰。囊中自欠诗千首，身外谁知事几重。此别不能为后约，年华相似逼衰容。","dynasty":"唐代","title":"东林寄别修睦上人"}
{"author":"齐己","content":"别来相忆梦多迷，君住东朝我楚西。瑶阙合陪龙象位，春山休记鹧鸪啼。承恩位与千官别，应制才将十子齐。几笑远公慵送客，殷勤只到寺前溪。","dynasty":"唐代","title":"寄吴国西供奉"}
{"author":"齐己","content":"众人有口，不说是，即说非。吾师有口何所为，莲经七轴六万九千字，日日夜夜终复始。乍吟乍讽何悠扬，风篁古松含秋霜。但恐天龙夜叉乾闼众，pg塞虚空耳皆耸。我闻念经功德缘，舌根可算金刚坚。他时劫火洞燃后，神光璨璨如红莲。受持身心苟精洁，尚能使烦恼大海水枯竭。魔王轮幢自摧折，何况更如理行如理说。","dynasty":"唐代","title":"赠持《法华经》僧"}
{"author":"齐己","content":"万井追寒食，闲扉独不开。梨花应折尽，柳絮自飞来。梦觉怀仙岛，吟行绕砌苔。浮生已悟了，时节任相催。","dynasty":"唐代","title":"寒食日怀寄友人"}
{"author":"齐己","content":"火云阳焰欲烧空，小槛幽窗想旧峰。白汗此时流枕簟，清风何处动杉松。残更正好眠凉月，远寺俄闻报晓钟。只待秋声涤心地，衲衣新洗健形容。官园树影昼阴阴，咫尺清凉莫浣心。桃李别教人主掌，烟花不称我追寻。蜩螗晚噪风枝稳，翡翠闲眠宿处深。争似出尘地行止，东林苔径入西林。","dynasty":"唐代","title":"移居西湖作二首"}
{"author":"齐己","content":"五老回无计，三峰去不成。何言谢云鸟，此地识公卿。梦愧将僧说，心嫌触类生。南朝古山寺，曾忆共寻行。","dynasty":"唐代","title":"寄自牧上人"}
{"author":"齐己","content":"莫问疏人事，王侯已任伊。不妨随野性，还似在山时。静入无声乐，狂抛正律诗。自为仍自爱，清净里寻思。莫问伊嵇懒，流年已付他。话通时事少，诗着野题多。梦外春桃李，心中旧薜萝。浮生此不悟，剃发竟如何。莫问休行脚，南方已遍寻。了应须自了，心不是他心。赤水珠何觅，寒山偈莫吟。谁同论此理，杜口少知音。莫问孱愚格，天应只与闲。合居长树下，那称众人间。迹绝为真隐，机忘是大还。终当学支遁，买取个青山。莫问无求意，浮云喻可知。满盈如不戒，倚伏更何疑。乐矣贤颜子，穷乎圣仲尼。已过知命岁，休把运行推。莫问闲行趣，春风野水涯。千门无谢女，两岸有杨花。好鹤曾为客，真龙或作蛇。踌蹰自回首，日脚背楼斜。莫问真消息，中心只自知。清风含笑咏，明月混希夷。坏衲凉天拥，玄文静夜披。善哉温伯子，言望至公知。莫问休持钵，从贫乞已疏。侯门叨月俸，斋食剩年储。簪履三千外，形骸六十馀。旧峰呵练若，松径接匡庐。莫问依刘迹，金台又度秋。威仪非上客，谭笑愧诸侯。礼许无拘检，诗推异辈流。东林未归得，摇落楚江头。莫问无机性，甘名百钝人。一床铺冷落，长日卧精神。分已疏知旧，诗还得意新。多才碧云客，时或此相亲。莫问关门意，从来寡往还。道应归淡泊，身合在空闲。四面苔围绿，孤窗雨洒斑。梦寻何处去，秋色水边山。莫问□□□，□□逐性情。人间高此道，禅外剩他名。夏□松边坐，秋光水畔行。更无时忌讳，容易得题成。莫问多山兴，晴楼独凭时。六年沧海寺，一别白莲池。句早逢名匠，禅曾见祖师。冥搜与真性，清外认扬眉。莫问衰残质，流光速可悲。寸心修未了，长命欲何为。坐卧身多倦，经行骨渐疲。分明说此苦，珍重竺乾师。莫问野腾腾，劳形已不能。殷勤无上士，珍重有名僧。坐觉心心默，行思步步冰。终归石房里，一点夜深灯。","dynasty":"唐代","title":"渚宫莫问诗一十五首"}
{"author":"齐己","content":"春风有何情，旦暮来林园。不问桃李主，吹落红无言。","dynasty":"唐代","title":"春风曲"}
{"author":"齐己","content":"栖托近佳人，应怜巧语新。风光华屋暖，弦管牡丹晨。远采江泥腻，双飞麦雨匀。差池自有便，敢触杏梁尘。","dynasty":"唐代","title":"新燕"}
{"author":"齐己","content":"长讶高眠得稳无，果随征辟起江湖。鸳鸯已列樽罍贵，鸥鹤休怀钓渚孤。白日不妨扶汉祚，清才何让赋吴都。可能更忆相寻夜，雪满诸峰火一炉。","dynasty":"唐代","title":"闻沈彬赴吴都请辟"}
{"author":"齐己","content":"石如麒麟岩作室，秋苔漫坛净于漆。袈裟盖头心在无，黄猿白猿啼日日。","dynasty":"唐代","title":"赠岩居僧"}
{"author":"齐己","content":"玉泉神运寺，寒磬彻琴堂。有境灵如此，为官兴亦长。吏愁清白甚，民乐赋输忘。闻说巴山县，今来尚忆张。","dynasty":"唐代","title":"寄当阳张明府"}
{"author":"齐己","content":"簪履为官兴，芙蓉结社缘。应思陶令醉，时访远公禅。茶影中残月，松声里落泉。此门曾共说，知未遂终焉。","dynasty":"唐代","title":"寄江西幕中孙鲂员外"}
{"author":"齐己","content":"小谏才埋玉，星郎亦逝川。国由多聚盗，天似不容贤。兵火焚诗草，江流涨墓田。长安已涂炭，追想更凄然。","dynasty":"唐代","title":"乱中闻郑谷、吴延保下世"}
{"author":"齐己","content":"水隔孤城城隔山，水边时望忆师闲。清泉白日中峰上，落日半空栖鸟还。云影触衣分朵朵，雨声吹磬散潺潺。传心莫学罗浮去，后辈思量待扣关。雨晴天半碧光流，影倒残阳湿郡楼。绝顶有人经劫在，浮生无客暂时游。窗开万壑春泉乱，塔锁孤灯万木稠。欲为吾师拂衣去，白云红叶又新秋。","dynasty":"唐代","title":"宜春江上寄仰山长老二首"}
{"author":"齐己","content":"一千篇里选，三百首菁英。玉尺新量出，金刀旧剪成。锦江增古翠，仙掌减元精。自此为风格，留传诸后生。","dynasty":"唐代","title":"因览支使孙中丞看可准大师诗序有寄"}
{"author":"齐己","content":"楚外同文在，荆门得信时。几重相别意，一首晚秋诗。日暮山沈雨，莲残水满池。登楼试南望，为子动归思。","dynasty":"唐代","title":"谢虚中上人晚秋见寄"}
{"author":"齐己","content":"处处碧萋萋，平原带日西。堪随游子路，远入鹧鸪啼。金谷园应没，夫差国已迷。欲寻兰蕙径，荒秽满汀畦。","dynasty":"唐代","title":"春草"}
{"author":"齐己","content":"湘潭春水满，岸远草青青。有客钓烟月，无人论醉醒。门前蛟蜃气，蓑上蕙兰馨。曾受蒙庄子，逍遥一卷经。","dynasty":"唐代","title":"湘江渔父"}
{"author":"齐己","content":"日日只腾腾，心机何以兴。诗魔苦不利，禅寂颇相应。砚满尘埃点，衣多坐卧棱。如斯自消息，合是个闲僧。","dynasty":"唐代","title":"静坐"}
{"author":"齐己","content":"何峰触石湿苔钱，便逐高风离瀑泉。深处卧来真隐逸，上头行去是神仙。千寻有影沧江底，万里无踪碧落边。长忆旧山青壁里，绕庵闲伴老僧禅。","dynasty":"唐代","title":"看云"}
{"author":"齐己","content":"长忆旧山日，与君同聚沙。未能精贝叶，便学咏杨花。苦甚伤心骨，清还切齿牙。何妨继馀习，前世是诗家。","dynasty":"唐代","title":"寄怀江西僧达禅翁"}
{"author":"齐己","content":"一室贮琴尊，诗皆大雅言。夜过秋竹寺，醉打老僧门。远烧来篱下，寒蔬簇石根。闲庭除鹤迹，半是杖头痕。","dynasty":"唐代","title":"过陈陶处士旧居"}
{"author":"齐己","content":"诸峰翠少中峰翠，五寺名高此寺名。石路险盘岚霭滑，僧窗高倚泬寥明。凌空殿阁由天设，遍地杉松是自生。更有上方难上处，紫苔红藓绕峥嵘。","dynasty":"唐代","title":"题南岳般若寺"}
{"author":"齐己","content":"秋风已伤骨，更带竹声吹。抱疾关门久，扶羸傍砌时。无生即不可，有死必相随。除却归真觉，何由拟免之。","dynasty":"唐代","title":"病起二首其二"}
{"author":"齐己","content":"病起见庭莲，风荷已飒然。开时闻馥郁，枕上正缠绵。本在沧江阔，移来碧沼圆。却思香社里，叶叶漏声连。","dynasty":"唐代","title":"荆州新秋病起杂题一十五首。病起见庭莲"}
{"author":"齐己","content":"莫问多山兴，晴楼独凭时。六年沧海寺，一别白莲池。句早逢名匠，禅曾见祖师。冥搜与真性，清外认扬眉。","dynasty":"唐代","title":"渚宫莫问诗一十五首其十三"}
{"author":"齐己","content":"五金元造化，九炼更精新。敢谓长生客，将遗必死人。久餐应换骨，一服已通神。终逐淮王去，永抛浮世尘。","dynasty":"唐代","title":"谢人惠药"}
{"author":"齐己","content":"汉江西岸蜀江东，六稔安禅教化中。托迹幸将王粲别，归心宁与子山同。尊罍岂识曹参酒，宾客还亲宋玉风。又见去年三五夕，一轮寒魄破烟空。","dynasty":"唐代","title":"荆州新秋寺居写怀诗五首上南平王其四"}
{"author":"齐己","content":"孤舸凭幽窗，清波逼面凉。举头还有碍，低眼即无妨。瞥过沙禽翠，斜分夕照光。何时到山寺，上阁看江乡。","dynasty":"唐代","title":"船窗"}
{"author":"齐己","content":"东越常悬思，山门在永嘉。秋光浮楚水，帆影背长沙。城黑天台雨，村明海峤霞。时寻谢公迹，春草有瑶花。","dynasty":"唐代","title":"送林"}
{"author":"齐己","content":"一室贮琴尊，诗皆大雅言。夜过秋竹寺，醉打老僧门。远烧来篱下，寒蔬簇石根。闲庭除鹤迹，半是杖头痕。","dynasty":"唐代","title":"过陈陶处士旧居"}
{"author":"齐己","content":"风雨如尧代，何心欲退藏。诸侯行教化，下国自耕桑。道挫时机尽，禅留话路长。前溪久不过，忽觉早禾香。","dynasty":"唐代","title":"村居寄怀"}
{"author":"齐己","content":"瀑布见高低，岩开岩壁西。碧云多旧作，红叶几新题。滴沥中疏磬，嵌空半倚梯。仍闻樵子径，□不到前溪。","dynasty":"唐代","title":"闻西蟾从弟卜岩居岳西有寄"}
{"author":"齐己","content":"门底秋苔嫩似蓝，此中消息兴何堪。乱离偷过九月九，头尾算来三十三。云影半晴开梦泽，菊花微暖傍江潭。故人今日在不在，胡雁背风飞向南。","dynasty":"唐代","title":"庚午岁九日作"}
{"author":"齐己","content":"头白已无行脚念，自开荒寺住烟萝。门前路到潇湘尽，石上云归岳麓多。南祖衣盂曾礼谒，东林泉月旧经过。闲来松外看城郭，一片红尘隔逝波。","dynasty":"唐代","title":"题赠湘西龙安寺利禅师"}
{"author":"齐己","content":"因缘刘表驻经行，又听西风堕叶声。鹤发不堪言此世，峨嵋空约在他生。已从禅祖参真性，敢向诗家认好名。深愧故人怜潦倒，每传仙语下南荆。","dynasty":"唐代","title":"酬蜀国欧阳学士"}
{"author":"齐己","content":"槐花馆驿暮尘昏，此去分明吏部孙。才器合居科第首，风流幸是缙绅门。春和洛水清无浪，雪洗高峰碧断根。堪想都人齐指点，列仙相次上昆仑。","dynasty":"唐代","title":"送韩蜕秀才赴举"}
{"author":"齐己","content":"心魂役役不曾归，万象相牵向极微。所得或忧逢郢刃，凡言皆欲夺天机。游深晚谷香充鼻，坐苦春松粉满衣。何物不为狼藉境，桃花和雨更霏霏。","dynasty":"唐代","title":"山中春怀"}
{"author":"齐己","content":"千途万辙乱真源，白昼劳形夜断魂。忍著袈裟把名纸，学他低折五侯门。","dynasty":"唐代","title":"勉吟僧"}
{"author":"齐己","content":"乱迸苔钱破，参差出小栏。层层离锦箨，节节露琅玕.直上心终劲，四垂烟渐宽。欲知含古律，试剪凤箫看。","dynasty":"唐代","title":"新笋"}
{"author":"齐己","content":"金汤里面境何求，宝殿东边院最幽。栽种已添新竹影，画图兼列远山秋。形容岂合亲公子，章句争堪狎士流。虚负岷峨老僧约，年年雪水下汀洲。","dynasty":"唐代","title":"荆州新秋寺居写怀诗五首上南平王其三"}
{"author":"齐己","content":"洞庭栽种似潇湘，绿绕人家带夕阳。霜裛露蒸千树熟，浪围风撼一洲香。洪崖遣后名何远，陆绩怀来事更长。藏贮待供宾客好，石榴宜称映舟光。","dynasty":"唐代","title":"谢橘洲人寄橘"}
{"author":"齐己","content":"一念禅馀味国风，早因持论偶名公。久伤琴丧人亡后，忽有云和雪唱同。绳琢静闻罤象外，是非闲见寂寥中。时来日往缘真趣，不觉秋江度塞鸿。","dynasty":"唐代","title":"谢孙郎中寄示"}
{"author":"齐己","content":"别来相忆梦多迷，君住东朝我楚西。瑶阙合陪龙象位，春山休记鹧鸪啼。承恩位与千官别，应制才将十子齐。几笑远公慵送客，殷勤只到寺前溪。","dynasty":"唐代","title":"寄吴国西供奉"}
{"author":"齐己","content":"灵松灵松，是何根株。盘擗枝干，与群木殊。世眼争知苍翠容，薜萝遮体深朦胧。先秋瑟瑟生谷风，青阴倒卓寒潭中。八月天威行肃杀，万木凋零向霜雪。唯有此松高下枝，一枝枝在无摧折。痴冻顽冰如铁坚，重重锁到槎牙颠。老鳞枯节相把捉，踉跄立在青崖前。有时深洞兴雷雹，飞电绕身光闪烁。乍似苍龙惊起时，攫雾穿云欲腾跃。夜深山月照高枝，疏影细落莓苔矶。千年朽枿魍魉出，一株寒韵锵琉璃。安得良工妙图雘，写将偃蹇悬烟阁。飞瀑声中战岁寒，红霞影里擎萧索。","dynasty":"唐代","title":"灵松歌"}
{"author":"齐己","content":"柴门关树石，未省梦尘埃。落日啼猿里，同人有信来。自成为拙隐，难以谢多才。见说相思处，前峰对古台。","dynasty":"唐代","title":"山中喜得友生书"}
{"author":"齐己","content":"今体雕镂妙，古风研考精。何人忘律韵，为子辨诗声。贾岛苦兼此，孟郊清独行。荆门见编集，愧我老无成。","dynasty":"唐代","title":"览延栖上人卷"}
{"author":"齐己","content":"大鹏刷翮谢溟渤，青云万层高突出。下视秋涛空渺瀰，旧处鱼龙皆细物。人生在世何容易，眼浊心昏信生死。愿除嗜欲待身轻，携手同寻列仙事。","dynasty":"唐代","title":"善哉行"}
{"author":"齐己","content":"荣枯得失理昭然，谁斅离骚更问天。生下便知真梦幻，老来何必叹流年。清风不变诗应在，明月无踪道可传。珍重匡庐沃洲主，拂衣抛却好林泉。","dynasty":"唐代","title":"荆门勉怀寄道林寺诸友"}
{"author":"齐己","content":"长讶高眠得稳无，果随征辟起江湖。鸳鸯已列樽罍贵，鸥鹤休怀钓渚孤。白日不妨扶汉祚，清才何让赋吴都。可能更忆相寻夜，雪满诸峰火一炉。","dynasty":"唐代","title":"闻沈彬赴吴都请辟"}
{"author":"齐己","content":"西园罢宴游，东阁念林丘。特减花边峭，来添竹里幽。忆过阳朔见，曾记大湖求。从此频吟绕，归山意亦休。","dynasty":"唐代","title":"谢主人石笋"}
{"author":"齐己","content":"旧隐梦牵仍，归心只似蒸。远青怜岛峭，轻白爱云腾。艳冶丛翻蝶，腥膻地聚蝇。雨声连洒竹，诗兴继填膺。访戴情弥切，依刘力不胜。众人忘苦苦，独自愧兢兢。处世无他望，流年有病僧。时惭大雅客，遗韵许相承。","dynasty":"唐代","title":"酬元员外见寄八韵"}
{"author":"齐己","content":"波心精舍好，那岸是繁华。碍目无高树，当门即远沙。晨斋来海客，夜磬到渔家。石鼎秋涛静，禅回有岳茶。","dynasty":"唐代","title":"题真州精舍"}
{"author":"齐己","content":"风骚情味近如何，门底寒流屋里莎。曾摘园蔬留我宿，共吟江月看鸿过。时危苦恨无收拾，道妙深夸有琢磨。凉夜欹眠应得梦，平生心肺似君多。","dynasty":"唐代","title":"寄友生"}
{"author":"齐己","content":"簪履为官兴，芙蓉结社缘。应思陶令醉，时访远公禅。茶影中残月，松声里落泉。此门曾共说，知未遂终焉。","dynasty":"唐代","title":"寄江西幕中孙鲂员外"}
{"author":"齐己","content":"空碧无云露湿衣，群星光外涌清规。东楼莫碍渐高势，四海待看当午时。还许分明吟皓魄，肯教幽暗取丹枝。可怜半夜婵娟影，正对五侯残酒池。","dynasty":"唐代","title":"中秋月"}
{"author":"齐己","content":"猿鸟共不到，我来身欲浮。四边空碧落，绝顶正清秋。宇宙知何极，华夷见细流。坛西独立久，白日转神州。","dynasty":"唐代","title":"登祝融峰"}
{"author":"齐己","content":"眼暗心还白，逢春强凭栏。因闻积雨夜，却忆旧山寒。竹撼烟丛滑，花烧露朵干。故人相会处，应话此衰残。","dynasty":"唐代","title":"中春怆怀寄二三知己"}
{"author":"齐己","content":"汉地从休马，胡家自牧羊。都来销帝道，浑不用兵防。草上孤城白，沙翻大漠黄。秋风起边雁，一一向潇湘。","dynasty":"唐代","title":"边上"}
{"author":"齐己","content":"百病煎衰朽，栖迟战国中。思量青壁寺，行坐赤松风。道寄虚无合，书传往复空。可怜禅月子，香火国门东。","dynasty":"唐代","title":"和昙域上人寄赠之什"}
{"author":"齐己","content":"何处同嵇懒，吾徒道异诸。本无文字学，何有往来书。岳寺逍遥梦，侯门勉强居。相知在玄契，莫讶八行疏。","dynasty":"唐代","title":"拟嵇康绝交寄湘中贯微"}
{"author":"齐己","content":"天际云根破，寒山列翠回。幽人当立久，白鸟背飞来。瀑溅何州地，僧寻几峤苔。终须拂巾履，独去谢尘埃。","dynasty":"唐代","title":"远山"}
{"author":"齐己","content":"始惊三伏尽，又遇立秋时。露彩朝还冷，云峰晚更奇。垄香禾半熟，原迥草微衰。幸好清光里，安仁谩起悲。","dynasty":"唐代","title":"新秋"}
{"author":"齐己","content":"珍重岁寒烟，携来路几千。只应真典诰，消得苦磨研。正色浮端砚，精光动蜀笺。因君强濡染，舍此即忘筌。","dynasty":"唐代","title":"谢人墨"}
{"author":"齐己","content":"郡带女媭名，民康境亦宁。晏梳秋鬓白，闲坐暮山青。赠客椒初熟，寻僧酒半醒。应怀旧居处，歌管隔墙听。","dynasty":"唐代","title":"寄归州马判官"}
{"author":"齐己","content":"名山知不远，长忆寺门松。昨晚登楼见，前年过夏峰。雨馀云脚树，风外日西钟。莫更来东岸，红尘没马踪。","dynasty":"唐代","title":"怀道林寺因寄仁用二上人"}
{"author":"汤洙","content":"谢客常游处，层峦枕碧溪。经过殊俗境，登陟象云梯。步步劳山屐，行行蹑涧霓。迥临天路广，俯眺夕阳低。赏咏情弥惬，风尘事已睽。前修如可慕，投足固思齐。","dynasty":"唐代","title":"登云梯"}
{"author":"王庭珪","content":"春入西园，数重花外红楼起。倚阑金翠。人在非烟里。风月佳时，蓬岛开平地。笙歌沸。画桥灯市。一夜惊桃李。","dynasty":"宋代","title":"点绛唇·春入西园"}
{"author":"王庭珪","content":"渡头犹唱棹歌声。雨初晴。月初生。忽见飞虹，夭矫挂寒汀。两岸小儿齐拍手，今夜里，放人行。朱栏画益鸟照江亭。客来登。眼初明。如泛银河，天上跨长鲸。君是济川舟楫手，将许事，笑谈成。","dynasty":"宋代","title":"江城子·渡头犹唱棹歌声"}
{"author":"王庭珪","content":"为惜梅花笛里吹。玉妃谪堕烟村远。犹似瑶池见。缺月挂寒梢，时有幽香，飞到朱帘畔。春风岭上淮南岸。曾为谁魂断。依旧瘦棱棱，天若有情，天也应须管。","dynasty":"宋代","title":"醉花阴·玉妃谪堕烟村远"}
{"author":"王庭珪","content":"辰州更在武陵西，每望长安信息稀。二十年兴缙绅祸，一朝终失相公威。外人初说哥奴病，远道俄闻逐客归。当日弄权谁敢指，如今忆得姓依稀。","dynasty":"宋代","title":"辰州僻远，乙亥十二月方闻秦太师"}
{"author":"王庭珪","content":"旱田气逢六月尾，天公为叱群龙起。连宵作雨知丰年，老妻饱饭儿童喜。向来辛苦躬锄荒，剜肌不补眼下疮。先输官仓足兵食，馀粟尚可瓶中藏。边头将军耀威武，捷书夜报擒龙虎。便令壮士挽天河，不使腥膻污后土。咸池洗日当青天，汉家自有中兴年。大臣鼻息如雷吼，玉帐无忧方熟眠！","dynasty":"宋代","title":"和周秀实田家行"}
{"author":"王庭珪","content":"避地东村深几许？青山窟里起炊烟。敢嫌茅屋绝低小，净扫土床堪醉眠。鸟不住啼天更静，花多晚发地应偏。遥看翠竹娟娟好，犹隔西泉数亩田。","dynasty":"宋代","title":"移居东村作"}
{"author":"王庭珪","content":"日头欲出未出时，雾失江城雨脚微。天忽作晴山卷幔，云犹含态石披衣。烟村南北黄鹂语，麦垅高低紫燕飞。谁似田家知此乐，呼儿吹笛跨牛归？","dynasty":"宋代","title":"二月二日出郊"}
{"author":"王庭珪","content":"囊封初上九重关，是日清都虎豹闲。百辟动容观奏牍，几人回首愧朝班？名高北斗星辰上，身堕南州瘴海间。不待他年公议出，汉廷行召贾生还。","dynasty":"宋代","title":"送胡邦衡之新州贬所"}
{"author":"王庭珪","content":"大厦元非一木支，欲将独力拄倾危。痴儿不了公家事，男子要为天下奇。当日奸谀皆胆落，平生忠义只心知。端能饱吃新州饭，在处江山足护持。","dynasty":"宋代","title":"送胡邦衡之新州贬所"}
{"author":"邓浩","content":"下马入山寺，空林秋气豪。佛灵迹在石，僧老耳垂毫。松倚西风瘦，峰衔北岭高。绝尘惊物静，弥觉一生劳。","dynasty":"明代","title":"圆通阁"}
{"author":"杨炎正","content":"寒眼乱空阔，客意不胜秋。强呼斗酒，发兴特上最高楼。舒卷江山图画，应答龙鱼悲啸，不暇愿诗愁。风露巧欺客，分冷入衣裘。忽醒然，成感慨，望神州。可怜报国无路，空白一分头。都把平生意气，只做如今憔悴，岁晚若为谋。此意仗江月，分付与沙鸥。","dynasty":"宋代","tags":"爱国，抒怀","title":"水调歌头·登多景楼"}
{"author":"杨炎正","content":"十日狂风雨。扫园林、红香万点，送春归去。独有荼＿开未到，留得一分春住。早杨柳、趁晴飞絮。可奈暖埃欺昼永，试薄罗衫子轻如雾。惊旧恨，到眉宇。东风台榭知何处。问燕莺如今，尚有春光几许。可叹一年游赏倦，放得无情露醑。为唤取、扇歌裙舞。乞得风光还两眼，待为君、满把金杯举。扶醉玉，伴挥尘。","dynasty":"宋代","title":"贺新郎"}
{"author":"杨炎正","content":"离恨做成春夜雨。添得春江，刬地东流去。弱柳系船都不住。为君愁绝听鸣橹。君到南徐芳草渡。想得寻春，依旧当年路。后夜独怜回首处。乱山遮隔无重数。","dynasty":"宋代","tags":"婉约，送别","title":"蝶恋花·别范南伯"}
{"author":"杨炎正","content":"把酒对斜日，无语问西风。胭脂何事，都做颜色染芙蓉。放眼暮江千顷，中有离愁万斛，无处落征鸿。天在阑干角，人倚醉醒中。千万里，江南北，浙西东。吾生如寄，尚想三径菊花丛。谁是中州豪杰，借我五湖舟楫，去作钓鱼翁。故国且回首，此意莫匆匆。","dynasty":"宋代","tags":"宋词精选，忧国忧民，壮志难酬","title":"水调歌头·把酒对斜日"}
{"author":"杨炎正","content":"风西起。又老尽篱花，寒轻香细。漫题红叶，句里意谁会。长天不恨江南远，苦恨无书寄。最相思，盘橘千枚，脍鲈十尾。鸿雁阻归计。算愁满离肠，十分岂止。倦倚阑干，顾影在天际。凌烟图画青山约，总是浮生事。判从今，买取朝醒夕醉。","dynasty":"宋代","title":"玉人歌"}
{"author":"杨炎正","content":"寿酒如渑，拚一醉、劝君休惜。君不记、济河津畔，当年今夕。万丈文章光焰里，一星飞堕从南极。便御风、乘兴入京华，班卿棘。君不是，长庚白。又不是，严陵客。只应是，明主梦中良弼。好把袖间经济手，如今去补天西北。等瑶池、侍宴夜归时，骑箕翼。","dynasty":"宋代","title":"满江红（寿稼轩）"}
{"author":"杨炎正","content":"杨柳笼烟袅嫩黄。桃花蘸水染红香。薄罗衫子日初长。饮尽东风三百盏，醉来愁断几回肠。教人独自遣风光。","dynasty":"宋代","title":"浣溪沙"}
{"author":"杨炎正","content":"江湖万里征鸿。再相逢。多少风烟摸在、笑谈中。歌裙醉。罗巾泪。别愁浓。瘦减腰围不碍、带金重。","dynasty":"宋代","title":"相见欢"}
{"author":"杨炎正","content":"典尽春衣，也应是、京华倦客。都不记、麹尘香雾，西湖南陌。儿女别时和泪拜，牵衣曾问归时节。到归来、稚子已成阴，空头白。功名事，云霄隔。英雄伴，东南拆。对鸡豚社酒，依然乡国。三径不成陶令隐，一区未有扬雄宅。问渔樵、学作老生涯，从今日。","dynasty":"宋代","title":"满江红"}
{"author":"杨炎正","content":"踏碎九街月，乘醉出京华。半生湖海，谁念今日老还家。独把瓦盆盛酒，自与渔樵分席，说伊政声佳。竹马望尘去，倦客亦随车。听熏风，清晓角，韵梅花。人家十万，说尽炎热与咨嗟。只恐棠阴未满，已有枫宸趣召，归路不容遮。回首江边柳，空著旧栖鸦。","dynasty":"宋代","title":"水调歌头"}
{"author":"杨炎正","content":"梦里骖鸾驭。望蓬莱不远，翩然被风吹去。吹到楚楼烟月上，不记人间何处。但疑是、蓬壶别所。缥缈霓裳天女队，奉一仙、满把流霞举。如唤我，醉中舞醉醒梦觉知何许。问潇湘今日，谁与主盟樽俎。无限青春难老意，拟倩管弦寄与。待新筑沙堤隐步。万里云霄都历遍，却依前、流水桃源路。留此笔，为君赋。","dynasty":"宋代","title":"贺新郎（寄辛潭州）"}
{"author":"杨炎正","content":"杏花杨柳，对东风染尽、一年春色。弹压烟光三万顷，谁识清都仙伯。夜泛银潢，手移星纬，飞堕从天阙。御风乘兴，偶然身到乡国。二年人乐升平，舞台歌榭，处处红牙拍。寿酒千觞斟不尽，一醉何妨今夕。更约明年，凤皇池上，去作称觞客。梅花折得，赠君调鼎消息。","dynasty":"宋代","title":"念奴娇"}
{"author":"杨炎正","content":"芙蓉开了，春未江梅透。小小东风弄晴昼。把万家和气，吹入笙歌，炉熏里，都与慈闱做寿。黄堂今日贵，自著莱衣，捧劝金船十分酒。愿从今，江海上，日日韶华桃李迳，总为人间种就。但看取、天边老人星，有一点台星，共光南斗。","dynasty":"宋代","title":"洞仙歌"}
{"author":"杨炎正","content":"思归时节，乍寒天气，总是离人愁绪。夜来无奈被西风，更吹做、一帘秋雨。征衫拂泪，阑干倚醉，羞对黄花无语。寄书除是雁来时，又只恐、书成雁去。","dynasty":"宋代","title":"鹊桥仙"}
{"author":"杨炎正","content":"筑成台榭，种成花柳，更又教成歌舞。不知谁为带湖仙，收拾尽、壶天风露。闲中得味，酒中得趣，只恐天还也妒。青山纵买万千重，遮不断、诏书来路。","dynasty":"宋代","title":"鹊桥仙（寿稼轩）"}
{"author":"杨炎正","content":"点检笙歌多酿酒。不放东风，独自迷杨柳。院院翠阴停永昼。曲栏隋处堪垂手。昨日解酲今夕又。消得情怀，长被春僝僽。门外马嘶从去后。乱红不管花消瘦。","dynasty":"宋代","title":"蝶恋花（稼轩坐间作，首句用丘六书中语）"}
{"author":"杨炎正","content":"万点飞花愁似雨。峭杀轻寒，不会留春住。满地乱红风扫聚。只教燕子衔将去。独倚阑干闲自觑。深院无人，行到无情处。帘外丝丝杨柳舞。又还装点人情绪。","dynasty":"宋代","title":"蝶恋花"}
{"author":"杨炎正","content":"五云缥缈。朝退金门晓。归未稳，传宣到。龙楼陪夕宴，凤沼吟春草。人间世，谁知自有蓬莱岛。一杯宜劝了。换得天颜笑。人不老，春长好。从今千百岁，总是中书考。瑶池会，金盘剩荐安期枣。","dynasty":"宋代","title":"千秋岁（代人为寿）"}
{"author":"杨炎正","content":"春入台门，又见梁、柳丝新绿。对此景、一年为寿，一番添福。莫怪凤池颁诏晚，要教淮水恩波足。听边民、千岁颂声中，重重祝。堂萱茂，庭芝馥。歌倚扇，杯持玉。共劝君一醉，满斟＿醁。今夜东风吹酒醒，明朝万里骑黄鹄。向九霞、光裹望宸辉，看除目。","dynasty":"宋代","title":"满江红"}
{"author":"杨炎正","content":"笔染相思，暗题尽、朱门白壁。动离思、春生远岸，烟销残日。杨柳结成罗带恨，海棠染就胭脂色。想深情、幽怨绣屏间，双＿＿。春水绿，春山碧。花有恨，酒无力。对一奁愁思，九分孤寂。寸寸锦肠浑欲断，盈盈一泪应偷滴。倩东风、吹雁过江南，传消息。","dynasty":"宋代","title":"满江红"}
{"author":"杨炎正","content":"一笛起城角，吹破小梅愁。东风犹未，谁遣春信到吾州。闻得东来千骑，鼓舞儿童竹马，和气与空浮。桃李未阴处，准拟种千头。今太守，宋人物，晋风流。政成谈笑，不妨高兴在南楼。只恐蓬莱仙伯，合侍玉皇香案，难作寇恂留，约住紫泥诏，凭轼且优游。","dynasty":"宋代","title":"水调歌头"}
{"author":"杨炎正","content":"杖履觅春色，行遍大江西。访花问柳，都自无语欲成蹊。不道七州三垒，今岁五风十雨，全是太平时。征辔晚乘月，渔钓夜垂丝。诗书帅，坐围玉，尘挥犀。兴方不浅，领袖风月过花期。只恐梅梢青子，已露调羹消息，金鼎侍公归。回首滕王阁，空对落霞飞。","dynasty":"宋代","title":"水调歌头（呈辛隆兴）"}
{"author":"杨炎正","content":"父老一杯酒，争劝史君留。可怜桃李千树，无语送归舟。听得拈笙玉指，都把万家遗爱，吹作许离愁。倚醉袖红湿，生怕夕阳流。问君侯，今几日，还东州。还家时候，次第梅已暗香浮。只恐道间驿使，先寄调羹消息，归去总无由。鼎铉功名了，徐赴赤松游。","dynasty":"宋代","title":"水调歌头（送张史君）"}
{"author":"杨炎正","content":"买得一航月，醉卧出长安。平堤千里过尽，杨柳绿阴间。依约晓莺啼处，认得南徐风物，客梦恍惊残。重到旧游所，如把画图看。英雄事，千古意，一凭阑。惜今老矣，无复健笔写江山。天上人间知己，赖有使星郎宿，照映比尘寰。准拟五湖去，为乞钓鱼竿。","dynasty":"宋代","title":"水调歌头（呈赵总领）"}
{"author":"杨炎正","content":"风光开旧眼。正梅雪初消，柳丝新染。楼台竞装点。照金荷十里，珠帘齐卷。湘弦楚管。动香风、旌旗影转。望云间，一点台星飞下，洞天清晚。争看。袖红围坐，舞翠回春，笑歌生暖。欢声正远。嬉游意，未容懒。恐丝纶趣召，清都仙伯，归去朝天夜半。倩邦人、挽取遨头，醉扶玉腕。","dynasty":"宋代","title":"瑞鹤仙（元夕为王史君赋）"}
{"author":"杨炎正","content":"水载离怀，暮帆吹月寒欺酒。楚梅春透。忍放持杯手。莫唱阳关，免湿盈盈袖。君行后。那人消瘦。不恼诗肠否。","dynasty":"宋代","title":"点绛唇（送别洪才之）"}
{"author":"杨炎正","content":"东风寂。垂杨舞困春无力。春无力。落红不管，杏花狼籍。断肠芳草萋萋碧。新来怪底相思极。相思极。冷烟池馆，又将寒食。","dynasty":"宋代","title":"秦楼月"}
{"author":"杨炎正","content":"三迳闲情傲落霞。五湖高兴不浮家。自斟北斗浸丹砂。闲把胸中千涧壑，撰成醉处一生涯。雪楼风月篆岗花。","dynasty":"宋代","title":"浣溪沙"}
{"author":"杨炎正","content":"尊前未语眉先皱。只把横波斜溜。此意问春知否。蝶困蜂儿瘦。迷膎呷丁些来酒。越会把人僝僽。有个约伊时候。梦里来相就。","dynasty":"宋代","title":"桃源忆故人"}
{"author":"杨炎正","content":"宿鹭栖身，飞鸿点泪，不堪更是重阳到。一襟无处著凄凉。倚栏看尽斜阳倒。瘦减难丰，悲伤易老，淡觞消得黄花笑。画眉人去玉篦存，浓愁如黛凭谁扫。","dynasty":"宋代","title":"踏莎行"}
{"author":"杨炎正","content":"月明如昼。占断小楼供把酒。入眼人人。如月精神更有情。大家休睡。留到天明和月醉。生怕醒来。月到波心忆酒媒。","dynasty":"宋代","title":"减字木兰花"}
{"author":"杨炎正","content":"金莲照夜红，玉腕扶春碧。曲妙遏云行，人好欺花色。欢生酒面浓，笑染炉香湿。饮尽十玻璃，月堕东方白。","dynasty":"宋代","title":"生查子"}
{"author":"杨炎正","content":"露珠点点欲围霜。分冷与纱窗。锦书不到肠断，烟水隔茫茫。征燕尽，塞鸿翔。睇风樯。阑干曲处，又是一番，倚尽斜阳。","dynasty":"宋代","title":"诉衷情"}
{"author":"杨炎正","content":"豹尾班中，谁一似、神仙冠玉。认得是、当年唱第，斗间星宿。万卷平生都看了，如今划地无书读。向云霄、去路有行堤，沙新筑。黄封酒，生朝禄。金缕唱，生朝曲。且通宵一醉，剩裁红烛。待做太平真宰相，黑头坐对三槐绿。问凭时、犹有甚除书，长生箓。","dynasty":"宋代","title":"满江红（寿邹给事）"}
{"author":"杨炎正","content":"杖履觅春色，行遍大江西。访花问柳，都自无语欲成蹊。不道七州三垒，今岁五风十雨，全是太平时。征辔晚乘月，渔钓夜垂丝。诗书帅，坐围玉，尘挥犀。兴方不浅，领袖风月过花期。只恐梅梢青子，已露调羹消息，金鼎侍公归。回首滕王阁，空对落霞飞。","dynasty":"宋代","title":"水调歌头·杖屦觅春色"}
{"author":"杨炎正","content":"买得一航月，醉卧出长安。平堤千里过尽，杨柳绿阴间。依约晓莺啼处，认得南徐风物，客梦恍惊残。重到旧游所，如把画图看。英雄事，千古意，一凭阑。惜今老矣，无复健笔写江山。天上人间知己，赖有使星郎宿，照映比尘寰。准拟五湖去，为乞钓鱼竿。","dynasty":"宋代","title":"水调歌头·买得一航月"}
{"author":"杨炎正","content":"踏碎九街月，乘醉出京华。半生湖海，谁念今日老还家。独把瓦盆盛酒，自与渔樵分席，说伊政声佳。竹马望尘去，倦客亦随车。听熏风，清晓月，韵梅花。人家十万，说尽炎热与咨嗟。只恐棠阴未满，已有枫宸趣召，归路不容遮。回首江边柳，空著旧栖鸦。","dynasty":"宋代","title":"水调歌头·踏碎九街月"}
{"author":"杨炎正","content":"春入台门，又见染、柳丝新绿。对此景，一年为寿，一番添福。莫怪凤池颁诏晚，要教淮水恩波足。听边民、千岁颂声中，重重祝。堂萱茂，庭枝馥。歌倚扇，杯持玉。共劝君一醉，满斟醽醁。今夜东风吹酒醒，明朝万里骑黄鹄。向九霞、光里望宸辉，看除目。","dynasty":"宋代","title":"满江红·春入台门"}
{"author":"杨炎正","content":"笔染相思，暗题尽、朱门白壁。动离思、春生远岸，烟销残日。杨柳结成罗带恨，海棠染就胭脂色。想深情、幽怨绣屏间，双鶒鸂。春水绿，春山碧。花有恨，酒无力。对一奁愁思，九分孤寂。寸寸锦肠浑欲断，盈盈玉泪应偷滴。倩东风、吹雁过江南，传消息。","dynasty":"宋代","title":"满江红·笔染相思"}
{"author":"杨炎正","content":"典尽春衣，也应是、京华倦客。都不记、麹尘香雾，西湖南陌。儿女别时和泪拜，牵衣曾问归时节。到归来、稚子已成阴，空头白。功名事，云霄隔。英雄伴，东南拆。对鸡豚社酒，依然乡国。三径不成陶令隐，一区未有扬雄宅。问渔樵、学作老生涯，从今日。","dynasty":"宋代","title":"满江红·典尽春衣"}
{"author":"杨炎正","content":"汉天云静，望一星飞过，湘南湘北。当是郴山猿鹤梦，唤起日边消息。羽扇纶巾，浩然乘兴，此意无人识。扁舟千里，但闻清夜横笛。记得天上人间，去年今日，曾作称觞客。明月风烟依旧似，只觉蓬莱悬隔。更恐明朝，诏黄飞下，趣驾冲霄翼。衮衣剑履，望公长在南极。","dynasty":"宋代","title":"念奴娇·汉天云静"}
{"author":"杨炎正","content":"带湖佳处，仿佛真蓬岛。曾对金樽伴芳草。见桃花流水，别是春风，笙歌里，谁信东君曾老。功名都莫问，总是神仙，买断风光镇长好。但如今，经国手，袖里偷闲，天不管、怎得关河事了。待貌取、精神上凌烟，却旋买扁舟，归来闻早。","dynasty":"宋代","title":"洞仙歌·带湖佳处"}
{"author":"杨炎正","content":"邂逅开尊，眼中有个人纤软。袖罗轻转。玉腕回春暖。韵处无多，只恼人肠断。词将半。近前相劝。扑扑清香满。","dynasty":"宋代","title":"点绛唇·邂逅开尊"}
{"author":"杨炎正","content":"月明如昼。占断小楼供把酒。入眼人人。如月精神更有情。大家休睡。留到天明和月醉。生怕醒来。月到波心忆酒媒。","dynasty":"宋代","title":"减字木兰花·月明如昼"}
{"author":"杨炎正","content":"生紫衫儿。影金领子，著得偏宜。步稳金莲，香熏纨扇，舞转花枝。捧杯更著?膎。唱一个、新行耍词。玉骨冰肌，好天良夜，怎不怜伊。","dynasty":"宋代","title":"柳梢青·生紫衫儿"}
{"author":"杨炎正","content":"豹尾班中，谁一似、神仙冠玉。认得是、当年唱第，斗间星宿。万卷平生都看了，如今剗地无书读。向云霄、去路有行堤，沙新筑。黄封酒，生朝禄。金缕唱，生朝曲。且通宵一醉，剩裁红烛。待做太平真宰相，黑头坐对三槐绿。问恁时、犹有甚除书，长生箓。","dynasty":"宋代","title":"满江红·豹尾班中"}
{"author":"杨炎正","content":"扶筇向水村。","dynasty":"宋代","title":"句"}
{"author":"杨炎正","content":"尚须客里访蹉跎。","dynasty":"宋代","title":"句"}
{"author":"杨炎正","content":"钱塘妓女颜如玉，一一红妆新结束。问渠结束何所为，八月皇都酒新熟。酒新熟，浮蛆香，往醉金钗十二行。十三库中谁最强。临安大尹索酒尝，旧有故事须迎将。翠翘金凤乌云髻，雕鞍玉勒三千骑。金鞭争道万人看，香尘冉冉沙河市。琉璃杯深琥珀浓，新翻曲调声摩空。使君一笑赐金帛，今年酒赛直珠红。画楼突兀临官道，处处绣旗夸酒好。五陵年少事豪华，一斗十千谁复校。黄公垆下谩徜徉，何曾见此大堤倡。惜无颜公三十万，","dynasty":"宋代","title":"钱塘迎酒歌"}
{"author":"杨炎正","content":"间世生英杰，呈时瑞幅员。昔为天下宰，今作地行仙。帝渴梅调鼎，民思楫济川。元戎辞屏翰，珍馆逸林泉。勋业麒麟上，声名奏华颠。落成新紫府，拂拭旧青毡。暇日来簪履，春风可管弦。莲开花十丈，桃熟岁三千。云驻东山境，星辉北斗躔。笑谈皆雨露，指顾即隐甄。乌景行添线，蟾华且上弦。垂弧当纪节，称兕正迎年。四海俱蟾爷，三宫助祝延。匹休和有宋，受福决无边。试吏如孤远，蒙恩夙记怜。姓名勤剡奏，庖廪费周旋。顶踵思持报，丝毫力未宣。一凭难老颂，再炷博山烟。愿把如椽笔，重归秉化权。倍书中令考，稳稳载貂蝉。","dynasty":"宋代","title":"寿宫使余丞相"}
{"author":"杨炎正","content":"今夕知何夕，祥光发帝庭。五云扶圣日，一点见台星。廊庙须材久，丝纶洗耳听。愿从来岁始，天上酌修龄。","dynasty":"宋代","title":"寿赵帅"}
{"author":"杨炎正","content":"昨岁将冰漕，今年握帅符。九街平甃平，万寿起浮图。楚摆熙风月，湘歌暖袴襦。祝公香一瓣，处处博山炉。","dynasty":"宋代","title":"寿赵帅"}
{"author":"杨炎正","content":"璧月秋光满，争河夜色开。尝从北辰所，飞堕一星来。许国身为栋，居庭面对槐。黄封天上酒，岁岁酌金罍。","dynasty":"宋代","title":"寿周枢使"}
{"author":"杨炎正","content":"文武今三相，东西冠两班。公身为九鼎，国势屹南山。经济谈间了，升平掌上还。腐儒徒醉颂，穷老愧心颜。","dynasty":"宋代","title":"寿周枢使"}
{"author":"杨炎正","content":"一相今年老，三孤只旧班。鼎彝都刻了，杖屨不胜闲。青遍人间眼，朱生镜里颜。君王记弧节，应赐寿香山。","dynasty":"宋代","title":"寿周益公"}
{"author":"杨炎正","content":"小住人间世，犹须五百年。平园日成趣，相国地行仙。玉律吹秋至，冰轮向夜圆。不妨斟寿酒，和月入金船。","dynasty":"宋代","title":"寿周益公"}
{"author":"杨炎正","content":"诏使乘轺赴日边，此行何以异登仙。蓬莱路近春风暖，阊阖门开晓色鲜。不用历阶三粉署，便应平步五花砖。有人借问湘州倅，但道皤然雪满颠。","dynasty":"宋代","title":"送崔宪使赴召"}
{"author":"杨炎正","content":"检点交房有宿储，楮先生辈亦中书。小王辞客元无用，大阮才高正要渠。挥洒雅宜供五凤，缄题更可寄双鱼。春来触物皆诗料，从此赓酬莫见疎。","dynasty":"宋代","title":"送柬牋与人"}
{"author":"杨炎正","content":"赤城往岁南来雁，送客去时岁云晚。客来雁去两三回，怅望赤城天共远。状元此去朝京师，不待玉立春班齐。疾飞一步上芸阁，有梦只报梅花知。","dynasty":"宋代","title":"送钱文季赴阙"}
{"author":"杨炎正","content":"万象供吟景不悭，文穷催入鬓毛斑。谭犀岂止退三舍，识豹仅能窥一虨。水落旧痕溪石出，风收新雨岭云闲。湖山千里无逃景，都入骚人卷轴间。","dynasty":"宋代","title":"送诗卷还周益公"}
{"author":"杨炎正","content":"阿连诗语已通神，玉板霜毫不厌珍。老我簿书安用此，自应回施与青春。","dynasty":"宋代","title":"送纸笔与何庆远"}
{"author":"杨炎正","content":"枯槁形骸惟见，彫残鬓发只留须。平生大节堪为底，今日灰心始见渠。","dynasty":"宋代","title":"送竹根香炉与人"}
{"author":"杨炎正","content":"六六天头一轮月，玉斧修成广寒阙。□边桂树影婆娑，不许凡人手攀折。嫦娥嫁得月中仙，桂呈丹蕊月宫前。香风散尽花结子，子落下土生风烟。君家对月开轩户，占断风烟最佳处。花开天上定闻香，乘风快问蟾宫路。","dynasty":"宋代","title":"题邹氏桂轩"}
{"author":"杨炎正","content":"翠围侍女拥红幢，霞脸调朱笑额黄。共醉东君千日酒，更翻西母九霞觞。人间天上高低影，月下风前自在香。输得广寒宫里客，年年绿鬓赏秋光。","dynasty":"宋代","title":"谢周僧公招赏木犀"}
{"author":"杨炎正","content":"君不曾三折肱，又不曾九折臂，海内行翳称寡二。活人无数不言功，随处得钱供一醉。道是宋清君不是，道似洞宾君不似。萧然蓝缕一乌巾，唤作医家湖海士。观君用药如有神，问君传方殊不秘。胸中活用三八法，二十四证无不治。痔兮痔兮果何物，我老甯堪尔为累。五翳十手疗不得，直待君来乞良剂。病根一去不留残，胜似并州剪刀利。","dynasty":"宋代","title":"赠医士陈国器"}
{"author":"杨炎正","content":"此君清苦真吾似，更对骚人细说诗。松鼎炷香无俗韵，荷盘盛果近儿嬉。人情上下鸥在水，世事纷纭蛛挂丝。已约青山同晚节，一杯当釂莫牢辞。","dynasty":"宋代","title":"竹"}
{"author":"杨炎正","content":"璧月秋光满，银河夜色开。尝从北辰所，飞堕一星来。许国身为栋，居庭面对槐。黄封天上酒，岁岁酌金罍。","dynasty":"宋代","title":"寿周枢使其一"}
{"author":"杨炎正","content":"检点交房有宿储，楮先生辈亦中书。小王辞客元无用，大阮才高正要渠。挥洒雅宜供五凤，缄题更可寄双鱼。春来触物皆诗料，从此赓酬莫见疏。","dynasty":"宋代","title":"送柬笺与人"}
{"author":"杨炎正","content":"杖屦觅春色，行遍大江西。访花问柳，都自无语欲成蹊。不道七州三垒，今岁五风十雨，全是太平时。征辔晚乘月，渔钓夜垂丝。诗书帅，坐围玉，尘挥犀。兴方不浅，领袖风月过花期。只恐梅梢青子，已露调羹消息，金鼎待公归。回首滕王阁，空对落霞飞。","dynasty":"宋代","title":"水调歌头其二呈辛隆兴"}
{"author":"杨炎正","content":"买得一航月，醉卧出长安。平堤千里过尽，杨柳绿阴间。依约晓莺啼处，认得南徐风物，客梦恍惊残。重到旧游所，如把画图看。英雄事，千古意，一凭阑。惜今老矣，无复健笔写江山。天上人间知己，赖有使星郎宿，照映此尘寰。准拟五湖去，为乞钓鱼竿。","dynasty":"宋代","title":"水调歌头其四呈赵总领"}
{"author":"杨炎正","content":"把酒对斜日，无语问西风。胭脂何事，都做颜色染芙蓉。放眼暮江千顷，中有离愁万斛，无处落征鸿。天在阑干角，人倚醉醒中。千万里，江南北，浙西东。吾生如寄，尚想三径菊花丛。谁是中州豪杰，借我五湖舟楫，去作钓鱼翁。故国且回首，此意莫匆匆。","dynasty":"宋代","title":"满江红其五"}
{"author":"杨炎正","content":"踏碎九街月，乘醉出京华。半生湖海，谁念今日老还家。独把瓦盆盛酒，自与渔樵分席，说伊政声佳。竹马望尘去，倦客亦随车。听熏风，清晓角，韵梅花。人家十万，说尽炎热与咨嗟。只恐棠阴未满，已有枫宸趣召，归路不容遮。回首江边柳，空著旧栖鸦。","dynasty":"宋代","title":"满江红其七"}
{"author":"杨炎正","content":"春入台门，又见染、柳丝新绿。对此景，一年为寿，一番添福。莫怪凤池颁诏晚，要教淮水恩波足。听边民、千岁颂声中，重重祝。堂萱茂，庭枝馥。歌倚扇，杯持玉。共劝君一醉，满斟醽醁。今夜东风吹酒醒，明朝万里骑黄鹄。向九霞、光里望宸辉，看除目。","dynasty":"宋代","title":"满江红其一"}
{"author":"杨炎正","content":"寿酒如渑，拼一醉、劝君休惜。君不记、济河津畔，当年今夕。万丈文章光焰里，一星飞堕从南极。便御风、乘兴入京华，班卿棘。君不是，长庚白。又不是，严陵客。只应是，明主梦中良弼。好把袖间经济手，如今去补天西北。等瑶池、侍宴夜归时，骑箕翼。","dynasty":"宋代","title":"满江红其三寿稼轩"}
{"author":"杨炎正","content":"三径闲情傲落霞。五湖高兴不浮家。自斟北斗浸丹砂。闲把胸中千涧壑，撰成醉处一生涯。雪楼风月篆岗花。","dynasty":"宋代","title":"浣溪沙其二"}
{"author":"杨炎正","content":"露珠点点欲团霜。分冷与纱窗。锦书不到肠断，烟水隔茫茫。征燕尽，塞鸿翔。睇风樯。阑干曲处，又是一番，倚尽斜阳。","dynasty":"宋代","title":"诉衷情令"}
{"author":"杨炎正","content":"豹尾班中，谁一似、神仙冠玉。认得是、当年唱第，斗间星宿。万卷平生都看了，如今刬地无书读。向云霄、去路有行堤，沙新筑。黄封酒，生朝禄。金缕唱，生朝曲。且通宵一醉，剩裁红烛。待做太平真宰相，黑头坐对三槐绿。问恁时、犹有甚除书，长生箓。","dynasty":"宋代","title":"满江红寿邹给事"}
{"author":"韦鹏翼","content":"岂肯闲寻竹径行，却嫌丝管好蛙声。自从煮鹤烧琴后，背却青山卧月明。","dynasty":"唐代","title":"戏题盱眙壁"}
{"author":"龚书宸","content":"如驶舟行疾，声喧万马归。奔云随岸转，远树负天飞。风足帆能饱，江宽浪亦威。好山难注目，樯燕漫相依。","dynasty":"清代","title":"舟行"}
{"author":"包礼","content":"要从沧海涉风波，才算人间阅历多。剿寇奇功同大树，论文雄辩等长河。台阳德政苍生福，山左清名白雪歌。一自归来无个事，行踪到处寄吟哦。","dynasty":"清代","title":"台阳笔记题词其一"}
{"author":"赵磻老","content":"听都人歌咏，便启金瓯，再登元老。山色溪声，与春风齐到。补衮工夫，望梅心绪，见丹青重好。鹊噪晴空，灯迎诞节，槐堂欢笑。正是元宵，满天和气，璧月流光，雪消寒峭。今夜今年，表千年同照。万象森罗，一奁清莹，影山河多少。玉烛调新，彩眉常喜，寰瀛春晓。","dynasty":"宋代","title":"醉蓬来（同前）"}
{"author":"赵磻老","content":"冰蟾驾月，荡寒光、不见层波层碧。几岁中秋争得似，云卷秋声寂寂。多谢星郎，来陪贤令，快赏鳌峰极。广寒宫近，素娥不靳余力。夜久露落琼浆，神京归路，有云翘前迹。当日仙人曾驭气，只学神交龟息。今夜清尊，一齐分付，稳是乘槎客。天津重到，霓裳何似闻笛。","dynasty":"宋代","title":"念奴娇（中秋垂虹和韵）"}
{"author":"赵磻老","content":"梅仙了无讼，拄笏看西山。山涵秋晓，水光磨荡有无间。自是灵襟空洞，更望风云吞吐，浩渺白鸥闲。高诵远游赋，独立桂香阑。谩常谈，如观水，要观澜。物情长在，人生何用苦求难。随我一觞一咏，任彼非元非白，唯放酒杯宽。富贵傥来事，天道管知还。","dynasty":"宋代","title":"水调歌头（和平湖）"}
{"author":"赵磻老","content":"香雪堆梅，绣丝蹙柳，仙馆春到。午夜华灯，烘春艳粉，月借今宵好。衮衣摇曳，簪缨闲绕，共祝大椿难老。望台躔、明星一点，冰壶表里相照。诞弥令节，欣欣物态，共喜重生周召。八鼎勋庸，九夷姓字，策杖孤鸿杳。鸦啼鹊噪，兰馨松茂，把酒共春一笑。管如今、盐梅再梦，夜铃命诏。","dynasty":"宋代","title":"永遇乐（寿叶枢密）"}
{"author":"赵磻老","content":"见说春时，新波涨、二川溶溢。今底事、沙痕犹褪，石渠慳碧。人意不须长作解，兴来便向杯中觅。纵茂从修竹记山阴，千年一。薰吹动，春工毕。桥上景，壶中日。况梅肥笋嫩，雨微鱼出。只恐延英催入觐，不教绿野长均逸。任多情、胡蝶满园飞，狂踪迹。","dynasty":"宋代","title":"满江红"}
{"author":"赵磻老","content":"西郭园林，湖光净、暮寒清溢。明日上，近环山翠，远摇天碧。粉泽兰膏违俗尚，岩花磴蔓从谁觅。问近来、铛脚许何人，吾其一。欢乐事，休教毕。经后夜，思前日。想无心不竞，水流云出。物外烟霞供啸咏，个中鱼鸟同休逸。又何须、浮海访三山，寻仙迹。","dynasty":"宋代","title":"满江红（用前韵）"}
{"author":"赵磻老","content":"潇洒星郎，吹绿鬓、胜游霞举。秋又半，月磨云翳，籁传风语。太一青藜光对射，中流荡漾莲舟舞。戏人间、今夜水精宫，前无古。吾家是，蓬山侣。歌舞袖，苹花渚。拟问津斜汉，乘槎南浦。谒帝通明今得便，素娥拍手心先许。笑画阑、三十六宫秋，花如土。","dynasty":"宋代","title":"满江红"}
{"author":"赵磻老","content":"记青蛇感异，后日扶颠，太平人瑞。壮岁弹冠，有经邦高志。晚上文墀，载严霜简，便云能交际。紫极旋枢，金蝉映衮，乾坤开霁。底事当时，饮江胡马，一望云旗，倒戈投贽。此片丹心，几风声鹤唳。烟息尘收，水明山丽，只五湖相记。今夜华灯，火城信息，千年荣贵。","dynasty":"宋代","title":"醉蓬来（同前）"}
{"author":"赵磻老","content":"堂上年时见烛花。青毡还入旧时家。芝函瑞色回春早，绿野东风转岁华。催召传，稳铺沙。罍尊今日枣如瓜。诞辰更接传柑宴，莲炬通宵唤草麻。","dynasty":"宋代","title":"鹧鸪天（同前）"}
{"author":"赵磻老","content":"白日青天一旦明。旧时勋业此时情。延英再许裴公对，商鼎须调傅说羹。千万载，辅宗祊。擎天八柱愈峥嵘。将军犁却龙庭后，岁傍龟山奏太平。","dynasty":"宋代","title":"鹧鸪天（同前）"}
{"author":"赵磻老","content":"章甫不如人，翠绾垂杨缕。纤手送来时，罗帕缄香雾。貂蝉懒上头，渭水知何处。风月共垂竿，脱帽须亲付。","dynasty":"宋代","title":"生查子（答洪丞相谢送小冠）"}
{"author":"赵磻老","content":"朝路进贤归，厌听歌金缕。不恋玉堂花，豹隐南山雾。漉酒未巾时，暑槛披风处。子夏不兼人，并与诗筒付。","dynasty":"宋代","title":"生查子（洪舍人用前韵索冠答谢，并以冠往）"}
{"author":"赵磻老","content":"金门一免时，离绪纷如缕。想像切云高，晓日罗昏雾。峨冠补衮人，不是无心处。欲效贡公弹，衣钵知谁付。","dynasty":"宋代","title":"生查子（再和丞相）"}
{"author":"赵磻老","content":"斜日下平川，楼角销霞缕。摆尽浊尘缨，画栋萦非雾。平生许子穷，今到知音处。约伴玉簪游，好梦从天付。","dynasty":"宋代","title":"生查子（再和舍人）"}
{"author":"赵磻老","content":"世上渊明酒，人间陆羽茶。东山无妓有莲花。隐隐仙家鸡犬、路非赊。积霭犹张幕，轻雷似卷车。要令长袖舞胡靴席。须是檐头新霁、鹊查查。","dynasty":"宋代","title":"南柯子（和洪丞相约赏荷花）"}
{"author":"赵磻老","content":"体质娟娟静，花纹细细装。翠筠初得试新忙。睡起鬓云撩乱、趣泉汤。多病心常捧，新词字带香。管教涂泽到云窗。办下谢君言语、巧如簧。","dynasty":"宋代","title":"南柯子（和谢洪丞相送竹妆＿）"}
{"author":"赵磻老","content":"懒画娥眉倦整冠。笋苞来点镜中鬟。承恩容易报恩难。鬒发未饶青箬笠，素鳞行簇水晶盘。流觞元自不相干。","dynasty":"宋代","title":"浣溪沙"}
{"author":"赵磻老","content":"刘氏风流设此冠。今谁将去伴珠鬟。君家兄弟二俱难。驰去请观流汗马，钓时休等烂银盘。明朝吟咏有方干。","dynasty":"宋代","title":"浣溪沙（和洪舍人）"}
{"author":"赵磻老","content":"潇洒星郎，吹绿鬓、胜游霞举。秋又半，月磨云翳，籁传风语。太一青藜光对射，中流荡漾莲舟舞。戏人间、今夜水精宫，前无古。吾家是，蓬山侣。歌舞袖，苹花渚。拟问津斜汉，乘槎南浦。谒帝通明今得便，素娥拍手心先许。笑画阑、三十六宫秋，花如土。","dynasty":"宋代","title":"满江红·潇洒星郎"}
{"author":"赵磻老","content":"梅仙了无讼，拄笏看西山。山涵秋晓，水光磨荡有无间。自是灵襟空洞，更望风云吞吐，浩渺白鸥闲。高诵远游赋，独立桂香阑。谩常谈，如观水，要观澜。物情长在，人生何用苦求难。随我一觞一咏，任彼非元非白，唯放酒杯宽。富贵傥来事，天道管知还。","dynasty":"宋代","title":"水调歌头·梅仙了无讼"}
{"author":"赵磻老","content":"潇洒星郎，吹绿鬓、胜游霞举。秋又半，月磨云翳，籁传风语。太一青藜光对射，中流荡漾莲舟舞。戏人间、今夜水精宫，前无古。吾家是，蓬山侣。歌舞袖，蘋花渚。拟问津斜汉，乘槎南浦。谒帝通明今得便，素娥拍手心先许。笑画阑、三十六宫秋，花如土。","dynasty":"宋代","title":"满江红其三"}
{"author":"赵磻老","content":"梅仙了无讼，拄笏看西山。山涵秋晓，水光磨荡有无间。自是灵襟空洞，更望风云吞吐，浩渺白鸥闲。高诵远游赋，独立桂香阑。谩常谈，如观水，要观澜。物情长在，人生何用苦求难。随我一觞一咏，任彼非元非白，唯放酒杯宽。富贵傥来事，天道管知还。","dynasty":"宋代","title":"水调歌头和平湖"}
{"author":"乔知之","content":"胡天夜清迥，孤云独飘飏.遥裔出雁关，逶迤含晶光。阴陵久裴回，幽都无多阳。初寒冻巨海，杀气流大荒。朔马饮寒冰，行子履胡霜。路有从役倦，卧死黄沙场。羁旅因相依，恸之泪沾裳。由来从军行，赏存不赏亡。亡者诚已矣，徒令存者伤。","dynasty":"唐代","title":"苦寒行"}
{"author":"乔知之","content":"石家金谷重新声，明珠十斛买娉婷。此日可怜君自许，此时可喜得人情。君家闺阁不曾难，常将歌舞借人看。意气雄豪非分理，骄矜势力横相干。辞君去君终不忍，徒劳掩袂伤铅粉。百年离别在高楼，一旦红颜为君尽。","dynasty":"唐代","title":"绿珠篇"}
{"author":"乔知之","content":"妾家巫山隔汉川，君度南庭向胡苑。高楼迢递想金天，河汉昭回更怆然。夜如何其夜未央，闲花照月愁洞房。自矜夫婿胜王昌，三十曾作侍中郎。一从流落戍渔阳，怀哉万恨结中肠。南山幂幂兔丝花，北陵青青女萝树。由来花叶同一根，今日枝条分两处。三星差池光照灼，北斗西指秋云薄。茎枯花谢枝憔悴，香销色尽花零落。美人长叹艳容萎，含情收取摧折枝。调丝独弹声未移，感君行坐星岁迟。闺中宛转今若斯，谁能为报征人知。","dynasty":"唐代","title":"和李侍郎古意（一作古意和李侍郎峤）"}
{"author":"乔知之","content":"石榴酒，葡萄浆。兰桂芳，茱萸香。愿君驻金鞍，暂此共年芳。愿君解罗襦，一醉同匡床。文君正新寡，结念在歌倡。昨宵绮帐迎韩寿，今朝罗袖引潘郎。莫吹羌笛惊邻里，不用琵琶喧洞房。且歌新夜曲，莫弄楚明光。此曲怨且艳，哀音断人肠。","dynasty":"唐代","title":"倡女行"}
{"author":"乔知之","content":"喷玉长鸣西北来，自言当代是龙媒。万里铁关行入贡，九重金阙为君开，蹀躞朝驰过上苑，zazb暝走发章台。玉勒金鞍荷装饰，路傍观者无穷极。小山桂树比权奇，上林桃花况颜色。忽闻天将出龙沙，汉主持将驾鼓车。去去山川劳日夜，遥遥关塞断烟霞。山川关塞十年征，汗血流离赴月营。肌肤销远道，膂力尽长城。长城日夕苦风霜，中有连年百战场。摇珂啮勒金羁尽，争锋足顿铁菱伤。垂耳罢轻赍，弃置在寒谿.大宛蒲海北，滇壑隽崖西。沙平留缓步，路远闇频嘶。从来力尽君须弃，何必寻途我已迷。岁岁年年奔远道，朝朝暮暮催疲老。扣冰晨饮黄河源，拂雪夜食天山草。楚水澶溪征战事，吴塞乌江辛苦地。持来报主不辞劳，宿昔立功非重利。丹心素节本无求，长鸣向君君不留。只应澶漫归田里，万里低昂任生死。君王倘若不见遗，白骨黄金犹可市。","dynasty":"唐代","title":"羸骏篇"}
{"author":"乔知之","content":"紫禁肃晴氛，朱楼落晓云。豫游龙驾转，天乐凤箫闻。竹外仙亭出，花间辇路分。微臣一何幸，词赋奉明君。","dynasty":"唐代","title":"侍宴应制得分字"}
{"author":"乔知之","content":"年光陌上发，香辇禁中游。草绿鸳鸯殿，花红翡翠楼。天杯承露酌，仙管杂风流。今日陪欢豫，皇恩不可酬。","dynasty":"唐代","title":"梨园亭子侍宴"}
{"author":"乔知之","content":"自昔重为郎，伊人练国章。三旬登建礼，五夜直明光。墨草尚书奏，衣飘侍御香。开轩竹气静，拂簟蕙风凉。晓漏离阊阖，鸣钟出未央。从来宿台上，天子贵文强。","dynasty":"唐代","title":"和苏员外寓直"}
{"author":"乔知之","content":"生死久离居，凄凉历旧庐。叹兹三径断，不践十年馀。古木巢禽合，荒庭爱客疏。匣留弹罢剑，床积读残书。玉没终无像，兰言强问虚。平生不得意，泉路复何如。","dynasty":"唐代","title":"哭故人"}
{"author":"乔知之","content":"共君结新婚，岁寒心未卜。相与游春园，各随情所逐。君爱菖蒲花，妾感苦寒竹。菖花多艳姿，寒竹有贞叶。此时妾比君，君心不如妾。簪玉步河堤，妖韶援绿荑。凫雁将子游，莺燕从双栖。君念春光好，妾向春光啼。君时不得意，弃妾还金闺。结言本同心，悲欢何未齐。怨咽前致辞，愿得申所悲。人间丈夫易，世路妇难为。始如经天月，终若流星驰。天月相终始，流星无定期。长信佳丽人，失意非蛾眉。庐江小吏妇，非关织作迟。本愿长相对，今已长相思。复有游宦子，结援从梁陈。燕居崇三朝，去来历九春。誓心妾终始，蚕桑奉所亲。归愿未克从，黄金赠路人。洁妇怀明义，从泛河之津。于今千万年，谁当问水滨。更忆娼家楼，夫婿事封侯。去时恩灼灼，去罢心悠悠。不怜妾岁晏，十载陇西头。以兹常惕惕，百虑恒盈积。由来共结褵，几人同匪石。故岁雕梁燕，双去今来只。今日玉庭梅，朝红暮成碧。碧荣始芬敷，黄叶已淅沥。何用念芳春，芳春有流易。何用重欢娱，欢娱俄戚戚。家本巫山阳，归去路何长。叙言情未尽，采菉已盈筐。桑榆日及景，物色盈高冈。下有碧流水，上有丹桂香。桂花不须折，碧流清且洁。赠君比芳菲，爱惠常不歇。赠君比潺湲，相思无断绝。妾有秦家镜，宝匣装珠玑。鉴来年二八，不记易阴晖。妾无光寂寂，委照影依依。今日持为赠，相识莫相违。","dynasty":"唐代","title":"杂曲歌辞·定情篇"}
{"author":"乔知之","content":"茕茕孤形影，悄悄独游心。以此从王事，常与子同衾。别离三河间，征战二庭深。胡天夜雨霜，胡雁晨南翔。节物感离居，同衾违故乡。南归日将远，北方尚蓬飘。孟秋七月时，相送出外郊。海风吹凉木，边声响梢梢。勤役千万里，将临五十年。心事为谁道，抽琴歌坐筵。一弹再三叹，宾御泪潺湲。送君竟此曲，从兹长绝弦。","dynasty":"唐代","title":"拟古赠陈子昂"}
{"author":"乔知之","content":"可怜濯濯春杨柳，攀折将来就纤手。妾容与此同盛衰，何必君恩独能久。","dynasty":"唐代","title":"横吹曲辞。折杨柳"}
{"author":"乔知之","content":"金阁惜分香，铅华不重妆。空馀歌舞地，犹是为君王。哀弦调已绝，艳曲不须长。共看西陵暮，秋烟生白杨。","dynasty":"唐代","title":"相和歌辞。铜雀妓"}
{"author":"乔知之","content":"南庭结白露，北风扫黄叶。此时鸿雁来，惊鸣催思妾。曲房理针线，平砧捣文练。鸳绮裁易成，龙乡信难见。窈窕九重闺，寂寞十年啼。纱窗白云宿，罗幌月光栖。云月晓微微，愁思流黄机。玉霜冻珠履，金吹薄罗衣。汉家已得地，君去将何事。宛转结蚕书，寂寞无雁使。生平荷恩信，本为容华进。况复落红颜，蝉声催绿鬓。","dynasty":"唐代","title":"相和歌辞。从军行"}
{"author":"乔知之","content":"共君结新婚，岁寒心未卜。相与游春园，各随情所逐。君念菖蒲花，妾感苦寒竹。菖花多艳姿，寒竹有贞叶。此时妾比君，君心不如妾。簪玉步河堤，妖韶援绿pH.凫雁将子游，莺燕从双栖。君念春光好，妾向春光啼。君时不得意，妾弃还金闺。结言本同心，悲欢何未齐。怨咽前致辞，愿得中所悲。人间丈夫易，世路妇难为。始经天月照，终若流星驰。长信佳丽人，失意非蛾眉。庐江小吏妇，非关织作迟。本愿长相对，今已长相思。复有游宦子，结援从梁陈。燕居崇三朝，去来历九春。誓心妾终始，蚕桑奉所亲。归愿未克从，黄金赠路人。洁妇怀明义，从泛河之津。于今千万年，谁当问水滨。更忆倡家楼，夫婿事封侯。去时思灼灼，去罢心悠悠。不怜妾岁晏，千载陇西头。以兹常惕惕，百虑恒盈积。由来共结褵，几人同匪石。故岁雕梁燕，双去今来只。今日玉庭梅，朝红暮成碧。碧荣始芬敷，黄叶已淅沥。何用念芳春，芳春有流易。何用重欢娱，欢娱俄戚戚。家本巫山阳，归去路何长。叙言情未尽，采菉已盈筐。桑榆日映物，草色盈高冈。下有碧流水，上有丹桂香。桂枝不须折，碧流清且洁。赠君比芳菲，受惠常不灭。赠君泪潺湲，相思无断绝。妾有秦家镜，宝匣装珠玑。鉴来年二八，不记易阴晖。妾无光寂寂，委照影依依。今日持为赠，相识莫相违。","dynasty":"唐代","title":"杂曲歌辞。定情篇"}
{"author":"乔知之","content":"婀娜当轩树，zv茸倚兰殿。叶艳九春华，香摇五明扇。馀花鸟弄尽，新叶虫书遍。零落心自知，芳菲君不见。","dynasty":"唐代","title":"长信宫中树"}
{"author":"乔知之","content":"妾身本薄命，轻弃城南隅。庭前厌芍药，山上采蘼芜。春风罥纨袖，零露湿罗襦。羞将憔悴日，提笼逢故夫。","dynasty":"唐代","title":"下山逢故夫"}
{"author":"乔知之","content":"巫山十二峰，参差互隐见。浔阳几千里，周览忽已遍。想像神女姿，摘芳共珍荐。楚云何逶迤，红树日葱蒨.楚云没湘源，红树断荆门。郢路不可见，况复夜闻猿。","dynasty":"唐代","title":"巫山高"}
{"author":"乔知之","content":"妾本丛台右，君在雁门陲。悠悠淇水曲，彩燕入桑枝。不因媒结好，本以容相知。容谢君应去，情移会有离。还君结缕带，归妾织成诗。此物虽轻贱，不用使人嗤。","dynasty":"唐代","title":"弃妾篇"}
{"author":"乔知之","content":"惸惸孤形影，悄悄独游心。以此从王事，常与子同衾。别离三河间，征战二庭深。胡天夜雨霜，胡雁晨南翔。节物感离居，同衾违故乡。南归日将远，北方尚蓬飘。孟秋七月时，相送出外郊。海风吹凉木，边声响梢梢。勤役千万里，将临五十年。心事为谁道，抽琴歌坐筵。一弹再三叹，宾御泪潺湲。送君竟此曲，从兹长绝弦。","dynasty":"唐代","title":"拟古赠陈子昂"}
{"author":"方守敦","content":"为家随地好，主客一身专。灯火思儿日，风霜感暮年。危楼千卷寄，残月五更悬。寂寞江城夜，清吟只惘然。","dynasty":"近代","title":"皖寓楼夜独坐其一"}
{"author":"方守敦","content":"萧瑟儒生意，真为众所嗤。塞鱼安穴隙，危鸟任风枝。望古心期杳，忘机世论疑。微茫有孤愤，天地一长唏。","dynasty":"近代","title":"皖寓楼夜独坐其二"}
{"author":"方守敦","content":"世变生如寄，江寒浪未收。孤灯成坐啸，万感怯登楼。对酒友青眼，论诗兄白头。清游能几度，聚散等浮沤。","dynasty":"近代","title":"皖寓楼夜独坐其三"}
{"author":"方守敦","content":"聚散寻常事，离忧空自歌。不堪三季后，无奈百年何。山雨新晴爽，江云变态多。故园独秋夜，搔首看明河。","dynasty":"近代","title":"季野之江上，赋此赠别，兼致雪楼、慎登其一"}
{"author":"方守敦","content":"乡国论文友，高才独见君。秋心万木叶，诗思一山云。白酒经年共，黄花此日分。臧陈江上客，吟啸去为群。","dynasty":"近代","title":"季野之江上，赋此赠别，兼致雪楼、慎登其二"}
{"author":"方守敦","content":"万象愁何极，家山空月明。聊为少年兴，相与放歌行。疏柳诗人宅，高城故国声。天涯起遥思，仰首桂华清。","dynasty":"近代","title":"中秋月夜偕艺叔，伯秀出游访季野，复登西城远眺有怀"}
{"author":"方守敦","content":"几年江上客，吟啸起风烟。怀旧人长往，披图意黯然。瘴乡云似墨，瀛海浪无边。北望孤亭在，乾坤事可怜。","dynasty":"近代","title":"题李范之陶然亭话别图"}
{"author":"方守敦","content":"久客君怀旷，吟诗倚枕斜。同心有姚合，弟子是侯芭。万象愁蛟鳄，千军噪雀鸦。未应亡国泪，滴向上林花。","dynasty":"近代","title":"次韵寄和寸梅北京，兼怀慎思"}
{"author":"方守敦","content":"高绝中方寺，双髯策杖来。江湖左右顾，村落万千开。怪石撑天壮，秋风入竹哀。未能一长啸，鸾鹤一惊猜。","dynasty":"近代","title":"同光炯游花山中方寺"}
{"author":"方守敦","content":"病起公应健，悬知杖不扶。梅花香已动，宾饮兴多娱。讲学须髯古，伤时兵甲无。新词好自慰，手写字如苏。","dynasty":"近代","title":"怀李范老"}
{"author":"方守敦","content":"客岁游踪独后君，湖边残菊尚纷纷。记逢微雨清光好，一径曾穿葛岭云。","dynasty":"近代","title":"开县李君范之以《西湖泛雨图》属题其二"}
{"author":"方守敦","content":"闻道湖山雪更奇，琼瑶倒影玉争姿。何妨天地冰霜日，小艇凌寒再赋诗。","dynasty":"近代","title":"开县李君范之以《西湖泛雨图》属题其三"}
{"author":"方守敦","content":"莽莽乾坤大可愁，纵横狐免死难休。从知鹰隼秋天上，意量犹营禹九州。","dynasty":"近代","title":"闻光炯归湖上，赋此寄之"}
{"author":"方守敦","content":"岩壑春浓绕翠鬟，山溪百道韵回环。杜鹃花发最惊眼，红遍青松白石间。","dynasty":"近代","title":"游山口号其一"}
{"author":"方守敦","content":"世乱由来不损春，艳阳花鸟总宜人。独怜古柏无颜色，头秃空山孰与亲。","dynasty":"近代","title":"游山口号其二"}
{"author":"方守敦","content":"前辈消沉后辈狂，别有怀抱古心伤。好山好水空图画，墓冢高低似北邙。","dynasty":"近代","title":"游山口号其三"}
{"author":"方守敦","content":"龙眠盘礴鲁谼幽，过岭穿云一杖遒。年年辛苦江头在，输与樵人汗漫游。","dynasty":"近代","title":"游山口号其四"}
{"author":"方守敦","content":"秋声浩荡古舒州，东南莽莽阵云愁。重阳未就菊花饮，真负诗人李啸楼。","dynasty":"近代","title":"予在桐，与范之有重阳就菊之约，因事迟来江上，昨垂示九日诗索和，并置酒招饮，即席次韵其一"}
{"author":"方守敦","content":"几辈论交抱古心，相逢能解百忧沉。郁郁涧松岂凋落，良宵邀作白头吟。","dynasty":"近代","title":"予在桐，与范之有重阳就菊之约，因事迟来江上，昨垂示九日诗索和，并置酒招饮，即席次韵其二"}
{"author":"方守敦","content":"归来泛月意凌云，清绝湖山入夜分。一枕船头天广大，罗胸星斗灿高文。","dynasty":"近代","title":"月夜渡菜子湖"}
{"author":"方守敦","content":"高人有清裔，十载情相委。昨来高人乡，怀古穿云履。残冬天日暖，龙山与凤水。灵鹤不归来，风流旷年纪。高松万壑回，马鬣一邱美。明德宜馨香，千春长兰芷。贱子江头人，文翰羞罗绮。仰止顾何能，徜徉聊可喜。登高啸寒空，饮涧掬芳旨。月出对苍苍，山中云雾起。","dynasty":"近代","title":"冬日至绳侯家，谒完白先生墓，沿溪登山，候月而归"}
{"author":"方守敦","content":"南国有孤鸿，悲鸣春江侧。为苦网罗多，徘徊诉中臆。微生岁月短，快意乘风力。天路虽高寒，不惜弱羽翼。山川万里远，云水情无极。超摇大化中，欲往胡不得。奈何纷纷世，使我天机抑。空宇寄长声，聊为舒结轖。伤哉此鸟意，闻者谁识测。三叹抚清弦，冥冥知所息。","dynasty":"近代","title":"闻雁"}
{"author":"方守敦","content":"陈子实经师，六艺学深造。穷年坐讲席，诸生喜前绕。恳恳君子怀，默默秋心抱。馀事琢篇掌，风骚韵幽窈。长沙几千里，作客人易老。豺虎复纵横，室家不成好。感彼虚舟意，名轩已闻道。漫拟银汉游，将同沙鸥杳。吾侪三数子，飞集嘤鸣鸟。攀追若同情，题赠纷投稿。予观庄叟书，寓言只自扰。太虚何有哉，空明秋月皎。更欲去君舟，无轩亦无恼。净扫文字缘，金樽相与倒。","dynasty":"近代","title":"题陈慎登不系舟轩"}
{"author":"方守敦","content":"立国天地间，常恐变为夷。持较奴隶辱，为夷犹慕之。哀哀黄炎冑，文明千载师。山川物产丽，圣哲英豪奇。风云从幻态，治乱循常轨。神禹自为域，雄风无或雌。如何昭昭姓，忽成冥冥骴。岂伊失其性，一堕万世卑。虎豺相噬吞，魑魅乘昏危。鼎折宜餗覆，羊亡非路岐。自古皆有死，壮哉比利时。","dynasty":"近代","title":"立国"}
{"author":"方守敦","content":"大地不可居，腾身苦无术。云中彼何人，高驾自超轶。茫茫大海水，万里波横溢。鲛鳄驰东西，龙蛇竞升黜。哀哉天下溺，援手何能出。旷宇一长嗟，悲风来飓䫻。千秋屈正则，远游兴无匹。故乡勿临睨，昆仑逝一日。","dynasty":"近代","title":"题何子翔乘飞艇俯大海照片"}
{"author":"方守敦","content":"家山无限好，况此林馆鲜。画图伊何人，能传淇澳天。我家实咫尺，常对此中贤。泉石坐潇洒，图书富丹铅。高文述前辈，精灵三百年。潜思极今古，万象窥云烟。饥溺有素抱，声名每相牵。出处亦偶尔，沧桑又纷然。郁此世界悲，忍以独善全。江河逝不返，冰霜寒已坚。侧闻故山思，修修梧竹前。惟竹有高节，惟梧荫清泉。萧萧明月夜，泠泠太古弦。题诗意不宣，待赋归来篇。","dynasty":"近代","title":"通伯去年属题《碧梧翠竹山馆图》，久未成诗，今偶有触，赋此寄北京"}
{"author":"方守敦","content":"山林多幽兴，市声厌鸦雀。我昨山中游，满眼桃花灼。当年武陵人，避世亦云乐。岂必皆神仙，丹霞起飞阁。俯仰今何世，古人如可作。希风结云巢，兹言徒为谑。烽烟黯宇县，百年怀抱恶。芜秽彼南山，不种谁为获。荒亭草色静，吟思淡何若。将老惜春光，诗才要量度。汝昨尺书至，慰我情寂寞。名花霄汉楼，佳句映蟾魄。人生忽半百，啸傲凭江郭。努力制篇章，诗人岂沦铄。哀时事何补，千日酒共酌。嘉会此可常，孤游予福薄。","dynasty":"近代","title":"予游山中归，得深侄海棠巢集饮为寿诗篇，次韵寄和"}
{"author":"方守敦","content":"俗学纷纷茅塞径，慷慨惟余樽酒兴。年来江郭拥皋比，先生高谈弟子听。万古斯文自有真，六经糟粕岂陈陈。后彫不改青松色，此是江崖独往人。","dynasty":"近代","title":"丹石将赴皖校，过谈甚欢，观予元日观音崖看雪唱和诸诗，有同作意，即四叠韵奉赠"}
{"author":"方守敦","content":"鹿门偕隐行幽径，世外云烟想清兴。仰首何日见清光，聒耳群鸦独愁听。从来恶紫为乱真，好古常思禹鼎陈。干将跃冶情须慎，好作山中木石人。","dynasty":"近代","title":"十四叠看雪韵致晋化"}
{"author":"方守敦","content":"忧患因贤豪，憔悴入地狱。九日强登高，藉解心桎梏。繄此弦歌地，高亭倚城曲。衰柳尚婆娑，苍山见晴旭。萧条家国事，放言不可束。九域看沉沦，信无地容足。夫子嵇阮流，兀傲怀冰玉。巢林营一枝，乃与魍魉触。盛衰事偶尔，龙性实惊俗。千驷死何称，首阳饿非酷。吁嗟屈原居，就卜徒握粟。茅屋破秋风，杜老情踯躅。悠悠苍天昏，劳劳百年毒。伫立起遐思，高飞双黄鹄。","dynasty":"近代","title":"九日偕季野登中校爱景亭，时季野以移家之故，见厄匪人，慨斯贤偃蹇，为赋此诗"}
{"author":"方守敦","content":"冻云暗江浦，短景侵霜颠。哀心苦独抱，孑处疏华筵。风雅道未歇，咸慕使君贤。寒宵胜友集，文物仰苏仙。肴酒殷与陈，遗像俨在悬。谁云此好事，用情良独妍。荣名有千载，金石寿难坚。謦欬若可接，死生何间焉。万感郁以兴，萧条贲初轩。朋旧昔佳会，新诗众哦传。安得家长公，逍遥无尽年。","dynasty":"近代","title":"东坡生日用坡词“不知天上宫阙，今夕是何年”拈韵赋诗得年字"}
{"author":"方守敦","content":"惟古禹域年万亿，海外九州环历历。洪荒世远文明辟，宝藏兴焉众生殖。种族纷纭色其色，圣哲光辉昭八极。大道为公心莫逆，有园一区纳万国。缩地为图远可蹠，南北东西恣所适。善其学兮大其识，整顿乾坤伊谁责。","dynasty":"近代","title":"桐城公园引溪作海，造大地球形成，诗以铭之"}
{"author":"方守敦","content":"百感丛暮齿，秋怀惨不温。青灯把书卷，兀若枯树根。浊俗孰好我，素心情所奔。澹澹岁寒花，飘摇几枝存。风人开县李，世德抗高言。能通老子学，亦眷佛氏恩。晚节敦微尚，一篇醉心魂。何时起病友，潘胡共开樽。","dynasty":"近代","title":"次韵范之对菊花见怀之作"}
{"author":"方守敦","content":"梦里思君华发变，突兀玄髯今喜见。家风道德五千言，大义疏陈藐时彦。去官岁月不蹉跎，避地著书勇且多。郫筒美酒欢今夕，海沸江翻奈世何。","dynasty":"近代","title":"范之自沪返皖，招饮，以新注《老子》见示，即席有诗，次韵"}
{"author":"方守敦","content":"狂风海上来，伦理为之碎。东鲁圣人书，仿佛惊群吠。江河莫回挽，日月顿盲晦。奈何孝友人，至性终奇异。呼天血泪积，童稚殉亲爱。此见皇降衷，万劫故炯在。伤哉孝女情，作记得小戴。其愚不可及，褒言圣所契。沉痛一寸心，浑然极天地。小人无忌惮，薄俗根本坏。感愤万千端，闻者或愕眙。我昨读斯文，遗墨烂然翠。史馆有贤弟，纪之为国瑞。秉彝民好德，作善天胡忌。乱气腾八荒，高才不永世。吁嗟曹娥碑，千古令人拜。大戴弟兄情，持此可以慰。","dynasty":"近代","title":"开县戴君海珊属题其弟君厚茂才记吴孝女事遗墨"}
{"author":"方守敦","content":"苍苍竹覆经冬雪，穷阴冱寒天日绝。孤松抱节冷愈青，玉梅含芳萼未裂。此时乾坤但一冻，万险千威迫纤屑。那能默默见天心，徒有哀哀苦语缀。传闻江南新鬼众，冷入苍生骨透彻。阴机喜舞最玄冥，吐火何当来列缺。吾曹保命顺天时，不敢非俊复疑杰。取暖速祝阳乌升，作废可怜阴兔洁。汉腊还馀几辈欢，坐想江头文酒热。","dynasty":"近代","title":"残岁久阴苦寒，独抱幽感，五叠雪字韵寄江上诸友"}
{"author":"方守敦","content":"少时曾作岱宗游，久别名山梦魂绕。蹉跎人间七十年，慨想寻仙百忧扫。郁此孤怀无与适，昆仑阆风愁缥缈。黄山奇绝旧知闻，一日天都落怀抱。良辰车驱流电急，挟具兴飞游侣好。纪游携得前贤书，按图志索宝山宝。汤泉浴罢风雨急，万象云烟失昏晓。奔雷壮激白龙潭，神物惊人何夭矫。雨霁莲花峰挺出，一杖凌空入云表。文殊院里古松迎，伫立已知天下小。天梯石栈径险仄，攀跻不辞颜鬓槁。轩辕峰顶更高瞻，指点匡庐认五老。赏心最是狮子林，林峦图画苍烟深。登危北望妙高测，瑶台琼鸟争崎嵚。清凉台宜观日出，麒麟松值千黄金。西海门惊神雾吐，始信峰立天风吟。笋矼花坞怪丽薮，惜未三日恣窥寻。归途独就云谷道，九龙之瀑天河临。兹游十得三四耳，重来誓欲安幽襟。吾闻黄山古仙宅，瑶草琪花猿鸟怿。千门万户建章宫，出奇无穷境谁辟。洪荒太古久幽閟，唐宋以来粗可觅。高僧遗老晚明多，苦听啼鹃深匿迹。迩来开通建置剧，士女冠盖纷游屐。奥区一敞乱尘飞，正恐移山入异国。烟霞非无板荡时，吁尔黄山应动色。踯躅对景难成歌，回首仙云送客多。","dynasty":"近代","title":"游黄山诗"}
{"author":"方守敦","content":"桦皮岭在目，中有灵境晦。匪赖地主劳，何缘踏其内。湾流雨后急，百道冲烟霭。迫隘一山横，斩划绝壁大。飞龙滚雪舞，穹岩鬼神对。瀑势悬沧溟，潭影澹清薱。万钧投巨石，意使怪物碎。气激清风高，地出陆沉外。长虹或下饮，遥峰俨建旆。重叠喷霜花，渟潆下石濑。奇兹山水窟，来者羊求辈。碾玉哂微名，披雪勿称最。逃生叹年朽，快赏豁心碍。多难济苍生，期与神龙会。","dynasty":"近代","title":"龙潭观瀑次老杜集中《万丈潭》诗韵"}
{"author":"方守敦","content":"怪绝乾坤事，伤哉君子心。白头湖上友，万里忽分襟。豺虎苍生困，江山八阵寻。草堂遗迹在，杜老共哀吟。","dynasty":"近代","title":"光炯避难蜀中，闻有峨嵋之行，赋此奉怀"}
{"author":"方守敦","content":"一别千秋奈此心，凄凉往事细追寻。高秋仙侣蓬山曲，皓月楼船碧海深。国事纷纭长太息，人才摇落几悲吟。潮声天地今横激，洒泪西风合醉沉。","dynasty":"近代","title":"悼吴摰父"}
{"author":"方守敦","content":"悲愤无因吁帝门，神州摇落似荒村。愁看大地千年劫，坐听灵潮万里喧。辽海乘槎真浪迹，新亭洒泪寄狂魂。高秋风雨横江去，莫问擎天有柱存。","dynasty":"近代","title":"东瀛归来闻近事，书愤一律，用门存韵和三兄"}
{"author":"方守敦","content":"黑龙天堑竟投鞭，太息中朝尚醉眠。岂分河山成断臂，直牵豺虎共蹊田。从今瀛海波横甚，崛起英雄事或然。差喜同洲唇齿谊，犹将北向控鸣弦。","dynasty":"近代","title":"俄据奉天，早川君有感事之作，依韵和之"}
{"author":"方守敦","content":"曲突徙薪真过计，不知非笑客何来。江湖双影几千里，风雨同心三百杯。杳冥云容山鬼泣，迢遥蚕路蜀丁开。群公衮衮方酣宴，且愿王郎歌莫哀。","dynasty":"近代","title":"甲辰秋，光炯为兴皖学，往来湘沪间，与予晤皖上，江头对饮，感而有作，依韵和之"}
{"author":"方守敦","content":"世事难论果与因，苍茫瀛海不成春。高楼黄鹤空千载，搔首青天思古人。过眼鲸鲵山作浪，横流江汉禹无神。乾坤澒洞曷归去，与尔扁舟浊酒新。","dynasty":"近代","title":"登黄鹤楼偕叔节和因字韵"}
{"author":"方守敦","content":"一鸣未得值孙阳，辛苦求诗敌老苍。匹练澄江秋兴好，西风落日雁天长。摩挲杜曲情千转，仿佛龟堂墨数行。萧瑟乾坤独吟眺，北窗空有梦羲皇。","dynasty":"近代","title":"铁华以晚眺诗见示，自谓不减放翁，因和韵代简奉答"}
{"author":"方守敦","content":"一棹沧浪歌浊清，向来青眼为谁横。苍茫天地惟兄弟，摇落江山寄死生。秋色无边霜树老，雁行数点晚峰晴。百年心事扁舟载，坐倚高樯看月明。","dynasty":"近代","title":"移家归桐，舟中偶咏二律寄三兄，叠清字韵"}
{"author":"方守敦","content":"杰阁瞰江吾数子，平生歌啸气如虹。当窗绿酒迎山色，远渚黄花送晚风。袖手每成沧海思，擎天难觅钜人功。登临枉用生愁感，看取云霄万古同。","dynasty":"近代","title":"春日饮长啸阁，慎思有感时之作，和韵奉答"}
{"author":"方守敦","content":"挂帆曾记昔东游，万里银涛海上秋。蓬岛烟霞天外见，霸图人物座中收。滔滔身世成千劫，莽莽乾坤幻一沤。此际送君惊旧梦，空馀搔首叹神州。","dynasty":"近代","title":"送章锡卿广文游日本"}
{"author":"方守敦","content":"离合相看成白首，平生风谊举千觞。无端作客天南极，此去伤心古越裳。雄笔正宜驱魍魉，神州可忍弃岩疆。清宵幕府能怀旧，万里诗情说点苍。","dynasty":"近代","title":"光炯将赴云南制府幕，泛海取道越南，赋此赠别"}
{"author":"方守敦","content":"惨淡神州不可居，苍茫携手与君初。未堪热血回东海，剩有高情薄太虚。蜃市楼台千变幻，龙山风物一庭除。独惭宿谊甘蜷伏，老向人间万事疏。","dynasty":"近代","title":"寄赠光炯，即用其帆影楼诗韵其一"}
{"author":"方守敦","content":"水芰山花次第开，劳人风雨未归来。微生冤愤空填海，盖世文章属上台。药灶藏身非负国，龙蛇起陆自能才。云关休影嗟宜早，一醉从教万劫裁。","dynasty":"近代","title":"寄赠光炯，即用其帆影楼诗韵其二"}
{"author":"方守敦","content":"大泽投竿未是迟，一编陶杜说吾师。吟成抱膝千秋待，听取奔潮万国隳。圣伏神徂天地尽，山崩钟应古今奇。风芦鱼蟹君堪醉，好泛枯槎与论诗。","dynasty":"近代","title":"寄怀光炯"}
{"author":"方守敦","content":"山宅遨游且自豪，舍南诗侣兴尤高。两家春色绿垂柳，一席清尊古燕毛。辽唳霜秋惊独鹤，横行沧海笑群螯。太平盛世怀前辈，花满山溪日放篙。","dynasty":"近代","title":"次韵和张石卿，兼题其山中诗稿"}
{"author":"方守敦","content":"江山萧瑟万方同，佳节重阳又雨风。老眼未堪天地放，黄花且共酒樽空。翻飞云汉哀横雁，摇落秋心任转蓬。莫向烽烟愁白发，行吟期子百年中。","dynasty":"近代","title":"重阳雨饮次韵和艺叔"}
{"author":"方守敦","content":"古谊江楼笑语豗，别来相忆到寒梅。淮山风雪征裘弊，幕府诗篇画角哀。万里蛟龙波浩荡，百年庄蝶梦徘徊。清樽何日桐乡路，堕泪碑前话劫灰。","dynasty":"近代","title":"寄怀臧雪楼合肥"}
{"author":"方守敦","content":"琅玕芝草静中观，逸韵君堪共岁寒。已羡青山隔尘土，那从碧海问波澜。庭帏潇洒兰修膳，天地哀吟诗筑坛。雪势寒威犹万里，竹林风雅且寻欢。","dynasty":"近代","title":"次韵和晋华，兼简季野"}
{"author":"方守敦","content":"种竹干霄三十年，一亭风露已翛然。敢云岩穴成高隐，自古哀歌有独弦。片石立云芳草满，清樽留月古城边。华颠寂寂幽居兴，五树梅开伫雪天。","dynasty":"近代","title":"凌寒亭"}
{"author":"方守敦","content":"采药名山不可医，年华逝水百兴悲。诗书渐已江河废，婚嫁纷如羽檄驰。远驾无缘历昆阆，长吟有侣半寒饥。苍茫消息东皇秘，海涌吞舟浪正吹。","dynasty":"近代","title":"甲寅除夕感怀示儿女其一"}
{"author":"方守敦","content":"松楸先垄夜号风，寂寞山阿又殡宫。万卷遗书心有痛，百年同穴梦难空。只今歌哭馀衰叟，从古荣枯属化工。真感不消天黯黯，且看儿女闹灯红。","dynasty":"近代","title":"甲寅除夕感怀示儿女其二"}
{"author":"方守敦","content":"可笑濠梁旧渔父，钓鱼忽向海东来。黄金宫阙谁家子，碧瓦荆榛故里台。诗卷虹光争劫火，春心夜雨拨寒灰。天涯风物情堪醉，好集妍花侑玉杯。","dynasty":"近代","title":"何子翔避居上海，以近作诗见示，次韵二律奉怀其一"}
{"author":"方守敦","content":"少日行歌燕市愁，老来吟思向潮头。六朝裙屐生方醉，万国鲸鲵死不休。风雨极知春梦幻，江山空忆旧时流。论诗千里聊相慰，佳句从今学李侯。","dynasty":"近代","title":"何子翔避居上海，以近作诗见示，次韵二律奉怀其二"}
{"author":"方守敦","content":"高韵萧疏惟二子，青毡槁项尚勤勤。吟诗自抱沉冥意，叹世能招惨淡云。处士风流能几辈，离骚哀怨古为群。成连兹夕如相遇，急雨空山万感纷。","dynasty":"近代","title":"夏夜读季野、艺叔二君诗集，时风雨甚狂，即次集中唱和韵赋感"}
{"author":"方守敦","content":"诗史高吟日百回，千秋词客竟能哀。一山薇蕨前朝去，大地龙蛇满眼来。漫把壮心雄剑动，且欣华发布衣魁。勺园有弟今衰秃，空醉荒亭万叶堆。","dynasty":"近代","title":"贲兄以七十生日纵笔诗见示，次韵和呈"}
{"author":"方守敦","content":"黄尘黯黯失京师，廿载重来异昔时。宫阙顿开官路改，春秋人蹋御园嬉。妖氛龙虎成千劫，豪俊衣冠失四维。最是蚩尤能作乱，五兵夜警不胜疑。","dynasty":"近代","title":"出都二首其一"}
{"author":"方守敦","content":"文物当年不可收，哀时访古暂淹留。金元松柏馀千树，烟海图书散五洲。歌舞那知亡国恨，亲交且聚一樽浮。车声又转江南去，万叠西山记旧游。","dynasty":"近代","title":"出都二首其二"}
{"author":"方守敦","content":"震海狂澜不可论，幽居自吊古人魂。残春花去苔侵石，旧友书来绿满园。莽荡无端愁日月，幺么谁信毁乾坤。空山风雨思君子，洗耳同听万瀑喧。","dynasty":"近代","title":"慎登书来，感愤新说，系诗见怀，次韵和答"}
{"author":"方守敦","content":"人才莫艳海东西，故国江山气不低。花乌三春空怅望，光芒六合竟尘泥。良才要自成斤斧，六鹤终当别鹜鸡。黯淡时危悲老大，坐迟狂狷慰云霓。","dynasty":"近代","title":"丁巳季春之初，登中校爱景亭有感，次闻源原韵其一"}
{"author":"方守敦","content":"连朝万象喜尘清，经雨园花尽有名。郭外晴岚山更好，池边新绿树难成。弦歌中抱神州感，溪水遥通大海声。闲上高亭一俯仰，摩挲黄石不能平。","dynasty":"近代","title":"丁巳季春之初，登中校爱景亭有感，次闻源原韵其二"}
{"author":"方守敦","content":"先生韵事图兰菊，望古骚情可奈何。浊世孤芳能有偶，腐儒佳兴此难多。梅花久冷山中月，笳鼓新传江上波。一纸题诗空慰远，相期二老煮松萝。","dynasty":"近代","title":"次韵答慎思，即题其兰菊齐芳图"}
{"author":"方守敦","content":"渺渺风波满洞庭，知君相乡苦烟尘。客中樽酒寻常醉，雪上梅花又一春。儒术分为天下笑，诗篇惟与故人亲。阳和不转催年老，看取晴光到海滨。","dynasty":"近代","title":"次韵和慎登对雪见怀之作"}
{"author":"方守敦","content":"故山别后更鸣琴，江水东流岁月深。四海疮痍谁毒手，一官尘土自冰心。高情风雅追前辈，旧侣林泉思好音。何日杖藜王屋寺，老专丹壑共长吟。","dynasty":"近代","title":"郑清侯自泰州和予看雪诗，赋此奉答"}
{"author":"方守敦","content":"两年潇洒竹窗开，啸傲惟君共一隈。谁遣山人骑鹤去，翻教云雁寄诗来。当关虎豹声犹壮，卷地风沙日几回。堪叹长安为客意，坑儒事起重徘徊。","dynasty":"近代","title":"艺叔都中来时，原韵和之"}
{"author":"方守敦","content":"达士能呼作马牛，萧条千载思悠悠。閒花坐送丘园老，急雨频催天地秋。腐草为萤情似热，银河洗甲望难休。良宵短榻成孤咏，二客风流一散愁。","dynasty":"近代","title":"夏夜晋华、季野同来勺园纳凉，季野并示夜坐有感诗，次韵"}
{"author":"方守敦","content":"崚嶒孤塔镇风流，九日贤豪共胜游。杖履尚堪凌绝顶，江山可惜是残秋。乾坤清浊浑难问，南北风烟浩莫收。万事从容付年少，危栏行倚瞰方州。","dynasty":"近代","title":"己未重九偕仲勉光炯登迎江寺浮图，儿孙三人随侍"}
{"author":"方守敦","content":"老经丧乱亲知少，苦语从谁出肺肝。大地形容纷落木，残年岁月度惊滩。当时废雅何人惜，此夕论诗得子难。把手乡园堪一慰，秋风江水正吹澜。","dynasty":"近代","title":"仲永南归，阅吾诗卷，有题赠之作，次韵和答"}
{"author":"方守敦","content":"冰绡一幅墨华流，万壑千崖取境幽。奇气斯人归土壤，故交今日重琳璆。寂寥古意回青眼，灌莽秋风感白头。山水有情君未了，定知魂向卷中游。","dynasty":"近代","title":"疏君通甫以所藏金梅僧遗画长卷属题，通甫笃于故旧，而予亦不无宿草秋风之感，遂成一律"}
{"author":"方守敦","content":"著手园林便是奇，菱湖万顷见清漪。莲华世界成弹指，渔父沧浪好咏诗。几辈高名千载后，扁舟载酒故人期。我来独抱淩寒意，伫看江天雪到时。","dynasty":"近代","title":"宾如筑菱湖公园，久期予至，今来三月，不及观荷，宾如有赏雪之约，赋呈一律"}
{"author":"方守敦","content":"哀时补屋懒牵萝，赖有佳宾逸兴多。一角园亭真寂寞，百年风雨在林柯。诗篇结习矜酬唱，学派争鸣扫臼窠。把酒共君酣醉了，秕糠尧舜毁邱轲。","dynasty":"近代","title":"慎思来城居吾家，连夕谈学多感，有与天园咏凌寒亭薜萝唱和诗，遂亦次韵"}
{"author":"方守敦","content":"秋至行看木叶乾，更堪衰意对丛兰。浮云苍狗何多变，颓魄青霄不再完。风雨一林孤鹤瘦，亲交几辈北邙宽。荒亭独坐吟千感，泪把君诗问考槃。","dynasty":"近代","title":"季野至江上赋诗，有更寄空山慰老槃句，谓予也，感怀次韵"}
{"author":"方守敦","content":"萧条人事腐怀空，把卷低徊兴孰雄。节近中秋凉桂露，诗来远道响丝桐。百年醒醉等尘土，万古风骚一草虫。径欲相携明月夜，不堪幽怨泣兰丛。","dynasty":"近代","title":"渊如寄示秋日遣怀唱和，次韵"}
{"author":"方守敦","content":"怀人诗句中江上，肝胆轮囷古谊难。老病弟兄欢起舞，素心兰芷与盘桓。存亡涕泪家山远，恼乱文书世事寒。戎马儒生成皓首，相逢几日未加餐。","dynasty":"近代","title":"雪楼前在芜湖有过寄怀予兄弟之作，今晤皖上，复画兰题诗相赠，赋二律奉谢其一"}
{"author":"方守敦","content":"君昔征车过我里，炎风六月正栖皇。名山未讶诗人赋，秋水偏劳旧友望。耆献凋零文已丧，雪岩苍翠士宜藏。何时下榻寒亭上，细与梅花嚼古香。","dynasty":"近代","title":"雪楼前在芜湖有过寄怀予兄弟之作，今晤皖上，复画兰题诗相赠，赋二律奉谢其二"}
{"author":"方守敦","content":"横秋老气孰能栽，旧客轮囷怪异材。松柏论交宜我辈，画图屡乞费君才。要栖鸾凤多多善，载听风雷咄咄来。大厦将倾难一木，岁寒且与共徘徊。","dynasty":"近代","title":"伯韦屡绘松柏应予之索，并赋诗，次韵呈谢"}
{"author":"方守敦","content":"新年三度同尊酒，妙语千端尽古风。蜀国山川萦梦寐，啸楼诗句压豪雄。江头名宦浑如寄，眼底吾徒未是空。醉饱从今契金石，几人颜少几衰翁。","dynasty":"近代","title":"铸秋席上用风字韵赠李范老"}
{"author":"方守敦","content":"我往齐山君浮渡，相望百里洞岩多。大江东去动归兴，旧约龙眠促啸歌。风雨忽来吁可怪，天河欲挽鬓皆皤。吾侪离世能高蹈，早晚青冥与荡磨。","dynasty":"近代","title":"光炯自浮山来游龙眠，累日大雨，为赋诗遣闷"}
{"author":"方守敦","content":"广厦难庇孤士寒，可怜词赋动江关。萧骚但有繁箱鬓，浓绿聊看六月山。百里怀人嗟我老，一诗如叶报秋还。石庄荷芰萦君梦，徙倚姮娥拥翠鬟。","dynasty":"近代","title":"酷暑中光慕巢由江上寄诗见怀，次韵和答"}
{"author":"方守敦","content":"处士虚声那可骄，浩歌空欲老渔樵。万千劫火行无路，六十年华坐此宵。黄叶埋兄真渺渺，青灯照弟水寥寥。高情伤往哀难和，风拂寒窗雪洒桥。","dynasty":"近代","title":"甲子除夕风雪，范之遣使示诗，有追念亡兄句，感怀次和"}
{"author":"方守敦","content":"忧患文章黯不骄，同声伐木苦思樵。乱潮咄咄经藏壁，晦雨冥冥鸡唱宵。家国从渠长荆棘，风流来者讵空寥。江楼冷坐纷悲感，春色何时上画桥。","dynasty":"近代","title":"杂感叠除夕韵寄敬庵"}
{"author":"方守敦","content":"尚书清德在江南，故里楼高万象涵。劫火图书有呵护，文章孙子更沉酣。藏山事业终无替，望古心情已不堪。为喜君家富名迹，又传宝岳筑岩龛。","dynasty":"近代","title":"范之以先德尚书公三万卷楼藏书图属题，敬赋一律"}
{"author":"方守敦","content":"伤心碧血张居士，挚友吟成泪雨滂。太息人亡邦殄瘁，虚劳天问意凄怆。千秋祸有清流酷，大盗刑谁国法章。我惜相从爱风采，魂兮东望圣人乡。","dynasty":"近代","title":"范之寄示乙丑除夕诗，感痛寂园居士之难，回环百读，悲愤同深，次韵成和"}
{"author":"方守敦","content":"文学高行先辈声，运移一代感陂平。简编久付兵戈劫，坛坫今悲狐鼠鸣。堕绪茫茫谁可续，横流浩浩要终清。故人千里同心切，矫首龙眠望古情。","dynasty":"近代","title":"予与光龙文有重印桐旧集之举，吴君守一欣然资助其成，昨来诗咏及此，次韵成和"}
{"author":"方守敦","content":"正是高秋霜月皎，无端离雁送声哀。君如白鹤云中去，我未黄花江上来。书札徒增缟纻集，郫筒遽冷草堂杯。扁舟散发知何处，怅以江头李白才。","dynasty":"近代","title":"闻范之仓卒去皖，怅然寄诗二章，即次范之九日宴集诗韵其一"}
{"author":"方守敦","content":"追逐云龙亦快哉，兵戈天地洗深哀。开襟世泽通家好，和韵江城旧雨来。落叶忽惊词客座，离亭难进故人杯。高情风雅应教续，踯躅吟诗蹇劣才。","dynasty":"近代","title":"闻范之仓卒去皖，怅然寄诗二章，即次范之九日宴集诗韵其二"}
{"author":"方守敦","content":"负疴觞客真名士，不遣呻吟入好诗。浊浪自愁高枕听，疮痍何用折肱医。吾徒醉饱忘千劫，君子康强乐四时。一笑此间乾净士，禁严那许俗人窥。","dynasty":"近代","title":"范之觞客，时有微恙未成诗，越日持新篇索和，次韵"}
{"author":"方守敦","content":"秧田水渴怨常晴，毒海滔天万恶声。咄咄相煎亦太急，苍苍何事苦无情。腐儒文字空悲咤，故国山河任毁成。江上诗翁酬唱好，可容稳坐大江平。","dynasty":"近代","title":"苦旱不雨，又伤国祸，适读铸秋、艺叔江上唱和诗，遂次韵成句"}
{"author":"方守敦","content":"可堪作孽是苍天，吴楚萧条劫火然。亲旧相逢头尽白，波涛且喜命能全。飘风烈烈三千界，名世遥遥五百年。痛饮狂谈得今昔，明朝唳鹤又惊传。","dynasty":"近代","title":"雪楼来皖，同人宴于酒楼，季野有诗，次韵"}
{"author":"方守敦","content":"金玉斯文刍狗轻，可伤地坼与天倾。正当泥醉高人处，敢诩鸥閒避世名。风雨潇潇孤枕卧，情怀浩浩大江横。如何小极供诗料，出书行将似客卿。","dynasty":"近代","title":"已巳元宵前，范之、铸秋先后约为春酒之会，予偶患腹疾，均未赴，乃两君酒后赋诗见嘲，次韵和之"}
{"author":"方守敦","content":"秋花宁复似春红，赫赫儿曹任笑翁。高阁六经终是腐，芳兰九畹孰成丛。漫愁煮石无新味，终喜传家有素风。铁骨冰心判一醉，犯寒正好气如虹。","dynasty":"近代","title":"石工家之约，丹石叠诗促赴，寓旨深远，兴感无端，有“莫待严寒独杖筇”句，今反其意，依前韵再和"}
{"author":"方守敦","content":"新诗诵罢喜难支，冰雪雷霆交会时。一室埙篪能叠奏，九州龙虎漫相持。兵戈满眼情空激，文字名山事可期。与尔高吟增老健，春风烂漫倒深卮。","dynasty":"近代","title":"孝深二侄寄来雪字韵诗，弟兄唱和，一时乐事，其诗有雷霆精锐、冰雪聪明之胜致，次其支字韵一律寄之"}
{"author":"方守敦","content":"澄江小坐夕阳开，江上风烟阅几回。十载梦思儿女远，一瓯愁话海氛来。劳生天地霜侵鬓，起死心情国未灰。与子清游无限感，昏鸦莽莽已成堆。","dynasty":"近代","title":"辛未冬来江上，与姚甥农卿游迎江寺大士阁，茗话至暮而归，农卿有诗，次韵和之"}
{"author":"方守敦","content":"诗老兼工王霸略，骚坛吾已不能军。惊心风鹤江头夜，极目苍黄海上云。赤县神州谁作孽，沈舟破釜已成勋。许身稷契杜陵子，瓣香敬爇篆氤氲。","dynasty":"近代","title":"范之有御倭三策，闻之甚壮，读其除夕元旦二诗，次韵和之"}
{"author":"方守敦","content":"萧骚白发卧江干，时事惊忧已大难。旧雨天涯又离别，新诗眼底动波澜。食人蛇豕氛何恶，祸国王秦心竟安。直北关山云黯淡，知君孤客不胜寒。","dynasty":"近代","title":"次韵守一津门之作"}
{"author":"方守敦","content":"浮云变幻倏西东，寄迹乾坤惨淡中。望里旧巢痕未扫，赋来佳句客能同。淮南草木惊秋色，蜀国烽烟黯太空。江上愁心又今日，新图谁与画诗翁。","dynasty":"近代","title":"壬申初冬，安庆晤纕衡，属题《旧京移居图》，即次元韵"}
{"author":"方守敦","content":"茫茫圣哲九幽沉，惨惨兴亡百感深。自把青编慰除夕，枉将白发抱寒心。眼中骨肉忘羁客，梦里梅花满故林。万劫等随流水逝，籍咸惟共酒盈斟。","dynasty":"近代","title":"壬申残冬游江上，积雪未扫，留远侄处度岁，步范之除夕韵书怀"}
{"author":"方守敦","content":"老坐愁城心已灰，浪游那遂恶怀开。乱时江郭多飞艇，雪意湖山未放梅。太息军书驰闽峤，行伤故国吊遗台。乡关诗友劳相问，一纸追寻我欲回。","dynasty":"近代","title":"冬日出游江湖间，守一有诗见怀，次韵寄答"}
{"author":"方守敦","content":"舒州久客即家乡，避寇公兼访旧忙。大好山城作重九，恍如酒伴聚高阳。伤时莫话飞灰黑，搔首难呼正色苍。惆怅风烟暂携手，照秋明月更随觞。","dynasty":"近代","title":"倭寇屡以飞机扰皖垣，范之暂避来桐，诸旧老相从饮酒甚欢，时值重阳，有诗，次韵和之"}
{"author":"方守敦","content":"故交星散各何之，惨澹今宵未易诗。合眼百年馀几日，伤心万古一危时。岁华默转中原劫，国愤谁堪左衽夷。会转鲸鲵集雄劲，包胥莫待乞秦师。","dynasty":"近代","title":"丁丑除夕，明甫有诗，次韵"}
{"author":"方守敦","content":"苍黄一别三千里，踯躅山亭眺望时。归客青天劳远梦，伤春白发苦难诗。烽烟满眼书迟至，朋旧关情泪已知。良会未遥园翠在，江城花柳正晴曦。","dynasty":"近代","title":"范之避乱归蜀，寄示近作数首，次其时字韵一律奉怀"}
{"author":"方守敦","content":"满眼秧田绿正肥，空山凉寂此何时。横风急雨已无夏，烈士哀心只赋诗。皓月忽临如活国，高台同上且伸眉。清光一夕慰吾侣，独木桥归杖几支。","dynasty":"近代","title":"屏丞、闻园、耀之、政安诸君同来，登台玩月，长谈，各归去，闻园有诗，次韵"}
{"author":"方守敦","content":"峻岭斜升立晚曛，河山指点盛人文。残年未惜经多难，我辈相看故不群。地大初无亡国气，峰奇还有荡胸云。不辞高境勤攀陟，何计苍生脱寇氛。","dynasty":"近代","title":"偕艺叔、闻园、厚文、耀之登驼背岭，四望峰高嶂远，多异境，畅游日暮而归，闻园有诗，次韵"}
{"author":"方守敦","content":"萧飒秋声大地催，中天明月照愁来。佳人空谷头愈白，坏劫神州国岂灰。吾道只应安畎亩，故园犹复梦池台。曲生风味殊堪忆，潦倒多才未易裁。","dynasty":"近代","title":"芗泉姻世讲前有见怀诗，近复以佳篇寄示，次催字韵一律奉和"}
{"author":"方守敦","content":"兵戈天地失吾庐，流转生涯孰问诸。白发相思劳旧友，青山何处是安居。春回一笑梅都放，国恨千端柳未舒。把手尚欣同老健，祇惭诗事问何如。","dynasty":"近代","title":"戊寅夏，倭寇陷桐，予与吴吟阁诗老各避地山乡，次年春，始入城相聚，承示见怀诸诗，喜慰交集，次庐字韵奉和"}
{"author":"方守敦","content":"愁绝山城寇雾浓，衰残一命寄青峰。且欣友好同安集，漫感湾居是客踪。学古堂高尊世泽，凌寒亭畔郁孤松。相看定有还家日，净扫欃枪气吐胸。","dynasty":"近代","title":"马公执同避难来叶家湾，久未能归，忽承赠句，以工诗好游见推，次韵和二律，藉抒所感其一"}
{"author":"方守敦","content":"忽忽光阴秋意浓，径思拄杖上遥峰。婆娑白发愁中舞，峻极黄山梦里踪。奉恨新诗皆老泪，多情岭瀑与岩松。好游已觉乾坤窄，呼酒难浇愤慨胸。","dynasty":"近代","title":"马公执同避难来叶家湾，久未能归，忽承赠句，以工诗好游见推，次韵和二律，藉抒所感其二"}
{"author":"方守敦","content":"无端桑海恨难锄，忍矣坚城顿毁除。竖子军谋胡出此，名邦形胜本何如。盛吴伟绩隳真易，蛇豕妖氛惨岂舒。四百年间大变革，伤心青史不堪书。","dynasty":"近代","title":"撤城诗和闻园韵有叙"}
{"author":"方守敦","content":"万顷荷花千顷莼，天光如镜水如银。扁舟浩荡吾长往，江上狼烽正逼人。","dynasty":"近代","title":"菱湖杂咏"}
{"author":"方守敦","content":"摇落清秋万古怀，西风肃肃浪花排。平湖道路真清浅，尚有鱼龙水底埋。","dynasty":"近代","title":"菱湖杂咏其二"}
{"author":"方守敦","content":"风雨飘摇兴未孤，诗情一舸在西湖。故乡万里愁云接，惨淡夔巫入梦无。","dynasty":"近代","title":"开县李君范之以《西湖泛雨图》属题其一"}
{"author":"陈作芝","content":"昨宵急雪逐风斜。玉树堆成顷刻花。晓起侍儿声忽哗。日烘他。一半儿存留，一半儿化。","dynasty":"清代","title":"一半儿令"}
{"author":"陈作芝","content":"镇日莺娇燕懒。春色二分谁管。晓起倚栏杆，一树碧桃香满。消遣。消遣。花气将人薰软。","dynasty":"清代","title":"如梦令"}
{"author":"戴天锡","content":"美人昔爱唱伊州，少年未解人间愁。五侯系马春日暮，白云绕梁花满楼。同游星散乐难得，重逢却怪旁人识。花随尘土暗芳菲，凤闭樊笼摧羽翼。不须感旧为凄然，梦境悲欢能几年？君看古来歌舞地，梁园金谷成荒田。","dynasty":"元代","title":"次韵王理得往昔行"}
{"author":"戴天锡","content":"乘閒为我吊李白，醉卧江边不复醒。当时锦袍照绿水，今日孤坟秋草生。当时超逸真绝伦，皎如玉龙上天门。朝驰峻坂飞疋练，暮浴深渊浮素云。四蹄饱踏咸阳月，满身犹带燕山雪。祇愁玄雾閟雄姿，未许清尘污汗血。去年别尔雁南征，今年迎尔春水生。我心思尔如江水，回波相续无穷已。君如鸿雁早惊霜，方逐长风度千里。","dynasty":"元代","title":"句"}
{"author":"明余庆","content":"三边烽乱惊，十万且横行。风卷常山阵，笳喧细柳营。剑花寒不落，弓月晓逾明。会取淮南地，持作朔方城。","dynasty":"隋代","tags":"军旅","title":"从军行"}
{"author":"邵桂子","content":"三年幕画，是小试相业，桐阴个谱。协赞拥容心似佛，春在螺山螺浦。白玉无瑕，黄扉倚重，一府中流柱。萧然锦满，扁舟明日归去。此去南北才名，看青云稳驾，玉阶徐步。共说荆州老长史，宰相须还他做。沙路星明，甘棠人远，无计攀辕住。薰香三祝，苍生正望霖雨。","dynasty":"宋代","title":"百字令（韩知事美任）"}
{"author":"邵桂子","content":"家住千峰落照边。移家三泖白鸥前。东邻旧日秦侯隐，西路新巢衔叟还。当日钓游频入梦，何事婚嫁送归田。会须共跨青溪鹤，点易寒窗伴老仙。","dynasty":"宋代","title":"次韵方虚谷迁居"}
{"author":"邵桂子","content":"三足老蟆太阴精，夜载阿姮朝帝庭。澡形不假桂花露，背负金轮浴沧溟。腾腾跃起几万尺，痴腹一团露骨圆。睨目光射蛟宫寒，海若天吴难遁迹。腹中万斛蝌蚪藏，吐作列纬森光芒。晓骖六龙驾羲驭，腾踏未必输飞黄。","dynasty":"宋代","title":"海蟾"}
{"author":"邵桂子","content":"搜出指矿遗其沙，乡云褒武皆蜀秀，虎豹各自雄须牙。两京得人广数路，忍使丘中留子嗟。不然题名百许辈，无一显者何谓耶。我亦典学老从事，试向座中寻孟嘉。","dynasty":"宋代","title":"饯魏州判鹏举"}
{"author":"邵桂子","content":"松下吟哦几唱酬，却携螃蟹饯监州。稳挑书担去环碧，频寄诗筒来雪舟。毕姓弟兄千里月，故山泉石一天秋。葛峰隐者如相问，为道瓜侯已白头。","dynasty":"宋代","title":"饯魏州判鹏举"}
{"author":"邵桂子","content":"草菜可食，总名曰疏。品题有圃，树艺有书。衡纵町畦，周绕屋庐。缭以樊垣，经父沟渠。晨出抱瓮，夕归荷锄。有蔓必薅，有蝗必驱。风披雨沐，日暄露濡。穉甲怒生，嘉苗蔚敷。芥薑杞菊，韭薤蒜葫。薇蕨藜藿，瓜瓞匏瓠。楮鸡桑鹅，箨龙棕鱼。马齿鹿角，鼠尾虎须。薯蓣蔓菁，杜蘅蘼芜。茵陈莪萝，艽兰茹藘。赤苋银茄，翠荇墨菰。酸浆辣苫，甘荠苦荼。庖人调胹，园丁拮据。锜煮緤，筐稆贮储。椒橙内交，{左齿右差}醢效劬。以芼以湘，可茹可俎。维昔尼父，瓜祭齐如。饮水曲肱，其乐只且。召南苹藻，韩奕笋蒲。知味羡黄，齩根叹胡。葵蓼饫颙，葱韭厌徐。火芋明瓒，山菌接舆。庾郎三种，石生一盂。刘参玉版，苏传冰壶。巢字元修，鲋姓豆虑。菘羔抱孙，蹲鸱将雏。丝滑露葵，练净土酥。野荠锟钝，水苔脯膴。饼炊菠棱，鮓酿苞芦。胡麻馈馏，罂粟醍醐。萍虀西晋，莼羹东吴。芹撷泥坊，藤采丰湖。沼泪有蘩，江汉有蒌。冈有常枲，洲有接余。雁门天花，黄河蘑茹。大宛苜蓿，太华芙蕖。环滁野蔌，盘谷山茹。地饶所产，天茁此徒。菲葑是采，口腹以娱。落英未莎，初篁未箊。霜根旋挑，露叶半舒。烹泉石鼎，养火地炉。色炫匕著，香浮柈盂。气含土膏，味逾天厨。肥生华池，响鸣辅车。商颜饥解，文园渴甦。前招麹生，后引酷奴。馔非膻荤，饷非苞苴。园无羊踏，壤有鼠余。彼哉肉食，俎列豢刍。心炙椎牛，项脔割豬。春羔秋麛，冬鲜夏朐。猩脣豹胎，麋{上难下肉}蟹胥。缁裙解鼋，银丝脍鲈。羊尾截肪，锦袄脱肤。山肴雉兔，泽羞雁凫。北馔潼酷，南烹{上圭下黾}蜍。嗜鼠则鸱，甘带则蛆。乃笑郑老，烂蒸瓠{左卢右瓜}。乃笑坡翁，梦餐鸡苏。属厌饕餮，饱死侏儒。语以疏味，能知否乎。予雅嗜之，日不可无。乃颜兹屋，羞供是须。宁疏而癯，毋肉而腴。易牙司味，敢告膳夫。","dynasty":"宋代","title":"疏屋诗为曹云西作"}
{"author":"邵桂子","content":"知是今年，一冬较暖，开遍梅花。有一朵妖娆，塘之东畔，东君爱惜，云幕低遮。小萼微红，香腮传粉，把寿阳妆取自夸。谁知道，忽移来秀水，深处人家。清香扑透窗纱。渐仙李农华无等差。这冰姿一样，玉颜双好，月明静夜，疏影横斜。传语曹林，须将止渴，结子今番早早些。梅自笑，嗔贺新郎曲，待拍红牙。","dynasty":"宋代","title":"沁园春（李娶塘东曾）"}
{"author":"邵桂子","content":"新雨黄花路。看清江、旌旗千骑，使君东去。万里归来城头角，吹彻家山旧处。惜洲鹭、留君不驻。白发遗民壶觞语，笑浣花邻里来。夸见早，恨来暮。故人只在山中住。记年时、肠断相望，天风海雨。满鬓星星华发少，君鬓尚今青否。休夸说、神仙官府。玉笥平生清入梦，会有时、乘兴携吾侣。不君醉，为君舞。","dynasty":"宋代","title":"贺新郎（文总管之清江任）"}
{"author":"邵桂子","content":"离却京华，到这里、二千八百。穷醋大、齐齐整整，岂无贷揭。随地平章花与柳，为天评品风和月。只留得、一管钝毛锥，一丸墨。初不是，丝绵帛。又不是，茶盐铁。更有苏州破砚，兔园旧册。一领征衣半尘土，两头蒻笠几风雪。问栏头、直得几多钱，从头说。","dynasty":"宋代","title":"满江红（税官之扬州任）"}
{"author":"蒋涣","content":"北望情何限，南行路转深。晚帆低荻叶，寒日下枫林。云白兰陵渚，烟青建业岑。江天秋向尽，无处不伤心。","dynasty":"唐代","title":"途次维扬望京口寄白下诸公"}
{"author":"蒋涣","content":"三休寻磴道，九折步云霓。瀍涧临江北，郊原极海西。沙平瓜步出，树远绿杨低。南指晴天外，青峰是会稽。","dynasty":"唐代","title":"登栖霞寺塔"}
{"author":"蒋涣","content":"中禁夕沈沈，幽篁别作林。色连鸡树近，影落凤池深。为重凌霜节，能虚应物心。年年承雨露，长对紫庭阴。","dynasty":"唐代","title":"和徐侍郎书丛筱韵"}
{"author":"蒋涣","content":"白简尝持宪，黄图复尹京。能标百郡则，威肃一朝清。典秩崇三礼，临戎振五兵。更闻传世业，才子有高名。封树遵同穴，生平此共归。镜埋鸾已去，泉掩凤何飞。薤挽疑笳曲，松风思翟衣。扬名将宠赠，泉路满光辉。","dynasty":"唐代","title":"故太常卿赠礼部尚书李公及夫人挽歌二首"}
{"author":"蒋涣","content":"封树遵同穴，生平此共归。镜埋鸾已去，泉掩凤何飞。薤挽疑笳曲，松风思翟衣。扬名将宠赠，泉路满光辉。","dynasty":"唐代","title":"故太常卿赠礼部尚书李公及夫人挽歌二首其二"}
{"author":"卢文纪","content":"仁君御宇，环海谧清。运符武德，道协文明。九成式叙，百度惟成。金门积庆，玉叶传荣。","dynasty":"唐代","title":"郊庙歌辞后唐宗庙乐舞辞雍熙舞"}
{"author":"高明","content":"第一出(末上白)【水调歌头】秋灯明翠巾莫，夜案览芸编。今来古往，其间故事几多般。少甚佳人才子，也有神仙幽怪，琐碎不堪观。正是：不关风化体，纵好也徒然。论传奇，乐人易，动人难。知音君子，这般另做眼儿看。休论插科打诨，也不寻宫数调，只看子孝与妻贤。骅骝方独步，万马敢争先？【沁园春】赵女姿容，蔡邕文业，两月夫妻。奈朝廷黄榜，遍招贤士，高堂严命，强赴春闱。一举螯头，再婚牛氏，利绾名牵竟不归。饥荒岁，双亲俱丧，此际实堪悲。堪悲赵女支持，剪下香云送舅姑。罗裙包土，筑成坟墓；琵琶写怨，竟往京畿。孝矣伯喈，贤哉牛氏，书馆相逢最惨凄。重庐墓，一夫二妇，旌表耀门闾。第二出(生上唱)【瑞鹤仙】十载亲灯火，论高才绝学，休夸班马。风云太平日，正骅骝欲骋，鱼龙将化。沈吟一和，怎离双亲膝下？尽心甘旨，功名富贵，付之大也。(白)【(鹧鸪天)宋玉才多未足称，子云识字浪传名。奎光已透三千丈，风力行看九万程。经世手，济时英，玉堂金马岂难登？要将莱彩欢亲意，且戴儒冠尽子情。蔡邕沉酣六籍，贯串百家。自礼乐名物，以至诗赋词章，皆能穷其妙；由阴阳星历以至声音书数，靡不极其精。抱经济之奇才，当文明之盛世。幼而学，壮而行，虽望青云之万里；入则孝，出则弟，怎离白发之双亲？到不如尽菽水之欢，甘齑盐之分。正是：行孝于己，责报于天。更喜新娶妻房，才方两月。却是陈留郡人，赵氏五娘子。仪容俊雅，也休夸桃李之姿；德性幽闲，尽可寄蘋蘩之托。且喜夫妻和顺，父母康宁。自家记得诗中云\"为此春酒，以介眉寿。\"今喜双亲既寿而康，对此春光，就花下酌杯酒，与双亲称寿。昨日已分付媳妇安排，不免催促他则个。娘子，安排酒，请爹妈出来。(旦内应介)(外扮蔡公上唱)【宝鼎儿】小门深巷里，春到芳草，人闲清昼。(净扮蔡婆上唱)人老去星星非故，春又来年年依旧。(旦上唱)最喜得今朝新酒熟，满目花开似绣。(合)愿岁岁年年人在，花下常斟春酒。(外净白)孩儿，请爹妈出来做甚么？(生白)告爹妈：人生百岁，光阴几何？幸得爹妈年满八旬，孩儿一则以喜，一则以惧：况当此春光佳景，闲居无事，孩儿要与爹妈称庆歇子。(外净白)如此，也好。(生唱)【锦堂月】帘幕风柔，庭帏昼永，朝来峭寒轻透。人在高堂，一喜又还一忧。惟愿取百岁椿萱，长似他三春花柳。(合)酌春酒，看取花下高歌，共祝眉寿。(旦唱)【前腔换头】辐辏，获配鸾俦。深惭燕尔，持杯自觉娇羞。怕难主蘋蘩，不堪侍奉箕帚。惟愿取偕老夫妻，长侍奉暮年姑舅。(合前)(外唱)【前腔换头】还愁，白发蒙头，红英满眼，心惊去年时候。只恐时光，催人去也难留。惟愿取黄卷青灯，及早换金章紫绶。(合前)(净唱)【前腔换头】还忧，松竹门幽，桑榆暮景，明年知他健否安否？叹兰玉萧条，一朵桂花难茂。惟愿取连理芳年，得早遂孙枝荣秀。(合前)(生唱)【醉翁子】回首，看瞬息乌飞兔走。(旦唱)喜爹妈双全，谢天相佑。(生唱)不谬，更清淡安闲，乐事如今谁更有？(合)相庆处，但酌酒高歌，共祝眉寿。(外净唱)【前腔】卑陋，论做人要光前耀后。劝我儿青云，万里驰骤。(生唱)听剖，真乐在田园，何必当今公与侯？(合前)(生旦唱)【侥侥令】春花明彩袖，春酒满金瓯。但愿岁岁年年人长在，父母共夫妻相劝酬。(外净唱)【前腔】夫妻长厮守，父母愿长久。坐对送青排闼青山好，看将绿护田畴绿水浟。(合)【十二时】山青水绿还依旧，叹人生青春难又，惟有快活是良谋。(外白)逢时对酒合高歌，(净)须信人生能几何？(生旦)万两黄金未为宝，一家安乐值钱多。(并下)第三出(末上白)风送炉香归别院，日移花影上闲庭。昼长人静无他事，惟有啼莺三两声。小人不是别人，却是牛太师府里一个院子。若论我那太师富贵，真个：只有天在上，更无山与齐；举头红日近，回首白云低。怎见得那富贵？只见势压中朝，富倾上苑。白日映沙堤，清霜凝画戟。门外车轮流水，城中甲第连山。琼楼酬月十二层，锦帐藏春五十里。香散绮罗，写不尽园林景致；影摇珠翠，描不就庭院风光。好耍子的油壁车轻金犊肥，没寻处的流苏帐暖春鸡报。画堂内持觞劝酒，走动的是紫绶金貂；绣屏前品竹弹丝，摆列的是红妆粉面。玳帽筵中爇宝香，真个是朝朝寒食；琉璃影里烧银烛，果然是夜夜元宵。这般福地洞天，可知有仙姝玉女。休言富贵牛太师，且说贤德小娘子。看他仪容娇媚，一个没包弹的俊脸，似一片美玉无瑕；体态幽闲，半点难勾引的芳心，似几寸清冰彻底。珠翠丛中长大，倒欣着淡雅梳妆；绮罗阵里生来，却厌他繁华气象。怪听笙歌声韵，惟贪针指工夫。爱此清幽，整白日何曾离绣阁，笑人游冶，傍青春那肯出香闺。开遍海棠花，也不问夜来多少；飞残杨柳絮，并不道春去如何。要知他半点真心；惟有穿琐窗皓月；能使他一双娇眼，除非翻翠帐轻风。决非慕司马的文君，肯学选伯鸾的德耀。更羡他知书知礼，是一个不趋蹡的秀才；若论他有德有行，好一个戴冠儿的君子。多应是相门相种，可惜不做个厮儿；少甚么王子王孙，争要求为佳配。呀！理会得么？他是玉皇殿前掌书仙，一点尘心谪九天。莫怪兰香熏透骨，霞衣曾惹御炉烟。好怪么！只见老姥姥和惜春养娘舞将来做甚么？(净扮老姥姥丑扮惜春舞上唱)【雁儿舞】深院重重，怎不怨苦？要寻个男儿，并无门路。甚年能勾，和一丈夫，一处里双双雁儿舞？，(唱舞介)(末白)老姥姥拜揖。(净白)院子万福。(末白)惜春姐拜揖。(丑白)院公万福。(末白)我且问你两个，每常间不曾恁地戏耍，怎的今日十分快活？(丑白)院公，你不得知，我吃小娘子苦，并不许我一步胡踏，并不要说男儿边厢去。苦咳！你弗要男儿，我须要他。也道我和他相似，也不放我笑一笑。今日天可怜见，吃我千方百计去说化他，只限我一个时辰，去花园中赏玩一番。苦咳！我如何的不快活？(净白)便是我，也千不合万不合前生不种福地，把我这里做丫头，苦如何说得？做丫头老了，并不曾有一日得眉头开。今日得老相公出去，我且来这里游赏歇子。(末白)原来恁地，可知你快活也。(净白)院子，你伏事老相公，公的又撞着公的！我伏事小娘子，雌的又撞着雌的。(末白)又道是凤只鸾孤。老姥姥，惜春年纪小，也怪他伤春不得。你老老大大，也这般说，甚么样子？(净)哱口息！老畜生，吃你识秋茄晚结，迟花晚发；老自老，似京枣，外面皱，里面好。你不见东村李太婆？年七十岁，头光光的，也只是要嫁人。人问他：你老了，嫁甚的？这婆子做四句诗，做得好。(末)四句诗如何说？(净)道是：人生七十古来稀，不去嫁人待何时？下了头髻做新妇，枕头上放出大擂槌。(末)你有些欠尊重。(丑)便是西村有个张太婆，年六十九岁，一个公公见他生得好，只是要取他。这婆子道：你做得四句诗。做得好。(末)如何说？(丑)道是：青春年少莫蹉跎，床公尚自讨床婆，红罗帐里做夫妇，枕头上安着两个大西瓜。(净)休闲说，今日能勾得在此闲戏歇子，也不是容易。正撞着院公在此，咱每两三个自作耍歇子。(丑)还是做什么耍好？(净)踢气球耍。(末)不好。(净丑)怎地不好？(末白)【西江月】白打从来逞势，官场自小驰名。如今年老脚□肷疼，圆社无心驰骋。空使绣襦汗湿，谩罗袜生尘。兀的是少年子弟俏门庭，不似宝妆行径。(丑)斗百草耍。(末)也不好。(净)怎的不好？(末白)【西江月】香径里扳残草色，雕阑畔折损花容。又无巧艺动王公，枉费了工夫何用？惊起娇莺语燕，打开浪蝶狂烽。若还寻得并头红，早把你芳心引动。(净丑)打秋千耍。(末)这个却好。(净丑)打秋千怎的便中？(末白)你听我说：【西江月】玉体轻流香汗，绣裙荡漾明霞。纤纤玉手把彩绳拿，真个堪描堪画。本是北方戎戏，移来上苑豪家。女娘撩乱隔墙花，好似半仙戏耍。(净丑)恁地便打秋千。只是那里有秋千架？(末)我这花园里那讨秋千架？一来相公不忻，二来娘子又不好，纵有也拆了。(丑)院公，没奈何，咱每三个在这里，厮论做个秋千架，一人打，两人抬。(做架介)(末)谁先打？(净丑)我两人抬，院公，你先打。(介)(贴旦在戏房内叫)老姥姥，将我的《列女传》那里去了？(净丑放)(末跌介)(末起白)你两人骗得我好也！(净)今番当我打。(末丑)老姥姥打。(净打介)(贴旦又叫介)惜春，将我针线箱儿那里去了？(末丑放)(净不跌介)(末)你奸得我索性。(丑)今番当我打，疾忙着。(丑打介)(贴旦上白)莫信直中直，须防仁不仁。(末净放走下)(丑做不知介)(白)又耍，罢罢，来么！轮当我打，便奚落人。(贴旦扯丑耳)(丑惊介)(贴旦白)贱人！你直恁的为人不自重，只要闲嬉并闲哄。(丑)娘子，交人怎不去闲嬉？(贴)怎的？(丑)你看么，秋千架尚兀自走动。(贴)贱人！我只教你在此赏玩片时，谁许你在此闲哄？(丑)娘子，奴家名唤做惜春，见这春去，自伤春起来，如何不闷？(贴)你有甚伤春？(丑)娘子，我早晨间见疏剌刺寒风，吹散了一帘柳絮；饷午间只见浙零零小雨，打坏了满树梨花。一霎时啭几对黄鹂，猛可地叫数声杜宇。见此春去，如何不闷？(贴)春光自去，你有甚么闷来？我和你去习些女工便了。(丑)苦咳！这般天气，谁不去闲嬉？娘子却教惜春去习女工，兀的不是闷杀惜春么？(贴)妇人家谁许你闲嬉？不习女工，有甚勾当？你却不学不出闺门的。(丑)娘子，你有千箱罗绮，满头珠翠，少甚么子，却这般自苦？(贴)贱人！好怪么？做生活是你本分的事，问有和不有做甚么？(丑)恁的，惜春辞娘子去了，我伏事别人，与他传消递息，随趁也得些快活。伏事着你，见男儿也不许我抬眼。前日艳阳天气，花红柳绿，猫儿狗儿也动心，你也不动一动；如今暮春时候，鸟啼花落，谁不伤情？你也不愁一愁。惜春其实难和娘子过活。(贴)贱人！你是狂是颠？我对老相公说，教好生施行你。(丑)娘子可怜见，惜春心里闷，自这般说。(贴)你看么？(唱)【祝英台近】绿成阴，红似雨，春事已无有。(丑唱)闻说西郊，车马尚驰骤。(贴唱)怎如柳絮帘栊，梨花庭院，(合)好天气清明时候。(丑白)【玉楼春】清明时节单衣试，争奈昼长人静重门闭？(贴白)我芳心不解乱萦牵，羞见游丝与飞絮。(丑白)绣窗欲待拈针指，忽听莺燕双双语。(贴白)无情何处管多情？任取春光自来去。(丑白)娘子。有甚法度教惜春休闷了？(贴唱)【祝英台序】把几分春三月景，分付与东流。(丑白)鸟啼花落，须烦恼你。(贴唱)啼老杜鹃，飞尽红英，端不为春闲愁。(丑白)不闲愁，也去赏玩节否？(贴唱)休休，妇人家不出闺门，怎去寻花穿柳？(丑白)不游赏，只怕消瘦了你。(贴唱)把花貌，谁肯因春消瘦？(丑唱)【前腔换头】春昼，只见燕双飞，蝶引队，莺浯似求友。(贴白)你是人物，说那虫蚁做甚么？(丑唱)那更柳外画轮，花底雕鞍，都是少年闲游。(贴白)这贱人，你是妇人家，说那少年事做甚么？(丑唱)难守，孤房清冷无人，也寻一个佳偶。(贴白)呀，贱人！你到思量男儿。(丑唱)这般说，终身休配鸾俦。(贴唱)【前腔换头】知否？我为何不卷珠帘，独坐爱清幽？(丑白)清幽，清幽，争奈人愁！(贴唱)千斛闷怀，百种春愁，难上我的眉头。(丑白)只怕你不长恁地。(贴唱)休忧，任他春色年年，我的芳心依旧。(丑白)只怕风流年少哄着你。(贴唱)这文君，可不担阁了相如琴奏。(丑唱)【前腔换头】今后，方信你彻底澄清，我好没来由。(贴白)你怎的不收拾了心下？(丑唱)想象暮云，分付东风，情到不堪回首。(贴白)你怎不学我？(丑唱)听剖：你是蕊宫琼苑神仙，不比尘凡相诱。(贴白)恁地，自随我习些女工便了。(丑唱)谨随侍，窗下拈针挑绣。(贴白)休听枝上子规啼，(丑白)闷在停针不语时。(贴白)窗外日光弹指过，(合)席前花影坐间移。(并下)第四出(生上唱)【一剪梅】浪暖桃香欲化鱼，期逼春闱，诏赴春闱。郡中空有辟贤书，心恋亲闱，难舍亲闱。(白)世间好物不坚牢，彩云易散琉璃脆。蔡邕本欲甘守清贫，力行孝道。谁知朝廷黄榜招贤，郡中把自家保申上司去了；一壁厢来辟召，自家力以亲老为辞。这吏人虽则已去，只怕明日又来，我只得力辞。正是：人爵不如天爵贵，功名争似孝名高？(生唱)【宜春令】虽然读，万卷书，论功名非吾意儿。只愁亲老，梦魂不到春闱里。便教我做到九棘三槐，怎撇得萱花椿树？我这，衷肠一点孝心，对谁人语？(末扮张大公上唱)【前腔】相邻并，相依倚，往常间有事来相报知。(生白)来的却是张大公。公公拜揖。(末)解元拜揖。解元：(唱)试期逼矣，早办行装前途去。(生白)双亲老了，不敢去。(末笑介唱)子虽念亲老孤唯，亲须望孩儿荣贵。解元，趁此，青春不去，更待何日？(末白)解元既不肯去，更待老员外和大娘子出来，看如何说；也只是劝解元去分晓。道由未了，兀的便是老员外来。(外上唱)【前腔】时光短，雪鬓垂，守清贫不图着甚的。有儿聪慧，但得他为官吾足矣。(外末相见介)(外唱)孩儿，天子诏招取贤良，秀才每都求着科试。快赴春闱，急急整着行李。(外白)孩儿，如今黄榜招贤，郡中既然辟召你，你如何不去赴选？(末白)兀的大娘子也出来了。(净上唱)【吴小四】眼又昏，耳又聋，家私空又空。只有孩儿肚内聪，他若做得官时运通，我两人不怕穷。(净白)我到不合娶媳妇与孩儿，只得六十日，便把我孩儿都瘦了；若更过三年，怕不做一个骷髅。(末白)只要他不谐。(外白)孩儿，如今黄榜招贤，试期已迫，你这般人才，如何不去赴选？(末白)老员外和大娘子，不可不作成秀才走一遭。(生白)告爹爹，孩儿非不要去，争奈爹妈年老，家中无人侍奉。(净白)苦么！你又没七子八婿，只有一个孩儿。老贼！你眼又昏，耳又聋，又走动不得，教孩儿出去，万一有些差池，教兀谁管来？你真个没饭吃便着饿死，没衣穿便着冻死。(外白)你理会得甚么？孩儿做官，也改换门闾，如何不教他去？(生白)孩儿难去。(唱)【绣带儿】亲年老光阴有儿？行孝正是今日。终不然为着一领蓝袍，却落后了戏彩斑衣。思之，此行荣贵虽可拟，怕亲老等不得荣贵。(外唱)春闱里纷纷大儒，难道是没爹娘的孩儿方去？(末唱)【前腔换头】休迷！男儿汉凌云志气，何必苦恁淹滞？可不干费了十载青灯，枉捱半世黄艹齑？须知，此行是亲志休故拒。秀才，你那些个养亲之志？(净唱)百年事只有此儿，老贼！难道是庭前森森丹桂？(外唱)【太师引】他意儿难提起，这其间就里我自知。(末白)他为甚么？(外唱)他恋着被窝中恩爱，舍不得离海角天涯。(白)你是读书人，说个比仿与你：(唱)涂山四日离大禹，你直恁地舍不得分离。(末白)敢是如此。秀才，你贪鸳侣守着凤帏，多误了鹏程鹗荐的消息。(净唱)【前腔】他意里只要供甘旨，又何曾贪欢恋妻。自古道曾参纯孝，何曾去应举及第？功名富贵天付与，天若与不求须来至。(生唱)娘行是望爹行听取。(生白)孩儿恋媳妇不肯去呵，(唱)天须鉴孩儿不孝的情罪。(生白)告爹爹：教孩儿出去，把爹爹妈妈独自在家，万一有些差池，一来别人道孩儿不孝，撇了爹娘去取功名；二来道爹娘所见不达，只有一子，教他远离；以此上不相从。(外白)不从我的言语也由你，但说如何唤做孝？(净白)老贼！你年七八十岁，也不识做孝。披麻带索便是孝。(末收介)(生白)告爹爹：凡为人子者，冬温而夏清，昏定而晨省，问其寒燠，搔其疴痒，出入则扶持之，问所欲则敬进之。是以父母在，不远游；出不易方，复不过时。古人的大孝，也只如此。(外白)孩儿，你说的都是小节，不曾说那大孝。(净白)老贼！你又不死，只管教他做大孝。赶出去赴选不得。(末白)这话有些不祥。(外白)孩儿，你听我说：夫孝始于事亲，中于事君，终于立身。身体发肤，受之父母，不敢毁伤，孝之始也。立身行道，扬名于后世，以显父母，孝之终也。是以家贫亲老，不为禄仕，所以为不孝。你去做官时节，也显得父母好处，不是大孝，却是甚么？(生白)爹爹说得自是。知他是去做官不做官？若还不中时节，又不能勾事君，又不能勾事亲，可谓两耽阁了。(末白)秀才，说话错了。老汉常听得秀才每说道：幼而学，壮而行；怀宝迷邦。谓之不仁。孔席不暇暖，墨突不得黔，伊尹负鼎俎以干汤，百里奚把五羊之皮自鬻，也只要顺时行道，济世安民。秀才，这个正是学成文武艺，合当货与帝王家。秀才，你这般人才，如何不去做官，济世安民？(净白)你都有言语劝我儿，我有个故事说与你听：在先东村有个李员外孩儿，他爹爹每日只闲炒。只是教孩儿去做官。他吃不过爹爹闲炒，去到长安，那里无人抬举他，流落教化，见平章宰相，疾忙田地上拜着。丞相可怜见他，道：我与你个养济院头目，去管你爹娘。这个人道：做养济院头目，如何去管得爹娘？比及他回来，爹娘果在养济院里。他爹问他娘道：我教孩儿去的是？今日我孩儿做头目，人也不敢欺负我。你今日去，千万取个养济院头目，卑田院大使回来，也休教人欺负我。(末白)只有乞丐相，教我听了半日。(外白)孩儿。你便去。(生介)孩儿去则不妨，爹妈教谁看管？(末白)秀才，自古道：千钱买邻。八百买舍。老汉既忝在邻舍，秀才但放心前去，不拣有甚欠缺，或是大员外老安人有些疾病，老汉自当早晚应承。(生白)如此，谢得公公！凡事专托公公周济。如此，卑人没奈何，只得收拾行李便去。(生唱)【三学士】谢得公公意甚美，凡事仗托维持。假饶一举登科日，难道是双亲未老时。只恐锦衣归故里，双亲的怕不见儿。(外唱)【前腔】萱室蝽庭衰老矣，指望你换了门闾。你休道无人供奉。你做得官呵，三牲五鼎供朝夕，须胜似啜菽并饮水。你若锦衣归故里，我便死呵，一灵儿终是喜。(末唱)【前腔】托在邻家相倚依，专当效峰区区。秀才，你为甚在十年窗下无人问？只图个一举成名天下知。你若不锦衣归故里，谁知你读万卷书？(净唱)【前腔】一旦分离掌上珠，我这老景凭谁？忍将父母饥寒死，博换得孩儿名利归。你纵然衣锦归故里，补不得你名行亏。(外白)孩儿，急办行装赴试闱。(生)父亲严命怎生违？(合)一举首登龙虎榜，十年身到凤皇池。(并下)　第五出(旦上唱)【谒金门】春梦断，临镜绿云撩乱。闻道才郎游上苑，又添离别叹。(生接唱)苦被爹行逼遣，脉咏此情何限。骨肉一朝成拆散，可怜难舍拚。(旦白)解元，云情雨意，虽可抛两月之夫妻；雪鬓霜鬟，更不念八旬之父母。功名之念一起，甘旨之心顿忘，是何道理？(生白)娘子，休说那话。膝下远离，岂无眷恋之意？奈堂上父母力勉，不听分剖之辞，教卑人如何是得？(旦白)我多猜着你了：(唱)【忒忒令】你读陪思量要做状元，我只怕你学疏才短。(生白)我不曾才短。(旦唱)只是孝经，曲礼，你早忘了一半。(生白)我不曾忘了。(旦白)你身曾忘了：(唱)却不道夏淸与冬温，昏须定，晨须省，亲在游怎远？(生唱)【前腔】我哭哀哀推辞了万千，他闹炒炒抵死来相劝。将我深罪，不由人分辨。(旦白)罪你甚么？(生唱)只道我恋新婚，逆亲言，贪妻爱，不肯去赴选。(旦唱)【沉醉东风】你爹行见得你好偏，只一子不留在身畔。(介)我和你去说咱。休休，他只道我不贤，要将你迷恋。苦！这其间怎不悲怨？(合)为爹泪涟，为娘泪涟，何曾为着夫妻上意牵？(生唱)【前腔】做孩儿节孝怎全？做爹行不从人几谏。呀！俺为人子，不当恁地说。也不是要埋冤，影只形单，我出去有谁来看管。(合前)(生白)娘子，爹爹妈妈来，你且揾了眼泪。(外净上唱)【腊梅花】我孩儿出去在今日中，爹爹妈妈来相送。但愿得鱼化龙，青云得路，桂枝高折步蟾宫。(外白)孩儿，安排行李了未？(生白)安排已了。(外白)安排既了，如何不去？(净白)他若出去，家中更无第二人，只有一个媳妇，如何不分付他几句？(生白)孩儿没别事，只等张大公来，把爹娘托付与他，教他早晚应承，孩儿庶可放心前去。(旦白)张大公早来。(末上白)仗剑对樽酒，耻为游子颜。所志在功名，离别何足叹。(相见介)(生白)卑人如今出去，家中并无亲人。爹爹妈妈，年老衰倦；一个媳妇，只是女流之辈，他理会得甚么？凡事全赖公公相与扶持，早晚看管；家中有些欠缺，亦望公公周济。昨日已蒙亲许，今日特此拜恳。卑人稍有寸进，自当效结草衔环之报，决不敢忘恩！(末白)受人之托，必当终人之事。况一言既出，驷马难追。昨日已许秀才，去后决不相误。(生旦)谢得公公！(外白)孩儿去。(生白)孩儿拜辞爹妈便去。(拜唱)【园林好】儿今去，爹妈休得要意悬。儿今去今年便还，但愿得双亲康健。(合)须有日拜堂前，须有日拜堂前。(外唱)【前腔】我孩儿不须挂牵，爹只望孩儿贵显。若得你名登高选，(合)须早把信音传，须早把信音传。(净唱)【江儿水】膝下娇儿去，堂前老母单，临行只得密缝针线。眼巴巴望着关山远，冷清清倚定门儿遍，教我如何消遣？(合)要解愁烦，须是寄个音书回转。(旦唱)【前腔】妾的衷肠事，万万千，说来又怕添萦绊。六十日夫妻恩情断，八十岁父母如何展？教我如何不怨？(合前)(末唱)【五供养】贫穷老汉，托在邻家，事体相关。此行须勉强，不必恁留连。你爹娘早晚，早晚里我专来陪伴。丈夫非无泪，不洒别离间。(合)骨肉分离，寸肠割断。(生跪介唱)【前腔】公公可怜，俺的爹娘，望你周全。此身还贵显，自当效衔环。(旦唱)有孩儿也枉然，你爹娘到教别人来看管。此际情何限，偷把泪珠弹。(合前)(外唱)【玉交枝】别离休叹，我心下非不痛酸。非爹苦要轻拆散，也只是要图你荣显。(净唱)蟾宫桂枝须早扳，北堂萱草时光短。(合)又不知何日再圆？又不知何日再圆？(生唱)【前腔】双亲衰倦，你扶持着他老年。饥时劝他加餐饭，寒时频与衣穿。(旦唱)做媳妇事舅姑不待你言，你做孩儿离父母何日返？(合前)(外唱)【川拨棹】归休晚，莫教人凝望眼。(生唱)但有日回到家园，怕回来双亲老年。(合)怎教人心放宽？不由人不泪弹。(旦唱)【前腔换头】我的埋冤怎尽言？我的一身难上难。(生唱)娘子，你宁可将我来埋冤，莫将我爹娘来冷看。(合前)(生白)此行勉强赴春闱，(外净末旦)专望你明年衣锦归。(合)世上万般哀苦事，无过死别共生离。(外净末先下)(生旦在场)(旦白)秀才，你如何割舍便去？(生白)教卑人如何是得？(旦唱)【尾犯】懊恨别离轻，悲岂断弦，愁非分镜。只虑高堂，怕风烛不定。(生唱)肠已断欲离未忍，泪难收无言自零。(合)空留恋，天涯海角，只在须臾顷。(旦唱)【尾犯序】无限别离情，两月夫妻，一旦孤另。此去经年，望迢迢玉京。思省，奴不虑山遥路远，奴不虑衾寒枕冷；奴只虑，公婆没主一旦冷清清。(生唱)【前腔换头】何曾，想着那功名？欲尽子情，难拒亲命。我年老爹娘，望伊家看承。毕竟，你休怨朝雨暮云，只得替着我冬温夏淸。思量起，如何教我割舍得眼睁睁。(旦唱)【前腔】儒衣才换青，快着归鞭，早办回程。十里红楼，休重娶娉婷。叮咛，不念我芙蓉帐冷，也思亲桑榆暮景。亲祝付，知他记否空自语惺惺。(生唱)【前腔】宽心须待等，我肯恋花柳，甘为萍梗？只怕万里关山，那更音信难凭。须听，我没奈何分情破爱，谁下得亏心短行？(合)从今去，相思两处一样泪盈盈。(旦白)官人去，千万早早回程。(生白)卑人有父母在上，岂敢久恋他乡！(生唱)【鹧鸪天】万里关山万里愁。(旦唱)一般心事一般忧。(生唱)亲闱暮景应难保，客馆风光怎久留？(生先下)(旦唱)他那里，谩凝眸，正是马行十步九回头。归家只恐伤亲意，阁泪汪汪不敢流。(旦下)第六出(末上白)大道青楼御苑东，玉阑朱户闭帘栊。金铃犬吠梧桐月，朱鬣马嘶杨柳风。小人却是牛太师府中一个老院子。这几日老相公出朝，不知有甚勾当，久留省中，未曾回府。闻知府中几个姑妈和老姥姥，幸得相公出去，每日在后花园闲耍；今日想必知道相公回来，都不见了。小人免不得洒扫厅堂，安排书馆，等相公回来。好怪么！只见一个婆婆走入来做甚么？(净上唱)【字字双】我做媒婆甚妖娆，谈笑。说开说合口如刀，波俏。合婚问卜若都好，有钞。只怕假做庚帖被人告，吃拷。(末白)婆婆，来做什么？(净白)院公万福！老媳妇特来与张直阁做媒。(末白)我这小娘子不比别的，老相公不轻许，且慢着。又有一个媒婆来。(丑上唱)【前腔】我做媒婆甚艰辛，寻趁。有个新郎要求亲，最紧。我每只得便忙奔，讨信。(介)路上更有早行人，心闷。(末白)婆子，你来做甚么？(丑白)老媳妇特来与李承奉求亲。(末白)我方才却对那婆婆说，我这媒怕难做。(丑白)原来这婆子也来做媒。苦咳！我是张媒婆，几年在府前住，今日这媒吃你做？(净介)偏你会做媒？但是门当户对的便了。终不然你在府前住，定要你做媒，你与乞儿做媒，也嫁他？(末白)休闹！等相公回来，自有区处。(外扮牛太师上唱)【齐天乐】凤皇池上归环佩，衮袖御香犹在。棨戟门前，平沙堤上，何事车填马隘？星霜鬓改，怕玉铉无功，赤舄非才。回首庭前，凄凉丹桂好伤怀。(末喏)(净丑白)相公万福！(外白)这两个婆子做什么？(净白)奴家是张尚书府里来求亲。(丑白)奴家是李枢密家里特来做媒。(外白)不拣什么人，但是有才学，一笔扫尽千张纸的，方可中选。(净白)告相公：奴家的新郎，一笔扫尽一千五百张纸。(丑白)直屁！我的新郎，一笔扫尽三万三千三百三十单三张纸。(末收介)休得这里闲炒！(外白)不要胡说，除非做得天下状元，方可嫁他，若是别人，不许问亲。(净白)告相公：这个新郎庚帖，人算他命，道他做得天下状元。(丑背后抢介)相公，他的不做状元；奴家这个庚帖，定做状元。(净又抢相打介)(外怒)这两人到来我家里无礼！左右，与我搜看，不拣有什么庚帖婚书，都与我扯碎。(末搜扯破介)(净丑哭介)(外白)左右，把他两个吊在厅前，各打十八。(末)领钧旨。(介)(外)急把媒婆打离厅。(末)除非状元方可问姻亲。(净丑)干吃十八下黄荆杖，(合)那些个成与不成吃百瓶？(末净丑先下)(外在场白)光阴似箭催人老，日月如梭趱少年。自家没了夫人，只有一个女儿，如今不觉长大成人，又未曾问亲。只是一件，我的女孩儿，性格温柔，是事实会，若教他嫁一个膏梁子弟，怕坏了他；只教他嫁个读书人，成就他做个贤妇，多少是好？这几日自不在家，听得使唤每日都去后花园中闲耍，这是我的女孩儿不拘束他。如今人来做媒，相将做人媳妇，怎不教道他？孩儿和惜春、老姥姥过来。(贴上唱)【花心动】幽阁深沉，问佳人：为何懒添眉黛？针线日长，图史春闲，谁解屡傍妆台？绛罗深护奇葩小，还不许蜂识莺猜。(净丑唱)笑琐窗，多少玉人无赖！(贴白)爹爹万福！(外白)孩儿，妇人之德，不出闺门，你如何不省得？我这几日出朝去，见说道几个使唤都在后花园闲耍，却是你不拘束他。你如今年纪长大，今日是我孩儿，他日做别人媳妇，你如今不钤束他，倘或他做出歹事来，也把你名儿污了。(贴白)谢得爹爹教道，孩儿再来自拘束他。(外白)老姥姥，你年纪大矣，你做管家婆婆，到哄着女使每闲嬉，是何所为？(净白)不干老姥姥事，都是惜春。(丑白)这都是你。(介)(净)是你。(介)(外唱)【惜奴娇】孩儿来，杏脸桃腮，又当有松筠节操，蕙兰襟怀。闺中言语，不出阃阈之外。老姥姥，不教孩儿伊之罪。惜春，这风情今休再。(合)记再来，但把不出闺门的，语言相戒。(贴唱)【前腔换头】堪哀，萱室先摧。叹妇仪姆训，未曾谙解。蒙爹严命，从今怎敢不改！老姥姥，早晚望伊家将奴诲。惜春，改前非休违背。(合前)(净唱)【黑麻序】听浼：父母心，婚姻事要早谐。劝相公，早毕儿女之债。(外唱)休呆，如何女子前，将此口乱开。(合)记今来，但把不出闺门的，语言相戒。(丑唱)【前腔】轻浼，我受寂寞担烦恼，教我怎捱？细思之，怎不教人珠泪盈腮？(贴唱)宽待，温衣并美食，何须苦挂怀？<合前)(外白)妇人不可出闺门。(贴白)多谢家尊教育恩。(合)休道成人不自在，须知自在不成人。(并下)第七出(生止唱)【满庭芳】飞絮沾衣，残花随马，轻寒轻暖芳辰。江山风物，偏动别离人。回首高堂渐远，叹当时恩爱轻分。伤情处，数声杜宇，客泪满衣襟。(末上唱)【前腔换头】萋萋芳草色，故园人望，目断王孙。谩憔悴邮亭，谁与温存？(净丑上唱)闻道洛阳近也，还又隔几个城闉。(合)浇愁闷，解鞍沽酒，同醉杏花村。(生白)【浣溪沙】千里莺啼绿映红，(丑白)水村山郭酒旗风，(净白)行人如在画图中。(末白)不暖不寒天气好，或来或往旅人逢，(合)此时谁不叹西东。(生唱)【甘州歌】衷肠闷损，叹路途千里，日日思亲。青梅如豆，难寄陇头音信。高堂已添双鬓雪，俺客路空瞻一片云。(合)途中味，客里身，争如流水蘸柴门？休回首，欲断魂，数声啼鸟不堪闻。(末唱)【前腔】风光正暮春，便纵然劳役，何必愁闷？绿英红雨，征袍上染惹芳尘。云梯月殿图贵显，水宿风餐莫厌贫。(合)乘桃浪，跃锦鳞，一声雷动过龙门。荣归去，绿绶新，休教妻嫂笑苏秦。(净唱)【前腔】谁家近水滨，见画桥烟柳，朱门隐隐。秋千影里，墙头半出红粉。他无情笑语声渐杳，却不道恼杀多情墙外人。(合)思乡远，愁路贫，肯如十度谒侯门？行看取，朝紫宸，凤池鳌禁听丝纶。(丑唱)【前腔】遥望雾霭纷，想洛阳宫阙，行行将近。程途劳倦，欲待共饮芳樽。垂杨瘦马莫暂停，只见那古树昏鸦栖渐尽。(合)天将暝，日已曛，一声残角断樵门。寻宿处，行步紧，前村灯火已黄昏。(合唱)【余文】向人家，忙投奔，解鞍沽酒共论文，今夜雨打梨花深闭门。(生白)江山风物自伤情，(合)南北东西为利名。路上有花并有酒，一程分作两程行。(并下)第八出(旦上唱)【破齐阵】翠减祥鸾罗幌，香销宝鸭金炉。楚馆云闲，秦楼月冷，动是离人愁思。目断天涯云山远，人在高堂雪鬓疏，缘何书也无？(白)【古风】明明匣中镜，盈盈晓来妆。忆昔事君子，鸡鸣下君床。临镜理笄总，随君问高堂。一旦远别离，镜匣掩清光。流尘暗绮练，青苔生洞房。零落金钗钿，惨淡罗衣裳。伤哉憔悴容，无复蕙兰芳。有怀凄以苦，有路阻且长。妾身岂叹此，所忧在姑嫜。念彼猿猱远，眷此桑榆光。愿言尽妇道，游子不可望。勿弹绿绮琴，弦绝令人伤。勿听白头吟，哀音断人肠。人事多错迕，羞彼双鸳鸯。奴家嫁与伯喈，才方两月。指望与他同侍双亲，偕老百年。谁知公公严命，强他赴选。自从去后，到今并无一个消息。把公婆抛撇在家，教奴家独自应承。奴家一来要成丈夫之孝，二来要尽为妇之道，尽心竭力，朝夕奉养。正是：天涯海角有穷时，只有此情无尽处。(唱)【风云会四朝元】春帏催赴，同心带绾初。叹阳关声断，送别南浦，早已成间阻。谩罗襟上泪渍，谩罗襟上泪渍，和那琴瑟尘埋，锦被羞铺。寂寞琼窗，萧条朱户，空把流年度。咍，酩子里自寻思，妾意君情，一旦如朝露。君行万坦途，妾心万般苦。君还念妾，迢迢远远也索回顾。【前腔】朱颜非故，绿云懒去梳。奈画眉人远，傅粉郎去，镜鸾羞自舞。把归期暗数，把归期暗数，只见雁杳鱼沉，凤只鸾孤。绿遍汀洲，又生芳杜，空自思前事。咍，日近帝王都，芳草斜阳，教我望断长安路。君身岂荡子，妾非荡子妇。其间就里，千千万万有谁堪诉？【前腔】轻移莲步，堂前问舅姑。怕食缺须进，衣绽须补，要行须与扶。奈西山景暮，奈西山景暮，教我倩着谁人，传语我的儿夫。你身上青云，只怕亲归黄土，临别也曾多祝付。咍，那些儿个意孜孜，只怕十里红楼，贪着人豪富。虽然是忘了奴，也须索念父母。无人说与，这凄凄冷冷怎生辜负？【前腔】文场选士，纷纷都是才俊徒。少甚么镜分鸾凤，都要榜登龙虎，遍他将我误。也不索气苦，也不索气苦，既受托了蘋蘩，有甚推辞？索性做个孝妇贤妻，也得名书青史，省了些闲凄楚。咍，俺这里自支吾，休得污了他的名儿，左右与他相回护。你腰金与衣紫，须记得钗荆与裙布。一场愁意绪，堆堆积积宋玉难赋。(白)高堂回首日已斜，游子何事在天涯？红颜胜人多薄命，莫怨春风当自嗟。(下)第九出(末上白)朝为田舍郎，暮登天子堂。将相本无神，男儿当自强。自家不是别人，却是河南府中首领官。每年状元及第，赴琼林宴，游街三日，不拣鞍马、酒席供设，乐人祗应，都是河南府尹提调办事。今年蔡伯喈做状元，今日赴宴，俺府尹相公不出来，委着自家提调。昨日已分付太仆寺掌鞍马祗候，洛阳县管排设的令史，鸣鼓三通，都要到此聚会，听点视。(擂鼓介)掌鞍马的祗候那里？(丑上白)有问即对，无问不答。(末白)鞍马备办了未曾？(丑白)告郎中：马多在。先有一万好马。(末白)怎见得好马？(丑白)但见耳批双竹，鬃散五花。展开凤臆龙鬐，抬起乌头虎颔。响笃笃翠蹄削玉，点滴滴赤汗流珠。隅目青荧夹镜悬，肉鬃磊磈连钱动。一跳时尾捎云汉，只蓦过玄山甫崆峒；一霎时走遍神州，直赶上流星奔电。九方皋管教他称赏，千金价也不枉追求。(末白)有甚颜色的？(丑白)布汗、论圣、虎刺、合里、乌赭、哑儿爷、屈良、苏卢、枣骝、栗色、燕色、兔黄、真白、玉面、银鬃、秀膊、青花。(末白)有甚好名儿？(丑白)飞龙、赤兔、騕褭、骅骝、紫燕、驌骦、啮膝、逾晖、骐驎、山子、白羲、绝尘、浮云、赤电、绝群、逸骠、騄骊、龙子、驎驹、腾霜骢、皎雪骢、凝露骢、悬光骢、决波騟、飞霞骠、发电赤、流金马瓜、翔驎紫、奔红赤、照夜白、一丈乌、九花虬、望云骓、忽雷驳、拳毛騧、狮子花、玉逍遥、红叱拨、紫叱拨、金叱拨、青海月支生下，大宛越□将来。(末白)有甚么好马厩？(丑白)飞龙、翔驎、吉良、龙媒、驺駼、駃騠、鹓鸾、六群、天花、凤苑、奔星、内驹、左飞、右飞、左方、右方、东南内、西南内。尽印三花飞凤字，中藏万匹好龙媒。(末白)怎的打扮？(丑白)锦鞯灿烂披云，金镫荧煌耀日，香罗帕深护金鞍，紫游缰牵动玉勒。玛瑙妆就辔头，珊瑚做成鞍子。(末白)如今选几个在这里？(丑白)告郎中：如今无了。只有一万匹马，一千三百个漏蹄，二千七百个抹靥，三千八百个熟瘸，二千二百个慈眼。鞍鞒又破损，坐子又欹倾。抽辔尽是麻绳，鞭子无非荆杖。饿老鸱全然拉搭，雁翅板片片雕零。鞍辔并不周全，牵鞚何曾完备，其实不中。(末白)休胡说！若还不完备时节，我对府尹相公说，好生打你。(丑白)郎中可怜见，小人一壁厢自理会。(末白)马完备时节，牵在五门外厢，候状元谢恩出来，骑马游街。(丑白)不妨事，只教春风得意马蹄疾，一日看尽长安花。(丑先下)(末白)洛阳县管排设的令史过来。(净上白)厅上一呼，阶下百喏。(末白)排设完备了未？(净白)都完备了。但见珠帘高卷，翠幕低垂。珊瑚席逻逼精神，玳瑁筵安排奇巧。金炉内谩腾腾的焚瑞脑，玉瓶内娇滴滴的插奇花。四围环绕画屏山，满座重铺锦褥子。金盘犀箸光错落，掩映异果珍羞；银海琼舟影荡摇，番动蒲萄玉液。洒扫干干净净，并无半点尘埃；安排整整齐齐，另是一般气象。正是：移将金谷繁华景，整点琼林富贵天。(末日)恁的，你去那里等侯。一霎时不完备，定施行你。(净白)琼林深处风光好，别是人间一洞天。(净下)(末白)【临江仙】日映宫花明翠巾莫，蓝袍嫩绿新裁。五花门外榜初开，金鞍乘骏马，敕赐上天阶。十里红楼帘尽卷，美人争看名魁。黄旗影里闹咳咳，大家齐雅静，看取状元来。(下)(生净丑骑马上唱)【窣地锦裆】姮娥剪就绿云衣，折得蟾宫第一枝。宫花斜插帽檐低。一举成名天下知。【哭岐婆】洛阳富贵，花如锦绮。红楼数里，无非娇媚。春风得意马蹄疾，天街赏遍方归去。(生净先下)(丑坠马介)救我！爹爹、奶奶、媳妇、孩儿、哥哥、嫂嫂、兄弟、伯伯、叔叔，都来救我歇子。(末作陪宴官骑马上唱)【水底鱼儿】朝省尚书，昨日蒙圣旨：道状元及第，教咱去陪宴席。(马跳过丑身上)(丑叫)跌坏了人胎！(末介马不行介)越着鞭越退，遣人心下疑。转头回望，(丑叫介)叫我的还是谁？(末下马见介丑叫末白)汉子，你是谁？(丑白)我是坠马的状元。(末扶丑介)(丑白)问你是谁？(末白)我是中书省陪宴官。你为甚坠马？(丑唱)【北叨叨令】闹炒炒街市上游人乱，(末白)你马惊了？(丑唱)乖头口抵死要回身转。(末白)怎的不勒过？(丑唱)战兢兢只怕缰绳断，(末白)为甚不打他？(丑唱)怯书生早已神魂散。(末白)不害事么？(丑唱呻吟介)险跌折了腿也么哥，险樁破了头也么哥，我好似小秦正三跳涧。(末白)你马那里去了。(丑白)知他那里去。伤人乎？不问马。(末白)犹骨自文骤骤的。我就这里人家借一个与你骑。(丑白)休静办，若借马与小子骑，更着死。(末白)怎地便着死？(丑白)你不闻孔夫子说：有马者借人乘之，今亡已夫！(末白)一口胡柴。远远望见有二个人来，你在这里等着，怕他有马，就借一个与你骑。(生净骑马上唱)【窣地锦裆】荷衣新惹御香归，引领群仙下翠微。杏园惟有后题诗，此是男儿得志时。(丑叫白)同行也好！我攧得浑身都粉磕麻碎了，你二人自去了。(净白)原来足下坠马。(丑白)可知。(末白)不是小子相搭救时节，险送了他性命。(生净白)如此，更赖相公之力。(丑白)你二人自去赴宴，我去太平坊下李郎中家里去便来。(生净末问)去做甚么？(丑白)我去医攧扑伤损疮。(生净末白)你且来，我从人有马，索一个与你骑。(丑白)小子告退，你三人自去。(末白)怎道你是状元，如何不去赴宴？(丑白)赴宴也自好，只是骑马不得。休休，你三人骑马先走，我随着你提胡床来。(末白)甚模样！(丑白)却有两说：路上人问，你便道是使唤的伴当；若是筵席之中，却说是打伴当人。(末白)好穷对副。(合唱)【哭岐婆】玉鞭袅袅，如龙骄骑。黄旗影里，笙歌鼎沸。如今端的是男儿，行看锦衣归故里。(末白)这里便是杏园，请众人少驻。(丑白)马都牵将僻处去，人道四位官员，只有三个马，不恶模样？(末白)教谁牵？(丑白)小子自牵。(末白)自不怕羞。诸公既然到此，年例请留佳作。(生白)小子措思。(介)诗有了。(净丑白)请教。(生白)道是五百名中第一仙，花如罗绮柳如烟。绿袍乍着君恩重，黄榜初开御墨鲜。礼乐三千传紫禁，风云九万上青天。时人谩讶登科早，未许姮娥爱少年。(众白)好诗！(净白)小子也有一首诗。(生末丑白)愿闻，愿闻。(净白)道是迟日江山丽，春风花草香。泥融飞燕子，沙暖睡鸳鸯。(生末丑白)使不得，这是别人的。(净白)魍魉贼！我三场都是别人的也中了，一首诗使别人的到不得？(末白)又道是七步成章。(净白)你道我真个做不得，也□□做一首：道是赴选何曾入贡闱，此身不拟着荷衣。三场尽是浑身代，一个全然放屁龟。自笑持杯滥叨酒，却愁把笔怎题诗？有人问我求佳作，(众白)如何回他？(净白)问我先生便得知。(末白)又道是当仁不让于师。(丑白)尊兄诸位做律诗，小子不要说律诗，做一篇古风；尊兄都说赴选事，小子不要说那熟套，另立一题。(众白)还是把甚为题？(丑白)便把小子方才坠马为题。这是奇事，不可不入咏。小子做古风。(众白)愿闻。(丑白)道是君不见去年骑马张状元，跌了左腿不相连？又不见前年跨马李试官，跌了骨臀没半边？世上三般拚命事，行船走马打秋千。小子今年大拚命，也来随趁跨金鞍。跨金鞍，灾怎躲？叵耐畜生侮弄我。大叫三声不肯行，连撺两撺不是耍。便把缰绳紧紧拿，纵有长鞭怎敢打？须臾之间掉下来，一似狂风吹片瓦。昨日行过枢密院，三个军人来唱喏。小子慌忙走将归，(众白)如何？(丑白)没，怕他请我交战马。(末白)这梦休学。(把酒介唱)【五供养】文章高晁董，对丹墀已膺天宠。(合)赴琼林新宴，颤宫花缓引黄金鞚。(净丑唱)九重天上声名动，紫泥封已传丹凤。(合)便催归玉简侍宸旒，他日归来金莲送。(末唱)【山花子】玳筵开处游人拥，争看五百名英雄。(生唱)喜鳌头一战有功，荷君奏捷词锋。(合)太平时车书已同，干戈尽戢文教崇，人间此时鱼化龙。留取琼林，胜景无穷。(净唱)【前腔】三千礼乐如泉涌，一笔万丈长虹。看奎光飞缠紫宫，光摇万玉班中。(合前)(主唱)【前腔换头】青云路通，一举能高中，三千水击飞冲。又何必扶桑挂弓？也强如剑倚在崆峒。(合前)(丑唱)【前腔换头】恩深九重，络绎八珍送，无非翠釜驼峰。(末唱)看吾皇待贤恁隆，也不枉了十年窗下把书来攻。(合前)(生唱)【大和佛】宝篆沉烟香喷浓，(合)浓云罗绣丛。(丑净唱)琼舟银海番动酒鳞红，一饮尽教空。(生唱)传杯自觉心先痛，纵有香醪欲饮难下我喉咙。他寂寞高堂菽水谁供奉？俺这里传杯喧哄。(合)休得要，对此欢娱意冲冲。(众唱)。【舞霓裳】愿取群贤尽贞忠，尽贞忠。管取云台画形容，画形容。时清无报君恩重，惟有一封书上劝东封，更撰个河清德颂。乾坤正，看玉柱擎天又何用？(合唱)【红绣鞋】猛拚沉醉东风，东风。倩人扶上玉骢，玉骢。归去路，望画桥东。花影乱，日曈昽，沸笙歌影里纱笼，纱笼。【意不尽】今宵添上繁华梦，明早遥听清禁钟，皇恩谢了鹓行豹尾陪侍从。(生白)名传金殿换青袍，(净丑白)酒醉琼林志气豪。(末)君看万般皆下品，(合)思量惟有读书高。(并下)第十出(旦上唱)【忆秦娥】长吁气，自怜薄命相遭际。相遭际，晚年舅姑，薄情夫婿。(白)【清平乐】夫妻两月，一旦成分别。没主公婆甘旨缺，几度思量悲切。家贫先自艰难，那更不遇丰年。恁的千辛万苦，苍天也不相怜。奴家自从儿夫出去，遭此饥荒；况兼公婆年老，朝不保夕。教奴家独自，如何区处？婆婆日夜埋冤公公，当初不合教孩儿出去。如今饥荒，教媳妇怎生区处。公公又不伏善，只管在家煎妙。免不得等公公婆婆出来，待奴家着些产道理，劝解则个。(外上唱)【前腔】孩儿一去无消息，双亲老景难存济。(上唱扯外耳)难存济，不思前日，强教孩儿出去。(旦劝介)(净白)老贼！抵死教孩儿出去赴选，今日没饭吃，他便做得状元，济你甚事？若是孩儿在家里，也会区处裨补，也不到得恁地狈。老贼，你死休！(外白)我是神仙，知道今日恁地饥荒！谁家不饥饿，谁似你这般埋冤？休休，我死，我死！今日饥荒也是死，我被你埋冤，吃不过也索死。(旦扯住介)公公婆婆且息怒，听奴家一句分剖：当初教孩儿出去时节，不道今日恁地饥荒，婆婆难埋冤公公。今日婆婆见这般荒歉，孩儿又不在眼前，心下焦燥，公公也休怪婆婆埋冤。请自宽心，奴家如今把些钗梳首饰之类，去典些粮米，以充公婆一时口食。宁可饿死奴家，决不将公婆落后了。(净白)媳妇，你说得好，我只恨这老贼：(净唱)【金索挂梧桐】区区个孩儿，两口相依倚。没事为着功名，不要他供甘旨。教他去做官，要改换门闾。他做得官时你做鬼，老贼！你图他三牲五鼎供朝夕，今日里要一口粥汤却教谁与你？相连累，我孩儿因你做不得好名儒。(合)空争着闲非闲是，空争着闲非闲是，只落得双垂泪。(外唱)【前腔】养子教读书，只望他身荣贵。黄榜招贤，谁不去登科试？譬如范杞染，差去筑城池，他的亲娘埋冤谁？合生合死都由命，少甚么孙子森森也忍饥。休聒絮，毕竟是咱每两口受孤恓。(合前)(旦唱)【前腔】孩儿虽暂离，须有日回家里。奴自有些金珠，解当充粮米。公公婆婆休争么，教旁人道媳妇每，有甚差池，致使公婆争恁地。婆婆，他心中爱子只望功名就；公公，他眼下无儿必是埋冤语。难逃避，兀的不是从天降下这灾危？(合前)(外唱)【刘泼帽】我每不久须倾弃，叹当初足我不是。苦！不如我死了到无他虑。(合)一度思量，一度也肝肠碎。(净唱)【前腔】有儿却遣他出去，教媳妇怎生区处？媳妇，可怜误你芳年纪。(合前)(旦唱)【前腔】媳妇便是亲儿女，劳役本分当为。但愿公婆从此去，相和美。(合前)(外白)形衰力倦怎支吾？(旦)口食身衣只问奴。(净)莫道是非终日有，(合)果然不听自然无。(并下)　第十一出(末上白)缥缈纱窗映雾烟，深沉金屋锁婵娟。屏中孔雀人难中，幕里红丝谁敢牵。自家是牛丞相府中堂候官。这几日听得府中喧传，相公要招女婿。我这小娘子，不比别的小娘子，一来丞相之女，二来他才貌兼全。必须有文章、有官禄、有福分的，方可做得一婿，如何容易？不知招得甚么人？只在此等侯相公出来，便知端的。相公早来。(外上唱)【似娘儿】华发渐星星，怜爱女欲遂姻盟，蟾宫仙子才堪并。红楼此日。红丝待选，须教红叶传情。(末喏)(外白)男子生而愿为之有室，女子生而愿为之有家。老夫人倾弃多年，只有一女，美貌娉婷。昨日见官里，问我：你的女孩儿嫁了未？我回道：不曾。官里道：如今蔡伯喈好人物，好才学，你招做了女婿不是好？那时节我谢恩了，官里又道：我与你主媒。我如今要唤个官媒，教他去蔡伯喈根底说亲，如何？(末白)告丞相：男大当婚，女长当嫁。小娘子是瑶台阆苑神仙，蔡状元是天禄石渠贵客；何况玉音主盟，金口肯与说合；若做了百年夫妇，不枉了一对姻缘。相公，佳人才子实堪夸，天什姻缘事不差。试看月轮还有意，定知仙桂近姮娥。(外白)既如此，你与我唤过府前张媒婆来，教他去说亲。(末)领钓旨。(叫介)(丑做媒婆挑鞋秤等物上唱)【醉太平】张家李家，都来唤我。我每须胜别媒婆，(末白)为甚么？(丑唱)有动使惹多。(末白)婆婆，我且问你：挑着恁多鞋做甚么？(丑白)总领哥，你不知近日来宅院中小娘子要嫁得紧了，媒婆与他撺掇出门去，临行做对鞋谢媒婆。今年知他撺掇了多少亲事，鞋都穿不迭，有剩的都卖了。(末)有谁买？(丑)只是宅院小娘子买去。(末白)宅院里小娘子，脚都小小的，买这鞋做甚么用？(丑)魍魉贼！他要嫁得紧了，买来谢媒婆，省得做。(末收科介)(外)左右，媒婆那里？(末)有。(引见外介)(外白)媒婆，你挑着恁多东西做什么？(丑白)复相公：这个便是媒婆的招牌。(外白)且问他这斧头做什么？(末白)婆子，相公问你：这斧头做何用？(丑白)毛诗里面说得好，道是析薪如之何？匪斧弗克。娶妻如之何？匪媒不得。以此把斧头为招牌。(末白)休在鲁班面前掉快口。(外白)更问他袜做什么？(末)婆婆，相公问你袜做什么？(丑)也是招牌。人都道做媒的执伐。(外)更问他将秤作何用？(末)婆婆，相公问你将秤作何用？(丑)最要紧用这个，唤做量秤人。凡做媒时节，先把新人新郎称过相似，方与说亲。去后夫妻便和顺不相嫌。若是轻重头了，夫妻只是相打骂了。老媳妇前日在张宅门前过，见一个小娘子在那里哭，老媳妇问那小娘子：你为甚哭？他道：嫁不得一个好人。老媳妇试把秤来与他两个称一称看，可知不是对。(外末)如何？(丑)新郎称得二十八斤半，新人只秤得二十三斤。(末)你。也不十分平等。(外)且问他将绳要做什么？(丑)这是赤绳。做夫妻须把绳系定他两个脚，方可做得夫妻。(末)如何系？(丑)我与你系看。(丑系末脚放自脚将来绊倒末介)(末叫介)(丑)可知不是姻缘，自系不得了。(外)休得闲说。你来，我奉圣旨，教我女孩儿嫁与蔡伯喈状元，我如今教你去蔡伯喈根底说，你好生成就这头亲事，多多赏你。(丑)这有甚难处，一来奉圣旨；二来托相公威名；三来小娘子才貌兼全，是人知道；蔡伯喈状元有何不可？(末)这话却说得是。(外)你来，我说与听：(外唱)【琐窗郎】吾家一女娉婷，不曾许与公卿。昨承帝旨，选他书生。媒婆，你对他说：不须用白壁、黄金为聘。(合)若是姻缘前世已曾定，今日里，共欢庆。(丑唱)【前腔】在东京极有名声，论媒婆非自逞。今朝事体，管取圆成。怕有一轻一重，全凭官秤。(合前)(末唱)【前腔】然虽他高占魁名，得相招多少荣。荣依绣幕，选中雀屏。媒婆，你此去，他必从命。(合前)(丑白)管取门楣得俊才，(外)为传芳信仗良媒。(末)百年夫妇今朝合，(和)一段姻缘天上来。第十二出(生上唱)【高阳台】梦远亲闱，愁深旅邸，那更音信辽绝。凄楚情怀，怕逢凄楚时节。重门半掩黄昏雨，奈寸肠此际千结。守寒窗，一点孤灯，照人明灭。【前腔换头】当时轻散轻别。叹玉箫声杳，小楼明月。一段愁烦，番成两下悲切。忱边万点思亲泪，伴漏声到晓方彻。锁愁眉，慵临青镜，顿添华发。(白)【木兰花】鳌头可羡，须知富贵非吾愿。雁足难凭，没个音书寄此情。田园荒了，不知松菊犹存否？光景无多，争奈椿萱老去何？自家为父亲所强，来此赴选。谁知逗留在此，竟然不归？今又复拜皇恩，除为议郎。虽则任居清要，争奈父母年老，安可久留他乡？天那！知我的父母安否如何？知我的妻室如何看待我的父母？待自家上表辞官，又未知圣意如何？正是：好似和针吞却线，刺人肠肚系人心。(末丑上唱)【胜葫芦】特奉皇恩赐结亲，来此把信音传。若是仙郎，肯谐缱绻，一场好事管取今朝便团圆。(生白)自家门户重重闭，春色缘何得入来？未审何人到此？(末丑白)奉天子之洪恩，领牛公之严命，欲与状元谐一佳偶。(生唱)【高阳台】宦海沉身，京尘迷目，名缰利锁难脱。目断家乡，空劳魂梦飞越。闲聒，闲藤野蔓休缠也，俺自有正兔丝和那的亲瓜葛。是谁人，无端调引，谩劳饶舌。(末唱)【前腔换头】华阅，紫阁名公，黄扉元宰，三槐位里排列。金屋婵娟，妖娆那更贞洁。(丑唱)欢悦，红楼此日招凤侣，遣妾每特来执伐。望君家，殷勤首肯，早谐结发。(生唱)【前腔换头】非别，千里关山；一家骨肉，教我怎生抛撇？妻室青春，那更亲鬓垂雪。差迭，须知少年人爱子，谩劳你姮娥提挈。满京都，豪家无数，岂必卑末？(末唱)【前腔换头】不达，相府寻亲，侯门纳礼，你却拒他不屑。绣幕奇葩，春光正当十八。(丑唱)休撇，知君是个折桂手，留此花待君来扳折。况亲奉，丹墀诏旨，非我自相撺掇。(生唱)【前腔换头】心热，自小攻书，从来知礼，忍使行亏名缺。父母俱存，娶而不告须难说。悲咽，门楣相府须要选，奈扊扅佳人，实难存活。纵有花容月貌，怎如我自家骨血。(末唱)【前腔换头】迂阔，他势压朝班，威倾京国，你却与他相别。只怕他转日回天，那时须有个决裂。(丑唱)虚设，江空水寒鱼不食，笑满船空载明月。下丝纶，不愁无处，笑伊村杀。(生白)休闲说。果如是，果蒙圣恩，我明日上表辞官，一就辞婚便了。(末丑白)君王诏旨不相从。(生)明日封书奏九重。(合)正是有缘千里能相会，无缘对面不相逢。(并下)第十三出(外上唱)【出队子】朝夕萦挂，只为孩儿多用心。不知月老事如何？为甚冰人没信音？颙望多时，情绪转深。(白)目断青鸾瞻碧雾，情深红叶看金沟。自家昨遣院子和官媒去蔡伯喈处说亲，怎的不见回来？不免颙俟则个。(末丑上唱)【前腔】秀才堪笑，故阻佯推不肯从。岂是我无佳婿得乘龙？他有甚福缘能跨凤？料想书生，只是命穷。(外白)媒婆，你来了。事体若何？肯不肯？(丑白)他千不肯，万不肯，即不肯，又不肯，定不肯，硬不肯，都不肯，只是不肯，不肯。(末白)你住休。告相公，蔡状元道：已娶妻室，双亲年老。娶妻不告，实难从命。(外怒唱)【双鸂鶒】听伊说教人怒起。汉朝中惟我独贵，我有女，偏无贵戚亲家匹配！奉圣旨，使我每招状元为婿。媒婆，不知他回活，有何言语？(丑唱)【前腔换头】媒婆告相公知：恨那人作怪跷蹊。道始得及第，纵有花貌休提。骂相公，骂小娘……(外白)他骂小娘做甚么？(丑唱)道脚长尺二。(末收介)这般说谎没巴臂。【前腔换头】恩官且听咨启：蔡状元闻说愁眉。忠和孝，恩和义。念父母八十年余，况已娶了妻室，再婚重娶非礼。待早朝，上表文，要辞官家去，请相公别选一佳婿。(外笑介)【前腔换头】他原来要奏丹墀，敢和我厮挺相持。(合)读书辈，没道理，不思量违背圣旨。只教他辞婚辞官俱未得。(外白)院子，你和官媒再去蔡伯喈处说，看他如何？我如今去朝中奏官里，只教不准他上表便了。(外)枉把封书奏帝宫，(末丑)不如及早便相从。(合)只教做就羁縻鸾凤青丝网，劳碌鸳鸯碧玉笼。(并下)第十四出(贴上唱)【剔银灯】忒过分爹行所为，但索强全不顾人议。背飞鸟硬求来谐比翼，隔墙花强扳来做连理。姻缘，还是怎的？我待说呵，婚姻事女孩儿家怎提？(白)姻缘姻缘，事非偶然。好笑俺爹爹将奴家招取状元为婚，状元不肯从着，俺这里也索罢。谁想爹爹苦不放过，一定要招做女婿。他既不从我，做夫妻到底也不和顺。奴家待将此事对爹爹说，只是此事不是女孩儿每说的话。呀，好闷！(介)(净魆地上探介)(白)惭愧，今日能勾得小姐闷也。小姐，你想着甚么？(贴白)我不想着甚么。(净白)为甚托了香腮？你闷则甚么？我且问你，你每常间件件不烦恼，不动情，我看起来，你都是假。你今日莫不是对景伤情来？(贴白)老姥姥，你说那里话？我为爹爹做事不停当，以此上闷。(净白)如何？(贴白)爹爹前日偏不道将我嫁与蔡伯喈状元，后来官媒去说亲，其间这状元不肯从命。他既然不肯，俺这里也只索罢。爹爹如今又再教媒婆去，我不敢对爹爹说此事。老姥姥，你与我对爹爹说这事。(净白)这的事是你爹爹主意，怎的肯听我说？(净唱)【桂枝香】书生愚见，忒不通变。不肯坦腹东床，谩自去哀求金殿。想他每就里，将人轻贱。非爹胡缠，怕被人传：道你是相府公侯女，不能勾嫁状元。(贴唱)【前腔】百年姻眷，须教情愿。他那里抵死推辞，俺这里不索留恋。想他每就里，有些儿牵绊。怕恩多成怨。满皇都少甚么公侯子，何须去嫁状元？(净唱)【大迓鼓】非干是你爹意坚，怕春花秋月，误你芳年。况兼他才貌真堪羡，又是五百名中第一仙。故把姮娥，付与少年。(贴唱)【前腔】姻缘须在天，若非人意，到底埋冤。料想赤绳不曾绾，多应他无玉种蓝田。休强把姮娥。付与少年。(并下)第十五出(未扮小黄门上唱)【北点降唇】夜色将阑，晨光欲散。把珠帘卷，移步丹墀，摆列着金龙案。(又唱)【北混江龙】官居宫苑，谩道是天威咫尺近龙颜。每日价亲随车驾，只听鸣鞭。去螭头上拜跪，随着那豹尾盘旋。朝朝宿卫，早早随班。做不得卿相当朝一品贵，到先做他朝臣待漏五更寒。休嗟叹，山寺日高僧未起，算来兀的名利不如闲。(白)自家是汉朝一个小黄门。往来紫禁，侍奉丹墀。领百官之奏章，传一人之命令。正是：主德无瑕因宦习，天颜有喜近臣知。如今天色渐明，正是早朝时分，官里升殿，怕有百官奏事，只得在此祗候。怎见得早朝？但见银河清浅，珠斗斓斑。数声角吹落残星，三通鼓报传清曙。银箭铜壶，点点滴滴，尚有九门寒漏；琼楼玉宇，声声隐稳，已闻万井晨钟。曈曈曚曚，苍茫初日映楼台；拂拂霏霏，葱蒨瑞烟浮禁苑。袅袅巍巍，千寻玉掌，几点瀼瀼露未晞；澄澄湛湛，万里璇穹，一片团团月初坠。三唱天鸡，咿咿喔喔，共传紫陌更阑；百啭流莺，间间关关，报道上林春晓。五门外碌碌刺刺，车儿碾得尘飞；六宫里呕呕哑哑，乐声奏如鼎沸。只见那建章宫、甘泉宫、未央宫、长杨宫、五柞宫、长楸宫、长信宫、长乐宫、重重迭迭，万万千千，尽开了玉关金锁；昭阳殿、金华殿、长生殿、披香殿、长门殿、麒麟殿、鹓鸾殿、太极殿、白虎殿，隐隐约约，三三两两，都卷上绣箔珠帘，半空中忽听得一声轰轰划划，如雷如霆，震耳的鸣梢响，合殿里只闻得一阵氤氤氲氲，非烟非雾，扑鼻的御炉香。缥缥缈缈，红云里雉尾扇遮着赭黄袍；深深沉沉，丹墀间龙鳞座复着彤芝盖。左列着森森严严，前前后后的羽林军、旗门军、控鹤军、神策军，虎贲军，花迎剑佩星初落；右列着济济锵锵，高高下下的金吾卫、龙虎卫、拱日卫、千牛卫、骠骑卫，柳拂旌旗露未干。金间玉、玉间金，熌熌烁烁，灿灿烂烂的神仙仪从；紫映绯，绯映紫，行行列列，整整齐齐的文武官僚。螭头陛下，立着一对妖妖娆娆，花容月貌，绣鸾袍鸳鸯靴的春引昭容；豹尾班中，摆着一对端端正正，铁胆铜肝，白象简獬豸冠的纠弹御史。拜的拜，跪的跪，那一个敢挨挨拶拶纵喧哗？升的升，下的下，那一个不钦钦敬敬依法礼？但愿常瞻仙仗，圣德日新日新日日新；与群臣共拜天颜，圣寿万岁万岁万万岁。从来不信叔孙礼，今日方知天子尊。道犹未了，一个奏事官人早来。(生巾裹上唱)【点绛唇】月淡星稀，建章宫里，千门晓。御炉烟袅，隐隐鸣梢杳。忽忆年时，问寝高堂早。鸡鸣了，闷萦怀抱，此际愁多少！(白)不寝听金钥，因风想玉珂。明朝有封事，数问夜如何？自家只为父母在堂，今日上表辞官，家去侍奉。天色已明，这是五门外厢，进入去咱。(介)(唱)【神仗儿】杨尘舞蹈，扬尘舞蹈，遥瞻天表，见龙鳞日耀。(黄门白)不得升殿。(生又唱)咫尺重瞳高照。(末)何文字，只须在此，一一分剖。(生)遥拜著赭黄袍，遥拜著赭黄袍。(生唱)【滴溜子】臣邕的，臣邕的，荷蒙圣朝。臣邕的，臣邕的，拜还紫诰。念邕非嫌官小，那家乡万里遥，双亲又老。干渎天威，万乞恕饶。(黄门白)吾乃黄门，职掌章奏。有何文表，在此披宣。(生跪唱)【入破第一】议郎臣蔡邕启：今日蒙恩旨，除臣为郎官职，重蒙婚赐牛氏。干渎天威，臣谨诚惶诚恐，顿首顿首：伏念微臣，初来有志，诵诗书，力学躬耕修已，不复贪荣利。事父母，乐田里，初心愿如此而已。不想州司，谬取臣邕充试。到京畿，岂料愚蒙，叨居上第。(又唱)【破第二】重蒙圣恩，婚以牛公女。草茅疏贱，如何当此隆遇？但臣亲老，一从别后，光阴又几。庐舍田园，荒芜久矣。(又唱)【衮第三】那更老亲，鬓垂白，筋力皆癯瘁。形只影单，无弟兄，谁奉侍？况隔千山万水，生死存亡，虽有音书难寄。最可悲，他甘旨不供，我食禄有愧。(又唱)【歇拍】不告父母，怎谐匹偶？臣又听得，家乡里，遭水旱，遇荒饥。多想臣亲，必做沟渠之鬼，末可知。怎不教臣，悲伤汨垂？(黄门白)此非哭泣之处，不得惊动天听。(生唱)【中衮第四】臣享厚禄。纡朱紫，出入承明地。独念二亲，寒无衣，饥无食，丧沟渠。忆昔先朝！买臣出，守会稽；司马相如，持节锦归。【煞尾】他遭遇圣时，皆得回乡里。臣何故，别父母，远乡闾，没音书，此心违？伏惟陛下，特悯微臣下之志。遣臣归，得事双亲，隆恩怎比！【出破】若还念臣有微能，乡郡望安置。庶使臣，忠心孝意，得全美。臣无任瞻天望圣，激切屏营之至！(黄门白)原来如此，吾当与汝转达天听，汝只在五门外厢，伺侯圣旨。正是：眼望旌捷旗，耳听好消息。(黄门下)(生唱)【神仗儿】扬尘舞蹈，扬尘舞蹈，见祥云缥缈，想黄门已到。料应重瞳看了。多应是，哀念我，私情乌鸟。颙望断九重霄，颙望断九重霄。【滴溜子】天应念，天应念，蔡邕拜祷：双亲的，双亲的，死生未保，可怜恩深难报。一封奏九重，知他听否？会合分离，都在这遭。(白)怎的黄门不见回报？想必是官里准了。天哪，若能勾回乡见父母，何消做官！(黄门捧圣旨上唱)【前腔】今日里，今日里，议郎进表，传达上，传达上，圣目看了。道太师昨日先奏，把乘龙女婿招，多少是好！见有玉音，临降听剖。(白)圣旨已到，跪听宣读。(生跪)(黄门白)孝道虽天，终于事君：王事多艰，岂遑报父！朕以凉德，嗣续丕基。眷兹警动之风，未遂雍熙之化。爰招俊髦，以辅不逮。咨尔才学，允惬舆情。是用擢居议论之司，以求绳纠之益。尔当恪守乃职，勿有固辞。其所议姻事，可曲从师相之请，以成桃夭之化。钦予特命，裕汝乃心。谢恩。(生拜起白)黄门哥，你与我官里跟前再奏咱，我情愿不做官。(黄门白)这秀才好不晓事，圣旨谁敢别，这里不是闹炒去处。(生荒介)(白)我自去拜还圣旨，如何？(黄门扯介)做甚么？这秀才好怪么，你去不得。(生哭介)(唱)【啄木儿】苦！我亲衰老，妻幼娇，万里关山音信杳。他那里举目凄凄，我这里回首迢迢。他那里望得眼穿儿不到，俺这里哭得泪干亲难保。闪杀人么一封丹凤诏。(黄门唱)【前腔】何须虑，不用焦，人世上离多欢会少。大丈夫当万里封侯，肯守着故园空老？毕竟事君事亲一般道，人生怎全得忠和孝？却不见母死王陵归汉朝？(生唱)【三段子】这怀怎剖？望丹墀天高听高。这苦怎逃？望白云山遥路遥。(黄门唱)你做官与亲添荣耀，高堂管取加封号，与你改换门闾偏不好？(生唱)【归朝天】冤家的，冤家的，苦苦见招，俺媳妇埋冤怎了？饥荒岁，饥荒岁，怕他怎熬？俺爹娘们不做沟渠中饿殍？(黄门唱)譬如四方战争多征调，从军远戍沙场草，也只为国忘家怎惮劳？(生白)家乡万里信难通。(黄门)争奈君主不肯从。(合)情到不堪回首处？一齐分付与东风。第十六出(丑扮里正上唱)【普贤歌】身充里正实难当。杂泛应承日夜忙。官司点义仓，并无些子粮，拚一个拖番吃大棒。(白)我做都官管百姓，另是一般行径。破靴破笠破衣裳．打扮须要厮称。到州县百般下情，下乡村十分高兴。讨官粮大大做个官升，卖食盐轻轻弄些乔秤。点催首放富差贫。保上户欺软怕硬。猛拚把持放泼，毕竟是个毕竟。谁知道天不由人。万事皆已前定。诈得五两十两，到使五锭十锭。主人家不时要馈送，画卯酉人多要雇倩。田园尽都典卖，并无寸土余剩。叵耐厅前祗候，叵耐司房典令。把我千样凌持，把我万般督并。动不动丢了破笠，打得我黄肿成病。几番要自缢投河，不要这条性命。今番又点义仓，并无粮米支应。若还把我拖番，便叫高抬明镜。小人也不是都官，小人也不是里正，休得错打了平民。猜你是谁？我是搬戏的副净。苦！往常间把义仓谷搬得家里去养老婆孩儿了，今日上司宫点义仓，支谷赈济贫民，那里讨谷？且无钱籴还。没奈何我把老婆卖了，取钱籴谷还义仓。老婆。你且出来。(净上白)老公，老公，苦咳！点义仓那里讨谷？又着吃打。(丑白)没奈何，一夜夫要百夜恩，你终不然教我吃打？这般荒年，又供膳不得。我如今把你卖几贯钱，籴谷还义仓，(净)哱口息！你怕吃打，便卖老婆。骨臀难得？老婆难得？(丑)没奈何。(扯净叫介)一街两市，上户官人，里正卖老婆，谁要买么？(净)我弗卖。(推丑倒介走下)(丑起白)好好，讨得这好老婆。没奈何。只有一个孩儿，把来卖。孩儿出来。(净上白)爹爹，你吃打自吃打。莫要卖了我。(丑)你来。我这孩儿极孝顺，阿爹养孩儿，如何不爱惜你？事到头来，官司逼临，往常将义仓谷家里来吃，终不然都是我吃了？你也有分。子孙，我如今卖了你，取钱籴谷还官司。(净)苦咳！怕吃打便卖孩儿，骨臀难得？孩儿难得？(丑)不依我说？(扯净叫介)一街两市，上户官人，里正卖孩儿，谁要买么？(净推丑倒介走下)(丑起白)好好，讨得好老婆，养得好孩儿，这是我平日泼皮放刁的报应。我没奈何，去与李社长商量着。转弯抹角，兀的便是李社长家里。李社长，李社长。(净应介扮李社长上唱)【前腔】身充社长管官仓，老小一家得仓里养。事发尽不妨，里正先吃棒。尊兄，打了都官，方打社长。(净白)都官苦了，上司便来，你都不商量籴谷还官司，你吃打也。(丑白)教我如何商量？谷都是你吃了，你自着商量。(净)你在这里，我去相识家张外郎处借些谷子影射便了。(丑)你去便来，我开仓等你。(净)我去，只恐上山擒虎易，开口告人难。(净下)(丑开仓介)好义仓也，没谷在仓里，不知社长去借有么？(望介)妙哉！妙哉！社长借谷来了。(净上白)求人须求大丈夫，济人须济急时无。好好，借得两杠三石七斗四升八合奉二百一十五粒在这里。你上仓去，我在下送上与你。(介)(丑)妙哉！仓满了。你去看上司官来了未？我在这里封了仓。(净)我去。正是：眼望旌捷旗，耳听好消息。(净下)(丑介)好了，一仓谷己满了，且省得吃打。不知相公来在那里？免不得向前迎接则个。(行介)(净扮乔孤末引道上唱)【前腔】亲承朝命赈饥荒，跃马扬鞭来到此方。里正那里？疾忙开义仓，支与百姓粮。咳！从实支收休要谎。(净白)里正，将收支帐目来看。(丑介)(净读介)原管二十九石，新收三十六石，除支一十九石，观在四十六石。(净)开了仓。(末丑开仓)(净看介)胡说！这那得有四十六石？(丑)有有，相公。(净)与他取了甘结。(末介)(净)里正，去唤各各民户，来此请谷。(丑)小人去。一心忙似箭，两脚走如飞。(丑下)(净)那厮说谎，这些儿谷，如何有四十六石？(末)由他，果必不勾，其间只教他赔偿便了。(净)也说得是。(丑做丐子上唱)【吴织机】肚又饥，眼又昏，家私没半分，子哭儿啼不可闻。闻知相公来济民，请些官粮去救窘。(末白)老的姓甚？名谁？家里有几口？(丑白)老的姓丘，名乙己；住上大村；有三千七十口。(净)胡说！(丑)告相公：上大人，丘乙己，化三千，七十士。(末)一口胡柴。(净)你实有几口？(丑)小人夫妻两口，孩儿两口。(净)支粮与他。(末介)支四口粮了。(丑)多谢相公。正是：一日不识羞，三日吃饱饭。(丑下)(净)与他勾了帐，已支一名去了。怎的里正都不见来？(末)告相公？宁管千军，莫管一夫。惹多百姓，如何唤得齐到？由他续后而来便了。(丑换扮上唱)【前腔】叹连朝，饥怎忍？家中有八九人。前日老婆典了裙，今日慌忙典布裩，恰好官司来济贫。(净)你问他姓甚？名谁？有几口？(末)老的，你姓甚？名谁？有几口？(丑)小人姓大，名比丘僧。(末)你住在那里？(丑)小人住在祗树给孤独园，有一千二百五十口。(净末)胡说！(丑)告相公：弥陀经中说：祗树给孤独园，与大比丘僧一千二百五十人俱。(末)佛口蛇心。(净)实有几口？(丑)有两个媳妇，三个孩儿，和小人共六口。(净)支粮与他。(末)六口粮支了。(丑)小人有七口。(末)你说六口，那得七口？(丑)老的老婆怀孕在肚里，孩儿也要吃饭。(末)且打你吃胎去。(丑)正是：今日得君提掇起，免教身在污泥中。(丑下)(旦上唱)【捣练子】叹命薄，叹年艰，含羞和泪向人前，只恐公婆悬望眼。(白)路当险处难回避，事到头来不自由。奴家少长闺门，不识途路。今日见官司支粮济贫。免不得去请些子救公婆之命。(见净介)(净白)婆娘，你姓甚？名谁？(旦白)奴家姓赵，名五娘，是蔡伯喈的妻房。(净白)你丈夫那里去了？(旦唱)【普天乐】我儿夫一向留都下。(净白)你家里有谁？(旦唱)俺只有年老的爹和妈。(净白)更有谁？(旦唱)弟和兄更没一个。(净白)谁侍奉公婆？(旦唱)看承尽是奴家。(净白)何不使个人来请谷，妇人怎生路上走？(旦打悲介唱)历尽苦谁怜我？相公，怎说得不出闺门的清平话？(净白)支粮与他。(末白)粮没了。(旦哭介唱)苦！若无粮我也不敢回家，岂忍见公婆受饿。叹奴家命薄，直恁摧锉。(净白)左右，你去拿那里正来，要那厮赔偿。(末白)小人去。假饶走到焰摩天，脚下腾云须赶上。(末下)(旦白)望相公主张，与奴家出些气力。(净白)不妨，不妨。(末押丑上)一似瓮中捉鳖，手到拿来。(净骂介)这泼皮贼，你得粮那里去了？你快招伏。(丑白)小人不招。(净介)(末介)(丑白)小人招了。(净督丑读招)招伏人姓猫，名狸；见年三十有余。身上别无疾病，只有白带不除。今与短状招伏，盖为官粮欠亏。说道义仓情弊，中间无甚跷蹊。稻熟排门收敛，敛了各自将归。并无仓廪盛贮，那有帐目收支？纵然有得些小，胡乱寄在民居。官司差人点视，便籴些谷支持。上下得钱便罢，不问仓廪空虚。假饶清官廉吏，也吃我影射片时。东家借得十杠，西家借得五箕。但见仓中有谷，其间就里怎知？年年把当常事，番番一似耍嬉。不道今年荒旱，不道今年民饥。不因分俵赈济，如何会泄天机？假饶走到三十三天，里正都无罪过。(净末)为甚的？(丑)只是点粮诈钱的坐马坐驴。招伏执结是实，伏乞相公裁旨。(净白)打那厮，要他赔偿。(末押丑下)惧法朝朝乐，欺公日日忧。(净旦介)(末押丑上)假饶人心似铁，怎逃官法如炉？(末丑)谷在这里了。(净白)将与这小娘子。(旦)谢相公！(丑觊觎介)由你半路去，我但好歹与你夺了。(旦白)谢得恩官为主维。(丑介)只教中路受灾危。(净末)正是：当权若不行方便，如入宝山空手回。(并下)(旦在场白)一斟一酌，莫非前定。今日奴家去请粮，谁知道里正作弊，仓中无谷。若不得相公主张，交里正赔偿，奴家如何得这些谷回家，救济二亲之饿？正是饥时得一口，强如饱时得一斗。(旦欲下)(丑上拦住白)恩人相见，分外眼明。仇人相见，分外眼睁。我也会见你。适来不是你只管告不了，相公如何教我赔纳？这谷是我卖老小卖家私得来的，你如何把去？(丑夺介)(旦唱)【锁南枝】儿夫去，竟不还，公婆两人都老年。从昨日到如今，不能勾得餐饭。奴请粮，他在家悬望眼。念我老公婆，做方便。(丑介)(旦唱)【前腔换头】乡官可怜见，这是公婆命所关。若是必须将去，宁可脱了奴衣裳，就问乡官换。(丑白)不要，你身上寒冷。(旦唱)宁使奴，身上寒。只要与公婆，救残喘。(丑夺谷介下)(旦介唱)【前腔】你夺将去，真可怜，公婆望奴奴不见。纵然他不埋怨，道我做媳妇还何干？他忍饥，添我夫罪愆。怎得见，我夫面？(白)我终久是个死，这里有一口井，不如投入井中死。(投介)呀！【前腔换头】将身赴井泉，思量左右难。我丈夫当年分散，叮咛祝付爹娘，教我与他相看筲。我死却，他形影单。夫婿与公婆，可不两埋冤？(外上唱)【前腔】媳妇去，不见还，教我在家凝望眼。(外跌介旦扶外虚打旦介)(外唱)你在这里闲行，教我望着肝肠断。(旦唱)公公，奴请粮，与你充午餐。又谁知被人骗。(外白)原来你被人骗。(唱)【前腔换头】苦！思量我命乖蹇，不由人不珠泪涟。料想终须饥死，不如早赴黄泉，免把你相牵绊。媳妇，婆年老，不久延。你须是，好看管。(旦唱)【前腔】公公，伊还身弃，我苦怎言！公还死了婆怎免？两人一旦身亡，教我独自如何展？算来吃苦辛，其实难过遣。我痛伤悲，只得强相劝。(外唱)【前腔换头】媳妇，你衣衫尽皆典。囊箧又罄然。纵然目前存活，到底日久日深，你与我难相恋。衣食缺，要行孝难。不如活冤家，早拆散。(外投井介)(旦救住)(末挑谷上唱)【前腔】不丰岁，荒歉年，生离死别真可怜。纵有八口人家，饥饿应难免。子忍饥，妻忍寒。痛哭声，恁哀怨。(白)相逢尽是饥寒客，安乐何曾见一人？呀！兀的不是蔡员外和小娘子在这里？员外，娘子，你在这里做甚么？(旦白)告公公：一言难尽。奴家今日闻知给散义仓，去请些粮谷，与公婆为口食之资。谁想里正作弊，仓中无谷，谢得相公督令里正赔纳，把分付与奴家。来到半途，又被里正夺去，将奴家推倒。如今公公见说，要投井死，奴家在此劝解公公。(末)原来恁的。我与你骂那厮一和：嘈！官司差设你为里正，交你管着乡都。义仓乃丰年聚敛，以为荒歉之储。你却与社长偷盗，致令赈济不敷。比及这娘子到来请谷，仓中已自空虚。相公督并你赔纳，于理不亦宜乎！你颠倒半途与他夺去，又将他推倒街衢。却不道救人一命，胜造七级浮屠。他公公见说要投井死，我倘若来迟，他险丧沟渠。你这般不仁不义，谩自家有赢余。空吃的人五谷，枉带人的头颅。身着人的衣服，一似马牛襟裾。我历数你从前过恶，真个罪不容诛。动不动逞凶行恶，你那些个恤寡怜孤！我若早来一步，放不过你这横死蛮驴。拚着七十年老命，和你生死在须臾。(介)休休，人知的只道我好心赌是，不知我的道我恃老无藉之徒。小娘子，你丈夫当年出去，把爹娘分付与老夫。今日荒年饥岁，亏杀你独自支吾。终不然我自饱暖，教你受之饥寒勤劬，古语救灾恤邻，济人须济急时无。我也请得些粮在此，小娘子，分一半与你将去，胡乱救济公姑。(与介)(旦白)谢得公公！(旦唱)【洞仙歌】苦！我家私没半分，靠着奴此身。只要救我公婆，岂辞多苦辛？(合)空把珠泪揾，谁怜饥与贫？这苦说不尽。(外唱)【前腔】本为泉下人，谢你救我一命存。只恨我不久身广，报不得媳妇恩。(合前)(夫唱)【前腔】见说不可闻，况我托在邻。终不然我享安荣，忍见伊受窘？(合前)(旦白)命薄多磨吃苦辛。(外白)不如身死早离分。(合)惟有感恩并积恨，万年千载不生尘。(并下)第十七出(丑做媒婆上唱)【蛮牌令】终日走千遭，走得脚无毛。何曾见汤水面？也不见半钱糟。倒不如做虔婆顶老，也得哔鸭汁吃饱。穷酸秀才直恁乔，老婆与他妆甚腰？(白)我做媒婆老了，不曾见这般好笑。叵耐一个秀才，老婆与他不要。别人见媒欢喜，他到和我寻闹。相公不肯干休，只管在家焦燥。把媒婆放在中间，旋得七颠八倒。走得鞋穿袜绽，说得唇干口燥。休休，也不怕你亲事不成，也不怕姻缘不到。不吃你男儿不从，不信你妇人不好。只怕红罗帐里快活，不叫媒婆聒噪。好好，状元来了。(生上唱)【金蕉叶】恨多怨多，俺爹娘知他怎么？摆不去功名奈何？送将来冤家怎躲？(相见介)(丑白)万福。贺喜状元！牛丞相选定今日毕结姻亲，筵席安排已了，请状元早赴佳期。(生唱)【三换头】名缰利锁，先自将人摧锉。况鸾拘风束，甚日得到家？我也休怨他咱，这其间，只是我，不合来，长安看花。闷杀我爹娘也，珠泪窄暗堕。(合)这段姻缘，只是我无如之奈何。(丑唱)【前腔】鸾台妆罢，鹊桥初驾，佳期近也。请仙郎到呵，明知萦挂。这其问，只得把，那雄厢，且都拚舍。他奉着君王诏，怎生别了他。(合前)(丑白)及早赴佳期。(生白)欢娱成怨悲。(合)情知不是伴，事急且相随。(并下)第十八出(外上唱)【传言玉女】烛影摇红，帘幕瑞烟浮动，画堂中珠围翠拥。妆台对月，下鸾鹤神仙仪从。玉箫声里，一双鸣凤。(白)左右何在？(末上白)画堂深处风光好，别是人间一洞天。(外白)来！我今日与小娘子毕姻，筵席安排了未？(末白)已安排了。(外白)怎见得？(末白)【水调歌头】屏开金孔雀，褥隐绣芙蓉。兽炉烟袅，莲台绛蜡吐春红。广设珊瑚席子，高把真珠帘卷，环列翠屏风。人间丞相府，天上蕊珠宫。锦遮围，花熳烂，玉玲珑。繁弦脆管，欢声鼎沸画堂中。簇拥金钗十二，座列三千珠履？谈笑尽王公。正是门阑多喜气，女婿近乘龙。(外白)状元来了未？(末白)远远望见一簇人马闹炒，想是状元来了。(生上唱)【女冠子】马蹄笃速，传呼齐拥雕毂。(外唱)宫花帽簇，天香袍染，丈夫得志，佳婿乘龙。(贴上唱)妆成闻唤促，义将娇面重遮，羞蛾轻蹙。(净丑执掌扇上唱)这姻缘不俗。(合)金榜题名，洞房花烛。(丑白)请新人交拜。(生贴介)(生唱)【画眉序】扳桂步蟾宫，岂料丝萝在乔木。喜书中今日，有女如玉。堪观处丝幕牵红，恰正是荷衣穿绿。(合)这回好个风流婿，偏称洞房花烛。(外唱)【前腔】君才冠天禄，我的门楣稍贤淑。看相辉清润，莹然冰玉。光掩映孔雀屏开，花烂熳芙蓉隐褥。(合前)(贴唱)【前腔】频催少膏沐，金凤斜飞鬓云矗。已逢他萧史，愧非弄玉。清风引佩下瑶台，明月妆成金屋。(合前)(净丑末唱)【前腔】湘裙颤六幅，似天上嫦娥降尘俗。喜蓝田今日，种成双玉。风月赛阆苑三千，云雨笑巫山二六。(合前)(生唱)【滴溜子】谩说道姻缘，果谐凤卜。细思之此事，岂吾意欲？有人在高堂孤独。可惜新人笑语喧，不知旧人哭。兀的东床，难教我坦腹。(合唱)【鲍老催】翠眉谩蹙，赤绳已系夫妇足，芳名已注婚姻牍。空嗟怨，枉叹息，休推速。画堂富贵如金谷，休恋故乡生处乐，受恩深处亲骨肉。(合唱)【滴滴金】金猊宝篆香馥郁，银海琼舟泛醽醁。轻飞翠袖呈娇舞，啭莺喉歇丽曲。歌声断续，持觞劝酒人共祝。人共祝，百年夫妇永和睦。(合唱)【鲍老催】意深爱笃，文章富贵珠万斛，天教艳质为眷属。似蝶恋花，凤栖梧，鸾停竹。男儿有书须勤读，书中自黄金屋，也自有千钟粟。(合唱)【双声子】郎多福，郎多福，看紫绶黄金束。娘分福，娘分福，看花诰纹犀轴。两意笃，两意笃。岂非福，岂非福。似文鸳彩凤，两两相逐。(合白)请风明日两相宜，女貌郎才天下奇。正是洞房花烛夜，果然金榜挂名时。(并下)第十九出(旦上唱)【薄幸】野旷原空，人离业败。谩尽心行孝，力枯形瘁。幸然爹妈，此身安泰。恓惶处，见恸哭饥人满道，叹举目将谁倚赖？(白)旷野消疏绝烟火，日日荒云黯村坞。死别空原妇泣夫，生离他处儿牵母。睹此恓惶实可怜，思量自觉此身难。高堂父母老难保，上国儿郎去不还。力尽计穷泪亦竭，淹淹气尽知何日？空原黄土谩成堆，谁把一杯掩奴骨？奴家自从丈夫去后，屡遭饥荒，衣衫首饰尽皆典卖，家计萧然。争奈公婆死生难保，朝夕又无可为甘旨之奉，只得逼逻几口淡饭。奴家自把细米皮糠逼逻吃，苟留残喘，也不敢交公公婆婆知道，怕他烦恼。奴家吃时，只得回避他。(逼逻饭介)公公婆婆早来。(外净上唱)【玉井莲后】忍饿担饥，未知何日是了？(旦白)请吃饭。(介)(净嫌介白)然则是饥荒年岁，只兀的教我怎吃？(外白)胡乱这般时节，分甚好歹？(净唱)【罗鼓令】我终朝的受馁，你将来的饭怎吃？疾忙便抬，非干是我有些馋态。(外唱)你看他衣衫都解，好茶饭将甚去买？婆婆，兀的是天灾，教他媳妇每难布摆。(旦唱)婆婆息怒且休罪，待奴家一霎时却得再安排。(合)思量到此，珠泪满腮。看看做鬼，沟渠里埋。纵然不死也难捱，教人只恨蔡伯喈。(净唱)【前腔】如今我试猜：多应址你独口童病来？多应是你买些鲑菜？我吃饭他缘何不在？这些意真乃是歹？(外唱)婆婆，他和你甚相爱，不应反面直恁的乖。(旦唱)我千辛万苦，有甚情怀？可不道我脸儿黄瘦骨如柴。(合前)(净白)抬去，抬去。(外)媳妇，收拾将去了。(旦收介)待奴家去买些东西，再安排饭。(净外)你去。(旦白)正是：哑子谩尝黄柏味，难将苦事向人言。(旦下)(净白)公公，亲的到底只是亲，亲生孩儿不留在家，今日着这媳妇供养你呵，前番骨自有些鲑菜；这几番只得些淡饭，教我怎的捱？更过几日，和饭也没有。你看他前日自吃饭时节，百般躲我，敢背地里自买些下饭受用分晓。(外白)婆婆，休错埋冤了人，我看这媳妇好生受，不是这般样人。(净白)恁的，等他自吃饭时节，我两人去探一探，方知端的。(外)也说得是。(合白)浑浊不分鲢共鲤，水请方见两般鱼。(并下)第二十出(旦上唱)【山坡羊】乱荒荒不丰稔的年岁，远迢迢不回来的夫婿。急煎煎不耐烦的二亲，软怯怯不济事的孤身己。衣尽典，寸丝不挂体。几番要卖了奴身己，争奈没主公婆教谁看取？(合)思之，虚飘飘命怎期？难捱，实丕丕灾共危。【前腔】滴溜溜难穷尽的珠泪，乱纷纷难宽解的愁绪。骨崖崖难扶持的病体，战钦钦难捱过的时和岁。这糠呵，我待不吃你，教奴怎忍饥？我待吃呵，怎吃得？(介)苦！思量起来不如奴先死，图得不知他亲死时。(合前)(白)奴家早上安排些饭与公婆，非不欲买些鲑菜，争奈无钱可买。不想婆婆抵死埋冤，只道奴家背地吃了甚么。不知奴家吃的却是细米皮糠，吃时不敢教他知道，只得回避。便埋冤杀了，也不敢分说。苦！真实这糠怎的吃得。(吃介)(唱)【孝顺歌】呕得我肝肠痛，珠泪垂，喉咙尚兀自牢嗄住。糠！遭砻被舂杵，筛你簸扬你，吃尽控持。悄似奴家身狼狈，千辛万苦皆经历。苦人吃着苦味，两苦相逢，可知道欲吞不去。(吃吐介)(唱)【前腔】糠和米，本是两倚依，谁人簸扬你作两处飞？一贱与一贵，好似奴家共夫婿，终无见期。丈夫，你便是米么，米在他方没寻处。奴便是糠么，怎的把糠救得人饥馁？好似儿夫出去，怎的教奴，供给得公婆甘旨？(不吃放碗介)(唱)【前腔】思量我生无益，死又值甚的！不如忍饥为怨鬼。公婆年纪老，靠着奴家相依倚，只得苟活片时。片时苟活虽容易，到底日久也难相聚。谩把糠来相比，这糠尚兀自有人吃，奴家骨头，知他埋在何处？(外净上探白)媳女，你在这里说甚么？(旦遮糠介)(净搜出打旦介)(白)公公，你看么？真个背后自逼逻东西吃，这贱人好打！(外白)你把他吃了，看是什么物事？(净荒吃介)(吐介)(外白)媳妇，你逼逻的是甚么东西？(旦介)(唱)【前腔】这是谷中膜，米上皮，将来逼逻堪疗饥。(外净白)这是糠，你却怎的吃得？(旦唱)尝闻古贤书，狗彘食人食，公公，婆婆，须强如草根树皮。(外净白)这的不嗄杀了你？(旦唱)嚼雪餐毡苏卿犹健，餐松食柏到做得神仙侣，纵然吃些何虑？(白)公公，婆婆，别人吃不得，奴家须是吃得。(外净白)胡说！偏你如何吃得？(旦唱)爹妈休疑，奴须是你孩儿的糟糠妻室！(外净哭介白)原来错埋冤了人，兀的不痛杀了我！(倒介)(旦叫介唱)【雁过沙】他沉沉向迷途，空教我耳边呼。公公，婆婆，我不能尽心相奉事，番教你为我归黄土。公公，婆婆，人道你死缘何故？公公，婆婆，你怎生割舍抛弃了奴？(白)公公，婆婆。(外醒介唱)【前腔】媳妇，你耽饥事公姑。媳妇，你耽饥怎生度？错埋冤你也不肯辞，我如今始信有糟糠妇。媳妇，我料应不久归阴府。媳妇，你休便为我死的把生的受苦。(旦叫婆婆介唱)【前腔】婆婆，你还死教奴家怎支吾？你若死教我怎生度？我千辛万苦回护丈夫，如今到此难回护。我只愁母死难留父，况衣衫尽解，囊箧又无。(外叫净介唱)【前腔】婆婆，我当初不寻思，教孩儿往皇都。把媳妇闪得苦又孤，把婆婆送入黄泉路，只怨是我相耽误。我骨头未知埋在何处所？(旦白)婆婆都不省人事了，且扶入里面去。正是：青龙共白虎同行，吉凶事全然未保。(并下)(末上白)福无双至犹难信，祸不单行却是真。自家为甚说这两句？为邻家蔡伯喈妻房，名唤做赵氏五娘子，嫁得伯喈秀才，方才两月，丈夫便出去赴选。自去之后，连年饥荒，家里只有公婆两口，年纪八十之上，甘旨之奉，亏杀这赵五娘子，把些衣服首饰之类尽皆典卖，籴些粮米做饭与公婆吃，他却背地里把些细米皮糠逼逻充饥。唧唧，这般荒年饥岁，少什么有三五个孩儿的人家，供膳不得爹娘。这个小娘子，真个今人中少有，古人中难得。那公婆不知道，颠倒把他埋冤；今来听得他公婆知道，却又痛心都害了病。俺如今去他家里探取消息则个。(看介)这个来的却是蔡小娘子，怎生恁地走得慌？(旦慌走上介白)天有不测风云，人有旦夕祸福。(见末介)公公，我的婆婆死了。(末介)我却要来。(旦白)公公，我衣衫首饰尽行典卖，今日婆婆又死，教我如何区处？公公可怜见，相济则个。(末白)不妨，婆婆衣衾棺椁之费皆出于我，你但尽心承值公公便了。(旦哭介唱)【玉包肚】千般生受，教奴家如何措手？终不然把他骸骨，没棺椁送在荒丘？(合)相看到此，不由人不珠泪流，正是不是冤家不聚头。(末唱)【前腔】不须多忧，送婆婆是我身下有。你但小心承直公公，莫教又成不救。(合前)(旦白)如此，谢得公公！只为无钱送老娘。(末白)娘子放心，须知此事有商量。(合)正是：归家不敢高声哭，只恐人闻也断肠。(并下)第二十一出(生上唱)【一枝花】闲庭槐影转，深院荷香满。帘垂清昼水，怎消遣？十二阑杆，无事闲凭遍。困来湘簟展，梦到家山，又被翠竹敲风惊断。(白)【南乡子】万竹影摇金，水殿帘栊映碧阴。人静昼长无外事，请吟，碧酒金樽懒去斟。幽恨苦相寻，谁知离别经年无信音？寒暑相催人易老，关心，却把闲愁付玉琴。左右过来。(末上白)黄卷看来消白日，朱弦动处引清风。炎蒸不到珠帘下，人在瑶池阆苑中。琴书见在。(生)你与我叫两个学童出来。(末叫介)(净把扇丑把香炉上唱)【金钱花】自小承值书房，书房。快活其实难当，难当。只管把扇与烧香，荷亭畔好乘凉，吃饱饭上眠床。(净丑笑介)(生白)院子，这琴是我在先得此材于爨下，斫成此琴，故曰焦尾。自从来到此间，久不整理。今日当此清凉境界，试操一曲，舒遣情怀则个。你来，一个学童搧凉，一个学童管着文书，你管着烧香来。烧香的不要灭了香烬，搧凉的不要坏了扇子，管文书的不要掉了文书。三人互相觉察，违者施行。(众应)领台旨。(丑伸扇灭末香)(净白)告相公：院子灭了香烬。(生)拿那厮来背起打十三。(净打末介)(生)那厮不中，不要他烧香，教他搧凉。(叫净)你烧香。(净)小人烧香。(末搧凉)(生抚琴唱)【懒画眉】强对南熏奏虞弦，只见指下余音不似前，那些个流水共高山？呀！怎的只见满眼风波恶，似离别当年怀水仙。(末困净烧扇)(生白)怎生不搧凉？(末慌介)(净丑)告相公：院子坏了扇。(生白)背起打。(净丑介)(生)那厮不中，不要他搧凉，只教掌着文书。你搧凉。(丑)领台旨，学童搧凉。(生又抚琴唱)【前腔】顿觉余音转愁烦，还似别雁孤鸿和断猿，又如别凤乍离鸾。呀！怎的只见杀声在弦中见？敢只是螳螂来捕蝉。(末又困介)(净丑偷书白)告相公：院子掉了文书。(生)再背起打。(介如前)(生叫丑白)你来拿文书，他依旧烧香。(丑把书)(生唱)【前腔】日暖蓝田玉生烟，似望帝春心托杜鹃，好姻缘还似恶姻缘。只怕知音少，争得鸾胶续断弦？(丑困)(末偷书)(净丑介白)告相公：院子来偷文书。(生)这厮真个不中，你看灭了香烬，坏了扇。(末)告相公：两个学童厮妆骗。(净)他文书险被你来偷。(丑)亏我先准备一条大粗线。(生)夫人来，你两个回避。(太净丑白)正是：有福之人人伏事，无福之人伏事人。(并下)(生在场)(贴旦上唱)【满江红】嫩绿池塘。梅雨歇熏风乍转。见清新华尾，已飞乳燕。簟展湘波纨扇冷，歌传令缕琼卮暖。是炎燕不到水亭中，珠帘卷。(贴白)相公原在这里操琴。奴家久闻相公高于音乐，如何来到此间，丝竹之音，杳然绝响？相公今日，试操一曲。(生)弹甚么曲好？(贴)雉朝飞到好。(生)弹他做甚么？这是无妻的曲，我少甚么媳妇？(贴)胡说！如何少甚媳妇？(生弹介)呀！错了也。只有个媳妇，到弹个孤鸾寡鹄。(贴)我一对夫妻正好，说甚么孤寡？(生介)你那里知他孤寡的？(贴)相公，对此夏景，弹个风入松到好。(生)这个却好。(弹错介)(贴)相公，你弹错了。(生)呀！我弹个思归引出来。(贴)怎地害风么那！我却知道你会操琴，只管这般卖弄怎地？(生)不是，这弦不中弹。(贴)这弦怎地不中？(生)当原是旧弦，俺弹得惯。这是新弦，俺弹不惯。(贴)旧弦在那里？(生)旧弦撇了多时。(贴)为甚撇了？(生)只为有这新弦，便撇了旧弦。(生介)(贴)怎地不把新弦撇了？(生)便是新弦难撇。(介)我心里只想着那旧弦。(贴)你撇又撇不得，罢罢。(生唱)【桂枝香】危弦已断，新弦不惯。旧弦再上不能，我待撇了新弦难拚。一弹再鼓，又被宫商错乱，(贴白)你敢心变了？(生唱)非干心变。这般好凉天，正是此曲才堪听，又被凤吹在别调间。(贴唱)【前腔】非弦已断，只是你意慵心懒。没，你既道是寡鹊孤鸾，又道是昭君宫怨，那更思归别鹤，无非愁叹。相公，你心里多敢想着谁？(生)不想甚么人。(贴)你既不然，我理会得了，你道是除了知音听，道我不是知音不与弹。(贴白)相公，只是你心里不欢喜的上头，你无心弹，何似教惜春和老姥姥安排酒过来，消遣歇子？(生)我懒饮酒，我待睡去也。(贴)老姥姥，惜春，安排酒过来。(末净丑上唱)【烧夜香】楼台倒影入池塘，绿树阴浓夏正长，一架荼靡只见满院香。(贴)满院香，和你饮霞觞。傍晚卷起帘儿，明月正上。(贴白)将酒过来。(贴唱)【梁州序】新篁池阁，槐阴庭院，日永红尘隔断。碧阑干外，空飞漱玉请泉。只见香肌无暑，素质生风，小簟琅玕展。昼长人困也，好清闲，忽听得棋声惊昼眠。(合)金缕唱，碧筒劝。向冰山雪槛开华宴，清世界有几人见。(生唱)【前腔】蔷薇帘箔，荷花池馆，一点风来香满。香奁日永，香销宝篆沉烟。谩有枕欹寒王，扇动齐纨，怎遂得黄香愿？(泪下介)(贴)做甚么？(生介唱)猛然心地热，透香汗，我欲向南窗一醉眠。(合前)(贴唱)【前腔换头】向晚来雨过南轩，见池面红妆零乱。渐轻雷隐隐，雨收云散。只见荷香十里，新月一钩，此景佳无限。兰汤初浴罢，晚妆残，深院黄昏懒去眠。(合前)(生唱)【前腔换头】柳阴中忽听新蝉，更流萤飞来庭院。听菱歌何处？画舡归晚。只见玉绳低度，朱户无声，此景尤堪恋。起来携素手，鬓云乱，月照纱窗人未眠。(合前)(净丑末合唱)【节节高】涟漪戏彩鸳，把荷翻，清香泻下琼珠溅。香风扇，芳沼边，闲亭畔。坐来不觉人清健，蓬莱阆苑何足羡。(合)只恐西风又惊秋，不觉暗中流年换。【前腔】清宵思爽然，好凉天，瑶台月下清虚殿。神仙眷，开玳筵，重欢宴。从教玉漏催银箭，水晶宫里把笙歌按。(合前)(合唱)【余文】光阴迅速如飞电，好良宵可惜渐阑，拚取欢娱歌笑喧。(生白)谯楼上几鼓？(众)三鼓。(贴)相公，欢娱休问夜如何，此景良宵能几何？(合)遇饮酒时须饮酒，得高歌处且高歌。第二十二出(旦上唱)【霜天晓角】难捱怎避，灾祸重重至？最苦婆婆死矣，公公病，又将危。(白)屋漏更遭连夜雨，困龙遇着许真君。奴家自从婆婆死后，万千狼狈，谁知公公一病，又成危困。如今赎得些药，安排煎了，更安排一口粥汤。(煎药介唱)【犯胡兵】囊无半点挑药费，良医怎求？纵然救得目前，饭食何处有？料应难到后。谩说道有病遇良医，饥荒怎救？【前腔】公公这病呵，百愁万苦千生受，妆成这症候。便做这药吃时呵，纵然救得目前，怎免得忧与愁？料应不会久。他只为不见孩儿么？这病可时，除非是子孝父心宽，方才可救。(白)药已熟了，且扶公公出来，吃些药看何如？(旦下扶外上唱)【霜天晓角】悄然魂似飞，料应不久矣。纵然抬头强起，(介)形衰倦，怎支持？(旦白)公公宽心！药熟了，你吃些，□□身己歇子。(外介)我吃不得这药。(旦介唱)【香遍满】论来汤药，须索是子尝方进与父母，公公，莫不是为无子先尝你便寻思苦？(外强吃吐介白)我吃不得了。(旦唱)你只索□□，怎舍得一命殂？(劝吃药介)(外白)媳妇，你吃糠，却教我吃药，可不亏了你！(哭介)(旦唱)原来你不吃药，只为我糟糠妇。(白)公公，你吃药不呵，自吃一口粥汤如何？(外吃吐介)(旦唱)【前腔】他万千愁苦，堆积柞闷怀成气蛊，可知道你吃了吞还吐。(外白)媳妇，我敢不济事，只是死。孩儿又不回来，只亏了你。(旦)公公且宽心。(背哭介)怕添亲怨忆，背将珠泪渍。公公，你再吃一口粥汤。(外白)媳妇，你吃糠，却教我吃粥，怎吃得下？(旦唱)苦！他原来不吃粥，也只为我糟糠妇。(外白)媳妇，我死也不妨，只叹孩儿不在家，亏了你。来来，我有两句言语分付与你。(旦)如何？公公。(外唱)【哥儿】媳妇，三年谢得你相奉事，只恨我当初，将你相耽误。我欲待报你的深恩，待来生我做你的媳妇。怨只怨蔡伯喈不孝子，苦只苦赵五娘辛勤妇。(旦唱)【前腔换头】寻思：一怨你死了谁祭祀；二怨你有孩儿，不得他相看顾；三怨你三年，没一个饱暖的日子。三载相看甘共苦，一朝分别难同死。(外唱)【前腔】媳妇，我死呵，你将我骨头休埋在土。(旦白)愿公公百二十岁，不愿得公公有此。倘或有些吉凶事，教媳妇休要埋在土里，却埋放那里也？(外白)都是我当初误你不是。(唱)我甘受折罚，任取尸骸露。(旦)公公，你休这般说，被人笑话。(外)媳妇，你不理会得，留与旁人，道伯喈不葬亲父。怨只怨蔡伯喈不孝子，苦只苦赵五娘辛勤妇。(旦唱)【前腔换头】思之，公公，你死呵，公婆已得做一处所。料想奴家，不久归阴府。苦！可惜一家，三个怨鬼在冥途。三载相看甘共苦，一朝分别难同死。(末上白)贫无达士将金赠，病有闲人说药方。公公，这两日病体如何？(外)我不济事了，毕竟只是个死。张大公，你来得恰好。我凭你为证，写下遗嘱与媳妇收执，我死后，教他休守孝，早嫁个人。取纸笔来。(旦)公公，你休写。自古道：忠臣不事二君，烈女不嫁二夫。休写，公公。(末)小娘子，你休烦恼他，且顺他看如何？(外写不得介唱)【罗帐里坐】媳妇，你艰辛万千，是我耽伊误伊。你不嫁呵，你身衣口食，怎生区处？休休，当原是我误了你，今日又教你嫁人，若嫁不得个好人，怨我如何？终不然又教你，守着灵帏？(放笔介)已知死别在须臾，更与什么生人做主？(末唱)【前腔】中间就里，我难说怎提？小娘子，若不嫁人，恐非活计；若不守孝，又被人淡议。(合)可怜家破与人离，怎不教人泪垂。(旦唱)【前腔】公公严命。非奴敢违。只怕再如伯喈，却不误了我一世？公公，我一鞍一马，誓无他志。(合前)(末白)员外且将息，去后自有商量。(外)张大公，凭着你留下我这一条拄杖，怕这忤逆不孝子蔡邕回来。把这拄杖与我打将出去！(外虚倒介)(旦末扶介)(末白)公公，病里莫生嗔，(旦)宽心保病身。(合)正是：药医不死病，佛化有缘人。(并下)第二十三出(生上唱)【喜迁莺】终朝思想，但恨在眉头，人在心上。凤侣添愁，鱼书绝寄，空劳两处相望。青镜瘦颜羞照，宝瑟清音绝响。归梦杳，绕屏山烟树，那是家乡？(白)【踏莎行】怨极愁多，歌慵笑懒，只因添个鸳鸯伴。他乡游子不能归，高堂父母无人管。湘浦鱼沉，衡阳雁断，音书要寄无方便。人生光景几多时，蹉跎负却平生愿。(生再唱)【雁渔锦】思量，那日离故乡。记临歧送别多惆怅，携手共那人不厮放。教他好看承，我爹娘，料他每应不会遗忘。闻知饥与荒，只怕捱不过岁月难存养。若望不见信音却把谁倚仗。【二犯渔家傲】思量，幼读文章，论事亲为子也须要成模样。真情未讲，怎知道吃尽多磨障？被亲强来赴选场，被君强官为议郎，被婚强效鸾凰。三被强衷肠说与谁行？埋冤难禁这两厢，这壁厢道咱是个不撑达害羞的乔相识，那壁厢道咱是个不睹是负心的薄幸郎。【雁渔序】悲伤，鹭序鸳行，怎如乌鸟反哺能终养？谩把金章，绾着紫绶；试问斑衣，今在何方？斑衣罢想，纵然归去，又怕带麻执杖。只为他云梯月殿多劳攘，落得泪雨似珠两鬓霜。【渔家喜雁灯】几回梦里，忽闻鸡唱。忙惊觉错呼旧妇，同问寝堂上。待朦胧觉来，依然新人凤衾和象床。怎不怨香愁玉无心绪？更思想被他拦挡。教我，怎不悲伤？俺这耻欢蜈仅宿笑蓉帐，他那里寂寞偏嫌更漏长。【锦缠雁】谩悒怏，把欢娱都成闷肠。菽水既清凉，我何心，贪着美酒肥羊？闷杀人花烛洞房，愁杀我挂名在金榜。魆地里自思量，正是在家不敢高声哭，只恐人闻也断肠。(白)院子过来。(末上白)有问即对，无问不答。告相公：有何指挥？(生)你是我的亲的人，我有一件事和你商量，你休要走了我的言语。(末)相公指挥，男女怎敢漏泄！(生)自从离了父母妻室，来此赴选，本非我意。虽则勉强朝命，暂受职名，将谓三年之后，可作归计。谁知又被牛相公招为女婿，一向逗遛在此，不能归去见父母一面。我要和你商量个计策。(末)不钻不穴，不道不知。男女每间常见相公忧闷不乐，不知这个就里。相公何不对夫人说知？(生)我夫人虽则贤慧，争奈老相公之势，炙手可热，我待说与夫人知，一霎时老相公得知，只道我去也不来，如何肯放我去？不如姑且隐忍，和夫人都瞒了，直待任满，寻个归计。(末)这的却是。老相公若还知道，那里肯放相公去？(生)我如今要寄一封书家中去，没个方便。我待使人去，又怕夫人知道。你与我出街坊上寻个便当人，待我寄一封书家去则个。(末)男女专当小心踏逐。(生)我终朝长痛忆。(末)不妨，寻便寄书尺。(合)正是：眼望旌捷旗，耳听好消息。(并下)第二十四出(旦上唱)【金珑璁】饥荒先自窘。那堪连丧双亲，身独自怎支分？衣衫都典尽，首饰并没分文，无计策剪香云。(白)【蝶恋花】万苦千辛难摆拨，力尽心穷两泪空流血。裙布钗荆今已竭，萱花椿树连摧折。金剪盈盈明素雪，空照乌云远映愁眉月。一片孝心难尽说，一齐分付青丝发。奴家在先婆婆没了，却是张大公周济。如今公公又亡过了，无钱资送，难再去求张大公，寻思起没奈何，只得剪下青丝细发，卖几贯钱为送终之用。虽然这头发值不得恁多钱，也只把做些意儿，一似教化一般。正是：不幸丧双亲，求人不可频。聊将青鬓发，断送白头人。(旦唱)【香罗带】一从鸾凤分，谁梳鬓云？妆台不临生暗尘，那更钗梳首饰典无存也，头发，是我耽阁你，度青春。如今又剪你，资送老亲。剪发伤情也，只怨着结发的薄幸人。(剪又放介)(唱)【前腔】思量薄幸人，辜奴此身，欲剪未剪教我珠泪零。我当初早披剃入空门也，做个尼姑去，今日免艰辛。只一件，只有我的头发恁的，少什么嫁人的，珠围翠簇兰麝熏。呀！似这般光景，我的身死，骨自无埋处，说什么头发愚妇人！(介)【前腔】堪怜愚妇人，单身又贫。我待不剪你头发卖呵，开口告人羞怎忍。我待剪呵，金刀下处应心疼也。休休，却将堆鸦髻，舞鸾鬓，与乌鸟报答，白发的亲。教人道雾鬓云鬟女，断送他霜鬟雪鬓人。(剪介)(哭唱)【临江仙】连丧双亲无计策，只得剪下香云，非奴苦要孝名传。正是上山擒虎易，开口告人难。(白)头发既已剪下，免不得将去街上货卖。穿长街，抹短巷，叫几声卖头发咱。(叫介)(唱)【梅花塘】卖头发，买的休论价。念我受饥荒，囊箧无些个。丈夫出去，那更连丧了公婆，没奈何，只得卖头发，资送他。(白)怎的都没人问买？(介)(唱)【香柳娘】看青丝细发，剪来堪爱，如何卖也没人买？若论这饥荒死丧，怎教我女裙钗，当得这狼狈？况我连朝受馁，我的脚儿怎抬？其实难捱。(倒介)(再起唱)【前腔】望前街后街，并无人在。我待再叫呵，咽喉气噎，无如之奈。苦！我如今便死，暴露我尸骸，谁人与遮盖？天天！我到底也只是个死。待我将头发去卖，卖了把公婆葬埋，奴便死何害？(末上白)慈悲胜念千声佛，造恶徒烧万炷香。呀！兀的不是蔡小娘子？缘何倒在街上？(旦)公公，救我则个！(末扶介)小娘子，你手里拿着头发做什么？(旦)奴家公公没了，将这头发资送他。(末哭介)原来你公公也死了，你怎的不来和我商量，把这头发剪下做什么？(旦)奴家多番来定害公公了，不敢来相恼。(末)说那里话！(唱)【前曲】你儿夫曾付托，我怎生违背？你无钱使用，我须当代。交你把头发剪了，又跌倒在长街，都缘是我之罪。(合)叹一家破坏，否极何时泰来？各出着泪。(旦唱)【前腔】谢公公可怜，把钱相贷，我公婆在地下相感戴。只恐奴此身，死也没人埋，公公，谁还你恩债？(合前)(末白)小娘子，你先到家，我便令小二送些布帛钱米之类与你。(旦)公公收了这头发。(末)我要这头发做什么？(旦)谢得公公救妾身！(末)你儿夫曾托我亲邻。(合)正是：从空伸出拿云手，提起天罗地网人。(并下)第二十五出(净扮拐儿上唱)【打球场】几年假，为拐儿，是人都理会得我名儿。折莫你是怎生俌俏的，也落在我圈围。(白)自家脱空行径，掏摸生涯。剑舌枪唇，俌俏的也引教他懵懂；虚脾甜口，悭吝的也哄交你妆风。乡贯何曾有定居，姓名那曾有真的。妆成圈套，见了的便自入来，做就机关，入着的怎生出去？骗了锺馗手里蝙蝠，脱得洞宾瓢里仙丹。但是来无迹，去无踪，对面骗人如撮弄；纵使和你行，和你坐，当场骗你怎埋冤？拐儿阵里先锋，哄局门中大将。何用剜墙贡壁，强如黑夜偷儿；不索挟杖持刀，真个白昼劫贼。正是：地不长无根之草，天不生无禄之人。自家正无买卖，听得随朝佐官蔡伯喈相公，家住在陈留，父母在堂，竟无消息。自家先在陈留郡走得却熟，如今只做陈留人，假写他父母家书递与他，必有回音；倘或附带盘缠回家，也不见得。却觅一小富贵，便不然也索与我些少盘缠回家。这里便是蔡伯喈相公府，进入去咱。呀！怎地都没一个人？(末上白)侯门深似海，不许外人敲。(相见介)你那里人？来府里有甚勾当？(净)小人从陈留来，蔡伯喈的老官人老安人有家书来。(末)相公正要寻方觅便寄书家去，你来得却好，待我请相公出来。(介)(生上唱)【凤凰阁】寻鸿觅雁，寄个音书无便。谩劳回首望家山，和那白云不见。泪痕如线，想镜里孤鸾影单。(生白)院子，他那里来？(末)他说在陈留来。(净)小人是陈留郡里来的。(生)你带得我家书来？(净)小人带书来。(生)将来看。(净递书介)(生看唱)【一封书】一从你去离，我家中常念你。是么，我也常想家里。功名事怎的？想多应折桂枝。我功名事成了。幸得爹娘和媳妇，各保安康无祸危。且喜家中安乐。见家书，可知之，及早回来莫更迟。(介)(生白)我怕不要归，争奈不由我。院子，你将纸笔过来，我写一封书与他去；一就取些金珠过来。(末下取)纸笔金珠见在。(生写书介)(唱)【下山虎】蔡邕百拜，大人尊前：一自离膝下，顿觉数年。目断家山，镇长望悬。一向那堪音信断，名利事叹牵绾，谩空劳珠泪涟。上表辞金殿，要辞了官，争奈君王不见怜。(又唱)【蛮牌令】忽尔拜尊翰，极切慰拳拳。喜爹娘和媳妇，尽安康。况儿身淹留在此，不能勾承奉慈颜。匆匆的聊附寸笺，草草伏乞尊照不宣。(生白)汉子，你来。这一封书和金珠，将到我家里。传示俺家里：俺早晚回来，教都放心，不须烦恼也。(净)小人理会得。(生)这些个碎银，与你路上作盘缠。(净)谢相公！(生唱)【驻马听】书寄乡关，说起教人心痛酸。你传示俺八旬爹妈，道与我两月妻房，隔涉万水千山。啼痕缄外翠绡斑，梦魂飞绕银屏远，(合)报道平安，想一家贺喜，只说道他日再相见。(末唱)【前腔】遥忆乡关，有个人人凝望眼。他频看飞雁，望断归舟，倚遍危阑。见这银钩飞动彩云笺，又索玉箸界破残妆面。(合前)(净唱)【前腔】西出阳关，却叹今朝行路难。念取经年离别，带着一纸云笺。跋涉程途，只怕豺狼纷绕路途间，又怕雁鸿不到你家乡畔。(合前)(末唱)【前腔】满纸云烟，说尽离愁千万千。想那层楼十二，有个人人，倚着危阑。他望归期，数飞雁，阻关山，见书如见经年面。(合前)(生白)凭伊城寄佳音。(末)说尽离人一片心。(合)须知相别经多载，方信家书抵万金。(并下)第二十六出(旦上唱)【挂真儿】四顾青山静悄悄，思量起暗里魂消。黄土伤心，丹枫染泪，谩把孤坟自造。(白)【菩萨蛮】白杨萧瑟悲风起，天寒日淡空山里。虎啸与猿啼，愁人添惨凄。穷泉深杳杳，长夜何由晓。洒泪泣双亲，双亲闻不闻？奴家自丧了公婆，谁相扶助？到如今免不得造一所坟，把公婆葬了。又无钱雇人，又无人得央靠，只得独自搬泥运土。(罗裙包土介)(唱)【五更传】把土泥独抱，罗裙裹来难打熬。空山静寂无人吊，但我情真实切，到此不惮劳。苦！何曾见葬亲儿不到？又道是三匝围丧，那些个卜其宅兆？思量起，是老亲合颠倒。公公，你图他折桂看花早，不道自把一身，送在白杨衰草。谩自苦，(介)这苦凭谁告？(介)【前腔】我只凭十爪，如何能勾坟上高？(介)只见鲜血淋漓湿衣袄，苦！我形衰力倦，死也只这遭。休休！骨头葬处任他流血好，此唤作骨血之亲，也教人称道。教人道：赵五娘亲行孝。苦！心穷力尽形枯槁，只有这鲜血，到如今也出了。这坟成后，只怕我的身难保。(白)呀！使得我力都乏了，免不得就此歇自，睡一觉则个。(唱)【卜算先】坟土未曾高，筋力还先倦。(睡介)(外扮山神上唱)【粉蝶儿】赵女堪悲，天教小神相济。(白)善哉！善哉！小神乃当山土地。昨奉玉帝敕旨：为赵五娘行孝，特令差拨阴兵，与他并力筑造坟台，免不得叫出南山白猿使者、黑虎将军，交他向前则个。猿虎二将何在？疾速过来！(丑扮猿净扮虎上介)(外)唯，吾奉上帝敕旨：为赵五娘行孝，交与他添力，筑造坟台。汝等可变化人形，与他摄化土石，便成坟冢。(净丑)领神音。(外)唯，不得惊动孝妇！(净丑做坟介)告大圣：坟台已成了。(外)赵五娘，略抬起头来，听我嘱付！(外唱)【好姐姐】五娘听分付与：吾特奉玉皇敕旨，怜伊孝心故遣我来助你。(净丑合唱)坟成矣。葬了二亲寻夫婿，改换衣装往帝畿。(外白)赵五娘，你理会得？正是：大抵乾坤都一照，(合)免教人在暗中行。(外净丑并下)(旦醒来介)(唱)【卜算后】梦里分明有鬼神，想是天怜念。(白)怪哉！我睡间恍惚之中，似梦非梦，闻人有祝付之语：道坟成了，教去京畿寻取丈夫。但我全凭独自一身，几时能勾得坟成？(介)呀！怎地这坟台都成了？谢天地，分明是神通变化。(唱)【五更传】怨苦知多少？两三人只道同做饿莩。公公，婆婆，我待不葬了你，又不了；待葬了你，穷泉一闭无日晓，叹从今永别，再无由相倚靠。我死和你做一处埋呵，也得相伏事。只愁我死在他途道，我的骨头，何由来到？从今去，这坟呵，只愿得中干燥，福孙荫子也都难料；便荫得个三公，也济不得亲老。泪暗滴，把苍天祷。(末同丑带锄器上唱)【铧锹儿】悲风四起吹松柏，山云惨淡日无色。猿啼与虎啸。怎不惨戚！趱步行来到峭壁，都与孝妇添助力。(末白)自家是蔡员外的邻家，张大公的便是。只为他两个老的死了，亏杀他那媳妇赵五娘子，把罗裙包土，筑造坟台。但人家里造一所坟，不着千百工造不成。他独自一个女流，如何成得此事？免不得带将小二，与他添助力气则个。呀！好怪么，如何坟都成了。只见松柏森森绕四围，孤坟新土掩泉扉。娘子。你空山独自气人问，为筑坟台有阿谁？(旦)梦里有神真怪异，阴兵运土与搬泥。筑成坟了亲分付，教寻取儿夫往帝畿。(丑)公公，自古流传多有此，毕竟感格上天知。长城哭倒称姜女，娘子，他日芳名一处题。(合)正是：善恶到头终有报，只争来速与来迟。(旦唱)【好姐姐】念奴流血满指，奈独自要坟成无计，深感老天暗中相护持。(合)坟成矣。葬了二亲寻夫婿，改换衣装往帝畿。(末唱)【前腔】我每方将小二，待欲与你添助力气，谁知有神暗中救济。(合前)(丑唱)【前腔】你每真个见鬼，这松柏孤坟在何处？恰才小鬼是我妆做的。(合前)(未白)娘子，你孝心感格动阴兵，(旦)不是阴兵坟怎成？(丑)万事劝人休碌碌，(合)举头三尺有神明。(并下)第二十七出(贴亡唱)【念奴娇】楚天过雨，正波澄木落，秋容光净。谁驾玉轮来海底，碾破琉璃千顷。环珮风清，笙歌露冷，人在清虚境。(净丑合唱)真珠帘卷，小楼无限佳兴。(白)【临江仙】玉作人间秋万顷，银葩点破琉璃。(贴)瑶台风露冷仙衣，天香飘下处，此景有谁知？(净丑)未审明年明夜月。此时此景何如？(贴)珠帘高卷醉琼卮，(合)正是莫辞终夕看，动是隔年期。(贴)老姥姥，惜春，今夜中秋，月色澄霁，你与我请相公出来，玩赏则个。(丑)请请，夫人请相公玩月。(生房内应)我睡了，不来。(净)你可知道不请得相公出来，你甚么脸儿了，相公见了好？我去请。(介)(生上唱)【生查子】逢人曾寄书，书去神亦去。今夜好清光，可惜人千里。(贴白)相公，今夜中秋，月色可爱。我请你玩赏一番，你没事，推阻做什么？(生)月有甚好处？(贴)怎地不好！你看：【酹江月】玉楼绛气，卷霞绡云浪寒光澄澈。丹桂飘香清思爽，人在瑶台银阙。(生)影透空帏，光窥罗帐，露冷蛩声切。关山今夜，照人几处离别。(净)须信离合悲欢，还如玉兔，有阴晴圆缺。便做人生长宴会，几见冰轮皎洁？(丑)此夜明多，隔生期远，莫放金樽歇。(合)但愿人长久，年年同赏明月。(贴唱)【本序】长空万里，见蝉娟可爱，全无一点纤凝。十二栏杆，光满处，凉浸珠箔银屏。偏称，身在瑶台，笑斟玉斝，人生几见此佳景？(合)惟愿取，年年此夜，人月双清。(生唱)【前腔换头】孤影，南枝乍冷，见乌鹊缥缈惊飞，栖止不定。万点苍山，何处是，修竹吾庐三径？追省，丹桂留扳，嫦娥相爱，故人千里谩同情。(合前)(贴唱)【前腔换头】光莹，我欲吹断天箫，骖鸾归去，不知风露冷瑶京？环珮湿，似月下归来飞琼。那更，香鬓云鬟，清辉玉臂。广寒仙子也堪并。(合前)(生唱)【前腔换头】愁听，吹笛关山，敲砧门巷，月中都是断肠声。人去远，几见明月亏盈。惟应，边塞征人，深闺思妇，怪他偏向别离明。(合前)(净丑合唱)【古轮台】峭寒生，鸳瓮瓦冷玉壶冰，阑干露湿人犹凭，贪看玉镜。况万里清冥，皓彩十分端正。三五良宵，此时独胜。(丑)把清光都付与酒杯倾，从教酩酊，拚夜深沉醉还醒。酒阑绮席，漏催银箭，香消金鼎。斗转与参横，银河耿，辘轳声已断金井。(净唱)【前腔换头】闲评，月有圆缺与阴晴，人世有离合悲欢，从来不定。深院闲庭，处处清光相映。也有得意人人，两情畅咏；也有独守长门伴孤冷，君恩不幸。(丑)有广寒仙子娉婷，孤眠长夜，如何捱得，更阑寂静？此事果无凭，但愿人长永，小楼看月共同登。(合)【余文】声哀诉促织鸣，(贴)俺这里欢娱未听。(生)却笑他几处寒衣织未成。(贴白)今宵明月最团圆。(生)几处凄凉几处喧。(合)但愿人生得长久，年年千里共婵娟。(并下)第二十八出(旦上唱)【胡捣练】辞别去，到荒丘，只愁出路煞生受。画取真容聊藉手，逢人将此免哀求。(白)鬼神之道，虽则难明；感应之理，不可不信。奴家昨日，独自在山筑坟，正睡间，忽梦中有神人自称当山土地，带领阴兵，与奴家助力；却又祝付，教奴家改换衣装，去长安寻取丈夫。待觉来果见坟台并已完备，分明是神道护持。正是：能可信其有，不可信其无。今则二亲既已葬了，只得改换衣装，将着琵琶做行头，沿街上弹几只劝行孝的曲儿，教化将去。只是一件，我几年间和公婆厮守，一旦撇了去，如何下得？奴家从来薄晓得些丹青，何似想象画取公婆两个真容，背着一路去，也似相亲傍的一般。但过小祥忌辰，展开与他烧些香纸，奠些凉浆水饭，也是奴家心素。(介)免不得就此描模真容则个。(唱)【三仙桥】一从他每死后，要相逢不能勾。除非梦里，暂时略聚首。若要描，描不就，暗想象，教我未写先泪流。写，写不得他苦心头；描，描不出他饥证候；画，画不出他望孩儿的睁睁两眸。只画得他发飕飕，和那衣衫敝垢。休休，若画做好容颜，须不是赵五娘的姑舅。【前腔】我待画你个庞儿带厚，你可又饥荒消瘦。我待画你个庞儿展舒，你自来长恁皱。若写出来，真是丑，那更我心忧，也做不出他欢容笑口。不是我不画着好的，我从嫁来他家，只见两月稍优游，他其余都是愁。那两月稍优游。可又忘了。这三四年间，我只记得他形衰貌朽。这画呵，便做他孩儿收，也认不得是当初父母。休休，纵认不得是蔡伯喈当初爹娘，须认得是赵五娘近日来的姑舅。(白)真容已描就了，只就这里烧香纸，奠些水饭，拜辞了二亲出去。(唱)【前腔】公公，婆婆，非是我寻夫远游，只怕你公婆绝后。奴见夫便回，此行安敢久。苦！路途中，奴怎走？望公婆，相保佑我出外州；(介)苦！他骨肉自没人倚恃，他如何来相保佑？这坟呵，只怕奴家去后，冷清清有谁来拜扫？纵使遇春秋，一陌银钱怎有？休休，生是受冻馁的公婆，死做个绝祭祀的孤魂么姑舅。(白)既辞了二亲，拜了真容，便索去辞张大公。如何的张大公恰好也来到？(末上白)衰柳寒蝉不可闻，西风败叶正纷纷。长安古道休回首，西出阳关无故人。(旦)奴家正要到宅上来。(末)如今便去那？(旦)奴家便行。(末)你画的是什么？(旦)奴家自画着公婆真容，一路上将去借手教化，早晚与他烧香化纸。(末看介)【鹧鸪天】娘子，死别多应梦里逢，谩劳孝妇写遗踪。可怜不得图家庆，辜负丹青泣画工。衣破损，鬓蓬松，千愁万恨在眉峰。蔡郎不识年来面，赵女空描别后容。我听得你远行，有几贯钱与你添做盘缠。(旦)多多的定害公公了，又教公公生受做什么？只一件，奴家又有不识进退之恳：奴家去后，坟所早晚，公公可怜见，看这两个老亲在日的面，与我看管则个。(末)这个不妨。你去自去，我更有几句言语祝付你：小娘子，你少长闺房，岂识途路？你当原蔡郎未别去时节，你青春娇媚，你如今遭这饥年荒岁，貌短身卑。正是：桃李一岁岁相似，人面一年年不同。蔡郎当初临别之时，可不道来：若有寸进，即便回来。如今年荒亲死，一竟不归，你知他心腹事如何？正是：画虎画皮难画骨，知人知面不知心。蔡郎原是读书人，一举成名天下闻。久留不知因个甚？年荒亲死不回门。小娘子，你去京城须子细，逢人下礼问虚真。见郎谩说千般苦，只把琶琶语句诉原因。未可便说是他妻子，未可便说死双亲。若得蔡郎思故旧，可怜张老一亲邻。我已如今七十岁，比你公婆少一旬。你去时犹有张老送，你回来未知张老死和存。我送你去呵，正是和泪眼观和泪眼，断肠人送断肠人。(旦唱)【忆多娇】他魂渺漠，我身没倚着。程途万里，教我怀夜壑。此去孤坟，望公公看着。(合)举目消索，满眼盈盈泪落。(末唱)【前腔】承委托，当领略。孤坟我自看守，决不爽约。只愿你途中身安乐。(合前)(旦唱)【斗黑麻】奴深谢公公，便辱许诺。从来的深恩，怎敢忘却！只怕途路远，体怯弱；病染孤身，力衰倦脚。(合)孤坟寂寞，路途滋味恶。两处堪悲，万愁怎摸？(末唱)【前腔】伊夫婿多应是，贵官显爵。伊家去，须当市个好恶。只怕你这般乔打扮，他怎知觉？一贵一贫，怕他将错就错。(合前)(旦白)为寻夫婿别孤坟。(末)只怕你儿夫不认真。(合)流泪眼观流泪眼，断肠人送肠人。(并下)第二十九出(生上唱)【菊花新】封书自远到亲闱，又见关河朔雁飞。梧叶满庭除，还如我闷怀堆积。(白)【生查子】封书寄远人，寄与万里亲。书去神亦去，兀然空一身。自家昨得家书，报道家中平安，极切自喜。当时亦付一书回去。不知如何？常怀想念，番成忧闷。正是：虽无千丈线，万里系人心。好闷！(介)(坐)(贴上喜)【意难忘】绿鬓仙郎，懒拈花弄柳，劝酒持觞。长颦知有恨，何事苦思量？(生唱)些介事，恼人肠。(贴)试说与何妨？(生)又只怕伊寻消问息，添我恓惶。(贴白)古人云：颦有为颦，笑有为笑。古之君子，当食不嗟，临乐不叹。无事而戚，谓之不祥。相公，你自来此，不明不暗，如醉如痴，镇长忧虑，为着甚么？你还少吃的那还少穿的？我待道你少吃的呵，(唱)【红衲袄】你吃的是煮猩唇和那烧豹胎。我待道你少穿的呵，你穿的是紫罗襕系的是白玉带。你出去呵，我只见五花头踏在你马前摆，三檐伞儿在你头上盖。相公，你休怪我说：你本是草庐中穷秀才，如今做着汉家梁栋材。你有甚么不是只管锁了眉头也，唧唧哝哝不放怀？(生)你道我有穿的呵，(唱)【前腔】我穿着紫罗襕到拘束我不自在，我穿的是皂朝靴怎敢胡去揣？你道我有吃的呵，我口里吃几口荒张张要办事的忙茶饭，手里拿着个战钦钦怕犯法的愁酒杯。到不如严子陵登钓台，怎做得杨子云阁上灾？只管待漏随朝可不误了秋月春花也？枉干碌碌头又白。(贴唱)【前腔】相公，莫不是丈人行性气乖？(生)不是。(贴)莫不是妾根前缺管待？(生)不是。(贴)莫不是画堂中少了三千客？(生)不是。(贴)莫不是绣屏前少了十二钗？(生)那里是？不是。(介)(贴)又不是。这意儿教人怎猜？这意儿教人怎解？(介)我今番猜着了，敢只是楚馆秦楼有一个得意情人也，闷恹恹不放怀？(生)不是。(唱)【前腔】有个人人在天一涯，我不能勾见他，只落得脸销红眉锁黛。(贴)我道什么来？却又是。(生)不是。我本是伤秋的宋玉无聊赖，有甚心情去讣着闲楚台？(贴)有甚事，说与我么？(生)三分话儿也只恁回，一片心儿也只恁地揣。(贴)有甚事，问着也不说，如何？(生)罢罢。夫人，你休缠得我无言，若还提起那筹儿也，镇扑簌簌珠泪满腮。(贴白)由你，由你。待我不劝解，你又只管闷；待我问你，你又不应。我也没奈何。相公，夫妻何事苦相防？莫把闲愁积寸肠。正是：各家自扫门前雪，休管他家屋上霜。(贴下)(生吊场白)难得我语和他语，未必他心似我心。自家娶妻两月，别亲数年，朝夕相思，番成怨叹。我这新娶媳妇虽则贤慧，累次问及，自家要对他说，也肯教我归去。只是我的岳丈，知我有媳妇在家，必怕我去不来，如何肯放我去？不如姑且隐忍，改日求一乡郡除授，那时却回去见双亲，多少是好。夫人，非是隄防你太深，只愁伊父苦相禁。正是：夫妻且说三分话……。(贴上介)我理会得了，未可全抛一片心。好好！你瞒我也由你，只是你爹娘和媳妇须怨你。(贴唱)【江头金桂】怪得你终朝攧窨，我只道你缘何愁闷深？教咱猜着哑谜，为你沉吟，那筹儿没处寻。我和你共枕同衾，你瞒我则甚？你自撇下爹娘媳妇，屡换光阴，他那里须怨着你没信音。笑伊家短行，无情忒甚，到如今，骨自道且说三分话，不肯全抛一片心。(生唱)【前腔】非是我声吞气饮，只为你爹行势逼临。怕他知我要归去，将你厮禁，要说又将口噤。我实瞒你不得，我待解朝簪，再图乡任。他不隄防着我，须遣我到家林，双双两个归昼锦。苦！双亲老景，存亡不审。我前日附那书回家去，只怕雁杳沉鱼。(贴)真个也没一封书回来？(生)又不是烽火连三月，真个家书抵万金。(贴白)原来如此。我去对爹爹说道，我和你同去便了。(生)你休说，你爹爹如何肯放你去？莫说破了。(贴)不妨。我爹爹身为太师，风化所关，观瞻所系，终不然直恁地无仁义？(生)休说，不济事枉了。(贴)不妨，我自有道理，不到他不从。正是：雪隐鹭鸶飞始见，柳藏鹦鹉语方知。(生)假饶染就绀红色，也被旁人说是非。(并下)第三十出(外上唱)【西地锦】好怪吾家门婿，镇日不展愁眉。教人心下常萦系，也只为着门楣。(白)入门休问荣枯事，观着容颜便得知。自家招蔡伯喈为婿，可为得人。只一件，自从到此，眉头不展，面带忧容，为着甚么，必有其故。等俺女孩儿出来，问他则个。(贴上唱)【前腔】只道儿夫何意，如今事理方知。万里家山要同归去，不审爹意何如？(外白)孩儿，吾老入衣冠，自叹吾之皓首；汝声乖琴瑟，每为汝而懊怀。夫婿何故忧愁？孩儿必知端的。(贴)告爹爹：他娶妻六十日，即赴科场；别亲三五年，竟无消息。温清之礼既缺；伉俪之情何堪！今欲归故里，辞至尊家尊而同行；待共事高堂，执子道妇道以尽礼。(外)唯，吾乃紫阁名公，汝乃香闺艳质。何必顾彼糟糠妇？岂肯事此田舍翁？彼久别双亲，何不寄一封之音信？汝从来娇眷，安能涉万里之程途？休惑夫言，当从父命。(贴)爹爹，曾观典籍，未闻妇道而不拜姑嫜；试论纲常，岂有子职而不事父母？若重思唱随之义，当同尽定省之仪。彼荆钗布裙，既以独奉亲帏之甘旨；顾金屏绣褥，岂可久恋监宅之欢娱？爹爹高居相位，坐理朝纲。岂可断他人父子之恩，绝他人夫妇之义？使伯喈有贪妻之爱，不顾父母之愆；使孩儿坐违夫之命，不事姑嫜之罪。望爹爹容恕，特赐矜怜。(外)胡说！他既有媳妇在家里了，你去做甚么？(贴唱)【狮子序】他媳妇须有之，念奴须是，他孩儿的妻。那曾有媳妇不事亲帏？(外)你去有甚么勾当？(贴)若论做媳妇的道理，须当奉饮食，问寒暄，相扶持，蘋蘩中馈。(外)便做有许多勾当，既有媳妇在家里了，他孩儿不去也不妨。(贴)爹爹，正是养儿代老，积谷防饥。(外)既道是养儿代老，何似当原休教来赴举不好？(贴唱)【太平歌】他求科举，指望锦衣归，不想道你留他为女婿。(外)有缘千里能相会，须强他不得，(贴)他埋冤洞房花烛夜，那些个千里能相会？只要保全金榜挂名时，事急且相随。(外)不听我说由他。蔡伯喈自闷，交我如何？(贴，唱)【赏宫花】他终朝惨凄，我如何忍见之？(外)他自伤悲，你须不曾。(贴)若论为夫妇，须是共欢娱。(外)不妨，他若在这里，教他做个大官人，也由得我。(贴)爹爹，他数载不通鱼雁信，枉了十年身在凤凰池。(外)你听着丈夫的言语，却不听我说，这妮子好痴迷。(贴唱)【降黄龙】须知，非是奴痴迷，已嫁从夫。怎违公议？(外)你去不妨，只是我没亲的人，如何放你去得？(贴)爹犹念女，怎教他爹娘不念孩儿？(外)不是我不放你去，既道有媳妇在家里，你去时节，只恐怕担阁了你。(贴)休提，纵把奴担阁，比担阁他的爹娘何如？(外)恁地，教伯喈自去便了。(贴)爹爹。那些个，夫唱妇随，嫁鸡逐鸡飞？(外)孩儿，他是贫贱之家，你如何伏事他家？(贴唱)【大圣乐】婚姻事难论高低，论高低何如休嫁与。假如亲贱孩儿贵，终不然便抛弃？(外)他的孩儿撇不得，你怕甚么？(贴)奴是他亲生儿子亲媳妇，难道他是何人我是谁？(外)你怎地只管把言语来冲撞我？(贴)爹居相位，怎说着伤风败俗，非理的言语？(外怒白)这妮子无礼！到将言语来挺撞我。我的言语不中听。孩儿，夫言中听我言违，料想孩儿见识迷。本是将心托明月，谁知明月照沟渠？(外先下)(贴白)酒逢知己千钟少，话不投机半句多。我爹好不顾仁义，到说道奴家把言语冲撞他。当原蔡伯喈教我休说的是，如今何颜见他？免不得在此坐一回，寻思个道理，去回他话咱。(贴介)(生上唱)【称人心】撇呆打堕，早被那人瞧破，要同归知爹肯么？料他每，不见许。(介)夫人，你缘何独坐？想你爹爹不肯么？伊家道俐齿伶牙，争奈你爹行不可。(贴唱)【前腔换头】我爹爹，全不怕，人笑呵，这其间只是见差。祸根芽，从此起，灾来怎躲？他只道我从着夫言，骂我不听亲话。(生唱)【红衫儿】你不信我教伊休说破，到此如何？算你爹心性，我岂不料过。我为甚胡掩胡遮？只为着这些。你直待要打破了砂锅，是你招灾揽祸。(贴唱)【前腔换头】不想道相挜把，这做作难禁架。我见你每每咨嗟要调和，谁知道好事多磨？起风波。把你陷在地网天罗，如何不怨我？(介)懊恨只为我一个，却担阁你两下。(生唱)【醉太平】蹉跎，光阴易谢。纵归来已晚，归计无暇。名牵利锁，奔走在海角天涯。知么？多应我老死在京华，孝情事一笔都勾罢。这般摧锉，伤情万感，泪珠偷随。(贴唱)【前腔】非诈，奴甘死也。纵奴不死时，君去须不可。奴身值甚么？只因奴误你一家。差讹，假饶做夫妇也难和，我心怨你心萦挂。奴此身拚舍，成伊孝名，救伊爹妈。(贴白)相公，妾当初勉奉父命，遣事君子。不想君家有垂白之父母，年少之妻房。致使君家衷肠不满，名行有亏。如今思之：误君之父母者，妾也；误君之妻房者，妾也；使君为不孝薄幸人者，亦妾也。妾之罪大矣！纵偷生于今世，亦公议所不容。昔聂政姊倚死尸以成弟之名，王陵母死伏剑下以全子之节，妾岂爱一身，误君百行。妾当死于地下，以谢君家，小则可以解君之萦挂，大则可以救君之父母，近则可以成孝子之全名，远则可以遗后世之公议，妾死何憾焉？(生)夫人，你知其一，不知其二。身体发肤，受之父母，不敢毁伤；岂可陷亲于不义？那时节人知，只道你从夫言而弃亲命。此事不可。(贴)也说得是。(生)且慢着，怕你爹爹也有回心转意时节。且更宁耐，看如何？(贴)他虽不从我，也只索说与他人，难道我不是？正是：大家截了梧桐树，(合)自有旁人说短长。(并下)第三十一出(旦行路上唱)【月云高】路途劳倦，行行甚时近？未到得洛阳县，那盘缠使尽。回首孤坟，空教我望孤影。他那里谁秋采？俺这里将谁投奔？正是西出阳关无故人，须信道家贫不是贫。(白)【苏幕遮】怯山登，愁水渡。暗忆双亲，泪把罗裙渍。回首孤坟何处是？两下萧条，一样愁难诉。玉消容，莲困步。愁寄琵琶，弹罢添凄楚。惟有真容时一顾，憔悴相看，无语恓惶苦。奴家为寻丈夫，在路途上多少狼狈。况独自一身，拿着一个琵琶，背着两个真容，登高履险，宿水餐风，其实难捱。只是一件，去到洛阳，寻见丈夫，相逢如故，也不枉了这遭辛苦；倘或他高车驷马，前呵后拥，见奴家如此蓝缕不认，可不担阁了奴家？(旦唱)【前腔】暗叫思忖，此去好无准。只怕他身荣贵，把咱不队。若是他不瞧，可不空教我受艰辛？没，他未必忘恩。我这坦自闲评论，他须记一夜夫妻百夜恩，怎做得区区陌路上人？【前腔】只是一件，他在府堂深隐，奴身怎生进？他在驷马高车下，我又难将他认。我有个道理，来到他根前，只提起他二亲真。又怕消瘦庞儿。他尤难十分信。他不到得非亲却是亲，我自须防人不仁。(白)哽咽无言对两真，千山万水好艰辛。见说洛阳花似锦，只恐来时不遇春。(旦下)第三十二出(外上唱)【番下算】儿女话难听，使我心疑惑。暗中思忖觉前非，有个团圆策。(白)良药苦口利于病，忠言逆耳利于行。昨日女孩儿要和伯喈归去。同事双亲，自家不放他去。那孩儿少不得几句言语劝解自家，自家登时不胜焦燥。如今寻思起来，他句句有理，节节堪听。自家待要放他去，只是幼长闺门，难涉途路；况兼自家年老无人；如何放他去？如今有个道理，使一个人，多与他些盘缠，教他去陈留，将蔡伯喈爹娘媳妇都取将来便了，多少是好？且待叫出女婿孩儿出来，问他则个。孩儿和女婿过来。(生贴上唱)【前腔】泪眼滴如珠，愁事萦如织。早知今日悔当初，何似休明白。(外白)孩儿你来。夜间我子细寻思你的言语，都说得有道理。我如今商量来，教你去也难的一般。我如今自使两个人去，把伯喈爹娘媳妇都取将过来，你两人心下如何？(贴)这个，随爹爹主张。(生)既然如此，多谢岳丈！(外)院子李旺那里有？(丑上)频听指挥黄阁下，忽闻呼唤画堂前。喏喏。(外)来。我如今使你出去陈留走一遭。(丑)娘咳！陈留且是远，我不去。(外)休胡说！(丑)去做甚么？若是有钱觅时，李旺便去。(外)如今蔡伯喈老员外、老安人、小娘子三人，在陈留郡里，我如今交你去请将这里来。(丑)李旺弗去。(生贴)你去请将来时节，我这里自多多赏你。(丑)娘子如今说道多多赏我，取得来时，娘子又要争大小，，厮打时节，不赏李旺了。(外)李旺，即目便要你去，不得推拒。我如今更差几个后生，伴你一同去。(丑)如此，却又得。(外)这一封柬子，外有金银钱米与你作盘缠，休要落后了。(生贴)李旺，你去须多方询问；若是取得来时节，在路途千万小心承直。(丑)不妨，我出路惯便。(外唱)【四边静】你去陈留子细询端的，专心去寻觅。请过两三人，途中须好承直。(合)休忧怨忆，寄书咫尺。眼望旌捷旗，耳听好消息。(生唱)【前腔】饥荒散乱无踪迹，存亡想不测。何意路途间，难禁这劳役。(合前)(贴唱)【福马郎】李旺，你休说新婚在牛氏宅。(外)孩儿，说便又待怎地？(贴)他须怨我相耽误；归未得，旁人闻，把奴责。(合)若是到京国，相逢处作个好筵席。(丑唱)，【前腔】多与盘缠添气力，万水千山路，曾惯历。(拜介)辞却恩官去，免忧忆。(合前)(外白)限伊半载望回音。(生贴)路上看承须小心。(丑)但愿应时还得见，(合)果然胜似岳阳金。(并下)第三十三出(末扮五戒上白)年老心闲无外事，麻衣草座亦容身。相逢尽道休官去，林下何曾见一人？自家乃是弥陀寺中一个五戒。今日这寺中建一净土会，不拣什么人，或是荐悼双亲，保安身己的，都来这里聚会。真是个好寺院，好道场。怎见得？但见兰若庄严，莲台整肃。大殿嵯峨耀金壁，回廊缭绕画丹青。千层塔高耸侵云，半空中时闻清铎；七宝楼晶光耀日，六时里频响洪钟。松下山门，红尘不到；竹边僧舍，白日难消。阿罗汉圣相威仪，比雪山三十六万亿佛，比丘僧戒行清洁，似祗园千二百五十人。且看幡影石坛高，惟有棋声花院静。休说清净法界，且说严肃道场。只见珠幢宝盖影飘飘，玉磬金钟声断续。龙瓶插九品红莲，开净土春秋不老；凤蜡吐千枝绛蕊，照佛天昼夜常明。齐整整的贝叶同翻，扑簌簌的天花乱坠。旃檀林里，爇着清净香、道德香；香积厨中，献这禅悦食、法喜食。人人在十洲三岛，个个净五蕴六根。击夫法鼓，吹夫法螺，仙乐一时奏动；开甘露门，入甘露城，幽魂尽获超升。寄言苦每林中客，好向灵山会上人。今日寺中建夫会，怕有官员贵客，来此游玩，不免将着疏头，就此抄题几贯钱，添助支费。道犹未了。远远望见两个舍人来到。(净丑上唱)【缕缕金】胡厮口坙，两乔才。家中无宿火，有甚强迫陪？自来妆风子，如今难悔。向丛林深处且徘徊，都来看佛会。(末白)官人，请坐吃茶。(净丑白)五戒，你这佛会支费多？(末)便是。休怪冒渎，今日天与之幸，得遇二位官人到此，免不得求告，抄化几文，添助支费则个。(净)将疏头来看。兄弟，钱谷傥来之物，何处不使？那里不用？(丑)是。咱每这般人，那一日不使几贯钞？(净)我舍五锭。(丑)我也舍五锭。(净丑)我两人都不曾带得见钱在此，你一霎时随我去取与你。(末)谢得官人！(净)你不见远远有个婆娘来？生得好！(丑)是。有个婆娘来，背着一个琵琶，到和姐姐厮象。(末)又道是远睹分明。(旦上唱)【前腔】途路上，实难捱。盘缠都尽了，好狼狈。试把瑟琶拨，逢人乞丐。荐公婆魂魄免沉埋，特来赴佛会。(白)可喜己到得洛阳。今日见说弥陀寺中做佛会，只得就此抄化几文，追荐公公婆婆则个。(末)娘子，你休傍前来。(净丑)你这什么东西？(旦)是奴家公婆真容。(净丑)恁地，娘子，你从哪里来？(旦唱)【销金帐】听奴诉与：奴是良人妇，为儿夫相耽误。一向赴选及第，未归乡故。饥荒丧了，丧了亲的舅姑，我造坟墓。今为寻夫来此。(净丑白)你儿夫在那里？(旦唱)寻夫未知，在何处所？(净白)你抱着这个琵琶做什么？(旦)奴家将此弹一两段曲儿，抄题几文，就此寺中追荐公婆则个。(净丑)你会弹甚么曲儿？你曾会弹也四儿么？(旦)不会。(净丑)你会弹八俏手么？(旦)不会。奴家只会弹些行孝曲儿。(末)二位官人，在此使钱，那里不用？那里不使？你就这里好生弹着，厚赏你。(旦白)凡人养子，怀抱最艰辛。欲语未能行未得，此际苦双亲。(介)(唱)【前腔】凡人养子，最是十月怀耽苦，更三年劳役抱负。休言他受湿推干，万千劳事。真个千般爱惜，千般爱护。儿有些不安，父母忧惶无措。直待他可了，可了欢忻似初。(净丑白)弹得好！是好！(末)真个。(净丑)钱那里不使？那里不用？与你一领好袄子。(介)(旦)儿惭长，父母渐欢忻。教语教行并教礼，一意望成人。(唱)【前腔】儿行几步，父母欢相顾，渐能言能出路。指望饮食羹汤，自朝及暮。悬悬望他，知他几度？为择良师，又怕孩儿愚鲁。略得他长俊，可便欢忻赏赐。(净丑白)弹得好！(末)是好。(净丑白)钱那里不用？那里不使？再与你一领好袄子。(介)(末)这两个是风子。(净丑)你再弹。(旦)勤教导，暮史及朝经。愿得荣亲并耀祖，一举便成名。(唱)【前腔】朝经暮史，教子勤诗赋，为春闱催教赴。指望他耀祖荣亲，改换门户。悬悬望他，望他腰金衣紫。儿在程途，又怕餐凤宿露。求神问卜，把归期暗数。(净丑)弹得好！弹得好！钱那里不用？那里不使？再把一领袄子与你。(末白)原来里面都是破衣裳。我且问你：官人，你袄子都脱了，身上寒，甚么意思？(净丑)寒也自寒，不可坏了我局面。咱每这般人使钞惯，怕甚么寒？再唱。(末)且看他这番把什么与他？(旦)儿在路，须是早回程。五逆儿男和孝子，报应甚分明。(唱)【前腔】儿还念父母，及早归乡土，念慈乌亦能返哺。莫学我的儿夫，把亲耽误。常言养子，养子方知父慈。算五逆儿男，和孝顺爹娘之子，若无报应，果是乾坤有私。(净丑白)你弹得自好，唱得自好，我每没甚么与你了。(末)我也道。(净丑作寒介)这般地走将家去，甚么模样。(丑)我只赖五戒取衣裳。(净丑扯末介)好好！五戒妆局骗我，把我衣裳都剥了。(末)你自把与他，我那曾妆局骗你？(净丑)我叫道好，你便也叫道好，只管撺掇，你不是骗我？(末)娘子。把还他去，要他做甚么？(旦介)还你。(净丑)钱虽是那里不使？那里不用？寒又忍不得。(丑)我恰才道你弹得好，唱得好；我如今寻思起来，你弹得也不好，唱得也不好。你不信，再弹再唱看。(旦)我也唱不得。(净)可知，不敢唱了。(丑)尊兄，小子不贪豪富。(末)枉了教人题疏。(旦)你衣裳敢是借来？(净丑介)可知，我脚下无个布裤。(并下)(旦在场白)一斟一酌，莫非前定。奴家准拟今日抄题得几文钱，追荐公婆，谁知撞着两个风子，自来蒿恼人一场。远远望见一簇人马，想必是个官员来，不免在此祗侯歇子。(末丑喝道生骑马上唱)【缕缕金】时不利，命何乖！双亲在途路上，怕他灾。(末丑唱)此是弥陀寺，略停车盖。(合)办虔心恳祷拜莲台，特来赴佛会。(末丑打旦介)婆娘躲着，相公采。(打介)(旦介白)在他矮檐下，争敢不低头？(旦先下)(生下马入寺见真容白)那得这轴画象？(丑)敢是适间道姑的？(生)叫他来还他去。(丑)姑姑，画象还你。(介)去远了，不见。(生)既不见，与他收下。(末收介)(净作长老上唱)【前腔】能吃酒，会口童斋。吃得醺醺醉，便去搂新戒。讲经和回向，全然尴尬。你官人若是有文才，休来看佛会。(生净相见介)(生白)父母来此，不知路上安否如何？特来就此保护，望长老回向则个。(净)原来如此。请相公上香通情音。(生上香唱)【江儿水】如来证明，鉴兹邕启：我双亲在途路不知如何的？仰惟菩萨大慈悲。(合)龙天鉴知，龙天护持，护持他赞山渡水。(净唱)【前腔】如来证明，览兹情音。蔡邕的父母掣相保庇。仰惟功德不思议。(合前)(末唱)。【前腔】我东人尽日，常怀忧虑。只愁二亲在途路里，孝思情意真个感神祗。(合前)(丑唱)【前腔】我闻知做会，特来随喜。馒头素食多多与，若还不与我自入斋厨。(合前)(净白)与佛有缘蒙宠顾。(生)愿亲无事不艰难。(末)因过竹院逢僧话，(丑)又得浮生半日闲。(并下)(旦上唱)【缕缕金】原来是，蔡伯喈。马前那喝道，状元来。料想双亲象，他每留在。敢天教。夫妇再和谐，都因这佛会？(白)恰才这个官人，奴家询问起来，原来是蔡伯喈。好也！也会相见。公婆两个真容，想是他收了分晓。奴家如今竟投他家里去，看如何？大家因此相会，也不见得？呀！莫不是天交相逢是这遭。正是：不因渔父引，怎得见波涛？(旦下)第三十四出(贴上唱)【十二时】心事无靠托，这几日番成悲也。父意方回，夫愁稍可。未卜程途里的如何，教我怎生放下？(白)不如意事常八九，可与语人无二三。自嫁蔡伯喈之后，此人常是忧闷，奴家妆尽圈套去问他；比及问将来，去对爹爹说，要和他同去，爹爹不肯；及至爹爹肯了，教人去取他爹娘媳妇来，又不知路上如何，为他担了多少烦恼。况兼家里几个后生的都使去了，虽则有几个使唤的，那里中使？怎生得一个精细的。早晚公婆到来，得他使唤也好。不免叫过院子出来，问他则个。(末上白)书当快意读易尽，客有可人期不来。世上几人能称意，光阴何况苦相催。喏！夫人有甚使令？(贴)你与我街坊上寻问，有精细的妇人，寻一个使唤咱。(末)这个容易。远远望见一个妇人来，不知是什么人？(旦上唱)【绕池游】凤餐水卧，甚日能安妥？问天天怎生结果？(贴介唱)梳妆淡雅，看风措堪描堪画。是何人教来问咱。(末问旦白)姑姑，夫人教你傍前来。(旦)夫人万福！(贴)姑姑，你做什么？(旦)贫道教化，望夫人高抬手则个。(末)夫人，这个妇人偏不好？必定是个教化的，何似收留它。(贴)姑姑，你有甚本事？(旦)贫道大则琴棋书画，小则针指工夫，下则饮食肴馔，无所不通，无所不晓。(末)夫人，且收留他便了。(贴)姑姑，你在路里教化，也生受一般，何似在我府堂里吃些安乐饭如何？(旦介)贫道虽蒙夫人收录，只怕贫道无可称夫人之意。(末)也说得是。(贴)姑姑，当原你从小出家，还是有丈夫出家？(旦)实不瞒夫人，奴家丈夫，久出都下，家内连丧了公婆，都是奴家断送，把家私都坏了，身无所倚，特来寻取丈夫。一路上把琵琶教化将来，又寻不见丈夫。(贴)险些错了。(末)且问他丈夫是什么人？(旦介)如何好？(贴)姑姑，你丈夫姓甚？名谁？(旦介)好教夫人得知：奴家丈夫姓蔡，名伯喈。(贴末)姑姑，那里住来？(旦)住在陈留县。夫人也敢认得？(贴)我那里认得？院子，他既有丈夫的人，难收留他，与他些钱米，教他去休。(末)姑姑，夫人与你些钱米，交你去。(旦)苦也！我不合说道有丈夫，如何好？(介)奴家丈夫，□路上寻问来，一个个道是牛丞相府廊下住，夫人如何不认得？夫人想是奚落贫道。(贴)我奚落你做什么？院子，是有这个人么？(末)没这个人。(旦)一个个道是牛丞相府廊下住，若不在这里，定是死了。苦！丈夫，你若死了，教我倚靠着谁为主。(哭介)(贴)可怜这妇人。休休，姑姑只在我家里，我一壁厢教人与你寻丈夫如何？(末)夫人也说得是。(旦)谢得夫人！(贴)姑姑，你在我府中，休恁地打扮，我与你改换衣装。院子，你取过妆奁衣服出来。(末)领懿旨。(下)(末上)妆奁衣服在此。正是：宝剑卖与烈士，红粉赠与佳人。(末下)(旦)奴家有公婆六年之孝，又替丈夫六年之服，如何便脱了孝服？(贴)不妨。我老相公须忌讳这般打扮。(旦)苦！如何是得？(照镜介)(唱)【二郎神】容消洒，照孤鸾叹菱花剖破。(贴)你既不梳妆，改换衣服么。(旦提衣介唱)苦！记翠钿罗襦当日嫁，谁知他去后，钗荆裙布无些？(贴)你既不梳妆，带钗么？(旦提钗起介唱)苦！他金雀钗头双凤軃，羞杀人形孤影寡。(贴)不带钗，带些花，别些吉凶。(旦)说甚么簪花，捻牡丹，教奴怨着嫦娥。(贴唱)【前腔换头】嗟呀，心忧貌苦，真情怎假？你为着公婆珠泪堕，姑姑，我公婆自有，不能勾承奉杯茶。姑姑，你比我没个公婆得承奉呵，不枉了教人做话靶。我且问伊咱：你公婆，为甚的双双命掩黄沙？(旦唱)【啭林萦】荒年万般遭坎坷，丈夫又在京华。糟糠暗吃担饥饿，公婆死卖头发去埋他。把孤坟自造，土泥尽是我罗裙包裹。也非夸，手指伤。血痕尚在衣罗。(贴唱)【前腔】愁人见说愁转多，使我珠泪如麻。我丈夫亦久别双亲下，他要辞官被我爹蹉跎。(旦介)他家有谁？(贴)他妻虽有么，怕不似恁着承爹妈。(旦)如今在那里？夫人。(贴)在天涯，谩去取，知他路上如何？(旦唱)【啄木鹂】听言语，教我凄怆多，(介)料想他也应非是埋妒。(介)夫人，他那里既有妻房，取将来怕不相和。(贴)但得他似你能挜把，我情愿侍他居他下。只愁着，程途上辛苦，教人望巴巴。(旦唱)【前腔】错中错，讹上讹，只管来鬼门前空占卦。夫人，若要识蔡伯喈的妻房，(贴)他在那里？(旦)奴家便是无差。(贴介唱)你果然是他非谎诈，原来你为我吃折锉，你为我受波查。教你怨我，教我怨爹爹。(贴唱)【金衣公子】一样做浑家，我安然伊受祸，你名为孝妇我吃旁人骂。公死为我，婆死为我，情愿把你孝衣来穿着把浓妆罢。(合)事多磨，冤家到此，逃不得这波查。(旦唱)【前腔】他当原也没奈何，被强将来赴选科，辞爹爹不肯听他话。(贴)辞官不可，辞婚不可。(合)三不从做成灾社祸天来大。(合前)(贴白)姐姐，休怪我说。我教你换了衣裳又不肯，你这般蓝缕，又怕伯喈羞不肯认你。姐姐，伯喈平日好看文章书史，你何似去书馆中写几句言语打动他，交他看了，我与你说合则个。(旦)也说得是。(介)便做得不好，也索从他。谢得夫人！凡事全靠夫人。(贴)姐姐，说那里话！无限心中不平事，一番清话又成空。(旦)正是：一叶浮萍归大海，人生何处不相逢？(并下)第三十五出(末上白)少小须勤学，文章可立身。满朝朱紫贵，尽是读书人。自家乃是蔡相公府中一小堂候官。我那相公，虽居凤阁鸾台，常在萤窗雪案。退朝之暇，手不停披。如今晚下，相将回府，免不得洒扫书馆，等侯相公回来。怎见得好书馆？但见明窗消洒，净几端严。明窗消洒，碧纱内烟雾轻盈；净几端严，虎皮上尘埃不染。粉壁间挂三四轴古画，石床上安一两张清琴。湘帙缥囊，数起看何止四万卷；牙签犀轴，乘将来勾有三千车。芸叶分香走鱼蠹，芙蓉妆粉养龙宾。凤咮马肝和那鸜鹆眼，无非奇巧；兔毫麇尾和那象犀管，分外精神。积金花玉版之笺，列锦纹铜绿之格。正是休夸东壁图书府，真个赛过西垣翰墨林。且谩着，我昨日去佛会中拾得一轴画象，不知甚么故事，相公当时教留下，如今也挂在这里。我相公实学多才，怕解得这故事，也不见得？(末下)(旦上唱)【天下乐】一片花飞故苑空，随凤飘泊到帘栊。玉人怪问惊春梦，只怕东风羞落红。(白)摇下落红三四点，错教人恨五更风。奴家当初只道蔡伯喈贪名逐利，不肯回家，原来被人强留在此。昨日教化来到这里，甚感得牛氏夫人收录；又怕丈夫见奴家蓝缕，不肯厮认，教奴家题几句言语打动那蔡伯喈。奴家只得从他，来到这书院中。且谩着，写在那里得好？(介)呀！原来公婆真容也挂在此，何似就真容背面题几句便了。(写介)(唱)【醉扶归】我钉缘结发曾相共，难道是无缘对面不相逢？我凤枕驾衾也和他同，到凭兔毫茧纸将他功。休休，毕竟一齐分付与东风，把往事也如春梦。(介)(写诗)昆山有良壁，郁郁玙璠姿。嗟彼一点瑕，掩此连城瑜。人生非孔颜，名节鲜不亏。拙哉西河守，胡不如皋鱼？宋弘既以义，黄允何其愚！风木有余恨，连理无旁枝。寄语青云客，慎勿乖天彝。(旦又唱)。【前腔】彩笔墨润鸾封重，只为五箫声断凤楼空。这牛氏夫人，也怕我蓝缕上头，怕伯喈不相认，我须带孝来。还是教妾若为容？我不写诗打动蔡伯喈呵，只怕为你难移宠。(介)纵认不得这丹青怕他貌不同，他若认我翰墨教心先痛。(白)未卜儿夫意，聊凭一首诗。正是得他心肯日，是我运通时。(旦下)第三十六出(生上唱)【鹊桥仙】披香随宴，上林游赏，醉后人扶马上。金莲花炬照回廊，正院宇梅梢月上。(白)日晏下彤闱，平明登紫阁。何如在书案，快哉天下乐。自家早朝长乐，夜直严更。召问鬼神，或前宣室之席：光传太乙，时分天禄之藜。惟有戴星冲黑出汉宫，安能滴露研朱点周易？这几日且喜朝无烦政，官有余闲。庶可留志于诗书，从事于翰墨。正是：事业要当穷万卷，人生须是惜分阴。(看书介)这是甚么书？是《尚书》里是《尧典》。(读撇介)这尧典说道：\"舜父顽母嚚象傲，克谐以孝。\"没，他父母那般相待，舜犹自克谐以孝。我父母亏了我什么？到闪了他，不能勾厮见。看什么《尚书》？且看《春秋》到好。(介)\"小人有母……未尝君之羹。请以遗之。\"没，古人吃一口汤，骨自寻思着娘。我如今做官人，享富贵，如何可把父母撇了？呀！枉看这书，行不得，济甚事？你看文书里那一句不说着孝义？当原俺爹娘只要俺学些孝义，教我读文书来，谁知道到被文书误？呀！我怎地是那孝？(唱)【解三酲】叹双亲把儿指望，教儿读古老文章。比我会读书的到把亲撇漾，少甚么不识字的到得终养。书，我只为你其中自有黄金屋，却教我撇却椿庭萱草堂。还思想，休休，毕竟是文章误我，我误爹娘。【前腔】比似我做了亏心台馆客，到不如守义终身田舍郎。白头吟记得不曾忘，绿鬓妇何故在他方？书，我只为你其中有女颜如玉，却教我撇却糟糠妻下堂。还思想，休休，毕竟是文章误我，我误妻房。(白)既不看文书，看这壁间山水古画，散闷歇子。(介)这一轴画象，是我夜来在寺中烧香，院子拾得的，怎的也挂在这里？(介)这甚么故事？(唱)【太师引】细端详，这是谁笔仗？觑着他教我心儿好感伤。(细看介)好似我双亲模佯。没，我看我媳妇会针指生活，便做我的爹娘呵，怎穿着破损衣裳？他前日书道，别后容颜无恙，怎这般凄凉形状？谅着我要寄一封书，不能勾到，谁往来直将到洛阳？天下少甚么厮象的，须知仲尼和阳虎一般庞。【前腔】我理会得了：这是街坊，谁劣相，砌庄家形衰貌黄。比我爹娘呵，若没一个媳妇相傍，少不得也这般凄凉。(心动介)敢是神图佛象？更不是，却怎地我正看间，猛可的小鹿儿心头撞？这也不是神佛样子，敢是当原画的不是了。丹青匠山他主张，须知汉毛延寿误正嫱。(白)且谩着，若是个神佛，背面必有标题。(见诗介)呀！这诗不是它在先有的，墨迹兀自不曾干，敢是却才题的。(猜介)什么人入我书房里来做甚么？(生叫介)(贴上唱)【夜游湖】惟恐他心思未到，教他题诗句暗中指挑。翰墨开心，丹青入眼，强如把语言相告。(生怒白)好怪么！(贴)有甚怪？(生)谁人入我书房里来？(贴)没人。(生)我昨日去寺里烧香，拾得一轴画儿挂在这里，什么人去背后题着一首诗。(贴)敢是当原画的题？(生)那里是？墨迹不曾干，却写来的。(贴背云)我理会得了。相公，且读一番与我听咱。(生再读介)(贴)你解说与我，交我省得也好。(生)上面引着几个故事。(贴)故事怎地说？(生)这西河守的，便是战国时吴起，魏文侯交做西河郡守，母死不奔丧，这皋鱼乃是春秋时人，只为周游天下，他父母死了，后来回归，自刎而亡。(贴)更有甚么故事？(生)宋弘是光武官里时节，要把胡阳公主嫁与他，宋弘不肯，回官里道：贫贱之交不可忘，糟糠之妻不下堂。黄允的便是桓帝时人，司徒袁隗要把从女嫁与黄允，黄允休了自的媳妇，去取那袁氏。(贴介)相公，不奔丧和那自刎的，那一个孝道？(生)那不奔丧的乱道。(贴)那不弃前妻和那休了妻求娶的，那一个正道？(生)这休了妻求娶的乱道。(贴)你肯学那一个？(生介)我父母知他存亡如何？我须决不学那休妻求娶妻的。(贴)你虽不学那休妻求娶的，似你这般富贵，假如有糟糠之妻，蓝缕丑恶，可不辱邈了你，莫不也索休了。(生)怎道丑恶蓝缕杀，也只是我妻房，义不可绝。(生怒唱)【铧锹儿】你说得好笑，可见心儿窄小。我决不学那黄允的，没来由漾却苦李，再寻甜桃。古人云：弃妻有七出之条，他不嫉不淫与不盗，终无去条。你道那弃妻的，众所诮；那不弃妻的，人所褒。纵然他丑貌，怎肯相休去了？(贴唱)【前腔】虽然如此，伊家富贵，那更青春年少。看你紫袍着体，金带垂腰。做你的媳妇呵，应须有封号，金花紫诰。必俊倬，须媚娇。若还他丑貌，相公，怎不相休去了？(生唱)【前腔】你言颠语倒，恼得我心儿焦燥。呵呵，莫不是你把咱奚落，特骨的妆乔？引得我泪痕交，扑簌簌这遭。夫人，题诗的是谁？(贴)你待怎地？(生)他把我嘲，难恕饶。说与我知道，怎肯干休住了？(贴唱)【前腔】我心中忖料，想不是个薄情分晓。管教分夫妇会合，定在今朝。相公，你认得题诗的人么？(生)我不认得。(贴)伊家枉然焦，骨自未瞧。这题诗的呵，是伊大嫂，身姓赵。正要说与你知道，怎肯干休住了？(旦上唱)【赚】听得闹炒，敢是我儿夫看诗罗唣。(贴)姐姐出来。(旦)是谁忽叫姐姐？料想是夫人召，必有分剖。(贴介唱)是他题诗你还认得否？(生)夫人，他却那里来？(贴)他从陈留为你来寻讨。(生认介唱)是你怎地穿着破袄；衣衫尽是素缟？呀！莫是我的，双亲不保？(旦介唱)【前腔换头】从别后，遭水旱，(生)是水旱来。(旦)两三人只道同做饿殍。(生)张大公曾周济你么？(旦)只有张公可怜，叹双亲别无倚靠。(生)如何？(旦介唱)两口相继死，我剪头发卖钱来送伊妣考。(生介)曾葬了不曾？(旦)把坟自造，土泥都是我罗裙裹包。(生)听得你言语，教我痛杀噎倒。(生倒介)(旦贴救醒介)(生起拜真容哭介)(唱)【山桃红】蔡邕不孝，把父母相抛。爹爹，妈妈，我与别时，也不恁地。早知你形衰耄，怎留汉朝？娘子，你为我受烦恼，你为我受劬劳。谢你送我爹，送我娘，你的恩难报也！又道养子能代老。(合)这苦知多少，此恨怎消？天降灾殃人怎逃？(旦唱)【前腔】仪容想象，是我亲描。教化把琵琶拨，怎禁路遥？丈夫，说甚么受烦恼？说甚么受劬劳？不信看你爹，看你娘，比别时尚兀自形枯槁也。我的一身难打熬。(合前)(贴唱)【前腔】说着圈套，被我爹相招。逼为东床婿，怎行孝道？姐姐。你为我受波查，你为我路途遥。丈夫，是我误你爹，误你娘，误你名为不孝也。做不得妻贤夫祸少。(合前)(生唱)【前腔】捋却巾帽，解却衣袍。(旦)你急上辞官表，只这两朝。(贴)丈夫，我岂敢惮烦恼？岂敢惮劬劳？归去拜你爹，拜你娘，亲把坟茔扪也。与地下亡魂添荣耀。(合前)【尾声】几年分别无音耗，奈千山万水迢遥。只为三不从生出这祸苗。(生白)我明日和他同归去，拜守奴亲坟台，行须孝道，你意下如何？(旦)只怕他爹爹不肯。(贴)我爹爹见你这般行孝道，如何不肯？(生)只为君亲三不从，致令骨肉两成空。(合)今宵剩把银缸照，犹恐相逢是梦中。(并下)第三十七出(末上唱)【虞美人】青山今古何时了，断送人多少！孤坟谁与扫苍苔？邻冢阴风吹送纸钱来。(白)【玉楼春】冥冥长夜不知晓，寂寂空山几度秋。泉下长眠人醒未，悲风萧瑟起松楸。老汉曾蒙赵五娘之所托，教我与他看管这坟台。这几日有些贫冗，不及来看。呀！怎地？(末介唱)【步步娇】只见黄叶飘飘把坟头复。(逐介)厮赶的皆狐兔。(望介)敢是谁斫了木头，怎地松楸渐渐疏？(滑倒介)苔把砖封，笋迸着泥路。休休，罢罢，只恐你难保百年坟，教凭谁看你三尺土。(白)远远望见一个汉子来，不知甚么人？(丑上唱)【前腔】渡水登山多劳苦，到得这荒村坞。远观见一老夫，试问他家，住在何处。趱步向前行，却是一所荒坟墓。(末白)哥哥。你那里来？(丑)我是京都来。(末)谁家里？(丑)我是蔡相公家里人也。(末)蔡相公，是那里蔡相公？教哥哥来这里，有甚么勾当？(丑)我是蔡伯喈相公差我来这里，取老员外、老安人和小娘子，一同到洛阳去。(末介)(发怒唱)【风入松】你不须提起蔡伯喈，说他每哏歹！(丑)他有甚歹处？老子无礼来。(末)他中状元做官六七载，撇父母抛妻不采。(丑)他父母在那里？(末介唱)只兀的砖头土堆，是他双亲的在此中埋。(丑)原来老员外、老安人死了。不知为甚的死了？(末唱)【前腔】一从他别后遇荒灾，更无人倚赖。(丑)却是谁承直这两人？(末)亏他媳妇相看待，把衣服和钗梳都解。(丑)解也须会尽。(末)便是。这小娘子解得钱来，籴米做饭与公婆吃，他魆地耻把糟糠自挺，公婆的倒疑猜。(丑)公婆只道他背地里吃了好物事。(末)便是。(唱)【犯衮】他公婆的亲看见，双双死，无钱送，剪头发卖买棺材。(丑)他那般无钱，如何筑一所坟台？(末)他左空山里，把裙包上，血流指，感得神明助与他筑坟台。(丑)这小娘子如今在那里？(末唱)【风入松】他如今直往帝京来。(丑)他把甚么做盘缠？(末)他弹着琵琶做乞丐。(丑)苦！蔡相公特教我来取，老员外、老安人又都死了，小娘子却又去了，交我空走了这一遭。(末叫介)老员外、老安人，你孩儿做官，教人来取你。苦！叫他不应魂何在？空教我珠泪盈腮。(丑)我如今回去，教相公多做些功果，追荐他便了。(末笑介)他生不能事，死不能葬，葬不能祭，这三不孝逆天罪大，空打醮枉修斋。(末白)你相公如今在那里？(丑)见今赘居在牛丞相府里。(末唱)【犯朝】你如今便回，道张老的道与蔡伯喈。(丑)道什么？(末)道你拜别人爹娘好美哉，亲爹娘死不直你一拜。(丑)公公，休错埋冤了人。他要辞官，官里不从；辞婚，牛丞相不肯。如今好生要归，又不可得。(末)恁地那呵，(唱)【风入松】原来他也只是无奈，恁地好似鬼使神差。便是他当原在家辞赴选，他父母也不从他，这是三不从把他厮禁害。恁的呵，三不孝亦非其罪。(丑)公公，险些错枉冤了人。(末)这只是他爹娘福薄运乖，人生里都是命安排。(末白)总领哥。老汉不是别人，张大公的便是。当原蔡伯喈临去之时，把爹娘分付与我来。你如今路上见一个道妆的妇人，拿着一个琵琶，背着一个真容的，便是蔡伯喈娘子，你把盘缠与他，一路上承直他去。你传示相公，道张大公道来：你的双亲死了两无依，便做今日回来也是迟。(丑)夜静水寒鱼不食，满舡空载月明归。(并下)第三十八出(外上唱)【风入松慢】女萝松柏望相依，况景入桑榆。他椿庭萱室齐倾弃，怎不想家山桃李？中雀误看屏里，乘龙难驻门楣。(白)只因一着错，输了一炮落。自家当初不仔细，一时定要招蔡伯喈为婿。谁想道他爹娘都死了，如今他媳妇来此取他。见说我的女孩儿也要和他同去，不知是否？待俺唤院子过来问他则个。(末上白)纹犀欲下意沉吟，棋局频看仔细寻。犹恐中间差一着，教人错用满枰心。喏！复相公：有何钧音？(外)院子，说道蔡状元的小娘子来，我的小娘子要和他同去，还是如何？(末)男女也是如此说，这事怕老姥姥知道详细。(外)老姥姥过来。(净上唱)【光光乍】女婿要同归，岳丈意何如？忽叫奴家缘何的？想必与他作区处。(外白)老姥姥来。我的小娘子要和蔡状元同去，还是如何？(净)果然如此要去。他家里爹娘都死了，都是一个媳妇支持，今日只是教小娘子去坟上拜祭，有何不可？(外)不中，我的女孩儿，如何与别人带孝？(净唱)【女冠子】媳妇事舅姑合体例，怎不教女孩儿同去？当初是相公相留住，今日里怨着谁？(外)我不教女孩儿同去，又待怎地？(净)事须近理，怎挟威势？休道朝中太师威如火，更有路上行人口似碑。(合)想起，此事费人区处。(末唱)【前腔】我相公只虑多娇女，怕跋涉万山千水。相公，女生向外从来语，况既已做人妻。夫唱妇随，不须疑虑。相公，这是蓝田种玉结亲误，今日里到海，沉船补漏迟。(合前)(外唱)【前腔】当初是我不仔细，谁知道事成差池？念深闺幼女多娇媚，怎跋涉万余里？我嫡亲有谁，怎生分离？休休，不教爱女扭烦恼，也被旁人道是非。(合前)(外白)老姥姥，由他去，我管甚么闲是非？(净)都来了。(生旦贴上唱)【五供养】终朝垂泪，为双亲教我心疼。(贴)坟头须共守，只得离宸京。(生)商量个计策，犹恐你爹心不肯。(合)若是他不从，只说道君王有命。(相见介)(外白)这便是蔡伯喈的媳妇？(旦)奴家便是。(外末净)贤哉！贤哉！(贴白)孩儿有一事拜复爹爹：古人云，娶妻所以养亲，是谓奉事舅姑者。孔夫子云，生事之以礼；死葬之以礼，祭之以礼。这姐姐之为蔡氏妇，生能竭力奉事公姑，死能购资送之礼，葬能尽封树之劳。孩儿之为蔡氏妇，生不能供甘音，死不能尽擗踊，葬不能事窀穸，何以为人？得罪于舅姑，有愧于姐姐多矣。今特请于爹爹之前，愿居于姐姐之下。(外)贤哉！我女。(未净)也说得是。(旦)怎道人有贵贱，不可概论？娘子是香闺绣阁之名姝，奴家是荆钗布裙之贱妾；况承君命而成婚，难让妾身而居右。(外)你来。你今日既无父母，又无公姑，你便是我孩儿一般；况你婚先归于蔡氏，年又长于我儿；不必多辞。(生)你两个只做姊妹相呼便了。(众)这个说得极是。(生)女婿今日拜辞岳丈，领二妻同归故里，共行孝道。待服满之后，都得再来。(外)孩儿，其实不舍得你去，今日你爹娘既如此了，我也难留你。(贴)爹爹，孩儿暂别慈颜，实出无奈。爹爹善保尊体，不必挂牵。孩儿此去，想是三年之期。(外哭介)孩儿，你如今去拜舅姑的坟台。(贴)爹爹且放心。(外)休休，女孩儿终身是外向，兀的不痛杀我！(众)相公放心。(生拜辞唱)【催拍】念伯喈为双亲命倾，遭不孝逆天罪名，今辞了汉廷。感岳丈深恩，非敢忘情。欲待不归，又负他亡灵。(合)辞别去同到坟茔，心戚戚泪盈盈。(旦唱)【前腔】念奴家离乡背井，谢相公教孩儿共行。非独故里荣，我阴世公婆，死也目瞑。我自看待你孩儿，不须可咛。(合前)(外唱)【前腔】辞别去你的吉凶未凭，再来时我的存亡未明。伯喈，吾今已老景。毕竟你没爹娘，我没亲生。若念骨肉一家，须早办回程。(合前)(贴唱)【前腔】觑着爹颜衰鬓星，痛点点教别泪暗零。爹爹，我左难右难：误了公婆，被人讥评；撇了亲爹，又没人看承。(合前)(生唱)【一撮棹】宽心等，何须苦牵萦？(外)把音书写，但频频寄邮亭。(贴)老姥姥，爹年老，我去呵，伊家须好看承。(合)程途里，只愿保安宁。死别全无准，生离又难定。今去也，何日到京城？(外白)孩儿，你三人去，途中须当保重。(生旦贴)谢得爹爹！(合唱)【哭相思】最苦生离难拚舍，知他别再会何时也？(并下)第三十九出(丑扮李旺上唱)【柳穿鱼】心忙似箭走如飞，历尽艰辛有谁知？夜静水寒鱼不食，满船空载月明归。归来后到庭除，未知相公在何处？(白)李旺蒙老相公使将陈留去，寻取这蔡相公的老员外、老安人、小娘子。原来两个老的都死了，这小娘子走将来了，教小人空走一遭。且慢着，未对老相公说，只去与蔡相公说。(介)怎的房门都闭了？呀！敢是蔡相公出朝去了，小娘子要幽静，自闭了门。(丑叫介)开门。怎地都没人应，静悄悄的？老相公也出那里去？怎的都不见人呵？(外上唱)【玩仙灯】门外有人声，是谁来喧哗闹炒？(外白)呀！李旺，你归来了。(丑)告相公；小人归来了。(外)我小娘子和蔡相公都去了，(丑)那里去？(外)家里去了。(丑)蔡相公的媳妇曾到这里么？(外)我见了。是他爹娘死了么？(丑)怎的不是？(丑唱)【风帖儿】到得陈留，逢一个故老，在他每爹娘坟上拜扫。他爹娘呵，果然饥荒都死了；他媳妇，也来到；枉教人走这遭。(外唱)【前腔】我如今去，朝廷上表，说蔡氏一门孝道。管取吾皂降丹诏，加封号，把他召。我自去陈留走一遭。(丑白)告相公：这个赵氏，其实难得。(外)便是，一家都难得；蔡伯喈不忘其亲，赵氏五娘孝于舅姑，我的小娘子能成人这美，如何不旌表？正是：管取一封天子诏，表出四每孝贤名。(并下)第四十出(生上唱)【梅花引】伤心满目故人疏，看郊墟尽荒芜。(旦贴上唱)惟有青山，添得个坟墓。(合)恸哭无由长夜晓，问泉下有人还听得无？(生白)【玉楼春】他乡万点思亲泪，不能滴向家山里。如今有泪滴家山，山里双亲见无计。(贴)荒荒衰草连寒烟，苍苔黄叶飞蘋蘩。欲听鸡声来问寝，忽惊蚁梦先归泉。(旦)人生自古谁无死？嗟君此恨凭谁语？(合)可怜衰絰拜坟茔，不作锦衣归故里。(生浇奠唱)【玉雁子】孩儿相误，为功名相误了父母。都是孩儿不得归乡故，怎便归到黄土？爹爹，妈妈，乾坤岂容不孝子？名亏行缺不如死，呀！只愁我死缺祭祀。(合)对真容形哀貌枯，想灵魂悲忆痛苦。(贴唱)【前腔】不孝的媳妇，恨当初担阁我夫。吃人笑谈生何补？我待死呵，又羞见公姑。公公，婆婆，我生前未能相奉事，何如事你向黄泉路？只一件，我死呵，家中老父，教谁看顾？(合前)(旦唱)【前腔】今来庐墓，望双亲相与保扶。(旦介)亲还有灵歆受此，望恕我儿夫。呀！空劳死后没祭祀，何如在日供喉嗉？知他享么？知他居何所？(合前)(末介上唱)【前腔】楼台银铺，遍青山犹如画图。乾坤似你衰素，添个缟带飞舞。你擗踊痛哭直恁苦，那堪雪片添凄楚。休恁地哭，且逆来顺受么。抑情就理通今古。(合前)(生白)张大公来了。(介)多多谢得公公周济！卑人正欲拜扫了，和贱累都来拜谢公公。(末白)岂敢受此！东流逝水几时还，破镜难修枉再看。(旦)要把孤身承重祀，休将恸哭送残年。(贴)云横峻岭家何在？雪拥深林马不前。(生)知是远来应有意，好收吾骨此坟边。(末)相公休恁么。老汉无可相慰劳，见天道煞寒，只有一杯淡酒，请相公且饮一杯。(生唱)【玉山供】公公尊赐，念天寒特来问吾。公公，我双亲受三载饥寒，我怎不禁一日凄楚？(末)请请。(生)心中想慕，谩有这香醪难度。(合)感此恩情厚，这酒难辞，念取踏雪也来沽。(贴唱)【前腔】劳公尊步，念天寒特来问奴。(末)夫人，请请。(贴)公公，这里是冢上坟间，比不得暖阁红炉。这般天气呵，谁人将护？将护我家中亲父。(合前)(旦唱)【前腔】钗荆裙布，谢得公公诸般应副。叹奴身未得报深恩，如今再蒙相顾。非奴独感德，我爹娘也衔恩在阴府。(合前)(末唱)【前腔】人生如朝露，论生死荣枯有定数。相公，休只管恸哭爹娘，也须要继承宗祖。况腰金背紫，不枉了光荣门户。(合前)(生旦贴白)甚劳公公，却当厚谢。多谢深恩怎敢违。(末)相公，开怀宽解免伤悲。(合)休道世情看冷暖，果然人面逐高低。(并下)第四十一出(外上唱)【刘衮】乘驿骑，乘驿骑，陈留去开旨。(净丑上唱)略请行轩，到此少住。(外)唯，此间是何处？住此还怎地？(净丑)此间站里，待将鞍马来换取。(外白)这是站里，换了马者。(净丑介白)站官那里？(末作站官上唱)【前腔】闻知道，闻知道，相公忽来至。喏！不及迎接，万乞罪恕。(外)不索要讲礼，疾忙与分例。(末)同去便与，不敢稽违。(末白)总领哥，不敢拜问：这相公还是去那里勾当？(净丑)你不理会得，这是太师牛丞相。(末)如今那里去？(净)将着诏书，去陈留旌表孝子门闾。(外)站赤，你疾忙与分例鞍马者。(末)领钧旨。(净)兀刺赤，俺路上要吃得些介分例，俺那里吃得勾，须索多讨些个。(丑)有道理。待小人取了，总领偷将去，只道不曾与便了。(末与介)酒四瓶，肉三斤，米两斗。(丑收净偷介)(丑)告相公：站官不与分例。(外)唤那厮来。(净拖末跪告介)(丑指净)却是你拿将去了。(外)站赤，大体例与咱分例，你主甚么意不与？你不怕那！(末)小人取来。(净)那里有？(末)兀刺赤将去了。(丑)小人不知。(外)打这蛮驴！(净打末介)(末)小人与。(外)监那厮去。(末再支与丑收介)(净)兀刺赤，还有甚么来将去？(丑)只说道不与，剥了衣裳，捋了头巾便打。(偷分例介)好！不与分例，俺剥了衣裳，捋了头巾。(末)告相公：穷站官吃剥了衣服。(外)这泼祗候只为口腹。(丑)大丞相不管是非，(净)破头巾且将来裹肉。(并下)。第四十二出(生旦贴上唱)【逍遥乐】寂寞谁怜我，空对孤坟将泪堕。(合)光阴拈指过三春，幽魂渺渺，夜府沉沉，谁与招魂？(生白)夫人，你见么？两木连枝谁手栽？(贴)相驯白兔走坟台。(旦)无情动植呈祥瑞，否极应须会泰来。(末上白)一封丹诏从天下，忽听传闻动郊野。说道旌表门闾，未卜何人也？呀！怎的？只见坟旁白兔真稀诧，连理木分枝两跨。唧唧，毕竟孝道感将来，此事如何假？相公，贺喜咱！(生旦贴)贺甚喜？公公。(末)外厢传有诏书，旌表孝子门闾，府中已接了，想必为相公而来分晓。(生)人之孝者亦多，卑人何足称孝？假如周公、曾子之孝，亦是人子分内当为之事，何足旌表？(旦贴)敢不是？(末)夫人，你说着那里话？古人云：孝弟之至，通于神明，光于四海，无所不通。见古木生连理之枝，白兔有驯扰之性。祥瑞如此，吉庆必来。(末唱)【六么令】连枝异木，见这坟台，兔走如驯。禽虫草木尚怀仁，这一封诏，必因君。(合)料天也会相怜悯，料天也会相怜悯。(生唱)【前腔】皇恩若念臣，我也不图，禄及吾身。只愁恩不到双亲，空孤负，这孤坟。(合前)(旦唱)【前腔】知他假和真？谢得公公，报说殷勤。公公，空教你为我受艰辛，今日有谁，旌表你门庭。(合前)(贴唱)【前腔】来的是甚人？闷中无由，一声询问。(生)闷中问甚么？(贴)无由询问我家尊，知他安与否，死和存？(合前)(丑扮县官上唱)【前腔】敕书已来近，闹得街坊上，人乱纷纷。我每听得便忙奔，办香案，接皇恩。(合前)(生白)何方宰相，直到此间？(丑)好教足下得知：今日牛丞相亲自赍擎诏书，到此开读。道旌表足下门闾，加官进职；二位夫人，皆有封号赏赐。小官特来铺设，请相公夫人改换吉服。(生旦贴)不可。(丑)先王制礼，贤者俯而就之，不贤者跂而及之。今足下服制已过，有何不可？(生旦贴)也说得是。(合白)不是一番寒彻骨，争得梅花扑鼻香？(生)远远望见一簇人马来了，想必诏书到也，不免迎接则个。(外净上唱)【前腔】风霜满鬓，玉勒雕鞍，走遍红尘。今日到此喜忻忻，重相见，解愁闷。(合前)(外白)这是那里？(丑)这是蔡家庄，请相公下马。(外下马介)(净介)(生旦贴换衣上唱)【前腔】心荒步紧，想着皇恩，已到寒门。披袍秉笏更垂绅，冠和帔，一番新。(合前)(外白)跪听宣读：朕惟风俗为教化之基，孝义者风俗之本。去圣逾远，淳风日漓。彝伦攸斁，朕甚悯焉。其有克尽孝义，劝励风化者，可不奖劝，以勉四方？议郎蔡邕，笃于孝行。富贵不足以解忧，甘旨常关于想念。虽违素志，竟遂佳名。退官弃职，厥声尤著。其妻赵氏，独奉舅姑。服劳尽瘁，克终养生送死之情，允备贞洁韦柔之德。糟糠之归，今已见之。牛氏善谏其亲，义相夫子。罔怀嫉妒之心，实有逊让之美。曰孝曰义，可谏兼全。斯三人者，朕实嘉之。使四海亿兆，皆能仪刑斯人，取法将来。风移俗易，教美化行，唐虞三代，诚可追配。是用宠赐，以彰孝义。蔡邕授中郎将，妻赵氏封陈留郡夫人，牛氏封河南郡夫人，限日下到京；父蔡从简赠十六勋，母秦氏赠秦国夫人。於戏！风木之情何深，允为教化之本；霜露之思既极，宣沾雨露之恩。服此休嘉，慰汝悼念。谢恩！(拜兴介)(生拜外介)荷蒙褒表，何以克当！(外)说那里话？(贴)自别尊颜，且喜无恙。(外)孩儿，且喜自保安康，再得相见。(指净介)这是差来的官。(生见介)重蒙军骑，特降寒门。(外指末介)这是谁？(生)是张大公，多谢得此人。(外相见介)大公，我女婿的爹娘，多蒙扶持，未克报恩。伯喈，我有金子一锭，聊为报答这公公七德之万一。(生)如此，感蒙！(末)大人，救灾恤邻，古之道也，何劳尊赐？(生)且自收下，卑人自效犬马之报。(末)说那里话？(收金介)(外唱)【一封书】我亲奉帝旨，涉程途千万里。念亲亲的意美，探这孩儿并女婿。孩儿，数载艰辛虽自苦，一旦荣华人怎知？(合)耀门闾，进官职，孝义名传天下知。(生唱)【前腔】儿不孝有甚德？蒙岳父特主维。呀！何如免丧亲，又何须名显贵？可惜二亲饥寒死，博换得孩儿名利归。(合前)(旦唱)【前腔】把真容再画取，如今日封赠伊。把这眉头放展舒，只愁瘦容难做肥。岂特奴心知感德，料他也衔恩泉世里。(合前)(贴唱)【前腔】从别后痛哀戚，况家中音信稀。为公姑多怨忆，为爹行又长垂泪。本见公姑无愧色，又得与爹行相倚依。(合前)(末净丑唱)【永团圆】名传四海人怎比？岂独是耀门闾？人生怕不全孝义，圣明世岂相弃。这隆恩美誉，从教管领何所愧，万古青编记。如今便去，相随到京畿。拜谢君恩了，归庭宇，一家贺喜。共设华筵会，四景常欢聚。【尾声】显文明开盛治，□说孝男并义女。玉烛调和，圣主垂衣。(生)自居墓室已三年。(旦)今日丹书下九天。(末)要识名高并爵贵，(净)须知子孝与妻贤。","dynasty":"元代","title":"戏文·蔡伯喈琵琶记"}
{"author":"高明","content":"　　羞看镜里花，憔悴难禁架，耽阁眉儿淡了教谁画？最苦魂梦飞绕天涯，须信流年鬓有华。红颜自古多薄命，莫怨东风当自嗟。无人处，盈盈珠泪偷弹洒琵琶。恨那时错认冤家，说尽了痴心话。　　一杯别酒阑，三唱阳关罢，万里云山两下相牵畦。念奴半点情与伊家，分付些儿莫记差：不如收拾闲风月，再休惹朱雀桥边野草化。无人把，萋萋芳草随君到天涯。准备着夜雨梧桐，和泪点常飘洒。","dynasty":"元代","title":"【商调】金络索挂梧桐　咏别"}
{"author":"高明","content":"莫向中原叹黍离，英雄生死系安危。内庭忽下班师诏，绝漠全收大将旗。父子一门甘仗节，山河千里竟分支。孤臣尚有埋身地，二帝游魂更可悲!","dynasty":"元代","title":"岳祠"}
{"author":"高明","content":"杨柳楼前白鼻騧，金鞍被了唤名娃。重帘深处无风雨，肯信春寒瘦杏花。","dynasty":"元代","title":"暮春即事"}
{"author":"高明","content":"晓雨池上来，微风动寒绿。幽人睡初起，开窗见修竹。西山带曾云，隐隐出林木。境寂尘自空，虑淡趣常足。独坐无晤言，流泉下深谷。","dynasty":"元代","title":"宿先公房晓起偶成"}
{"author":"高明","content":"闭门春草长，荒庭积雨余。青苔无人扫，永日谢轩车。清风忽南来，吹堕几上书。梦觉闻啼鸟，云山满吾庐。安得嵇中散，尊酒相与娱。","dynasty":"元代","title":"赋幽慵斋"}
{"author":"高明","content":"绛罗密幄护风沙，莫遣牛酥污落花。蝶梦不知春已莫，鹤翎还似暖生霞。诗呈金字怀仙客，手印红脂出内家。独羡沉香李供奉，清平一曲度韶华。","dynasty":"元代","title":"和李别驾赏牡丹"}
{"author":"高明","content":"曾向天涯钓六鳌，引帆风紧隔银涛。江山有恨英雄老，天地无情雨露高。七国游谈厌犀首，十年奔走叹狐毛。争如蓑笠秋江上，自鲙鲈鱼买浊醪。","dynasty":"元代","title":"次韵酬高应文"}
{"author":"高明","content":"楼船晓泊苏台下，官舍梅花暖欲开。千里关河同客思，一川风雨送离杯。黄金压马日边去，绿树迎人天际来。后夜思君望天北，使星应合近三台。","dynasty":"元代","title":"吴中会宋行之库使时贡金北土"}
{"author":"高明","content":"摇落关河万木空，征途日暮感飘蓬。天寒为客吴江上，夜雨读书山寺中。伯乐何时过冀北，扬雄谩自赋河东。黄尘冉冉貂裘老，殊愧南邻桑苧翁。","dynasty":"元代","title":"同月彦明省郎"}
{"author":"高明","content":"西陵潮落船初发，念子辞家去觅官。直欲持书上光范，不妨卖药过邯郸。黄河雪消水乱走，紫禁花浓春尚寒。如此江山足行乐，莫将尘土污儒冠。","dynasty":"元代","title":"送朱子昭赴都"}
{"author":"高明","content":"莫向宗周叹黍离，英雄生死系安危。内廷不下班师诏，朔漠全归大将旗。父子一门甘仗节，山河万里竟分支。孤臣犹有埋身地，二帝游魂更可悲。","dynasty":"元代","title":"和赵承旨题岳王墓韵"}
{"author":"高明","content":"水驿灯明渐掩扉，雨中何处暮山微。萧萧落木征帆过，漠漠长河一雁归。岁晚仲宣犹在旅，年来伯玉自知非。久𢬵华发添青镜，未许淄尘上素衣。","dynasty":"元代","title":"寄屠彦德并简倪元镇二首其一"}
{"author":"高明","content":"故人今作祇陁客，想见天寒尚倚楼。江海暮云多旧友，关河夜雨有孤舟。桓荣学业仍稽古，李广才名未得侯。何似云林倪处士，焚香清坐澹忘忧。","dynasty":"元代","title":"寄屠彦德并简倪元镇二首其二"}
{"author":"高明","content":"晓来深院生寒思，五月江城尚裌衣。新水池塘鱼暗长，湿云楼阁燕低飞。飘零王粲辞家久，牢落潘郎感发稀。却笑炎威都洗尽，夜凉疏雨乱萤微。","dynasty":"元代","title":"积雨书怀"}
{"author":"高明","content":"日月垂光照海滨，东南声教属儒臣。九天雨露金瓯重，万里山河玉烛新。田野年丰多贡赋，江湖秋静息风尘。此行宣室须前席，剩有嘉谟为上陈。","dynasty":"元代","title":"送苏伯修参政之京兆尹任三首其一"}
{"author":"高明","content":"上苑东风珂佩鸣，宫莺初啭隔花声。天清北口烟尘净，云去西山雨雪晴。畿甸居民瞻奉使，衣冠国子拜先生。汉家张赵何须数，待看皋夔致太平。","dynasty":"元代","title":"送苏伯修参政之京兆尹任三首其二"}
{"author":"高明","content":"天上神仙白玉京，烟花缭绕凤凰城。端门日上红云动，太液春寒绿水生。封事晓当香案奏，奎星夜接泰阶明。更看鼎鼐功成后，绿野堂深遂素情。","dynasty":"元代","title":"送苏伯修参政之京兆尹任三首其三"}
{"author":"高明","content":"隐君家在越江边，烟雨江村绕舜田。玉树郎君宜采服，紫荆兄弟正青年。山云晓闇读书屋，湖水春明载酒船。何日重来伏龙下，参同契里问神仙。","dynasty":"元代","title":"丁酉二月二日访仲仁仲远仲刚贤昆季别后赋诗以谢"}
{"author":"高明","content":"夏盖山前湖水平，杨梅欲熟雨冥冥。吴门乱后逢梅福，辽海来时识管宁。野雾连村迷豹隐，江风吹浪送鱼腥。伯阳旧有参同契，好共云孙讲《易经》。","dynasty":"元代","title":"子素先生客夏盖湖上欲往见而未能因赋诗用简仲远徵君同发一笑"}
{"author":"高明","content":"忆昔开元有道时，官僚济济盛威仪。楼通华萼诸王过，仗入芙蓉百辟随。回首渔阳急鼙鼓，伤心剑阁驻旌旗。曲江废苑重归日，旧日宫奴鬓亦丝。","dynasty":"元代","title":"开元人物图"}
{"author":"高明","content":"暨阳别驾真清官，弹琴诵书民自安。幽居恰近范蠡宅，官舍政俯西施滩。水声入林竹根冷，山云落几香炉寒。有客打门求妙墨，家僮莫放砚池乾。","dynasty":"元代","title":"过达天山别驾所居"}
{"author":"高明","content":"十五明星近紫宫，熏炉香里佩玲珑。省郎趋幕皆时彦，元帅临边暂总戎。黄阁风云盖盛世，苍生霖雨望群公。当年礼乐三千字，今日须看及物功。","dynasty":"元代","title":"寄月彦明省郎二首其一"}
{"author":"高明","content":"处士祠边梅已放，遥知载酒到岩阿。西山烟霭连朝好，南省官曹暇日多。词客锦笺题水调，佳人翠袖拂云和。马蹄归踏黄昏月，一路清香送玉珂。","dynasty":"元代","title":"寄月彦明省郎二首其二"}
{"author":"高明","content":"舣舟悬砭入苍扉，满地秋云冷湿衣。万古石门扃不合，半空瀑布雪常飞。猿收松子和烟落，鹤伴琴童带月归。独有谢公诗句好，至今山色纪馀辉。","dynasty":"元代","title":"石门山"}
{"author":"高明","content":"麟阁图形与世更，唯侯英烈死犹生。斗牛夜焕双龙气，山谷时闻万马声。瘴雾辄从风里散，枯苗齐向雨中荣。民心恋恋无时已，长共溪流一带潆。","dynasty":"元代","title":"泳渔沧庙"}
{"author":"高明","content":"汴水东边杨柳花，春风散入五侯家。繁华一去江南远，閒汲山泉自煮茶。","dynasty":"元代","title":"题孟宗振惠麓小隐"}
{"author":"高明","content":"珊瑚树倚碧琅玕，曾入西清画里看。今日五云仙阁远，梦回烟雨楚江寒。","dynasty":"元代","title":"题柯敬仲竹石"}
{"author":"高明","content":"刺桐花开山雨晴，绿树上有黄鹂鸣。杖藜出门看山色，恰见小池新水生。","dynasty":"元代","title":"喜晴"}
{"author":"高明","content":"昨夜山中宿雨晴，白云绿树最分明。茅堂早起无他事，去看溪南新水生。","dynasty":"元代","title":"题青山白云图"}
{"author":"高明","content":"四海张公子，才华重缙绅。早从枢府辟，已践属车尘。通籍联清禁，严更列近臣。周庐金帐晓，岩室玉墀春。马湩挏官酒，熊胹少府珍。青冥多雨露，黄道焕星辰。往事疑皆梦，浮名笑此身。冯唐虽磊落，颜驷竟逡巡。岁月黄尘老，关河白发新。还家见江总，举事识陈遵。春水桃花鳜，西风笠泽莼。扁舟五湖客，阳羡一归人。我惜交游晚，相期意气真。冥鸿何杳杳，斥鴳自踆踆。斜日横江路，寒云隔水滨。何时谋一壑，卜筑愿相亲。","dynasty":"元代","title":"送张从善"}
{"author":"高明","content":"美人在空谷，娟娟抱幽芳。长林自荆棘，安能敝馨芗。借君水苍玉，与我纫佩纕。愿结善人交，岁晚无相忘。","dynasty":"元代","title":"题兰"}
{"author":"高明","content":"夜静坐前轩，明月方皎皎。大火既西行，凉风在木杪。庭际促织鸣，凉露下芳草。缅怀羁旅人，重感岁时老。安得跻空同，一问广成道。","dynasty":"元代","title":"夏夜独坐简胡无逸二首其一"}
{"author":"高明","content":"夜久群动息，境寂无炎蒸。凉飙散浮云，惟见河汉明。缅怀尘纷劳，喜际夜气清。安得舍所趋，白日澹无营。仰看斗柄移，耿耿低玉绳。天运亦有常，吾生何时宁！","dynasty":"元代","title":"夏夜独坐简胡无逸二首其二"}
{"author":"高明","content":"仙人海上来，驾言游苍冥。乃逢浮丘伯，驻之紫霞城。凤凰不可招，梧桐何青青。焉知碧山月，期子待吹笙。","dynasty":"元代","title":"杨季常约至山中既而不果因以诗寄三首其一"}
{"author":"高明","content":"天寒木叶下，短景凄其清。幽居有所思，振衣临《黄庭》。仰观冥鸿飞，竟与浮云迎。怅望不可见，空山暮雨生。","dynasty":"元代","title":"杨季常约至山中既而不果因以诗寄三首其二"}
{"author":"高明","content":"秋菊有馀色，可以慰幽情。岂无一樽酒，泛此黄金英。美人久不来，岁晏霜露零。坐感芳草歇，佳期怅未能。","dynasty":"元代","title":"杨季常约至山中既而不果因以诗寄三首其三"}
{"author":"高明","content":"清清慈溪水，蘋藻被涯涘。昔年修妇职，采撷荐明祀。殷勤执豆笾，斋肃事君子。一朝双鸳鸯，别离隔生死。死者无还期，生者当同归。奈何姑嫜老，重以膝下儿。升堂奉甘脆，篝灯训书诗。庶以未亡人，慰彼泉下思。溪水彼可竭，妾身不改节。溪水有停污，妾心但明洁。荧荧瑶台镜，玄发今已雪。孤鸾虽不舞，寒影自澄澈。溪水常流东，馀波总相从。结发为夫妇，永别何由逢！青山有玄寂，百岁须当同。愿言合欢树，化作垄上松。茑萝更缠绵，相依无终穷。","dynasty":"元代","title":"王节妇诗"}
{"author":"高明","content":"竟宁阏氏出塞城，鼙婆声断凄龙庭。边云竟与汉月隔，野草空作春风青。汉庭公卿无远举，却使娇姿嫁□□。岂知刘白与杨樊，复把丹青罔人主。当时国计不足论，佳人失节尤可叹。一从雕陶莫皋立，回首不念稽侯栅。纲常紊乱乃至此，千载玉颜犹可耻。蛾眉傥不嫁单于，灭火安知非此水。良工妙画不必观，勿因一女讥汉元。宫闱制驭苟失道，肘腋变起非一端。君不见玉环自被胡雏污，岂是丹青解相误。","dynasty":"元代","title":"昭君出塞图"}
{"author":"高明","content":"钱塘门里支离叟，短发萧疏色黧垢。雪霜岁晚结轮囷，风雨年深增老丑。挫箴糊繲总无能，欲与冥灵齐上寿。天公怒此怪且懒，敕遣灵官下搜取。勾娄吉利忽飞来，虎倒龙颠尽灰朽。女萝飘腾白鹤去，琥珀迸裂青羊走。繁阴已逐谢仙车，枯干徒存韦偃手。迩来好事犹痛惜，叹息形模无复有。宁知百年皆梦幻，静看万变互纷糅。荣枯相寻无已时，成坏有数原非偶。南山谁信梓化特，昆仑俄惊柳生肘。朝菌何曾阅晦朔，棫朴那知避薪槱。全躯孰似栎社树，絜之百围今在否？人生根蒂不可牢，况为草木计近久。野客空叹倚江楠，老奴谩泣琅琊柳。寒烟落日西湖边，衰草荒庐园数亩。不见当时铁门限，春蚓秋蛇徒蚴蟉。玄云飞尽墨池空，直寄亭前谁酹酒。","dynasty":"元代","title":"题支离叟"}
{"author":"高明","content":"秋山积雨清浮埃，晓日照耀金银开。草堂阴深冷竹树，石梁滑澾攲莓苔。千峰苍翠净如拭，白云不放枫叶赤。何人艇子出清江，水落山高如赤壁。昨夜天寒霜露零，山人不归猿鹤惊。孤松三径依旧在，僮仆正迟陶渊明。","dynasty":"元代","title":"题画"}
{"author":"高明","content":"何人咒缩昆明水，一夜溪边红叶起。银河捲上洞庭峰，橘树寒烟秋色里。恍如陵阳窦子明，又疑句曲茅初成。淋漓元气无青冥，马发摇动天瓢倾。乾坤万里苏旱暍，草木无言生意悦。归来高卧碧潭云，独抱神珠弄明月。","dynasty":"元代","title":"题画龙"}
{"author":"高明","content":"葛仙岭上瞿昙宫，老僧雪眉覆双瞳。奇琴久蓄款识古，云是零陵水边石上之枯桐。忆昔蛟龙宅其涘，霹雳斩龙树亦死。道人作琴傍水弹，几夜湘江泣帝子。迩来居我玛瑙坡，声价压倒伽陀罗。嵇心羊体妙相得，有耳不听西湖歌。松窗茶屋梦初醒，别鹤凄凄怨烟岭。隔水逋仙夜不眠，听尽梅花山月影。","dynasty":"元代","title":"西湖葛岭玛瑙寺僧芳洲有古琴二一名石上枯一名蕤宾铁为赋诗二首其一"}
{"author":"高明","content":"师琴名以蕤宾铁，岂是七丝专一律。古来声律商与宫，一百四十四调终于一。又闻古铁能解音，何况圣人所作之雅琴。琵琶才闻铁自跃，万物岂不通琴心。忆昔重华为民鼓，拂拂薰风吹下土。九官佩玉和铿锵，凤凰来仪百兽舞。无情相感若有情，蜀山欲破铜先鸣。从今却笑陶渊明，胡为不取弦中声。禅关万竹净尘垢，月出西湖照窗牖。此时请师为鼓一再行，试听还有铁声否？","dynasty":"元代","title":"西湖葛岭玛瑙寺僧芳洲有古琴二一名石上枯一名蕤宾铁为赋诗二首其二"}
{"author":"高明","content":"秦宫紫玉忽变神，似来浔阳访石人。黄公赤刀制不得，吼怒惊倒裴将军。固知两胁横乙骨，莫令双耳多生缺。黄芦风紧杀气寒，啸声撼动秋山月。山空月冷不可留，人间苛政皆尔俦。踟蹰亦欲渡河去，刘昆宋均今有否？","dynasty":"元代","title":"题画虎"}
{"author":"高明","content":"客舟夜渡中泠水，空山不见羲之鬼。骊珠飞去龙亦惊，月落空梁僧独起。银钩茧纸归长安，蓬莱宫里人争看。一朝风雨暗园寝，玉柙搥碎昭陵寒。龙眠画手元晖笔，当时曾笑萧郎失。至今二子亦何在，久与兰亭共芜没。人生万事空浮沤，走舸复壁皆堪羞。不如煮茗卧禅榻，笑看门外长江流。","dynasty":"元代","title":"题萧翼赚兰亭图"}
{"author":"高明","content":"吴中二八深闺女，生来不学唱《金缕》。纤纤素手青灯前，织得寒机成白纻。裁缝熨贴为君衣，春天衣著生光辉。明珠为珰璧为佩，同此素色无相违。一朝送君江上别，岁晚关河积风雪。生知白纻不胜寒，但喜君身常皎洁。君不见东邻少妇织锦工，织作步障围春风。春风一去花草歇，金谷寒蛩怨秋月。何如洁白长相守，尊中有酒为君寿。人生温饱不足多，莫羡东家著绮罗。","dynasty":"元代","title":"白纻篇送顾仲明"}
{"author":"高明","content":"越江芙蓉开若云，越中儿女红襦新。年年采莲江浦口，扁舟遥唱江南春。凝情倚棹送行客，折得芙蓉赠行色。南风吹作满袖香，令人别后长相忆。君心如花不污泥，亭亭洁立当清漪。花容不逐秋风老，知君交态无荣衰。人生百年几回别，莫惜芳菲为君折。芙蓉落尽秋江空，千里相思共明月。","dynasty":"元代","title":"采莲曲送越中吴本中"}
{"author":"高明","content":"布帆高挂发吴歌，巴陵到时秋思多。凉风渐落君山木，明月正满洞庭波。丈夫壮游有如此，人生清事能几何？想见题诗搜景物，夜深风雨泣湘娥。","dynasty":"元代","title":"送徐方舟之岳阳"}
{"author":"高明","content":"绿玉参差傍短楹，高堂清梦已冥冥。满枝只带湘灵点，一曲空听秦凤鸣。天莫问，物多情，此君潇洒若平生。风声月色来亭榭，老泪年来湿几更。","dynasty":"元代","title":"鹧鸪天题顾氏景筠堂"}
{"author":"高明","content":"秋怀从别后，正七夕穿针在画楼，暮雨过纱窗凉已透。夕阳影里，见一簇寒蝉衰柳。水绿香人自愁，况轻拆鸾交凤友。合得成就，真个胜似腰缠跨鹤扬州。　　【前腔】风流，恩情怎比墙花路柳？记待月西厢和你携素手。争奈话别匆匆，雨散云收？一种相思分做两处愁，雁来是音书未有。合前　　【集贤宾】西风桂子香韵幽，奈虚度中秋。明月无情穿户牖，听寒蛩声满床头。空房自守，暗数尽谯楼上更漏。合如病酒，这滋味那人知否？合前　　【前腔】功名未遂姻缘未偶，共一个眉头。恼乱春心卒未休，怕朱颜去也难留。把明珠暗投，不如意十常八九。合前　　【黄莺儿】霜降水痕收，迅池塘犹暮秋。满城风雨还重九。白衣人送酒，乌纱帽恋头，思那人应似黄花瘦。合怕登楼，云山万叠，遮不得许多愁。　　【前腔】惟酒可忘忧，这愁怀不酒。几番和泪见红豆，相思未休。凄凉怎受？老天知道和天瘦。合前　　【猫儿坠】绿荷萧索无可盖眠鸥，碧粼粼露远洲。羁人无力冷飕飕，合愁，早知道宋玉当时顿觉伤秋。　　【前腔】一簇红蓼相映白频洲，傍水芙蓉两岸秋，想他娇艳倦凝眸。合前　　【前腔】无情红叶偏向御沟流，诗句上分明永配偶，对景触目恨悠悠。合前　　【余音】一年好景还依旧，正橘绿橙黄时候，强把金樽开怀断送秋。","dynasty":"元代","title":"【商调】二朗神"}
{"author":"刘邦","content":"大风起兮云飞扬，威加海内兮归故乡，安得猛士兮守四方！","dynasty":"两汉","tags":"古诗三百首，写风","title":"大风歌"}
{"author":"刘邦","content":"鸿鹄高飞，一举千里。羽翮已就，横绝四海。横绝四海，当可奈何？虽有矰缴，尚安所施？","dynasty":"两汉","tags":"叙事，写鸟，寓人，抒怀","title":"鸿鹄歌"}
{"author":"刘邦","content":"大风起兮云飞扬。威加海内兮归故乡。安得猛士兮守四方。","dynasty":"两汉","title":"大风"}
{"author":"边惇德","content":"敢向诗坛挑老将。","dynasty":"宋代","title":"句"}
{"author":"选人","content":"刺鼻何曾嚏，蹋面不知嗔。高生两个齿，自谓得胜人。","dynasty":"唐代","title":"嘲高士廉木履"}
{"author":"杜元颖","content":"重泉生美玉，积水异常流。始玩清堪赏，因知宝可求。斗回虹气见，磬折紫光浮。中矩皆明德，同方叶至柔。月华偏共映，风暖伫将游。遇鉴终无暗，逢时愿见收。","dynasty":"唐代","title":"赋得玉水记方流"}
{"author":"杨韶父","content":"凉月薄阴犹殢。红豆一枝秋思。门外几重山，山外行人千里。归未。归未。又是菊花天气。","dynasty":"宋代","title":"如梦今"}
{"author":"杨韶父","content":"溪水清。溪水浑。溪上人家数亩园。垂杨深闭门。青罗裙。白罗裙。采尽青蘩到白苹。江南三月春。","dynasty":"宋代","title":"长相思"}
{"author":"杨韶父","content":"水村月淡云低。为爱寒香晚吹。瘦马立多时。是谁家、茅舍竹篱。三三两两芳蕤。未放琼铺雪堆。只这一些儿。胜东凤、千枝万枝。","dynasty":"宋代","title":"伊州三台令"}
{"author":"常伦","content":"素月开歌扇，红渠艳舞衣。隔江闻笑语，隐隐棹歌归。","dynasty":"明代","title":"采莲曲（三首）"}
{"author":"常伦","content":"棹发千花动，风传一水香。傍人持并蒂，含笑打鸳鸯。","dynasty":"明代","title":"采莲曲（三首）"}
{"author":"常伦","content":"沼月并舟还，荷花隘江水。笑擘菡萏开，小小新莲子。","dynasty":"明代","title":"采莲曲（三首）"}
{"author":"常伦","content":"谢公昔高卧，挟妓东山游。岂萦黄阁贵，不顾苍生忧。簪绶聊暂出，江汉乃安流。国器良有待，局促非吾俦。","dynasty":"明代","title":"大醉后题大云寺阁柱上"}
{"author":"常伦","content":"羁步局重城，流观狭四野。高高见西山，乡愁冀倾写。天际望不极，延伫一潇洒。落叶归故根，山云满楸郤。无情尚有适，何以慰离者。","dynasty":"明代","title":"望山有怀故人"}
{"author":"常伦","content":"玉函金简数行书，鹤背飘飘上碧虚。群仙瑶殿收封事，应笑人间久谪居。","dynasty":"明代","title":"玉清宫戏题"}
{"author":"常伦","content":"汉代推灵武，将军第一人。祸奇缘蹑足，功大不容身。带砺山河在，丹青祠庙新。长陵一抔土，寂寞亦三秦。","dynasty":"明代","title":"和王公济过韩信岭"}
{"author":"常伦","content":"积水明人眼，蒹葭十里秋。西风摇雉榘，晴日丽妆楼。柳径斜通马，荷丛暗度舟。东邻如可问，早晚卜清幽。","dynasty":"明代","title":"经海子"}
{"author":"常伦","content":"红袖挥金拨，朱弦系玉肩。团圞怀夜月，幽咽泻春泉。《白雪》调终宴，青云遏远天。悠悠时断续，引恨似当年。","dynasty":"明代","title":"琵琶"}
{"author":"常伦","content":"武帝时乘兴，金舆驻翠微。至今看草树，犹似被光辉。泉迸闻仙乐，云流见画旂。亭高重回首，冉冉下斜晖。","dynasty":"明代","title":"玉泉亭"}
{"author":"常伦","content":"沼月并舟还，荷花隘江水。笑擘菡萏开，小小新莲子。","dynasty":"明代","title":"采莲曲三首其三"}
{"author":"李复圭","content":"老凤池边蹲不去，饥乌台上噤无声。","dynasty":"宋代","title":"句"}
{"author":"李复圭","content":"石梁嵲屼据山流，异迹尝闻记道猷。五百真如谁化灭，三千色界妄探求。灯龛焰古长年在，茗盏花浓继日浮。静境少留尘虑息，松风萧飒又惊秋。","dynasty":"宋代","title":"石桥"}
{"author":"李复圭","content":"危梁上下庆云端，禅刹翚飞插翠峦。华藏贝多缄秘典，香厨莆塞供珍餐。回廊跨壑千重峻，悬溜当空六月寒。盘礴迥知灵秀境，极高方见地形宽。","dynasty":"宋代","title":"先照亭"}
{"author":"李复圭","content":"碧洛青嵩刮眼明，马头次第似相迎。天街高士还知否，好约南轩醉一觥。","dynasty":"宋代","title":"行至龙门先寄尧夫先生"}
{"author":"李复圭","content":"吴王昔日馆娃宫，殿阁鳞差轶碧空。寂寂香魂招不得，惟馀松柏韵天风。","dynasty":"宋代","title":"秀峰上方"}
{"author":"周利用","content":"山豫乘金节，飞文焕日宫。萸房开圣酒，杏苑被玄功。塔向三天迥，禅收八解空。叨恩奉兰藉，终愧洽薰风。","dynasty":"唐代","title":"奉和九月九日登慈恩寺浮图应制"}
{"author":"周利用","content":"出豫乘金节，飞文焕日宫。萸房开圣酒，杏苑被玄功。塔向三天迥，禅收八解空。叨恩奉兰藉，终愧洽薰风。","dynasty":"唐代","title":"奉和九月九日登慈恩寺浮图应制"}
{"author":"章炳麟","content":"邹容吾小弟，被发下瀛州。快剪刀除辫，干牛肉作餱。英雄一入狱，天地亦悲秋。临命须掺手，乾坤只两头！","dynasty":"清代","tags":"古诗三百首","title":"狱中赠邹容"}
{"author":"章炳麟","content":"天道有兴废，神仙非久长。避秦留怪伟，多难此瞻望。熏穴兵符峻，探丸盗迹狂。缘流问渔父，相对涕沾裳。","dynasty":"清代","title":"辰州"}
{"author":"章炳麟","content":"昔践松花岸，今临黑水祠。穷荒行欲市，垂老策无奇。载重看黄马，供厨致白罴。武侯祠下宿，扶杖转支离。","dynasty":"清代","title":"黑龙潭"}
{"author":"章炳麟","content":"旷代论滇士，吾思杨一清。中垣销薄蚀，东胜托干城。形势稍殊昔，安危亦异情。愿君恢霸略，不必讳从横。","dynasty":"清代","title":"发毕节巴留别唐元帅"}
{"author":"章炳麟","content":"大江至荆楚，天险为之开。昔过新墙驿，遥怜宗衮才。万山如马度，独戍有龙回。湖外今无事，飞云自去来。","dynasty":"清代","title":"思岳阳"}
{"author":"章炳麟","content":"不作彭殇念，吾犹恋椭球。短长看日夜，身世等蜉蝣。残鬓睢阳恨，馀生逝水浮。青阳东国早，春又满蛉洲。","dynasty":"清代","title":"饯岁"}
{"author":"章炳麟","content":"膏火长为患，呼僮且卖瓜。不辞停浊酒，正尔醉流霞。却热频添凌，承尘为笼纱。青门尚酣战，莫问故侯家。","dynasty":"清代","title":"食瓜其一"}
{"author":"章炳麟","content":"老欲灌园去，于陵已陆沈。海隅沙正白，塞上气犹阴。大实能寒胆，明灯不系心。休将天子树，还以换兼金。","dynasty":"清代","title":"食瓜其二"}
{"author":"章炳麟","content":"蓑墙葺屋小于巢，胡地平居渐二毛。松柏岂容生部娄，年年重九不登高。","dynasty":"清代","title":"雅堂索字书赠"}
{"author":"章炳麟","content":"唾壶击破转心惊，弹指苍茫景物更。满地江湖吾尚在，棋枰声里俟河清。","dynasty":"清代","title":"玉山吟社席上即事"}
{"author":"章炳麟","content":"一读登楼赋，悠然吾土思。回顾忆畴昔，搔首愈踌踟。早岁横江汉，谈经待不其。清言凌白马，壮志抚黄羲。忽展埼亭集，愈惊秀楚词。帝秦终蹈海，访武尚明夷。石隐优游日，天王明圣时。操刀期必割，沦鼎待重掎。鹖换雕题服，虬登隐背枝。佩緺延茂士，赐玦愧遗黎。老泪长门掬，深情故剑知。漂山成众煦，建旐倡群疑。已恸尧台锢，那堪嵇灶戣。有行黔墨突，无涕吊湘累。沙麓精灵在，蓬瀛风鹤危。飞丸穷赵壹，问卜警爰丝。蹈火心非悔，盍簪涂又歧。东洲花树迥，南国羽书迟。斗转空凭眺，河清动夙悲。千年仲宣恨，荼苦更如饴。","dynasty":"清代","title":"台北旅馆书怀寄呈南海先生"}
{"author":"章炳麟","content":"北风吹空沙砾起，劳农笳笛闻边里。学童腾踔如飞狼，虎皮先生寒作羊。嘶声传语且归沐，燕赵佳人美如玉。成均六代音已衰，伶箫倡舞亦可为。诗中曹刘真老兵，新朝鼓吹宜蛙鸣。冒顿英灵头曼朽，物寄瓶中更何有。朅来举幡称攘奸，须臾佻达城阙间。庆卿图穷终现匕，敢为锥刀争一死。焚书坑儒信有人，未必陈吴为报秦。","dynasty":"清代","title":"大学"}
{"author":"章炳麟","content":"五溪天下险，丛桃何便娟。欣然裹粮至，所求乔与佺。涉水苦湍碛，登陆迷畦阡。役夫殊健饭，三升犹枵然。解縢下吏舍，诸偷方阗阗。长官日倦卧，黄金勒膺前。昨者起军府，罢癃不盈千。清浪虏已逼，山寇复揉挻。流黄一煎饵，蝉蜕随飞烟。群仙获兵解，洞府为填咽。桃根斫斧尽，桃叶从风迁。已矣下濑去，清沅莽无边。","dynasty":"清代","title":"桃源行"}
{"author":"章炳麟","content":"夏口何迢迢，南国之纪纲。中有二猛士，威棱瞻殊荒。力能斩地脉，智能分天章。不念同胞苦，好自相扶将。斗鸡一寻衅，骨肉还相戕。称兵犯莫府，五战皆夷伤。行行各分陌，千里不相望。远视尚角目，焉知弟与兄。朔风忽陵厉，白露能为霜。赤松既云远，谁能无他肠。良言不见听，思之泪沾裳。","dynasty":"清代","title":"夏口行"}
{"author":"章炳麟","content":"秦风号长杨，白日忽西匿。南山不可居，啾啾鸣大特。狂走上城隅，城隅无栖翼。中原竟赤地，幽人求未得。昔我行东越，道至溪知穷。洒酒思共和，共和在海东。谁令诵诗礼，发蒙成奇功。今我行江汉，候骑盈山邱。借问杖节谁，云是刘荆州。绝甘厉朝贤，木瓜为尔酬。至竟盘盂书，文采欢田侯。去去不复顾，迷阳当我路。河图日以远，鸱枭日以怒。安得起槁骨，掺袪共驰步。驰步不可东，驰步不可西，驰步不可南，驰步不可北。鉴皇穹黎庶，均平无九服。顾我齐州产，宁能忘禹域。击磬一微秩，志屈逃海滨。商容冯马徒，志在诛纣辛。怀哉殷周世，大泽宁无人。","dynasty":"清代","title":"寄梁启超"}
{"author":"潘阆","content":"长忆观潮，满郭人争江上望。来疑沧海尽成空。万面鼓声中。弄潮儿向涛头立。手把红旗旗不湿。别来几向梦中看。梦觉尚心寒。","dynasty":"宋代","tags":"宋词三百首，豪放，景点","title":"酒泉子·长忆观潮"}
{"author":"潘阆","content":"长忆西山，灵隐寺前三竺后，冷泉亭上旧曾游，三伏似清秋。白猿时见攀高树，长啸一声何处去？别来几向画图看，终是欠峰峦！","dynasty":"宋代","tags":"怀念，写景，写山","title":"酒泉子·长忆西山"}
{"author":"潘阆","content":"长忆西湖。尽日凭阑楼上望：三三两两钓鱼舟，岛屿正清秋。笛声依约芦花里，白鸟成行忽惊起。别来闲整钓鱼竿，思入水云寒。","dynasty":"宋代","tags":"回忆，西湖，美景","title":"酒泉子·长忆西湖"}
{"author":"潘阆","content":"长忆孤山，山在湖心如黛簇。僧房四面向湖开。轻棹去还来。芰荷香喷连云阁。阁上清声檐下铎。别来尘土污人衣。空役梦魂飞。","dynasty":"宋代","tags":"怀念，写景，写山","title":"酒泉子·长忆孤山"}
{"author":"潘阆","content":"长忆吴山，山上森森吴相庙。庙前江水怒为涛。千古恨犹高。寒鸦日暮鸣还聚。时有阴云笼殿宇。别来有负谒灵祠。遥奠酒盈卮。","dynasty":"宋代","tags":"怀旧","title":"忆余杭·长忆吴山"}
{"author":"潘阆","content":"长忆高峰，峰上塔高尘世外。昔年独上最高层。月出见觚棱。举头咫尺疑天汉。星斗分明在身畔。别来无翼可飞腾。何日得重登。","dynasty":"宋代","title":"酒泉子（十之七）"}
{"author":"潘阆","content":"长忆钱塘，不是人寰是天上。万家掩映翠微间。处处水潺潺。异花四季当窗放。出入分明在屏障。别来隋柳几经秋。何日得重游。","dynasty":"宋代","title":"酒泉子（十之一）"}
{"author":"潘阆","content":"长忆西湖，湖上春来无限景。吴姬个个是神仙。竞泛木兰船。楼台簇簇疑蓬岛。野人只合其中老。别来已是二十年。东望眼将穿。","dynasty":"宋代","title":"酒泉子（十之三）"}
{"author":"潘阆","content":"长忆龙山，日月宫中谁得到。宫中旦暮听潮声。台殿竹风清。门前岁岁生灵草。人采食之多不老。别来已白数茎头，早晚却重游。","dynasty":"宋代","title":"酒泉子（十之九）"}
{"author":"潘阆","content":"出砒霜，价钱可。赢得拨灰兼弄火。畅杀我。","dynasty":"宋代","title":"扫市舞·出砒霜"}
{"author":"潘阆","content":"秋渚涵空碧，秋山刷眼青。排头烟树老，扑面水风醒。上濑复下濑，长亭仍短亭。夜船明月好，客梦满流萤。","dynasty":"宋代","title":"自诸暨抵剡"}
{"author":"潘阆","content":"出得云门路，风悽日夕曛。船撑鉴湖月，路指沃州云。山色周遭见，谿流屈曲分。一觞还一咏，谁是右将军。","dynasty":"宋代","title":"自诸暨抵剡"}
{"author":"潘阆","content":"一家久寄浙江滨，倏忽如今二十春。须信百年都似梦，莫嗟万事不如人。樽中有酒何妨醉，箧里无金未是贫。但看故乡荣达者，算来多葬北邙尘。","dynasty":"宋代","title":"樽前勉兄长"}
{"author":"潘阆","content":"夷犹双桨去，暮不辨东西。夕照偏依树，秋光半落溪。风高一雁小，云薄四天低。莽荡孤帆卸，水村杨柳堤。","dynasty":"宋代","title":"自诸暨抵剡其二"}
{"author":"潘阆","content":"秋色入檐楹，閒门开复扃。愁长欲长醉，薄酒又还醒。揽照头将白，逢谁眼暂青。只应南与北，唯此念飘零。","dynasty":"宋代","title":"秋日旅舍感怀"}
{"author":"潘阆","content":"闲上应天寺里塔，九层突兀入幽云。下窥已觉红尘别，低语犹疑碧落闻。秦望山高如髻簇，照湖水阔若瓯分。野人不管兴亡事，空凭危栏到日曛。","dynasty":"宋代","title":"登应天寺塔"}
{"author":"潘阆","content":"寺中闻说牡丹花，多少人争耳傍誇。潦倒参军来看晚，数枝已谢病僧家。","dynasty":"宋代","title":"书璿公房牡丹"}
{"author":"潘阆","content":"姑苏太守义何长，东泛仙舟已不忘。更借洞庭湖上月，数宵相送到钱塘。","dynasty":"宋代","title":"到钱塘却寄姑苏太守"}
{"author":"潘阆","content":"云剪乌纱雾剪衣，存神养气语还稀。人人尽唤孙思邈，只恐身轻白日飞。","dynasty":"宋代","title":"赠林处士逋"}
{"author":"潘阆","content":"久旱腊月如夏热，夜来忽降一尺雪。叫谢上天声应彻，且压瘴气不作孽。","dynasty":"宋代","title":"喜腊雪"}
{"author":"潘阆","content":"长忆钱塘，临水傍山三百寺，僧房携杖遍曾游。閒话觉忘忧。栴檀楼阁云霞畔，钟梵清宵彻天汉。别来遥礼只焚香，便恐是西方。","dynasty":"宋代","title":"忆馀杭十首其二"}
{"author":"潘阆","content":"长忆西湖，尽日凭阑楼上望，三三两两钓鱼舟。岛屿正清秋。笛声依约芦花里，白鸟成行忽惊起。别来闲整钓鱼竿，思入水云寒。","dynasty":"宋代","title":"忆馀杭十首其四"}
{"author":"潘阆","content":"长忆高峰，峰上塔高尘世外，昔年独上最高层。月出见觚棱。举头咫尺疑天汉，星斗分明在身畔。别来无翼可飞腾，何日得重登。","dynasty":"宋代","title":"忆馀杭十首其七"}
{"author":"潘阆","content":"长忆观潮，满郭人争江上望，来疑沧海尽成空。万面鼓声中。弄涛儿向涛头立，手把红旗旗不湿。别来几向梦中看，梦觉尚心寒。","dynasty":"宋代","title":"忆馀杭十首其十"}
{"author":"潘阆","content":"长忆钱塘，临水傍山三百寺。僧房携杖遍曾游。闲话觉忘忧。栴檀楼阁云霞畔。钟梵清宵彻天汉。别来遥礼只焚香。便恐是西方。","dynasty":"宋代","title":"酒泉子（十之二）"}
{"author":"潘阆","content":"长忆观潮，满郭人争江上望。来疑沧海尽成空。万面鼓声中。弄潮儿向涛头立。手把红旗旗不湿。别来几向梦中看。梦觉尚心寒。","dynasty":"宋代","title":"洒泉子"}
{"author":"潘阆","content":"长忆西湖。尽日凭阑楼上望。三三两两钓鱼舟。岛屿正清秋。笛声依约芦花里。白鸟成行忽惊起。别来闲整钓鱼竿。思入水云寒。","dynasty":"宋代","title":"洒泉子"}
{"author":"潘阆","content":"长忆高峰，峰上塔高尘世外。昔年独上最高层。月出见觚棱。举头咫尺疑天汉。星斗分明在身畔。别来无翼可飞腾。何日得重登。","dynasty":"宋代","title":"酒泉子·长忆高峰"}
{"author":"潘阆","content":"久客见华发，孤櫂桐庐归。新月无朗照，落日有余晖。渔浦风水急，龙山烟火微。时闻沙上雁，一一背人飞。","dynasty":"宋代","title":"岁暮自桐庐归钱塘晚泊渔浦"}
{"author":"潘阆","content":"北高峰上塔，竟上最高层。尝谓人难到，何当我独登。天香闻不断，海月见微稜。懒下红尘路，重来恐未能。","dynasty":"宋代","title":"北高峰塔"}
{"author":"潘阆","content":"禹庙高高万木齐，蟾蜍影里月光低。出中不惯闻寒漏，一夜猿惊与鸟啼。","dynasty":"宋代","title":"泊禹祠"}
{"author":"潘阆","content":"曹娥庙前秋草来，曹娥庙里秋月明。扁舟一夜炯无寐，近听潮声似器声。","dynasty":"宋代","title":"曹娥庙"}
{"author":"潘阆","content":"游子辞乡早，高堂亲已老。燕来不东飞，寄书何日到。","dynasty":"宋代","title":"长安道中"}
{"author":"潘阆","content":"再到钱塘眼暂清，骑驴看月又南行。可怜一片西湖水，不得垂纶老此生。","dynasty":"宋代","title":"呈钱塘知府薛谏议"}
{"author":"潘阆","content":"车马不暂驻，年光如泻波。人间欢乐少，陌上别离多。往事只如此，浮生终若何。花前一尊酒，得失且高歌。","dynasty":"宋代","title":"春日对酒书事"}
{"author":"潘阆","content":"微躯不杀谢天恩，容养疏慵世未闻。昔日已为閒助教，今朝又作散参军。高吟瘦马冲残雪，远看孤鸿入断云。到任也应无别事，愿将清俸买香焚。","dynasty":"宋代","title":"赴滁州散参军途中书事"}
{"author":"潘阆","content":"宝塔孤峰顶，师居积翠中。四边湖水绕，一迳郭门通。香滴松梢雨，凉生竹簟风。閒吟与閒坐，此兴与谁同。","dynasty":"宋代","title":"孤山寺见从房留题"}
{"author":"潘阆","content":"谁构危亭已半空，野人时得恣疏慵。閒观扬子江心浪，静听金山寺里钟。醉卧岂能妨燕雀，狂吟争法劝鱼龙。夜来雨歇蛙声乱，忆著嵩阳千万峰。","dynasty":"宋代","title":"瓜州临江亭留题"}
{"author":"潘阆","content":"万古稽山下，森森大禹祠。幽人来暗祷，灵魄望潜知。帝虑河频决，民忧业旋移。自惭无异策，载拜泪双垂。","dynasty":"宋代","title":"癸未岁秋七月祷禹庙"}
{"author":"潘阆","content":"高爱三峰插太虚，掉头吟望倒骑驴。旁人大笑从他笑，终擬移家向此居。","dynasty":"宋代","title":"过华山"}
{"author":"潘阆","content":"不信先生语，刚来帝里游。清宵无好梦，白日有閒愁。世态既如此，壮心应已休。求归归未得，吟上水边楼。","dynasty":"宋代","title":"寄陈希夷"}
{"author":"潘阆","content":"近携琴鹤游东越，曾接谈谐气味深。佛意已知师达了，儒书却为俗披寻。稽山有雪寒凝骨，鉴水无风冷彻心。别后相思向谁说，只应霜鬓暗相侵。","dynasty":"宋代","title":"寄会稽仲休山人"}
{"author":"潘阆","content":"独上危楼返照间，乱鸦群鸟噪回还。故人岁暮在何处，空见千山与万山。","dynasty":"宋代","title":"寄石隐之"}
{"author":"潘阆","content":"从来长见说兵机，今日君恩志岂违。骢马不骑骑铁马，绣衣休挂挂戎衣。雄师已听心皆伏，丑虏将闻魄尽飞。应笑苦吟头白者，二南章句转衰微。","dynasty":"宋代","title":"寄赠柳殿院开授崇仪使赴边上"}
{"author":"潘阆","content":"六代繁华难重问，此时兴废动吟情。空流一带秦淮水，朝暮惟闻鸣咽声。","dynasty":"宋代","title":"金陵禁林有感"}
{"author":"潘阆","content":"金山碧崔嵬，我泛扁舟来。虚阁登还下，长廊去复回。梵刹绝顶立，僧房八面开。波涛起蛟蜃，洞穴生风雷。千载有高松，万古无纤埃。葛衣惹秋云，草履黏苍苔。孤城寒角动，片帆暮钟催。郎吟成此章，欲返犹徘徊。","dynasty":"宋代","title":"金山寺留题"}
{"author":"潘阆","content":"将齐华岳犹多六，若并巫山又欠三。好是雨余江上望，白云堆里泼浓蓝。","dynasty":"宋代","title":"九华山"}
{"author":"潘阆","content":"何须三叫绝，已恨一声多。","dynasty":"宋代","title":"句"}
{"author":"潘阆","content":"出秋霜，价钱可，赢得拨灰兼弄火，畅杀我。","dynasty":"宋代","title":"句"}
{"author":"潘阆","content":"滁上相逢俱禁烟。","dynasty":"宋代","title":"句"}
{"author":"潘阆","content":"到底不能成一曲。","dynasty":"宋代","title":"句"}
{"author":"潘阆","content":"归来遍检登科记，未见连年放弟兄。","dynasty":"宋代","title":"句"}
{"author":"潘阆","content":"窥鱼白鸟明残照，抱石幽云点半山。","dynasty":"宋代","title":"句"}
{"author":"潘阆","content":"莫嗟黑发从头白，终见黄河到底清。","dynasty":"宋代","title":"句"}
{"author":"潘阆","content":"散拽禅师来踘蹴，乱拖游女上秋千。","dynasty":"宋代","title":"句"}
{"author":"潘阆","content":"土床安睡稳，纸被转身鸣。","dynasty":"宋代","title":"句"}
{"author":"潘阆","content":"长亭黄叶正纷纷，一曲骊歌酒十分。须信滁阳人有意，满城来送散参军。","dynasty":"宋代","title":"离滁阳"}
{"author":"潘阆","content":"山顶风摇万树鸣，扁舟欲解觉难行。羡师斋后关门睡，不管波涛四面生。","dynasty":"宋代","title":"留别金山寺"}
{"author":"潘阆","content":"边鸿过尽背枕卧，弟侄无书忧胆破。蛩声更苦不忍闻，半夜起来塞耳坐。","dynasty":"宋代","title":"旅舍秋夕书怀"}
{"author":"潘阆","content":"花残雨又风，飘紫复飘红。不到三春尽，都经数夜空。绕阑仍聚散，逐水尚西东。可惜多情蝶，徘徊晚照中。","dynasty":"宋代","title":"落花"}
{"author":"潘阆","content":"片片落复落，园林渐向空。几番经夜雨，一半是秋风。静拥莎阶下，閒堆藓径中。谷松与岩桧，宁共此时同。","dynasty":"宋代","title":"落叶"}
{"author":"潘阆","content":"吟斋漳水滨，孤僻度残春。长喜诗无病，不忧家更贫。钟声来远寺，山色遍诸邻。门有谁相访，僧过岂厌频。","dynasty":"宋代","title":"暮春漳川閒居书事"}
{"author":"潘阆","content":"永夜不能寐，閒门懒复开。片心生万绪，孤枕转千回。败叶声如雨，狂风响似雷。更堪江上笛，历历有余哀。","dynasty":"宋代","title":"钱塘秋夕旅舍感怀"}
{"author":"潘阆","content":"闻说飘零亦异乡，登楼吟望益悲凉。当时欲别言难尽，他日相逢话更长。蝉噪水村千万树，雁过云岫两三行。明朝策蹇还无定，空倚危栏到夕阳。","dynasty":"宋代","title":"秋日登楼客次怀张覃进士"}
{"author":"潘阆","content":"秋色入簷楹，閒门开复扃。愁长欲长醉，薄酒又还醒。揽照头将白，逢谁眼暂青，只应南与北，唯此念飘零。","dynasty":"宋代","title":"秋日旅舍感怀"}
{"author":"潘阆","content":"岩下多幽景，且无尘事喧。钟声晴彻郭，山色晓当门。深洞藏泉脉，悬崖露树根。更期来此宿，绝顶听寒猿。","dynasty":"宋代","title":"秋日题琅琊山寺"}
{"author":"潘阆","content":"名利路万辙，我来意如何。红尘三尺深，中有是非波。波翻几潜没，来者犹更过。归去感知泪，永洒青松柯。","dynasty":"宋代","title":"阙下留别孙丁二学士归旧山"}
{"author":"潘阆","content":"名场欲独立，一念一心寒。白日升天易，明时取仕难。家园半牢落，须发渐衰残。试把平生业，来投作者看。","dynasty":"宋代","title":"上李学士"}
{"author":"潘阆","content":"一卷诗成二十年，昼曾忘食夜忘眠。莫言不及相如赋，谁敢高吟汉帝前。","dynasty":"宋代","title":"书诗卷末"}
{"author":"潘阆","content":"万树青青带雨寒，离亭相别泪阑干。莫将便作无情物，亦待抽身入建安。","dynasty":"宋代","title":"送成库部肃建安监税"}
{"author":"潘阆","content":"受知圣眷与谁同，师号封题寄梵宫。为谢国恩来阙下，又承天泽去中山。禅余静对江亭月，吟苦凉生海树风。若到赤城逢羽客，但言孤鹤在金笼。","dynasty":"宋代","title":"送崇教大师惠思归山"}
{"author":"潘阆","content":"浩浩霜风万木寒，高吟大醉出长安。杖头一卷金丹诀，尘世何人借得看。","dynasty":"宋代","title":"送冯尊师德之出长安"}
{"author":"潘阆","content":"吴山挂魂碧，浙江入梦清。旦暮东南望，徒使华发生。君今运邦计，不得同舟行。即听江仓丰，竚见汴廪盈。","dynasty":"宋代","title":"送孙学士两浙转运使兼简杭州知府张侍郎"}
{"author":"潘阆","content":"晓帆叠叠飞，夜橹连连鸣。贪吏诫守廉，饥民苏念生。岸花有异态，沙鸟无娇声。钱塘太守贤，好共致升平。","dynasty":"宋代","title":"送孙学士两浙转运使兼简杭州知府张侍郎"}
{"author":"潘阆","content":"蒿兰不并香，泾渭安同流。小人有千险，君子生百忧。名重圣主徵，道光史策收。一鹗秋空飞，鸟雀徒啾啾。","dynasty":"宋代","title":"送王长洲禹偁赴阙"}
{"author":"潘阆","content":"绕寺千千万万峰，满天风雪打杉松。地炉火暖黄昏睡，更有何人似我慵。","dynasty":"宋代","title":"宿灵隐寺"}
{"author":"潘阆","content":"高枝枝上鸟，终日叫思归。如斯羽翼全，何不望乡飞。","dynasty":"宋代","title":"题思归鸟"}
{"author":"潘阆","content":"门掩多年生绿苔，想师心地似寒灰。劳心扰扰休来此，我是閒人尚不开。","dynasty":"宋代","title":"题萧山只园寺门"}
{"author":"潘阆","content":"炎炎畏日树将焚，却恨都无一点云。强跨蹇驴来得到，皆疑渴杀老参军。","dynasty":"宋代","title":"题资福院石井"}
{"author":"潘阆","content":"望湖楼上立，竟日懒思还。听水分他浦，看云过别山。孤舟依岸静，独鸟向人閒。回首重门闭，蛙鸣夕照间。","dynasty":"宋代","title":"望湖楼上作"}
{"author":"潘阆","content":"绕栏忽见思傍徨，造化功深莫可量。稼艳算无三月盛，残红更向九秋芳。万家珠翠还争赏，一郡笙歌又是狂。惆怅东篱下黄菊，有谁来折泛瑶觞。","dynasty":"宋代","title":"维扬秋日牡丹因寄六合县尉郭承范"}
{"author":"潘阆","content":"有家数口寄伊川，孤宦东西二十年。见说葬时无一物，空留满箧旧文编。","dynasty":"宋代","title":"闻陈贽郎中下世"}
{"author":"潘阆","content":"早掌纶言世尽知，岂期谪宦至于斯。生前是客能投卷，死后何人为撰碑。才佞万端应已矣，文章千古恐无之。野夫旧句多蒙赏，昨日月思泪暗垂。","dynasty":"宋代","title":"闻高舍人锡下世"}
{"author":"潘阆","content":"久早腊月如夏热，夜来忽降一尺雪。叫谢上天声应彻，且压瘴气不作孽。","dynasty":"宋代","title":"喜腊雪"}
{"author":"潘阆","content":"此地绝炎蒸，深疑到不能。夜凉如有雨，院静若无僧。枕润连云石，窗明照佛灯。浮生多贱骨，时日恐难胜。","dynasty":"宋代","title":"夏日宿西禅院"}
{"author":"潘阆","content":"晓汎剡溪水，晚见剡溪山。徘徊驻行櫂，待月思再还。渔唱深潭上，鸟栖高树间。应当金石交，念我无暂閒。","dynasty":"宋代","title":"晓泊嶀浦寄剡县刘贶员外"}
{"author":"潘阆","content":"一轴新诗意转深，几回看了又重寻。最怜积水浮秋汉，閒望沧溟尽日吟。","dynasty":"宋代","title":"谢寇员外准见示诗卷"}
{"author":"潘阆","content":"久客向天末，唯将鸾鹤群。盈亏频叹月，舒卷几怜云。有志思光国，无才可佐君。知音时见赠，应达圣朝闻。","dynasty":"宋代","title":"叙事答所知"}
{"author":"潘阆","content":"高吟见太平，不耻老无成。发任茎茎白，诗须字字清。搜疑沧海竭，得恐鬼神惊。此外非关念，人间万事轻。","dynasty":"宋代","title":"叙吟"}
{"author":"潘阆","content":"大雪拥蓬户，寒梦不成归。孤坐北窗风，飘落辞家衣。向晓酒力减，背壁灯影微。谁知游子心，暗逐长空飞。","dynasty":"宋代","title":"雪夜有感"}
{"author":"潘阆","content":"风雅道何玄，高吟忆阆仙。人虽终百岁，君合寿千年。骨已西埋蜀，魂应北入燕。不知天地内，谁为读遗编。","dynasty":"宋代","title":"忆贾阆仙"}
{"author":"潘阆","content":"扁舟不复见袁宏，故垒犹连谢尚城。骑鲸仙子千年恨，化石佳人万古情。牛渚矶前浪如屋，区区名利与生轻。","dynasty":"宋代","title":"游当涂"}
{"author":"潘阆","content":"远挹高风自汉迁，老松犹带昔年青。留侯高卧衣冠冷，鼻祖重来印剑灵。鹤和猿吟清彻底，龙蟠虎踞翠为屏，真人一笑梅花发，三十六天春不扃。","dynasty":"宋代","title":"游龙虎山赠天师"}
{"author":"潘阆","content":"铁鞋踏破几山行，惟此山行越样清。顾我尘中一簪绂，任他世上几公卿。分安淡泊全真性，身厌轻肥已半生。汉鼎余丹今在否，愿须匕粒守三彭。","dynasty":"宋代","title":"游龙虎山赠天师"}
{"author":"潘阆","content":"一宿山房话别离，殷勤劝我酒盈卮。更教弟子横琴送，弹彻悲风尽泪垂。","dynasty":"宋代","title":"与道士冯德之话别"}
{"author":"潘阆","content":"浮生难会此，此寺绝尘埃。容易莫言去，等閒争得来。江声寒若吼，山色翠如堆。自是忘机者，凭阑不忍回。","dynasty":"宋代","title":"与人游会润州金山寺"}
{"author":"潘阆","content":"南北各何之，重来宁有期。相将行数里，欲别立多时。野店人烟迥，前村草木衰。只应今夜梦，未苦远分离。","dynasty":"宋代","title":"与张覃秀才邺中途次言别"}
{"author":"潘阆","content":"维扬相别后，十载浙江居。气概贫犹在，颠狂老渐疏。已凭天柱客，曾寄汉阳书。近见人来说，才华患有余。","dynasty":"宋代","title":"寓泊浙江寄汉阳孙迈郎中"}
{"author":"潘阆","content":"头冠星斗光，七十鬓不苍。箧有化金方，诗无入俗章。举步云霞轻，出语芝术香。约我游罗浮，绝顶天风凉。","dynasty":"宋代","title":"赠道士王介"}
{"author":"潘阆","content":"上清消息久不闻，紫鸾丹凤应离群。羲和纵辔日又曛，九衢旦暮徒纷纷。谁识天书数行字，识者便是真仟子。直言铅汞成还丹，炼之饵之身不死。嵩阳道士早来别，才承天泽辞玉阙。紫章深秘莫漏泄，他年华顶为君说。","dynasty":"宋代","title":"赠冯德之道士"}
{"author":"潘阆","content":"云翦乌妙雾翦衣，存神养气语还稀。人人尽唤孙思邈，只恐身轻白日飞。","dynasty":"宋代","title":"赠林处士逋"}
{"author":"潘阆","content":"昔日长饶国手先，如今多病卧林泉。有时閒倚青松笑，犹忆曾输一著玄。","dynasty":"宋代","title":"赠吴处士棋"}
{"author":"潘阆","content":"西风妒秋月，浮云重叠生。一夕不见光，双目如失明。立恐疾足折，坐觉秋愁抱盈。况当百虫苦，绕阶千万声。","dynasty":"宋代","title":"中秋无月"}
{"author":"潘阆","content":"共约中秋来看月，一轮终不见清辉。众人眠后唯孤坐，翻忆无云宿翠微。","dynasty":"宋代","title":"中秋与柳赞善开宗赞善坦寇学士准宿宋拾遗白"}
{"author":"潘阆","content":"待月中秋上古城，迥然光掩别宵明。野人望久翻惆怅，无奈浮云灭又生。","dynasty":"宋代","title":"中秋月"}
{"author":"潘阆","content":"两岸山光合，况当三月天。好花红照水，芳草绿随船。货药村桥醉，收帆野渡眠。因思二朝客，同泛恐无缘。","dynasty":"宋代","title":"舟中自吴之越寄润州柳侍御开杨博士迈"}
{"author":"潘阆","content":"莫叹尘泥汩，且图山水游。双峰天姥翠，一舸剡溪秋。不见戴安道，有怀王子猷。西风无限意，尽属钓鱼舟。","dynasty":"宋代","title":"自诸暨抵剡"}
{"author":"潘阆","content":"夷犹双桨去，暮不辨东西。夕照偏依树，秋光半落溪。风高一雁小，云薄四天低。莽荡孤帆卸，水村杨柳堤。","dynasty":"宋代","title":"自诸暨抵剡"}
{"author":"沈颜","content":"江湖劳遍寻，只自长愁襟。到处慵开口，何人可话心。登楼得句远，望月抒情深。却忆山斋后，猿声相伴吟。","dynasty":"唐代","title":"书怀寄友人"}
{"author":"沈颜","content":"前有浅山，屹然如屏。后有卑岭，缭然如城。跨池左右，足以建亭。斯亭何名，化洽而成。","dynasty":"唐代","title":"题县令范传真化洽亭"}
{"author":"萧德祥","content":"第一出(末上白)【满庭芳】白发相催，青春不再，劝君莫羡精神。赏心乐事，乘兴莫因循。浮世落花流水，镇长是会少离频。须知道，转头吉梦，谁是百年人？雍容弦诵罢，试追搜占传，往事闲凭。想像梨园格范。编撰出乐府新声。喧哗静。伫看欢笑，和气蔼阳春。后行子弟，不知敷演甚传奇？(众应)《遭盆吊没兴小孙屠》(末再白)【满庭芳】昔日孙家，双名必达。花朝行乐春风。琼梅李氏，卖酒亭上幸相逢。从此娉为夫妇。兄弟谋苦不相从。因往外，琼梅水性，再续旧情浓。暗去梅香首级，潜奔它处，夫主劳笼。陷兄弟必贵，盆吊死郊中。幸得天教再活，逢嫂妇说破狂踪。三见鬼，一齐擒住，迢断在开封。(末下)第二出(生上唱)【粉蝶儿】生长开封，诗书尽皆历遍，奈功名五行薄浅。论荣华,随分有，称吾心愿。且开怀，共诗朋酒侣欢宴。(白)一生不得文章力，欲上青天未有因。圣朝不负男儿志，嫦娥为伴一枝春。凤凰阁下颁诏礼，豹虎标中奋此身。自叹绿袍难挂体，腰金衣紫是何人？自家姓孙。双名必达，祖居开封。不幸家父先亡，堂上止有萱亲，年纪高迈；有兄弟孙必贵；至亲者止有三人。谢荷老天，可以安居。幸遇时丰岁稔，日霁风和。曾约几个朋友，因时行乐。如何不见来？(净末上)(相见传问挨介)(生唱)【惜奴娇】同出西郊，听乳莺枝上，一声啼起。萦情惹恨，恰似报人明媚。偏宜，两两三三穿花去，载传樽酬乐意。(和)我共你趁此青春，日日宴酌，对花沉醉。(净)【同前换头】欢聚。草嫩轻黄，弄丝丝暗织，素肠千缕。夭桃张锦，无烟禁火烧拔。凝觑，万卉争开春罗绮，步芳郊真得趣。(和同前)(末唱)【锦衣香】见浪子，闲游戏。并艳质，闲游戏。都趁玉勒金鞍，共寻佳致。小桥芳草柳荫堤，鼎沸笙歌，随簪遗珥。玩江山景致，此身在画图里。(和)马嘶芳草地，粉蝶交飞。双双往来，游人如蚁。(生)【同前】傍柳边莺飞，度小桥，临绿水。一簇魏紫姚黄，竞舒罗绮。海棠枝上染胭脂，是谁家院宇？燕子来去，引青春浪子，小苍头斗草携垒。(和)看双双秋千架起。粉墙阴笑声鼎沸。(同唱)【浆水令】四时中春光最美，共游赏更莫待迟。暖风逐日好天气，莫蹉跎过了，谩自伤悲。花深处，酒望垂，可惜解貂留佩。同欢会。同欢会，同欢醉归。扶归去，扶归去，带好花枝。(生白)莫负媚景艳阳天。(净)拚却西郊使万钱。(末)花谢尚有重开日。(合)人老终无再少年。(并下)第三出(旦上唱)【破阵子】自怜生来薄命，一身误落风尘。多想前缘悭福分，今世夫妻少至诚，何时得称心？(白)妾身是开封府上厅角妓李琼梅的便是。自恨身如柳絮，无情枉嫁东风。貌若春花，空吁白昼。几度沉吟弹粉泪。对人空滴悲多情。对此三春好景，就西郊这丽春园内沽卖香醪。一来趁时玩赏；二来恐遇得个情人，亦是天假其便。奴家身畔，只有一使唤梅香在此。就教它整顿酒器。正是：莺花尤怕春光老，不肯教人枉度春。(旦唱)【破阵子】天若怜人孤苦，令樽前遇个良人。(梅上，接唱)满目春光堪遣兴，莫怨东风泪似倾，当垆自遣情。(旦白)此身不幸堕烟花。(梅)最苦春来越叹嗟。(合)柳陌寻芳人似蚁，粉墙题恨字如鸦。(旦唱)【渔家傲】长吁嗟辜负朱颜枉度春，愁听得别院垂杨，黄鹂数声。两眉暗锁新愁恨，自慵临鸾镜。奈天不早从人，镇常是泪雨愁云，对东风泪滴新愁间旧愁。(梅唱)【剔银灯】春映秋波暗动情，何须虑孤衾闲枕？香醪路远人沽饮，娇貌美风流厮称。日日，同欢共饮，尤强似嫦娥不嫁人。(旦唱)【地锦花】懒能临掠乌云鬓，慵点绛唇。对谩当垆效学文君。暗想文君，何时迎得知音？一片至诚心，奈何天也不由人。(同唱)【麻婆子】对景对景空题恨，赢得闷上心。止愁止愁青春过，年华暗逐人。殷勤回首问东君：桃花开谢逢春，怕奴容颜老，何时遇个人？(旦白)梅香，怕有赏春佳客来买酒，你与我安排了酒器，整顿则个。(梅下)(生末净上唱)【水底鱼儿】柳绿花红，名园甲风景多。杏开如锦绣，天桃如喷火。王孙仕女，笑嬉嬉同宴乐。寻芳拾翠，拚倾杯沉醉呵。(生末净相见行令介)(旦唱)【乔合笙】群花破蕊，破蕊红白竞妆，无限春光明媚。香醪韵恁奇，不须推拒。(和)共陪笑语，君还有意，作画栏为花主。(梅)【同前】官人看取。看取蜂蝶对对，相逐花间游戏。何妨对此时，猛拚沉醉。(和同前)(生唱)【忒忒令】燕呢喃雕梁上对语，未知它诉着何意？料应说着，衷肠如是：两个镇双飞，双双来，双双去。算何时似你？(末)【同前】算人生百年有几，不欢乐更待何时！大都三万六千日，何不遇花遇酒，花前饮，花下醉？且开怀自舒。(旦唱)【红绣鞋】谢得东君留意，留意；将来头醉霞王危，霞王危。赏芳菲，惜花意。不妨做，锦屏围。莫令人，乱攀折。(生)【同前】幸得花□相会，相会；好似崔生觅水。觅水。怕别后，忆年时。桃面花，两东西。甚时节，再相会？(同唱)【刮鼓令】花影渐移，红日相将坠。对花一恁拚沉醉，共插着花几枝。花篮轿儿香韵奇，花阴柳下人渐稀。当歌对酒醺醺地，教人道醉扶归。(生白)酒钱多少？(旦)这个不妨，看官人与多少。(生)略有些小银子，权当酒钱。(旦梅)谢得官人！(生)娘子，酒阑人散醉扶归，细柳轻云拂地垂，何时连理枝？(旦)官人，桃艳美，杏艳美，若得阑干遮盖围，方宜结果时。(生)娘子不须忧虑，如蒙不外，待小生多将些金珠，去官司上下使了，与娘子落籍从良，不知意下如何？(旦)只怕奴家无此福分。若得官人如此周庇之时，待奴托与终身，未为晚矣。(生)卑末乍别。(净醉扶介)(同唱)【粉蝶儿】一饮千钟，醺醺殢人扶路，醉醄醄怎生移步。(旦)爱花心，须仗托，阑杆遮护。(生)恼柔肠，教人九回千顾。(并下)第四出(婆上唱)【金鸡叫】老景催人去，年华事暗随流水。愿家筵无虑萦心绪，晨夕清香，一炷谢人地。(白)家道萧疏未足忧，且随缘分度春秋。月过十五光明少，人到中年万事休。老身是开封人氏。夫主姓孙，亡过数载。只有两个孩儿：大的必达，自亡夫主，自曾读数行诗书之礼，乃是个儒人；小的必贵，为人聪惠，性气刚强，只要提刀弄斧，如今在街坊做个屠户，养育老身。日来听得孙二要出外打旋，不知如何？等它来时，把几句劝它则个。(末上白)买卖归来汗湿衫。算来方觉养家难。自家姓孙，排行第二，在这街坊有上，屠宰为生，人口顺只叫做小孙屠。数日来不得买卖，意下要买些人事，投乡外几个相识行打旋一遭。免不得说与我母亲知道。(末见介)(婆)孩儿，我听得道你要出外打旋，怕家中得过且过，出去做甚的？(末)告得妈妈：常言道坐吃箱空，孩儿去寻得些少盘缠便回，母亲放心！(婆)孩儿，心去意难留，留着是冤仇。去则不妨，只是早回便了。(末)孩儿便回。(婆唱)【铧锹儿】从来你行惯，曾途中历遍。今日此行，须是意莫留连。遣我朝夕恁忧煎，望得孩儿眼穿。子母心，两处悬。(和)鸿飞不到处，总被利名牵(末)【同前】孩儿告娘。休得忧怨。人言小富由命，大富由天。但得安乐是的前缘，坐享不能门然。暂离家，即便转。(和)去处莫迟延，娘亲望眼穿。(婆白)雁飞不到处。(末)人被利名牵。(并下)第五出(生上唱)【天下乐】一种相思聚两眉，因娇卖酒。此妇人生得肌莹琼台片雪，脸如红杏鲜妍。见它不觉惹起鸳鸯之恨，欲求鸾凤之欢。说道：若得落籍除名，愿为夫妇。如今不免多将些金帛，前往衙前，寻那旧契张面前，去那本官根前说则个。(末上白)昨晚那孙必达所托之事，已自从本官根前覆过了。今日特来这里，说与那人知道。(末见生介)(生)张面前，昨日所托之事如何？(末)昨晚已曾本官根前说过了当，请哥哥来。(生)小生不多，先有银子两锭，上下使用。哥根前小生当自重重拜谢！(末)不须如此。(生唱)【光光乍】仁兄听我言，千万与周全。若得一力维持，感恩即非浅。(末)【同前】夫妻是宿缘，当与你作宛转。放下心肠休忧虑，管教你成姻眷。第六出(外上唱)【西地锦】下官心平公正，卑职掌开封。但民歌千里明忠，正报和气春风。(白)下官权行千里，职掌开封。胸次澄清，但绝非公之扰；希奇政事，判绝有理之权。真个沾恩皆乐业，一朝朝家庇喜安康。此心如兰之馨，如秤之平。真个行处莫教高唱道，恐惊林外野人家。当日的令史过来。(净扮朱令史上介、白)将相本无种，男儿当自强。自家姓朱，名杰，见在充本府正名司吏，满街都叫我做朱外郎。夜来有张面前说李琼梅一事，今日本官坐厅，与此人完备此勾当。(见外了叫旦介)(旦上唱)【风马儿】闻得提携寸心喜，来厅下听台旨。(梅上，接唱)娘行离脱风尘去，从今且免得，人折柳梢枝。(见外除名介)(旦唱)【鹅鸭满渡船】谢得恩官，且免妾为娼妓。这些恩德处，怎忘之！甚时能结学韩珠？(和)从今系籍名字除，付凭据从此上。免怨嗟，琉璃井。幸脱离。(外)【同前】自来不心地，为你多娇媚。堕落烟花内，本无礼。快疾速移改迟便追！(和同前)(净)【同前】今日除名字，皆是我恩德。(旦)人非土木的，不敢忘恩义。(和)幸然脱得花门去，心欢喜鸳鸯情，免沉迷。如花貌，绝风雨(外)【同前】本官心地，事由公理。踢脱这些儿，果有阴德处。(和同前)(梅)【同前】念奴娘子，本是良人女。早晚办名香，答谢天和地。(和同前)(净白)莫忘当初共把杯。(外)除却花名李琼梅。(合)当权若不行方便，如入金山空手回。(并下)第七出(末打旋上唱)【北曲一枝花】山遥江水长，人远天涯近。去驼登紫陌，迤逦践红尘。自离家乡，寂寞无人问。朝朝愁闷损。然虽路上堪行，俺则是心中未稳。【梁州第七】蓦蓦地古道西风峻岭，过了夕阳流水孤村，如今尘随马足何年尽！常就劳落，不必艰辛。几番回首，几度忘魂。只为家中年老慈亲，朝夕侍奉无人。明知孝悌人之大本，想着受煦劳育我全身，不能勾落业安平。自俺甫临行，曾把哥哥禀．常侍奉莫因循。只怕哥哥把话不准，迷恋着红裙。【黄钟尾】如今未遭际汉风雷信，有一日得到家乡桃李春。打旋回来分，参拜了母亲，答谢了众神，便受了奔波正的本。(下)第八出(婆上唱)【凤时春】得失荣枯在命，夫妻事岂非天为。我的孩儿今成夫妇，论此因缘，事皆前定。(白)男大须婚，女大须嫁。老身大的孩儿必达，不曾婚娶。半月前有媒婆来曾说亲，不拟三言两句便说成，就选今朝好日子，便取将归来。只一件，小的孩儿必贵出外打旋未回，况是屠宰之家，他归来必有言语。这的不防。今朝这早晚不见媒婆来。(净扮媒婆出白)开口成匹配，举口合凤凰。(生上唱)【迎仙客】谢娘子，恁提携，料想前生曾会伊。燕双飞，一对儿。(和)算来因契，斗合非容易。(旦上唱)【同前】念奴家，好人女，幸遇君家才貌奇。似鸾凤。-对儿。(和同前)(婆)【同前】我孩儿，恁聪惠，娶得媳妇百事宜。郑州梨，一对儿。(和同前)(梅上唱)【同前】我娘子，果娇媚，幸遇官人俊貌美。似鸳鸯，一对儿。(和同前)(生白)天生一对共谐和。(旦)便觉门阑喜气多。(婆)遇饮酒时须饮酒。(合)得高歌处且高歌。(净先下)(婆唱)【绣带儿】娘言语儿听取：如今景傍桑榆，男毕结女正当笄年，娘心免得忧虑。忺喜，愿得谐老百岁期，得荣贵我心欢喜。(和)真奇异一双两美，排宴饮双双效于飞。(生)【同前】必达告娘行听启：因缘事非容易，今日里情分和谐，妈妈免得忧虑。难比，艳妆娇貌多俊美，论西施则如是。(和同前)(旦)【同前】奴自小良人女．谢君家提携到这里。不弃取甘为箕帚，只愿尽老连理。和你，共谐百岁直到底，更无二心三意。(和同前)(梅)【同前】听取梅香拜启：幸今日到此岂非容易。今日里惜分和谐，谢恩家不惜千金买断花为主。应是，此生缘分天际会，愿百岁永同龟水。(和同前)(末上白)欢来不似今朝，喜来那似今日。相逢必贵，多谢得众家行院相识赍发。幸喜回来。恰才城外见二三个伴当，吃了两三杯酒，须索到家看母亲。(见婆拜介)(婆)孙二，你回来了。欢喜咱！(末)欢喜甚的？<婆)你的哥哥娶嫂嫂。(末见生旦介)(末唱)【朱哥儿】哥哥听兄弟拜启：它须烟花泼妓，水性从来怎由己，缘何会做得人头妻？伊不听，兄弟劝时，也须看前人例。(生)【同前】我兄弟说得自是，它如今须脱了名籍。我见它真实娶它归，娘亲老待它看侍。(和)今日里，成亲爱喜，休口快胡言语。(旦)【同前】叔叔好不傍道理，奴元是好人儿女。坠落烟花怎由己？将奴骂泪珠偷滴。(和同前)(婆)【同前】劝孩儿休得要恁地，你嫂嫂看来也贤德。自今一家要和气，改日与你娶房妻儿。(和同前)(梅)【同前】休得听闲说是非，劝娘行也休得呕气。这般闲争甚巴臂，傍人听是何张志。(和同前)(生白)兄弟心性太疏狂。(末)那堪门户不相当。(婆)今日夫妻成大礼，(合)一齐攀送入兰房。(并下)第九出(净扮朱令史上白)无因驻清景，日出事还生。自家暗想李氏，在先我在它家中来往，多使了些钱。后来因些闲言语上，不曾踏上它门。如今孙大娶它为妻，见说孙大每日殢一盏酒，此妇人奈其心不定；又和孙二争叉。我待去它家走一遭，又无因由。真个是眉头一点愁，终是不能消。在先这妇女和我做伴时，曾借我三锭钞。休昧心说，这钱还我了，争奈我文书不曾把还它。我如今只把这文书做索钱为由，去它家里走一遭。恐怕它是姻缘未断，三言两句成合了。正是：不施万丈深潭计，怎得骊龙项下珠？(下)(旦上唱)【梁州令】一对鸾凰共宴乐。恨连日抛弹。这冤家莫竟信刁唆，把奴家，恩和爱，尽奚落。(白)鸳鸯本是飞禽性，养杀终须不恋家。自嫁孙家，将谓如鱼似水，效学鸾凤。谁知把我新婚密爱，如同白水，连日不见回来。知它是争名夺利？知它是恋酒迷花？使奴无情无绪，困倚绣床，如何消造！(旦唱)【梧桐树】思量闷上心，人去无踪影。悄似随风柳絮无凭准，却与旧日心不应。误我良宵寂寞守孤灯，数尽更筹夜长人初静，教人恨杀活短命。【同前】无情弄绣针，镇日心不定。落得凄惶为它成孤另，终日黯约何情兴。捱到黄昏月上小窗明，泪眼通宵揾湿鸳鸯枕，晓来时懒对孤鸾镜。(外扶生上叫开门介)(旦开门介)(外下)(生睡叫介)(旦唱)【北曲新水令】却踏过满庭芳草看花问．怨正孙不思折桂。每日上小楼沽美酒，销金帐卫共传杯。吃洒沉醉扶归，不由我不伤情苦萦系。(又唱)【南曲风人松】记前日席上泛绿蚁，做夫妻永同连理。谁知每日贪欢会？醺醺地不思量归计。你那里谁人共美？教奴自守孤帏。(又唱)【北曲折桂令】几回价守定香闺，转无眠情绪如痴。直哭得绛蜡烟消，银蟾影坠，宝篆香微。才听得促织儿声沉四壁，又听得叫残早报晓邻鸡。只影孤凄，心下伤悲。一弄儿凄凉，总促在愁眉。(又唱)【南曲风人松】我一心指望你攻书。要改换门闾。如今把奴成抛弃，朝朝望朝朝不至。好教人鸳衾坦冷落，须闲了我一个枕头儿。(又唱)【北曲水仙子】好因缘间阻武陵溪，辜负花前月下期，彩云易散琉璃脆，亏心底不似你，担阁了少年夫妻。不枉了真心真诚意，不把我却寒知暖妻。不能勾步步相随。(又唱)【南曲犯衮】想伊聪惠，伊伶俐，伊冷戏，今日里怎如是？念奴娇妻，奴风韵，奴占掛，谁和我手同携。(又唱)【北曲雁儿落】谁同莺燕期？谁展鸳鸯被？谁双斟鹦鹉觞？谁匹配鸾凤对？(又唱)【南曲风人松】细思量教我泪双垂，使奴虚度良时。绣房懒入拈针指，终朝里没情没绪。枕屏边声声叫你，情脉咏转九语。(又唱)【北曲得胜令】则笑卓氏女忒心痴，它被这睡魔正厮禁持。则想醉里乾坤大，全不想花间云雨期。身靠着屏围，魂梦谁根底？酒病好难医，今朝醒觉迟。(又唱)【南曲风人松】看刘伶酒自半醒时，不似你沉醉如泥。当初李白曾题记，它得遇唐朝皇帝。(白)李太白醉时，杨妃捧砚，力士脱靴，龙巾拭唾，御手调羹。今日也是醉，(唱)枉教人千般告你，别寻个解绦底。(净上白)事不关心，关心者乱。到得孙大门首。(叫门介)(旦)谁叫我小名？(净)是朱邦杰。(旦)元来是朱外郎。(开门介)外郎怎生稀行？(净)我今日特来与娘子贺喜则个！(旦)外郎，你说这话，如今奴家不比在先门户。(净介)你在先借我三锭钞。不曾还我。(旦)在先钞都还外郎了。(净介)我不曾得。(旦背介)外郎莫是把为名，故意来此。(净介)这睡的是谁？(旦介)是丈夫。(净)怎中？(旦)不妨！醉也。(净介)(旦)外郎，休恋故乡生处好，受恩深处便为家。(旦唱)【石榴花】奴家从小流落在风尘，几番和你共枕同衾。如今踢脱做良人，谁知到此，倍觉伤情。幸君家殷勤到这里，想因缘已曾结定。(和)花前宴乐同欢会，伊和我两同心。(净)【同前】娘子貌美铅华鬓堆云，梳妆巧煞精神。金莲三寸太轻盈，言淡举止多风韵。咱庞儿青春，青春俏勤，教人道果然厮称。(和同前)(末上白)野花不种年年有。烦恼无根日日生。自家当朝一日，和那妇人叫了一和，两下都有言语。我早起晚西，看它有些小破。今朝听得我哥出去，和相识每吃酒，我投家里去走一遭。(作听科介)杀人可恕，无礼难容。我哥哥不在家，谁在家吃酒？(末踏开门。净走下。末行杀介)(生唱)【驻马听】洒困沉沉，睡里听得人斗争。是我荒惊恼觉，自觉一身，战战兢兢。方知欲问这元因，忽然见兄弟持刀刃，连叫两三声。莫不是嫂嫂不钦敬？(末)【同前】听说元因：它元是娼家一妇人，瞯着哥哥浓睡，自与傍人，并枕同衾。我欲持刀一意捕奸情，几乎杀害我哥哥命。(旦白)我有奸夫，你不拿住它！(末连唱)你言语怎生听？一场公事惊人听！(旦)【同前】哀告君听：奴在房儿卫欲睡寝？怎知叔叔来此，巧言花语，扯奴衣襟。(末白)孙二须不是这般样人。(旦连唱)因奴家不肯便生嗔，将刀欲害伊家命。(末白)哥哥休听它家说，孙二不敢。(旦连唱)只得叫邻人，将奴赶得没投奔。(生)【同前】此事难凭，两下差池人怎明？(末白)哥哥，甚不明处？养着奸夫。(旦接唱)叔叔声声只道，养着奸夫。奸夫你说是何人？(末白)明养着奸夫。(旦连唱)叔叔你忒煞把人轻！(末白)你道没，敢罚咒？(旦唾)是命。(旦唱)青青须有天为证。(末白)你敢道一个没！(旦)没！(末唱)你休得强惺惺，杨花水性无凭准。(生白)家丑从来不外扬。(旦)谁知骨肉也参商。(末)大家飞上梧桐树。(合)自有傍人说短长。(并下)第十出(婆上唱)【转山子】因甚家中闹声沸？听言沿差池。心下探自觉猜疑，还未知何般凶吉？到堂前探取，免心下多虑。(白)人无远虑，必有近忧。不知夜来家中为甚喧闹？待老媳妇叫过小孙屠出来，问它则个。孙屠在那里？(末上白)当言不言谓之讷，不言强言谓之僭。夜来只为那贱人，险些不做出一场事来，这事只得自相灭。母亲叫只得走一遭。(见介)(婆)孩儿，夜来为甚吵闹？教我知道。(末)妈妈说甚底。妈妈只是当日间信哥说，娶了这妇人，有许多价事济。母亲休问。(婆)孩儿，休要大惊小怪。毕竟事已成了，它是个这般人，把这言语都休说。我从你爷爷在日，已曾许下东岳三年香愿。已还两年了，今年一年便还足。孩儿，你如今与我收拾行李，和我一同去还心愿，也免在家闲争合口。(末)母亲也说得是。孩儿如今便收拾行李；母亲和哥哥说一声，就教送出路上去便回□。(婆)如今你速办行装去。不惮重重叠叠山。(末下)(婆吊场)(婆唱)【挂真儿】东岳灵祠几程路，还心愿只得前去。只虑家中，无人看觑，叫出孩儿说与。(生上唱)【同前】燕尔新婚正欢聚，何曾肯暂离一步。(旦上唱)蓦然闻得，萱亲有旨，同向堂前施礼。(婆唱)【柰子花】相将岳帝生乾日，欲同去烧香献纸。(生)便理会行装前去，但家务深虑之。(旦)为家虑恐难脱离，须叫取叔叔前去。(和)只交必贵办行装，相同去便回归。(婆)【同前】如今即便登途，家缘事分付汝。(生)告妈妈宽心行路，两下里休虑忆。(旦)妈妈须是早早回归，路途上自宜小心。(和同前)(末上唱)【赚】听娘有旨，目今要往东岳去。(旦)恨分离，家中无人管顾奴。(生)我如今，相送娘行出外去，侧耳先回故里。(末)更莫待迟。(旦)叫梅香安排数杯。(梅上)听娘呼至。(梅唱)【红芍药】今去东岳，一杯助和气。(婆)梅香媳妇在房帏，须是照管家计。(旦)三人路途须仔细，不妨早作归计。(和)名香一炷告神柢，合家保无危。【同前换头】酌酒东郊已先醉，门前早已排轿儿。两日三朝望你归□。(白)东峰东岳甚威灵，名香一炷办虔诚。万事劝人休碌碌，举头三尺有神明。(生末婆先下)(旦吊场白)落花有意随流水，流水无心恋落花。梅香，我当初指望共它同行同坐，一步不离。谁知今日，随风倒，飘然而去。空使鸳衾闲半壁，何日是归期？(梅)娘子不须忧虑。(旦唱)【梧叶儿】欲说破，有谁听，不记暗叮咛。飘然去，悄如水上萍。尽把恩情，悄似梧叶儿一片轻。(梅)【同前】娘休虑，且宽心，何必自伤情。(旦)虽然出去便回程，房儿里好凄清。长叹两三声，它热如火我冷如冰。(旦)【同前】休只管，恋它每，入眼便为勤。不须急性，有日称心，莫把恩情悄似冰。(白)梅香，它既然出去，我镇日没情没绪，你入去安排三两杯酒来，待我自消遣则个。(梅)理会得。三杯和万事，一醉解千愁。(梅先下)(净扮朱令史上白)静中检点平生事，闲里搜寻白所为。前日不是我走得疾，险些个遭小孙屠脚手。我如今见说，它家里婆婆和孙大孙二一同出去烧香，只有那妇人在家，不免去走一遭。(见旦介)(旦)朱令史，你今日来得恰好，我正安排几杯酒，和你对饮。(净)前日我好险！(旦)不是你眼快，险做下来。今日它们出去烧香，便回来也三朝两日。如今不免叫过梅香将酒过来。(梅上)酒逢知己饮，诗向会人吟。酒在此。(梅见净介)(旦)梅香，这官人是我的兄弟。你去安排些食物，一就与我关了外门，待我和官人吃几杯酒。(梅)天上人间，方便第一。(梅先下)(旦唱)【淘金令】灯前报蕊，鹊噪檐前喜。今日见你，果是非容易。浅斟低唱，放些娇痴，怕甚花梢风雨。办坚着意，-杯劝君须记取。(和)同携素手，并着香肌，共入罗帏效连理。(净)【同前】因缘契合，算来非容易。一双两美，我也成忔戏。几曾间阻，两下分离□。(和同前)(净白)而今便叫梅香过来，正好下手。(旦)说的是。梅香过来。(梅上唱)【桃李争放】听得叫梅香，只得堂前听取使。(梅白)姐姐，这个人是甚么人？你只管留它在家吃酒做甚底？(旦)不干你事！(净杀梅香。扮梅香作旦死尸科。除梅香头介)(旦净白)不施万丈深潭计，怎得骊龙项下珠！(并下)第十一出(外上唱)【梅子黄时雨】清正当权，公明无倦，民无枉閤□无飞。(白)麾下十釳墨五釳墨，写下千枝万枝树。引得林禽扮到来，踏枝不着空归去。下官职判开封一郡黎民，今日早衙，门前闹哄，不知甚事？左右过来。(净扮朱令史土介说关杀人)宁可昧神祗，不可失道理。厅上官人唤，只是孙大杀人事走一遭。(见外说关介)(外)这的是人命事，非通小可，不打不招。(净)打了。(押生上介)(生唱)【锦天乐】且停威，告恩官略慈念。昨日我萱亲去烧香，卑人送到半途回转。谁把我妻谋骗？首级无有鲜血染，望恩官乞赐明验。回心转，言念无辜，怎生屈受刑宪？(又唱)【上小楼】公吏人排列两边，不由我心惊胆战。怎推这铁锁沉枷，麻捶撒子？受尽熬煎。假若使心似铁，这官法如炉烧炼。休悲我枉屈后，死而无怨。【同前换头】列今日怎知道，番成罪愆？略略望哀怜，常言道公门可行方便。人易唬，天须见，拷打千般神魂乱。空有日月须明，不照覆盆下面，便招作鬼死也埋冤。(又唱)【红绣鞋】拷的我魂飞魄散，打的我肉烂皮穿。告你个有鉴察曹司，望周全。你是一纸教天赦，飞下九重天，杀人罪愆，怎的免？(生招了介)(外)朱令史，既招成了，枷收在牢里，待首级完备决断。(外唱)【四边静】将它短招读一遍，把词因好生看。休要顺人情，依法自行遣(和)。这场罪愆，怎生觯免？一一与招成，三年待决断。(生)【同前】谁知命运遭乖蹇，今朝受刑宪。免教受扌朋扒，感恩即非浅。(和同前)(净)【同前】分明是你把妻儿骗，今日怎胡言？拷打更拼扒，如今怎軃免。(和同前)(净)【一撮棹】吃黄连，心苦向谁言？无处语，莫得告苍天。(外)枷收了，明日要归勘。将就理，实说早周全。(生)怎禁枷和锁，铁心肠泪涟涟。情最苦，身落在罪办禁。(外白)朝朝问取莫迟延，但要公平不要钱。(生)兄弟未归谁管顾？娘亲谁把信音传？(净)当初只道文章贵，到此方知狱吏严。(并下)第十二出(婆上唱)【望远行】离了故乡，跋涉崎岖劳攘。水宿风餐，旅况怎消遣？(末上)那日方离家乡，回首家乡怎想？且缓步徐徐行上。(婆)【四犯腊梅花】高山叠叠途路长，何时得到东狱殴，赛还心愿一炉香也？人寂寂，奴凄惶，相随只有儿共娘。奔波在旅邸。满眼是山花夹岸傍。(和)路上逢花酒，自徜徉，一程管教分作两程行。(末)【同前】暮宿村店朝又往，宽心放怀休惆怅，拜还心愿一炉香也。身康健，回故乡，朝行暮止儿共娘。一心愿得学，拜舞彩衣堂上。(和同前)(婆白)孩儿，我身己自觉有些不快，你可早寻个安歇处。(末)妈妈，前面便是草桥茅店，且歇了，明日早上殿还愿。(婆)孩儿，早寻旅店且安宿，身安便是无量福。(末)赛还香愿早回家□。(并下)第十三出(旦上唱)【夜行船】百岁夫妻重会画，由天付岂非人与。(净上接唱)不入深渊，惊人波浪，争得大海明珠？(旦白)不入惊人浪。(净)难逢得意鱼。(旦)朱外郎，不是奴家设此一计，今日怎得和君家相会？(净)谢得娘子！(旦)官人，休听世上相思曲，且尽樽前不老杯。(旦唱)【绣停针】自从那日，打散鸳鸯侣镇长叹吁。袖罗红湿胭脂泪，愁到那人提起。谢老天开方便眼，施小计恰早投机。自今一步不厮离，在天只愿效于飞，在地同为连理。(净)【同前】雨约云期，最苦情浓处变成间离。寸心岂恋鸳鸯被，争奈咫尺千里。今难学庄周梦蝶，愿飞到伊行根底，同坐同行同衾睡……。(旦)【同前】望伊做主，莫待傍人的讲论是非。绣衾香暖罗帏里，恩情愿似当时。论阳台朝云暮雨，争如我怜惜欢娱，共伊终久不厮离……。(净)【同前】看伊貌美，最苦秋波殢人似痴。脸桃红露樱唇媚，淡扫蛾眉傍人怎比。宛然似春光结蕊，幸然折在屏帏里。从今契合非容易，把闲愁从此勾除，办坚心休提是共非。(旦净白)在天同归碧落，入地共返黄泉。(并下)第十四出(末上白)世上万般哀苦事，无过死别与生离。苦也！去时同着母亲去，归时只有独自归。谁知母亲还了香愿，在房店中已自死了。如今却只带得它骸骨归来，且喜到得家乡。思量着起来，心如刺痛，泪似珠倾。(唱)【北曲端正好】当日重意离京城，谁想今日耽愁闷，急回来不沙闷的独自个和泪而行。去时节喜恣恣亲母登山岭，回来呵，背着个碜可可骨匣相随定。(唱)【南曲锦缠道】奔行程，哀哀不曾住声，各不定珠泪如倾。挑着个纸幡儿，招展痛苦伤情。这骨匣一回价又轻，一回价又觉还沉。莫不是亲母显威灵，娘相扶相随，相佑到帝京。到得家中后，见哥哥诉元因。(唱)【北曲脱布衫】白日里泣雨愁云，到晚西役梦劳魂。多则是俺嫂嫂占迫我小名，佖若在家亡也有些名分。(唱)【南曲刷子序】心中自忖，怨亲娘可煞孤命。你若家里死后，便累七追享，不免请几个僧人。止不过做两三夜道场，看几卷忏文《心经》。暗自省也落得草草，出殡在西城。(白)惭愧！且喜到得城外。则这般不敢家去，把这骨匣儿在门外具德寺里，前到家去说与哥哥知道，请几个僧人取去。(寄骨匣介)(回家介)(掩门介)常言道：福无双至，祸不单行。我家怎地吃官司封了门？不免去隔壁邻舍王婆叫一声。(末叫)(净扮王婆出)来，来。谁？(末净相见科)(净)孙二，你母亲不曾回来？(末)好教婆婆得知，一言难尽。孙二同母亲一路里去到草桥店，母亲身己不快；还了香愿，到得店里，已自死了。婆婆，不知我家里怎地吃官司封了门？(净)你哥哥不听人说话，娶了这个妇女，不知做了不良事济，你哥哥把它杀了。如今官司拿去问成，关在大牢里。(末唱)【锁南枝】婆婆听，我拜启：随娘往东岳去，谁信道得中途，蓦忽娘倾弃。将尸骨，亲带归。到家中，因何把门闭？(净)【同前换头】听我诉因依，不觉泪暗滴。你自和娘还愿，争奈你哥哥，与妻闲争气。杀死它，吃控持。到如今，禁在牢内。(末白)你如今怎生教我见哥哥一面也好。(净)你如今只把送饭为由，见得它。(末)孙二回来，委是没分文。(饭科)(净)孩儿，我与你说：若见哥哥，不要大惊小怪。(末)理会得。见时不敢高声哭，恐怕人闻也断肠。(并下)第十五出(生担枷上唱)【金珑璁】清平天地里。是我屈死难当，哽咽泪汪汪。亲娘无信息，共我兄弟何方？不道我落在牢房。(末上白)不信好人言，果有今朝难。今日果然如此。来到牢门前，只得叫送饭。(扣门科介)(见生送饭倮饭介)(末唱)【孝顺歌】我哥不是，怨自谁？痴迷那得人似你。兄弟好言语，佯佯总不理，如风过耳。它是风尘，烟花泼妓。你娶为妻，不思量有今日。(生)【同前换头】你却说得是，教人泪暗滴。我当初娶它归，将谓好行止。谁知甚的？事到头来，全无区处。受尽凌迟，如今悔之无及。(生问娘科)(末)好教哥哥得知，一言难尽。孙二和母亲去到草桥店，母亲身己不快；还了香愿，已是死了。(生)苦也！(生唱)【忆多娇】心痛悲，珠泪暗滴。不知我娘为下鬼，儿在囚牢谁看觑？(和)祸不单行，苦也娘亲怎知？(末)【同前】作事济，不点实。如今怎生来救你？早晚粥食休忧忆。(和同前)(净上推末押生下白)假饶人心似铁，怎逃官法如炉？(生下)(末吊场。见净许物科)(末白)今日得君提拔起，免教身在污泥中。(并下)第十六出(旦上唱)【临江仙】假意成谋居此处，分明中我圈匮。(净上)今生得遂我心期，欢娱嫌夜短，快乐少人知。(旦白)奴家当脱得花门柳户，与孙官人为夫妻，止望尽老今生百年，谁知它朝夕殢酒。不是奴家设此一计，把这梅香杀了，和朱外郎共同一处，多少是好。(净说婆死介)(净)今日我便把这孙大杀了，我与你同谐鸾凤之欢，永享百年之乐。(旦)计就月中擒玉兔，谋成日里捉金鸟。(并下)第十七出(末上计物件科)(见箱介)(净上拿末白)浑身是口不能言体排牙说不得。(并下)(外上唱)【惜奴娇】职判开封，冤枉人心顽如铁，枉然官法如炉自灭。(净上说关介)(外白)孙必达，那杀人正贼，已自拿获得了。如今将你省会宁家听候。(末担枷上)(见生介)(生)苦也天！(生唱)【红衲袄】我当初不三思，撞着冤家如醉痴。最苦娘亲又倾弃，家私坏了懊恨迟。今日遭横死，痛苦人怎知？情愿拚死在黄泉，阴府去理。(末)【同前】望停息虎狼威，害良民朱令史。屈坏平人怎为例？下民易欺天怎欺？落在罗网里，杀人还是准？我情愿替哥哥，做个刀下鬼盆吊杀。(末介)(并下)第十八出(梅作鬼上唱)【高阳台】一点幽魂，满怀冤苦，冥冥杳杳鲜悲。鲜血流红，痛和泪滴交垂。无端怨冲天地，恨那人无语长吁。冤仇须报，只争来早与来迟。(又唱)【山坡羊】怨气冲天盈地，怨魂冥冥何处？滴滴底鲜血沾衣袂。李琼梅，和你假意儿，将人杀了谐连理。万劫冤仇难如你，冤家，终须会见你。(又唱)【后庭花】教奴怨恨你，魂灵儿无所归。冤枉难伸诉，苍天不可期。你不与，外人知。施呈巧计。使这般狼儿识，眼将咱一命倾。(又唱)【水红花】衔冤痛恨苦难追，被伊亏。悲风动处，藏形无倚更无依。最难悲，黄昏微雨。尽在芭蕉叶底。怨魂飞，慽人泪珠垂，也罗。(又唱)【折桂令】休想我死心塌地，有一朝天地轮回，我那从前已往冤仇记。你好忘恩义，李琼梅，到阴司，万剐凌持。(下)第十九出(净扮禁子开关拖末上)(净下)(外扮东岳泰山府君上唱)【少年游】瞬目一观，霎时已列凡世。(白)莫瞒天地莫瞒心，心不瞒人祸不侵。十二时中行好事，灾星过了福星临。小圣乃是东岳泰山府君。劝君莫作亏心事，东岳新添速报司。切见李琼梅淫妇，谋杀人命，孙必贵屈死郊中。此人平日孝心可重，今日有此之难。上帝敕旨，差下小圣，降数点甘雨，其苏醒此人。孙必贵，甘雨沾身魂梦醒，醒来冤枉自分明。从空伸出拿云手，提起天罗地网人。(外下)(末活醒了介)(末唱)【北新水令】梦魂中只听得雨滋滋，元来是死生别处。浑身上都破损，疼痛怎支吾？朱邦杰，于你有何辜？天怜念小孙屠。【锁南枝】神魂乱，手脚麻，争些半霎时身亡化。若不是老天周全，甘雨从空下，魂梦中，把我头面洒。醒觉来，自嗟呀。(见棒介)【北甜水令】拄杖身边，谁人撇下，手颤怎生拿？东倒西歪，我怎生提拔？战兢兢气力，难加。【香柳娘】想哥哥那里，你还知么，兄弟在此身亡化？黄泉无旅店，今夜宿谁家？一命掩黄沙。我如今挣?，将拄仗按拿，魂飞魄讶。(生将锄头纸钱上介)(见末介)(白)有鬼！(末)哥哥，兄弟不是鬼。在牢中遭盆吊死，把我撇在郊外，谢天降几点儿甘雨，把我救醒。哥哥，兄弟不是鬼，是人。(生)兄弟，你端的是人来？兄弟款款地起来，扶着杖子行，□□到家，却作区处。(旦上唱)【花儿】荒郊傍晚，星月相将渐生日沉西。车马游人尽稀散，潜步两情厮绾。(见生末介)(白)有鬼！(生末)你是鬼是人？(旦)奴家不是鬼，是人。(生末)你不是鬼，那死的却是谁？(旦)那死的却是梅香。你两个出去，我和朱令史商量，把梅香杀了，切去了头，假作我的尸首，诬赖你杀了奴家，把你兄弟囚禁牢中，谋害你两个性命。这的是我和朱令史同谋来。(生末)元来是你这贼人和朱令史谋坏我兄弟来。朱令史如今在那里？(旦)在五里外庄子上。(生末)你引我到那里去。只教从前作过事，没兴一齐来。(并下)第二十出(净上白)哱息！自家今日眼跳，有些个不好。李琼梅缘何到如今不来，知它是怎生？(生末旦上)(擒净介)(生唱)【念佛子】听此语，方知是，把梅香杀死逃避。假尸形陷我落在圈围。(旦)听取，可笑伊忒不是。为我每厮像伊妻，把人一继擒住。【同前换头】因为经过这里，蓦见伊形如鬼，逐惊荒寸心如水。(生末)你分明，说此就理。怎地胡推拒？到今日更难分理。【同前】李琼梅，料造恶，贯满当诛。如今怎生饶你？(旦)是前日不合恁的。一时同设计，到今日自伏不是。(生末)【同前换头】幸逢你，谁知三见鬼，一齐都擒住。千般受险危，幸得天天周济。两人怎插翅？口遍身如何分理？是共非，到龙图阶下听取台旨。(生末梅擒住旦净白)今日一齐擒去龙图厅下，分理便了。正是：休言长钓秋江上，也有收纶罢钓时。(并下)第二十一出(外上唱)【七娘子】判断甚严明，受人间阴府幽冥。负屈衔冤，从公决断，心无私曲明如镜。(白)人间私语，天闻若雷。包拯便是。奉敕命云间下，敕判断开封。日判阳间夜判阴，管取人人无屈，定教个个无冤。远远望见一簇人来，恐有疏虞，不当稳便。左右过来。(生末梅擒旦净上介)(生末唱)【紫苏丸】谁知假意将人害，李琼梅见今擒在。(梅)在阴间衔冤怨痛伤悲。(净旦)谁知冤报冤和债。(外白)你算有何冤抑，各各从头供状一遍。(生唱)【缕缕金】它元卖酒，接佳宾。花牌上除姓名，做良人。娶它为夫妇，水性无准。把梅香杀死私奔，教我枉受刑禁，教我枉受刑禁。(旦)【同前】龙图□，听元因：奴家从幼小，在风尘。为它娶归为夫妇。心儿不定。共朱邦杰一意私奔，把梅香杀死一命，把梅香杀死一命。(末)【同前】哥哥底，娶为亲。谁知心走辊，便忘恩。共着朱邦杰，同谐鸳枕。把悔香杀死苦平人，教我枉丧幽冥，教我枉丧幽冥。(外)【同前】朱邦杰，李琼梅，把梅香杀死了，共私淫。诬赖它兄弟，在牢中囚禁。谋夫杀叔罪作轻，你两个合偿它命，你两个合偿它命。(外白判)朱邦杰是把法犯法，李琼梅是谋杀故杀。同谋杀死梅香，诬赖孙大杀死妻室。即系因奸谋杀其夫，凌陷其弟，事干恶逆。除将朱邦杰妻小家产给偿孙大兄弟；将朱邦杰李琼梅二人，押赴市曹，偿还梅香性命。(生唱)【山花子】今朝谢得高明主，赐黄金与作周庇。李琼梅瞒心昧己，和它暗约共同谋计。(和)感龙图今朝断理，生离死别心痛，梅香免得为怨鬼。冤报冤家，幸从今脱离。(末)【同前】贱人你自为娟妓，哥哥把伊提携。岂知杨花怎拘，作事更不存理。(和同前)(旦)【同前】心寒胆碎，悔之作不是。不合共它设计，都是一时情意。(和同前)(梅)【同前】不念梅香当初事，你指望共谐今世。谁信蓦生狂意，共奸夫故杀奴身已。(和同前)(外)【同前】李琼梅感煞忘恩，朱邦杰不仁不义。依公断并押街头，受凌迟。(和同前)(净)【同前】是当初不合谋，告公相周全宽恕。(外)休要狂口胡言，便押去！(和同前)【白】驿程上拿获兄弟，房店中亡过尊灵。无半点夫妻恩义。怀一片狠毒心肠。(并下)","dynasty":"元代","title":"戏文·小孙屠"}
{"author":"萧德祥","content":"楔子(冲末扮孙大同旦杨氏、梅香、保儿上，云)小生姓孙名荣，字孝先。祖居南京人氏。在土街背后居住。浑家杨氏。还有一个小兄弟，叫做孙虫儿，虽然是我的亲手足，争奈我眼里偏生见不得他。今日是小生的生辰之日，大嫂，你与我卧羊宰猪，做下筵席。别的亲眷可都阻了，则有我那两个至交柳隆卿、胡子转，去请他来陪我吃一杯儿寿酒。大嫂，你门首觑者，他两个这早晚敢待来也。(旦云)员外也，你把共乳同胞亲兄弟孙二不礼，却信着这两个光棍，搬坏了俺一家儿也。(二净扮柳隆卿、胡子转上)(柳诗云)不做营生则调嘴，拐骗东西若流水。除了孙大这糟头，再没第二个人家肯做美。小子柳隆卿，这八兄弟叫做胡子转。今日是孙员外的生日，俺两个无钱，去问醋房里赊得半瓶酒儿，又不满，俺着上些水，到那里则推拜，将酒瓶踢倒了。若员外叫俺买酒去，俺就去赊了来，算下的酒钱，少不得是员外还他。俺两个落得吃他的酒。使他的钱。(胡云)哥说的是，我只依你便了。(柳见旦科，云)嫂嫂，哥哥有么？俺兄弟两个将一瓶儿酒来，与哥哥上寿哩。(旦云)下次小的每，接了两个小叔羊者。(孙大云)大嫂，兄弟每无钱，那里得这羊酒来？请他里面坐。(柳、胡见科，云)恭喜哥哥华诞。俺两小无甚礼物将敬，只一瓶儿淡酒，与哥哥一滴，添寿一岁，哥哥休怪。(孙大云)兄弟，滴水难消。休道是兄弟将酒来，你则这般空来，也是你兄弟的情分。将酒来，我与兄弟开怀畅饮一场。(做拜踢倒酒瓶科，柳云)呀！刚只得这一瓶儿酒，又踢翻了也，如何是好？(胡云)待兄弟再去买来。(孙大云)不要去买，我家里有的是好酒。大嫂，将酒来。(柳云)既然哥哥有酒，我们借花献佛，与哥哥上寿咱。(送酒科)(旦云)这两个来了，怎的不见小叔叔来？(正末扮孙二上，云)小生孙华，小字虫儿的便是。自小父母早亡，我向住在哥哥嫂嫂家里。俺嫂嫂大贤惠，则有俺哥哥孙大，信着两个逆子的言语，赶我在城南破瓦窑中居止。俺哥哥见俺，不是打便是骂。今日是俺哥哥生日，俺虫儿无甚么物件将去与哥哥祝寿，只去拜哥哥嫂嫂两拜，也不失人间的道理。可早来到门首也。(见旦科，云)嫂嫂。(旦云)小叔叔，你来了也。两个光棍来了一日，怎不见你来？(正末入见科)(柳、胡云)孙二来了也，接了羊者。(孙大云)孙二，你与我做生日，你将的羊酒来？(正末云)你知兄弟贫寒度日，那里得这羊酒来？只是拜哥哥嫂嫂两拜，也是兄弟的意思。(孙大云)我少你那两拜哩！你拜了我，我就饱了，我就醉了，我也领你的盛情，你那里是与我做生日，明明是赶嘴来。(打正末科)(正末云)兄弟不曾敢说甚么，你打我怎的？(孙大云)我不打你别的，我打你个游手好闲、不务生理的弟子孩儿！(正末云)哥哥，你打您兄弟，可也上有天哩！(唱)【仙吕】【赏花时】知他是谁好游闲谁不良，谁起风波谁要强，瞒不过邻里众街坊。(孙大云)你是我的兄弟，你敢妆幺放党，不伏我打哩！(正末唱)俺哥哥道我妆幺放党，平白地揣与个罪名当。【幺篇】这的是自有傍人说短长，铜斗个家私你独自掌，咱须是一父母又不是两爷娘。(云)虫儿打街上过来，众人都道孙大郎与孙二似一个印合脱下来的。(柳、胡云)这厮胡说。你和俺哥哥一个印合里脱下来的，怎么你这般穷好嘴脸？(正末唱)怕不一般的俺模样，哥哥比兄弟多一片家狠心肠。(下)(孙大云)你两个兄弟少罪。(柳、胡做醉科，云)俺两个定害哥哥，改日再谢。(下)(旦云)员外，明日是清明节令，俺收拾下祭礼，请小叔叔一同上坟去咱。(同孙大下)第一折(柳、胡上，诗云)昨日庆生辰，今朝请上坟。随他好兄弟，争似眼前人。今日孙员外请咱两个上坟，须索去走一遭。(做与孙大遇见科)(孙大云)你两个兄弟来了也。(做摆祭礼科)(柳、胡云)你的祖宗就是我的祖宗，我们一齐拜罢。(做同拜科)(孙大云)咱祭过了祖宗也，两个兄弟把盏破盘。(饮酒科)(旦云)我员外好是执迷也。将亲兄弟叫他另住，受着饥寒，今日上坟，也不等他一等，被这两个光棍搬弄，连祖宗在地下也是不安的。兀的不又吃醉了也！我这里看波，怎生不见孙二来？(正末上，云)小生孙虫儿，将着这一份纸，一瓶儿酒，今日是一百五日清明节令，上坟去咱。可早来到坟前也。(放下酒科，云)俺烧一陌儿纸与祖宗，愿你都好处托生去咱。古人有云：生事之以礼，死葬之以礼，祭之以礼。我孙虫儿贫难，备不得甚么祭礼，只是这一瓶儿酒。兀的不穷杀孙虫儿也！(唱)【仙吕】【点绛唇】从亡化了双亲，便思营运。寻资本，怎得分文？落可便刮土儿收拾尽。【混江龙】莫不是姓孙的无分？却将这精银响钞与了别人。教兄弟有家难奔，无处栖身。把我赶在破瓦窑中捱冻馁，教人道披着蒲席说家门。也不是我特故地把哥哥来恨，他、他、他不思忖一爷娘骨肉，却和我做日月参辰。(旦云)小叔叔，你上坟哩。(正末云)嫂嫂少罪。(旦云)你哥哥上坟，在这里等了你多时，不见你来，先自祭祀了也。你怎生来的这等迟？(正末云)嫂嫂，自从前日与哥哥做生日来，不知甚的意思，打了我这一顿，我因此不敢见哥哥去，又害怕打哩！(旦云)小叔叔，不妨事，等着你哩！你过去吃几钟酒，身上寒冷哩。(正末云)这等我过去。(做见科)(孙大云)这个村厮又来了。(正末唱)【油葫芦】他骂道孙二穷厮煞是村，便待要赶出门，则着我自敦自逊自伤神。现如今爹爹奶奶都亡尽，但愿得哥哥嫂嫂休嗔忿。为甚么单骂着我？你敢是错怨了人。(孙大云)我和你有甚么情分，你来见我？(正末唱)既是哥哥与兄弟无情分，却怎生等我上新坟？(孙大云)我正等你来打哩！(正末唱)【天下乐】哎，俺亲的元来则是亲，(云)嫂嫂，我不过去也，则怕哥哥打我。(唱)我为什么抽也波身，却倒褪，其实当不过那百般的心性狠。谁想他赤的金，白的银？但得俺哥哥欢喜呵便是十万分。(孙大云)你来这里做甚么？(正末云)你兄弟上坟来。(孙大云)俺家坟里有你这等人？我和你甚么亲，你来上坟？(正末唱)【那吒令】哥哥道是不亲，我须是姓孙；哥哥道是不亲，孙虫儿上坟；哥哥道是不亲，这两个是甚人？(孙大云)这两个是我死生交的兄弟也，比你？(正末唱)哥哥你自忖量，你自评论，您直恁般爱富嫌贫。(孙大云)你这一万年不得长进的人！(柳、胡云)哥哥，这等人不长进，则待馋处着嘴，懒处着身，不拈了他去，待做甚么？(孙大云)小的每，拈这厮出去！兄弟每把盏，则管吃酒，不要采他。(正末云)你看他两个贼子帮着俺哥哥吃酒，好不快活也！(唱)【鹊踏枝】他两个把盏儿吞，直吃的醉醺醺。(孙大云)兄弟，好酒也。(柳、胡云)好酒！您兄弟都吃醉了也。(正末唱)吃的来东倒西歪，尽盘将军。(柳、胡做使酒科，云)孙二，我尽盘将军，是吃你的？没廉耻穷叫化弟子孩儿，今日俺家员外上坟，特特请我两个来，这所在只有我坐处，可有你站处？要你管我？(正末云)这里正是你家的。(唱)今日个到坟堂中来厮认，是你甚么娘祖代宗亲？(柳、胡云)这泼赖无礼！你那里是骂俺？哥哥，你看孙二见俺在这里吃酒，他骂你吃你娘祖代宗亲哩！(孙大云)谁骂我来？(柳、胡云)是孙二骂你来。(孙大怒科，云)孙二，你好也！俺祖代宗亲，是你甚么哩？(做打正末科)(正末云)你休信他每说话，兄弟怎敢骂哥哥？(唱)【寄生草】哥哥，我又不是庶出逃生子，须是你同胞共乳亲。俺哥哥出门来宾客相随趁，俺哥哥还家来侍女忙扶进，你兄弟破窑中忍冷耽愁闷；俺哥哥富家山野有人瞅，你兄弟贫居闹市无人问。(孙大云)我酒醉了也。有我两个兄弟扶的我家去。你这穷厮还敢无礼！你坟上来，拷折你两肷骨；到我家里来，我打你二百棍！(柳、胡云)如何？这所在那里有你来？(正末唱)【金盏儿】我坟前去那场恨，还家去怒生嗔。只待要各支支拷二百粗荆棍，咬牙根做出那恶精神。我待坟前去要敲折我两肷骨，还家去又要打断我脊梁筋。天那！我正是成人不自在，自在不成人。(云)哥哥将兄弟不认，信着两个贼子，打了我这一顿。我不敢到坟上添土去，我则往坟外拜一拜罢。祖宗少怪，孙虫儿无甚，只烧的一陌儿纸，一瓶儿酒，祭奠祖宗咱。(做拜科，唱)【后庭花】这村醪酒刚半盆，纸钱儿值几文。不是我将父母相拖逗，也是你歹孩儿穷孝顺。(孙大云)兄弟每慢慢的把盏者。将羊背子来做按酒快活吃。(柳、胡云)快些碎羊背子来吃，来吃！(正末唱)他那厢吃的醉醺醺，我这里嘴骨都喑喑的纳闷。哎！孙虫儿来上坟，几番家桃李春。他那厢笑呷呷倒玉樽，我这里哭啼啼谁动问？【青歌儿】天那！你于人有那般、那般慈悯，偏生我是这般、这般时运。俺哥哥白马红缨衫色新，俺哥哥眼内无珍。看的我做各姓他人，动不动棍棒临身。直着我有口难分，进退无门，只落的袖稍儿偷揾住，俺这悲悲切切泪纷纷。这的是谁生分？【柳叶儿】难道我孙虫儿与他来不亲不近？见一阵儿旋风儿绕定荒坟，来时节旋的慢去时节旋的紧。为甚么小的儿多贫困，大的儿有金银？爹爹奶奶呵，你可怎生来做的个一视同仁？(孙大云)兄弟，你去看孙二坟外做甚么哩？(柳、胡云)哥哥，俺两个看去来。(做看科，云)哥哥，孙二在坟外绞七个纸人儿，埋在土里，咒你早死了，这家私都是他的。(孙大怒科，云)这厮无礼(做打科，云)我今日吃的酒淹衫袖湿，花压帽檐低，随你、随你，只休上我门来。(旦云)员外醉了也。(柳、胡扶科，旦随下)(正末云)俺哥哥去了也。我到坟上辞别了俺爷娘，还归我那破瓦窑中去。哥哥，你信着两个帮闲的贼，打我这几顿。哥哥，由你打我，我则是好心肠待你。(唱)【赚煞】你便骂我一千场，便拷我三十顿，我则索狼吃幞头心儿自忍。若不是死了俺娘亲和父亲，这家私和你匹半停分。豹子的孟尝君，畅好是食客填门，可怎生把亲兄弟如同陌路人？哥哥，你有金有银，闪的我无投来无奔，则向这破窑中和月待黄昏。(下)第二折(孙大同柳、胡上，云)昨日上坟处多吃了几钟酒，不自在。两个兄弟，咱今日往谢家楼上，再置酒席与我酘一酘去来。(做上楼科)(柳、胡云)哥哥，咱三人结义做兄弟，似刘、关、张一般，只愿同日死，不愿同日生，兄弟有难哥哥救，哥哥有难兄弟救，做一个死生文书。(孙大云)两个兄弟说的是。(做饮醉下楼，柳胡扶孙大睡倒科)(柳、胡云)这是街上，不是你的床铺，怎么就睡倒了？哥哥，你听得禁钟响哩，你还家去来。(孙大做不醒科)(柳、胡云)这等好睡，再叫也叫不醒。可又遇着个不知趣的天，下起大雪来。我每身上寒冷，陪他到几时回去？如今起更一会了，巡军这早晚敢出来也。他是个富汉，便拿住他，只使得些钱罢了，怕甚的？咱两个是个穷汉，若拿住呵，可不干打死了！不如撇下他还家去来。(做摸科，云)呀，哥哥，靴革勾里有五锭钞哩！常言道，见物不取。失之千里。这明明是天赐我两个横财，不取了他的，倒把别人取了去？(做取科，云)便冻杀了你，也不干我事。(下)(正末上，云)好大雪也！孙虫儿往街上题笔，觅几文钱去来。如今天色已晚，我还窑中去咱。(唱)【正宫】【端正好】黑黯黯冻云垂，疏刺剌寒风起，遍长空六出花飞。不停闲雪儿紧风儿急，这场冷着我无存济。【滚绣球】有那等富汉每，他道是压瘴气，下的是国家祥瑞，怎知俺穷汉每少衣无食。我则见满天里飞磨旗，半空里下炮石，俺须是死无个葬身之地。只落得抱双肩紧把头低。我如今冒他大雪窑中去，抵多少袖得春风马上归，冻的我脚步儿难移。(云)嗨！那富汉每下着雪他倒欢喜，却不知俺穷汉每好苦楚也。(唱)【倘秀才】有等人道宜扫雪烹茶在读书舍里，又道是宜羊羔烂醉在销金帐底，不知道他陶学士风流可也胜如党太尉？谁说起，寒江上一蓑归，那渔翁的冻馁。(云)好大雪也！我想古来贫儒，也多有受苦的。(唱)【滚绣球】似这雪呵教买臣懒负薪，似这雪呵教韩信怎乞食，似这雪呵郑孔目怎生迭配，晋孙康难点检书集。似这雪呵韩退之蓝关外马不前，孟浩然灞陵桥驴怎骑。似这雪呵教冻苏秦走投无计，王子猷也索访戴空回。似这雪呵汉袁安高眠竟日柴门闭，吕蒙正拨尽寒炉一夜灰，教穷汉海不死何为？(云)这雪下的越紧了也。我待往大街上去呵，风大雪紧，身上无衣难行。我打这背巷里去，也略避些风雪。(做绊倒科，云)这街上倘着的是什么物件？又不是个包袱，原来是一个醉汉。兀那君子，你也少饮些，怕做甚么。我欲待要去，这厮又一把拿住我右腿，怎么好？待我低头试看咱。(惊科，云)呀！却原来是我哥哥酒醉了。你卧倒在这里，眼见的和这两个贼弟子的孩儿一处吃酒来，他两个去了，将你撇在这里。好朋友也！(诗云)君子结交不为财，小人结交专为嘴。如今撇你雪堆中，还只信他无后悔。(唱)【呆骨朵】见哥哥迎着风冒着雪倒在当街睡，我只怕钟声尽被那巡夜的凌逼。虽然是背巷里悄促促没个行人，只怕雪地里冷冰冰冻坏了你。为甚么这头巾上泥来污？(云)哥哥，你上坟处也曾说来，(唱)却不道花压帽檐低，满身上雪渐消，(云)哥哥，你可又说来，(唱)这的是酒淹衫袖湿。(云)这两个好无礼也！你那一身穿的吃的，都是俺孙员外的，今日哥哥吃的醉了，你丢了他。结下的这两个好兄弟也！(唱)【倘秀才】自古道胶漆的雷陈也不似你这般合意，鸡黍的范张也不似你这般为嘴。你两个若没俺哥哥怕不饿杀你这颓。你两个撮捧着吃的醉如泥，却撇他在这里。(云)你这两个贼子，每日帮着俺哥哥吃酒做好汉哩！(唱)【滚绣球】你妆了幺落了钱，你吃了洒噇了食，(带云)好也呵！(唱)哥哥也是他养军千日，俺孙员外不枉了结义这等精贼。你便十分地觑当他，他可有一分儿知重你？这的是使钱的伶俐。哥哥也在上坟处数遍家曾题，兀的般满身风雪足弯足全卧，可不道一部笙歌出入随，抵多少水尽也鹅飞。(云)我待扶起俺哥哥来，他又是打我；若不扶起来，冻死俺哥哥怎好？罢！我也怕不的打，我则背俺哥哥家去。(做背科，云)可早来到也。(叫门，旦同梅香上)(开见科，云)小叔叔，你与哥哥商和了也？这谁劝你来？(巳扶孙大睡科，云)你怎生背将你哥哥来？(正末云)嫂嫂，我还窖中去，在这土街背后经过，绊了我一交，我道是甚么？却是哥哥倒在大雪里睡着，两个贼子撇下去了。孙二想着共乳同胞的兄弟情分，恐怕街上冻死了。我只得背将家来。嫂嫂？哥哥睡着了也，嫂嫂安置，我回去也。(旦云)生受你。身上寒冷，吃些酒饭还家去。(正末云)嫂嫂，则怕哥哥觉来又打我。(旦云)你放心，你哥哥直睡到红日三竿还未起哩。(正末云)嫂嫂，假如哥哥觉来，怎生好那？(旦云)他觉来我自支持他，包你没事。(正末云)哥哥性子不好，要打着你如何？(旦云)我也不是个善的，怕他怎么？保儿，快将面来与小叔叔吃。(正末做吃面科)(唱)【货郎儿】他道俺哥哥十分家沉醉，且吃些儿热汤热水。俺哥哥直睡到红日三竿未起，可怎生近新来偏恁觉来疾？(孙大做醒科，云)好睡也。(正末唱)他酩子里纽回胭颈，没揣地转过身体。(云)嫂嫂，俺哥哥觉来了也。(旦云)小叔叔由他，不要害怕。(正末唱)【脱布衫】我坐则坐战兢兢的，(孙大做起科，云)是甚么人吃我面哩？(正末唱)他醉则醉气丕丕的。我这里低着头沉吟了半晌，他那里不转睛瞅了我一会。【太平令】吃的是亲嫂嫂的酒食，更过如吕太后的筵席。(云)嫂嫂，哥哥觉来了也，你说一句儿。(旦云)我且不说，看他怎的！(正末唱)嫂嫂，俺哥哥觉来你支持，\"我也不是个善的\"，唬得我一个脸描不的画不的，一双箸拿不的放不的，一口面吐不的咽不的，我便有万口舌头教我说个甚的？(孙大云)兀那吃面的是谁？(旦云)是孙二叔叔。你大雪里冻倒在街上，那两个贼子撇下你去了，不是叔叔背将来，那里有你这性命哩！(孙大云)我记得靴革勾里剩下五锭钞来，我看咱。呀！怎么不见了？孙二，你那里是背我，明明要乘醉偷我这钞来。(正末云)哥哥大雪里睡着，孙二恐怕冻坏了你，背将家来。我不知哥哥有钞，怎么偷得？(旦云)多敢是那两个贼子拿去了。(孙大云)大嫂，你胡说！我这两个兄弟都是有仁有义的，他怎生拿的去？断然是这孙二穷厮也！(正末唱)【伴读书】白茫茫雪迷了人踪迹，昏惨惨雪闭了天和地。寒森森冻的我还窑内，滴溜溜绊我个合扑地。黑喽喽是谁人带酒醺醺醉，我、我、我定睛的觑个真实。【笑和尚】吓得我悠悠的魂魄飞，不寻思当街上正是哥哥睡。直背的到家来不得口好气息，倒吃顿泼拳捶。哥哥也你瞒天地昧神祗，(做拜天科，云)今日打兄弟，明日骂兄弟，(唱)这的也是孙虫儿罪！(孙大云)这穷厮，你要拜死我哩！(打科，云)小的每将孙二拿到檐下大雪里跪着！(梅香作批末跪科)(正末云)哥哥，你好下的冻杀你兄弟也！【叨叨令】则被这吸里忽刺的朔风儿那里好笃簌簌避，又被这失留屑历的雪片儿偏向我密蒙蒙坠，将这领希留合刺的布衫儿扯得来乱纷纷碎，将这双乞留曲律的胳膝儿罚他去直僵僵跪。兀的不冻杀人也么哥！兀的不冻杀人也么哥！越惹他必丢匹搭的响骂儿这一场扑腾腾气。(旦云)小叔叔，你也忒老实！员外着你跪，你就跪，难道着你死，你就死了不成？(正末起科，云)嫂嫂，你救我这命咱！(旦云)保儿，将钟热酒来，与小叔叔荡寒。(正末吃酒科，云)嫂嫂，若不是你这钟热酒呵，险些儿冻杀我也。(唱)【耍孩儿】我怎生来不称俺哥哥意，嫂嫂也我也不曾犯十恶五逆。这一个家缘儿都被你收拾，我挂口儿不曾口店题。现如今他强咱弱将咱打，可不道人善人欺天不欺，也是我自买到他憔悴，天那！我本是声冤叫屈，他听的又道我说是谈非。【二煞】我衷肠除告天，奈天高又不知，只落得捶胸跌足空流泪。我过一冬两三层单布权遮冷，捱一日十二个时辰常忍饥，哥哥行并不敢半句儿求于济，他见我早揎拳捋袖，努目撑眉。【三煞】你欺负呵则欺负咱，你于济呵曾于济谁？你怀揣着鸦青料钞寻相识，并没半升粗米施饘粥，单有一注闲钱补笊篱。我黑说到明明说列黑，也说不尽我那苦楚，也诉不尽我这伤悲。【四煞】你不是我呵你明日怎觑人？你不是我呵你今朝做醉鬼。被闲人剥了你新衣袂，洞房中把嫂嫂闲愁杀，巡铺坦把哥哥高吊起，冻的你刚存这一口儿气，怎不寻那两个无徒说话，只管把你兄弟禁持？【五煞】你迸着脸噷喝的我，我好心儿搭救着你，背将来暖处和衣睡。我指望行些孝顺图些赏，他划的不见了东西倒要我陪。早看我身儿上穿着甚的，将一条旧褡衤專扯做了旗角，将一领破布衫捋做了铺迟。【六煞】你向身上剥了我衣，就口里夺了我食，恶哏哏全不顾亲兄弟。我便噇了你这一钟酒当下沾些醉，我便吃了你那半碗面早登时挣的肥。(旦云)小叔叔，你休怪。你哥哥不晓事，看我些面皮罢。(正末唱)我也则是嫂嫂行闲聒七，我不是买来的奴婢，又不是结下的相知。(云)嫂嫂少罪，我孙虫儿回家去也。(唱)【煞尾】你无过是胸腰上撞我几头，脖项上打我几捶，忍下的就将我冻剥剥跪在檐前地。嫂嫂也这须是我压背他来家可也落得的。(下)(柳、胡上云)咱昨日将孙员外撇在街上，偷了他五锭钞。如今到他家里看他去。他若有些说话，咱每自会随机答应。这是他家门首。(做叫门旦开科)(柳、胡云)嫂嫂，哥哥在家么？(旦云)昨日你三人吃的酒醉了，你将哥哥丢在雪里，不是孙二背将回来，可不冻死了也。(柳、胡云)嫂嫂，难道我两个丢下哥哥？是这等人，狗也不值。昨日哥哥醉了，是我两个背到门前，恰好遇见孙二，嫂嫂，这不敢欺。我两个也是醉人，背了这许多路，背的一些力气都没了，其实交与孙二，着他好好的接将回来。嫂嫂，你只向那孙二，他在背后说你哩！(孙大云)我道兄弟每不是这等人。咱今日往李家楼上吃酒去来。(柳、胡云)嫂嫂，你看今日哥哥醉了，可是我两个背回来。(同下)(旦云)俺员外只信那两个光棍，将他兄弟朝打暮骂，百般的劝不省。我如今不免出一智量，劝员外咱。(诗云)只为同气连枝不可伤，做出区区巧智量。从古妻贤夫省事，免使旁人说短长。(下)第三折(旦上，云)俺员外今日又吃酒去了也。有王婆婆许下我一个狗儿哩，我去取来。王婆婆在家么？(老旦扮王婆上，云)谁叫门哩？(做开门见科，云)元来是孙大嫂！难得贵人踏贱地，到我家有甚事干？(旦云)婆婆，我无事也不来。你许下这狗儿，我特来取那。(王婆云)大嫂，有，你将的去。(做与狗儿科)(旦诗云)有一事关心已久，如今待借他下手。(王婆笑科，诗云)虽然为邻舍情多，不家贫也不卖狗。(下)(旦做回家科，云)我将这个狗儿把头尾去了，穿上人衣帽，丢在我家后门首，我将前门关了，员外必然打后门来，等他见了，看说甚么，我自有个主意。这早晚员外敢待来也。(孙大同柳、胡上)(柳、胡云)今日哥哥吃的醉了也，俺两个送哥哥去来。(孙大云)不须兄弟相送，我今日不当十分醉，我自家去。兄弟少罪，明日来早些。(柳、胡云)哥哥，俺不送了也。(下)(孙大云)两个兄弟他还家去了，这早晚大嫂敢关了前门，我也径往后门去咱。(做绊倒科，云)是甚么物件绊我这一交？待我看波。(做看科，云)呀！是一个人。敢是家中使唤的保儿？这厮每少吃些酒么？这里睡倒。(做推科，云)起来！可怎生不动那？(将手抹科，云)抹我两手，都是这厮吐下的，有些朦胧月儿，我试看咱。(做看惊科，云)怎生是两手鲜血？是谁杀下一个人在这里？(做叫门科，云)大嫂开门！(旦开、孙大做慌科)(旦云)员外，你慌怎么？(孙大云)大嫂，我吃酒回来到后门前，不知是谁杀下一个人。大嫂，我是好人家的孩儿，到来日地方邻里送我到官，我怎生吃的过这刑法？我不如寻个自缢死罢。(旦云)员外，你不要慌，则咱两口儿知道。你有那两个兄弟，平日吃的穿的，都是你的，与你结作死生交，对天盟誓，兄弟有难哥哥救，哥哥有难兄弟救。今日你有难，正用的着他。如今悄悄的教两个兄弟将死尸背出，丢在别处，可不好那！(孙大云)大嫂，你说的是。大嫂，咱两个去来。(做行科，云)这是柳隆卿家里。(做叩门科，云)兄弟在家么？(柳上，云)这早晚谁叫门哩？(孙大云)是你哥哥孙大郎。(柳云)是哥哥！待我开门。(做开门科，云)哥哥请家里来，教拙妇烹莞豆捣蒜，与哥哥吃一钟。(孙大云)不劳你，哥哥事忙，有人欺负着我来。(柳云)谁欺负哥哥来？你兄弟舍一腔儿热血，和他两个上一交。(孙大云)人便有个人。你哥哥特来投央你，只要你休违阻我。(柳云)哥哥，你但道的，你兄弟便依。(孙大云)兄弟，咱今日吃罢酒，你两个还家去了，你哥哥打后门里去，不知是谁杀下一个人。你哥哥特来央你，背一背远处去，等我埋了他罢。(柳背云)别的事也小可，你杀了人教我去背。我替你死！(回云)哥哥，你放心！小可事。兄弟见哥哥来慌了，不曾穿的里衣。哥哥，你门前略等一等，你兄弟穿了便去。(孙大云)你便出来。(柳云)便出来。(做入科，云)我将门来关了。哥哥，你听兄弟有四句诗念与你听。(诗云)你倒生的乖，其如我不呆，你将人杀死，怎教兄弟埋！(下)(孙大云)柳隆卿不肯去了，我再叫胡子转兄弟咱。(做叫门科)(胡上，云)谁叫门哩？(孙大云)是你哥哥孙大郎。(胡云)哥哥，您兄弟有四句诗，还是先念了开门，还是开了门念诗你听？(孙大云)你哥哥事忙，没工夫听诗，你开门罢。(胡云)既是这等，待我一头开门，一头念诗你听咱。(诗云)何事急来奔，更深亲扣门。别件都依得，刚除背死人。(做开门科，云)哥哥，请进来坐。哥哥，你晓得我穷，夜又深了，莫说酒，茶也是难的。(孙大云)兄弟，我那要吃你的！我央你一件事来，只休似你哥哥柳隆卿。(胡云)哥哥，我又不是他一父母生的，各人自要做人。你有甚么事，要用着兄弟，水里水去，火里火去。(孙大云)兄弟不知，你哥哥后角门头，是谁杀下一个人，你哥哥央你背到别处去，将他埋了者。(胡云)休道是哥哥杀死一个，便杀了十个，怕没银子使，要我替你赏命？哥哥，我问你，那柳隆卿怎么说来？(孙大云)便是他不肯，因此来寻你。(胡云)哥哥放心，我不是柳隆卿。那厮无行止，失口信，今日哥哥有难，兄弟不救，不为兄弟了也。(孙大云)兄弟，你说的是，只要快些儿者。(胡云)哥哥不妨，休道这一个，便十个你兄弟也背出去了。我家有个没连衣袋，我取去将死人装在里头，有人问我胡子转你那里去，我说道与孙员外送草去，可不好那！(孙大云)好！早些儿取布袋出来。(胡做入关门科，云)你杀了人，教我背去。(诗云)孙大做事全没礼，后门杀下枉死鬼。你今怕死不偿命，死活来朝不由你。(下)(孙大云)两个兄弟都不肯去，罢、罢、罢！我只是缢死了也。(旦云)员外你不要慌，这两个贼子他不肯背去，我想来有你亲兄弟孙二，央他背出去，怕怎的？(孙大云)大嫂，我与兄弟似参辰日月，将他不是打，便是骂，不曾得了我一口儿好气。今日我有难，却央他，莫说他一定不肯，便肯时，我也没这脸见兄弟去。(旦云)员外你放心，咱两口儿去来。(下)(正末上，云)昨日虫儿好意背的哥哥到家，俺哥哥打了兄弟一顿。哥哥，你全不想咱是共乳同胞的弟兄。哎！(诗云)不想共乳同胞一体分，煨干就湿母艰辛。好衣好食别人用，全没相怜半点亲。(唱)【南吕】【一枝花】稀剌剌草户扃，破杀杀砖窑静。俺这里春光元不到，人迹罕曾经。万籁无声，是甚么响息飒惊咱醒？透着些影依微何处灯，(做听科)却原来是伴独坐皓月澄澄，搅孤眠西风泠泠。【梁州第七】我如今穷范丹无钱怎了，便教他赛陈抟也有梦难成。积渐的害得忧成病。一递里暗昏昏眼前花发，一递里古鲁鲁肚里雷鸣。这孙虫儿一身忍饿，教孙大郎万代留名。我和你本-个父养娘生，又不是蜾赢螟蛉。怎么无半年欺负了我五场十场，我每日家嗟叹了千声万声，那一夜不哭到二更三更。(孙大同旦上，云)大嫂，你去叫门，我有甚脸儿见兄弟那。(旦云)你不叫，我叫门咱。(叫科，云)孙二，开门来！(正末唱)是谁人叫门那声？(旦云)快些！(正末唱)这声音不似个男儿应。(旦云)孙二，你开门咱，是你嫂嫂叫门哩！(正末唱)元来我嫂嫂门前等，他是个妇人家无烛从来不夜行，我出门去审问个分明。(云)嫂嫂，更深半夜，你一个妇人家，这早晚天道，也不是你来的时候。(旦云)不妨，我是你亲嫂嫂，怕做甚么？(正末云)我孙虫儿呵，(唱)【隔尾】我常时有命如无命，怎好又厮罗惹无情做有情。(云)不争我开门去，教嫂嫂入来，这礼上就不是了。教俺哥哥知道又是打。(旦云)孙二快开门，你哥哥有事着我叫你来。(正末唱)俺哥哥便今日有事呵明日旋折证，嫂嫂你这搭儿莫不错行。(旦云)我不是错行哩。(正末唱)前者得过承，是我那滴水檐前受了的冷。(旦云)不则我来，和你哥哥在此。(正末云)既是哥哥同来，何不早说！(做开门跪科，云)哥哥，休打你兄弟者。(孙大云)兄弟，你起来。(正末云)你夜晚间有甚么事和嫂嫂来？(旦云)小叔叔，咱后门前不知是谁杀下一个人，我如今叫你背将别处去埋了者。(正末云)嫂嫂，你的话只怕不准。果有这等事，我哥哥怎不说一句来？(旦云)员外，你说与兄弟怕甚么？(孙大云)大嫂，我说呵，恐怕兄弟变了脸。(旦云)你兄弟不是那等人。(孙大云)兄弟，你哥哥昨日吃酒回来至后门前，不知是谁杀了一个人也，曾叫那柳隆卿、胡子转两个贼子去，他都不肯来背。兄弟也，你想着与我是共乳同胞的情分，你不救我时教谁救？(正末云)哥哥，这人命的事，你是好人家的孩儿，怎么到的官府中问理去？那两个逆子，你养育了他，吃的、穿的，那一些儿不是你的？你今日有难不肯救你，却教我来背？好也啰，咱两个见官去来！(旦云)小叔叔，你看我些面皮咱。(孙大云)这都是你哥哥的不是了也。兄弟，你息怒咱。(正末唱)【骂玉郎】你怀中倚恃着财丰盛，动不动和人争，不登登按不住杀人性。若是被告发，被擒拿，怕不要偿命？(孙大云)我几曾杀人来？是好冤屈也！(正末唱)【感皇恩】你还道负屈高声，你所事无成。见兄弟，心头刺，眼中疔。吃酒时只和那两个贼徒，背人时来寻我这穷丁。(带云)好也啰！(唱)割舍的揎胳膊，拽衫袖，到公庭。(旦云)小叔叔，放了你哥哥，休要如此！(正末唱)【采茶歌】嫂嫂呵可不你知情，哥哥呵可不你当刑？(云)哥哥嫂嫂，你两口儿怕么？(孙大云)可知怕哩。(正末云)要饶么？(孙大云)可知要饶哩。(正末云)哥哥嫂嫂，休惊莫怕，我逗你耍哩！(唱)我替你把死尸骸送出汴梁城，随他拖到官中加拷打，我也拚的把杀人公事独招承。(做同走到家科)(旦云)兀的不是死人。(正末唱)【牧羊关】恰便似醉汉当街上睡，死狗儿般门外停。(云)嫂嫂，则怕天明了，待我背他出去。(做背科，唱)我背则背手似捞铃，怎么的口边头拔了七八根家狗毛，脸儿上拿了三四个狗毛。这厮死时节定触犯了刀砧杀，醉时节敢透入在喂猪坑。既不沙怎闻不的十分臭，当不的他一阵腥。(云)恐怕天明，我须急急的背出去咱。(做走科，唱)【幺篇】这等人是狗相识，这等人有甚么狗弟兄。这等人狗年间发迹来峥嵘。这等人脱的是狗气狗声，这等人使的是狗心狗行。有甚么狗肚肠般能报主，有甚么狗衣饭泼前程？是一个啜狗尾的乔男女，是一个拖狗皮的贼丑生。(云)可早到汴河堤上了也。我将这个死尸埋在这幽僻去处，我记下者，久以后有个折证。哥哥嫂嫂，咱还家去来。(到家科)(旦云)小叔权，辛苦了也！将一领袄子来与小叔权穿。(孙大怒云)是领甚么袄子？(旦云)是一领旧袄子。(孙大云)将领新袄子来与兄弟穿。(正末云)那两个贼子来时，只怕哥哥还信着他哩。(唱)【煞尾】那的是添茶添酒的枯干井，那的是填帛填金的没底坑。你觑当着这说谎精，那虚脾，那浅情；那过后，那光景；胡支吾，假奉承。他装厮趁，他装厮挺。吃饭处，白厮捱，买酒处，白厮逞；做事处，干厮哄；爱女处，干厮迎。(孙大云)从今以后，我再也不睬那两个贼子了。(旦云)我记的古诗有云：荆树有花兄弟乐，员外这个才是。(正末唱)嫂嫂，你说甚的田氏三荆？只怕你跳出七代先灵也将他来劝不省。(同下)第四折(正末上，云)今日俺哥哥教我管着解典库，我且闲坐咱。(柳、胡上，云)孙员外这两日不出门来，不礼俺两个，定是那一夜不肯与他背人的缘故。他自家杀了人倒怪我，今日寻他去。(叫云)孙员外，你怎生不出门来？(孙大上，云)我怕你，不敢出门那。(柳、胡云)你打死了人，你躲到那里去？我和你见官去来。(孙大云)不要叫，怕地方听见。兄弟，这事怎了也？(正末云)你两个帮闲的贼子，好生无礼！我不救哥哥教谁救？(柳、胡做扯科)(孙大云)我送你些钱，饶我罢。(正末云)哥哥，不干你事，是我杀了人来，我和这两个贼子折证咱。(柳、胡云)元来你两个通同杀人来！(正末唱)【中吕】【粉蝶儿】没半盏茶时，求和到两回三次。你枉做个顶天立地的男儿，教那厮越妆模越作势，尽场儿调刺。他道你怕见官司，拿着个天大来杀人公事。【醉春风】你休把外人攀，则将兄弟指。我敢向云阳市里挺着脖子，替哥哥死、死。俺哥哥将你恩上施恩，你两个待告呵便告，毕竟的是那不是。(柳云)人命关天，分甚么首从？我和你告官去来。(胡云)隆卿哥，只等他抬出三千两银子来，便饶了他罢。(同下)(外扮孤领祗从上，诗云)正直公廉不爱财，掌管西槽御史台。讼庭无事清如水，单把负屈衔冤放入来。小官姓王名翛然，在这南衙开封府做个府尹。方今大宋仁宗即位，小官西延边才赏军回来，今日升厅坐早衙。祗侯人那里？与我喝撺厢者！(一行人上跪科)(孤云)那个是原告，那个是被告？为甚么争桑竞土、分家私不平？你慢慢的说与我听咱。(柳云)相公，小的是原告，这个是孙员外，他是个巨富的长者，与小人两个结义做兄弟，一日酒醉回家去，使酒撒泼杀了一个人，叫小的替他背出去。小的每畏法并不曾背。所告是实。(孤云)这厮可也无礼。清平世界，怎敢便杀人？(孙大云)小人不敢。因吃酒回家去，见后门口不知是谁杀了一个人。(孤云)你早招了也。既不是你杀人，怎么这尸首可可的在你后门？(正末云)相公，休信这贼子的说话。(唱)【红绣鞋】那告状人指陈事实，都是些扶同捏合的虚词。现如今告状的全不似古贤师，这般家闲雕刺。他待放着暗刀儿，在、在、在我根前怎的使？(柳、胡云)这就是孙员外的亲兄弟，他两个合谋杀人哩。(孤云)你怎生谋杀了人？你与我从实招来！(正末云)相公听小人说一遍咱。(唱)【石榴花】他两个是汴梁城里谎乔厮，与孙员外甚宗支？只待要兴心啜赚俺泼家私，每日家哄的去花街酒肆，品竹调丝。被咱家说破他行上，因此上索垢寻疵。他道俺哥哥公门踪迹何曾至，平空的揣与这个罪名儿。(柳云)我们两个都是饱学秀才，倒说我要哄他家私！凭你到那汴梁城里城外问去。(胡云)这个我也不和他争，只问他是甚么事发，是那个动手打死的。(孤云)这敢是你哥哥杀了人来么？(正末云)并不干我哥哥事，都是这两个贼子妄告，要诈钱哩！(唱)【斗鹌鹑】他、他、他似这般钻懒帮闲，便是他封妻荫子。他讲不得《毛诗》，念不得《孟子》，无非是温习下坑人状本儿，动不动掐人的嗓子。哎，这好歹斗的书生，好放刁的贼子！(云)你这两个平日哄俺哥哥钱，也尽勾了，还有甚的不足意，又来告这等谎状。(唱)【上小楼】我说的丁一确二，你说的巴三览四。使不着你癞骨顽皮，逞的精神，说的强词，公厅上捱杖子，胡攀乱指。(云)到这里只有个法子，(唱)哎，使不的你咬文嚼字。(孤云)这厮无礼！左右，将大棒子与我打呀！(做打孙大，正末扑身上科，云)这不干俺哥哥事，小人情愿与他对词！(唱)【幺篇】活时节一处活，死时节一处死。咱两个协罗嘶钻、尾毛厮结、打会官司。一任你百样儿，伶牙俐齿，怎知大人行会断的正没头公事。(孤云)这桩事不打不招。左右，拿这大的下去。好生打着。(孙大云)小的是个知法度的，怎敢杀人？(正末云)不干俺哥哥的事，这件事都是小人做来。(孤云)既是他认了，左右，拿小的下去打着者。(旦冲上，云)相公停嗔息怒，暂罢虎狼之威。这件事也不干孙大事，也不干孙二事，都是小媳妇儿做下来的。(孤云)兀那妇人！这件事你说的是呵，我与你问个妇人有事，罪坐夫男，拣一个轻省的罪名与他；若说的不是呵，我就活活的敲死了也。(旦云)相公，从来人命关天关地，岂可没个尸亲来告，要这两个光棍与他索命？只因俺这孙家，汴京居住，长的孙大，叫做孙荣；次的孙二，叫做孙华。本是共乳同胞的亲兄弟，自小里父母早亡。这孙大恃强，将孙二赶在城南破瓦窑中居住，每日着这两个帮闲钻懒，搬的俺兄弟不和。这两个教孙大无般不作，无般不为，破坏了俺家私。孙大但见兄弟，便是打骂，妾身每每劝他，只是不省。妾身曾发下一个大愿，要得孙大与孙二两个相和了时，许烧十年夜香。偶然这一晚烧香中间，看见一只犬打香卓根前过来，妾身问知此犬是隔壁王婆家的。妾身就他家里，与了五百个钱，买将来到家，将此犬剁了头尾，穿了人衣帽，撇在后门首。孙大带酒还家来见了。问妾身道：后门口是谁杀了一个人，你可知么？妾身回言不知道。当夜教孙大唤柳隆卿、胡子转替背出去，两个百般推辞，只不肯来。我到窑中唤的孙二来，教他背将出去，埋在汴河堤上。怕相公不信，现放着王婆是个证见。(词云)因孙大背亲向疏，将兄弟打骂如奴。信两个无端贼子，终日去沽酒当垆。把家私渐行消废，使妾身难以支吾。因此上烧香祷告，背地里设下机谋。才得他心回意转，重和好复旧如初。若不是唤王婆亲为证见，谁知道杨氏女杀狗劝夫？(孤云)这也难道。(旦云)怕相公不信，可着人去取来看。现在河堤岸上埋着哩。(正末云)怪道背出时，这般死狗臭！(唱)【十二月】这公事非同造次，望相公台鉴寻思。俺哥哥花枝般媳妇，掌着那铜斗家私。这便是情由终始，有甚的过犯公私？(孤云)既如此，左右与我到汴河堤上取那埋的死狗来看。(正末唱)【尧民歌】就官厅上拖出那狗皮儿，这的是俺嫂嫂暗把计谋施。劝哥哥放开怀抱莫嗟咨，那王婆须是俺的正名师。相公阿你恩也波慈，从来不受私，早分解了这跷蹊事。(祗从取砌末上，云)禀爷，取得这狗儿来了也。(孤云)这两个贼子好无礼也！各打九十，为民当差。孙荣主家不正，将亲兄弟另住，本该杖四十，因他妻杨氏大贤，免杖。杨氏与他旌表门闾。孙华郎授本处县令。(词云)幸当今天祐圣明君，汴梁城出此两贤人。王翛然从公大断案，一家儿望阙谢皇恩。(正末等拜谢科，唱)【尾煞】俺如今剔下子这骨和筋，割掉了这肉共脂。则着他背狗皮号令在长街市，也等那一辈儿狗党狐朋做样子。题目孙虫儿挺身认罪正名杨氏女杀狗功夫","dynasty":"元代","title":"杂剧·杨氏女杀狗劝夫"}
{"author":"张表臣","content":"垂虹亭下扁舟住。松江烟雨长桥暮。白纻听吴歌。佳人泪脸波。劝倾金凿落。莫作思家恶。绿鸭与鲈鱼。如何可寄书。","dynasty":"宋代","title":"菩萨蛮（过吴江）"}
{"author":"张表臣","content":"楼横北固，尽日厌厌雨。欸乃数声歌，但渺漠、江山烟树。寂寥风物，三五过元宵，寻柳眼，觅花英，春色知何处。落梅呜咽，吹彻江城暮。脉脉数飞鸿，杳归期、东风凝伫。长安不见，烽起夕阳间，魂欲断、酒初醒，独下危梯去。","dynasty":"宋代","title":"蓦山溪·楼横北固"}
{"author":"张表臣","content":"八阵功成妙用藏，木牛流马法俱亡。后来识得常山势，纵有桓温恐未详。","dynasty":"宋代","title":"八阵图"}
{"author":"张表臣","content":"曹生画手信有神，毫端风雨生奫沄。波涛不合来翻屋，鲛鳄何须欲噬人。汤汤此水势方割，阳侯郁怒冯夷搏。鼍掷鲸呿海岳惊，雾塞云昏光景薄。开元将军爱骅骝，拳奇灭没隘九州。时危此物岂易得，写此尚可销人忧。末有乃孙画乃水，逋客见之心欲死。雷奔电击走中原，鱼怖龙愁宁忍视。先生道眼高崑崙，聊将妙语破迷津。中流险绝待舟楫，四海浩荡须经纶。我生甘作淮海客，身脱垂涎头雪白。惊心未定畏漰湍，欲觅平波泛家宅。此身端的老江湖，雨笠烟蓑是所图。他年但饱扬州米，今日宁论甓社珠。","dynasty":"宋代","title":"观高邮寺壁曹仁熙画水"}
{"author":"张表臣","content":"暂隐嵩高六六峰，未乘云气御飞龙。自餐白石求黄石，更采长松寄赤松。","dynasty":"宋代","title":"和陈叔易就晁以道求长松"}
{"author":"张表臣","content":"翰林历历侵华盖，禁掖明朝侍紫微。自昔词臣最清切，帝宸高拱借光辉。","dynasty":"宋代","title":"和杨大年馆直诗"}
{"author":"张表臣","content":"骑鲸仙伯已凌波，奈尔三山二水何。地老天荒成脉脉，凤凰台上独来过。","dynasty":"宋代","title":"金陵凤凰台"}
{"author":"张表臣","content":"碧藕连根丝不断，红蕖著子薏何多。","dynasty":"宋代","title":"句"}
{"author":"张表臣","content":"采玉应求破山剑，探珠仍遣水精奴。","dynasty":"宋代","title":"句"}
{"author":"张表臣","content":"云移鸟灭没，风霁蝶飞翻。","dynasty":"宋代","title":"句"}
{"author":"张表臣","content":"床弩天诛韩闼览，剑锋神助宋将军。","dynasty":"宋代","title":"句"}
{"author":"张表臣","content":"蛇蛟已尽定飞去，雷电欻惊重下来。","dynasty":"宋代","title":"句"}
{"author":"张表臣","content":"已乘云气翳凤麟，六百馀岁无斯民。想像璧月何当亲，虎头摩诘俱泯沦。谁其画者陆仲仁，远绍乃祖高无伦。","dynasty":"宋代","title":"句"}
{"author":"张表臣","content":"白鸽潜来入紫槽，朱鸾飞去唳青霄。江边塞上情何限，瀛府霓裳曲再调。漫道灵妃鼓瑶瑟，虚传仙子弄云璈。小怜破得春风恨，何似今宵月正高。","dynasty":"宋代","title":"琵琶"}
{"author":"张表臣","content":"选将他年重，作师此日难。伤心闵东道，白首戴南冠。","dynasty":"宋代","title":"伤胡少汲兵败"}
{"author":"张表臣","content":"射飞何必捐金弹，抵鹊虚烦用夜光。切玉昆吾宁刺豕，断蛟干越岂刲羊。","dynasty":"宋代","title":"诗一首"}
{"author":"张表臣","content":"张许昭鸿烈，南雷贾共灵。无瑕双白璧，有曜五华星。怀哲音容在，伤时涕泪零。向来丹凤阙，犹带犬羊腥。","dynasty":"宋代","title":"题雎阳双庙二首"}
{"author":"张表臣","content":"作畎捉檐卸，呼田欸乃侬。山塘莫车水，梅雨正分龙。","dynasty":"宋代","title":"婺州山中"}
{"author":"张表臣","content":"还将他年重，作师此日难。伤心闵东道，白首戴南冠。","dynasty":"宋代","title":"伤胡少汲兵败"}
{"author":"张表臣","content":"酿忆青田核，觞宜碧藕筒。直须千日醉，莫放一杯空。","dynasty":"宋代","title":"青田壶碧筒酒"}
{"author":"张表臣","content":"渔阳哭骑满关东，百战孤城挫贼锋。唐室兴亡系公等，九原可作更谁从。","dynasty":"宋代","title":"题睢阳双庙二首其二"}
{"author":"张表臣","content":"八陈功成妙用藏，木牛流马法俱亡。后来识得常山势，纵有桓温恐未详。","dynasty":"宋代","title":"八陈图"}
{"author":"皇甫松","content":"兰烬落，屏上暗红蕉。闲梦江南梅熟日，夜船吹笛雨萧萧。人语驿边桥。","dynasty":"唐代","tags":"宋词三百首，婉约，写景","title":"梦江南·兰烬落"}
{"author":"皇甫松","content":"船动湖光滟滟秋，贪看年少信船流。无端隔水抛莲子，遥被人知半日羞。","dynasty":"唐代","tags":"婉约，秋天，江南，写景，爱情","title":"采莲子·船动湖光滟滟秋"}
{"author":"皇甫松","content":"菡萏香连十顷陂，小姑贪戏采莲迟。晚来弄水船头湿，更脱红裙裹鸭儿。","dynasty":"唐代","tags":"宋词三百首，女子","title":"采莲子·菡萏香莲十顷陂"}
{"author":"皇甫松","content":"菡萏香连十顷陂，小姑贪戏采莲迟。晚来弄水船头湿，更脱红裙裹鸭儿。船动湖光滟滟秋，贪看年少信船流。无端隔水抛莲子，遥被人知半日羞。","dynasty":"唐代","tags":"荷花，女子，爱情，民歌","title":"采莲子二首"}
{"author":"皇甫松","content":"兰烬落，屏上暗红蕉。闲梦江南梅熟日，夜船吹笛雨潇潇。人语驿边桥。楼上寝，残月下帘旌。梦见秣陵惆怅事，桃花柳絮满江城。双髻坐吹笙。","dynasty":"唐代","title":"忆江南"}
{"author":"皇甫松","content":"摘得新，枝枝叶叶春。管弦兼美酒，最关人。平生都得几十度，展香茵。酌一卮，须教玉笛吹。锦筵红蜡烛，莫来迟。繁红一夜经风雨，是空枝。","dynasty":"唐代","tags":"感时","title":"摘得新"}
{"author":"皇甫松","content":"晴野鹭鸶飞一只，水葓花发秋江碧。刘郎此日别天仙，登绮席，泪珠滴，十二晚峰青历历。踯躅花开红照水，鹧鸪飞绕青山觜。行人经岁始归来，千万里，错相倚，懊恼天仙应有以。","dynasty":"唐代","tags":"神话，故事","title":"天仙子·踯躅花开红照水"}
{"author":"皇甫松","content":"槟榔花发鹧鸪啼，雄飞烟瘴雌亦飞。木棉花尽荔支垂，千花万花待郎归。芙蓉并蒂一心连，花侵槅子眼应穿。筵中蜡烛泪珠红，合欢桃核两人同。斜江风起动横波，劈开莲子苦心多。山头桃花谷底杏，两花窈窕遥相映。","dynasty":"唐代","title":"竹枝（一名巴渝辞）"}
{"author":"皇甫松","content":"红拨一声飘，轻裘坠越绡。带翻金孔雀，香满绣蜂腰。少少抛分数，花枝正索饶。金蹙花球小，真珠绣带垂。几回冲蜡烛，千度入香怀。上客终须醉，觥盂且乱排。","dynasty":"唐代","title":"抛球乐"}
{"author":"皇甫松","content":"劝僧一杯酒，共看青青山。酣然万象灭，不动心印闲。","dynasty":"唐代","title":"劝僧酒"}
{"author":"皇甫松","content":"燕相谋在兹，积金黄巍巍。上者欲何颜，使我千载悲。","dynasty":"唐代","title":"登郭隗台"}
{"author":"皇甫松","content":"皇天后土力，使我向此生。贵贱不我均，若为天地情。我家世道德，旨意匡文明。家集四百卷，独立天地经。寄言青松姿，岂羡朱槿荣。昭昭大化光，共此遗芳馨。","dynasty":"唐代","title":"古松感兴"}
{"author":"皇甫松","content":"祖席驻征棹，开帆候信潮。隔筵桃叶泣，吹管杏花飘。船去鸥飞阁，人归尘上桥。别离惆怅泪，江路湿红蕉。","dynasty":"唐代","title":"江上送别"}
{"author":"皇甫松","content":"滩头细草接疏林，浪恶罾舡半欲沉。宿鹭眠鸥飞旧浦，去年沙觜是江心。","dynasty":"唐代","tags":"自然，感慨，人生，变化","title":"浪淘沙·滩头细草接疏林"}
{"author":"皇甫松","content":"金蹙花毽小，真珠绣带垂，绣带垂。几回冲凤蜡，千度入香怀。上客终须醉，觥盂且乱排。","dynasty":"唐代","title":"抛球乐·金蹙花毽小"}
{"author":"皇甫松","content":"睛野鹭鸶飞一只，水茳花发秋江碧。刘郎此日别天仙，登绮席，泪珠滴。十二晚峰高历历。","dynasty":"唐代","title":"天仙子·睛野鹭鸶飞一只"}
{"author":"皇甫松","content":"春入行宫映翠微，玄宗侍女舞烟丝。如今柳向空城绿，玉笛何人更把欢。","dynasty":"唐代","title":"杨柳枝"}
{"author":"皇甫松","content":"烂熳春归水国时，吴王宫殿柳丝垂。黄莺长叫空闺畔，西子无因更得知。","dynasty":"唐代","title":"杨柳枝"}
{"author":"皇甫松","content":"槟榔花发鹧鸪啼，雄飞烟瘴雌亦飞。","dynasty":"唐代","title":"竹枝"}
{"author":"皇甫松","content":"芙蓉并蒂一心连，花侵槅子眼应穿。","dynasty":"唐代","title":"竹枝"}
{"author":"皇甫松","content":"木棉花尽荔枝垂，千花万花待郎归。","dynasty":"唐代","title":"竹枝"}
{"author":"皇甫松","content":"山头桃花谷底杏，两花窈窕摇踵映。","dynasty":"唐代","title":"竹枝"}
{"author":"皇甫松","content":"斜江风起动横波，劈开莲子苦心多。","dynasty":"唐代","title":"竹枝"}
{"author":"皇甫松","content":"筵中蜡烛泪珠红，合欢桃核两人同。","dynasty":"唐代","title":"竹枝"}
{"author":"皇甫松","content":"红拨一声飘，轻毬坠越绡。带翻金孔雀，香满绣蜂腰。少少抛分数，花枝正索饶。","dynasty":"唐代","title":"抛毬乐其一"}
{"author":"皇甫松","content":"金蹙花毬小，真珠绣带垂。几回冲蜡烛，千度入春怀。上客终须醉，觥杯自乱排。","dynasty":"唐代","title":"抛毬乐其二"}
{"author":"皇甫松","content":"烂漫春归水国时，吴王宫殿柳丝垂。黄莺长叫空闺畔，西子无因更得知。","dynasty":"唐代","title":"杂曲歌辞其一杨柳枝"}
{"author":"皇甫松","content":"木棉花尽荔支垂，千花万花待郎归。","dynasty":"唐代","title":"竹枝其二"}
{"author":"皇甫松","content":"晴野鹭鸶飞一只，水荭花发秋江碧。刘郎此日别天仙，登绮席，泪珠滴，十二晚峰青历历。","dynasty":"唐代","title":"天仙子其一"}
{"author":"皇甫松","content":"踯躅花开红照水，鹧鸪飞绕青山觜。行人经岁始归来，千万里，错相倚，懊恼天仙应有以。","dynasty":"唐代","title":"天仙子其二"}
{"author":"皇甫松","content":"春入行宫映翠微，玄宗侍女舞烟丝。如今柳向空城绿，玉笛何人更把吹。烂熳春归水国时，吴王宫殿柳垂丝。黄莺长叫空闺畔，西子无因更得知。","dynasty":"唐代","title":"杂曲歌辞。杨柳枝"}
{"author":"皇甫松","content":"滩头细草接疏林，浪恶罾船半欲沉。宿鹭眠洲非旧浦，去年沙觜是江心。蛮歌豆蔻北人愁，松雨蒲风夜艇秋。浪起眠不得，寒沙细细入江流。","dynasty":"唐代","title":"杂曲歌辞。浪淘沙"}
{"author":"皇甫松","content":"夜入真珠室，朝游玳瑁宫。（《纪事》载：松为牛僧孺表甥，不相荐举。因襄阳大水，极言诽谤。真珠乃牛爱姬也）","dynasty":"唐代","title":"句"}
{"author":"皇甫松","content":"红拨一声飘，轻球坠越绡。带翻金孔雀，香满绣蜂腰。少少抛分数，花枝正索饶。金蹙花球小，真珠绣带垂。几回冲蜡烛，千度入春怀。上客终须醉，觥杯自乱排。","dynasty":"唐代","title":"抛球乐"}
{"author":"皇甫松","content":"船动湖光滟滟秋，贪看年少信船流。无端隔水抛莲子，遥被人知半日羞。","dynasty":"唐代","title":"采莲子"}
{"author":"皇甫松","content":"蛮歌豆蔻北人愁，浦雨杉风野艇秋。浪起□□眠不得，寒沙细细入江流。","dynasty":"唐代","title":"浪淘沙"}
{"author":"王士祯","content":"一蓑一笠一扁舟，一丈丝纶一寸钩。一曲高歌一樽酒，一人独钓一江秋。","dynasty":"清代","tags":"题画，渔人","title":"题秋江独钓图"}
{"author":"王士祯","content":"吴头楚尾路如何？烟雨秋深暗自波。晚趁寒潮渡江去，满林黄叶雁声多。","dynasty":"清代","tags":"秋天","title":"江上"}
{"author":"王士祯","content":"江干多是钓人居，柳陌菱塘一带疏。好是日斜风定后，半江红树卖鲈鱼。","dynasty":"清代","tags":"古诗三百首，地名，写景，生活","title":"真州绝句"}
{"author":"王士祯","content":"年来肠断秣陵舟，梦绕秦淮水上楼。十日雨丝风片里，浓春艳景似残秋。","dynasty":"清代","tags":"咏史怀古，写景，哀怨","title":"秦淮杂诗二十首·其一"}
{"author":"王士祯","content":"白鸟朱荷引画桡，垂杨影里见红桥，欲寻往事已魂消。遥指平山山外路，断鸿无数水迢迢，新愁分付广陵潮。","dynasty":"清代","tags":"婉约，写桥，写景，怀古","title":"浣溪沙·红桥"}
{"author":"王士祯","content":"山郡逢春复乍晴，陂塘分出几泉清？郭边万户皆临水，雪后千峰半入城。","dynasty":"清代","tags":"春景，春天，喜悦","title":"初春济南作"}
{"author":"王士祯","content":"　　出镇淮门，循小秦淮折而北，陂岸起伏多态，竹木蓊郁，清流映带。人家多因水为园亭树石，溪塘幽窃而明瑟，颇尽四时之美。拿小艇，循河西北行，林木尽处，有桥宛然，如垂虹下饮于涧；又如丽人靓妆袨服，流照明镜中，所谓红桥也。　　游人登平山堂，率至法海寺，舍舟而陆径，必出红桥下。桥四面触皆人家荷塘。六七月间，菡萏作花，香闻数里，青帘白舫，络绎如织，良谓胜游矣。予数往来北郭，必过红桥，顾而乐之。　　登桥四望，忽复徘徊感叹。当哀乐之交乘于中，往往不能自喻其故。王谢冶城之语，景晏牛山之悲，今之视昔，亦有怨耶！壬寅季夏之望，与箨庵、茶村、伯玑诸子，倚歌而和之。箨庵继成一章，予以属和。　　嗟乎！丝竹陶写，何必中年；山水清音，自成佳话，予与诸子聚散不恒，良会未易遘，而红桥之名，或反因诸子而得传于后世，增怀古凭吊者之徘徊感叹如予今日，未可知者。","dynasty":"清代","title":"红桥游记"}
{"author":"王士祯","content":"西亭石竹新作芽，游丝已罥樱桃花。鸣鸠乳燕春欲晚，杖藜时复话田家。田家父老向我说，“谷雨久过三月节。春田龟坼苗不滋，犹赖立春三日雪。”我闻此语重叹息，瘠土年年事耕织。暮闻穷巷叱牛归，晓见公家催赋入。去年旸雨幸无愆，稍稍三农获晏食。春来谷赋复伤农，不见饥鸟啄余粒。即今土亢不可耕，布谷飞飞朝暮鸣。舂莩作饭藜作羹，吁嗟荆益方用兵。","dynasty":"清代","tags":"春天，同情，农民","title":"春不雨"}
{"author":"王士祯","content":"北郭清溪一带流，红桥风物眼中秋，绿杨城郭是扬州。西望雷塘何处是？香魂零落使人愁，淡烟芳草旧迷楼。","dynasty":"清代","tags":"婉约，写景，怀古伤今","title":"浣溪沙·红桥"}
{"author":"王士祯","content":"凉夜沉沉花漏冻，欹枕无眠，渐觉荒鸡动。此际闲愁郎不共，月移窗罅春寒重。忆共锦衾无半缝，郎似桐花，妾似桐花凤。往事迢迢徒入梦，银筝断续连珠弄。","dynasty":"清代","tags":"婉约，写花，抒情，眷恋","title":"蝶恋花·和漱玉词"}
{"author":"王士祯","content":"寒雨秦邮夜泊船，南湖新涨水连天。风流不见秦淮海，寂寞人间五百年。","dynasty":"清代","title":"高邮雨泊"}
{"author":"王士祯","content":"秋来何处最销魂？残照西风白下门。他日差池春燕影，只今憔悴晚烟痕。愁生陌上黄聪曲，梦远江南乌夜村。莫听临风三弄笛，玉关哀怨总难论。","dynasty":"清代","title":"秋柳（四首选—）"}
{"author":"王士祯","content":"傅寿清歌沙嫩箫，红牙紫玉夜相邀。而今明月空如水，不见青溪长板桥。","dynasty":"清代","title":"秦淮杂诗（二十首选—）"}
{"author":"王士祯","content":"千古秦淮水，东流绕旧京。江南戎马后，愁杀庾兰成！","dynasty":"清代","title":"余澹心寄金陵咏怀古迹却寄二首（选—）"}
{"author":"王士祯","content":"姑妄言之姑听之，豆棚瓜架雨如丝。料因厌作人间语，爱听秋坟鬼唱时。（","dynasty":"清代","title":"题聊斋志异"}
{"author":"王士祯","content":"江乡春事最堪怜，寒食清明欲禁烟。残月晓风仙掌路，何人为吊柳屯田？","dynasty":"清代","title":"真州绝句"}
{"author":"王士祯","content":"北郭青溪一带流，红桥风物眼中秋，绿杨城郭是扬州。西望雷塘何处是？香魂零落使人愁，淡烟芳草旧迷楼。","dynasty":"清代","title":"浣溪沙"}
{"author":"王士祯","content":"夜来微雨歇，河汉在西堂。萤火出深碧，池荷闻暗香。开窗邻竹树，高枕忆沧浪。此夕南枝鸟，无因到故乡。","dynasty":"清代","title":"息斋夜宿即事怀故园"}
{"author":"王士祯","content":"陌上莺啼细草薰，鱼鳞风皱水成纹。江南红豆相思苦，岁岁花开一忆君。","dynasty":"清代","title":"悼亡诗"}
{"author":"王士祯","content":"当年赐第有辉光，开国中山异姓王。莫问万春圆旧事，朱门草没大功坊。","dynasty":"清代","title":"秦淮杂诗"}
{"author":"王士祯","content":"旧院风流数顿杨，梨园往事泪沾赏。樽前白发谈天宝，零落人间脱十娘。","dynasty":"清代","title":"秦淮杂诗"}
{"author":"王士祯","content":"青溪水木最清华，王谢乌衣六代夸。不奈更耐江总宅，寒烟已失段侯家。","dynasty":"清代","title":"秦淮杂诗"}
{"author":"王士祯","content":"今有东风太狡狯，弄晴作雨遣春来。江梅一夜落红雪，便有夭桃无数开。","dynasty":"清代","title":"冶春"}
{"author":"王士祯","content":"三月韶光画不成，寻春步屟可怜生。青芜不见隋宫殿，一种垂杨万古情。","dynasty":"清代","title":"冶春"}
{"author":"王士祯","content":"东风花事到江城，早有人家唤卖饧。他日相思忘不得，平山堂下五清明。","dynasty":"清代","title":"冶春"}
{"author":"王士祯","content":"千古秦淮水，东流绕旧京。江南戎马后，愁杀庾兰成！","dynasty":"清代","title":"余澹心寄金陵咏怀古迹却寄二首"}
{"author":"王士祯","content":"兵书峡口石横流，怒敌江心万斛舟。蜀舸吴船齐著力，西陵前去赛黄牛。","dynasty":"清代","title":"新滩"}
{"author":"王士祯","content":"萧条秋雨夕，苍茫楚江晦。时见一舟行，濛濛水云外。","dynasty":"清代","title":"即目"}
{"author":"王士祯","content":"庐南万古峡，常有野云封。朝来雷雨过，白日下飞龙。","dynasty":"清代","title":"青玉峡"}
{"author":"王士祯","content":"李渤读书处，乃在栖贤谷。何年作招提，来寻惬幽独。僧舍如蜂房，高下傅山麓。云来汉阳峰，时就檐下宿。古寺无所有，修竹间乔木。野衲喜客来。欣然设茗粥。便欲置草堂，岩栖于此卜。","dynasty":"清代","title":"栖贤寺"}
{"author":"王士祯","content":"连雨胶河涨，新晴路始开。书凭双鲤至，秋带一僧来。煮茗烟迷竹，谈经月上台。不堪追往事，山径锁荒苔。","dynasty":"清代","title":"虚上人从淄邑来胶欢然道故上人住青云寺乃余昔年读书处也"}
{"author":"王士祯","content":"傅寿清歌妙嫩箫，红牙子玉夜相邀。而今明月空如水，不见青溪长板桥。","dynasty":"清代","title":"秦淮杂诗"}
{"author":"王士祯","content":"蟹舍渔湾入杳冥，远山都似佛头青。橙黄橘绿纷秋色，好买纶钩下洞庭。","dynasty":"清代","title":"题吴历画"}
{"author":"王士祯","content":"荷灯百尺接秋河，犹似秦兵驻绿萝。更说元宵风景好，竹枝歌续采茶歌。","dynasty":"清代","title":"西陵竹枝"}
{"author":"史青","content":"今岁今宵尽，明年明日催。寒随一夜去，春逐五更来。气色空中改，容颜暗里回。风光人不觉，已著后园梅。","dynasty":"唐代","tags":"春节","title":"应诏赋得除夜"}
{"author":"董贻清","content":"当年叱咤走风云，废垒江头尚夕曛。傥向灞陵逢醉尉，夜行休说故将军。","dynasty":"清代","title":"资州题壁"}
{"author":"董贻清","content":"平生雅识看山趣，十丈红尘苦缚住。峨眉山下宦经年，未到峨眉最高处。朅来仍走眉州道，山容如旧人容老。山神怜我梦魂劳，特开一角浮云晓。初如旭日悬层光，金轮五色阳乌翔。继疑蜃气现楼阁，玉女面面开晴窗。我欲从之朝帝阙，天门轶荡群仙揖。左驾青虬石凤皇，半途横被罡风折。纱縠溪流纱觳纹，苏家故宅今犹存。独惜坡公富笠屐，黄州雨雪登州云。判杭知颍琼儋谪，海外犹留鸿爪迹。咫尺家山竟未登，千古峨眉笑岑寂。乃知山水平生缘，一游一览非偶然。公如魂魄犹恋此，与公芒鞋竹杖跻其巅。","dynasty":"清代","title":"眉州道中望峨眉山"}
{"author":"杜范","content":"晚烟轻拂乱山横，落日才收月已明。万顷孤光低阔野，一天寒色带疎星。交情要与秋容淡，携手难禁夜气清。惯识醉中风月好，不知风月更宜醒。","dynasty":"宋代","title":"八月十一夜风月可爱自前屋觅酒不得而归小诗"}
{"author":"杜范","content":"槛外不数丈，深窅藏丘壑。璧月悬中天，玉露下丛薄。尺水澄秋光，龟鱼共予乐。所乐亦伊何，饮水良自觉。恍若归故山，洒然谢羁络。明发将何之，尘埃又如昨。行也谁使之，有此一大错。幸保寸心在，举头问碧落。","dynasty":"宋代","title":"中秋夜客退观月谩成"}
{"author":"杜范","content":"居家多惰拙，为国常隐忧。有时发鲁叹，乃或遭楚咻。坏证至束手，错事皆从头。收污挑怨愤，作劳睨嬉游。变成生悍卒，祸已延数州。胡然近辇毂，岂不闻高侯。大决多所伤，小安其可偷。悍心未熨帖，转手即寇仇。嗟哉逢不辰，老矣何所投，人力岂足恃，天意或为谋。连夕蒸霮{上雨下对}，崇朝洗歊烰。巷陌收燥坌，河渠涨浊流。仰首戴恩育，欢心谁怨尤。国步自兹稳，吾志将何求。高人赠我诗，妙语清於秋。口诵殊未已，头痛顿已瘳。欣然万宇气，快以一笔上。仁邻幸可卜，旧好今自修。原言为明时，却雇思远猷。王度殊未饬，人情过则休。配索难系马，机心或惊鸥。君方抱经济，我当归樊丘。","dynasty":"宋代","title":"仲夏朔汰卒群哄惊扰居民内外凛凛抚而贲之而"}
{"author":"杜范","content":"辞京尘渐远，入越思逾清。雨壑溪方涨，风帆去又轻。天光浮水阔，山色带云横。更问乡关路，从今尚几程。","dynasty":"宋代","title":"舟早行将至三界偶成"}
{"author":"杜范","content":"泛溪深处暮山晴，乍脱尘埃耳目醒。水面浮天相与碧，波心浸月两争明。浅流碍石滩滩急，曲岸铺沙渚渚清。人静夜阑舟未舣，微吟雇影不胜情。","dynasty":"宋代","title":"舟中偶成小诗"}
{"author":"杜范","content":"著身闹市厥惟艰，渺渺狂澜荡不还。心莫转移真匪石，德常安重有如山。谈经不踵诸儒后，辨理尤严一字间。倾耳名言深猛省，半生日月总成闲。","dynasty":"宋代","title":"准斋诲人亹亹不倦某每侍几席洒然若执热之濯"}
{"author":"杜范","content":"倦游愈觉世途艰，远矣淳风未易还。车去出门多异辙，尘来眯目失前山。差殊只在毫釐际，迷复都来反覆间。珍重先生相指似，忙中自有本来闲。","dynasty":"宋代","title":"准斋诲人亹亹不倦某每侍几席洒然若执热之濯"}
{"author":"杜范","content":"小雨添溪滑，新晴散野清。寸襟如水阔，一桨共云轻。坦坦道皆直，萦萦径自横。天衢从此卜，何用问前程。","dynasty":"宋代","title":"捉笔次前韵"}
{"author":"杜范","content":"晨炊浮早渡，午夜过钱清。越国移舟便，曹娥上堰轻。人言三界近，共指一山横。古剡明朝到，篮舆数去程。","dynasty":"宋代","title":"捉笔次前韵"}
{"author":"杜范","content":"厌见尘泥汩，喜看沙水清。鱼攒偎日暖，鸥去帖波轻。寒渡人来少，闲舟岸与横。不须催去桨，溪曲不论程。","dynasty":"宋代","title":"捉笔次前韵"}
{"author":"杜范","content":"白白朱朱扫地残，尚余红芍带春妍。娉婷自笑成孤语，困倚芳丛背日眠。","dynasty":"宋代","title":"次韵十一叔芍药五绝"}
{"author":"杜范","content":"簇簇妖红裛露鲜，春工烂漫乞君看。心期点检都无可，幸有花盟独未寒。","dynasty":"宋代","title":"次韵十一叔芍药五绝"}
{"author":"杜范","content":"心事摧残厌世喧，眼前能复问媸妍。故园春色还依旧，此日看花意不然。","dynasty":"宋代","title":"次韵十一叔芍药五绝"}
{"author":"杜范","content":"手把春花已后春，锦容入眼更成新。凭栏落日浑无□，倍觉君诗信有神。","dynasty":"宋代","title":"次韵十一叔芍药五绝"}
{"author":"杜范","content":"寒暑回还日日新，数枝留得几多春。君能弹压凭佳句，一段清襟亦可人。","dynasty":"宋代","title":"次韵十一叔芍药五绝"}
{"author":"杜范","content":"道机已熟绝防闲，纵步来寻兴里山。残雪点衣消酒醉，晚风吹鬓带诗还。妙年羡子欢悰足，走宦愁予乐事悭。安得相从尘纲外，快将如意碎青珊。","dynasty":"宋代","title":"次赵贵方九里松独行韵"}
{"author":"杜范","content":"巇岖来北固，邂逅识南金。未觉人间役，欣同物外心。灯花残也半，桂子落秋深。细听朱弦曲，寥寥大雅音。","dynasty":"宋代","title":"次郑府判金字韵"}
{"author":"杜范","content":"我来縠水偿披云，秋堂霭霭生春薰。落笔盘空斗神速，刮眼一破平生闻。自笑黏黐日凭案，抽思索句曾未半。弱步何由附天骥，肝胆轮囷惭寸管。","dynasty":"宋代","title":"次宗司法云字韵"}
{"author":"杜范","content":"半世名闻始见之，洞心无语立多时。经行处处皆奇绝，此比诸峰更绝奇。","dynasty":"宋代","title":"大龙湫"}
{"author":"杜范","content":"未有渊明先有我，何人唤我作渊明。东篱宛在南山下，谁向秋风管落英。","dynasty":"宋代","title":"代菊对"}
{"author":"杜范","content":"一树栖残雪，不禁春夜霜。香飘非宝篆，粉褪厌时妆。且合收余白，应难待晚黄，自便篱落好，榛棘不相妨。","dynasty":"宋代","title":"道傍见梅"}
{"author":"杜范","content":"造物人言是小儿，偶然赵样与儿嬉。不过几块粗顽石，博得人夸几个奇。","dynasty":"宋代","title":"道中戏成"}
{"author":"杜范","content":"挂起梧桐月，先成一夜霜。与君飞大白，一口吸秋光。","dynasty":"宋代","title":"得光字"}
{"author":"杜范","content":"昨夜同云犹未合，晓来一色变山河。料应天上梅花早，吹落人间柳絮多。酒兴处怜今老矣，诗肠无奈此情何。银杯逐马天阶路，何似寒江伴钓蓑。","dynasty":"宋代","title":"得雪称贺马上得五十六字"}
{"author":"杜范","content":"抆泪别妻子，登山望归舟。舟远望不及，岩溜鸣咿嗄。足繭坐绝顶，晚色忽已稠。凄其杜宇声，问我胡为留。抚襟独浩叹，泪下不可收。三年足别离，此泪良有由。区区驹隙中，为形役不休。为形役尚可，为人役何求。渊明独何人，我乃如拘囚。亲老方倚门，甘旨谁供羞。子幼未知学，择师谁与谋。鬼蜮闪光怪，虎豹嗥昏幽。世路委丛棘，吾道若缀旒。岂无知我者，应谓我心忧。","dynasty":"宋代","title":"登山述怀"}
{"author":"杜范","content":"玉女开天笑，骊龙弄月珠。照眸千壑满，应手一丝我。晻映同云表，行移转海隅。田夫占北极，明日雨平铺。","dynasty":"宋代","title":"电"}
{"author":"杜范","content":"黄绮避世翁，万乘轻商颜。翻然为羽翼，国本安泰山。出处义与比，盛衰世相关。怀古诵考盘，令人欲长叹。","dynasty":"宋代","title":"丁丑别金坛刘漫塘七首"}
{"author":"杜范","content":"崇山郁嵯峨，千章自交阴。培楼植松柏，斧斤日相寻。物小固不容，名大亦难任。智哉甯夫子，其愚非本心。","dynasty":"宋代","title":"丁丑别金坛刘漫塘七首"}
{"author":"杜范","content":"北风吹夏律，草木尘沙昏。枝叶曾未害，根本难具论。肉食谋何有，家食徒殷勤。谁能起东山，扫翳扶朝暾。","dynasty":"宋代","title":"丁丑别金坛刘漫塘七首"}
{"author":"杜范","content":"川泽升为雨，霈然周四郊。有水行地中，溉灌亦良劳。势和固有限，戛哉加分毫。为义分内耳，谁言薄云高。","dynasty":"宋代","title":"丁丑别金坛刘漫塘七首"}
{"author":"杜范","content":"词章道之华，於世非少补。施之匪其宜，文绣被泥土。自昔重立言，一语万钧弩。谁其厌来者，是非实千古。","dynasty":"宋代","title":"丁丑别金坛刘漫塘七首"}
{"author":"杜范","content":"女萝去长松，藉藉纷委地。蒙瞍辞诏相，十步九颠踬。弱昧惭陋质，先生未终弃。再拜原有闻，服膺敢失坠。","dynasty":"宋代","title":"丁丑别金坛刘漫塘七首"}
{"author":"杜范","content":"人生玩岁月，世事变朝暮。三年在门墙，一日泣岐咱。窗前长新绿，生意自呈露。原君日强饭，安排济时具。","dynasty":"宋代","title":"丁丑别金坛刘漫塘七首"}
{"author":"杜范","content":"草露团团夜气浓，一天明月半弯弓。光涵万顷澄秋霁，影落千山接翠空。毫发不迷孤照处，胆肝尽露广寒宫。回廊独步浑无觉，似是泠然驾远风。","dynasty":"宋代","title":"丁卯九月十夜观月"}
{"author":"杜范","content":"至日冲寒扫墓墟，凄然一拜一欷嘘。蓼莪恨与云无际，常棣愁催雪满裾。误落世尘惊日月，谩牵吏鞅废诗书。回头更看诸儿侄，门户支撑正要渠。","dynasty":"宋代","title":"冬至展墓偶成"}
{"author":"杜范","content":"殷勤里社间，谈笑文字会。平生一尊酒，无虑千百醉。问梅穷涧冈，乐事引其最。风霜尽木末，冰雪封户外。谁其念岑寂，自昨以颠沛。岁寒二三友，已不数苍桧。卓彼方山翁，自许行偕辈。古心味玄酒，於世百不嗜。小小诵佳篇，搜句亦奇伟。年来久不作，吾党几丧气。珠璧忽堕前，畴昔曾梦寐。三咏结束语，坐令百感至。来者恐未然，往者非所计。汗青几名节，徒起千载喟。","dynasty":"宋代","title":"方山和篇再和韵"}
{"author":"杜范","content":"观物非外索，具眼以心会。微阳花病槁，宁供等闲醉。我尝课前作，无言乃为最。譬彼清庙瑟，一唱弦越外。万卉染春色，生意岂不沛。何物漏天机，一点映寒桧。我欲屋溪曲，种竹十数辈。疎影浸清浅，作此苦淡嗜。方山於此花，论交亦久矣。憔悴对冰雪，中有盖世气。向来多朋从，痛饮忘夜寐。旧事俱已非，尚善诗押至。俯就相唱酬，殆为后来计。一花未足多，夫子亦何喟。","dynasty":"宋代","title":"方山有求转语之作并用韵二章"}
{"author":"杜范","content":"四时冬复春，造化一机会。朔风空草木，余卉犹病醉。梅花於其间，居殿复居最。三春在何许，不右粉须外。我尝玩兹理，若决江河沛。冰壑卧寒松，雪岭立老桧。见命谓受独，落落一二辈。有此不改节，不与世同嗜。抱贞开化元，此花而已矣。整刷此精神，寸草亦生气。嗟嗟迷复者，胶轕随寤寐。萌蘖寻斧斤，岂知七日至。击壤咏天根，巧历不能计。持以印梅花，无语独叹喟。","dynasty":"宋代","title":"方山有求转语之作并用韵二章"}
{"author":"杜范","content":"万顷琼瑶烂不收，从今便合庆来牟。与君莫负登临约，不是偷闲作浪游。","dynasty":"宋代","title":"飞雪未已可谓佳端约判簿判务二丈同登尊经阁"}
{"author":"杜范","content":"忆昔少年日，拜起随父兄。饭羹集邻里，果粽罗罗豆登。坐有白发翁，感叹或涕零。我时百不解，一饱追侪朋。岁月忽已晚，半生如飞霆。鬓影吹秋风，览韵良自惊。父兄不可见，黍稷恐非馨。跪拜蒇常礼，苦泪空填膺。呼儿共饮福，百感心未平。古今一俯仰，生死同梦醒。此去宁几秋，况复较枯荣。收泪且举爵，行行付交承。","dynasty":"宋代","title":"奉祀礼毕饮福有感偶成"}
{"author":"杜范","content":"道在行藏自古艰，为贫偶出未能还。一从举手遮西日，已恐移文在北山。身入微官韁锁里，心惭大隐市朝间。浮云富贵非吾事，便有功名亦等闲。","dynasty":"宋代","title":"伏蒙赐和复用韵二章拜呈可谓出愧炫媸惟自叙"}
{"author":"杜范","content":"学道辛勤历万艰，精神见性本无还。齐眉自可供瓢乐，携手何须去鹿山。谓介谓通非所在，不夷不惠处其间。自怜尘俗心独在，即席抠衣原少闲。","dynasty":"宋代","title":"伏蒙赐和复用韵二章拜呈可谓出愧炫媸惟自叙"}
{"author":"杜范","content":"插架牙签富邺侯，戏将翰墨此中游。紫萸黄菊家家酒，巨轴长篇字字秋。谈笑不堪增恋嫪，简书无奈怕淹留。人生聚散真萍梗，咫尺应能见九州。","dynasty":"宋代","title":"复用韵以见别情"}
{"author":"杜范","content":"心外非吾有，区间忝尔生。道原无欠剩，物与共流行。绳瓮谁言辱，旗常未足荣。反躬深体认，莫浪付诗情。","dynasty":"宋代","title":"赋夏肯父所性堂"}
{"author":"杜范","content":"我辈周旋实地中，此身穷处此心通。荷君一见如平素，迹未相亲味已同。","dynasty":"宋代","title":"高兄徐仓高弟和刘公之两绝见寄再韵谢之"}
{"author":"杜范","content":"袖手闲居德日新，静安增伴四时春。君方入室慰此老，肯作浮阳愧古人。","dynasty":"宋代","title":"高兄徐仓高弟和刘公之两绝见寄再韵谢之"}
{"author":"杜范","content":"杜曲传诗书，百年植门户。汝少秀而贤，中上期可语。胡然织锦机，未半已投杼。谢彼游冶徒，前功尚可补。堕身泥滓中，起秽实自取。细读玉汝章，此意可近古。凡物甘以坏，其成在坚苦。要须心自鞭，勿以言浪许。它时观厥成，一笑相尔汝。","dynasty":"宋代","title":"耕甫弟寄示秋怀二章冗不能皆和次韵后章谩见"}
{"author":"杜范","content":"水失其防，一决莫止。人心惟危，殆亦若此。曾子之守，传羽在是。以约失之，盖亦鲜矣。","dynasty":"宋代","title":"耕甫归书约信二字为别二首"}
{"author":"杜范","content":"实之谓信，言巽行果。言有不实，自丧厥我。谁其掩之，不善已播。人而无信，不知其可。","dynasty":"宋代","title":"耕甫归书约信二字为别二首"}
{"author":"杜范","content":"於赫仁皇训典垂，宽慈实德太平基。鸿图植远文孙绍，燕翼谋深烈祖贻。宝历初更思善治，瑶编久阅抚良规。平平王道今犹昔，海宇雍熙庶可期。","dynasty":"宋代","title":"恭谢侍读仁皇训典彻章御赐杜工部紫宸殿诗退"}
{"author":"杜范","content":"丹地从容接细毡，岂徒口耳漫周旋。帝王家法由心法，典策言传以道传。章彻诵筵天意悦，恩隆赐典露华鲜。礼文稽古皆成宪，主德由斯志罔愆。","dynasty":"宋代","title":"恭谢侍读仁皇训典彻章御赐杜工部紫宸殿诗退"}
{"author":"杜范","content":"微臣何幸而经帷，宠渥便蕃亦例施。鸾凤惊飞高晋帖，夔龙会送借唐诗。灵鞠甘露排忧困，骏马雕鞍念老羸。自愧无功难称塞，孤臣耿耿只天知。","dynasty":"宋代","title":"恭谢侍读仁皇训典彻章御赐杜工部紫宸殿诗退"}
{"author":"杜范","content":"人心分内外，学道谨趋舍。巧令世所贤，木讷人谓野。至圣垂大训，夫岂欺我者。阳和发天葩，烂其映春斝。一朝随狂风，殆不如土苴。秋至万宝万，结束槁叶下。一一抱天根，真理不容假，持以荐豆笾，洁诚神所嘏。孔门德行科，卓尔先游夏。汉世躬行人，未肯孙班马。照影空自妍，心事形面赭。美璞藏至用，不琢存大雅。诗篇匪君重，闭户自汛洒。余言亦已多，尚口不如哑。","dynasty":"宋代","title":"龚叔虎秋实堂"}
{"author":"杜范","content":"归棹便风泝古流，一杯独酌兴悠悠。夕阳蘸水金窝沸，暮霭笼山紫幕浮。牧笛村村分路入，渔帆浦浦带烟收。丹青此处难为手，更有羁情不奈秋。","dynasty":"宋代","title":"归自漕司试院到桐庐晚偶成"}
{"author":"杜范","content":"觞豆论交今岂无，肺肝相与古来少。我今宦游双溪上，一见为僚尽倾倒。吏尘终日何没没，休汗有盟方皦皦。点检春事今几何，残红满地纷不扫。明远奇观雄此邦，倚栏一望云缥缈。泼眼争光堤面流，伤心不尽天涯草。文楸得失亦漫尔，投壶成败供一笑。酒酣耳热声乌乌，语到难言心悄悄。一切置之姑勿道，四时风月殊未了。鬓华知复为谁老，我辈心事要论讨。尚喜后会今有期，谁其识之有鸥鸟。","dynasty":"宋代","title":"归自明远醉中作"}
{"author":"杜范","content":"钟鼎非狥利，山林非狥名。古来豪杰士，不待文王兴。得时舒气焰，宇宙生光精。失时卷机轴，圭荜韬纬经。神龙冬亦蛰，蟋蟀秋乃鸣。饮醇未同醉，啜醨还独醒。泛观疑自戾，反视不失平。人言惠与夷，宁知和非清。膏沃照几室，火传非两灯。但使本根在，毋夸知力能。协一虽奥理，不齐本物情。聊借庄生语，一吐胸中英。看君鼓天翼，事业扬帝庭。","dynasty":"宋代","title":"国正丈和间齐物之论扫去轨辙超然形外所进高"}
{"author":"杜范","content":"思昔汉中殆，羯奴自荒逖。驱侵警边陲，腥臊污华国。官守蒙胡尘，宫庙入胡域。奸回执国命，地土轻弃掷。倒悬头足互，妖氛日月黑。念之不忍言，言之泪沾臆。寿皇雄武姿，一洗曾是得。祖宗固有灵，何以重此慼。忠贤固有心，何以久阻抑。忍耻坐薪亦几年，生聚教训亦纤悉。昨者飞诏天上来，积秽坐欲一朝涤。忘形感愤泣东南，气生果锐吞西北。似闻元戎已启行，官军所到无勍敌。倒戈横尸四十里，搴旗获马六千匹。长安遗老今尚在，壶浆筐篚输悃逼。勇威义气有如此，鼎鱼斗沸真假息。事虽未必合所闻，要之天地当开辟。池鱼一日羊角上，此理从来有通塞。世人信古今人非，动把国事和嘲赥。胡憯不念涵煦恩，坐看行人斗道侧。嗟予少小则古昔，有志未就夺弱植。茅檐独对参斗横，百感交还必须节屡击。男儿出世岂无为，七尺非供蝼蚁食。当年幕庭三诵人，乃有洙泗诗礼客。岂作今人蠹简编，琢肾雕肝缉文墨。干戈社稷不入用，有作以糜煮砂砾。我欲匹马胡儿中，直指燕山以功勒。","dynasty":"宋代","title":"汉中行"}
{"author":"杜范","content":"谷里深藏岂自珍，须臾触石上天津。悠然一片心何在，说道无心却误人。","dynasty":"宋代","title":"何君智父之堂名以云岫袁蒙斋记之智父以示余"}
{"author":"杜范","content":"端为稽田赋未均，一时板籍尽更新。三年敢作贤劳叹，政恐才疎负邑人。","dynasty":"宋代","title":"和高吉父六绝"}
{"author":"杜范","content":"麦陇吹风饼饵香，桑畦映日繭丝光。晚春好诵归田赋，问汝胡为两鬓霜。","dynasty":"宋代","title":"和高吉父六绝"}
{"author":"杜范","content":"饮啄於人似有缘，又将尘面对瞿昙。儒冠未必非相误，时听钟声静夜参。","dynasty":"宋代","title":"和高吉父六绝"}
{"author":"杜范","content":"平生羽懒怕逢迎，相望何时可合并。妙语贯珠分在手，山斋快读晚风轻。","dynasty":"宋代","title":"和高吉父六绝"}
{"author":"杜范","content":"工部文章裕后昆，桥斋遗稿炯然存。偶拈同谷悲歌句，又把愁肠搅一番。","dynasty":"宋代","title":"和高吉父六绝"}
{"author":"杜范","content":"世事纷纷起笑端，五云深处最高寒。与君便好寻前约，霁月难同俗眼看。","dynasty":"宋代","title":"和高吉父六绝"}
{"author":"杜范","content":"数点冰葩与雪宜，有人著眼水边篱。从渠疎影初传句，自此清吟未有诗。曾到孤山飞鹤处，恰思偃树跨鲸时。李园莫负春风约，应有当年未折枝。","dynasty":"宋代","title":"和耕甫弟梅"}
{"author":"杜范","content":"万物由来备一身，要教纯熟在持循。莫嫌恶浊浮埃界，自做分明实地人。培养確知心是圣，工夫岂费笔如神。羡君精进追前哲，愧我衰颓落世尘。","dynasty":"宋代","title":"和贵方韵"}
{"author":"杜范","content":"世纲缠身未得归，但劳清梦到林扉。高人误作班行看，只是山中一布衣。","dynasty":"宋代","title":"和韩蕺山见赠绝句"}
{"author":"杜范","content":"绝涧移来近市园，又还移入卖花分。体蟠一簇皆心匝，肤裂千梢尚手痕。试问低回随俗态，何如峭直抱孤根。岁寒风节应无恙，鲁兀须知自有尊。","dynasty":"宋代","title":"和花翁盆梅"}
{"author":"杜范","content":"愚拙天真未易全，如翁自许岂其然。剩将诗句酬花债，只把春衣办酒钱。仅六尺床皆乐地，方千里旱自丰年。瞿昙老子都曾学，曾学为儒也学仙。","dynasty":"宋代","title":"和花翁自咏"}
{"author":"杜范","content":"饤虀{左竹下刍}酿挹仙霞，味到诗情分外佳。应把梅花应彭泽，不辞漉酒污巾纱。","dynasty":"宋代","title":"和会之二绝"}
{"author":"杜范","content":"爱景探春意已生，新诗新酿一时成。遥知独酌微吟处，霜月应多别处明。","dynasty":"宋代","title":"和会之二绝"}
{"author":"杜范","content":"秋色在何许，浮岚叠翠间。江清双鸟渡，天阔片云闲。雅量肩文举，新诗压子山。更深听远溜，哦咏答溅溅。","dynasty":"宋代","title":"和澧州喜雨韵"}
{"author":"杜范","content":"宦途元自险於山，我辈孤寒分外难。萧寺羡君成胜概，新诗为我解愁端。知叹落落无三语，底事区区为一官。初夏北窗新枕簟，碧梧昼影正清团。","dynasty":"宋代","title":"和林簿二诗"}
{"author":"杜范","content":"草草春又过，凄晦风雨夕。三年乌伤梦，不断一区宅。台山在何许，空有尘满屐。英英江夏公，老龙蟠古泽。寻胜著幽宇，搜奇列佳石。可斋不出门，亦复为渠役。酒酣对崔嵬，寸管凌千尺。念我萧寺中，远赠烦走力。隐几读妙句，缅怀宾主席。何当谢吏纲，足蹑堂上客。","dynasty":"宋代","title":"和刘会之野堂韵"}
{"author":"杜范","content":"夕阳有意为人留，斜映寒江著小舟。远目遥岑无限意，不须萧瑟赋悲秋。","dynasty":"宋代","title":"和六十叔二绝"}
{"author":"杜范","content":"半窗斜日带东篱，桂子团团已满枝。朝露晚风并夜月，细看一一是君诗。","dynasty":"宋代","title":"和六十叔二绝"}
{"author":"杜范","content":"理粲万象，孰妙孰徼。卓彼南山，目游心讨。露气澄澈，净不容扫。瑟瑟风松，剪剪烟篠。甘梦未觉，一声晨鸟。恐随宾送，岁月空老。整冠危会，抱膝自笑，天际飞鸿，健翮矫矫。一念既彻，何远不到。我卷我书，岂其弗考。万动纷起，万虑冥澡。斯物之格，斯理之奥。随寓随得，靡间昏晓。云麓固夷，石壁非峭。目在而察，炯炯独燎。有临泰华，或视以渺。山岂不崇，乃见之小。扁亭者谁，有揭斯表。","dynasty":"宋代","title":"和讷斋题晓山亭"}
{"author":"杜范","content":"点检春光向几多，埋头官事暗中过。萧萧鬓影霜先入，匝匝襟尘镜未磨。盟会谁令寒晋楚，篇词自幸识阴何。休文多病多流甚，红药尊前独醉歌。","dynasty":"宋代","title":"和沈节推韵"}
{"author":"杜范","content":"空欲寒花好，荒村野路长。有怀寻往事，无语搅枯肠。老气犹无恙，幽姿只自香。喜君歌白雪，茂对此新阳。","dynasty":"宋代","title":"和十九兄梅韵二首"}
{"author":"杜范","content":"语别星霜久，怀人道里长。江山高著眼，文字饱撑肠。穷壑生新态，寒梅带旧香。它年当记忆，有雁过衡阳。","dynasty":"宋代","title":"和十九兄梅韵二首"}
{"author":"杜范","content":"松关开野寺，山色净藜床。战局谁争胜，夸声或大当。有人观物静，得句满囊香。鸥鹭盟犹在，闲中作此忙。","dynasty":"宋代","title":"和十四兄灵岩偶作"}
{"author":"杜范","content":"官喜文书少，尘迷岁月迁。岂无车可出，傥有约宜坚。傍水寻疎影，裁诗续旧编。孤山须竟日，去莫买游船。","dynasty":"宋代","title":"和孙司门寄宽堂诗二首"}
{"author":"杜范","content":"靖节非沉湎，行藏岂漫游。几多经济具，可付醉吟休。志在存周鼎，悲能学楚囚。流风千载想，我欲赋登楼。","dynasty":"宋代","title":"和孙司门寄宽堂诗二首"}
{"author":"杜范","content":"姮娥剪彩压群芳，一夜秋风入酒囊。薰彻醉魂清入骨，敢言天下更无香。","dynasty":"宋代","title":"和汪子渊桂花一绝"}
{"author":"杜范","content":"胜赏付飞觞诗，读人妙嚼芳。荷君相抆拭，容我共清凉。湛欲人空老，偷闲策最长。高峰应更好，何日级桄榔。","dynasty":"宋代","title":"和吴准十斋所赓刘石涧咏湖山之乐因见示韵"}
{"author":"杜范","content":"半菽生涯志九霄，诗篇妙处压刘曹。朵颐钟鼎人都错，自有灵龟价最高。","dynasty":"宋代","title":"和阳秀才惠诗七绝"}
{"author":"杜范","content":"夜光那肯暗投人，至宝何须借所因。袖有明珠来遗我，荷君此意重千钧。","dynasty":"宋代","title":"和阳秀才惠诗七绝"}
{"author":"杜范","content":"区区敢计一身存，剥尽皮毛尚有根。有客款门歌慷慨，清负为我濯尘褌。","dynasty":"宋代","title":"和阳秀才惠诗七绝"}
{"author":"杜范","content":"百年坠典一朝行，疾痛谁知赤子情。劳瘁可曾沾小惠，追呼蚤已困苛征。","dynasty":"宋代","title":"和阳秀才惠诗七绝"}
{"author":"杜范","content":"载籍重修旧额存，从今便可养胚腪。只愁均赋无良未能，巨室逃杨复放豚。","dynasty":"宋代","title":"和阳秀才惠诗七绝"}
{"author":"杜范","content":"事已垂成虑正长，民风安得反醇庞。交征上下方旁午，何以为谋淑此邦。","dynasty":"宋代","title":"和阳秀才惠诗七绝"}
{"author":"杜范","content":"三载尘埃积寸心，空斋暗锁一床琴。忽闻宫徽相勾引，聊整徽弦发旧音。","dynasty":"宋代","title":"和阳秀才惠诗七绝"}
{"author":"杜范","content":"又还秋色到萸觞，检点东篱次第黄。碧水连天无限思，栏杆无奈带斜阳。","dynasty":"宋代","title":"和阳字韵"}
{"author":"杜范","content":"诗人过我辱高轩，坐觉尘埃不敢干。三寸古今谈不了，明珠落落走金盘。","dynasty":"宋代","title":"和杨兄二绝"}
{"author":"杜范","content":"三年尝尽万间关，力怯强弓寸寸弯。何日变成闲世界，与君夜月对湖山。","dynasty":"宋代","title":"和杨兄二绝"}
{"author":"杜范","content":"鲁教寂寥邹辨已，异端塞路日殷繁。宝丝远缉千年绪，古鉴新磨一世昏。正道以身为屏翰，真儒於此见渊源。缄来遗像知君意，百世师模俨若存。","dynasty":"宋代","title":"和杨兄两诗"}
{"author":"杜范","content":"望断家山两地悬，白云何处涕潸然。吏尘岁月知无几，宦海风涛幸有边。已是雪霜催岁晚，又还花柳放春妍。起予妙语令深省，碧眼相看话百年。","dynasty":"宋代","title":"和杨兄两诗"}
{"author":"杜范","content":"羁栖余两载，尘扰费三思。愧匪江陵掾，空多东野诗。佩囊无限富，击钵已嫌迟。细读停云句，多应负所期。","dynasty":"宋代","title":"和杨兄五言二首"}
{"author":"杜范","content":"纳履终朝役，挑灯独夜思。功名非我事，风月负君诗。菽水谋多拙，山林计未迟。江村梅正好，珍重岁寒期。","dynasty":"宋代","title":"和杨兄五言二首"}
{"author":"杜范","content":"春风得意酌霞觞，翠袖宁禁白露霜。欲向月宫收剩馥，晓窗强理背时妆。","dynasty":"宋代","title":"和赵山甫海棠"}
{"author":"杜范","content":"秋云黄，日月忙，登选才俊收词章。操觚搦翰换钟鼎，往往冰炭交中肠。柯山多士称海内，勇气洗尽古战场。笑挥笔阵示整暇，洒洒胸中书传香。此邦昔日龙头客，前后相辉九霄翮。山川孕秀不乏人，想已津津动颜色。题舆左岳得儒英，行整速步趋天庭。金薤琳琅耀光彩，不学砌下寒蛩鸣。盖世功名人共许，赤手欲搏南山虎。暂来秋院镇文场，坐使千袍同鼓舞。我昔贪困如匡衡，邻灯夜照峥嵘。区区薄宦亦谩尔，役役尘埃愧此生。浅学幽深虽未烛，到耳独能辨丝竹。从今著意听文鸣，会使嘤嘤出幽谷。荆璞照耀非常珍，天衢整步凌通津。与人轩辟破畦畛，满怀拍拍无非春。我如枥骥异远道，志在千里身未到。朅来此地寻文盟，平生心事为倾倒。饱德醉义乐有余，况有兰玉芬庭除。谐笑云云殊未厌，盘飧夜半劳兵厨。依依此情那忍去，自恨尘鞍难久驻。伫看飞诏自天来，殿前剩作摩空赋。","dynasty":"宋代","title":"和郑府判秋闱行"}
{"author":"杜范","content":"万里扶摇整飞翮，自是凌云九霄客。黄槐白紵秋风高，借君弹压添颜色。奉檄校文真误推，多才视我蚿与夔。竭力拒敢辞钝迟，寒芒在上方辉辉。","dynasty":"宋代","title":"和郑府判韵"}
{"author":"杜范","content":"毫端收尽九秋清，凡目容窥巨海惊。别驾锦囊夸李贺，参军石鼎续弥明。珠玑错落交辉映，金石铿锵迭奏成。迷道原君相指似，敢辞驽钝策孤征。","dynasty":"宋代","title":"和宗司法与郑府判韵"}
{"author":"杜范","content":"候虫啧啧泣秋清，节物还令壮士惊。人在九原谁可作，月横千里自增明。诗坛尚幸从盟约，句法于今识老成。自愧枯肠如罄室，只愁有债未宽征。","dynasty":"宋代","title":"和宗司法与郑府判韵"}
{"author":"杜范","content":"旷士隘宇宙，孰为君家山。逸兴渺湖海，熟遣君意还。胡然动行色，便欲和惨颜。新篇写襟素，和章就词班。亦念尘坱客，肯照窗几间。怀旧徒感怆，搜语愧冥顽。两年重忧患，悲涕不胜潸。一身缠疢疾，形骸顿已孱。签天凡几疏，无路扣九关。望绝钟鼎贵，分甘茅衡跧。薾然一疲驽，不原十二闲。送君为心折，把酒惭量悭。行行速京洛，去去难追攀。莫上八咏楼，且宿双溪滩。为问赤松子，世道何其艰。","dynasty":"宋代","title":"花翁将归婺女因为江西游有长篇留别社中次韵"}
{"author":"杜范","content":"君不见西山凛凛百世师，忍穷受饿终采蕨。又不见愧谬遗臭几千载，当年方丈厌肥滑。孰得孰失试大观，较若五味辨甘辣。冶容媚世吁可怜，羞面雇影自涂抹。名利物我争锱铢，语笑诩诩已衷甲。方嗟天际暮云深，还见墙阴春草茁。旨哉君诗良起予，重把心事为君说。百年功名亦漫尔，尘路投踪何日脱。","dynasty":"宋代","title":"黄兄宇出示汤丈追和春日诗适有会余情者次韵"}
{"author":"杜范","content":"昨者忧不足，今者厌有余。垂垂匝晓夕，滟滟平浍渠。苗事方用壮，过潦非所虞。但虑盈与亏，理或相乘除。它日傥望霓，神贶俱堕虚。造物原有终，屯膏时其输。自此大有年，大书不一书。饱饭乐田社，一官徒区区。","dynasty":"宋代","title":"己卯夏忧雨偶作"}
{"author":"杜范","content":"与君携手上峦坡，多少尘襟尽刮磨。一鸟横边秋霭淡，片云归处夕阳多。潮来万里翻明练，山簇千峰列翠螺。次地不堪归去早，欠看明月涨清波。","dynasty":"宋代","title":"己已登玉峰亭二首"}
{"author":"杜范","content":"杖藜无事历危坡，一片清寒镜面磨。极目尽时知水阔，置身高处见秋多。此时不著登山屐，到处还成测海螺。遥想高人闲物外，故应不与世同波。","dynasty":"宋代","title":"己已登玉峰亭二首"}
{"author":"杜范","content":"山舍榱楹朽蠹余，朅来小圃作闲居。推移宁免人间世，酒落还同心地初。鸥鹭齐盟忘物我，薜萝交翠映簪裾。恭惟不负传心印，已把浮生付六如。","dynasty":"宋代","title":"继和严君壁上韵"}
{"author":"杜范","content":"空谷寒花好，荒村野路长。有怀寻往事，无语搅枯肠。老气犹无恙，幽姿只自香。喜君歌白雪，茂对此新阳。","dynasty":"宋代","title":"和十九兄梅韵二首其一"}
{"author":"杜范","content":"羁栖馀两载，尘扰费三思。愧匪江陵掾，空多东野诗。佩囊无限富，击钵已嫌迟。细读停云句，多应负所期。","dynasty":"宋代","title":"和杨兄五言二首其一"}
{"author":"杜范","content":"靖节非沉湎，行藏岂漫游。几多经济具，可付醉吟休。志在存周鼎，悲能学楚囚。流风千载想，我欲赋登楼。","dynasty":"宋代","title":"和孙司门寄宽堂诗其二"}
{"author":"杜范","content":"胜赏付飞觞，诗人妙嚼芳。荷君相抆拭，容我共清凉。湛俗人空老，偷闲策最长。高峰应更好，何日曳桄榔。","dynasty":"宋代","title":"和吴准斋所赓刘石涧咏湖山之乐因见示韵"}
{"author":"杜范","content":"地灵钟国秀，胪唱压时名。虎观坚廉节，螭坳振直声。志随时暂郁，身与道俱荣。人羡腰金日，于公孰重轻。","dynasty":"宋代","title":"挽王侍郎二首其一"}
{"author":"杜范","content":"里枌敷荫樾，昼绣借辉光。诱接尝登席，抠趋屡负墙。故山欣弭节，华屋痛帷堂。岁晚凋松柏，令人重慨伤。","dynasty":"宋代","title":"挽王侍郎二首其二"}
{"author":"杜范","content":"奕世诸贤辅，清朝得老成。谏兵秦蹇叔，忧国汉萧生。更化人皆仰，调元位独亨。天迟诸葛死，尚欲致升平。","dynasty":"宋代","title":"太师平章乔文惠公挽歌词三首其一"}
{"author":"杜范","content":"忆在乌伤日，惊腾鹗荐辞。自怜拘法守，何以答心知。零露黄花暗，凄风画翣悲。遥瞻孔山路，无计送灵輀。","dynasty":"宋代","title":"太师平章乔文惠公挽歌词三首其三"}
{"author":"杜范","content":"敛衽从童丱，巢枝幸里闾。尘踪谁抆拭，馀论借吹嘘。得意鸣珂地，惊嗟素锦车。直言公不死，兰玉秀阶除。","dynasty":"宋代","title":"挽赵漕二首其二"}
{"author":"杜范","content":"企望邻邦百里赊，一时文物数名家。惊人议论铿苍佩，落笔词章粲彩霞。此日相逢真有幸，何年重会恐无涯。顾余何以为君别，多愧新诗屡拜嘉。","dynasty":"宋代","title":"次陈友韵"}
{"author":"杜范","content":"幽人作计筑幽居，傍水为亭手植芦。何爱世间闲草木，只缘胸次有江湖。","dynasty":"宋代","title":"寄题芦洲"}
{"author":"杜范","content":"坦然宽德是居身，又有疲甿要拊循。镜净不过方寸地，海涵何止百千人。呻吟望赐多沟壑，晚闲为霖几怪神。膏泽未能周海宇，祝公先静一州尘。","dynasty":"宋代","title":"借韵呈宽堂"}
{"author":"杜范","content":"滔滔随岫远，{氵亹}{氵亹}浸沙寒。万古去不极，几人来此看。放乎知有本，逝者若为难。瞪目斜阳里，双鸥下碧澜。","dynasty":"宋代","title":"九月二十六日观水"}
{"author":"杜范","content":"春自桃园日正迟，怀人何以慰朝饥。自怜民事冥烦日，却是诗人得句时。","dynasty":"宋代","title":"康秋惠诗和其韵二首"}
{"author":"杜范","content":"观梅诗兴愧何郎，尘鞅埋头岁月长。力薄何能堪重负，托身犹喜郑公乡。","dynasty":"宋代","title":"康秋惠诗和其韵二首"}
{"author":"杜范","content":"莫讶青山小，山因洞得名。仙人骑鹤去，留迹在空明。","dynasty":"宋代","title":"空明洞"}
{"author":"杜范","content":"人以宽而安，道以宽而久。蹄涔贮污潢，满除翻覆手。江海无津涯，天地等在受。宽故静而一，是谓仁者寿。晴天泛风光，春意入花柳。一笑登公堂，宽德寓杯酒。愈宽则愈寿，松柏岁寒友。","dynasty":"宋代","title":"宽堂生辰见招坐中赋小诗为寿。"}
{"author":"杜范","content":"久矣闻水乐，邂逅作此游。林立攒万石，曲迳穿深幽。谽谺开古洞，下有清浅流。惜哉非古乐，喷薄皆人谋。流觞饮山绿，风鬓吹飕飕。欲归兴未尽，携手湖上楼，斜阳献万状，浩以百目收。白鸟去复还，翩翩良自由。我本山林人，对此多惭羞。岁月不我与，宴闲其可偷。便合作归计，老矣安所投。世事皆漫尔，政恐空白头。","dynasty":"宋代","title":"良月游水乐"}
{"author":"杜范","content":"简书奔走日冲冲，偶此郊行兴易浓。雨意醖成春野意，云容点就晓山容。繭丝贮色桑条上，饼饵吹香麦陇中。忽忆故园归去好，云山知隔几千重。","dynasty":"宋代","title":"林倅到迓之途中小诗"}
{"author":"杜范","content":"造物幻奇杰，立石环坚城。拔地数千尺，变见百怪形，两夫屹当关，左右排戈兵。崛起万古雄，护此钟鼓声。我来自尘寰，一见主目惊。把酒对此奇，坐使世念轻。明朝下山去，此石留吾膺。","dynasty":"宋代","title":"灵峰"}
{"author":"杜范","content":"企望邻邦百里余，一时文物数名家。惊人议论铿苍佩，落笔词章粲彩霞。此日相逢真有幸，何年重会恐无涯。雇余何以为君别，多愧新诗屡拜嘉。","dynasty":"宋代","title":"次陈友韵"}
{"author":"杜范","content":"人以宽而安，道以宽而久。蹄涔贮污潢，满除翻覆手。江海无津涯，天地等在受。宽故静而一，是谓仁者寿。晴天泛风光，春意入花柳。一笑登公堂，宽德寓杯酒。愈宽则愈寿，松柏岁寒友。","dynasty":"宋代","title":"宽堂生辰见招坐中赋小诗为寿。"}
{"author":"杜范","content":"暖日浮光深水湄，鱼方掉尾煦晴时。巨鳞如掌勤分饷，兴入扁舟动钓丝。","dynasty":"宋代","title":"刘百十六兄送梅花大鲫新酒以诗将和其韵四首"}
{"author":"杜范","content":"一尊浊酒送君行，惨澹江云似我情。已是园林堆落叶，更添风雨扫残英。直存吾道曾何病，公在人心为不平。我久念归归未得，羡君趱得去帆轻。","dynasty":"宋代","title":"又送汤国正五十六字"}
{"author":"杜范","content":"玉女开天笑，骊龙弄月珠。照眸千壑满，应手一丝我。晻映同云表，行移转海隅。田夫占北极，明日雨平铺。","dynasty":"宋代","title":"电"}
{"author":"杜范","content":"清朝方振饬，群彦尽收揽。万化转机轴，一气变舒惨。岁寒天漠漠，日暮云澹澹。古志可今覆，远考异近览。世味甘甜蜜，国计未尝胆。驴技或易穷，羊质徒大阚。冒没忘险涂，吁嗟入玄窞。志士抱忠笃，封事写忧憯。已动凝前旒，又隔充耳紞。有献非美芹，有味真苦榄。谁其鄙肉食，政恐忘馌{口贪}。一别几十年，重会生万感。旧欢痛莫追。久交味逾淡。羡君粲词华，彩霞生暮晻。雇我已衰晚，须雪须髦髧。猛虎跃山谷，宁甘落圈槛。灵龟通鬼神，肯自朵颐颔。看彼苑上花，何如涧下馣。幽庐对江山，逸兴寄铅椠。我欲同君归，何由遂此敢。茅茨胜金屋，饭羹饱玉糁。原言寄新诗，春意起莲菼。","dynasty":"宋代","title":"汤南万求诗赠别遂用其和韩总卿韵"}
{"author":"杜范","content":"金飙荡天末，清泠聚兹花。凛然傲且拒，霜天肩正差。好事共一观，目眩五色霞。但此慰寂寞，那复矜荣华。谁无兰蕙姿，谁无桃杏葩。秋边竟谁语，短瓶插交加。但知爱风味，何必加齿牙。未能输一醉，有兴浩无涯。","dynasty":"宋代","title":"三用韵谢孙花翁赵宽堂赵贵方见和"}
{"author":"杜范","content":"丘公四海大名垂，有女来嫔阀阅宜。蘋藻自供寒女事，琴书未许世人知。舟移夜壑方遗恨，剑合平津自有时。膝上一经勋已策，吁嗟不赋板舆词。","dynasty":"宋代","title":"挽赵漕阁中"}
{"author":"杜范","content":"觞豆论交今岂无，肺肝相与古来少。我今宦游双溪上，一见为僚尽倾倒。吏尘终日何没没，休汗有盟方皦皦。点检春事今几何，残红满地纷不扫。明远奇观雄此邦，倚栏一望云缥缈。泼眼争光堤面流，伤心不尽天涯草。文楸得失亦漫尔，投壶成败供一笑。酒酣耳热声乌乌，语到难言心悄悄。一切置之姑勿道，四时风月殊未了。鬓华知复为谁老，我辈心事要论讨。尚喜后会今有期，谁其识之有鸥鸟。","dynasty":"宋代","title":"归自明远醉中作"}
{"author":"杜范","content":"词章道之华，於世非少补。施之匪其宜，文绣被泥土。自昔重立言，一语万钧弩。谁其厌来者，是非实千古。","dynasty":"宋代","title":"丁丑别金坛刘漫塘七首"}
{"author":"杜范","content":"我兄同昔席，我亦接青班。不尽明时用，空令老泪潸。笋联才胃监，竹使只乡关。时岂无知己，吁嗟世路难。","dynasty":"宋代","title":"挽张监丞"}
{"author":"杜范","content":"召募古来有，今者何其对。文书急如雨，取办都保间。百夫不录十，一夫费千钚。恐被嗜利徒，无能御国患。老母与少妇，蓬头走江干。挽之不得留，悲泣声彻天。母曰我壮子，妇曰我健夫。衣裳破无补，田园荒未锄。一朝弃我去，饥寒我何如。我欲从汝行，生死同一隅，抑恐惰车气，累汝重汝辜。今业已分离，把袂略须臾。拭泪为汝言，汝言无我虞。戮力济王功，期以斩强胡。","dynasty":"宋代","title":"募兵"}
{"author":"杜范","content":"凄其望云汉，旱饥何频年。去岁秋后雨，沟壑仅少年。春耕问菑畲，馌妇多嘉言。夏耘喜优渥，驿驿生翠烟。不雨亭几日，已复忧亏愆。伤弓慨心事，过计乃不然。风雷变俄顷，肤寸速九天。夜坐听倾倒，朝起望渺绵。时哉此甘霔，不后亦不先。我无负郭资，墨突非所怜。但原时丰登，有粟均里廛。岁晚称寿觞，一笑生春妍。彼苍其或者，副此心拳拳。拜赐盈百室，敬诵良耜篇。","dynasty":"宋代","title":"喜雨"}
{"author":"杜范","content":"思昔汉中殆，羯奴自荒逖。驱侵警边陲，腥臊污华国。官守蒙胡尘，宫庙入胡域。奸回执国命，地土轻弃掷。倒悬头足互，妖氛日月黑。念之不忍言，言之泪沾臆。寿皇雄武姿，一洗曾是得。祖宗固有灵，何以重此慼。忠贤固有心，何以久阻抑。忍耻坐薪亦几年，生聚教训亦纤悉。昨者飞诏天上来，积秽坐欲一朝涤。忘形感愤泣东南，气生果锐吞西北。似闻元戎已启行，官军所到无勍敌。倒戈横尸四十里，搴旗获马六千匹。长安遗老今尚在，壶浆筐篚输悃逼。勇威义气有如此，鼎鱼斗沸真假息。事虽未必合所闻，要之天地当开辟。池鱼一日羊角上，此理从来有通塞。世人信古今人非，动把国事和嘲赥。胡憯不念涵煦恩，坐看行人斗道侧。嗟予少小则古昔，有志未就夺弱植。茅檐独对参斗横，百感交还必须节屡击。男儿出世岂无为，七尺非供蝼蚁食。当年幕庭三诵人，乃有洙泗诗礼客。岂作今人蠹简编，琢肾雕肝缉文墨。干戈社稷不入用，有作以糜煮砂砾。我欲匹马胡儿中，直指燕山以功勒。","dynasty":"宋代","title":"汉中行"}
{"author":"杜范","content":"至日冲寒扫墓墟，凄然一拜一欷嘘。蓼莪恨与云无际，常棣愁催雪满裾。误落世尘惊日月，谩牵吏鞅废诗书。回头更看诸儿侄，门户支撑正要渠。","dynasty":"宋代","title":"冬至展墓偶成"}
{"author":"杜范","content":"我受东南隅，去海不逾咫。乘潮厌鲜美，望水快珍脆。朅来以溪上，河鱼仅青鲤。泥滓渍肤肉，强食辄三哕。此物从何来，对之惊且喜。虽然馁败质，尚余江海味。令人忆故乡，沽酒为一醉。","dynasty":"宋代","title":"张上舍送望水偶成小诗"}
{"author":"杜范","content":"晚烟轻拂乱山横，落日才收月已明。万顷孤光低阔野，一天寒色带疎星。交情要与秋容淡，携手难禁夜气清。惯识醉中风月好，不知风月更宜醒。","dynasty":"宋代","title":"八月十一夜风月可爱自前屋觅酒不得而归小诗"}
{"author":"杜范","content":"春初走京华，秋杪归旧庐。简编废已久，开卷涩且疏。谁能击其蒙，石田或可腴。雁山有佳士，读尽天下书。足迹半九州，不惮道里迂。陋邦何足临，而亦来我居。相从一尊酒，未厌园中蔬。笑谭欣有合，浩若纵壑鱼。人生惟所适，所适各有途。胸中苟不迷，到处皆通衢。箪瓢有真乐，颜氏何其臞。没没嗟我生，未知终焉图。论交须论心，所论在不渝。愿君示一语，令我反三隅。君无金玉音，请诵一束刍。","dynasty":"宋代","title":"戊辰冬和汤南万韵其二"}
{"author":"杜范","content":"人以宽而安，道以宽而久。蹄涔贮污潢，满除翻覆手。江海无津涯，天地等在受。宽故静而一，是谓仁者寿。晴天泛风光，春意入花柳。一笑登公堂，宽德寓杯酒。愈宽则愈寿，松柏岁寒友。","dynasty":"宋代","title":"宽堂生辰见招坐中赋小诗为寿。"}
{"author":"杜范","content":"归来两见春载耜，老矣陈人愧髦士。书生活计常若拙，瓶粟屡空固其理。石庄好义无不为，独将饱腹念朝饥。担只赪肩米叩户，要转儿啼成欢嬉。此赐何敢望此老，况有新诗非草草。再拜为之惊且惭，锦章玉粲斗新好。我贫犹有稻粱谋，更有贫士需麦舟。为君乞与君然否，乐施曷计谁家留。","dynasty":"宋代","title":"詹世显老丈舂米为赠时有张老之携其父诗求月"}
{"author":"杜范","content":"少小从君游，忽已各壮年。蒙铜未披发，忧孽故熏煎。羡君怀利器，吾宗秀而贤。刮摩尽结实，涵揉归本源。圣处猛自力，人物方渺然。","dynasty":"宋代","title":"送子谨叔其四"}
{"author":"杜范","content":"四时冬复春，造化一机会。朔风空草木，余卉犹病醉。梅花於其间，居殿复居最。三春在何许，不右粉须外。我尝玩兹理，若决江河沛。冰壑卧寒松，雪岭立老桧。见命谓受独，落落一二辈。有此不改节，不与世同嗜。抱贞开化元，此花而已矣。整刷此精神，寸草亦生气。嗟嗟迷复者，胶轕随寤寐。萌蘖寻斧斤，岂知七日至。击壤咏天根，巧历不能计。持以印梅花，无语独叹喟。","dynasty":"宋代","title":"方山有求转语之作并用韵二章"}
{"author":"杜范","content":"暖日浮光深水湄，鱼方掉尾煦晴时。巨鳞如掌勤分饷，兴入扁舟动钓丝。","dynasty":"宋代","title":"刘百十六兄送梅花大鲫新酒以诗将和其韵四首"}
{"author":"杜范","content":"人心天理两相关，无奈花翁尽日闲。丽服靓妆纷拜节，弊衣短策自怡颜。已闻瞥尔寻幽去，又见陶然向市还。住世世尘尘不染，梅花好处即孤山。","dynasty":"宋代","title":"次花翁冬日三诗"}
{"author":"杜范","content":"人间总是一虚空，过眼流光过耳风。方见露芽墙下茁，又嗟霜叶岭头红。身来作吏双溪上，谁使冲寒一寺中。急雪随风穿瓦过，强呵冻手作诗穷。","dynasty":"宋代","title":"再依韵复足五十六字以见一时无聊之态非诗也"}
{"author":"杜范","content":"子规泣诉春山头，芳草连天不尽愁。紫陌游人在何处，空有颦眉人倚楼。溪上悠悠棹木兰，溪边落红纷斑斑。嗟哉片片逐流水，新篁忽长千琅玕。多少闲愁推不去，欲问春归杳无处。少年知已负心期，尊酒从今乐事稀。","dynasty":"宋代","title":"再次沈节推送春韵"}
{"author":"杜范","content":"春自桃园日正迟，怀人何以慰朝饥。自怜民事冥烦日，却是诗人得句时。","dynasty":"宋代","title":"康秋惠诗和其韵二首"}
{"author":"杜范","content":"饮啄于人似有缘，又将尘面对瞿昙。儒冠未必非相误，时听钟声静夜参。","dynasty":"宋代","title":"和高吉父六绝其三"}
{"author":"杜范","content":"书种开风气，儒声动海涯。一门团义聚，千里择名师。重卦终须卜，留耕已可菑。贤书初入贡，玉树影参差。","dynasty":"宋代","title":"挽周迪功二首"}
{"author":"杜范","content":"难兄冰雪姿，难弟金玉相。一夷与一惠，共此岁晚香。凌波孤山下，不染尘𡏖场。故山尚无恙，愈觉风味长。夜阑更秉烛，檐雪声锵锵。","dynasty":"宋代","title":"五八叔席上咏江梅水仙"}
{"author":"杜范","content":"占尽春光好，湖山一览余。著身蓬岛里，纵目画屏如。我计还知错，君谋定不疎。它年同到此，卜筑莫踌躇。","dynasty":"宋代","title":"赵山甫居玉壶尽得湖山之胜醉后和其韵二章"}
{"author":"杜范","content":"於赫仁皇训典垂，宽慈实德太平基。鸿图植远文孙绍，燕翼谋深烈祖贻。宝历初更思善治，瑶编久阅抚良规。平平王道今犹昔，海宇雍熙庶可期。","dynasty":"宋代","title":"恭谢侍读仁皇训典彻章御赐杜工部紫宸殿诗退"}
{"author":"杜范","content":"义交味逾淡，心敬迹自疎。球玉世所贵，车马人交趋。性懒拙造请，独抱此区区。赠别我何有，珍重千金躯。","dynasty":"宋代","title":"别陈常簿埙五首"}
{"author":"杜范","content":"它山不数碎如拳，有此撑空万古寒。好个山中廊庙具，游人浪作石梁看。","dynasty":"宋代","title":"石梁"}
{"author":"杜范","content":"大圣不可作，立言百代尊。开卷读且想，凛凛俨若存。古今宁异辙，岂徒资讨论，检点作用处，圣愚从此人。记诵不足言，为道忌多门。","dynasty":"宋代","title":"送子谨叔"}
{"author":"杜范","content":"又还秋色到萸觞，检点东篱次第黄。碧水连天无限思，栏杆无奈带斜阳。","dynasty":"宋代","title":"和阳字韵"}
{"author":"杜范","content":"暖日浮光深水湄，鱼方掉尾煦晴时。巨鳞如掌勤分饷，兴入扁舟动钓丝。","dynasty":"宋代","title":"刘百十六兄送梅花大鲫新酒以诗将和其韵四首"}
{"author":"杜范","content":"语别星霜久，怀人道里长。江山高著眼，文字饱撑肠。穷壑生新态，寒梅带旧香。它年当记忆，有雁过衡阳。","dynasty":"宋代","title":"和十九兄梅韵二首"}
{"author":"杜范","content":"君不见西山凛凛百世师，忍穷受饿终采蕨。又不见愧谬遗臭几千载，当年方丈厌肥滑。孰得孰失试大观，较若五味辨甘辣。冶容媚世吁可怜，羞面雇影自涂抹。名利物我争锱铢，语笑诩诩已衷甲。方嗟天际暮云深，还见墙阴春草茁。旨哉君诗良起予，重把心事为君说。百年功名亦漫尔，尘路投踪何日脱。","dynasty":"宋代","title":"黄兄宇出示汤丈追和春日诗适有会余情者次韵"}
{"author":"杜范","content":"一点天根动处微，已令万物受春熙。欲知消长从来意，便是人心善恶机。","dynasty":"宋代","title":"途叶二绝"}
{"author":"杜范","content":"春工剪水巧先呈，不夜寒光满地琼。独捻冰须搜雪句，此时谁解与同盟。","dynasty":"宋代","title":"次沈节推韵"}
{"author":"杜范","content":"举世贪生不足评，舍生取义亦难明。娥知有父不知死，当日何心较重轻。","dynasty":"宋代","title":"曹娥"}
{"author":"杜范","content":"晚色烟霞好，寒山雪月明。赏心闻鹊喜，醉脸任狸形。银烛辉蓬户，冰花烁胆瓶。读君断肠句，孤雁欲吞声。","dynasty":"宋代","title":"十五日十九兄到衫小饮有诗和之"}
{"author":"杜范","content":"名在洪钧上，身游绿野中。社方娱白傅，城遽闭滕公。国势关轻重，君恩著始终。堪嗟典刑尽，群木刺寒空。","dynasty":"宋代","title":"太师平章乔文惠公挽歌词三首"}
{"author":"杜范","content":"故山携手惬心期，里社从游即旧规。十雨五风深望岁，一尊重会只催诗。多君格力开坛社，得句精神见睫眉。匹马秋风思远道，此盟常恐忆它时。","dynasty":"宋代","title":"戊寅夏和赵十七兄招提偶作"}
{"author":"杜范","content":"翛然僧舍一柴扉，淡泊如君眼底稀。山泽肯为仙骨瘦，襟怀自得遁身肥。有诗盈帙遮空橐，无酒留宾办典衣。一棹稽山风雪里，便应兴尽雪中归。","dynasty":"宋代","title":"次花翁冬日三诗其三"}
{"author":"杜范","content":"於赫仁皇训典垂，宽慈实德太平基。鸿图植远文孙绍，燕翼谋深烈祖贻。宝历初更思善治，瑶编久阅抚良规。平平王道今犹昔，海宇雍熙庶可期。","dynasty":"宋代","title":"恭谢侍读仁皇训典彻章御赐杜工部紫宸殿诗退"}
{"author":"杜范","content":"平生习懒怕逢迎，相望何时可合并。妙语贯珠分在手，山斋快读晚风轻。","dynasty":"宋代","title":"和高吉父六绝其四"}
{"author":"杜范","content":"北风吹夏律，草木尘沙昏。枝叶曾未害，根本难具论。肉食谋何有，家食徒殷勤。谁能起东山，扫翳扶朝暾。","dynasty":"宋代","title":"丁丑别金坛刘漫塘七首"}
{"author":"杜范","content":"区区敢计一身存，剥尽皮毛尚有根。有客款门歌慷慨，清负为我濯尘褌。","dynasty":"宋代","title":"和阳秀才惠诗七绝"}
{"author":"杜范","content":"老夫屡与死为邻，急报家人早入京。正虑舟行流未滑，枕前快听泻檐声。","dynasty":"宋代","title":"枕上偶成在首"}
{"author":"杜范","content":"晚山栖半白，晚岫勒斜红。草草三杯里，悠悠一笑中。喜君才磊魄，雇我意蒙茸。伯仲壎篪处，空嗟不与同。","dynasty":"宋代","title":"是夜闻十六兄雪中有作次韵"}
{"author":"杜范","content":"虞夏几百载，继以周礼乐。洋洋雅颂音，后亡前亦作。井疆贫富均，薄海咏康乐。姬公同圣贤，积累亦不薄。宜其垂万代，整整守矩彟。宁知不数传，板荡已非昨。丘赋鲁史书，田畴郑谤作。滕君谩忧勤，毕战空唯诺。成古犹有憾，此岂易商榷。矧今千载后，而欲强复剥。州县工罟阱，黔黎惴沟壑。世道日浇讹，禁历不可缚。我尝三太息，浮云翳碧落。为贫走尘埃，岂解拯民瘼。州家轻任使，千钧委羸恶。劳瘁敢自爱，恐负此邦托。仁政安在哉，名是意已错。治道去泰甚，此论东州確。人言宽一分，所望恕且约。一分宽未易，十分扰已博。嗟哉斯人生，日巧亦日削。俗吏事朱墨，暴吏事鞭扑。我把七篇书，人笑谓迂学。谁与输此怀，浊浪渺垠堮。","dynasty":"宋代","title":"闲坐有感偶成古风简刘会之高吉父康司理"}
{"author":"杜范","content":"溪头徙倚对崔嵬，世上尘愁安在哉。峭壁千寻翻素练，深崖万古斗雄雷。空余鸟迹无人到，应有山灵怪我来。偶尔相逢成胜概，平生襟抱此中开。","dynasty":"宋代","title":"偶属成嵬字韵录呈六十叔二首"}
{"author":"杜范","content":"里枌敷荫樾，昼绣借辉光。诱接尝登席，抠趋屡负墙。故山欣弭节，华屋痛帷堂。岁晚凋松柏，令人重慨伤。","dynasty":"宋代","title":"挽王侍郎二首其二"}
{"author":"杜范","content":"中秋有约醉南湖，料此清光已不孤。枕上不堪良夜永，起来犹强作伊吾。","dynasty":"宋代","title":"次韵草堂二首"}
{"author":"杜范","content":"企望邻邦百里余，一时文物数名家。惊人议论铿苍佩，落笔词章粲彩霞。此日相逢真有幸，何年重会恐无涯。雇余何以为君别，多愧新诗屡拜嘉。","dynasty":"宋代","title":"次陈友韵"}
{"author":"杜范","content":"所性常存存，危者惟人心。子才秀吾宗，一歕凡马喑。俊快恐易蹶，谨勿轻千金。贤关集多士，辔策方骎骎。功名亦漫尔，培护在资深。我尝评京华，真是秽浊林。绳约稍自宽，一纵不可寻。蚤夜贪倚门，翼翼如有临。亟归慰慈抱，毋浪花边吟。","dynasty":"宋代","title":"送耕甫弟赴补"}
{"author":"杜范","content":"昨者忧不足，今者厌有余。垂垂匝晓夕，滟滟平浍渠。苗事方用壮，过潦非所虞。但虑盈与亏，理或相乘除。它日傥望霓，神贶俱堕虚。造物原有终，屯膏时其输。自此大有年，大书不一书。饱饭乐田社，一官徒区区。","dynasty":"宋代","title":"己卯夏忧雨偶作"}
{"author":"杜范","content":"辞京尘渐远，入越思逾清。雨壑溪方涨，风帆去又轻。天光浮水阔，山色带云横。更问乡关路，从今尚几程。","dynasty":"宋代","title":"舟早行将至三界偶成"}
{"author":"杜范","content":"挂起梧桐月，先成一夜霜。与君飞大白，一口吸秋光。","dynasty":"宋代","title":"得光字"}
{"author":"杜范","content":"平生羽懒怕逢迎，相望何时可合并。妙语贯珠分在手，山斋快读晚风轻。","dynasty":"宋代","title":"和高吉父六绝"}
{"author":"杜范","content":"人以宽而安，道以宽而久。蹄涔贮污潢，满除翻覆手。江海无津涯，天地等在受。宽故静而一，是谓仁者寿。晴天泛风光，春意入花柳。一笑登公堂，宽德寓杯酒。愈宽则愈寿，松柏岁寒友。","dynasty":"宋代","title":"宽堂生辰见招坐中赋小诗为寿。"}
{"author":"杜范","content":"占尽春光好，湖山一览余。著身蓬岛里，纵目画屏如。我计还知错，君谋定不疎。它年同到此，卜筑莫踌躇。","dynasty":"宋代","title":"赵山甫居玉壶尽得湖山之胜醉后和其韵二章"}
{"author":"杜范","content":"佳人憔悴怯春衣，日暮楼高酒力微。流水落花无限恨，一声杜宇又催归。","dynasty":"宋代","title":"次沈节推送春韵二首"}
{"author":"杜范","content":"爱景探春意已生，新诗新酿一时成。遥知独酌微吟处，霜月应多别处明。","dynasty":"宋代","title":"和会之二绝"}
{"author":"杜范","content":"虞夏几百载，继以周礼乐。洋洋雅颂音，后亡前亦作。井疆贫富均，薄海咏康乐。姬公同圣贤，积累亦不薄。宜其垂万代，整整守矩彟。宁知不数传，板荡已非昨。丘赋鲁史书，田畴郑谤作。滕君谩忧勤，毕战空唯诺。成古犹有憾，此岂易商榷。矧今千载后，而欲强复剥。州县工罟阱，黔黎惴沟壑。世道日浇讹，禁历不可缚。我尝三太息，浮云翳碧落。为贫走尘埃，岂解拯民瘼。州家轻任使，千钧委羸恶。劳瘁敢自爱，恐负此邦托。仁政安在哉，名是意已错。治道去泰甚，此论东州確。人言宽一分，所望恕且约。一分宽未易，十分扰已博。嗟哉斯人生，日巧亦日削。俗吏事朱墨，暴吏事鞭扑。我把七篇书，人笑谓迂学。谁与输此怀，浊浪渺垠堮。","dynasty":"宋代","title":"闲坐有感偶成古风简刘会之高吉父康司理"}
{"author":"杜范","content":"何人急急走灵符，扶醒摐摐十万夫。隘巷未收穿履迹，短檐已倚晒书儒。日开雪色如翻手，景属诗家费捻须。起望四山新入画，翠屏半是粉成图。","dynasty":"宋代","title":"次花翁喜雪快晴韵"}
{"author":"杜范","content":"官喜文书少，尘迷岁月迁。岂无车可出，傥有约宜坚。傍水寻疎影，裁诗续旧编。孤山须竟日，去莫买游船。","dynasty":"宋代","title":"和孙司门寄宽堂诗二首"}
{"author":"杜范","content":"与君携手上峦坡，多少尘襟尽刮磨。一鸟横边秋霭淡，片云归处夕阳多。潮来万里翻明练，山簇千峰列翠螺。次地不堪归去早，欠看明月涨清波。","dynasty":"宋代","title":"己已登玉峰亭二首"}
{"author":"杜范","content":"道在行藏自古艰，为贫偶出未能还。一从举手遮西日，已恐移文在北山。身入微官韁锁里，心惭大隐市朝间。浮云富贵非吾事，便有功名亦等闲。","dynasty":"宋代","title":"伏蒙赐和复用韵二章拜呈可谓出愧炫媸惟自叙"}
{"author":"杜范","content":"簇簇枝头缀浅黄，鼻通四远熟留藏。秋於对树疑添色，雨不多时怕减香。花事索人非易管，诗情得酒为新尝。丛芳德色惊人句，影下重吟驻夕阳。","dynasty":"宋代","title":"承见再和用韵"}
{"author":"杜范","content":"教子成名岂偶然，存心积善契苍天。独工学问驰清誉，旁羽阴阳得异传。煞有哀荣身后事，不差生死梦中言。欲占厚德看铭志，七十之期过一年。","dynasty":"宋代","title":"徐倅尊人挽诗二首"}
{"author":"杜范","content":"槛外不数丈，深窅藏丘壑。璧月悬中天，玉露下丛薄。尺水澄秋光，龟鱼共予乐。所乐亦伊何，饮水良自觉。恍若归故山，洒然谢羁络。明发将何之，尘埃又如昨。行也谁使之，有此一大错。幸保寸心在，举头问碧落。","dynasty":"宋代","title":"中秋夜客退观月谩成"}
{"author":"杜范","content":"与君携手上峦坡，多少尘襟尽刮磨。一鸟横边秋霭淡，片云归处夕阳多。潮来万里翻明练，山簇千峰列翠螺。次地不堪归去早，欠看明月涨清波。","dynasty":"宋代","title":"己已登玉峰亭二首"}
{"author":"杜范","content":"心外非吾有，区间忝尔生。道原无欠剩，物与共流行。绳瓮谁言辱，旗常未足荣。反躬深体认，莫浪付诗情。","dynasty":"宋代","title":"赋夏肯父所性堂"}
{"author":"杜范","content":"端为稽田赋未均，一时板籍尽更新。三年敢作贤劳叹，政恐才疎负邑人。","dynasty":"宋代","title":"和高吉父六绝"}
{"author":"杜范","content":"古道湮不续，遗直声以彰。良药见谓苦，不试徒有方。岂其盖世名，可浣忧国肠。视天方梦梦，令人歌慨慷。","dynasty":"宋代","title":"别陈常簿埙五首"}
{"author":"杜范","content":"至日冲寒扫墓墟，凄然一拜一欷嘘。蓼莪恨与云无际，常棣愁催雪满裾。误落世尘惊日月，谩牵吏鞅废诗书。回头更看诸儿侄，门户支撑正要渠。","dynasty":"宋代","title":"冬至展墓偶成"}
{"author":"杜范","content":"绝涧移来近市园，又还移入卖花分。体蟠一簇皆心匝，肤裂千梢尚手痕。试问低回随俗态，何如峭直抱孤根。岁寒风节应无恙，鲁兀须知自有尊。","dynasty":"宋代","title":"和花翁盆梅"}
{"author":"杜范","content":"古道日凋弊，人心竞险薄。风雨晦朝暮，平陆变沟壑。归来寻故庐，六窗静犹昨。殷勤时拂拭，埃尘易侵剥。此地宽且明，休哉有馀乐。","dynasty":"宋代","title":"送子谨叔其一"}
{"author":"杜范","content":"故山携手惬心期，里社从游即旧规。十雨五风深望岁，一尊重会只催诗。多君格力开坛社，得句精神见睫眉。匹马秋风思远道，此盟常恐忆它时。","dynasty":"宋代","title":"戊寅夏和赵十七兄招提偶作"}
{"author":"杜范","content":"男儿志四方，世事苦难量。蚤逐功名误，空令岁月荒。倦游归故里，幽兴肯新堂。当日多知己，诸公孰在亡。","dynasty":"宋代","title":"挽项监镇"}
{"author":"杜范","content":"杜曲传诗书，百年植门户。汝少秀而贤，中上期可语。胡然织锦机，未半已投杼。谢彼游冶徒，前功尚可补。堕身泥滓中，起秽实自取。细读玉汝章，此意可近古。凡物甘以坏，其成在坚苦。要须心自鞭，勿以言浪许。它时观厥成，一笑相尔汝。","dynasty":"宋代","title":"耕甫弟寄示秋怀二章冗不能皆和次韵后章谩见"}
{"author":"杜范","content":"朔风搅长林，凝冰封厚地。人嗟行路难，君行亦易易。句金号岩邑，日事纷万蝟。群情一龃龉，烦言四腾沸。长吏不足严，去之若下缒。俯仰十年间，转足几颠踬。君材万斛鼎，几然国重器。小试莅兹邑，斩斩常正义。百炼刚莫夺，豪猾斂手避。惠人郑之侨，始亦遭怨詈。三年舆诵闻，人情见真伪。君来弊俗，固有不得志。抗之如不克，浮言吁可畏。论定要以久，克终乃为贵。谤讟变惧谣，君政本不异。字民有隐德，动人皆实意。嘉绩今报成，坐洗十年愧。民俗岂相远，己治人亦治。我本山泽臞，强颜领一尉。弱植愧匪材，久矣辱大芘。倾倒罄心腹，抚爱殊愧类。我亦为知己，奔走常尽瘁。君今造清朝，行李挟佳气。我方困尘役，何心逃吏议。世道就浅铗，人心竞功利。俗子不足言，志士或窘匮。规摹与事业，两者略相似。原君恢宏纲，大用见经纬。江梅受命独，奇节凌赑屃。折取岁寒枝，掺祛以相遗。此物君固有，珍重调鼎味。更须厚培植，华实处根底。","dynasty":"宋代","title":"送石宰"}
{"author":"杜范","content":"人生玩岁月，世事变朝暮。三年在门墙，一日泣岐咱。窗前长新绿，生意自呈露。原君日强饭，安排济时具。","dynasty":"宋代","title":"丁丑别金坛刘漫塘七首"}
{"author":"杜范","content":"料理新阳在此朝，休文但觉带宽腰。懒将漫刺巡门到，病怕时人举酒邀。强裹青衫空自累，满簪白发不相饶。冥心久矣随天付，九转还丹不用烧。","dynasty":"宋代","title":"次花翁冬日三诗"}
{"author":"杜范","content":"书种开风气，儒声动海涯。一门团义聚，千里择名师。重卦终须卜，留耕已可菑。贤书初入贡，玉树影参差。","dynasty":"宋代","title":"挽周迪功二首"}
{"author":"杜范","content":"废寺悠然殿宇空，早寒催雪撼山风。急投小舍成孤坐，拨尽炉灰那处红。","dynasty":"宋代","title":"宿兴善寺成小绝"}
{"author":"杜范","content":"陋质百不能，补败倚师友。东里丈人行，幸忝巾屦后。君诗如秋霁，峭绝森碧岫。又如万古壑，潺湲泻寒溜。一手转机轴，四雇无匹偶。明窗一披读，张胆不论斗。原分有余光，屡夺自醉酒。驽骀费剪拂，鞭策谁可久。徂暑变新凉，一气分六九。逼仄尘区间，蒸郁未改旧。心逐林泉佳，病滋面目丑。起来强力贫，宁敢继富有。","dynasty":"宋代","title":"病中和东里寺中作"}
{"author":"杜范","content":"归棹便风溯古流，一杯独酌兴悠悠。夕阳蘸水金窝沸，暮霭笼山紫幕浮。牧笛村村分路入，渔帆浦浦带烟收。丹青此处难为手，更有羁情不奈秋。","dynasty":"宋代","title":"归自漕司试院到桐庐晚偶成"}
{"author":"杜范","content":"于赫仁皇训典垂，宽慈实德太平基。鸿图植远文孙绍，燕翼谋深烈祖贻。宝历初更思善治，瑶编久阅抚良规。平平王道今犹昔，海宇雍熙庶可期。","dynasty":"宋代","title":"恭谢侍读仁皇训典彻章御赐杜工部紫宸殿诗退朝口号并鞍马香茶其一"}
{"author":"杜范","content":"微臣何幸厕经帷，宠渥便蕃亦例施。鸾凤惊飞高晋帖，夔龙会送借唐诗。灵芜甘露排忧困，骏马雕鞍念老羸。自愧无功难称塞，孤臣耿耿只天知。","dynasty":"宋代","title":"恭谢侍读仁皇训典彻章御赐杜工部紫宸殿诗退朝口号并鞍马香茶其三"}
{"author":"杜范","content":"翛然僧舍一柴扉，淡泊如君眼底稀。山泽肯为仙骨瘦，襟怀自得遁身肥。有诗盈帙遮空橐，无酒留宾办典衣。一棹稽山风雪里，便应兴尽雪中归。","dynasty":"宋代","title":"次花翁冬日三诗其三"}
{"author":"杜范","content":"忧喜从来巧聚门，刖人有足未为尊。人生何用家万石，世事还输酒一尊。荒径赋归人已远，急流勇退意犹存。功名千古成何事，眼底荣枯不足论。","dynasty":"宋代","title":"和林簿二诗其一"}
{"author":"杜范","content":"宦途元自险于山，我辈孤寒分外难。萧寺羡君成胜概，新诗为我解愁端。自叹落落无三语，底事区区为一官。初夏北窗新枕簟，碧梧昼影正清团。","dynasty":"宋代","title":"和林簿二诗其二"}
{"author":"杜范","content":"颙颙万目望穹苍，连日雷车走阿香。不用瓮中留蜥蜴，已闻野外舞商羊。霶𩃱施泽盈千浍，䆉稏收功可万箱。令尹爱民天所相，三年境内乐穰穰。","dynasty":"宋代","title":"大雨喜成小诗呈百里"}
{"author":"杜范","content":"白白朱朱扫地残，尚馀红芍带春妍。娉婷自笑成孤语，困倚芳丛背日眠。","dynasty":"宋代","title":"次韵十一叔芍药五绝其一"}
{"author":"杜范","content":"姮娥剪綵压群芳，一夜秋风入酒囊。薰彻醉魂清入骨，敢言天下更无香。","dynasty":"宋代","title":"和汪子渊桂花一绝"}
{"author":"杜范","content":"高人作计亦迂哉，千尺崔嵬著钓台。握手故人留不住，有鱼那肯上钩来。","dynasty":"宋代","title":"七月二十七日午到钓滩登其台偶成二绝其一"}
{"author":"杜范","content":"幽人作计筑幽居，傍水为亭手植芦。何爱世间闲草木，只缘胸次有江湖。","dynasty":"宋代","title":"寄题芦洲"}
{"author":"杜范","content":"区区敢计一身存，剥尽皮毛尚有根。有客款门歌慷慨，清负为我濯尘褌。","dynasty":"宋代","title":"和阳秀才惠诗七绝"}
{"author":"杜范","content":"捧檄来兹邑，劳劳两载余。亲庭千里隔，家信十分疎。有妇闻多病，诸儿尽废书。低檐秋雨滴，点点正愁予。","dynasty":"宋代","title":"有感"}
{"author":"杜范","content":"新篘盎盎泻琼晶，照我襟怀彻底清。多谢白衣相问劳，举杯无语不胜情。","dynasty":"宋代","title":"刘百十六兄送梅花大鲫新酒以诗将和其韵四首"}
{"author":"杜范","content":"工部文章裕后昆，桥斋遗稿炯然存。偶拈同谷悲歌句，又把愁肠搅一番。","dynasty":"宋代","title":"和高吉父六绝"}
{"author":"杜范","content":"玉女开天笑，骊龙弄月珠。照眸千壑满，应手一丝我。晻映同云表，行移转海隅。田夫占北极，明日雨平铺。","dynasty":"宋代","title":"电"}
{"author":"杜范","content":"坦然宽德是居身，又有疲甿要拊循。镜净不过方寸地，海涵何止百千人。呻吟望赐多沟壑，晚闲为霖几怪神。膏泽未能周海宇，祝公先静一州尘。","dynasty":"宋代","title":"借韵呈宽堂"}
{"author":"杜范","content":"高人作计亦迂哉，千尺崔嵬著钓台。握手故人留不住，有鱼那肯上钩来。","dynasty":"宋代","title":"七月二十七日午到钓滩登其台偶成二绝其一"}
{"author":"杜范","content":"世网缠身未得归，但劳清梦到林扉。高人误作班行看，只是山中一布衣。","dynasty":"宋代","title":"和韩蕺山见赠绝句"}
{"author":"杜范","content":"两片南山云，偶尔连空飞。一去向空谷，一留伴残晖。招招浙江渡，激激风吹衣。仰头有鸿鹄，孰使心事违。何时黄山边，把酒话昨非。","dynasty":"宋代","title":"送赵宽堂二首其二"}
{"author":"杜范","content":"钟鼎非狥利，山林非狥名。古来豪杰士，不待文王兴。得时舒气焰，宇宙生光精。失时卷机轴，圭荜韬纬经。神龙冬亦蛰，蟋蟀秋乃鸣。饮醇未同醉，啜醨还独醒。泛观疑自戾，反视不失平。人言惠与夷，宁知和非清。膏沃照几室，火传非两灯。但使本根在，毋夸知力能。协一虽奥理，不齐本物情。聊借庄生语，一吐胸中英。看君鼓天翼，事业扬帝庭。","dynasty":"宋代","title":"国正丈和间齐物之论扫去轨辙超然形外所进高"}
{"author":"杜范","content":"聚首日嬉戏，胡乃遽言别。回首十年间，坐令肝胆裂。东阳古佳地，先民有遗烈。为我一酹之，山寒水清绝。无以持赠君，高秋千里月。","dynasty":"宋代","title":"送子谨叔其五"}
{"author":"杜范","content":"荆璞照耀非常珍，天衢整步凌通津。与人轩辟破畦畛，满怀拍拍无非春。我如枥骥异远道，志在千里身未到。朅来此地寻文盟，平生心事为倾倒。饱德醉义乐有馀，况有兰玉芬庭除。谐笑云云殊未厌，盘飧夜半劳兵厨。依依此情那忍去，自恨尘鞍难久驻。伫看飞诏自天来，殿前剩作摩空赋。","dynasty":"宋代","title":"又和郑府判韵"}
{"author":"杜范","content":"心事摧残厌世喧，眼前能复问媸妍。故园春色还依旧，此日看花意不然。","dynasty":"宋代","title":"次韵十一叔芍药五绝"}
{"author":"杜范","content":"观物非外索，具眼以心会。微阳花病槁，宁供等闲醉。我尝课前作，无言乃为最。譬彼清庙瑟，一唱弦越外。万卉染春色，生意岂不沛。何物漏天机，一点映寒桧。我欲屋溪曲，种竹十数辈。疎影浸清浅，作此苦淡嗜。方山於此花，论交亦久矣。憔悴对冰雪，中有盖世气。向来多朋从，痛饮忘夜寐。旧事俱已非，尚善诗押至。俯就相唱酬，殆为后来计。一花未足多，夫子亦何喟。","dynasty":"宋代","title":"方山有求转语之作并用韵二章"}
{"author":"杜范","content":"幽人作计筑幽居，傍水为亭手植芦。何爱世间闲草木，只缘胸次有江湖。","dynasty":"宋代","title":"寄题芦洲"}
{"author":"杜范","content":"当年共短檠，心事熟论评。岂我非同志，於公不用情。几多才莫试，有此恨难平。旧友凋零尽，悲哉伐木声。","dynasty":"宋代","title":"挽叶子仪二首"}
{"author":"杜范","content":"饤虀{左竹下刍}酿挹仙霞，味到诗情分外佳。应把梅花应彭泽，不辞漉酒污巾纱。","dynasty":"宋代","title":"和会之二绝"}
{"author":"杜范","content":"数过流年转瞩中，宦尘休更问穷通。新诗唤我尘埃梦，孤驿清澄一笑同。","dynasty":"宋代","title":"刘人舍携酒有诗和其韵二首"}
{"author":"杜范","content":"占尽春光好，湖山一览余。著身蓬岛里，纵目画屏如。我计还知错，君谋定不疎。它年同到此，卜筑莫踌躇。","dynasty":"宋代","title":"赵山甫居玉壶尽得湖山之胜醉后和其韵二章"}
{"author":"杜范","content":"菜畦绝夜雨，麦垅摇春风。析舆奉欢笑，意与物态同。路才百里近，水可一夕通。君其戒徒御，驾言无匆匆。","dynasty":"宋代","title":"别陈常簿埙五首"}
{"author":"杜范","content":"敏不可恃，钝宜自强。诗酒荒嬉，恐暴汝良。我日衰惰，赖汝以张。安肆日偷，古训洋洋。我与伯氏，短檠夜书。矻矻待旦，我所不如。每一念之，抆涕痛乎。嗣而昌之，其后人欤。","dynasty":"宋代","title":"三月某日有感而书"}
{"author":"杜范","content":"金飚荡天末，清泠聚兹花。凛然傲且拒，霜天肩正差。好事共一观，目眩五色霞。但此尉寂寞，那复矜荣华。谁无兰蕙姿，谁无桃杏葩。秋边竟谁语，短瓶插交加。但知爱风味，何必加齿牙。未能输一醉，有兴浩无涯。","dynasty":"宋代","title":"三用韵谢孙花翁赵宽堂赵贵方见和"}
{"author":"杜范","content":"端为稽田赋未均，一时板籍尽更新。三年敢作贤劳叹，政恐才疎负邑人。","dynasty":"宋代","title":"和高吉父六绝"}
{"author":"杜范","content":"世心渊明名尔菊，却来紫陌换青铜。东篱采采知何处，岂不包羞负此翁。","dynasty":"宋代","title":"问渊明菊"}
{"author":"杜范","content":"谷里深藏岂自珍，须臾触石上天津。悠然一片心何在，说道无心却误人。","dynasty":"宋代","title":"何君智父之堂名以云岫袁蒙斋记之智父以示余"}
{"author":"杜范","content":"君曾夷视北山巅，险阻谁知在眼前。亟欲问君无恙否，小春催到探梅天。","dynasty":"宋代","title":"戏十九兄二首"}
{"author":"杜范","content":"凄其望云汉，旱饥何频年。去岁秋后雨，沟壑仅少年。春耕问菑畲，馌妇多嘉言。夏耘喜优渥，驿驿生翠烟。不雨亭几日，已复忧亏愆。伤弓慨心事，过计乃不然。风雷变俄顷，肤寸速九天。夜坐听倾倒，朝起望渺绵。时哉此甘霔，不后亦不先。我无负郭资，墨突非所怜。但原时丰登，有粟均里廛。岁晚称寿觞，一笑生春妍。彼苍其或者，副此心拳拳。拜赐盈百室，敬诵良耜篇。","dynasty":"宋代","title":"喜雨"}
{"author":"杜范","content":"万顷琼瑶烂不收，从今便合庆来牟。与君莫负登临约，不是偷闲作浪游。","dynasty":"宋代","title":"飞雪未已可谓佳端约判簿判务二丈同登尊经阁"}
{"author":"杜范","content":"忆昔痴儿幸，联君季氏姻。两家成契阔，一梦记酸辛。乡誉闻君子，铭章又古人。落花愁暮雨，凄冷不成春。","dynasty":"宋代","title":"挽周迪功二首"}
{"author":"杜范","content":"朔风剪木末，硕果悬孤危。邈矣冥飞鸿，异哉闻鸣鸱。暮云结愁阴，送君江之湄。去者挽莫留，留者良自悲。何当谢尘鞅，鼓枻相追随。","dynasty":"宋代","title":"送汤仲能国正以直言去国"}
{"author":"杜范","content":"中秋有约醉南湖，料此清光已不孤。枕上不堪良夜永，起来犹强作伊吾。","dynasty":"宋代","title":"次韵草堂二首"}
{"author":"杜范","content":"丘公四海大名垂，有女来嫔阀阅宜。蘋藻自供寒女事，琴书未许世人知。舟移夜壑方遗恨，剑合平津自有时。膝上一经勋已策，吁嗟不赋板舆词。","dynasty":"宋代","title":"挽赵漕阁中"}
{"author":"杜范","content":"绮霞风月一番新，剩把余光烛近邻。闻道落成开宴席，也容老子挹芳尘。","dynasty":"宋代","title":"携酒落成倅厅绮霞阁口号代简"}
{"author":"杜范","content":"春自桃园日正迟，怀人何以慰朝饥。自怜民事冥烦日，却是诗人得句时。","dynasty":"宋代","title":"康秋惠诗和其韵二首"}
{"author":"杜范","content":"松关开野寺，山色净藜床。战局谁争胜，夸声或大当。有人观物静，得句满囊香。鸥鹭盟犹在，闲中作此忙。","dynasty":"宋代","title":"和十四兄灵岩偶作"}
{"author":"杜范","content":"大圣不可作，立言百代尊。开卷读且想，凛凛俨若存。古今宁异辙，岂徒资讨论，检点作用处，圣愚从此人。记诵不足言，为道忌多门。","dynasty":"宋代","title":"送子谨叔"}
{"author":"杜范","content":"忆昔斯堂醉晚风，壁间岁月已无踪。谁知千古留名字，只在当年把钓中。","dynasty":"宋代","title":"七月二十七午到钓滩登其台偶成二绝"}
{"author":"杜范","content":"携手喜初晴，夜光列星汉。栖懒壁上图，昉于此乎看。诗翁为抽思，宫徵手自案。一醉不敢辞，斗胆破崖岸。","dynasty":"宋代","title":"十二月初六日栖懒和方山"}
{"author":"杜范","content":"四时冬复春，造化一机会。朔风空草木，余卉犹病醉。梅花於其间，居殿复居最。三春在何许，不右粉须外。我尝玩兹理，若决江河沛。冰壑卧寒松，雪岭立老桧。见命谓受独，落落一二辈。有此不改节，不与世同嗜。抱贞开化元，此花而已矣。整刷此精神，寸草亦生气。嗟嗟迷复者，胶轕随寤寐。萌蘖寻斧斤，岂知七日至。击壤咏天根，巧历不能计。持以印梅花，无语独叹喟。","dynasty":"宋代","title":"方山有求转语之作并用韵二章"}
{"author":"杜范","content":"废寺翛然殿宇空，早寒催雪撼山风。急投小舍成孤坐，拨尽炉灰那处红。","dynasty":"宋代","title":"宿兴善寺成小绝"}
{"author":"杜范","content":"春入桃园日正迟，怀人何以慰朝饥。自怜官事冥烦日，却是诗人得句时。","dynasty":"宋代","title":"康秋惠诗和其韵二首其一"}
{"author":"杜范","content":"载籍重脩旧额存，从今便可养胚腪。只愁均赋无良法，巨室逃杨复放豚。","dynasty":"宋代","title":"和阳秀才惠诗七绝其五"}
{"author":"杜范","content":"饤齑篘酿挹仙霞，味到诗情分外佳。应把梅花望彭泽，不辞漉酒污巾纱。","dynasty":"宋代","title":"和会之二绝其一"}
{"author":"杜范","content":"饮啄于人似有缘，又将尘面对瞿昙。儒冠未必非相误，时听钟声静夜参。","dynasty":"宋代","title":"和高吉父六绝其三"}
{"author":"杜范","content":"平生习懒怕逢迎，相望何时可合并。妙语贯珠分在手，山斋快读晚风轻。","dynasty":"宋代","title":"和高吉父六绝其四"}
{"author":"杜范","content":"世网缠身未得归，但劳清梦到林扉。高人误作班行看，只是山中一布衣。","dynasty":"宋代","title":"和韩蕺山见赠绝句"}
{"author":"杜范","content":"天色未清霁，浮云翳层空。朦胧玉盘质，髣髴擘絮中。琼宇本莹彻，一发不可容。胡为受掩盖，万象归冥蒙。谁能召风伯，扫氛有馀功。中天悬清光，娟娟万里同。","dynasty":"宋代","title":"夏夜云月不明有感"}
{"author":"杜范","content":"春初走京华，秋杪归旧庐。简编废已久，开卷涩且疏。谁能击其蒙，石田或可腴。雁山有佳士，读尽天下书。足迹半九州，不惮道里迂。陋邦何足临，而亦来我居。相从一尊酒，未厌园中蔬。笑谭欣有合，浩若纵壑鱼。人生惟所适，所适各有途。胸中苟不迷，到处皆通衢。箪瓢有真乐，颜氏何其臞。没没嗟我生，未知终焉图。论交须论心，所论在不渝。愿君示一语，令我反三隅。君无金玉音，请诵一束刍。","dynasty":"宋代","title":"戊辰冬和汤南万韵其二"}
{"author":"杜范","content":"携手喜初晴，夜光列星汉。栖懒壁上图，昉于此乎看。诗翁为抽思，宫徵手自案。一醉不敢辞，斗胆破崖岸。","dynasty":"宋代","title":"十二月初六日栖懒和方山"}
{"author":"杜范","content":"古道日凋弊，人心竞险薄。风雨晦朝暮，平陆变沟壑。归来寻故庐，六窗静犹昨。殷勤时拂拭，埃尘易侵剥。此地宽且明，休哉有馀乐。","dynasty":"宋代","title":"送子谨叔其一"}
{"author":"杜范","content":"大雅久不作，文士日以众。缵缉斗新美，靡靡相溃澒。春禽转巧舌，但可供好弄。取之以终身，只字不可用。古来名节人，往往多朴重。","dynasty":"宋代","title":"送子谨叔其三"}
{"author":"杜范","content":"少小从君游，忽已各壮年。蒙铜未披发，忧孽故熏煎。羡君怀利器，吾宗秀而贤。刮摩尽结实，涵揉归本源。圣处猛自力，人物方渺然。","dynasty":"宋代","title":"送子谨叔其四"}
{"author":"杜范","content":"聚首日嬉戏，胡乃遽言别。回首十年间，坐令肝胆裂。东阳古佳地，先民有遗烈。为我一酹之，山寒水清绝。无以持赠君，高秋千里月。","dynasty":"宋代","title":"送子谨叔其五"}
{"author":"杜范","content":"川泽升为雨，霈然周四郊。有水行地中，溉灌亦良劳。势力固有限，戛哉加分毫。为义分内耳，谁言薄云高。","dynasty":"宋代","title":"丁丑别金坛刘漫塘七首其四"}
{"author":"杜范","content":"词章道之华，于世非少补。施之匪其宜，文绣被泥土。自昔重立言，一语万钧弩。谁其厌来者，是非实千古。","dynasty":"宋代","title":"丁丑别金坛刘漫塘七首其五"}
{"author":"杜范","content":"人生玩岁月，世事变朝暮。三年在门墙，一日泣岐路。窗前长新绿，生意自呈露。愿君日强饭，安排济时具。","dynasty":"宋代","title":"丁丑别金坛刘漫塘七首其七"}
{"author":"杜范","content":"慇勤里社间，谈笑文字会。平生一尊酒，无虑千百醉。问梅穷涧冈，乐事此其最。风霜尽木末，冰雪封户外。谁其念岑寂，自得以颠沛。岁寒二三友，已不数苍桧。卓彼方山翁，自许行偕辈。古心味玄酒，于世百不嗜。少小诵佳篇，搜句亦奇伟。年来久不作，吾党几丧气。珠璧忽堕前，畴昔曾梦寐。三咏结束语，坐令百感至。来者恐未然，往者非所计。汗青几名节，徒起千载喟。","dynasty":"宋代","title":"方山和篇再和韵"}
{"author":"杜范","content":"四时冬复春，造化一机会。朔风空草木，馀蘖犹病醉。梅花于其间，居殿复居最。三春在何许，不在粉须外。我尝玩兹理，若决江河沛。冰壑卧寒松，雪岭立老桧。见命谓受独，落落一二辈。有此不改节，不与世同嗜。抱贞开化元，此花而已矣。整刷此精神，寸草亦生气。嗟嗟迷复者，胶轕随寤寐。萌檗寻斧斤，岂知七日至。击壤咏天根，巧历不能计。持以印梅花，无语独叹喟。","dynasty":"宋代","title":"方山有求转语之作并用韵二章其二"}
{"author":"杜范","content":"我家东南隅，去海不踰咫。乘潮厌鲜美，望水快珍脆。朅来双溪上，河鱼仅青鲤。泥滓渍肤肉，强食辄三哕。此物从何来，对之惊且喜。虽然馁败质，尚馀江海味。令人忆故乡，沽酒为一醉。","dynasty":"宋代","title":"张上舍送望水偶成小诗"}
{"author":"杜范","content":"马塍眩朱白，孤山自疏影。冰雪几岁寒，谁解为渠领。李园百树花，人与凡木屏。湿藓回春风，猿鹤并刷整。为我一酹之，往事莫重省。","dynasty":"宋代","title":"送赵宽堂二首其一"}
{"author":"杜范","content":"两片南山云，偶尔连空飞。一去向空谷，一留伴残晖。招招浙江渡，激激风吹衣。仰头有鸿鹄，孰使心事违。何时黄山边，把酒话昨非。","dynasty":"宋代","title":"送赵宽堂二首其二"}
{"author":"杜范","content":"难兄冰雪姿，难弟金玉相。一夷与一惠，共此岁晚香。凌波孤山下，不染尘𡏖场。故山尚无恙，愈觉风味长。夜阑更秉烛，檐雪声锵锵。","dynasty":"宋代","title":"五八叔席上咏江梅水仙"}
{"author":"杜范","content":"入冬多疠气，阳泄月令畅。隐雷声间作，万蛰惊塞向。数日凝重阴，云同寒威壮。飞琼遍天宇，色界铺宝藏。前此亦屡白，玉瑞此其创。缄运孰主张，一雪压千瘴。纷纷富家儿，羔酒醉金帐。谁思道丐者，双脚红玳样。顾我虽甚贫，可挟尚有纩。蚤起愿年丰，共饱拜天贶。天意然不然，独立为楚怆。","dynasty":"宋代","title":"雪中成十一韵"}
{"author":"杜范","content":"杜曲传诗书，百年植门户。汝少秀而贤，中上期可语。胡然织锦机，未半已投杼。谢彼游冶徒，前功尚可补。堕身泥滓中，起秽实自取。细读玉汝章，此意可近古。凡物甘以坏，其成在坚苦。要须心自鞭，勿以言浪许。它时观厥成，一笑相尔汝。","dynasty":"宋代","title":"耕甫弟寄示秋怀二章冗不能皆和次韵后章谩见爱助之意"}
{"author":"杜范","content":"浮艳誇春苑，贞耐还秋花。有菊与芙蓉，谁能分等差。金蕊含朝晖，丹脸粲夕霞。素商太冷淡，岁晚生光华。诗人抱幽独，东篱爱天葩。可惜亭亭姿，误以脂粉加。知音须子期，知味须易牙。临风慨千古，云海浩无涯。","dynasty":"宋代","title":"再用韵"}
{"author":"杜范","content":"金飙荡天末，清泠聚兹花。凛然傲且拒，霜天肩正差。好事共一观，目眩五色霞。但此慰寂寞，那复矜荣华。谁无兰蕙姿，谁无桃杏葩。秋边竟谁语，短瓶插交加。但知爱风味，何必加齿牙。未能输一醉，有兴浩无涯。","dynasty":"宋代","title":"三用韵谢孙花翁赵宽堂赵贵方见和"}
{"author":"杜范","content":"钟鼎非徇利，山林非徇名。古来豪杰士，不待文王兴。得时舒气燄，宇宙生光精。失时卷机轴，圭荜韬纬经。神龙冬亦蛰，蟋蟀秋乃鸣。饮醇未同醉，啜醨还独醒。泛观疑自戾，反视不失平。人言惠与夷，宁知和非清。膏沃照几室，火传非两灯。但使本根在，毋誇知力能。协一虽奥理，不齐本物情。聊借庄生语，一吐胸中英。看君鼓天翼，事业扬帝庭。","dynasty":"宋代","title":"国正丈"}
{"author":"杜范","content":"秋云黄，日月忙，登选才俊收词章。操觚搦翰换钟鼎，往往冰炭交中肠。柯山多士称海内，勇气洗尽古战场。笑挥笔阵示整暇，洒洒胸中书传香。此邦昔日龙头客，前后相辉九霄翮。山川孕秀不乏人，想已津津动颜色。题舆左岳得儒英，行整速步趋天庭。金薤琳琅耀光彩，不学砌下寒蛩鸣。盖世功名人共许，赤手欲搏南山虎。暂来秋院镇文场，坐使千袍同鼓舞。我昔贫困如匡衡，邻灯夜照心峥嵘。区区薄宦亦谩尔，役役尘埃愧此生。浅学幽深虽未烛，到耳独能辨丝竹。从今著意听文鸣，会使嘤嘤出幽谷。","dynasty":"宋代","title":"和郑府判秋闱行"}
{"author":"杜范","content":"荆璞照耀非常珍，天衢整步凌通津。与人轩辟破畦畛，满怀拍拍无非春。我如枥骥异远道，志在千里身未到。朅来此地寻文盟，平生心事为倾倒。饱德醉义乐有馀，况有兰玉芬庭除。谐笑云云殊未厌，盘飧夜半劳兵厨。依依此情那忍去，自恨尘鞍难久驻。伫看飞诏自天来，殿前剩作摩空赋。","dynasty":"宋代","title":"又和郑府判韵"}
{"author":"杜范","content":"古道湮不续，遗直声以彰。良药见谓苦，不试徒有方。岂其盖世名，可浣忧国肠。视天方梦梦，令人歌慨慷。","dynasty":"宋代","title":"别陈常簿埙五首"}
{"author":"杜范","content":"心理同一辙，世学何多门。倡徒各有植，成性非两存。羽之到圣处，心小道自尊。工夫未易熟，毁誉何足论。","dynasty":"宋代","title":"别陈常簿埙五首"}
{"author":"杜范","content":"空言漫浩渺，实行较分寸。为官志何在，监州民可问。以此百纸忠，解彼千里愠。有守矧更贤，往哉同令闻。","dynasty":"宋代","title":"别陈常簿埙五首"}
{"author":"杜范","content":"菜畦绝夜雨，麦垅摇春风。析舆奉欢笑，意与物态同。路才百里近，水可一夕通。君其戒徒御，驾言无匆匆。","dynasty":"宋代","title":"别陈常簿埙五首"}
{"author":"杜范","content":"义交味逾淡，心敬迹自疎。球玉世所贵，车马人交趋。性懒拙造请，独抱此区区。赠别我何有，珍重千金躯。","dynasty":"宋代","title":"别陈常簿埙五首"}
{"author":"杜范","content":"游宦见交情，惟忧间易生。文书只自了，意气若为倾。幸已符金断，终然为玉成。官僚有如此，共保岁寒盟。","dynasty":"宋代","title":"别宛陵同官"}
{"author":"杜范","content":"弱柳含风拂路隅，一尊话别意踌蹰。相看未了百年事，有约无忘千里书。到手功名还漫浪，褆身德业念居诸。原君一语勤相赠，拜赐从今傥不虚。","dynasty":"宋代","title":"别张薄兄弟"}
{"author":"杜范","content":"陋质百不能，补败倚师友。东里丈人行，幸忝巾屦后。君诗如秋霁，峭绝森碧岫。又如万古壑，潺湲泻寒溜。一手转机轴，四雇无匹偶。明窗一披读，张胆不论斗。原分有余光，屡夺自醉酒。驽骀费剪拂，鞭策谁可久。徂暑变新凉，一气分六九。逼仄尘区间，蒸郁未改旧。心逐林泉佳，病滋面目丑。起来强力贫，宁敢继富有。","dynasty":"宋代","title":"病中和东里寺中作"}
{"author":"杜范","content":"昔君游我里，诸老皆竞爽。今逾三十年，百事一非往。君今来京都，相对各槁项。清灯话畴昔，未语意先惘。橐中剩缃帙，挈来耀书榥。栒虡列群编，金石振逸响。又如春水阔，縠澜敷浩瀁。绣鞶饫耳闻，锦囊惬心赏。今夕亦何夕，尘塞为披敞。吾衰亦久矣，欲勉不可强。尚主诸老言，种收购卤莽。雇我困朝饥，羡君富秋穰。何日遂赋归，相从问陇{田亢}。滞穗傥可拾，我亦歌击壤。","dynasty":"宋代","title":"步虎辱与予游最久其所为诗文仅窥一二未获搴"}
{"author":"杜范","content":"举世贪生不足评，舍生取义亦难明。娥知有父不知死，当日何心较重轻。","dynasty":"宋代","title":"曹娥"}
{"author":"杜范","content":"簇簇枝头缀浅黄，鼻通四远熟留藏。秋於对树疑添色，雨不多时怕减香。花事索人非易管，诗情得酒为新尝。丛芳德色惊人句，影下重吟驻夕阳。","dynasty":"宋代","title":"承见再和用韵"}
{"author":"杜范","content":"丹心空自照，白首欲何成。踏地方求实，笺天敢为名。树深秋水净，山远暮云轻。索我文书外，论交深友生。","dynasty":"宋代","title":"酬谢韩仲和见赠"}
{"author":"杜范","content":"花与诗人自目成，荷君持赠半寒灯。悄然清梦江村里，忘却官身在宛陵。","dynasty":"宋代","title":"处静得梅枝为赠以新诗将之漫次韵以谢"}
{"author":"杜范","content":"拔地停空翠削成，与凡草木不同荣。无心到彼难教曲，有节防身只自清。本是孤根穿草壤，谁令弱杪上云程。碍檐敲瓦宜芟去，好伴寒松涧壑声。","dynasty":"宋代","title":"窗前竹"}
{"author":"杜范","content":"甲子谣言未足听，沛然甘泽以时行。平田不耕开渠水，野老谁思逐妇声。黄倒积云承露重，青翻长浪簸风轻。贱夫一饱诚为幸，更祝倾河洒甲兵。","dynasty":"宋代","title":"春雨甲子而润泽不违时夏已更秋方虑乾涸一夕"}
{"author":"杜范","content":"企望邻邦百里余，一时文物数名家。惊人议论铿苍佩，落笔词章粲彩霞。此日相逢真有幸，何年重会恐无涯。雇余何以为君别，多愧新诗屡拜嘉。","dynasty":"宋代","title":"次陈友韵"}
{"author":"杜范","content":"创见飞琼粲晚华，已闻得句压刘叉。乱随风势斜穿户，谁在云端巧雨花。恼杀饥乌寻屋角，寒惊宿雁失汀沙。此时清绝难酬赏，羔酒谁言胜凤茶。","dynasty":"宋代","title":"次花翁第二雪"}
{"author":"杜范","content":"拥衾无事可相干，急报飞琼急起看。推户已成千顷白，倚栏未觉十分寒。三逢瑞景开心目，几费诗翁琢贤肝。妙句鼎来方对客，共吟惊喜欲忘餐。","dynasty":"宋代","title":"次花翁第三雪"}
{"author":"杜范","content":"料理新阳在此朝，休文但觉带宽腰。懒将漫刺巡门到，病怕时人举酒邀。强裹青衫空自累，满簪白发不相饶。冥心久矣随天付，九转还丹不用烧。","dynasty":"宋代","title":"次花翁冬日三诗"}
{"author":"杜范","content":"人心天理两相关，无奈花翁尽日闲。丽服靓妆纷拜节，弊衣短策自怡颜。已闻瞥尔寻幽去，又见陶然向市还。住世世尘尘不染，梅花好处即孤山。","dynasty":"宋代","title":"次花翁冬日三诗"}
{"author":"杜范","content":"悠然僧舍一柴扉，淡泊如君眼底稀。山泽肯为仙骨瘦，襟怀自得遁身肥。有诗盈帙遮空橐，无酒留宾办典衣。一棹稽山风雪里，便应兴尽雪中归。","dynasty":"宋代","title":"次花翁冬日三诗"}
{"author":"杜范","content":"何人急急走灵符，扶醒摐摐十万夫。隘巷未收穿履迹，短檐已倚晒书儒。日开雪色如翻手，景属诗家费捻须。起望四山新入画，翠屏半是粉成图。","dynasty":"宋代","title":"次花翁喜雪快晴韵"}
{"author":"杜范","content":"村翁活计谢田庄，肯与时人较短长。余事诗篇陵鲍谢，太平胸次到黄唐。以通为隐浑无碍，有乐偿贫似略当。自笑此生成鹘突，谁知鹘突正难量。","dynasty":"宋代","title":"次花翁自笑韵"}
{"author":"杜范","content":"古殿后多竹，虚檐前可床。炎歊於此却，胸次要人当。自足萧萧意，时来细细香。曲肱无一事，闲为属诗忙。","dynasty":"宋代","title":"次会再和"}
{"author":"杜范","content":"佳人憔悴怯春衣，日暮楼高酒力微。流水落花无限恨，一声杜宇又催归。","dynasty":"宋代","title":"次沈节推送春韵二首"}
{"author":"杜范","content":"一年春事逐飞蓬，燕语千愁诉未通。不竹谁家深院落，卷帘准拟纳薰风。","dynasty":"宋代","title":"次沈节推送春韵二首"}
{"author":"杜范","content":"春工剪水巧先呈，不夜寒光满地琼。独捻冰须搜雪句，此时谁解与同盟。","dynasty":"宋代","title":"次沈节推韵"}
{"author":"杜范","content":"心事崔嵬日不如，愁端丛起蔓难图。残山剩水鸟声怨，落日微云雁影孤。妙句耸闻惊昨梦，寒窗细读慰来苏。许身已在羲皇上，降志犹能念昔吾。","dynasty":"宋代","title":"次韵草堂"}
{"author":"杜范","content":"月荡秋光滴翠空，英英寒色万山同。一年奇事惟今夕，雇我萎然卧病中。","dynasty":"宋代","title":"次韵草堂二首"}
{"author":"杜范","content":"中秋有约醉南湖，料此清光已不孤。枕上不堪良夜永，起来犹强作伊吾。","dynasty":"宋代","title":"次韵草堂二首"}
{"author":"法枟","content":"猎猎西风红柿垂，送君南浦夕阳时。壮怀已尽十千酒，归棹空余半卷诗。湖畔芙蓉游子去，客中烟树故人思。黄花才绽秋如锦，到舍还应满旧篱。","dynasty":"清代","title":"送徐坤载归里"}
{"author":"黄庭坚","content":"佳节清明桃李笑，野田荒冢只生愁。雷惊天地龙蛇蛰，雨足郊原草木柔。人乞祭余骄妾妇，士甘焚死不公侯。贤愚千载知谁是，满眼蓬蒿共一丘。","dynasty":"宋代","tags":"清明节，写景，感叹，人生","title":"清明"}
{"author":"黄庭坚","content":"春归何处。寂寞无行路。若有人知春去处。唤取归来同住。春无踪迹谁知。除非问取黄鹂。百啭无人能解，因风飞过蔷薇。","dynasty":"宋代","tags":"宋词三百首，婉约，惜春","title":"清平乐·春归何处"}
{"author":"黄庭坚","content":"痴儿了却公家事，快阁东西倚晚晴。落木千山天远大，澄江一道月分明。朱弦已为佳人绝，青眼聊因美酒横。万里归船弄长笛，此心吾与白鸥盟。","dynasty":"宋代","tags":"古诗三百首，高中古诗，登楼，写景，抒情","title":"登快阁"}
{"author":"黄庭坚","content":"我居北海君南海，寄雁传书谢不能。桃李春风一杯酒，江湖夜雨十年灯。持家但有四立壁，治病不蕲三折肱。想见读书头已白，隔溪猿哭瘴溪藤。(想见一作：想得)","dynasty":"宋代","tags":"思念，友情","title":"寄黄几复"}
{"author":"黄庭坚","content":"骑牛远远过前村，短笛横吹隔陇闻。多少长安名利客，机关用尽不如君。","dynasty":"宋代","tags":"古诗三百首，赞颂，儿童","title":"牧童诗"}
{"author":"黄庭坚","content":"瑶草一何碧，春入武陵溪。溪上桃花无数，枝上有黄鹂。我欲穿花寻路，直入白云深处，浩气展虹霓。只恐花深里，红露湿人衣。坐玉石，倚玉枕，拂金徽。谪仙何处？无人伴我白螺杯。我为灵芝仙草，不为朱唇丹脸，长啸亦何为？醉舞下山去，明月逐人归。","dynasty":"宋代","tags":"宋词三百首，纪游，想象，抒怀","title":"水调歌头·游览"}
{"author":"黄庭坚","content":"天涯也有江南信。梅破知春近。夜阑风细得香迟。不道晓来开遍、向南枝。玉台弄粉花应妒。飘到眉心住。平生个里愿杯深。去国十年老尽、少年心。","dynasty":"宋代","tags":"咏物，梅花，抒怀","title":"虞美人·宜州见梅作"}
{"author":"黄庭坚","content":"投荒万死鬓毛斑，生出瞿塘滟滪关。未到江南先一笑，岳阳楼上对君山。满川风雨独凭栏，绾结湘娥十二鬟。可惜不当湖水面，银山堆里看青山。","dynasty":"宋代","tags":"古诗三百首，喜悦，登楼，抒情","title":"雨中登岳阳楼望君山"}
{"author":"黄庭坚","content":"四顾山光接水光，凭栏十里芰荷香。清风明月无人管，并作南楼一味凉。","dynasty":"宋代","tags":"古诗三百首，写景","title":"鄂州南楼书事"}
{"author":"黄庭坚","content":"黄菊枝头生晓寒。人生莫放酒杯干。风前横笛斜吹雨，醉里簪花倒著冠。身健在，且加餐。舞裙歌板尽清欢。黄花白发相牵挽，付与时人冷眼看。","dynasty":"宋代","tags":"宋词三百首，宋词精选，饮酒，抒怀，旷达","title":"鹧鸪天·座中有眉山隐客史应之和前韵即席答之"}
{"author":"黄庭坚","content":"暮雨濛阶砌。漏渐移、转添寂寞，点点心如碎。怨你又恋你。恨你惜你。毕竟教人怎生是。前欢算未已。奈向如今愁无计。为伊聪俊，销得人憔悴。这里诮睡里。梦里心里。一向无言但垂泪。","dynasty":"宋代","title":"归田乐引"}
{"author":"黄庭坚","content":"寒雁初来秋影寒。霜林风过叶声乾。龙山落帽千年事，我对西风犹整冠。兰委佩，菊堪餐。人情时事半悲欢。但将酩酊酬佳节，更把茱萸仔细看。","dynasty":"宋代","title":"鹧鸪天（重九日集句）"}
{"author":"黄庭坚","content":"江南一雁横秋水。叹咫尺、断行千里。回纹机上字纵横，欲寄远。凭谁是。谢客池塘春都未。微微动、短墙桃李。半阴才暖却清寒，是瘦损、人天气。","dynasty":"宋代","title":"留春令"}
{"author":"黄庭坚","content":"一笑千金。越样情深。曾共结、合欢罗带，终愿效、比翼纹禽。许多时，灵利惺惺，蓦地昏沈。自从官不容针。直至而今。你共人、女边著子，争知我、门里挑心。记携手，小院回廊，月影花阴。","dynasty":"宋代","title":"两同心"}
{"author":"黄庭坚","content":"东君未试雷霆手。洒雪开春春锁透。帝台应点万年枝，穷巷偏欺三径柳。峰排群玉森相就。中有摩围为领袖。凝香窗下与谁看，一曲琵琶千万寿。","dynasty":"宋代","title":"木兰花令"}
{"author":"黄庭坚","content":"黔中桃李可寻芳。摘茶人自忙。月团犀腌斗圆方。研膏入焙香。青箬裹，绛纱囊。品高闻外江。酒阑传碗舞红裳。都濡春味长。","dynasty":"宋代","title":"阮郎归"}
{"author":"黄庭坚","content":"政乐中和，夷夏宴喜，官梅乍传消息。待作新年欢计，断送春色。桃李成阴，甘棠少讼，又移旌戟。念画楼朱阁，风流高会，顿冷谈席。西州纵有，舞裙歌板，谁共茗邀棋敌。归来未得，先沾离袖，管弦催滴。乐事赏心易散，良辰美景难得。会须醉倒，玉山扶起，更倾春碧。","dynasty":"宋代","title":"雨中花（送彭文思使君）"}
{"author":"黄庭坚","content":"忆昔药山生一虎。华亭船上寻人渡。散却夹山拈坐具。呈见处。繁驴橛上合头语。千户垂丝君看取。离钩三寸无生路。蓦口一桡亲子父，犹回顾。瞎驴丧我儿孙去。","dynasty":"宋代","title":"渔家傲"}
{"author":"黄庭坚","content":"百丈峰头开古镜。马驹踏杀重苏醒。接得古灵心眼净。光炯炯。归来藏在袈裟影。好个佛堂佛不圣。祖师沈醉犹看镜。却与斩新提祖令。方猛省。无声三昧天皇饼。","dynasty":"宋代","title":"渔家傲"}
{"author":"黄庭坚","content":"紫菊黄花风露寒。平沙戏马雨新干。且看欲尽花经眼，休说弹冠与挂冠。甘酒病，废朝餐。何人得似醉中欢。十年一觉扬州梦，为报时人洗眼看。","dynasty":"宋代","title":"鹧鸪天"}
{"author":"黄庭坚","content":"少年不爱万金身，歌舞寻春愁送春。满眼纷华心寂寞，长安市上酒家人。","dynasty":"宋代","title":"杂诗七首"}
{"author":"黄庭坚","content":"孤生危苦，播荡风雨。岁不我与，誓将寻斧。刳心达节，万籁中发。黄锺同律，伟哉造物。","dynasty":"宋代","title":"东坡画竹赞"}
{"author":"黄庭坚","content":"十月北风燕草黄，燕人马肥弓力强。虎皮裁鞍鵰羽箭，射杀山阴双白狼。青毡帐高雪不湿，击鼓传觞令行急。戎王半醉拥貂裘，昭君犹抱琵琶泣。","dynasty":"宋代","title":"塞上曲"}
{"author":"黄庭坚","content":"对景还销瘦。被个人、把人调戏，我也心儿有。忆我又唤我，见我嗔我，天甚教人怎生受。看承幸厮勾。又是樽前眉峰皱。是人惊怪，冤我忒撋就。拚了又舍了，定是这回休了，及至相逢又依旧。","dynasty":"宋代","title":"归田乐引"}
{"author":"黄庭坚","content":"我思五柳翁，解作一生事。得钱送酒家，便静寻山寺。念我还如此，翁应会人意。","dynasty":"宋代","title":"丙寅十四首效韦苏州其七"}
{"author":"黄庭坚","content":"谢公莳兰苕，真意付此物。惠然风肯来，香为一披拂。遥知醉吟姿，黾勉向朱绂。搘筇橘柚黄，僧屋对像佛。","dynasty":"宋代","title":"次韵师厚病间十首"}
{"author":"黄庭坚","content":"日月如惊鸿，归燕不及社。清明气妍暖，亹亹向朱夏。轻衣颇宜人，裘褐就椸架。已非红紫时，春事归桑柘。空余车马迹，颠倒桃李下。新晴百鸟语，各自有匹亚。林中仆姑归，苦遭拙妇骂。气候使之然，光阴促晨夜。解甲号清风，即有幽虫化。朱墨本非工，王事少闲暇。幸蒙余波及，治郡得黄霸。邑邻陈太丘，威德可资借。决事不迟疑，敏手擘太华。颇复集红衣，呼僚饮休暇。歌梁韵金石，舞地委兰麝。寄我五字诗，句法窥鲍谢。亦叹簿领劳，行欲问田舍。相期黄公垆，不异秦人炙。我初无廊庙，身愿执耕稼。今将荷锄归，区芋畦甘蔗。观君气如虹，千辈可陵跨。自当出怀璧，往取连城价。赐地买歌僮，珠翠罗广厦。富贵不相忘，寄声相慰藉。","dynasty":"宋代","title":"寄陈适用"}
{"author":"黄庭坚","content":"黔中桃李可寻芳。摘茶人自忙。月团犀腌斗圆方。研膏入焙香。青箬裹，绛纱囊。品高闻外江。酒阑传碗舞红裳。都濡春味长。","dynasty":"宋代","title":"阮郎归"}
{"author":"黄庭坚","content":"络纬声转急，田车寒不运。儿时手种柳，上与云雨近。舍傍旧佣保，少换老欲尽。宰木郁苍苍，田园变畦畛。招延屈父党，劳问走婚亲。归来翻作客，顾影良自哂。一生萍托水，万事雪侵鬓。夜阑风陨霜，乾叶落成阵。灯花何故喜，大是报书信。亲年当喜惧，儿齿欲毁龀。系船三百里，去梦无一寸。","dynasty":"宋代","title":"过家"}
{"author":"黄庭坚","content":"江静明花竹，山空响管弦。风生学士尘，云绕令君筵。百越余生聚，三吴远接连。庖霜刀落鱠，执玉酒明船。叶县飞来舄，壶公谪处天。酌时多暴谑，舞短更成妍。唯我孤登览，观诗未究宣。空余五字赏，文似两京然。医是肱三折，官当岁九迁。老夫看镜罢，衰白敢争先。","dynasty":"宋代","title":"次韵廖明略同吴明府白云亭宴集"}
{"author":"黄庭坚","content":"黠虏乘秋屡合围，上书公独请偏师。庭中子弟芝兰秀，塞上威名草木知。千里折冲深寄此，三衙虚席看除谁。与公相见清班在，仁祖重来筑旧基。","dynasty":"宋代","title":"次韵奉答吉邻机宜"}
{"author":"黄庭坚","content":"江东湖北行画图，鄂州南楼天下无。高明广深势抱合，表里江山来画阁。雪延披襟夏簟寒，胸吞云梦何足言。庾公风流冷似铁，谁其继之方公悦。","dynasty":"宋代","title":"庭坚以去岁九月至鄂登南楼叹其制作之美成长"}
{"author":"黄庭坚","content":"相如用全赵，留侯开有汉。名登太山重，功略天下半。让颇封韩彭，事成群疑泮。天道当曲全，小智骜後患。","dynasty":"宋代","title":"和邢惇夫秋怀十首"}
{"author":"黄庭坚","content":"未报贾船回。三径荒锄菊卧开。想得邻船霜笛罢，沾衣。不为涪翁更为谁。风力袅萸枝。酒面红鳞惬细吹。莫笑插花和事老，摧颓。却向人间耐盛衰。","dynasty":"宋代","title":"南乡子"}
{"author":"黄庭坚","content":"去家十二年，黄雀悭下筯。笑开张侯盘，汤饼始有助。蜀王煎藙法，醢以羊彘兔。麦饼薄于纸，含浆和咸酢。秋霜落场谷，一一挟茧絮。飞飞蒿艾间，入网辄万数。烹煎宜老稚，罂缶烦爱护。南包解京师，至尊所珍御。玉盘登百十，睥睨轻桂蠹。五侯哕豢豹，见谓美无度。濒河饭食浆，瓜葅已佳茹。谁言风沙中，乡味入供具。坐令亲馔甘，更使客得与。蒲阴虽穷僻，勉作三年住。愿公且安乐，分寄尚能屡。","dynasty":"宋代","title":"谢张泰伯惠黄雀鮓"}
{"author":"黄庭坚","content":"北来哺慈乌，南归护尔雏。昨夜云飞雁，相随我不如。","dynasty":"宋代","title":"十四弟归洪州赋莫如兄弟四章赠行"}
{"author":"黄庭坚","content":"觅句真成小技，知音定须绝弦。景公有马千驷，伯夷垂名万年。","dynasty":"宋代","title":"荆南签判向和卿用予六言见惠次韵奉酬四首"}
{"author":"黄庭坚","content":"佛子身归乐国遥，至人神会碧天寥。劫灰沈尽还生妄，但向平沙看海潮。","dynasty":"宋代","title":"杂诗四首"}
{"author":"黄庭坚","content":"北郭子，竹林居。酝玉醴，拨浮蛆。味橘露，色鹅雏。春盎盎，想可𣂏。鱼枕蕉，正阙渠。来问字，傥借书。扫三径，待双鱼。","dynasty":"宋代","title":"玉醴颂"}
{"author":"黄庭坚","content":"凌波仙子生尘袜，水上轻盈步微月。是谁招此断肠魂，种作寒花寄愁绝。含香体素欲倾城，山矾是弟梅是兄。坐对真成被花恼，出门一笑大江横。","dynasty":"宋代","tags":"咏物，写花","title":"王充道送水仙花五十支"}
{"author":"黄庭坚","content":"出身世丧道，解绶饥驱我。杯中得醉乡，去就不复果。岂为俗人言，达人傥余可。","dynasty":"宋代","title":"丙寅十四首效韦苏州"}
{"author":"黄庭坚","content":"细腰宫外清明雨。云阳台上烟如缕。云雨暗巫山。流人殊未还。阿谁知此意。解遣双壶至。不是白头新。周郎旧可人。","dynasty":"宋代","title":"菩萨蛮·细腰宫外清明雨"}
{"author":"黄庭坚","content":"七闽家举子，百粤海还珠。往日推忠厚，穷年领转输。一床遗杖屦，万事委锱铢。岂有苍茫恨，归巢未拮据。","dynasty":"宋代","title":"文安国挽词二首"}
{"author":"黄庭坚","content":"洛下斑竹笋，花时压鲑菜。一束酬千金，掉头不肯卖。我来白下聚，此族富庖宰。茧栗戴地翻，觳觫触墙坏。戢戢入中厨，如偿食竹债。甘葅和菌耳，辛膳胹姜芥。烹鹅杂股掌，炮鳖乱裙介。小儿哇不美，鼠壤有余嘬。可贵生于少，古来食共噫。尚想高将军，五溪无人采。","dynasty":"宋代","title":"食笋十韵"}
{"author":"黄庭坚","content":"庐陵政事无全牛，恐是汉时陈太丘。书记姓名不肯学，得纸无异夏得裘。琢诗包纸送赠我，自状明月非暗投。诗句纵横剪宫锦，惜无阿买书银钩。蛮溪切藤卷盈百，侧理羞滑茧羞白。想当鸣杵砧面平，桄榔叶风溪水碧。千里鹅毛意不轻，瘴衣腥腻北归客。君侯谦虚不自供，胡不赠世文章伯。一涔之水容牛蹄，识字有数我自知。小时双钩学楷法，至令儿子憎家鸡。虽然嘉惠敢虚辱，煮泥续尾成大轴。写心与君心莫传，平生落魄不问天。樽前花底幸好戏，为君绝笔谢风烟。已无商颂猗那手，请续南华内外篇。","dynasty":"宋代","title":"长句谢陈适用惠送吴南雄所赠纸"}
{"author":"黄庭坚","content":"省中岑寂坐云窗，忽有归鸿拂建章。珍重多情惟石友，琢磨佳句问潜郎。遥怜部曲风沙里，不废平生翰墨场。想见哦诗煮春茗，向人怀抱绝关防。","dynasty":"宋代","title":"次韵奉酬刘景文河上见寄"}
{"author":"黄庭坚","content":"我观李侯作胡马，置我敕勒阴山下。惊沙随马欲暗天，千里绝足略眼跨。自当初驾沙苑丞，岂复更数将军霸。李侯今病发右臂，此图笔妙今无价。","dynasty":"宋代","title":"题伯时马"}
{"author":"黄庭坚","content":"乃翁知国如知兵，塞垣草木识威名。敌人开户玩处女，掩耳不及惊雷霆。平生端有活国计，百不一试薶九京。阿兄两持庆州节，十年骐驎地上行。潭潭大度如卧虎，边头耕桑长儿女。折冲千里虽有余，论道经邦政要渠。妙年出补父兄处，公自才力应时须。春风旍旗拥万夫，幕下诸将思草枯。智名勇功不入眼，可用折箠笞羌胡。","dynasty":"宋代","tags":"送别，赞美，写人，抒怀，期望","title":"送范德孺知庆州"}
{"author":"黄庭坚","content":"复殿重楼堕杳冥，故基乔木尚峥嵘。银河不改三千尺，铁马曾经十万兵。华表故应终化鹤，谪仙未解独骑鲸。林泉一二儿童旧，白发衰颜只自惊。","dynasty":"宋代","title":"白鹤观"}
{"author":"黄庭坚","content":"龙焙头纲春早，谷帘第一泉香。已醺浮蚁嫩鹅黄。想见翻成雪浪。兔褐金丝宝碗，松风蟹眼新汤。无因更发次公狂。甘露来从仙掌。","dynasty":"宋代","title":"西江月茶"}
{"author":"黄庭坚","content":"宋玉短墙东畔，桃源落日西斜。浓妆下著绣帘遮。鼓笛相催清夜。转眄惊翻长袖，低徊细踏红靴。舞余犹颤满头花。娇学男儿拜谢。","dynasty":"宋代","title":"西江月·宋玉短墙东畔"}
{"author":"黄庭坚","content":"江南十兄弟，长被时一共。梦时各自境，独与君同梦。","dynasty":"宋代","title":"赠嗣直弟颂十首"}
{"author":"黄庭坚","content":"石蕴璵璠，山得其来之泽。木无牺象，天开不材之祥。屹金炉之突兀，其山海之来翔。然以明哲之火，熏以忠信之香。俯仰一时，非智所及；付与万世，其存者长。","dynasty":"宋代","title":"岩下放言五首之博山台"}
{"author":"黄庭坚","content":"韭苗香煮饼，野老不知春。看镜道如咫，倚楼梅照人。","dynasty":"宋代","title":"立春"}
{"author":"黄庭坚","content":"日著阑干角，风吹濯浣衣。喜同王季哲，更得谢玄晖。清兴俱不浅，长吟无用归。月明南北道，犹见驿尘飞。","dynasty":"宋代","title":"次韵公定世弼登北都东楼四首其一"}
{"author":"黄庭坚","content":"日极江南千里春，谁今洒笔可招魂。向人犹作故时面，翠竹苍烟一万根。","dynasty":"宋代","title":"砌台晚思"}
{"author":"黄庭坚","content":"叹息西窗过隙驹，微阳初至日光舒。□□□长宫中线，添得思堂一卷书。","dynasty":"宋代","title":"窗日"}
{"author":"黄庭坚","content":"一筇九节添行李，用得人间处处尊。只要上山行饱饭，莫将风雪打人门。","dynasty":"宋代","title":"再答静翁并以筇竹一枝赠行四首"}
{"author":"黄庭坚","content":"槐催举子作花黄，来食邯郸道上粱。便欲扫床悬麈尾，正愁喘月似灯光。","dynasty":"宋代","title":"次韵徐文将至国门见寄二首"}
{"author":"黄庭坚","content":"挽船逆牵九牛尾，寸步关梁论万里。淮山终日只对面，与船低昂如角抵。水工爬涉未曾去，远者盈寻近盈咫。长堤夜射千丈潭，疾雷不及先掩耳。吾人犹困坎井泥，何算鲑虾著尘滓。我家诗翁坐长歌，险阻艰难实经履。稍寻牛豕畦疃行，始得村落鱼菜市。风榆雨柳愁杀人，日西月东若流水。忽然槌鼓催发船，入门驩甚折屐齿。道逢耦耕试借问，往往见谓知津矣。十年奔走营晓炊，家居暖席能得几。此行干蛊维叔父，攻苦食辛等醇醴。官筒之诗邺城下，孝友恳恻见表里。强哦竹闲惜寡和，如以罢兵取坚垒。何当车马城南来，寿亲一樽开宴喜。","dynasty":"宋代","title":"次韵七兄青阳驿西阻水见寄"}
{"author":"黄庭坚","content":"勃姑夫妇喜相唤，街头雪泥即渐乾。已放游丝高百尺，不应桃李尚春寒。","dynasty":"宋代","title":"考试局与孙元忠博士竹间对窗夜闻元忠通书声"}
{"author":"黄庭坚","content":"玄霜捣尽音尘绝，去作湖南万里春。想见山川佳绝地，落花飞絮转愁人。","dynasty":"宋代","title":"予去岁在长沙数与处度元实相从把酒自过岭来"}
{"author":"黄庭坚","content":"漠庭数遣林牙使，羌种来窥雁塞耕。壮士看天思上策，月边鸣笛为谁横。","dynasty":"宋代","title":"和谢公定河朔漫成八首"}
{"author":"黄庭坚","content":"石趺谷中玉子瘦，金刚窟前药草肥。仙家栟耘成白璧，道人煮掘起风痱。绛囊璀璨思盈斗，竹畚香甘要百围。到官莫道无来使，日日北风源雁归。","dynasty":"宋代","title":"送刘季展从军雁门二首"}
{"author":"黄庭坚","content":"香从灵坚垄上发，味自白石源中生。为公唤觉荆州梦，可待南柯一梦成。","dynasty":"宋代","title":"戏答荆州王充道烹茶四首其三"}
{"author":"黄庭坚","content":"金欲百链刚，不欲绕指柔。石羊卧荒草，一世如蜉蝣。丝成蚕自缚，智成龟自囚。竹箭天与美，岂愿作嚆矢。匏枯中笙竽，不用系墙隅。土偶与木偶，未用相贤愚。革辙要合道，覆车还不好。木讷赤子心，百巧令人老。","dynasty":"宋代","title":"古意赠郑彦能八音歌"}
{"author":"黄庭坚","content":"玉花照夜今无种，枥上追风亦不传。想见真龙如此笔，蒺藜沙晚草迷川。","dynasty":"宋代","title":"题伯时天育骠骑图二首"}
{"author":"黄庭坚","content":"风急啼乌未了，雨来战蚁方酣。真是真非安在，人间北看成南。","dynasty":"宋代","title":"次韵王荆公题西太乙宫壁二首"}
{"author":"黄庭坚","content":"紫府侍臣鸣玉，霜台御史生风。官烛论诗未了，知秋自属梧桐。","dynasty":"宋代","title":"次韵韩川奉祠西太乙宫四首"}
{"author":"黄庭坚","content":"正月尾，垂云如覆盂，雁作斜行书。三十六陂浸烟水，想对西江彭蠡湖。人言春色浓如酒，不见插秧吴女手。冷卿小坞颇藏春，张侯官居柳对门。当风横笛留三弄，烧烛围棋覆九军。尽是向来行乐事，每见琵琶忆朝云。只今不举蛾眉酒，红牙捍拨网蛛尘。曹侯束书丞太，仆试说相马犹可人。照夜白，真乘黄。万马同秣随低昂，一矢射落皂鵰双。张侯犹思在戎行，横山虎北开汉疆。冷卿智多发苍浪，牛刀发硎思一邦。政成十缀舞红妆，两侯不如曹子方。朵颐论诗谓毛张，龟藏六用中有光。何时端能俱过我，扫除北寺读书堂。菊曲煮饼探注汤，更碾盘龙不入香。","dynasty":"宋代","title":"和曹子方杂言"}
{"author":"黄庭坚","content":"海岸孤绝补陀岩，有一众生圆正觉。八万四千清净眼，见尘劳中华藏海。八万四千母陀臂，接引有情到彼岸。涅盘生死不二见，是则名为施无畏。八风吹播老病死，无一众生得安稳。心华照了十方空，即见观世音慈眼。设欲真见观世音，金沙滩头马郎妇。","dynasty":"宋代","title":"观世音赞六首"}
{"author":"黄庭坚","content":"翡翠钗梁碧，石榴裙摺红。隙光斜斗帐，香字冷薰笼。闻道西飞燕，将随北固鸿。鸳鸯会独宿，风雨打船蓬。","dynasty":"宋代","title":"情人怨戏效徐庾慢体三首"}
{"author":"黄庭坚","content":"啧啧雀引雏，梢梢箸成竹。时物感人情，忆我故乡曲。","dynasty":"宋代","title":"谪居黔南十首"}
{"author":"黄庭坚","content":"我田失耕耘，岁暮拾枯萁。枯萁不可食，日晏抱长饥。猛虎依山林，眼有百步威。一从梁鸯食，风月何时归。","dynasty":"宋代","title":"次韵晁元忠西归十首"}
{"author":"黄庭坚","content":"穠李四弦风拂席，昭华三弄月侵床。我无红袖堪娱夜，正要青奴一味凉。","dynasty":"宋代","title":"赵子充示竹夫人诗盖凉寝竹器憩臂休膝似非夫"}
{"author":"黄庭坚","content":"执戟老翁年七十，人看生理亦无聊。草玄事业窥周易，作赋声名动汉朝。今见远孙勤翰墨，还持遗藁果箪瓢。三年乡校趋晨鼓，一日边城听夜刁。野饭盈盘厌葱韭，春风半道解狐貂。归时定倒迎门屣，问雁安能学度辽。","dynasty":"宋代","title":"送杨瓘雁门省亲二首"}
{"author":"黄庭坚","content":"天教兄弟各异方，不使新年对举觞。作云作雨手翻覆，得马失马心清凉。何处胡椒八百斛，谁家金钗十二行。一邱一壑可曳尾，三沐三舋取刳肠。","dynasty":"宋代","title":"梦中和觞字韵"}
{"author":"黄庭坚","content":"薄酒可与忘忧，丑妇可与白头。徐行不必驷马，称身不必狐裘。无祸不必受福，甘餐不必食肉。富贵于我如浮云，小者谴诃大戮辱。一身畏首复畏尾，门多宾客饱僮仆。美物必甚恶，厚味生五兵。匹夫怀璧死，百鬼瞰高明。丑妇千秋万岁同室，万金良药不如无疾。薄酒一谈一笑胜茶，万里封侯不如还家。","dynasty":"宋代","title":"薄薄酒二章"}
{"author":"黄庭坚","content":"谁将陶令黄金菊，幻作酴醾白玉花。小草真成有风味，东园添我老生涯。","dynasty":"宋代","title":"戏答王观复酴醾菊二首"}
{"author":"黄庭坚","content":"邻家争插红紫归，诗人独行齅芳草。丛边幽蠹更不凡，蝴蝶纷纷逐花老。","dynasty":"宋代","title":"和柳子玉官舍十首之茴香"}
{"author":"黄庭坚","content":"吾闻调羹槿，异味及粉榆。","dynasty":"宋代","title":"残句：吾闻调羹槿"}
{"author":"黄庭坚","content":"伯夷不食周武粟，程婴可托赵氏孤。死者复生欲无愧，受遗归妹况在予。经营百事失本意，跬步寻常畏简书。人闲若有不税地，判尽筋力终年锄。","dynasty":"宋代","title":"伤歌行四首"}
{"author":"黄庭坚","content":"闻君寺後野梅发，香蜜染成宫样黄。不拟折来遮老眼，欲知春色到池塘。","dynasty":"宋代","title":"从张仲谋乞蜡梅"}
{"author":"黄庭坚","content":"风尘点污青春面，自汲寒泉洗醉红。径欲题诗嫌浪许，杜郎觅句有新功。","dynasty":"宋代","title":"寄杜家父二首其二"}
{"author":"黄庭坚","content":"王家人物从来远，今见诸孙总好贤。三级定知鱼尾进，一鸣已作雁行连。愧无藻监能推毂，愿卷囊书当赠钱。归去雄夸向儿侄，舍中犊子剩狂颠。","dynasty":"宋代","title":"王圣美三子补中广文生"}
{"author":"黄庭坚","content":"夜来北风元自小，何事吹折青琅玕。数枝洒落高堂上，败叶萧萧烟景寒。乃是神工妙手欲自试，袭取天巧不作难。行看叹息手摩拂，落势夭矫墨未乾。往往尘晦碧纱笼，伊人或用姓名通，未必全收俊伟功。有能蓺事便白首，不免身为老画工。岂如崇德君，学有古人风。挥毫李卫言神笔，弹琴蔡琰方入室。道韫九岁能论诗，龙女早年先悟佛。弈棋樵客腐柯还，吹笙仙子下缑山。更能遇物写形似，落笔不待施青丹。尤知赏异老苍节，独与长松凌岁寒。世俗甯知真与伪，挥霍纷纭鬼神事。黄尘污眼轻白日，卷轴无人得觇视。见我好吟爱画胜他人，直谓子美当前身。赠图索歌追故事，才薄岂易终斯文。所爱子猷发嘉兴，不可一日无此君。吾家书斋符青壁，手种苍琅十数百。一官偶仕叶公城，道远莫致心惨戚。我方得此兴不孤，造次卷置随琴书。思归才有故园梦，便可呼儿开此图。","dynasty":"宋代","title":"观崇德墨竹歌"}
{"author":"黄庭坚","content":"桂岭环城如雁荡，平地苍玉忽嶒峨。李成不在郭熙死，奈此百嶂千峰何。","dynasty":"宋代","title":"到桂州"}
{"author":"黄庭坚","content":"春风鸣布谷，天道似劝分。持饥望路人，谁能颜色温。笑忆枯鱼说，诙谐老漆园。湘累不得禄，哀怨写荃荪。千年涧谷松，惭愧雨露恩。思为万乘器，顾掩斧凿痕。","dynasty":"宋代","title":"圣柬将寓于卫行乞食于齐有可怜之色再次韵感"}
{"author":"黄庭坚","content":"山芽落硙风回雪，曾为尚书破睡来。勿以姬姜弃蕉萃，逢时瓦釜亦鸣雷。","dynasty":"宋代","title":"又戏为双井解嘲"}
{"author":"黄庭坚","content":"晚岁监州闻荔枝。赤英垂坠压阑枝。万里来逢芳意歇。愁绝。满盘空忆去年时。润草山花光照坐。春过。等闲桃李又累累。境负寒泉浸红皱。消瘦。有人花病损香肌。","dynasty":"宋代","title":"定风波（荔枝）"}
{"author":"黄庭坚","content":"迷时今日如前日，悟後今年似去年。随食随衣随事办，谁知佛印祖师禅。","dynasty":"宋代","title":"杂诗"}
{"author":"黄庭坚","content":"暮天携手步河梁，把酒淹留斜日光。生当有别各异方，古人嗟此乐难当。大梁嬉游少年场，春风花枝啭鹂黄。节物谢徂岁渠央，来自江南登君堂。秋气欲动闻寒螿，会几何日今别长。与子观化言两忘，浩歌放船入莽苍。绿藻刺眼红蕖香，湖月夜飞衣袂凉。相从宴坐歌胡床，赠言锦绣邀报章。君心温良志则刚，不能牛下学歌商。欲谢世纷自翱翔，果行此策无乃良。昔人所学浩渺茫，海涵地负无抵当。弃捐其人及粃糠，帝王之功一豪芒。既趋世故自遐遑，何异臧谷俱亡羊。以生随之中道伤，止吾已知终必亡。我亦闻之未能行，慨今无策可伏藏。身藏衣食叶南阳，脱身自当及康强。不待齿疏发苍浪，优游濠上如惠庄，论交莫逆与子相。","dynasty":"宋代","title":"答阎求仁"}
{"author":"黄庭坚","content":"脱霜披茜初登第。名高得意。樱桃荣宴玉墀游，领群仙行缀。佳人何事轻相戏。道得之何济。君家声誉古无双，且均平居二。","dynasty":"宋代","title":"贺圣朝"}
{"author":"黄庭坚","content":"戎州登临胜景，未尝不歌渔父家风，以谢江山。门生请问：先生家风如何？为拟金华道人作此章。一波才动万波随，蓑笠一钩丝。金鳞正深处，千尺也须垂。吞又吐，信还疑，上钩迟。水寒江静，满目青山，载月明归。","dynasty":"宋代","tags":"山水，写景，寄情","title":"诉衷情·一波才动万波随"}
{"author":"黄庭坚","content":"岳阳楼上春已归，湖中鸿雁拍波飞。布帆天阔随鸟道，石林风冕吹人衣。春水初生及马腹，浮滩欲上西山麓。遥看绝岭秀云松，上有垂萝暗溪谷。沙眠草啮性不骄，侧身注目鸣相招。林间瞥过星烁烁，原上独立风萧萧。君不见中原真种胡尘没，南行市骨何仓卒。秪收力健载征夫，肯向时危辨奇骨。即令贡马西北来，东西坊监屯云开。纷然驽骥同秣，尔可不忧四蹄脱。","dynasty":"宋代","title":"伯时彭蠡春牧图"}
{"author":"黄庭坚","content":"垂空青幕六，一一排风开。石友常思我，预知子能来。","dynasty":"宋代","title":"荆州即事药名诗八首"}
{"author":"黄庭坚","content":"万灵未对甘泉，五福问祀迎年。旍旂三斿半偃，风马云车闯然。","dynasty":"宋代","title":"次韵韩川奉祠西太乙宫四首"}
{"author":"黄庭坚","content":"高节亭边竹已空，山矾独自倚春风。二三名士开颜笑，把断花光水不通。","dynasty":"宋代","title":"戏咏高节亭边山矾花二首"}
{"author":"黄庭坚","content":"夜永兰堂醺饮，半倚颓玉。烂熳坠钿堕履，是醉时风景，花暗烛残，欢意未阑，舞燕歌珠成断续。催茗饮、旋煮寒泉，露井瓶窦响飞瀑。纤指缓、连环动触。渐泛起、满瓯银粟。香引春风在手，似粤岭闽溪，初采盈掬。暗想当时，探春连云寻篁竹。怎归得，鬓将老，付与杯中绿。","dynasty":"宋代","title":"看花回（茶词）"}
{"author":"黄庭坚","content":"刘侯才勇世无敌，爱画工夫亦成癖。弄笔扫成苍角鹰，杀气棱棱动秋色。爪拳金钩觜屈铁，万里风云藏劲翮。兀立槎枒不畏人，眼看青冥有余力。霜飞晴空塞草白，云垂四野阴山黑。此时轩然盍飞去，何乃漓屼立西壁。祗应真骨下人世，不谓雄姿留粉墨。造次更无高鸟喧，等闲亦恐狐狸吓。旁观未必穷神妙，乃是天机贯胸臆。瞻相突兀摩空材，想见其人英武格。传闻挥毫颇容易，持以与人无甚惜。物逢真赏世所珍，此画他年恐难得。","dynasty":"宋代","title":"观刘永年团练画角鹰"}
{"author":"黄庭坚","content":"醉乡閒处日月，鸟语花中管弦。有兴勤来把酒，与君端欲忘年。","dynasty":"宋代","title":"再用前韵赠子勉四首其四"}
{"author":"黄庭坚","content":"山谷青石牛，自负万钧重。八风吹得行，处处是日用。又将十六口，去作宜州梦。苦忆新老人，是我法梁栋。信手斫方圆，规矩一一中。遥思灵源叟，分坐法席共。聊持楚狂句，往作天女供。岭上早梅春，参军慙独弄。","dynasty":"宋代","title":"代书寄翠岩新禅师"}
{"author":"黄庭坚","content":"咸宁走芦子，终日乔木阴。太丘心洒落，古松韵清深。聊持不俗耳，静听无弦琴。非今胡部律，而独可人心。","dynasty":"宋代","title":"鄂州节推陈荣绪惠示沿檄崇阳道中六诗老懒不"}
{"author":"黄庭坚","content":"慧林有一老人，恰似银瓮盛雪。彻底元无渗漏，旁观但知皎洁。有徒三百二百，木钻漫钻磐石。或遇东海鲤鱼，一棒令生羽翼。其余两两三三，归堂又要茶吃。上人南来云水，因行不妨掉臂。凤山修水东西，灵草春来满地。但令己事相应，归日驴驮不起。","dynasty":"宋代","title":"送慧林明茶头颂"}
{"author":"黄庭坚","content":"灵骨閟金鏁，梵宫超玉绳。道人住香火，独先开净行。呼船久无人，月沉河汉倾。虚舟不受怒，故在蓼汉横。","dynasty":"宋代","title":"次韵知命永和道中"}
{"author":"黄庭坚","content":"春风鸣布谷，天道似劝分。持饥望路人，谁能颜色温。笑忆枯鱼说，诙谐老漆园。湘累不得禄，哀怨写荃荪。千年涧谷松，惭愧雨露恩。思为万乘器，顾掩斧凿痕。","dynasty":"宋代","title":"圣柬将寓于卫行乞食于齐有可怜之色再次韵感"}
{"author":"黄庭坚","content":"纷纷车马客，如集市人博。彼虽有求来，我但快一噱。忽逢堳学子，时亦撼关钥。何当携手期，濠上得鱼乐。","dynasty":"宋代","title":"赋未见君子忧心靡乐八韵寄李载"}
{"author":"黄庭坚","content":"坑路羊肠绕，稻田棋局方。林间塔余寸，风外竹斜行。吠客犬反走，惊人鸟坌忙。山形与祖印，岑绝两相当。","dynasty":"宋代","title":"次韵知命入青原山口"}
{"author":"黄庭坚","content":"海上有人逐臭，天生鼻孔司南。但印香严本寂，不必丛林徧参。","dynasty":"宋代","title":"有闻帐中香以为熬蝎者戏用前韵二首"}
{"author":"黄庭坚","content":"刬草曾升马祖堂，暖窗接膝话还乡。赠行百衲兜罗袜，处处相随入道场。","dynasty":"宋代","title":"谢晓纯送衲袜"}
{"author":"黄庭坚","content":"徐老海棠巢上，王翁主簿峰菴。梅蘤破颜冰雪，绿丛不见黄甘。","dynasty":"宋代","title":"题灊峰阁"}
{"author":"黄庭坚","content":"笠泽道人高古，文章白发萧条。欲问勒铭遗墨，应书水府鲛绡。","dynasty":"宋代","title":"题马当山鲁望亭四首其四陆鲁望"}
{"author":"黄庭坚","content":"病人多梦医，囚人多梦赦。如何春来梦，合眼在乡社。","dynasty":"宋代","title":"谪居黔南十首其十"}
{"author":"黄庭坚","content":"长安甚闹不须惊，好与牛儿著鼻绳。方便把他悲愿满，斩新然佛大明灯。","dynasty":"宋代","title":"奉留楚金长老"}
{"author":"黄庭坚","content":"水宿风餐甚劳苦，勉旃吾子富春秋。我愧疲民欲归去，麦田春雨把锄头。","dynasty":"宋代","title":"再次韵答吉老二首"}
{"author":"黄庭坚","content":"当年游侠成都路，黄犬苍鹰伐狐兔。二十始肯为儒生，行寻丈人奉巾屦。千江渺然万山阻，抱衣一囊遍处处。或持剑挂宰上回，亦有酒罢壶中去。昨来禅榻寄曲肱，上雨傍风破环堵。何时鲲化北溟波，好在豹隐南山雾。","dynasty":"宋代","title":"和范信中寓居崇宁还雨二首"}
{"author":"黄庭坚","content":"村南村北禾黍黄，穿林入坞岐路长。据鞍梦归在亲侧，弟妹妇女笑两厢。甥侄跳梁暮堂下，惟我小女始扶床。屋头扑枣烂盈（左豆右斗），嬉戏欢争挽衣裳。觉来去家三百里，一园兔丝花气香。可怜此物无根本，依草著木浪自芳。风烟雨露非无力，年年结子飘路傍。不如归种秋柏实，他日随我到冰霜。","dynasty":"宋代","title":"临河道中"}
{"author":"黄庭坚","content":"城西冷叟半忙閒，人道王阳得早还。四望楼台皆我有，一原花竹住中间。初无狗盗窥篱落，底事蛾眉失锁关。每为朝天三十里，时时惊枕梦催班。","dynasty":"宋代","title":"懋宗奉议有佳句咏冷庭叟野居庭坚于庭叟有十八年之旧故次韵赠之"}
{"author":"黄庭坚","content":"驼褐蒙风霜，鸡声眇墟里。青灯进豆粥，落月踏冰水。平生不龟药，才可卫十指。持比千户封，谁能优劣此。","dynasty":"宋代","title":"次韵孔四著作北行滹沱"}
{"author":"黄庭坚","content":"帝省具茨，在国南屏。笃生韩公，补天子圣。文武韩公，其德庭方。靡职不宜，乃宣力四方。四方维则，归补我衮职。西羌不庭，王师濯濯。奏功不时，公请命行。公出抚师，王师矨矫。羌戎震惊，其薮泽是狩。复我王土，将筑於河之浒。人亦有言，功不在初，其溃於成。阴有齿牙，以猾覆城。天子圣神，知我公孔武。公虽归止，四方以无悔。京师之屏，公曰维许乐土。赫赫王命，北门是处。公治北门，有条有叶。夷根披节，蟊贼是伐。惠及寡，日用饮酒。万有千载，乐公寿考。公御宴喜，乐酒温克。宾秩醉饱，柔嘉维则。维公之德，万有千岁。畀公遐福。陟彼具茨，松柏孔硕。若济巨川，维舟檝是度。瞻彼具茨，有渰其阴。如彼岁旱，视公作霖。公至北门，河润九里。公归本朝，万物露雨。帝顾具茨，公归庙堂。为天下师傅，於大隗有光。於大隗有光，公寿考无疆。","dynasty":"宋代","title":"具茨颂"}
{"author":"黄庭坚","content":"黔中士女游晴昼。花信轻寒罗袖透。争寻穿石道宜男，更买江鱼双贯柳。竹枝歌好移船就。依倚风光垂翠袖。满倾芦酒指谐围，相守与郎如许寿。","dynasty":"宋代","title":"木兰花令"}
{"author":"黄庭坚","content":"人间犹有展生笔，佛事苍茫烟景寒。常恐花飞蝴蝶散，明窗一日百回看。","dynasty":"宋代","title":"题刘氏所藏展子虔感应观音二首"}
{"author":"黄庭坚","content":"笔端那有此，千里在胸中。四蹄雷电去，一顾马群空。谁能乘此物，超俗驾长风。逸材归辔勒，岁在执徐同。","dynasty":"宋代","title":"咏伯时画太初所获大宛虎脊天马图"}
{"author":"黄庭坚","content":"自我官东南，久无西北书。周郎纵横才，欬唾落明珠。寄声相劳苦，敦厚不忘初。穷山江莽苍，胸次赤宽舒。念君怀白璧，故作短褐趋。秋官方按剑，不与计吏俱。惊嗟相见晚，天子识严徐。想当搜逸民，耕钓起海隅。鹤翎需啄饮，龟尾且泥涂。功名好采来，五白成一呼。小人邱壑心，日月半谢除。何时真得归，猿鸟为先驱。投身婴世故，葛蔓恐难图。相思欲写寄，滴尽玉蟾蜍。","dynasty":"宋代","title":"答周德夫见寄"}
{"author":"黄庭坚","content":"麟有趾而不踶，仁哉麟哉。有定而不抵，仁哉麟哉。有角而不触，仁哉麟哉。今之人，一朝之忿以触人，灭身辱亲。呜呼，人中有兽，兽中有人。","dynasty":"宋代","title":"麟趾赞"}
{"author":"黄庭坚","content":"膏火煎熬无妄灾，就阴息迹信明哉。功名富贵两蜗角，险阻艰难一酒杯。百体观来身是幻，万夫争处首先回。胸中元有不病者，记得陶潜归去来。","dynasty":"宋代","title":"喜太守毕朝散致政"}
{"author":"黄庭坚","content":"连空春雪明如洗，忽忆江清水见沙。夜听疏疏还密密，晓看整整复斜斜。风回共作婆娑舞，天巧能开顷刻花。正使尽情寒至骨，不妨桃李用年华。","dynasty":"宋代","title":"咏雪奉呈广平公"}
{"author":"黄庭坚","content":"瞿昙不解祖师机，却许狸奴白牯知。道人只要贫到骨，沈却黄金卖笊离。","dynasty":"宋代","title":"再答并简康国兄弟四首"}
{"author":"黄庭坚","content":"团扇复团扇，因风托方便。衔泥巢君屋，双燕令人羡。张公子，时相见。张公一生江海客，文章献纳麒麟殿。文采风流今尚存，看君不合长贫贱。醉中往往爱逃禅，解道澄江静如练。淮南百宗经行处，携手落日回高宴。城上乌，尾毕逋。尘沙立暝途，惟有摩尼珠。云梦泽南州，更有赤须胡。与君歌一曲，长铗归来乎。出无车，食无鱼。不须闻此意惨怆，幸是元无免破除。脱吾帽，向君笑。有似山开万里云，论心何必先同调。河之水，去悠悠。将家就鱼米，四海一扁舟。头陀云外多僧气，直到湖南天尽头。潭府邑中甚淳古，还如何逊在扬州。但得长年饱吃饭，苦无官况莫来休。","dynasty":"宋代","title":"戏赠张叔甫"}
{"author":"黄庭坚","content":"我诗如曹郐，浅陋不成邦。公如大国楚，吞五湖三江。赤壁风月笛，玉堂云雾窗。句法提一律，坚城受我降。枯松倒涧壑，波涛所舂撞。万牛挽不前，公乃独力扛。诸人方嗤点，渠非晁张双。但怀相识察，床下拜老庞。小儿未可知，客或许敦厖。诚堪婿阿巽，买红缠酒缸。","dynasty":"宋代","title":"子瞻诗句妙一世乃云效庭坚体盖退之戏效孟郊"}
{"author":"黄庭坚","content":"子母猿号槲叶，山南山北危机。世故谁能樗里，彀中皆是由基。","dynasty":"宋代","title":"题郑防画夹五首其五"}
{"author":"黄庭坚","content":"烟云杳霭合中稀，雾雨空蒙密更微。园客茧丝抽万绪，蛛蝥网面罩群飞。风光错综天经纬，草木文章帝杼机。愿染朝霞成五色，为君王补坐朝衣。","dynasty":"宋代","title":"次韵雨丝云鹤二首"}
{"author":"黄庭坚","content":"三十年来无孔窍，几回得眼还迷照。一见桃花参学了。呈法要，无弦琴上单于调。摘叶寻枝虚半老，看花特地重年少。今后水云人欲晓。非玄妙，灵云合被桃花笑。","dynasty":"宋代","tags":"写人，叙事","title":"渔家傲·三十年来无孔窍"}
{"author":"黄庭坚","content":"逸人生长在林泉，更筑亭皋名意在。明月清风共一家，全以山川为眼界。鸟度云行阅古今，溪演木末听竽籁。老夫平生行乐处，只今许公分一派。","dynasty":"宋代","title":"高至言筑亭于家圃以奉亲总其观览之富命曰溪"}
{"author":"黄庭坚","content":"宝积拾得漏贯钱，古佛堂前狗尿天。东山日出西山雨，露柱搥胸哭破船。","dynasty":"宋代","title":"罗汉南公升堂颂二首"}
{"author":"黄庭坚","content":"钱塘昔闻水仙庙，荆州今见水仙花。暗香静色撩诗句，宜在林逋处士家。","dynasty":"宋代","title":"刘邦直送早梅水仙花四首"}
{"author":"黄庭坚","content":"十月北风燕草黄，燕人马肥弓力强。虎皮裁鞍鵰羽箭，射杀山阴双白狼。青毡帐高雪不湿，击鼓传觞令行急。戎王半醉拥貂裘，昭君犹抱琵琶泣。","dynasty":"宋代","title":"塞上曲"}
{"author":"黄庭坚","content":"伯乐无传骥空老，重华不见士长饥。从来万事乖名实，岂但药翁论蛤蜊。","dynasty":"宋代","title":"世弼病方家不善论蛤蜊之功戏答"}
{"author":"黄庭坚","content":"都城碍飞鸟，军幕卧貔貅。紫葚知蚕老，黄云见麦秋。接天双阙起，伏地九河流。耆老深望幸，銮舆不好游。","dynasty":"宋代","title":"次韵公定世弼登北都东楼四首其三"}
{"author":"黄庭坚","content":"徐老海棠巢上，王翁主簿峰菴。梅蘤破颜冰雪，绿丛不见黄甘。","dynasty":"宋代","title":"题灊峰阁"}
{"author":"黄庭坚","content":"君不见公车待诏老诙谐，几年索米长安街。君不见社陵白头在同谷，夜提长鑱掘黄独。文人古来例寒饿，安得野蚕成茧天雨粟。王家圭田登几斛，于家买桂炊白玉。","dynasty":"宋代","title":"戏和于寺丞乞王醇老米"}
{"author":"黄庭坚","content":"雨如覆盆来，平地没牛膝。回望无夷陵，天南星斗湿。","dynasty":"宋代","title":"荆州即事药名诗八首"}
{"author":"黄庭坚","content":"江山复重兮朋友失，长处幽篁兮隔离天日。鸟声无人兮我友来即，久矣不闻德人之言兮，为余发药。嘉若人兮甚好修，兰薰而时发兮，水刚德而用柔。有璞连城，方谟匠兮，忍其与斗筲议之。螫吾手而不砭兮，举百体而弃之。为民父母兮，灼子之肤，何能忍。顾白日临辰兮，臣何爱不与俱来。古之人偿责言兮，虽九死其犹未悔。虹气贯斗牛兮，岂用俗人之町畦。予爱兰而莫与予佩兮，曰斯其不情。帝关九牡兮，照下土孔明。予将观东海兮，蛙说予以坎井。盍尝视吾宝兮，兹有重于岑鼎。予欲金玉汝兮，汝既金玉。揭日月以适四方兮，殆而按剑以为戮。雁以不鸣烹，木以材而斲。天下皆羿兮，矢来无乡，惟应以无名之朴。","dynasty":"宋代","title":"予欲金玉汝赠黄从善"}
{"author":"黄庭坚","content":"五老峰前万顷江，女儿浦口鸳鸯双。惊飞何处沙上宿，夜雨钓船灯照窗。","dynasty":"宋代","title":"学元翁作女儿浦口诗"}
{"author":"黄庭坚","content":"交游二十年，义等亲骨肉。风雨漂我巢，公亦未有屋。寄声来问安，足音到空谷。我家辇毂下，薪桂炊白玉。在官与影俱，衣绽发曲局。天机行日月，春事勤草木。念公笃行李，野饭中道宿。惊沙卷旍旗，乌尾城角谡。骚骚家治具，夫子且归沐。作书寄後乘，为我遣臣仆。起居太夫人，并问相与睦。","dynasty":"宋代","title":"寄裴仲谟"}
{"author":"黄庭坚","content":"文章瑞世惊人，学行刳心润身。沅江求九肋鳖，荆州见一角麟。","dynasty":"宋代","title":"赠高子勉四首"}
{"author":"黄庭坚","content":"别时燕辞屋，草黄秋半分。今来冬日至，稍添刺绣文。百年几会合，美酒不屡醺。犀牛可乞角，穷士难荐论。","dynasty":"宋代","title":"和答魏道辅寄怀十首"}
{"author":"黄庭坚","content":"阆苑归来，因醉上、瑶台第一层。洞天深处，年年不夜，日日长春。万花妆烂锦，散异香，馥郁留人。便乘兴，命玉龙吟笛，彩凤吹笙。身轻。先逢瑞景，众中先识董双成。珮环声丽，舞腰袅袅，浓艳腾腾。翠屏金缕枕，绣被软，梦冷槐清。乐蓬瀛。愿南山同寿，北斗齐龄。","dynasty":"宋代","title":"瑶台第一层"}
{"author":"黄庭坚","content":"积雨灵香润，晚风红药翻。盥手散经帙，烹茶洗睡昏。野僧甚淳古，养拙贲邱园。风怀交四境，蓬藋底百椽。山林皋壤欤，可为知音言。而我与人乐，因之名此轩。孟夏妪万物，正昼晦郊原。隔墙见牛羊，定知春笋繁。俄顷倒干戈，水攻仰翻盆。地中鸣鼓角，百万薄悬门。部曲伏床下，少定未寒暄。疾雷将雨电，破柱取蛟蚖。我初未知尔，宴坐漱灵根。谅知岑寂地，竟可安元元。","dynasty":"宋代","title":"延寿寺僧小轩极萧洒予为名曰林乐取庄生所谓"}
{"author":"黄庭坚","content":"嘶马萧萧苍草黄，金天云物弄微凉。瓜田余蔓有荒陇，梨子压枝铺短墙。明月风烟如梦寐，平生亲旧隔湖湘。行行秋兴已孤绝，不忍更临山夕阳。","dynasty":"宋代","title":"曹村道中"}
{"author":"黄庭坚","content":"倒著接（上四下离）吾素风，当时酩酊似山公。且看小槛新花蕊，休泥他家晚菊丛。顾笑千金延客醉，解酲五斗为君空。欢娱尽属少年事，白发欺人作老翁。","dynasty":"宋代","title":"再赠陈季张拒霜花二首之二"}
{"author":"黄庭坚","content":"小桃灼灼柳鬖鬖，春色满江南。雨晴风暖烟淡，天气正醺酣。山泼黛，水挼蓝，翠相搀。歌楼酒旆，故故招人，权典青衫。","dynasty":"宋代","tags":"春天，写景","title":"诉衷情·小桃灼灼柳鬖鬖"}
{"author":"黄庭坚","content":"读书常厌烦，燕处意坐驰。动静两不适，尘劳败天倪。目昏生黟花，耳聩喧鼓鼙。沈忧愁五神，倦刻委四支。不聊终日堪，况乃久远期。投书曲肱卧，天游从所之。是身入华胥，彷佛胜初时。春蚕眠巨箔，夏蜩化枯枝。今之隐几者，岂有异子綦。觉寐须臾闲，良亦休我疲。乃知大觉梦，盖此德之归。谁为今日是，二十二年非。","dynasty":"宋代","title":"午寝"}
{"author":"黄庭坚","content":"梅残红药迟，此物共春归。名字因壶酒，风流付枕帏。坠钿香径草，飘雪净垣衣。玉气晴虹发，沈材锯屑霏。直知多不厌，何忍摘令稀。常恨金沙学，颦时正可挥。","dynasty":"宋代","title":"见诸人唱和酴醾诗辄次韵戏咏"}
{"author":"黄庭坚","content":"黄鹄送黄鹄，中道言别离。送君不惮远，愁见独归时。罗网翳稻粱，江湖水弥弥。行行不相见，勉哉冥冥飞。","dynasty":"宋代","title":"放言十首"}
{"author":"黄庭坚","content":"草草生涯事不多，短船身外岂知他。蒹葭浩荡双蓬鬓，风雨飘零一钓蓑。春鲔出潜留客鱠，秋蕖遮岸和儿歌。莫言野父无分别，解笑沈江捐汨罗。","dynasty":"宋代","title":"渔父二首"}
{"author":"黄庭坚","content":"芰荷采尽荇田田，湖光价当酒十千。主人邀客殊未来，西风枕簟废书眠。睡罢书窗翻墨汁，龙蛇起陆云雨湿。晚筵红袖劝倾杯，公荣坐远酌不及。章台柳色未知秋，折与行人鞭紫骝。金城手种亦如此，今日摇落令人愁。双飞鸳鸯一朝只，舂鉏欲匹畏白鸥。风标公子诚自多，波净月明如鵾何。","dynasty":"宋代","title":"叔诲宿邀湖上之游以故不果往"}
{"author":"黄庭坚","content":"管城子无肉食相，孔方兄有绝交书。文章功用不经世，何异丝窠缀露珠。校书著作频诏除，犹能上车问何如。忽忆僧床同野饭，梦随秋雁到东湖。","dynasty":"宋代","title":"戏呈孔毅父"}
{"author":"黄庭坚","content":"金玉虽满堂，一去谁能守。石交千秋期，程婴报杵臼。丝随丹青染，变态非复旧。竹杖寒苍苍，草木黄落後。匏从曲沃来，管是汶阳有。土性本高明，天材更浑厚，革之成国器，实假匠伯手。木平非斧斤，是事公信否。","dynasty":"宋代","title":"赠希孝"}
{"author":"黄庭坚","content":"要见不得见，要近不得近。试问得君多少怜，管不解、多于恨。禁止不得泪，忍管不得闷。天上人间有底愁，向个里、都谙尽。","dynasty":"宋代","title":"卜算子"}
{"author":"黄庭坚","content":"秾李四弦风拂席，昭华三弄月侵床。我无红袖堪娱夜，正要青奴一味凉。","dynasty":"宋代","title":"赵子充示竹夫人诗盖凉寝竹器憩臂休膝似非夫人之职予为名曰青奴并以小诗取之二首其二"}
{"author":"黄庭坚","content":"青神县中得两张，爱民财力惟恐伤。二公身安民乃乐，劝葺城头五月凉。竹铺不涴吴绫袜，东西开轩荫清樾。当官借景不伤民，恰似凿池取明月。","dynasty":"宋代","title":"借景亭"}
{"author":"黄庭坚","content":"修水浓青，新条淡绿，翠光交映虚亭。锦鸳霜鹭，荷径拾幽苹。香渡栏干屈曲，红妆映、薄绮疏棂。风清夜，横塘月满，水净见移星。堪听。微雨过，CE3F姗藻荇，琐碎浮萍。便移转，胡床湘簟方屏。练霭鳞云旋满，声不断、檐响风铃。重开宴，瑶池雪沁，山露佛头青。","dynasty":"宋代","title":"满庭芳"}
{"author":"黄庭坚","content":"南渡诚草草，长沙济艰难。夜半舟移岸，今无晋衣冠。松风自度曲，我弦不须弹。慧远香火社，遗民文字禅。虽非老翁事，幽尚亦可欢。客来欲开说，觞至不得言。","dynasty":"宋代","title":"松下渊明"}
{"author":"黄庭坚","content":"上客休辞酒浅深。素儿歌里细听沈。粉面不须歌扇掩，闲静，一声一字总关心。花外黄鹂能密语。休诉。有花能得几时斟。画作远山临碧水。明媚。梦为胡蝶去登临。","dynasty":"宋代","title":"定风波其三"}
{"author":"黄庭坚","content":"抱牍稍退凫鹜行，倦禅时作橐驼坐。忽忆头陀云外人，闭门作夏与僧过。一丝不挂鱼脱渊，万古同归蚁旋磨。山中雨熟瓜芋田，唤取小僧休乞钱。","dynasty":"宋代","title":"僧景宗相访寄法王航禅师"}
{"author":"黄庭坚","content":"寂寥吾道付万世，忍向时人觅赏音。搔首金城西万里，樽前从此叹人琴。","dynasty":"宋代","title":"洪范以不合俗人题厅壁二绝句次韵和之"}
{"author":"黄庭坚","content":"英雄并世不相容，割据山川计亦穷。沟水已东全入汉，淮阴谁复议元功。","dynasty":"宋代","title":"鸿沟"}
{"author":"黄庭坚","content":"诗家二杜见仍云，佳句风流照映人。青眼向来同醉醒，白头相望不缁磷。","dynasty":"宋代","title":"次韵杜仲观二绝"}
{"author":"黄庭坚","content":"大葫芦乾枯，小葫芦行酤。一居金仙宅，一往黄公垆。有此通大道，无此令人老。不问恶与好，两葫芦俱倒。","dynasty":"宋代","title":"葫芦颂"}
{"author":"黄庭坚","content":"吾友陈师道，抱瑟不吹竽。文章似扬马，欬唾落明珠。固穷有胆气，风壑啸於菟。秋来入诗律，陶谢不枝梧。","dynasty":"宋代","title":"和邢惇夫秋怀十首"}
{"author":"黄庭坚","content":"新妇滩头眉黛愁。女儿浦口眼波秋。惊鱼错认月沈钩。青箬笠前无限事，绿蓑衣底一时休。斜风吹雨转船头。","dynasty":"宋代","title":"浣溪沙"}
{"author":"黄庭坚","content":"温气冰底归，忽忽六过旬。园林改柯叶，鸟声日日新。耕稼百年外，四郊无短闉。高丘试顾望，俯仰迹已陈。信陵松郁郁，不见曩时人。空怀负暄赏，莫望属车尘。腹中书万卷，阽死沟壑滨。投壶与射覆，一笑物皆春。","dynasty":"宋代","title":"圣柬将寓于卫行乞食于齐有可怜之色再次韵感"}
{"author":"黄庭坚","content":"挥毫不作小池塘，芦荻江村落雁行。虽有珠帘藏翡翠，不忘烟雨罩鸳鸯。","dynasty":"宋代","title":"戏题大年防御芦雁"}
{"author":"黄庭坚","content":"忆在昭陵日，倾心用老成。功归仁祖庙，正得一书生。","dynasty":"宋代","title":"陪师厚游百花洲槃礴范文正祠下道羊昙哭谢安石事因读生存华屋处零落归山丘为十诗其一"}
{"author":"黄庭坚","content":"我持玄圭与苍璧，以暗投人渠不识。城南穷巷有佳人，不索宾郎常晏食。赤铜茗椀雨斑斑，银粟翻光解破颜。上有龙文下棋局，探囊赠君诺已宿。此物已是元丰春，先皇圣功调玉烛。晁子胸中开典礼，平生自期莘与渭。故用浇君磊隗胸，莫令鬓毛雪相似。曲几团蒲听煮汤，煎成车声绕羊肠。鸡苏胡麻留渴羌，不应乱我官焙香。肥如瓠壶鼻雷吼，幸君饮此勿饮酒。","dynasty":"宋代","title":"以小团龙及半挺赠无咎并诗用前韵为戏"}
{"author":"黄庭坚","content":"黄金捍拨春风手。帘幕重重音韵透。梅花破萼便回春，似有黄鹂鸣翠柳。晓妆未惬梅添就。玉笋捧杯离钿袖。会拚千日笑尊前，他日相思空损寿","dynasty":"宋代","title":"木兰花令"}
{"author":"黄庭坚","content":"人贫鹅雁聒邻墙，公贫琢诗声绕梁。坐客有毡吾不爱，暑榻无扇公自凉。党锢诸生尊孺子，建安七人先伟长。遣奴送箑非为好，恐有佳客或升堂。","dynasty":"宋代","title":"以十扇送徐天隐"}
{"author":"黄庭坚","content":"横云初抹漆，烂漫南纪黑。不见九华峰，如与亲友隔。忆当秋景明，九老对几席。何曾闭篷窗，卧听寒雨滴。不食贵池鱼，喜寻昭明宅。笔砚鼠行尘，芝菌生铜鬲。思成佳句梦，贻我锦数尺。属者浪吞舟，风雹更附益。老翁哭妇儿，相将难再得。存亡如日月，薄蚀行道失。流俗暗本源，谓神吐其食。神理傥有私，丘祷久以默。","dynasty":"宋代","title":"贵池"}
{"author":"黄庭坚","content":"驽骀无长涂，一月始千里。骅骝嘶清风，只在一日耳。诗酒废书史，诸友勿自疑。甯为驽骀懒，当效骅骝嘶。疏水必有源，析薪必有理。不须明小辨，所贵论大体。生死命有制，富贵天取裁。傥能领真意，何有於我哉。讨论销白日，圣知在黄卷。自此宜数来，作诗情缱绻。","dynasty":"宋代","title":"戏赠诸友"}
{"author":"黄庭坚","content":"闻道邻家有酒缾，三更不卧叩柴扃。我身便是鸱夷榼，肯学离骚要独醒。","dynasty":"宋代","title":"次韵元礼春怀十首"}
{"author":"黄庭坚","content":"张侯海内长句，晁子庙中雅歌。高郎少加笔力，我知三杰同科。","dynasty":"宋代","title":"赠高子勉四首其二"}
{"author":"黄庭坚","content":"顿舟古铜官，昼夜风雨黑。洪波漰奔去，天地无限隔。船人谨维笮，何暇思挂席。凭江裂嵌空，中有暗水滴。洞视不敢前，潭潭蛟龙宅。网师登长鱣，贾我腥釜鬲。斑斑被文章，突兀喙三尺。言语竟不通，噞喁亦何益。魁梧类长者，卒以筌饵得。浮沉江湖中，波友永相失。有生甚苦相，细大更噉食。安得无垢称，对榻忘语默。","dynasty":"宋代","title":"阻风铜陵"}
{"author":"黄庭坚","content":"谁怜湖海士，白发夜窗檠。风雨鸡不已，诗书眼尚明。禅枝安宿鸟，僧粥吼华鲸。但满五车读，行看一座倾。","dynasty":"宋代","title":"次韵几复答予所赠三物三首石灯檠"}
{"author":"黄庭坚","content":"众人观俳优，诚有可笑时。侏儒笑人後，所笑动未知。非桀是尧舜，诸生同一词。不能解其会，何笑侏儒为。桓公方读书，轮扁释斧凿。借问作书人，已归蒿里宅。至精固不传，所说乃糟粕。使道如怀珍，分我赡人贫。人将遗朋友，谁不献君亲。喁喁来噍食，泯泯去游魂。昭穆才弟兄，愚智已子孙。愚游智者笼，智受万物役。奔奔相後先，成则自为德。劳神不知疲，求所不能知。深心著文字，有如鸟粘黐。败新为故袴，何独郑人妻。鹄卵待啄菢，自怜非荆鸡。谁能起千载，化此故纸痴。","dynasty":"宋代","title":"众人观俳优"}
{"author":"黄庭坚","content":"不问主人来看竹，小溪风物似家林。春供馈妇几番笋，夏与行人百亩阴。直气虽冲云汉上，高材终恐斧斤寻。截竿可举北溟钓，欲赠溪翁谁姓任。","dynasty":"宋代","title":"陈氏园咏竹"}
{"author":"黄庭坚","content":"舫斋苍竹雨声中，一曲琵琶酒一锺。恰似浔阳江上听，只无明月与丹枫。","dynasty":"宋代","title":"侯尉家听琵琶"}
{"author":"黄庭坚","content":"令尹登临多暇日，杖生芝菌笔生埃。溪横凤尾寒光去，山拥旌阳翠气来。晚市张灯明远近，□□留客舞徘徊。红裳珠履知多在，点检惟无□秀才。","dynasty":"宋代","title":"次韵郭明叔登县楼见思长句"}
{"author":"黄庭坚","content":"雨砌无车马，风帘洒静便。忽思江外酒，准拟醉时眠。隐几惟观化，开书屡绝编。遥知烟渚梦，遣骑唤渔船。","dynasty":"宋代","title":"次韵师厚雨中昼寝忆江南饼麴酒"}
{"author":"黄庭坚","content":"清静草玄学，西京有子云。太尉死宗社，大鸟泣其坟。寂寞向千载，风流被仍昆。富贵何足道，圣处要策勋。","dynasty":"宋代","title":"次韵杨明叔见饯十首"}
{"author":"黄庭坚","content":"佛光影中大杜多，八万细行灭尘劳。爱护有情如眼目，胡奴来供滤水囊。手持白拂起清风，奉持所闻佛直指。小根魔子欲横戈，弓折箭尽皆消霣。","dynasty":"宋代","title":"南山罗汉赞十六首"}
{"author":"黄庭坚","content":"麈髦副白玉，挥弄柔毵毵。不独效击拂，与君为指南。诸生临广坐，辩口剧春蚕。此物为解纷，吾常见不谈。","dynasty":"宋代","title":"和李文伯暑时五首其二麈尾"}
{"author":"黄庭坚","content":"江行长邅回，风水忧索米。相逢解人颐，高士徐孺子。鸬鹚葭苇间，煮茗当酌醴。夜船饷蒸鹅，白发厌甘旨。东江始分风，苔网馈百纸。遣兵夜赋诗，月冷石齿齿。别来星环天，再见艳桃李。寄声良劳勤，报我阙双鲤。但闻佳邑政，杻械生菌耳。颇闻延诸儒，破讼作诗礼。顾予白下邑，庭聚雨前蚁。珥笔诵汉章，锥刀争未已。初无得民具，名实正尔尔。愿闻庖丁方，江湖天到水。遥知解千牛，袖手笑血指。书来傥垂教，改事从此始。","dynasty":"宋代","title":"寄余干徐隐甫"}
{"author":"黄庭坚","content":"寺古松楠老，岩虚塔庙开。僧缘蚕麦去，官数荔支来。石室无心骨，金铺称意苔。若为刘道者，拽得鼻头回。","dynasty":"宋代","title":"万州下岩二首"}
{"author":"黄庭坚","content":"旧时刘子政，憔悴邺王城。把笔已头白，见书犹眼明。平原秋树色，沙麓暮钟声。归雁南飞尽，无因寄此情。","dynasty":"宋代","title":"次韵刘景文登郑王台见思五首"}
{"author":"黄庭坚","content":"去日撒手去，来时无与偕。若将来去看，还似不曾斋。","dynasty":"宋代","title":"赠嗣直弟颂十首"}
{"author":"黄庭坚","content":"诗翁才刃。曾陷文场貔虎阵。谁敢当哉。况是焚舟决胜来。三巴春杪。客馆梦回风雨晓。胸次峥嵘。欲共涛头赤甲平。","dynasty":"宋代","title":"减字木兰花其五和赵文仪"}
{"author":"黄庭坚","content":"江静明花竹，山空响管弦。风生学士尘，云绕令君筵。百越余生聚，三吴远接连。庖霜刀落鱠，执玉酒明船。叶县飞来舄，壶公谪处天。酌时多暴谑，舞短更成妍。唯我孤登览，观诗未究宣。空余五字赏，文似两京然。医是肱三折，官当岁九迁。老夫看镜罢，衰白敢争先。","dynasty":"宋代","title":"次韵廖明略同吴明府白云亭宴集"}
{"author":"黄庭坚","content":"寺古老僧静，亭阴修竹多。莱公作州日，部曲屡经过。众推识公面，苍石眠绿莎。","dynasty":"宋代","title":"丙寅十四首效韦苏州"}
{"author":"黄庭坚","content":"禁中夜半定天下，仁风义气彻修门。十分整顿乾坤了，复辟归来道更尊。","dynasty":"宋代","title":"病起荆江亭即事十首"}
{"author":"黄庭坚","content":"老惜交情别，追随车马勤。临朝思共理，治郡复斯文。讼息常休吏，民贫更劝分。西湖十顷月，自比汉封君。","dynasty":"宋代","title":"次韵崔伯易席上所赋因以赠行二首"}
{"author":"黄庭坚","content":"金狨系马晓莺边，不比春江上水船。人语车声喧法曲，花光楼影倒晴天。人间化鹤三千岁，海上看羊十九年。还作遨头惊俗眼，风流文物属苏仙。","dynasty":"宋代","title":"次韵宋懋宗三月十四日到西池都人盛观翰林公"}
{"author":"黄庭坚","content":"建极临万邦，稽古陛下圣。除书日日下，有耳家相庆。满意见升平，父老扶杖听。平生所传闻，似仁祖德性。定鼎百世长，橐弓四夷静。执事当前朝，官冷殊未称。破帽风攲攲，简易不骑乘。危颠相扶持，泉石供嘲咏。成乐涧阿中，傲世似未敬。收潦下秋船，期公拜嘉命。开元贞观事，身得见全盛。闭门长蓬蒿，或许老夫病。","dynasty":"宋代","title":"重赠徐天隐"}
{"author":"黄庭坚","content":"一点墨漆，元无缝罅。罗汉云居，天上天下。出入奋迅，三界无家。以除恼禅，打鼓弄琵琶。沈却法船，留下戽斗。欲得不沈，戽乾劄漏。","dynasty":"宋代","title":"罗汉南公塔颂"}
{"author":"黄庭坚","content":"千里追奔两蜗角，百年得意大槐宫。空余祗夜数行墨，不见伽朵一臂风。俗眼只如当日白，我颜非复向来红。浮生不作游丝上，即在尘沙逐转蓬。","dynasty":"宋代","title":"元丰癸亥经行石潭寺见旧和栖蟾诗甚可笑因削"}
{"author":"黄庭坚","content":"张使君仲谋中秋多雨。常是尊罍狼藉去。今夜云开。须道姮娥得得来。不知云外。还有清光同此会。笛在层楼。声彻摩围顶上头。","dynasty":"宋代","title":"减字木兰花"}
{"author":"黄庭坚","content":"出身世丧道，解绶饥驱我。杯中得醉乡，去就不复果。岂为俗人言，达人傥余可。","dynasty":"宋代","title":"丙寅十四首效韦苏州"}
{"author":"黄庭坚","content":"阮籍刘伶智如海，人间有道作糟丘。酒中无诤真三昧，便觉嵇康输一筹。","dynasty":"宋代","title":"谢答闻善二兄九绝句"}
{"author":"黄庭坚","content":"远志作小草，蛙衣生陵屯。但为居移气，其实何足言。名下难为人，丑好随手翻。百年炊未熟，一垤蚁追奔。夏日蓬山永，戎葵茂墙藩。王子吐佳句，如茧丝出盆。风姿极洒落，云气画罍樽。属有补衮章，自当宠频烦。鄙夫无他能，上车问寒温。惟思穷山去，抱犊长儿孙。","dynasty":"宋代","title":"次韵子瞻赠王定国"}
{"author":"黄庭坚","content":"江鸥摇荡荻花秋，八十渔翁百不忧。清晓采莲来荡桨，夕阳收网更横舟。群儿学渔亦不恶，老妻白头从此乐。全家醉著篷底眠，舟在寒沙夜潮落。","dynasty":"宋代","title":"清江引"}
{"author":"黄庭坚","content":"南渡诚草草，长沙慰艰难。终风霾八表，半夜失前山。远公香火社，遗民文字禅。虽非老翁事，幽尚亦可观。松风自度曲，我琴不须弹。客来欲开说，觞至不得言。","dynasty":"宋代","title":"题伯时画松下渊明"}
{"author":"黄庭坚","content":"百痾从中来，悟罢本谁病。西风将小雨，凉入居士径。苦竹遶莲塘，自悦鱼鸟性。红荷倚翠盖，不点禅心静。","dynasty":"宋代","title":"又答斌老病愈遣闷二首"}
{"author":"黄庭坚","content":"身如病鹤翅翎短，心似乱丝头绪多。此曲朱门歌不得，湖南湖北竹枝歌。","dynasty":"宋代","title":"次韵王穉川客舍二首"}
{"author":"黄庭坚","content":"万里沧江月，波清说向谁。顶门须更下金槌。只恐风惊草动、又生疑。金雁斜妆颊，青螺浅画眉。庖丁有底下刀迟。直要人牛无际、是休时。","dynasty":"宋代","title":"南柯子"}
{"author":"黄庭坚","content":"丘壑诗书虽数穷，田园芋栗颇时丰。小桃源口雨繁红，春溪蒲稗没凫翁。投身世网梦归去，摘山鼓声雷隐空。秋堂一笑共灯火，与公草大臭味同。安用茗浇垒块胸，他日过饭随家风，买鱼贯柳鸡著笼。更当力贫开酒椀，走谒邻翁称子本。","dynasty":"宋代","title":"再答冕仲"}
{"author":"黄庭坚","content":"断肠声里无形影，画出无声亦断肠。想得阳关更西路，北风低草见牛羊。","dynasty":"宋代","title":"题阳关图二首"}
{"author":"黄庭坚","content":"潜鱼愿深渺，渊明无由逃。彭泽当此时，沈冥一世豪。司马寒如灰，礼乐卯金刀。岁晚以字行，更始号元亮。凄其望诸葛，肮脏犹汉相。时无益州牧，指挥用诸将。平生本朝心，岁月阅江浪。空余时语工，落笔九天上。向来非无人，此友独可尚。属予刚制酒，无用酌杯盎。欲招千载魂，斯文或宜当。","dynasty":"宋代","tags":"写人，赞美","title":"宿旧彭泽怀陶令"}
{"author":"黄庭坚","content":"人间处处犹崔子，岂忍更令三径荒。谁与老翁同避世，桃花源里捕鱼郎。","dynasty":"宋代","title":"题归去来图二首"}
{"author":"黄庭坚","content":"织蒲投我最宜寒，正欲阴风雪作团。方竹火炉趺坐稳，何如矍铄跨征鞍。","dynasty":"宋代","title":"从时中乞薄团"}
{"author":"黄庭坚","content":"酒有全功笔有神，可将心付白头新。春盘一任人争席，莫道前衔是近臣。","dynasty":"宋代","title":"再次前韵"}
{"author":"黄庭坚","content":"秋成想见香租人，菊露风胶蜜几脾。日日山童扫红叶，蜂衙知是主人归。","dynasty":"宋代","title":"和柳子玉官舍十首之蜜蜂"}
{"author":"黄庭坚","content":"开轩城市如村落，人似往时陈太邱。暄景半窗行野马，雨寒疏竹上牵牛。平生江海心犹在，退食诗书吏罢休。□□□□□□力，必知耆旧想风流。","dynasty":"宋代","title":"寄题莹中野轩"}
{"author":"黄庭坚","content":"十载樽前谈笑。天禄故人年少。可是陵沈英俊地，看即锁窗批诏。此处忽相逢，潦倒秃翁同调。西顾郎官湖渺。事看庾楼人小。短艇绝江空怅望，寄得诗来高妙。梦去倚君傍，胡蝶归来清晓。","dynasty":"宋代","title":"离亭燕（次韵答廖明略见寄）"}
{"author":"黄庭坚","content":"古来志士愿不辱，少在朝廷多在山。寄食生涯无定止，此心长到白云间。","dynasty":"宋代","title":"睡起二首"}
{"author":"黄庭坚","content":"鹏飞鲲化未即逍遥游，龙章凤姿终作广陵散。湓浦炉边督数钱，故人陆沉心可见。气与神兵上斗牛，诗如晴雪濯江汉。把咏公诗阖且开，旁无知音面墙叹。我今废书迷簿领，鱼蠹笔锋蛛网砚。六年国子无寸功，犹得江南万家县。客来欲语谁与同，令人熟寐触屏风。窃食仰愧冥冥鸿，少年所期如梦中。江头酒贱樽屡空，南山有田岁不逢。相思夜半涕无从，千金公亦费屠龙。","dynasty":"宋代","title":"次韵和答孔毅甫"}
{"author":"黄庭坚","content":"贫贱相知若吾友，取端於此能更求。德性委蛇结绿佩，文章璨烂珊瑚钩。与君千里共明月，思子一日如三秋。愿学延平两龙剑，风波际会永同游。","dynasty":"宋代","title":"寄怀蓝六在延平"}
{"author":"黄庭坚","content":"惠崇烟雨归雁，坐我潇湘洞庭。欲唤扁舟归去，故人言是丹青。能作山川远势，白头惟有郭熙。却写李成骤雨，惜无六幅鹅溪。徐生脱水双鱼，吹沫相看晚图。老矣个中得计，作书远寄江湖。折苇枯荷共晚，红榴苦竹同时。睡鸭不知飘雪，寒雀四顾风枝。子母猿号槲叶，山南山北危机。世故谁能樗里，彀中皆是由基。","dynasty":"宋代","tags":"题画，组诗","title":"题郑防画夹五首"}
{"author":"黄庭坚","content":"荣禄常思泽九宗，山摧梁坏并成空。百年遗恨谁昭洗，他日诸郎有父风。","dynasty":"宋代","title":"叔父给事挽词十首"}
{"author":"黄庭坚","content":"荣如辱如，谁丧谁得。萃如嗟如，不见声色。为吏不残，去其败群。好贤喜士，黾勉而勤。子克家，吾税驾。舍几而寝，漠然即化。眉目在图，慰尔时思。蔼然粹温，似无恙时。","dynasty":"宋代","title":"文勋真赞"}
{"author":"黄庭坚","content":"此翁家世印累累，平生俯视造物儿。堪笑痴人不省悮，犹说此翁真个痴。","dynasty":"宋代","title":"书蔡秀才屏风颂四首"}
{"author":"黄庭坚","content":"落星开士深结屋，龙阁老翁来赋诗。小雨藏山客坐久，长江接天帆到迟。燕寝清香与世隔，画图妙绝无人知。蜂房各自开户牖，处处煮茶藤一枝。","dynasty":"宋代","title":"题落星寺四首"}
{"author":"黄庭坚","content":"吕园未肯轻沽我，且寄田家砌下栽。他日秋花媚重九，清香知自故人来。","dynasty":"宋代","title":"戏答王观复酴醾菊二首"}
{"author":"黄庭坚","content":"蕲竹能吟水底龙，玉人应在月明中。何时为洗秋空热，散作霜天落叶风。","dynasty":"宋代","title":"大暑水阁听晋卿家昭华吹笛"}
{"author":"黄庭坚","content":"花气薰人欲破禅，心情其实过中年。春来诗思何所似，八节滩头上水船。","dynasty":"宋代","title":"绝句"}
{"author":"黄庭坚","content":"得水能仙天与奇，寒香寂寞动冰肌。仙风道骨今谁有，淡扫蛾眉簪一枝。","dynasty":"宋代","title":"刘邦直送早梅水仙花四首"}
{"author":"黄庭坚","content":"八万四千宝浮图，不如一念心清净。惟此有相擅施福，三涂八难所依怙。佛以一花示迦叶，笑中有刀世不解。而以法尽付诸人，深藏宝骨待梅里。","dynasty":"宋代","title":"南山罗汉赞十六首"}
{"author":"黄庭坚","content":"八年不见，清都绛阙，望河汉、溶溶漾漾。年年牛女恨风波，拚此事、人间天上。野麋丰草，江鸥远水，老去惟便疏放。百钱端欲问君平，早晚具、归田小舫。","dynasty":"宋代","title":"鹊桥仙（次东坡七夕韵）"}
{"author":"黄庭坚","content":"薄妆小靥闲情素。抱著琵琶凝伫。慢捻复轻拢，切切如私语。转拨割朱弦，一段惊沙去。万里嫁、乌孙公主。对易水、明妃不渡。泪粉行行，红颜片片，指下花落狂风雨。借问本师谁，敛拨当心住。","dynasty":"宋代","title":"忆帝京（赠弹琵琶妓）"}
{"author":"黄庭坚","content":"宗盟有妓能歌舞，宜醉尊罍。待约新醅。车上危坡尽要推。西邻三弄争秋月，邀勒春回。个里声催。铁树枝头花也开。","dynasty":"宋代","title":"采桑子（赠黄中行）"}
{"author":"黄庭坚","content":"初绾云鬟，才胜罗绮，便嫌柳陌花街。占春才子，容易托行媒。其奈风情债负，烟花部、不免差排。刘郎恨，桃花片片，随水染尘埃。风流，贤太守，能笼翠羽，宜醉金钗。且留取垂杨，掩映厅阶。直待朱轓去后，从伊便、窄袜弓鞋。知恩否，朝云暮雨，还向梦中来。","dynasty":"宋代","title":"满庭芳（妓女）"}
{"author":"黄庭坚","content":"寺古老僧静，亭阴脩竹多。莱公作州日，部曲屡经过。众推识公面，苍石眠绿莎。","dynasty":"宋代","title":"丙寅十四首效韦苏州其十"}
{"author":"黄庭坚","content":"一藤出山，来正人纪。见艺祖太宗，曰天下定矣。如月在天，去来无疵。巍巍颀颀，为帝王师。圣哲肺腑，天人眉目。三峰遶宅，岁晚松菊。","dynasty":"宋代","title":"峨眉真人陈图南真赞"}
{"author":"黄庭坚","content":"仁祖康四海，本朝盛文章。苏郎如虎豹，孤啸翰墨场。风流映海岱，俊锋不可当。学书窥法窟，当代见崔张。银钩刻琬琰，虿尾回缣缃。擢登群玉府，台阁自生光。春风吹晓雨，禁直梦沧浪。人声市朝远，帘影花光凉。秋河湔笔研，怨句挟风霜。不甘老天禄，试欲叫未央。小臣胆如斗，侏儒俸一囊。请提师十万，奉辞问犬羊。归鞍饮月支，伏背笞中行。人事多乖迕，南迁浮夜航。此时调玉烛，日行中道黄。柄臣似牛李，倾夺谋未臧。鲁酒围邯郸，老龟祸枯桑。兼官百郡邸，报赛用岁常。招延青云士，共醉椒糈觞。俗客避白眼，傲歌舞红裳。谤书动宸极，牢户系桁杨。一网收冠盖，九原人走藏。庖丁提刀立，满志无四旁。论罪等饕餮，囚衣禦方良。姑苏麋鹿疃，风月在书堂。永无湔祓期，山鬼共幽篁。万户封侯骨，今成狐兔冈。迩来四十年，我亦校书郎。雄文终脍炙，妙墨见垣墙。高山仰豪气，峥嵘乃不亡。张侯开诗卷，词意尚轩昂。草书十纸馀，雨漏古屋廊。诚知千里马，不服万乘箱。遂令驾鼓车，此岂用其长。事往飞鸟过，九原色莽苍。敢告大钧手，才难幸扶将。","dynasty":"宋代","title":"观秘阁苏子美题壁及中人张侯家墨迹十九纸率同舍钱才翁学士赋之"}
{"author":"黄庭坚","content":"静后，小葫芦入大葫芦。”又云：“大葫芦干枯，小葫芦行沽。一住金仙宅，一住黄公垆。有此通大道。无此令人老。不问恶与好，两葫芦俱倒。”或请以此意倚声律作词，使人歌之，为作渔家傲踏破草鞋参到了。等闲拾得衣中宝。遇酒逢花须一笑。长年少。俗人不用瞋贫道。何处青旗夸酒好。醉乡路上多芳草。提著葫芦行未到。风落帽。葫芦却缠葫芦倒。","dynasty":"宋代","title":"渔家傲"}
{"author":"黄庭坚","content":"归去来。归去来。携手旧山归去来。有人共、月对尊罍。横一琴，甚处不逍遥自在。闲世界。无利害。何必向、世间甘幻爱。与君钓、晚烟寒濑。蒸白鱼稻饭，溪童供笋菜。","dynasty":"宋代","title":"拨棹子（退居）"}
{"author":"黄庭坚","content":"山鸡照影空自爱，孤鸾舞镜不作双。天下真成长会合，两凫相倚睡秋江。","dynasty":"宋代","title":"睡鸭"}
{"author":"黄庭坚","content":"凡花俗草败人意，晚见琼蕤不恨迟。江左风流尚如此，春功终到岁寒枝。","dynasty":"宋代","title":"李右司以诗送梅花至潞公予虽不接右司想见其"}
{"author":"黄庭坚","content":"我诗如曹郐，浅陋不成邦。公如大国楚，吞五湖三江。赤壁风月笛，玉堂云雾窗。句法提一律，坚城受我降。枯松倒涧壑，波涛所舂撞。万牛挽不前，公乃独力扛。诸人方嗤点，渠非晁张双。但怀相识察，床下拜老庞。小儿未可知，客或许敦厖。诚堪婿阿巽，买红缠酒缸。","dynasty":"宋代","title":"子瞻诗句妙一世乃云效庭坚体盖退之戏效孟郊"}
{"author":"黄庭坚","content":"水嬉者游鱼，林乐者啼鸟。志士仁人观其大，薪翁笱妇利其小。有美一人，独燕居万物之表。","dynasty":"宋代","title":"岩下放言五首之池亭"}
{"author":"黄庭坚","content":"上客休辞酒浅深。素儿歌里细听沈。粉面不须歌扇掩，闲静，一声一字总关心。花外黄鹂能密语。休诉。有花能得几时斟。画作远山临碧水。明媚。梦为胡蝶去登临。","dynasty":"宋代","title":"定风波·上客休辞酒浅深"}
{"author":"黄庭坚","content":"清鑑风流归贺八，飞扬跋扈付朱三。","dynasty":"宋代","title":"残句：清鑑风流归贺八"}
{"author":"黄庭坚","content":"欢伯可解藜藿嘲，孔方定非金石交。君看刘郎最多智，昨者火事几焚巢。","dynasty":"宋代","title":"戏简朱公武刘邦直田子平五首"}
{"author":"黄庭坚","content":"词付之盈盈娇女似罗敷。湘江明月珠。起来绾髻又重梳。弄妆仍学书。歌调态，舞工夫。湖南都不如。它年未压白髭须。同舟归五湖。","dynasty":"宋代","title":"阮郎归"}
{"author":"黄庭坚","content":"枢机要发迟，饮食戒味厚。渔人溺於波，君子溺於口。","dynasty":"宋代","title":"颐轩诗六首"}
{"author":"黄庭坚","content":"忆得旧时重九日，紫萸黄菊压梳钗。寒花有意催垂泪，喜鹊无端屡下阶。","dynasty":"宋代","title":"九日对菊有怀粹老在河上四首"}
{"author":"黄庭坚","content":"金沙酴醾春纵横，提壶栗留催酒行。公家诸公酌我醉，横笔送晚延月明。此诗诸儿皆秀发，酒间乞书藤纸滑。北门相见後十年，醉语十不省七八。吏事衮衮谈赵张，乃是樽前绿发郎。风悲松丘忽三岁，更觉绿竹能风霜。去作将军幕下士，犹闻防秋屯虎兕。只今陛下思保民，所要边头不生事。短长不登四万日，愚智相去三十里。百分举酒更若为，千户封侯傥来尔。","dynasty":"宋代","title":"送张材翁赴秦佥"}
{"author":"黄庭坚","content":"黄山叶县连墙居，谢公席上对摴蒱。双鬟女弟如桃李，早许归我舍中雏。平生同忧共安乐，岁晚相看青云衢。去年樽酒辇毂下，各喜身为反哺乌。城头归乌尾毕逋，春寒啄雪送行车。解佩我无明月珠，折柳不对千里驹。念君胸中极了了，作吏办事犹诗书。浊酒挽人作年少，关防心地亦时须。郧乡县古民少讼，但问自己不关渠。登临一笑双白发，宜城冻笋供行厨。人生此乐他事无，行李道出汉南都。寄声诸谢今何如，谢公书堂迷竹坞。手种竹今青青否，我思谢公泪成雨，属公去洒穰下土。","dynasty":"宋代","title":"送薛乐道知郧乡"}
{"author":"黄庭坚","content":"春意渐归芳草。故国佳人，千里信沈音杳。雨润烟光，晚景澄明，极目危栏斜照。梦当年少。对樽前、上客邹枚，小鬟燕赵。共舞雪歌尘，醉里谈笑。花色枝枝争好。鬓丝年年渐老。如今遇风景，空瘦损、向谁道。东君幸赐与，天幕翠遮红绕。休休，醉乡歧路，华胥蓬岛。","dynasty":"宋代","title":"逍遥乐"}
{"author":"黄庭坚","content":"驾鹅引颈回，似我胸中字。右军数能来，不为口腹事。","dynasty":"宋代","title":"题画鹅雁二首"}
{"author":"黄庭坚","content":"归欤怀哉，此邦不可以游。眷吾车而有柅，非河浒之无舟。政何君而莫与，君何国而莫求。岁荏荏而老至，慨时运之不逑。洋洋乎水哉，丘之不得济也。昊天不吊，仁者此无罪也。揽国辟而家擅，几何而不殆也。心病不可药，手足未有害也。鸟覆巢於主人，凤摩天而逝也。求所用生丧其生，吾不忍幪此虿也岂曰如之何，然後求诸蔡也。已乎已乎！鸟兽山林，则以食也。天下有道，丘不与易也。归我休矣，奉帝则也。大同至小，天地德也。小物自私，智之贼也。国无知兮，我非伤悲兮。驺御委辔，四牡驰兮。心不慊於前驱，又欲下而走兮。中园有林，斧所相兮。大厦峨峨，不谋匠兮。往者不可及，来者吾犹望兮。","dynasty":"宋代","title":"邹操"}
{"author":"黄庭坚","content":"灵骨閟金鏁，梵宫超玉绳。道人住香火，独先开净行。呼船久无人，月沉河汉倾。虚舟不受怒，故在蓼汉横。","dynasty":"宋代","title":"次韵知命永和道中"}
{"author":"黄庭坚","content":"急雨长风溢两河，欣然河伯顺风歌。行观东海方存少，不以黄流更自多。","dynasty":"宋代","title":"和谢公定河朔漫成八首"}
{"author":"黄庭坚","content":"张子耽酒语蹇吃，闻道颍州又陈州。形模弥勒一布袋，文字江河万古流。","dynasty":"宋代","title":"病起荆江亭即事十首"}
{"author":"黄庭坚","content":"云容天影水中摇，分坐船舷似小桥。联句敏於山吐月，举觞疾甚海吞潮。兴来活脔牛心熟，醉罢红炉鸭脚焦。公子翩翩得真意，马蹄尘里有嘉招。","dynasty":"宋代","title":"和答张仲谟泛舟之诗"}
{"author":"黄庭坚","content":"浓云骤雨。巫峡有情来又去。今夜天开。不与姮娥作伴来。清光无外。白发老人心自会。何处歌楼。贪看冰轮不转头。","dynasty":"宋代","title":"减字木兰花"}
{"author":"黄庭坚","content":"一身入定多身出，屈申臂顷四天下，如世箧藏诸有物，及以丝缕舞工木。小儿赞叹或恐怖，耆老智者但袖手。佛说神通方便力，度脱众生具功德。","dynasty":"宋代","title":"南山罗汉赞十六首"}
{"author":"黄庭坚","content":"醉乡闲处日月，鸟语花中管弦。有兴勤来把酒，与君端欲忘年。","dynasty":"宋代","title":"再用前韵赠子勉四首"}
{"author":"黄庭坚","content":"老农年饥望人腹，想见四溟森雨足。林回投璧负婴儿，岂闻烹儿翁不哭。未论万户无炊烟，蛛丝蜗涎经杼轴。使君闵雪无肉味，煮饼青蒿下盐菽。岂云剪爪宜侵肌，霜不杀草仍故绿。幽灵奰贔西山雾，牲肥酒香神未渎。得微往从董父餐，宁当罪系葛陂渊。卜择祠官齐博士，暴露致告苍崖颠。请天行泽不汲汲，尔亦枯鱼过河泣。生鹅斩颈血未乾，风马云车坐相及。百里旌旗洒玉花，使君义动龙蛇蛰。老农欢喜有春事，呼儿饭牛理蓑笠。博士勿叹从公疲，明年麦饭滑流匙。","dynasty":"宋代","title":"次韵子瞻与舒尧文祷雪雾猪泉唱和"}
{"author":"黄庭坚","content":"春色挟曙来，恼人似官酒。酬春无好语，怀我文章友。","dynasty":"宋代","title":"自咸平至太康鞍马间得十小诗寄怀晏叔原并问"}
{"author":"黄庭坚","content":"山围少天日，狐鬼能作妖。睒闪载一车，猎人用鸣枭。小智窘流俗，蹇浅不能超。安得万里沙，晴天看射鵰。","dynasty":"宋代","title":"次韵杨明叔见饯十首"}
{"author":"黄庭坚","content":"山陕江深屋翠崖，夜钟声自瓮中来。长松偃蹇苍龙卧，六月涧泉轰怒雷。","dynasty":"宋代","title":"双涧寺二首其二"}
{"author":"黄庭坚","content":"从来占北堂，雨露借恩光。与菊乱佳色，共葵倾太阳。人生真苦相，物理忌孤芳。不及空庭草，荣衰可两忘。","dynasty":"宋代","title":"次韵师厚萱草"}
{"author":"黄庭坚","content":"竹笋初生黄犊角，蕨芽初长小儿拳。试寻野菜炊春饭，便是江南二月天。","dynasty":"宋代","title":"春阴"}
{"author":"黄庭坚","content":"夫子勤於蘧伯玉，洗心观道得灵龟。开门择友尽三益，清坐不言行四时。风与蛛丝游碧落，日将槐影下隆墀。天空地迥何处觅，岁计有余心自知。","dynasty":"宋代","title":"用几复韵题白氏思堂"}
{"author":"黄庭坚","content":"碧窗闲杀春风手，古柳堤莺几日回。纵有黄花堪对酒，应无红袖与传杯。","dynasty":"宋代","title":"九日对菊有怀粹老在河上四首"}
{"author":"黄庭坚","content":"柳似罗敷十五馀，宫腰舞罢不胜扶。年年折在行人手，为问春风管得无。","dynasty":"宋代","title":"观化十五首其九"}
{"author":"黄庭坚","content":"障羞罗袂薄，承汗领巾红。晚风斜虿发，逸艳照窗笼。胡琴抱明月，宝瑟阵归鸿。倚壁生蛛网，年光如转蓬。","dynasty":"宋代","title":"情人怨戏效徐庾慢体三首"}
{"author":"黄庭坚","content":"隆儒殿阁对横经，咫尺清都雨露零。见说文星环北极，人间无路仰天庭。","dynasty":"宋代","title":"再次韵四首"}
{"author":"黄庭坚","content":"见人金玉满堂而不贪，看人凤阁鸾台而不妒。自疑是南岳懒瓒师，人言是前身黄叔度。","dynasty":"宋代","title":"张子谦写予真请自赞"}
{"author":"黄庭坚","content":"衡门低首过，环堵容膝坐。四旁无给侍，百衲自缠裹。论事直如弦，观书曲肱卧。饥来或乞食，有道无不可。","dynasty":"宋代","title":"颜徒贫乐斋二首"}
{"author":"黄庭坚","content":"体妖娆，鬟婀娜。玉甲银筝照座。危柱促，曲声残。王孙带笑看。休休休，莫莫莫。愁拨个丝中索。了了了，玄玄玄。山僧无碗禅。","dynasty":"宋代","title":"更漏子"}
{"author":"黄庭坚","content":"未报贾船回。三径荒锄菊卧开。想得邻船霜笛罢，沾衣。不为涪翁更为谁。风力袅萸枝。酒面红鳞惬细吹。莫笑插花和事老，摧颓。却向人间耐盛衰。","dynasty":"宋代","title":"南乡子"}
{"author":"黄庭坚","content":"前日发大雷，真成料虎头。今日伐鼓出，棹歌傲阳侯。沧江百折来，及此始东流。东流会宾客，建德椎羊牛。野语尚信然，小市黄芦洲。惟有采薪翁，经营往来舟。槠枥尽斤斧，山童烟雨愁。","dynasty":"宋代","title":"丙申泊东流县"}
{"author":"黄庭坚","content":"断送一生惟有，破除万事无过。远山横黛蘸秋波。不饮旁人笑我。花病等闲瘦弱，春愁没处遮拦。杯行到手莫留残。不道月斜人散。","dynasty":"宋代","title":"西江月老夫既戒酒不饮，遇宴集，独醒其旁。坐客欲得小词，援笔为赋。"}
{"author":"黄庭坚","content":"子瞻谪岭南，时宰欲杀之。饱吃惠州饭，细和渊明诗。彭泽千载人，东坡百世士。出处虽不同，风味乃相似。","dynasty":"宋代","tags":"写人，赞美，抒情，苦闷","title":"跋子瞻和陶诗"}
{"author":"黄庭坚","content":"酒阑命友闲为戏。打揭儿、非常惬意。各自轮赢只赌是。赏罚采、分明须记。小五出来无事。却跋翻和九底。若要十一花下死。管十三、不如十二。","dynasty":"宋代","title":"鼓笛令（戏咏打揭）"}
{"author":"黄庭坚","content":"过我诸公子，寂寥非世娱。茶须亲碾试，酒可倩行沽。日永乌皮几，窗寒竹火炉。不来寻翰墨，僮仆解吴歈。","dynasty":"宋代","title":"和知命招晁道夫叔侄"}
{"author":"黄庭坚","content":"梵语头陀，华言抖擞。净一真心，振三毒垢。如来亲试，迦叶称首。圣教推崇，哲人遵守。衣三食四，住处五名。曰十二行，对治修行。十三或八，要以三并。练磨三境，摄化三乘。起四欢喜，行四圣种。以戒为基，止观相踵。大矩崇规，链金烹矿。号菩萨僧，志惟坚勇。知足少欲，伏我受根。无取无著，情绝所存。若有赞者，同赞世尊。续佛慧命，开佛正门。在昔能仁，嘱付弥勒。守护三宝，後五百岁。弥勒称扬，此行为最。适当其时，应身出世。阿兰若处，作众依归。则先贤轨，发薙肩垂。白麻劫贝，不随染衣。表如玉雪，不受尘泥。心寂为禅，心净为教。内外相应，方名修道。事贵简严，理惟幽奥。不具信根，玄关莫造。祈生兜率，天乐非贪。菩提熏种，慈氏言参。其或超越，罔假司南。十方法界，同我伽蓝。","dynasty":"宋代","title":"头陀赞"}
{"author":"黄庭坚","content":"南极一星淮上老，承家令子气横秋。万端只要称心耳，五鼎何如委吏优。海燕催归人作社，江花欲动雨含愁。追思二十年前会，棠棣飘零叹鄂不。","dynasty":"宋代","title":"再和寄蓝六"}
{"author":"黄庭坚","content":"眼入毫端写竹真，枝掀叶举是精神。因知幻物出无象，问取人间老斲轮。","dynasty":"宋代","title":"题子瞻墨竹"}
{"author":"黄庭坚","content":"清静草玄学，西京有子云。太尉死宗社，大鸟泣其坟。寂寞向千载，风流被仍昆。富贵何足道，圣处要策勋。","dynasty":"宋代","title":"次韵杨明叔见饯十首"}
{"author":"黄庭坚","content":"重帘复幕锁蛾眉，银烛金荷醉舞衣。长为扶头欠㪷酒，不关禅病减腰围。","dynasty":"宋代","title":"戏答龙泉余尉问禅二小诗其一"}
{"author":"黄庭坚","content":"桄榔叶暗宾郎红，朋友相呼堕酒中。正以多知巧言语，失身来作管城公。","dynasty":"宋代","title":"戏咏猩猩毛笔二首"}
{"author":"黄庭坚","content":"营巢燕燕几时休，在处成家春复秋。岁岁自来还自去，主人无厌客无求。","dynasty":"宋代","title":"杂诗七首"}
{"author":"黄庭坚","content":"南人羁旅不成归，梦绕南枝与北枝。安得孤根连夜发，要当雪月并明时。","dynasty":"宋代","title":"又寄王立之"}
{"author":"黄庭坚","content":"朝士闻鸡常半途，朱门拥被不关渠。秦郎五起听三唱，残烛贪传未见书。","dynasty":"宋代","title":"次韵答少章闻雁听鸡二首"}
{"author":"黄庭坚","content":"我老倦多故，心期马少游。愿为春眠蚕，吐丝自绸缪。翩翩魏公子，阅世无全牛。吹嘘鼓万物，领袖倾九流。昨来怀白璧，往撼西诸侯。中丞文武将，良非卫霍侔。誓开河源地，画作禹贡州。壮士捐躯死，鲸鲵尚吞舟。客心无一寸，草食随百忧。故人道旧语，末路非前筹。重来滕王阁，枫叶江上秋。章子饱径术，赋诗如曹刘。太学得虚名，权势殊未尤。祸机发无妄，对吏抵抢头。遇逢椎鼓赦，帝泽万邦休。章江三年拘，解装买莫愁。丽姬泣又悔，生故难豫谋。邂逅识面晚，困穷理相收。夜语倒樽酒，参旌偃风旒。两公但取醉，古今共高丘。","dynasty":"宋代","title":"次韵章禹直魏道辅赠答之诗"}
{"author":"黄庭坚","content":"两公六字语妙，独我一双眼明。笔似出林鸟翼，诗如落涧泉声。","dynasty":"宋代","title":"和东坡送仲天贶王元直六言韵五首"}
{"author":"黄庭坚","content":"为君写就黄庭了，不博山阴道士鹅。","dynasty":"宋代","title":"残句：为君写就黄庭了"}
{"author":"黄庭坚","content":"田郎杞菊荒三径，文字时追二叟游。万卷藏书多未见，老夫端拟乞荆州。","dynasty":"宋代","title":"入穷巷谒李材叟翘叟戏赠兼简田子平三首"}
{"author":"黄庭坚","content":"二水奔奔鸣屋除，松林落日吼乌菟。老僧更有百岁母，白发身为反哺乌。","dynasty":"宋代","title":"双涧寺二首"}
{"author":"黄庭坚","content":"白鹤去寻王子晋，真龙得慕沈诸梁。千年往事如飞鸟，一日倾愁对夕阳。遗老能名唐郡邑，断碑犹是晋文章。浮云不作苞桑计，只有荒山意绪长。","dynasty":"宋代","title":"初至叶县"}
{"author":"黄庭坚","content":"万事相寻荣与衰，故人别来鬓成丝。欲知岁晚在何许，唯说山中有桂枝。","dynasty":"宋代","title":"答许觉之惠桂花椰子茶盂二首"}
{"author":"黄庭坚","content":"文思昭日月，神武用雷霆。制作深垂统，忧勤减梦龄。孙谋开二圣，末命对三灵。今代谁班马，能书汗简青。","dynasty":"宋代","title":"神宗皇帝挽词三首其一"}
{"author":"黄庭坚","content":"欲遣吟人对好山，暮天和雨醉凭栏。座中云气侵人湿，砌下泉声逼酒寒。红烛围棋生死急，清风挥尘笑谈闲。更筹报尽不成起，车从厌厌夜已阑。","dynasty":"宋代","title":"李大夫招饮"}
{"author":"黄庭坚","content":"门掩虚堂阴窈窈，风摇枯竹冷萧萧。邱虚余意谁相问，丰沛英魂我欲招。野老无知惟卜岁，神巫何事苦吹箫。人归里社黄云暮，只有哀蝉伴寂寥。","dynasty":"宋代","title":"题樊侯庙二首"}
{"author":"黄庭坚","content":"鹏飞鲲化未即逍遥游，龙章凤姿终作广陵散。湓浦炉边督数钱，故人陆沉心可见。气与神兵上斗牛，诗如晴雪濯江汉。把咏公诗阖且开，旁无知音面墙叹。我今废书迷簿领，鱼蠹笔锋蛛网砚。六年国子无寸功，犹得江南万家县。客来欲语谁与同，令人熟寐触屏风。窃食仰愧冥冥鸿，少年所期如梦中。江头酒贱樽屡空，南山有田岁不逢。相思夜半涕无从，千金公亦费屠龙。","dynasty":"宋代","title":"次韵和答孔毅甫"}
{"author":"黄庭坚","content":"车如鸡栖马如狗，闭门常多出门少。去天尺五张公子，官居城南池馆好。健儿快马紫游缰，迎我不知沙路长。高榆老柳媚寒日，枯荷小鸭冻野航。津人刺船起应客，遥知故人一水隔。下马索酒呼三迟，骑奴笑言客竟痴。向来情义比瓜葛，万事略不置町畦。追数存亡异忧乐，烛如白虹贯酒卮。开轩临水弄长笛，吹落残月风凄凄。城头漏下四十刻，破魔惊睡听新诗。君诗清壮悲节物，正与秋虫同一律。迩来更觉苦语工，思妇霜碪捣寒月。朱颜绿发深误人，不似草木长青春。洁身好贤君自有，今日相看进于旧。以兹敢倾一杯酒，为太夫人千万寿。","dynasty":"宋代","title":"赠张仲谋"}
{"author":"黄庭坚","content":"长虹垂地若篆字，晴岫插天如画屏。耕夫荷耡解襏襫，渔父晒网投笭箵。子期闻笛正怀旧，车胤当窗方聚萤。独卧萧斋已无月，夜深犹听读书声。","dynasty":"宋代","title":"雨晴过石塘留宿赠大中供奉"}
{"author":"黄庭坚","content":"天遣酴醾玉作花，紫绵揉色染金沙。凭君著意樽前看，便与春工立等差。","dynasty":"宋代","title":"以金沙酴醾送公寿"}
{"author":"黄庭坚","content":"真皇多庙胜，仁祖用功深。卜宅迁九鼎，破胡藏万金。百年休战士，当日纵前禽。欲断匈奴臂，不如留此心。","dynasty":"宋代","title":"次韵公定世弼登北都东楼四首"}
{"author":"黄庭坚","content":"明驼思千里，驽马怯负荷。小人蠹诗书，安乐北窗卧。瓢空且乞饭，儿寒教补破。机巧生五兵，百拙可用过。","dynasty":"宋代","title":"和答魏道辅寄怀十首其十"}
{"author":"黄庭坚","content":"携手青云路稳，天声迤逦传呼。袍笏恩章乍赐，春满皇都。何处难忘酒，琼花照玉壶。归袅丝梢竞醉，雪舞郊衢。","dynasty":"宋代","title":"雪花飞·携手青云路稳"}
{"author":"黄庭坚","content":"循吏功名两汉中，平生风义最雍容。鱼游濠上方云乐，鵩在承尘忽告凶。挂剑自知吾已许，脱骖不为涕无从。百年穷达都归尽，淮水空围墓上松。","dynasty":"宋代","title":"李濠州挽词二首其一"}
{"author":"黄庭坚","content":"何处惊麏触祸机，烦君遣骑割鲜肥。秋来多病新开肉，粝饭寒葅得解围。","dynasty":"宋代","title":"谢荣绪割贶见贻二首"}
{"author":"黄庭坚","content":"众生堕八难，身心俱丧失。惟有一念在，能呼观世音。火坑与刀山，猛兽诸毒药。众苦萃一身，呼者常不痛。何用呼菩萨，当自救痛者，不烦观音力。众生以二故，一身受众苦。若能真不二，则是观世音。八万四千人，同时俱起救。","dynasty":"宋代","title":"观音赞"}
{"author":"黄庭坚","content":"伯夷不食周武粟，程婴可托赵氏孤。死者复生欲无愧，受遗归妹况在予。经营百事失本意，跬步寻常畏简书。人闲若有不税地，判尽筋力终年锄。","dynasty":"宋代","title":"伤歌行四首"}
{"author":"黄庭坚","content":"为山不能山，过在一篑止。渥洼骐驎儿，堕地志千里。岷江初滥觞，入楚乃无底。将升圣人堂，道固有廉陛。邢子好少年，如世有源水。方求无津涯，不作蛙井喜。儿中兀老苍，趣造甚奇异。过阅王公门，袖中有漫刺。别来阻河山，望远每障袂。斯文向千载，有志常寡遂。後生文楚楚，照影若孔翠。不应太玄草，睎价咸阳市。雨作枕箪秋，官闲省中睡。梦不到汉东，茗椀乃为祟。闻君肺渴减，颇复佳食寐。读书得新功，来雁寄一字。","dynasty":"宋代","title":"次韵答邢惇夫"}
{"author":"黄庭坚","content":"昏昏市井气，呫呫儿女语。禽喧声百种，春作事万绪。人间鸡黍期，天上德星聚。乖离略十年，发白齿龃龉。太史祷衡丘，佐王用貔虎。子云免大夫，草玄空自苦。人生只尔是，付与瓮头醑。","dynasty":"宋代","title":"次韵正仲三丈自衡山返命舍驿过外舅师厚赠答"}
{"author":"黄庭坚","content":"姚子雪麴，杯色争玉。得汤郁郁，白云生谷。清而不薄，厚而不浊。甘而不哕，辛而不螫。老夫手风，须此晨药。眼花作颂，颠倒淡墨。","dynasty":"宋代","title":"安乐泉颂"}
{"author":"黄庭坚","content":"先生早擅屠龙学，袖有新硎不试刀。岁晚亦无鸡可割，庖蛙煎鳝荐松醪。","dynasty":"宋代","title":"戏答史应之三首"}
{"author":"黄庭坚","content":"范公种竹水边亭，漂泊来游一客星。神理不应从此尽，百年草树至今青。","dynasty":"宋代","title":"百花洲杂题"}
{"author":"黄庭坚","content":"非复三五少年日，把酒偿春颊生红。白鸥入群颇相委，不谓惊起来宾鸿。","dynasty":"宋代","title":"戏答王定国题门两绝句"}
{"author":"黄庭坚","content":"花开岁岁复年年，病眼看花隔晚烟。春去明明红紫落，清风明月是春前。","dynasty":"宋代","title":"观化十五首"}
{"author":"黄庭坚","content":"净名庞老摠垂须，君幸元无免破除。心若出家身若住，何须更觅剃头书。","dynasty":"宋代","title":"赠刘静翁颂四首"}
{"author":"黄庭坚","content":"四时说尽庵前事，寄远如开水墨图。略有生涯如谷口，非无卜肆在成都。旁篱榛栗供宾客，满眼云山奉燕居。闲与老农歌帝力，年丰村落罢追胥。","dynasty":"宋代","title":"次韵寅庵四首"}
{"author":"黄庭坚","content":"飞盖相追随，携手共行乐。我有一樽酒，聊厚不为薄。珍木郁苍苍，众鸟欣有托。密竹使迳迷，初篁包绿箨。有渰兴南岑，森森散雨足。万物生光辉，夕阳暧平陆。蚕月观时暇，振衣聊踯躅。沈迷簿领书，未尝废邱壑。王度日清夷，镇俗在简约。人生非金石，亲友多零落。漆园有傲吏，君平独寂寞。所愿从之游，逝者如可作。","dynasty":"宋代","title":"同吉老饮清平戏作集句"}
{"author":"黄庭坚","content":"中秋多雨。常是尊罍狼藉去。今夜云开。须道姮娥得得来。不知云外。还有清光同此会。笛在层楼。声彻摩围顶上头。","dynasty":"宋代","title":"减字木兰花其八"}
{"author":"黄庭坚","content":"竘工运斤斧，蟠木破权奇。离离稻田畦，日静波文稀。居然有心作，个是偶尔为。正当合战地，仍有曳尾龟。胶漆与颜色，金铜利关机。抱器心自许，成功世乃知。吾宗为湔祓，枯木更生辉。背城傥借一，观我凯旋归。","dynasty":"宋代","title":"奉次斌老送瘿木棋局八韵"}
{"author":"黄庭坚","content":"诗有渊明语，歌无子夜声。论文思见老弥明。坐想罗浮山下、羽衣轻。何处黔中郡，遥知隔晚晴。雨余风急断虹横。应梦池塘春草、若为情。","dynasty":"宋代","title":"南歌子"}
{"author":"黄庭坚","content":"岁华其将晚，霜叶不可风。生理鱼乞水，归心鸟飞空。风尘化衣黑，旅宿梦裙红。人言家无壁，自倚笔有锋。转蓬且半岁，交臂各衰翁。扁舟去日远，明月与君同。露曦百年驶，麟获万事穷。装怀酒澹淡，塞意雾空蒙。诸公尚无恙，不见陈元龙。","dynasty":"宋代","title":"次韵道辅旅怀见寄"}
{"author":"黄庭坚","content":"九疑山中萼绿华，黄云承袜到羊家。真筌虫蚀诗句断，犹托余情开此花。","dynasty":"宋代","title":"效王仲至少监咏姚花用其韵四首"}
{"author":"黄庭坚","content":"潘郎小时如白玉，上学觅归如杜鹃。当年屡过乃翁家，沽酒煮蟹不论钱。大梁相逢初不识，黄尘渍面催挽船。不如去作万骑将，黑头日致青云上。","dynasty":"宋代","title":"戏赠潘供奉"}
{"author":"黄庭坚","content":"骨秀已知骐骥子，性仁端是凤凰雏。不腾渥水称神俊，应出岐山作瑞符。渐指家人知姓字，试看屏上识之无。乃翁断狱多阴德，迳往高门待汝车。","dynasty":"宋代","title":"嗣深尚书弟晬日"}
{"author":"黄庭坚","content":"相望六千里，天地隔江山。十书九不到，何用一开颜。","dynasty":"宋代","title":"谪居黔南十首其一"}
{"author":"黄庭坚","content":"横槊不为万骑先，传杯把笔过年年。怀中黄石闲三略，道上青旗漫百篇。","dynasty":"宋代","title":"戏答仇梦得承制二首"}
{"author":"黄庭坚","content":"阿髯学升堂，干母思靡悔。文成艺桃李，不言行道兑。阿苏妙言语，机警欲无对。子姓何预人，兰玉要可佩。","dynasty":"宋代","title":"庭坚得邑太和六舅按节出同安邂逅于皖公溪口"}
{"author":"黄庭坚","content":"病夫中岁屏杯杓，百叶缃梅触拨人。拂杀官黄春有思，满城桃李不能春。","dynasty":"宋代","title":"出礼部试院王才元惠梅花三种皆妙绝戏答三首"}
{"author":"黄庭坚","content":"筑屋皖公城，木末置曲栏。岁晚对烟景，人家橘柚间。独秀司命峰，众口让高寒。松竹二乔宅，雪云三祖山。衰怀造胜境，转觉落笔难。苏李工五字，属联不当悭。","dynasty":"宋代","title":"同苏子平李德叟登擢秀阁"}
{"author":"黄庭坚","content":"杨公父子孙，俱出文昌宫。朱轓与别驾，同最治民功。当年竹马儿，市上白鬓翁。相语府门前，郎君有家风。筑室俯飞鸟，我来岁仲冬。人烟空橘柚，梅蘤破榛丛。延客煮茶药，使君语雍容。畴昔识二父，只今天柱峰。故开堂北门，突兀在眼中。千秋万岁後，野人犹致恭。借问经始谁，开国华阴公。","dynasty":"宋代","title":"三至堂"}
{"author":"黄庭坚","content":"烹茶留客驻金鞍。月斜窗外山。别郎容易见郎难。有人思远山。归去后，忆前欢。画屏金博山。一杯春露莫留残。与郎扶玉山。","dynasty":"宋代","title":"阮郎归（效福唐独木桥体作茶词）"}
{"author":"黄庭坚","content":"新年何许春光漏。小院闭门风日透。酥花入坐颇欺梅，雪絮因风全是柳。使君落笔春词就。应唤歌檀催舞袖。得开眉处且开眉，人世可能金石寿。","dynasty":"宋代","title":"木兰花令"}
{"author":"黄庭坚","content":"中秋无雨。醉送月衔西岭去。笑口须开。几度中秋见月来。前年江外。儿女传杯兄弟会。此夜登楼。小谢清吟慰白头。","dynasty":"宋代","title":"减字木兰花"}
{"author":"黄庭坚","content":"心里人人，暂不见、霎时难过。天生你要憔悴我。把心头从前鬼，著手摩挲。抖擞了、百病销磨。见说那厮脾鳖热。大不成我便与拆破。待来时、鬲上与厮噷则个。温存著、且教推磨。","dynasty":"宋代","title":"少年心（添字）"}
{"author":"黄庭坚","content":"几日无书，举头欲问西来燕。世情梦幻。复作如斯观。自叹人生，分合常相半。戎虽远。念中相见。不托鱼和雁。","dynasty":"宋代","title":"点绛唇"}
{"author":"黄庭坚","content":"罗带双垂，妙香长恁携纤手。半妆红豆。各自相思瘦。闻道伊家，终日眉儿皱。不能勾。泪珠轻溜。裛损揉蓝袖。","dynasty":"宋代","title":"点绛唇"}
{"author":"黄庭坚","content":"携手青云路稳，天声迤逦传呼。袍笏恩章乍赐，春满皇都。何处难忘酒，琼花照玉壶。归袅丝梢竞醉，雪舞郊衢。","dynasty":"宋代","title":"雪花飞"}
{"author":"黄庭坚","content":"之作心情老懒。对歌对舞，犹是当时眼。巧笑靓妆，近我衰容华鬓。似扶著、卖卜算。思量好个当年见。催酒催更，只怕归期短。饮散灯稀，背销落花深院。好杀人、天不管。","dynasty":"宋代","title":"河传"}
{"author":"黄庭坚","content":"济楚好得些。憔悴损、都是因它。那回得句闲言语，傍人尽道，你管又还鬼那人唦。得过口儿嘛。直勾得、风了自家。是即好意也毒害，你还甜杀人了，怎生申报孩儿。","dynasty":"宋代","title":"丑奴儿"}
{"author":"黄庭坚","content":"虚堂密候参同火，梨枣枝繁。深锁三关。不要樊姬与小蛮。遥知风雨更阑夜，犹梦巫山。浓丽清闲。晓镜新梳十二鬟。","dynasty":"宋代","title":"采桑子"}
{"author":"黄庭坚","content":"此书惊蛇入草，书成不知绝倒。自疑怀素前身，今生笔法更老。","dynasty":"宋代","title":"墨蛇颂"}
{"author":"黄庭坚","content":"在昔授子书，髧彼垂两发。乖离今十年，树立映先达。青灯哦妙句，如酌春酒滑。把书念携手，惆怅至明发。","dynasty":"宋代","title":"用明发不寐有怀二人为韵寄李秉彝德叟"}
{"author":"黄庭坚","content":"人间风日不到处，天上玉堂森宝书。想见东坡旧居士，挥毫百斛泻明珠。我家江南摘云腴，落硙霏霏雪不如。为公唤起黄州梦，独载扁舟向五湖。","dynasty":"宋代","tags":"咏物","title":"双井茶送子瞻"}
{"author":"黄庭坚","content":"三公未白发，十辈乘朱轮。只取人看好，何益百年身。但愿长今日，清樽对故人。","dynasty":"宋代","title":"丙寅十四首效韦苏州其五"}
{"author":"黄庭坚","content":"有身犹缚律，无梦到行云。俗里光尘合，胸中泾渭分。我搴江南秀，一见空马群。夸士慕锺鼎，寒儒守典坟。吾欲超万古，乃如负山蚊。能来商略此，趺坐对炉芬。","dynasty":"宋代","title":"次韵答王韵中"}
{"author":"黄庭坚","content":"泰坛下瑞云黄，雨师洒道尘香。便面犹承坠露，金钲半吐东墙。","dynasty":"宋代","title":"次韵韩川奉祠西太乙宫四首"}
{"author":"黄庭坚","content":"幽丛秀色可揽撷，煮饼菊苗深注汤。饮冰食蘖浪自古，摩挲满怀春草香。","dynasty":"宋代","title":"三月乙巳来赋盐万岁乡且搜猕匿赋之家晏饭此"}
{"author":"黄庭坚","content":"江梅香冷淡，开遍未全疏。已有耐寒蝶，双飞上花须。今夜严城角，肯留花在无。","dynasty":"宋代","title":"丙寅十四首效韦苏州其六"}
{"author":"黄庭坚","content":"公有一杯酒，与人同醉醒。遗民能记忆，欲语涕飘零。","dynasty":"宋代","title":"陪师厚游百花洲盘礴范文正祠下道羊昙哭谢安"}
{"author":"黄庭坚","content":"松风竹雨共谈空，楼阁参差古叠重。急水滩头道人住，亦如前佛在因中。","dynasty":"宋代","title":"题高节亭颂"}
{"author":"黄庭坚","content":"秋阴细细压茅堂，吟虫啾啾昨夜凉。雨开芭蕉新闲旧，风撼篔簹宫应商。砧声已急不可缓，檐景既短难为长。狐裘断缝弃墙角，岂念晏岁多繁霜。茅堂索索秋风发，行遶空庭紫苔滑。蛙号池上晚来雨，鹊转南枝夜深月。翻手覆手不可期，一死一生交道绝。湖水无端浸白云，故人书断孤鸿没。","dynasty":"宋代","tags":"秋天，抒怀，友情，组诗","title":"秋怀二首"}
{"author":"黄庭坚","content":"只可阕中安止止，谁能铁里斗铮铮。田多谷少无人会，譬似无田过一生。","dynasty":"宋代","title":"入穷巷谒李材叟翘叟戏赠兼简田子平三首"}
{"author":"黄庭坚","content":"元礼佳少年，俊气欲无敌。文章诗最豪，溟涨助笔力。三年叶公城，於我固多益。恨无荆鸡材，使君有羽翼。此行省亲闱，彩服耀春色。从容文字闲，固未旷子职。蕲春向鄂渚，曾不三四驿。吾师李武昌，金声而玉德。诚能勇一往，所进岂寸尺。江南後生秀，居多门下客。愿君从之游，琢磨就圭璧。斗酒清夜阑，缺月挂屋壁。鸡鸣马就辔，少别安足惜。人生共一世，谁能无行役。","dynasty":"宋代","title":"送蒲元礼南归"}
{"author":"黄庭坚","content":"蟠空作风雨，发地鸣鼓吹。日晴四无人，声在高林际。伊优儿女语，蹇浅市井议。我欲抱七弦，写此以卒岁。","dynasty":"宋代","title":"鄂州节推陈荣绪惠示沿檄崇阳道中六诗老懒不"}
{"author":"黄庭坚","content":"新收千百秋莲菂，剥尽红衣捣玉霜。不假参同成气味，跳珠椀里绿荷香。","dynasty":"宋代","title":"邹松滋寄苦竹泉橙麴莲子汤三首"}
{"author":"黄庭坚","content":"客心如头垢，日欲撩千篦。闻人说江南，喜气吐晴霓。伏枕梦归路，子规吟翠微。济南似江南，旧见今不疑。洗心欲成游，王事相夺移。驽马恋栈豆，岂能辞絷缧。本无封侯骨，见事又重迟。徒能多著酒，大腹如鸱夷。惟思一渔舟，载网横渺弥。矫贡历下亭，朱阑转清溪。春风吹桃李，三月自成蹊。翠叶张日幄，红英铺地衣。此中有佳兴，不醉定自非。况当郡政成，野茧麦两岐。与民同观游，永夜不阖扉。女墙上金枢，天如青琉璃。想子果下归，马饱生刍嘶。","dynasty":"宋代","title":"次韵寄李六弟济南郡城桥亭之诗"}
{"author":"黄庭坚","content":"青神县中得两张，爱民财力惟恐伤。二公身安民乃乐，劝葺城头五月凉。竹铺不涴吴绫袜，东西开轩荫清樾。当官借景不伤民，恰似凿池取明月。","dynasty":"宋代","title":"借景亭"}
{"author":"黄庭坚","content":"平生翰墨学，空走使臣车。瞿令能苍史，归公好古书。秦山刊日月，周鼓颂畋渔。不见龙蛇笔，新乾研滴蜍。","dynasty":"宋代","title":"文安国挽词二首"}
{"author":"黄庭坚","content":"元祐宗臣考十科，公居八九未为多。功名身后无瑕点，孝友生知不琢磨。","dynasty":"宋代","title":"叔父给事挽词十首其一"}
{"author":"黄庭坚","content":"黄浊归大壑，涟漪遶重城。西风一横笛，金气与高明。归鸦度晚景，落雁带边声。平生知章处，别离空复情。","dynasty":"宋代","title":"次韵刘景文登郑王台见思五首"}
{"author":"黄庭坚","content":"古风萧索不言归，贫贱交情富贵非。世祖本无天下量，子陵何慕钓鱼矶。","dynasty":"宋代","title":"杂诗"}
{"author":"黄庭坚","content":"金城千里要人豪，理君乱丝须孟劳。文星合在天东壁，清都紫微醉云璈。荆溪居士傲轩冕，胸吞云梦如秋毫。三品衣鱼人仰首，不见全牛可下刀。秦川渭水森长戟，方壶蓬莱冠巨鳌。万钉宝带琱狨席，献纳论思近赭袍。连营貔虎湛如水，开尽西河拥节旄。何时出入诸公间，淮湖阅船今二毛。凿渠决策与天合，支祈窘束缩怒涛。衣食京师看上计，陛下文武收英髦。春风淮月动清鉴，白拂羽扇随轻舠。下榻见贤倾礼数，後车载士回风骚。斲鼻于郢，观鱼于濠。小夫阅人盖多矣，几成季咸三见逃。","dynasty":"宋代","title":"别蒋颖叔"}
{"author":"黄庭坚","content":"夺却群生夏衣，成得衲僧卧具。为伊业识茫茫，所以一夺一与。三百四百野狐队，中有一两个不瞌睡。十方虚空百杂碎，宁不打破悭皮袋。","dynasty":"宋代","title":"化毡颂"}
{"author":"黄庭坚","content":"人言怖魔像，非金亦非铁。若作世金铁，开士亦不现。禅坐应念往，一钵千家供。顺佛遗敕故，不宣示神通。有为中无为，火聚开莲花。无为中有为，甘露破诸熟。魔子目怖畏，我无怖畏想。或欲坯熔之，为己富贵梯。赖世主慈观，虎兕失爪角。或得野狐书，有字不可读。狐涎著其心，字义皆炳然。却来观六经，全是颠倒想。今世青云士，慎莫作此解。","dynasty":"宋代","title":"铁罗汉颂"}
{"author":"黄庭坚","content":"朝霞藻绘舜衣裳，天碧山青认赭黄。忆得御炉烟直下，紫宸辞罢过宫廊。","dynasty":"宋代","title":"晓出祥符趋府"}
{"author":"黄庭坚","content":"钱君佳少年，濯濯春月柳。开谈屡逼人，落笔若挥帚。凫雁菰蒲中，英材颇时有。同声倾夙期，异姓接婚友。冷官国北门，会面始八九。时时过薄饭，卯坐常至酉。今日得休沐，方醺步兵酒。闻子车马南，欲饯辄掣肘。温风媚行色，绿净无尘垢。鱼轩迎少妇，能献二亲寿。到家春已融，柔条可结纽。菱藻蔓平湖，钓船先入手。南雁正北来，蚤寄诗千首。","dynasty":"宋代","title":"送钱一杲卿"}
{"author":"黄庭坚","content":"携手青云路稳，天声迤逦传呼。袍笏恩章乍赐，春满皇都。何处难忘酒，琼花照玉壶。归袅丝梢竞醉，雪舞郊衢。","dynasty":"宋代","title":"雪花飞"}
{"author":"黄庭坚","content":"北客未尝眉自颦，南人夸说齿生津。磨钱和蜜谁能许，去蒂供盐亦可人。","dynasty":"宋代","title":"戏答晁深道乞消梅二首"}
{"author":"黄庭坚","content":"冰堂酒好。只恨银杯小。新作金荷工献巧。图要连台拗倒。采莲一曲清歌。争檀催卷金荷。醉里香飘睡鸭，更惊罗袜凌波。","dynasty":"宋代","title":"清平乐（饮宴）"}
{"author":"黄庭坚","content":"宥密深黄阁，光辉极上台。藏舟移夜壑，华屋落泉台。雨绋谁为挽，寒笳故作哀。伤心具瞻地，无复衮衣来。","dynasty":"宋代","title":"王文恭公挽词二首"}
{"author":"黄庭坚","content":"有情清江水，东下投豫章。故人江上居，不寄书一行。相思对明月，谈笑如清光。向风长叹息，孤雁起寒塘。倾写郁结怀，因之东南翔。姑氏有淑质，幽林兰静芳。愿因奉箕帚，蘋藻羞烝尝。念君方策名，要津迈腾骧。引车入里门，观者塞路旁。雝雝求匹好，羔雁委潘杨。顾惟蓬茅陋，岂能屈东床。眷言南鸣雁，七子伊在桑。幸缘一日雅，结好永不忘。","dynasty":"宋代","title":"寄傅君倚同年"}
{"author":"黄庭坚","content":"杨家事业绝当时，百家疏通问不疑。高文大册书鸿烈，润色论思禁林杰。堂堂司直社稷臣，谏有用否不辱身。劲气坐中掩虎口，忠言天上婴龙鳞。忍能持禄保卒岁，归去求田问四邻。今时此事久索漠，吾恐九原公可作。我来回首行路难，城郭参差夕照闲。风急饥乌噪乔木，孤坟牢落具茨山。","dynasty":"宋代","title":"思贤"}
{"author":"黄庭坚","content":"鱼去游濠上，鴞来止坐隅。吉凶终我在，忧乐与生俱。决定不是物，方名大丈夫。今观由也果，老子欲乘桴。","dynasty":"宋代","title":"次韵杨明叔四首"}
{"author":"黄庭坚","content":"十日狂风桃柳休，常因酒尽觉春愁。泰山为肉酿沧海，料得人昌无白头。","dynasty":"宋代","title":"行迈杂篇六首"}
{"author":"黄庭坚","content":"百家传本略相似，如月行天见诸水。","dynasty":"宋代","title":"残句:百家传本略相似"}
{"author":"黄庭坚","content":"凡花俗草败人意，晚见琼蕤不恨迟。江左风流尚如此，春功终到岁寒枝。","dynasty":"宋代","title":"李右司以诗送梅花至潞公予虽不接右司想见其"}
{"author":"黄庭坚","content":"香醉山中夏木阴，来禽磊磊承风雾。山鸟冲飞堕圣前，小僧澡雪羞时供。胡奴知是说法时，故奉金炉听时事。有说法相无言说，无说无闻是真说。","dynasty":"宋代","title":"南山罗汉赞十六首"}
{"author":"黄庭坚","content":"群盗挽弓江簸船，丹青当在普通前。谁能与作赤挽板，老笔犹堪寿百年。","dynasty":"宋代","title":"题刘氏所藏展子虔感应观音二首"}
{"author":"黄庭坚","content":"黄金捍拨春风手。帘幕重重音韵透。梅花破萼便回春，似有黄鹂鸣翠柳。晓妆未惬梅添就。玉笋捧杯离钿袖。会拚千日笑尊前，他日相思空损寿","dynasty":"宋代","title":"木兰花令"}
{"author":"黄庭坚","content":"汉皇勤远略，晚节相千秋。不足中原地，犹思一战收。望朝方北顾，斜日倚东楼。庙算知无敌，寒儒浪自愁。","dynasty":"宋代","title":"次韵公定世弼登北都东楼四首"}
{"author":"黄庭坚","content":"钱君佳少年，濯濯春月柳。开谈屡逼人，落笔若挥帚。凫雁菰蒲中，英材颇时有。同声倾夙期，异姓接婚友。冷官国北门，会面始八九。时时过薄饭，卯坐常至酉。今日得休沐，方醺步兵酒。闻子车马南，欲饯辄掣肘。温风媚行色，绿净无尘垢。鱼轩迎少妇，能献二亲寿。到家春已融，柔条可结纽。菱藻蔓平湖，钓船先入手。南雁正北来，蚤寄诗千首。","dynasty":"宋代","title":"送钱一杲卿"}
{"author":"黄庭坚","content":"吉州司户官虽小，曾屈诗人杜审言。今日宣城读书客，还趋手板傍辕门。江山依旧岁时改，桃李欲开烟雨昏。公退但呼红袖饮，剩传歌曲教新翻。","dynasty":"宋代","title":"寄舒申之户曹"}
{"author":"黄庭坚","content":"九陌黄尘乌帽底，五湖春水白鸥前。扁舟不为鲈鱼去，收取声名四十年。","dynasty":"宋代","title":"呈外舅孙莘老二首"}
{"author":"黄庭坚","content":"君不见生不愿为牛後，宁为鸡口。吾闻向来得道人，终古不忒如维斗。希价咸阳诸少年，可推令往挽令还。俗学风波能自拔，我识廖侯眉宇间。省庭无人与争长，主司得之如受赏。东家一笑市尽倾，略无下蔡与阳城。生珠之水砂砾润，生玉之山草木荣。观君词章亦如此，谅知躬行有君子。更约探囊阅旧文，蛛丝灯花助我喜。贤乐堂前竹影斑，好鸟自语莫令弹。北邻著作相劳苦，整驾谒子邀同攀。应烦下榻煮茶药，坐待月轮衔屋山。","dynasty":"宋代","title":"走答明略适尧民来相约奉谒故篇未及之"}
{"author":"黄庭坚","content":"平生治狱有阴功，忠孝临民父母同。赣上樵夫谈卓令，宣城老吏识于公。","dynasty":"宋代","title":"叔父给事挽词十首"}
{"author":"黄庭坚","content":"古人踽踽已先登，后学萧萧不再兴。顾我尪羸君勉强，百年漂忽甚风灯。","dynasty":"宋代","title":"漫书呈几复三首其一"}
{"author":"黄庭坚","content":"黄公山下黄鸡秋，持节恤刑曾少休。小人负弩得开道，扫叶张饮林岩幽。相传有石非地产，列仙持来自罗浮。酒酣步出云雨上，南抚方城西嵩丘。林端乃见石空洞，猛兽贔屭踞上头。鸟道兔迒谋挽致，万牛不动五丁愁。道家蓬莱见仙伯，我亦洗湔与清流。探囊赠研颇宜墨，近出黄山非远求。乃知此山自才美，物欲致用当穷搜。迷邦故令成器晚，不琢元非匠石羞。","dynasty":"宋代","title":"次韵李之纯少监惠砚"}
{"author":"黄庭坚","content":"天下放玄虚，谁知与道俱。唯余范武子，乃是晋诸儒。","dynasty":"宋代","title":"读晋史"}
