{"author":"刘克庄","content":"老子今年五十三，诸方参了又重参。谁能远礼文殊佛，且访颠师海上庵。","dynasty":"宋代","title":"留衣庵"}
{"author":"刘克庄","content":"我于中垒谱相通，君唤玄英作祖翁。每恨暮云一樽隔，暂欣夜雨对床同。为晨门黍谈清宿，留剡溪舟避逆风。众作纷纷鸣瓦釜，黄钟聊复鼓于宫。","dynasty":"宋代","title":"次韵别方时父"}
{"author":"刘克庄","content":"入闽多古松，夹道疏复密。未尝识兵火，既久蔽云日。蠢兹惰游民，深夜腰斧出。斸根取脂肪，窃负如鬼疾。譬诸人刖趾，僵仆立可必。供君一瞬光，夭彼千岁质。暴殄圣垂诫，樵采官著律。徼吏嗜鸡豚，熟视不诃诘。登高抚逵路，巨干日萧瑟。哀哉暑行人，暍死谁汝恤。","dynasty":"宋代","title":"道傍松一首"}
{"author":"刘克庄","content":"武帝有荒志，终童无远谋。长缨自系耳，莫系越王头。","dynasty":"宋代","title":"杂咏一百首其八十四终童"}
{"author":"刘克庄","content":"腥腐年来懒啄吞，䙰褷惟有顶丹存。长吭偏到清霄唳，病翅犹当霁月翻。云杪孤飞因避箭，壳中新鷇各乘轩。士衡晚抱无穷恨，谁向华亭酹一樽。","dynasty":"宋代","title":"赋得老松老鹤各一首其二"}
{"author":"刘克庄","content":"卜筑堪容膝，休官免折腰。宁书处士卒，不践寄奴朝。","dynasty":"宋代","title":"杂咏一百首其二十七陶渊明"}
{"author":"刘克庄","content":"青阳少府笔如椽，袖出骚人体物篇。往昔上林推蜀客，后来赤壁有坡仙。自言避地侨江表，谁诵凌云向上前。萤雪一生家万里，汉庭给札定何年。","dynasty":"宋代","title":"跋青阳尉古赋"}
{"author":"刘克庄","content":"昨夜身手和柔，今晨毛发飕飗。不堪早朝骑马，尚能夜起饭牛。","dynasty":"宋代","title":"春日六言十二首"}
{"author":"刘克庄","content":"子厚文章宗，仲涂岂后身。不肯作崑体，宁来牧湘滨。诛茅翠麓颠，日与书卷亲。划去五季衰，挽回六籍醇。欧尹相继出，孤唱繇伊人。风流渭已远，尚喜栋宇新。千峰高丛丛，一江碧粼粼。禽鱼暨草树，纖悉几案陈。涧泉既可汲，山木亦可薪。熟读壁间藏，痛扫毫端尘。勗哉山中友，勿压泉石贫。","dynasty":"宋代","title":"书堂山"}
{"author":"刘克庄","content":"尚食停珍膳，清斋祷竹宫。方当歌云汉，未可和薰风。","dynasty":"宋代","title":"夏旱五首"}
{"author":"刘克庄","content":"平陆莽为巨浸，晴空变作漏天。明朝是小暑节，重霉必大有年。","dynasty":"宋代","title":"久雨六言四首"}
{"author":"刘克庄","content":"与客同登万仞崖，蔽天风雨蓦然来。六丁白昼诛炎魃，百怪苍渊起蛰雷。毒蟒喷时林尽黑，怒龙裂处石中开。吾生不及观河决，得赋斯游亦壮哉。","dynasty":"宋代","title":"西淙山观雨"}
{"author":"刘克庄","content":"并游英俊，从头数、富贵消磨谁纪。道眼看来，叹人生如寄，家如旅邸。教婢羹藜，课奴种韭，聊诳残牙齿。草堂绵蕝，百年栖托于此。岁晚笔秃无花，探怀中残锦，剪裁馀几。腰脚顽麻，赐他灵寿杖，也难扶起。离绝交游，变更名姓，日暮空山里。老儋复出，不知谁氏之子。","dynasty":"宋代","title":"念奴娇其十三二和"}
{"author":"刘克庄","content":"往昔曼卿曾夺敕，后来同甫竟成名。草茅匹士谋身拙，槐棘诸公议法平。囚服若为探禹穴，明时定不血秦坑。何当拜舞鸡竿了，沽酒刲羊与压惊。","dynasty":"宋代","title":"甲辰书事二首其二"}
{"author":"刘克庄","content":"桥低水涨过船难，旋拆船篷复旋安。未免屈蟠篷底坐，谁教君爱切云冠。","dynasty":"宋代","title":"三月二十一日泛舟十绝"}
{"author":"刘克庄","content":"跳丸屋角去如驰，蠹简窗间卷复披。元老岂无挥玉麈，大儒曾有奋金樵。钓牵鳌极灵根动，斧入牛山杰木衰。白首腐生多感慨，愁来时以酒浇之。","dynasty":"宋代","title":"书窗"}
{"author":"刘克庄","content":"梨园部里奏云和，衰惰烦公发药多。有啭春莺觞客酒，无如龙马暴民禾。盍陪天下传柑宴，且听民间秀麦歌。归对蓬窗灯一点，却疑太乙夜相过。","dynasty":"宋代","title":"又和宋侯三首"}
{"author":"刘克庄","content":"和靖林间欬嗽时，一边觅句一边饥。而今始会天公意，不惜功名只惜诗。","dynasty":"宋代","title":"病后访梅九绝"}
{"author":"刘克庄","content":"穗帐浑如旧，何曾奏伎来。君王不终惠，留妾在空台。","dynasty":"宋代","title":"古宫词十首其五"}
{"author":"刘克庄","content":"豫建无长虑，旁窥有贩心。绝嬴由吕相，继马乃牛金。","dynasty":"宋代","title":"杂咏一百首·吕不韦"}
{"author":"刘克庄","content":"胜负无常数，先观曲直知。隐然壮吾国，孰改敌王师。致讨皆声罪，徂征必有辞。一言明逆顺，大势决雄雌。缟素炎图定，包茅霸业基。后儒喜穿凿，妄意说升陑。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"道远书筒少，时难旅橐垂。花飞春事过，柳暗晓妆迟。","dynasty":"宋代","title":"商妇词十首"}
{"author":"刘克庄","content":"桃李已成尘，葵榴各斗新。红颜年少子，白发背时人。","dynasty":"宋代","title":"乙卯端午十绝"}
{"author":"刘克庄","content":"垂帘复辟身俱稳，送吕迎章话又新。瞒得庭中相泣者，难瞒屏后窃听人。","dynasty":"宋代","title":"读本朝事有感十首"}
{"author":"刘克庄","content":"花离京洛缁尘少，诗到齐梁绮语多。老子七言虽淡泊，不曾一字犯阴何。","dynasty":"宋代","title":"十叠"}
{"author":"刘克庄","content":"君父如天地，虽逃安所之。可怜共世子，死不恨骊姬。","dynasty":"宋代","title":"杂咏一百首·申生"}
{"author":"刘克庄","content":"曾与元方友，因知季子贤。乌衣况推笏，黄发询安问，重瞳览奏篇。此行宜努力，忠孝几人全。","dynasty":"宋代","title":"送林与桂"}
{"author":"刘克庄","content":"忆昨桃包返故乡，意君束带侍明光。一书似坐穷为崇，百计无如去最长。蚁穴梦残何足记，蟆陵愿在莫须偿。即今台阁多收召，定有名公雪孝章。","dynasty":"宋代","title":"寄和汤仲能"}
{"author":"刘克庄","content":"慈母清斋奉竺乾，平生功行默通天。遥知静坐修禅观，永昼炉中一穗烟。","dynasty":"宋代","title":"和仲弟十绝"}
{"author":"刘克庄","content":"摛掞多新意，研寻最苦心。可怜策名晚，谁遣读书深。兄老悲长枕，妻贤敛短衾。近书犹未答，展玩一沾襟。","dynasty":"宋代","title":"挽林德遇主学"}
{"author":"刘克庄","content":"赤肉团终当败坏，臭皮袋死尚贪痴。生憎铜镜催白发，残着珠襦待赤眉。高筑迷楼愁鬼瞰，多为疑冢怕人知。吾评裸葬尤坚久，来往何曾挂一丝。","dynasty":"宋代","title":"寓言"}
{"author":"刘克庄","content":"神秀元来得法，志公了不见几。半夜一钵南迈，明朝只履西归。","dynasty":"宋代","title":"夜读传灯杂书六言八首"}
{"author":"刘克庄","content":"身如老桐树，拱把至于今。阅世已焦尾，无人知苦心。免随薪爨尽，误被斧斤寻。曾侍薰风殿，先皇独赏音。","dynasty":"宋代","title":"和张文学投赠"}
{"author":"刘克庄","content":"少日鱼同队，中年雁失群。宁师楚胜舍，不羡洛机云。春梦谢池草，冰衔汉合人。向来麾节处，尽说小冯君。","dynasty":"宋代","title":"送居厚弟二首"}
{"author":"刘克庄","content":"关破垒犹坚，伤心援不前。生居诸将下，死在众人先。愤极拳双握，创多体少全。岂无人策应，拥纛坐江边。","dynasty":"宋代","title":"哀江帅张常二首"}
{"author":"刘克庄","content":"圣度如天未易量，每怜孤直赦疏狂。中伤竞发千钧弩，拂拭重登七宝床。昔忝未归同二老，今无殉死愧三良。鼎湖望断灵斿远，血泪才乾又数行。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"汗脚谁教上玉台，却寻前路击芒鞋。自嫌到了无仙分，已踏金鳌跌下来。","dynasty":"宋代","title":"辛亥各口占十绝"}
{"author":"刘克庄","content":"偶陪群彦赋登楼，一笑聊宽故国愁。近郭山来晴槛里，待船人立晚沙头。春天晴雨常多变，晦日文书得小休。尚有残钱沽老酒，落花时节约重游。","dynasty":"宋代","title":"湘南楼"}
{"author":"刘克庄","content":"刘季开基主，周昌托子臣。不能活如意，何况戚夫人。","dynasty":"宋代","title":"杂题十首"}
{"author":"刘克庄","content":"青帝施恩野老家，分张红白乞年华。安知巽二无斟酌，吹尽先生一架花。","dynasty":"宋代","title":"病起窥园十绝"}
{"author":"刘克庄","content":"俊物终当腾踏去，钝榔犹欲溯洄从。邻家东岂无□子，小屋西堪住士龙。掷笔不求佳传作，署门怕与恶宾逢。山歌亦自谐音节，莫管人嘲似哑钟。","dynasty":"宋代","title":"用强甫蒙仲韵十首"}
{"author":"刘克庄","content":"卜叟囊书系肘边，儿童尊信等神仙。立谈算尽平生事，问到封侯拜相年。","dynasty":"宋代","title":"村居书事四首其三"}
{"author":"刘克庄","content":"几树繁红映碧湾，苧萝山下见芳颜。分明消得黄金屋，却堕荒蹊野径间。","dynasty":"宋代","title":"熊主簿示梅花十绝诗至梅花已过因观海棠辄次其韵其三"}
{"author":"刘克庄","content":"说与行云，且撋就、嫦娥今夕。俄变见、金蛇能紫，玉蟾能白。九万里风清黑眚，三千世界纯银色。想天寒、桂老已吹香，堪攀摘。湘妃远，谁鸣瑟。桓伊去，谁横笛。叹素光如旧，朱颜非昔。老去欢悰无奈减，向来酒量常嫌窄。倩何人、天外挽冰轮，应留得。","dynasty":"宋代","title":"满江红（丁巳中秋）"}
{"author":"刘克庄","content":"方士诳三郎，蟾宫事涉茫。至尊宜夕月，安敢问霓裳。","dynasty":"宋代","title":"池上对月五首"}
{"author":"刘克庄","content":"白首还乡铁铸关，云泥不复计飞蟠。原田高下雨三日，庵屋中分云半间。麻麦芃芃回秀色，茅柴薄薄暂酡颜。若非铃合诗筒至，身在华胥的未还。","dynasty":"宋代","title":"又和八首"}
{"author":"刘克庄","content":"轻薄坠鞭子，清狂谒水生。如何唐老杜，也作丽人行。","dynasty":"宋代","title":"寒食清明十首其十"}
{"author":"刘克庄","content":"当年手种满可阳，人树而今各老苍。谁向棠阴遗老说，潘郎不是旧潘郎。","dynasty":"宋代","title":"冬暖海棠盛开三绝"}
{"author":"刘克庄","content":"断镞遗鎗不可求，西风古意满原头。孙刘数子如春梦，王谢千年有旧游。高塔不知何代作，暮笳似说昔人愁。神州只在阑干北，度度来时怕上楼。","dynasty":"宋代","title":"冶城"}
{"author":"刘克庄","content":"蜀剂十杯扶胃气，南烹一筯忍馋涎。病梨虽以樵贺废，寿栎翻因拥肿全。已脱坡翁赤猴月，并逃谢傅白鸡年。新凉尚起亲灯兴，谁道过时已悍坚。","dynasty":"宋代","title":"病起夜坐读书一首"}
{"author":"刘克庄","content":"淅淅吹庭树，铮铮溅瓦沟。乍除秦酷吏，重见晋清流。山有月行脚，溪无风打头。不知楚台客，何以说悲秋。","dynasty":"宋代","title":"风雨凉甚一首"}
{"author":"刘克庄","content":"鸡絮交懽远，琵琶寄恨深。早知胡地冷，永巷亦甘心。","dynasty":"宋代","title":"杂题十首"}
{"author":"刘克庄","content":"新贵纷纷竞著鞭，明公于此独恬然。未曾批敕中书考，先判天官二十年。","dynasty":"宋代","title":"庆建州叶守其二"}
{"author":"刘克庄","content":"纵心以后决求归，曰耄之年永息机。蔬食不消人祝饐，布裘安用妾熏衣。","dynasty":"宋代","title":"八十吟十绝"}
{"author":"刘克庄","content":"村乐殊音节，蛮讴欠雅驯。老儒无酌献，歌此送迎神。","dynasty":"宋代","title":"神君歌十首"}
{"author":"刘克庄","content":"衡门忽有满堂宾，皆诧瞿聃抱送麟。懒作柳边退朝客，宁为花下弄孙人。小年置膝尤钟爱，晚岁含饴当食珍。吾万卷书将付汝，胜如制诰水银银。","dynasty":"宋代","title":"竹溪以余得第七孙惠诗次韵一首"}
{"author":"刘克庄","content":"东邻安得如渠白，西域何曾有许香。苏二聪明真道著，杏花恐不敢承当。","dynasty":"宋代","title":"梅花十绝答石塘二林"}
{"author":"刘克庄","content":"敝庐吾亦爱，陋巷人不堪。痴儿蜗带屋，老子茧名庵。","dynasty":"宋代","title":"杂咏五言五首"}
{"author":"刘克庄","content":"邂逅曾倾盖，殷勤许制铃。荣枯一炊黍，聚散两浮萍。方喜占郎宿，俄惊陨使星。遥知华表路，新种短松青。","dynasty":"宋代","title":"挽闽漕章吏部二首"}
{"author":"刘克庄","content":"便著羊裘也也难，山林未有一枝安。富春耕种桐江钓，却羡先生别墅宽。","dynasty":"宋代","title":"富阳"}
{"author":"刘克庄","content":"抹涂元不加真色，凋谢犹当易美名。天下断无西子白，古来惟有伯夷清。","dynasty":"宋代","title":"四叠"}
{"author":"刘克庄","content":"霜髭撚断雪肩寒，帝放还山莫下山。饶取两生留鲁国，笑他四皓出蓝关。弈秋局已翻新势，王会图应复旧寰。老不预人家国事，自撑一叶向深湾。","dynasty":"宋代","title":"又即事四首"}
{"author":"刘克庄","content":"周郎词艺妙天下，似是诗家非画家。宁与嵇公写琴操，不为盛尹作梅花。","dynasty":"宋代","title":"跋周忘机画一首"}
{"author":"刘克庄","content":"甫白不可作，千年有废坛。虚逢右文主，难献采诗官。与子擘麟脯，从渠切虮肝。后生多美秀，未可便粗瞒。","dynasty":"宋代","title":"又五言一首"}
{"author":"刘克庄","content":"曾陪朵殿燕天基，辜负先皇不世知。二客穿傍垂汉史，三良临穴见秦诗。犬鸡拔宅难飞举，雀鼠贪生愧暮迟。回首修门悲复喜，大明继照出咸池。","dynasty":"宋代","title":"和方时父"}
{"author":"刘克庄","content":"春暖披香殿，夜寒长信宫。帝方安祸水，妾敢怨秋风。","dynasty":"宋代","title":"杂题十首"}
{"author":"刘克庄","content":"甫里薄田汾曲庐，儿曹堪垦亦堪居。惟应水竹并风月，尚属先生未属渠。","dynasty":"宋代","title":"次韵赵克勤吏部六首"}
{"author":"刘克庄","content":"值乱行何适，随缘住亦安。能将石虎辈，只作海鸥看。","dynasty":"宋代","title":"杂咏一百首·澄公"}
{"author":"刘克庄","content":"髫龀随二亲，旅泊承天寺。姆抱殿上嬉，忽睹瞿昙氏。","dynasty":"宋代","title":"南山感旧"}
{"author":"刘克庄","content":"老子无粮可禦冬，强鸣饥吻和寒蛩。舍南舍北花如雪，止咽清香饱杀侬。","dynasty":"宋代","title":"病后访梅九绝其五"}
{"author":"刘克庄","content":"治象难言说，风谣采道涂。太平于此盛，旷古以来无。腰笛童鞭犊，烹葵妇馌夫。文如未见者，尧岂可名乎。礼乐河汾策，衣冠洛社图。□□工黼黻，笔力若为摹。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"孝廉已称帝，宾佐尽封侯。不道投荒客，交州白了头。","dynasty":"宋代","title":"杂咏一百首其六虞翻"}
{"author":"刘克庄","content":"昨者邳徐表奏通，圣朝除吏遍山东。新来调卒防秋浦，又与山东报不同。","dynasty":"宋代","title":"赠防江卒六首其三"}
{"author":"刘克庄","content":"秧马从今渐可行，林鸠未好便呼晴。敢云使者乘轺传，聊为君王式耦耕。有一日留忧职旷，无三宿恋觉身轻。此生不复持高论，愿友台佟与尚平。","dynasty":"宋代","title":"次韵李仓春游一首"}
{"author":"刘克庄","content":"未得毛锥力，空将铁砚磨。暗投主司老，私淑里人多。三韭何妨饱，双松不待哦。乡邻惜耆旧，为辍相舂歌。","dynasty":"宋代","title":"挽安溪黄丞"}
{"author":"刘克庄","content":"曾游楚泽咏江蓠，亦向闽山品荔枝。犹幸早春茶未试，故应先取建州麾。","dynasty":"宋代","title":"庆建州叶守"}
{"author":"刘克庄","content":"花深藓合似禅关，千岁榕根入水蟠。方土何须求海上，地仙元不离人间。忘言已悟铜铭背，却老非干玉炼颜。客至未应愁酒尽，少需便了巷沽还。","dynasty":"宋代","title":"居厚弟示和诗复课十首"}
{"author":"刘克庄","content":"小雅衰周所作，二南治世之音。子虚失之夸大，太玄文以艰深。","dynasty":"宋代","title":"题杂书卷六言三首"}
{"author":"刘克庄","content":"翻来覆去几枰棋，靖国崇宁各一时。前日雕笼栖宿者，等闲飞过蔡家池。","dynasty":"宋代","title":"读本朝事有感十首"}
{"author":"刘克庄","content":"重瞳亲简擢，华发困招麾。汶上吾行矣，胶西等弃之。翟门罗爵静，鲁地泣麟悲。意一奇风骨，如何不论思。","dynasty":"宋代","title":"挽吴君谋少卿二首"}
{"author":"刘克庄","content":"湖上秋风起棹歌，万株映柳更依荷。老来不作繁华梦，一树池边已觉多。","dynasty":"宋代","title":"芙蓉二绝其一"}
{"author":"刘克庄","content":"儿女相携看市优，纵谈楚汉割鸿沟。山河不暇为渠惜，听到虞姬直是愁。","dynasty":"宋代","title":"田舍即事十首"}
{"author":"刘克庄","content":"狎邪早不由三阁，崛强今难事五楼。宁伴伯夷山下饿，岂随徐福海中求。","dynasty":"宋代","title":"固穷"}
{"author":"刘克庄","content":"群雄竞起问鼎，老贼傍观朵颐。汾阴三趾去矣，桐江一丝击之。","dynasty":"宋代","title":"录汉唐事六言五首"}
{"author":"刘克庄","content":"险绝朝鲜国，微茫海四环。帝于焉驻跸，人以此名山。虏讋天威近，师行雪浪间。车旗临鸟道，草木识龙颜。露布虬须喜，饶歌鸭绿还。可怜房与魏，扈从不随班。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"斯人古少况于今，每恨诸贤识未深。朝给赙钱方掩骨，家无馀帛可为衾。向来夫子真知己，近世门生喜负心。惟有天涯华发掾，独挥衰涕望山阴。","dynasty":"宋代","title":"梦丰宅之二首"}
{"author":"刘克庄","content":"行营面面设刁斗，帐门深深万人守。将军贵重不据鞍，夜夜发兵防隘口。自言虏畏不敢犯，射麋捕鹿来行酒。更阑酒醒山月落，彩缣百段支女乐。谁知营中血战人，无钱得合金疮药。","dynasty":"宋代","title":"军中乐"}
{"author":"刘克庄","content":"断镞遗钥不可求，西风古意满原头。孙刘数子如春梦，王谢千年有旧游。高塔不知何代作，暮笳似说昔人愁。神州只在阑干北，度度来时怕上楼。","dynasty":"宋代","title":"冶城"}
{"author":"刘克庄","content":"陌上行人甲在身，营中少妇泪痕新。边城柳色连天碧，何必家山始有春。","dynasty":"宋代","title":"赠防江卒六首其一"}
{"author":"刘克庄","content":"壮士如驹出渥洼，死眠牖下等虫沙。老儒细为儿郎说，名将皆因战起家。","dynasty":"宋代","title":"赠防江卒六首其二"}
{"author":"刘克庄","content":"昨者邳徐表奏通，圣朝除吏遍山东。新来调卒防秋浦，又与山东报不同。","dynasty":"宋代","title":"赠防江卒六首其三"}
{"author":"刘克庄","content":"身属嫖姚性命轻，君看一蚁尚贪生。无因唤取谈兵者，来向桥边听哭声。","dynasty":"宋代","title":"赠防江卒六首其四"}
{"author":"刘克庄","content":"一炬曹瞒仅脱身，谢郎棋畔走苻秦。年年拈起防江字，地下诸贤会笑人。","dynasty":"宋代","title":"赠防江卒六首其六"}
{"author":"刘克庄","content":"薄有西风意，郊行得自娱。山晴全体出，树老半身枯。林转亭方见，江侵路欲无。何妨桥缆断，小（左舟右定）故堪呼。","dynasty":"宋代","title":"郊行"}
{"author":"刘克庄","content":"旋入洛中新保社，稍增汾曲旧田庐。市朝幸免髠钳我，尸祝何烦俎豆予。静看芭蕉身不实，健忘椰子腹无书。故人远致郫筒饷，待约邻翁共破除。","dynasty":"宋代","title":"示同志"}
{"author":"刘克庄","content":"满身秋月满襟风，敢叹栖迟一壑中。除目解令丹灶坏，诏书能使草堂空。岂无高士招难出，曾有先贤隐不终。说与同袍二三子，下山未可太匆匆。","dynasty":"宋代","title":"示同志"}
{"author":"刘克庄","content":"转了头厅屡乞归，已将传舍视黄扉。江湖不欠鱼羹饭，直为君恩未拂衣。","dynasty":"宋代","title":"郑丞相生日口号十首"}
{"author":"刘克庄","content":"暮色苍然上野台，废塘尚有数荷开。望中爱杀城南柳，只怕霜风一夜来。","dynasty":"宋代","title":"秋望二首"}
{"author":"刘克庄","content":"向来宠辱皆虚假，老去亲冤两扫平。岂有陈三送迁客，亦无邢七卖先生。","dynasty":"宋代","title":"辛亥各口占十绝"}
{"author":"刘克庄","content":"上封已失岳僧期，客问丹霞谢不知。懒到登山临水处，始惊筋力减来时。","dynasty":"宋代","title":"湖南江西道中十首"}
{"author":"刘克庄","content":"废陵有斧柏盗，清野无浇松人。百年幸生佛国，一点不吹战尘。","dynasty":"宋代","title":"溪庵放言十首"}
{"author":"刘克庄","content":"州牧有佳客，□□□□□。爱吟老叉句。犹记照隣文。□□□□□，□□□□□。吾无恤孤力，怀旧意空勤。","dynasty":"宋代","title":"平舟场□□□□□□为郡人刘某言某有客曰玉"}
{"author":"刘克庄","content":"妆束姑随世，风流亦动人。等闲拥髻语，千载尚如新。","dynasty":"宋代","title":"杂咏一百首·樊通德"}
{"author":"刘克庄","content":"簪笔西清惭德薄，角巾东路喜身轻。不烦左辖诵新句，时有老婆呼小名。乍可戴花筵上舞，安能扶杖省中行。过门蓦有相看者，向道先生病宿酲。","dynasty":"宋代","title":"避客"}
{"author":"刘克庄","content":"翦称名将岂其然，汲汲惟求宅与田。见说淮兵殊死战，相公喝犒是私钱。","dynasty":"宋代","title":"凯歌十首呈贾枢使"}
{"author":"刘克庄","content":"梦亦齐庄非矫戾，病犹温习见操存。生柴参后千馀载，恍似同时及圣门。","dynasty":"宋代","title":"自箴"}
{"author":"刘克庄","content":"世情唤做三绝，佛眼譬之六如。当日最宜为诰，而今老不中书。","dynasty":"宋代","title":"和黄彦华帅机六言十首"}
{"author":"刘克庄","content":"茧纸银钩写一通，殷勤投赠愧空空。辙环晚乃交吾子，稇载天将富此翁。著论未容符独步，操琴欲与愈争雄。儿童错认眉间喜，疑有珠犀满箧中。","dynasty":"宋代","title":"题萧令山则文编二首"}
{"author":"刘克庄","content":"残香犹在笥，旧曲尚书裙。不及新歌舞，樽前奉主君。","dynasty":"宋代","title":"杂咏一百首·房老"}
{"author":"刘克庄","content":"老贼所忧惟备权，岂知中愤气同然。诸贤莫道江东小，蹙操惟消两少年。","dynasty":"宋代","title":"蹙操"}
{"author":"刘克庄","content":"画取维州如槁叶，策禽潞将似婴儿。九原精爽人犹畏，想见中书秉笔时。","dynasty":"宋代","title":"李文饶一首"}
{"author":"刘克庄","content":"自古勋名勒鼎彝，老于文学即今谁。腐儒尚可军马司，试作平淮第二碑。","dynasty":"宋代","title":"凯歌十首呈贾枢使"}
{"author":"刘克庄","content":"洛蜀纷纷孰是非，孤忠惟上与天知。何曾后世无公论，不愿明时有党碑。去奉绣帘差足喜，来调金鼎未为迟。铃斋一穟柑香起，细听中和乐职诗。","dynasty":"宋代","title":"送叶尚书赴永嘉二首其一"}
{"author":"刘克庄","content":"闽溪瘴岭客程赊，晓泊怀安喜近家。大屋书旗夸酒米，小舟鸣艣竞鱼虾。溪移驿已临高岸，潮退帆多聚浅沙。快著征衫鞭瘦马，要看二十里梅花。","dynasty":"宋代","title":"怀安道中"}
{"author":"刘克庄","content":"天赐梅花为受用，缤纷玉雪被层矼。素芳林下超群匹，繁蕊枝头巧叠双。陇月照时霜剪剪，涧风吹处水淙淙。主人笔力回元化，催发何须杖鼓腔。","dynasty":"宋代","title":"和方孚若瀑上种梅五首"}
{"author":"刘克庄","content":"谢女吟边絮，英台去日衣。不应零落尽，惟见蝶儿飞。","dynasty":"宋代","title":"落花怨十首"}
{"author":"刘克庄","content":"一舍常分作两程，雪鞭两袖少逢晴。平生不识终南迳，来傍湖南堠子行。","dynasty":"宋代","title":"衡永道中二首"}
{"author":"刘克庄","content":"李唐故典存烧尾，皇宋科名从敕头。月露浓熏仙桂发，天风高送客槎浮。三场魁匪先贤志，千佛名知几劫修。自笑申公垂八十，不能挟册共西游。","dynasty":"宋代","title":"和曹守司直劝驾"}
{"author":"刘克庄","content":"尽识蔘无毒，明知堇有灾。安知尝试者，百死百生来。","dynasty":"宋代","title":"杂咏一百首其六十一神农"}
{"author":"刘克庄","content":"江南丝帛贵，塞北雪霜浓。莫恨铁衣冷，全装可御冬。","dynasty":"宋代","title":"征妇词十首"}
{"author":"刘克庄","content":"有酒聊排闷，无书可订顽。君看鸾铩羽，不若早知还。","dynasty":"宋代","title":"放言五首"}
{"author":"刘克庄","content":"搯肾搜肠极苦辛，先贤曾叹费精神。瓣香重发来生愿，世世无为识字人。","dynasty":"宋代","title":"壬戌首春十九日锁宿玉堂四绝"}
{"author":"刘克庄","content":"李妹玉曜肤色，梅娘淡妆素衣。大主嗔老奴爱，三郎怕肥婢知。","dynasty":"宋代","title":"冬夜读几案间杂书得六言二十首"}
{"author":"刘克庄","content":"昏昏健忘废专精，默坐空斋忽自惊。少作回看如两手，旧书重读似前生。却疑安世知三箧，不晓睢阳记一城。莫怪诗成呼烛写，晓窗追忆欠分明。","dynasty":"宋代","title":"健忘一首"}
{"author":"刘克庄","content":"典午无蜀可也，孙氏画江守之。轻裘缓带自若，拔刀斫案不疑。","dynasty":"宋代","title":"得江西报六言十首"}
{"author":"刘克庄","content":"试说东都事，添人白发多。寝园残石马，废殿泣铜驼。胡运占难久，边情听易讹。凄凉旧京女，妆髻尚宣和。","dynasty":"宋代","title":"北来人"}
{"author":"刘克庄","content":"特以秾纖压众芳，痴人痴杀恨无香。问渠妩媚房栊里，何似庄严几研傍。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"纷然击柱诸将，付之起蕝叔孙。向来常骂儒腐，今日方知帝尊。","dynasty":"宋代","title":"记汉事六言二首"}
{"author":"刘克庄","content":"八十馀岁老儒生，见帝谆谆劝力行。应被伏生辕固笑，两贤终是十年兄。","dynasty":"宋代","title":"八十吟十绝"}
{"author":"刘克庄","content":"金碧千间尽，惟庵免劫灰。佛归何国去，僧自别峰来。巨石神鞭至，悬崖帝凿开。幽寻情未已，木杪夕阳催。","dynasty":"宋代","title":"瑞岩"}
{"author":"刘克庄","content":"寂寂南州少物华，有园池处只梅茶。荔枝花发差平等，不问分家富贵家。","dynasty":"宋代","title":"荔枝二首"}
{"author":"刘克庄","content":"诏自沙丘至，如何便释兵。君王令赐死，公子不求生。","dynasty":"宋代","title":"杂咏一百首·扶苏"}
{"author":"刘克庄","content":"翰林两仙人，偶来听风竹。萧萧玉千竿，采采绿一掬。少时负不群，中岁乃见独。嗟余长十年，所至恋三宿。径当还笏归，奚俟揲蓍卜。夜郎与儋耳，老大费往复。宜州殿其后，路险车又覆。山中采芝去，舍下炊粱熟。","dynasty":"宋代","title":"十一月二日至紫极宫诵李白诗及坡谷和篇因念苏李听竹时各年四十九予今五十九矣遂次其韵"}
{"author":"刘克庄","content":"皇皇问津者，藐藐耦耕人。不识吾夫子，宁非古逸民。","dynasty":"宋代","title":"杂咏一百首·沮溺"}
{"author":"刘克庄","content":"向来涉笔赋长杨，辱赐天家七宝床。黄吻少年评宿士，白头宫女说先皇。走章台马曾游冶，攀鼎湖龙竟渺茫。纵使老婆强搽抹，安能更复入时妆。","dynasty":"宋代","title":"有感"}
{"author":"刘克庄","content":"东圳宁馨儿，南国循良守。先把炉熏祝帝尧，次祝君侯寿。广致米商船，多酿兵厨酒。客有须眉似盖延，许至华堂否。","dynasty":"宋代","title":"卜算子（曹守生朝十二月初六日）"}
{"author":"刘克庄","content":"老恋明时未拂衣，留行无勇惜君归。和于朝喜群芳聚，减却春因一片飞。壩岸柳禁频折否，玄都桃恐再来非。东皇太乙方行令，寄语封姨且霁威。","dynasty":"宋代","title":"送雷宜叔右司追录"}
{"author":"刘克庄","content":"何必游嵩少。屋边山、松风浩荡，虎龙吟啸。旧效楚人悲秋作，晚爱陶诗高妙。发如此、临流羞照。屈指向来夸毗子，被西风、一笔都勾了。曾不满，达人笑。当年玉振于江表。怅而今、老身空在，欢娱全少。假使真如彭祖寿，蒙叟犹嗤渠夭。偶落笔、不经人道。岁晚连床谈至晓，胜冈头、出没看乌帽。君举白，我频釂。","dynasty":"宋代","title":"贺新郎（居厚、艮翁皆和，余亦继作。）"}
{"author":"刘克庄","content":"僵卧茅檐下，怡然八十春。竟无衾覆首，惟有钟随身。赙吊稀来客，封崇托外亲。自言坟出贵，后必产奇人。","dynasty":"宋代","title":"哭林山人"}
{"author":"刘克庄","content":"无梅诗兴阑珊了，无雪梅花冷淡休。懊恼天公堪恨处，不教滕六到南州。","dynasty":"宋代","title":"梅花十绝答石塘二林"}
{"author":"刘克庄","content":"学仙烧汞成灰，学书埋笔为塚。羡关尹喜见聃，爱希氏子瞻孔。","dynasty":"宋代","title":"又和后九首"}
{"author":"刘克庄","content":"别我暑竹三百里，使君此举古今稀。班荆不以牙旗从，剪韭都忘草具微。浪汩鸢飞毋久住，颍川凤下可遄归。未妨黠鬼揶揄笑，专壑专城孰是非。","dynasty":"宋代","title":"送仲晦国录赴康州二首"}
{"author":"刘克庄","content":"别墅棋边勍敌破，上流帐下捷书飞。几年二虎争雄长，一剖为羓一遁归。","dynasty":"宋代","title":"丁卯元日十首"}
{"author":"刘克庄","content":"去岁与君同聘召，何曾杯酒暂相离。兵谋元帅多亲访，心事同官尽得知。三釜忽怀归去檄，一枰未了着残棋。此生聚散须牢记，记上扬州战艦时。","dynasty":"宋代","title":"送余子归"}
{"author":"刘克庄","content":"老禅和筑退居庵，识路何须待指南。野叟得年今九九，星翁布算更三三。有诗入梦撩灵运，无藁藏山愧史谈。愚智同归一抔土，管他后世传非聃。","dynasty":"宋代","title":"用厚后弟强甫韵"}
{"author":"刘克庄","content":"忆骑竹马已情亲，何况而今雪鬓新。早日无金能结客，暮年有腻解污人。忝三品料余宜斥，厌五侯鲭子不贫。已向榕阴添钓石，傥来溪上伴垂纶。","dynasty":"宋代","title":"寄方时父"}
{"author":"刘克庄","content":"自笑狂吟浪窃名，敢将孤垒敌长城。才高君策追风骠，计急吾陈背水兵，远道书来如面见。异时序反托诗行。残年无复游吴楚，樽酒何由得细评。","dynasty":"宋代","title":"答章林伯"}
{"author":"刘克庄","content":"客云自孔氏，不觉喜逢迎。止宿见二子，孰云无世情。","dynasty":"宋代","title":"荷蓧丈人"}
{"author":"刘克庄","content":"眦血滴耕夫，愁眉蹙贾胡。良辰风雨至，不复田禾苏。","dynasty":"宋代","title":"中秋大风雨五绝"}
{"author":"刘克庄","content":"未答前书每有惭，忽收近讯自开缄。缴回玉笥山人号，换得金门羽客衔。石鼎联诗尘满砚，竹宫应制草盈函。可怜予与君俱错，投老方思卸戏衫。","dynasty":"宋代","title":"寄杨休文高士"}
{"author":"刘克庄","content":"柳七葬淮头，营妓岁沥酒。不知花翁坟，有人擘纸否。","dynasty":"宋代","title":"病中杂兴五言十首"}
{"author":"刘克庄","content":"甫白不可作，千年有废坛。虚逢右文主，难献采诗官。与子擘麟脯，从渠切虮肝。后生多美秀，未可便粗瞒。","dynasty":"宋代","title":"又五言一首"}
{"author":"刘克庄","content":"幽士慕鳞潜，通人笑蚓廉。诳肠齑味美，节腹笋生添。诸老徒推毂，先生且下帘。食惟陈簋二，馈不费金兼。和靖招延晚，方斋仕进恬。绪言传粹密，古调扫秾纖。紫气来傍境，灵氛告吉占。因思眠雨艇，得似曝晴檐。无己游坡谷，徂徕客弼淹。刍言轻一羽，未必动岩瞻。","dynasty":"宋代","title":"追用南塘韵题尹刚中潜斋"}
{"author":"刘克庄","content":"驾鸡栖尾隼舆行，取次亭台若幻成。五亩季方荣独乐，一麾侯岂厌承明。芳时别驾联镳出，归晚华灯夹道迎。留得广平春却否，传闻已有玺书旌。","dynasty":"宋代","title":"陪宋侯赵粹过仓部弟家园宾主有诗次韵二首"}
{"author":"刘克庄","content":"晚觉方家总寓言，儋书只说谷神存。不烦姹女来丹灶，忽有婴儿出囟门。","dynasty":"宋代","title":"鹤会三首"}
{"author":"刘克庄","content":"顶垂翅短立褵褷，孤泪谁听只自悲。宁瘗焦山山下土，不将身托上林枝。","dynasty":"宋代","title":"无题二首"}
{"author":"刘克庄","content":"言出勿令圭有玷，舌扪不及驷难追。阮公托醉劝进表，庞老无名受禅碑。","dynasty":"宋代","title":"读阮籍传一首"}
{"author":"刘克庄","content":"并拥三重絮，犹新二尺檠。屋高先见月，城远忽闻更。藜杖光芒歇，茅柴力量轻。若非檐铁响，淡杀老书生。","dynasty":"宋代","title":"夜坐二首"}
{"author":"刘克庄","content":"贞烈过男子，当于简册求。剪鬟众宾款，断臂六臣羞。防墓铭旌远，泷冈宰树秋。可怜彤管废，史笔未曾收。","dynasty":"宋代","title":"雪观顾夫人哀诗二首"}
{"author":"刘克庄","content":"闻说均州景，而今涴战尘。应随黑杀帝，避地肯来闽。","dynasty":"宋代","title":"石竺山二十咏"}
{"author":"刘克庄","content":"城郭依稀人物改，桥边感旧一销魂。小童子已成黧黑，久寓公惟见子孙。耄矣千丝羞览镜，去之三纪尚攀辕。当时手种花无数，问讯而今几树存。","dynasty":"宋代","title":"过建阳"}
{"author":"刘克庄","content":"曾向丛林寄幅巾，十年尘涴卧云身。侍琴童子长于竹，去礼山僧作主人。","dynasty":"宋代","title":"华严寺逢旧苍头"}
{"author":"刘克庄","content":"了不分芳臭，营营浪自喧。士为女听惑，溷比帝居尊。鱼馁庖难脍，瓜香圃欠樊。冰霜不恕汝，卦义取诸坤。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"先生拟把衣冠挂，稚子能操杖履从。叔夜只堪伴鱼鸟，子云何至况蛇龙。豹皮尚欲留名死，鸡肋安知与怒逢。老去自鸣还自止，篑桴何敢间金钟。","dynasty":"宋代","title":"用强甫蒙仲韵十首其十"}
{"author":"刘克庄","content":"血衣尚在久乘边，入手功名费十年。圯上一编非鬼授，晋阳三版以人全。共祠石室思方切，不画云台命使然。玉树堂堂如昨日，安知冠剑隔重泉。","dynasty":"宋代","title":"挽赵卿无垢二首"}
{"author":"刘克庄","content":"篚苞不复入修门，民力微苏物渐蕃。见说海边停{左鱼右差}局，介鳞亦被相君恩。","dynasty":"宋代","title":"郑丞相生日口号十首"}
{"author":"刘克庄","content":"曾客乌衣看落花，春风吹影傍天涯。茅檐亦有安巢地，何必王家与谢家。","dynasty":"宋代","title":"燕二首"}
{"author":"刘克庄","content":"岁暮天寒，一剑飘然，幅巾布裘。尽缘云鸟道，跻攀绝顶，拍天鲸浸，笑傲中流。畴昔奇君，紫髯铁面，生子当如孙仲谋。争知道，向中年犹未，建节封侯。南来万里何求。因感慨桥公成远游。叹名姬骏马，都成昨梦，只鸡斗酒，谁吊新丘。天地无情，功名有命，千古英雄只么休。平生客，独羊昙一个，洒泪西州。","dynasty":"宋代","title":"沁园春（送孙季蕃吊方漕西归）"}
{"author":"刘克庄","content":"执戟浮沉亦未迂，无端著颂美新都。白头所得能多少，枉被人书莽大夫。","dynasty":"宋代","title":"汉儒二首"}
{"author":"刘克庄","content":"征夫去时着伫葛，征夫未回天雨雪。夜呵刀尺制寒衣，儿小却倩人封题。上有泪痕不教洗，征夫见时认针指。殷勤着向边城里，莫遣寒风吹腠理。江南江北一水间，古人万里戌玉关。","dynasty":"宋代","title":"寄衣曲"}
{"author":"刘克庄","content":"夸大帝传由，形容跖侮丘。仅饶聃御寇，共载一虚舟。","dynasty":"宋代","title":"杂咏一百首·庄子"}
{"author":"刘克庄","content":"怪雨盲风，留不住江边行色。烦问讯、冥鸿高士，钓鳌词客。千百年传吾辈语，二三子系斯文脉。听王郎一曲玉箫声，凄金石。晞发处，怡山碧；垂钓处，沧溟白。笑而今拙宦，他年遗直。只愿常留相见面，未宜轻屈平生膝。有狂谈欲吐且休休，惊邻壁。","dynasty":"宋代","tags":"送别，抱负","title":"满江红·和王实之韵送郑伯昌"}
{"author":"刘克庄","content":"□□□琴癖，渊明独不然。所藏聊备物，欲拊更无弦。焦尾珍无价，朱丝绝有年。曾参徽外趣，肯向谱中传。抱在王门下，弹于日影边。两生为巧累，益见此翁贤。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"只有破裘禦寒色，遍将甜卦卖痴人。那知两个非师弟，一是钟离一洞宾。","dynasty":"宋代","title":"绝句二首赠月蓬道人过建安谒刘漕中书其二"}
{"author":"刘克庄","content":"绝漠犁庭功可喜，与天争鼎志堪悲。吠江帝剖为羓去，避地民劳若蚁移。河决固非束薪塞，厦倾欲以一绳维。英雄到了多遗恨，孺子林宗百世师。","dynasty":"宋代","title":"读史"}
{"author":"刘克庄","content":"村乐殊音节，蛮讴欠雅驯。老儒无酌献，歌此送迎神。","dynasty":"宋代","title":"神君歌十首"}
{"author":"刘克庄","content":"至郭陪清语，留衣示别情。奈何凤翔骨，不得宪宗迎。","dynasty":"宋代","title":"杂记十首其九"}
{"author":"刘克庄","content":"礼重耆年与令名，由来椿菌异枯荣。卑辞昔有迎商皓，字画今谁写洛英。应共盖公谈治道，素知严丑富□情。可怜衰悴难扶曳，不是元戎外老生。","dynasty":"宋代","title":"次韵吴帅卿宴高年二首"}
{"author":"刘克庄","content":"亲则班□子，贤于辅嗣甥。奠刍终古诀，炊黍霎时荣。先墓身为殉，新丘手自营。老人尤惜泪，何况又偏盲。","dynasty":"宋代","title":"挽郑甥主学二首"}
{"author":"刘克庄","content":"珠树无多攀不已，珊瑚有尽采无穷。海神上诉天公怒，似怕龙宫宝藏空。","dynasty":"宋代","title":"十叠"}
{"author":"刘克庄","content":"李下虽云僻，行人冷处看。彼方垂美实，渠可整巍冠。才见花初缟，俄惊核可鑽。吾宁垫雨过，君欲切云难。莺集枝多折，螬侵颗半残。谁令服章甫，拘束畏傍观。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"上水船须寸寸挨，摩挲空腹愧非才。热瞒舍下痴儿女，道是先生视草来。","dynasty":"宋代","title":"二月二十日再锁宿四绝"}
{"author":"刘克庄","content":"难与拘儒论，无方即大方。洞然皆我闼，隅竟在何乡。惠说犹为寡，聃书不可量。莫知崖内外，乌睹道藩傍。血战蛮争角，狂行士望洋。区区胶小见，肝胆画封疆。","dynasty":"宋代","title":"又二首其二"}
{"author":"刘克庄","content":"公诗妙巧过般输，蚓窍何堪和大儒。岂敢分庭掣鲸海，颇思越邑会鹅湖。薰莸年老迷香臭，酒脯涎垂向市沽。病起带围浑减尽，免教人诮腹如壶。","dynasty":"宋代","title":"和徐常丞洪秘监倡和四首"}
{"author":"刘克庄","content":"立德尤高似立言，常嗟此语欠精论。邺侯架冷惟书在，董子陵荒有策存。太息晚犹条世务，大招未易返骚魂。薤歌不尽云亡恨，直待碑成慰九原。","dynasty":"宋代","title":"挽吴君谋少卿二首"}
{"author":"刘克庄","content":"八十馀岁老儒生，见帝谆谆劝力行。应被伏生辕固笑，两贤终是十年兄。","dynasty":"宋代","title":"八十吟十绝"}
{"author":"刘克庄","content":"三相入朝马，诸妻照夜骢。故应留小蹇，专载拾遗公。花鸟皆诗料，江山即画图。暮归锦囊重，压杀小奚奴。","dynasty":"宋代","title":"梦中为人跋画两绝"}
{"author":"刘克庄","content":"若非大气魄，只是小机锋。老子一声喝，学人三日聋。","dynasty":"宋代","title":"杂咏一百首·马祖"}
{"author":"刘克庄","content":"吠南初谓予堪侮，折北俄闻彼不支。挞览果歼强弩下，鬼章有入槛车时。钟繇捷表前无古，班固铭诗继者谁。白发腐儒心胆薄，一春林下浪攒眉。","dynasty":"宋代","title":"蜀捷"}
{"author":"刘克庄","content":"渔阳之鼓动地，蚩尤之旗竟天。梨园弟子按乐，竹宫方士求仙。","dynasty":"宋代","title":"录汉唐事六言五首"}
{"author":"刘克庄","content":"百骸岂久坚牢者，两曜宁逃薄蚀哉。有玉斧修圆复阙，无金篦刮膜难开。坐跏趺榻尘慵扫，手校雠书记不来。辜负持螯把杯兴，暮年十日九清斋。","dynasty":"宋代","title":"二月八日二首"}
{"author":"刘克庄","content":"试脱中单肌起粟，俄生点隐状如沙。绝怜病叟鷄皮皱，难借灵妃鸟爪爬。昔号玉人曾美皙，今成铁汉已顽麻。戏衫脱了无羁束，纵见三公手懒叉。","dynasty":"宋代","title":"疥癣二首"}
{"author":"刘克庄","content":"范公蜀西曲，陆老剑南诗。子美渠曾道，渊材辈岂知。","dynasty":"宋代","title":"海棠七首"}
{"author":"刘克庄","content":"惜李常鑽核，商财自执筹。如何嵇阮辈，放入竹林游。","dynasty":"宋代","title":"杂咏一百首·王戎"}
{"author":"刘克庄","content":"赤帝虽然张火伞，素娥亦自涌冰轮。门无宾客临罗爵，庭有儿孙贺绂麟。晚节抽身还故里，他时留面见先人。星翁未解吾侪意，犹说君王猎渭滨。","dynasty":"宋代","title":"居厚弟生日"}
{"author":"刘克庄","content":"辛亥后，六请挂衣冠。甲子始休宫。白驹恰则来空谷，青牛早已出函关。笑狂生，还笏易，上竿难。也莫爱、宫中请内相。也莫爱、堂中呼六丈。但祷祝，要痴顽。懒挥玉斧重修月，不扶铁拐会登山。免飞升，长快活，戏人间。","dynasty":"宋代","title":"最高楼"}
{"author":"刘克庄","content":"昨夜尖风几阵寒，心知尤物久留难。枝疏似被金刀剪，片细疑经玉杵残。痛叱山童持帚去，苛留野客坐苔看。月中徒倚凭空树，也胜吴儿赏牡丹。","dynasty":"宋代","title":"落梅"}
{"author":"刘克庄","content":"将谓如庐阜，因迂数里行。问俱无古迹，来等慕虚名。借榻眠难熟，逢碑眼暂明。残僧逃似鼠，难结社中盟。","dynasty":"宋代","title":"西林寺"}
{"author":"刘克庄","content":"前人筑城官已高，後人下车来开壕，画图先至中书省，诸公聚看称贤劳。壕深数丈周十里，役兵大半化为鬼；传闻又起旁县夫，凿教四面皆成水。何时此地不为边，使我地脉重相连？","dynasty":"宋代","title":"开壕行"}
{"author":"刘克庄","content":"极边官军守战场，次边丁壮俱运粮。县符旁午催调发，大车小车声轧轧，霜寒晷短路又滑，担夫肩穿牛蹄脱。呜呼！汉军何日屯渭滨，营中子弟皆耕人？","dynasty":"宋代","title":"运粮行"}
{"author":"刘克庄","content":"早佩廉丞训，中偕计吏行。那知身啬报，仅见子成名。表里高阳氏，铭阡辅嗣孙。他年燎黄诰，亦足慰幽明。","dynasty":"宋代","title":"{上巩下石}溪陈贡士挽诗"}
{"author":"刘克庄","content":"我为明道君崇道，同□□□晚节光。遍阅后来积薪者，仅存前度看花郎。雕零堪叹瓜三摘，老退犹贪粟一囊。但愿弟兄离华发，多批祠考赛汾阳。","dynasty":"宋代","title":"□□□"}
{"author":"刘克庄","content":"华宗文□□□□，□□梅花似有缘。君复清风一身止，寒翁□□□□□。□尘只解污渠辈，色笔今知落尔边。□□□□□□□，□将老丑斗春妍。","dynasty":"宋代","title":"□□□"}
{"author":"刘克庄","content":"□□□□□□□，□□□□□□□。□□□□□□室，殿耆英社独灵光。锦袍争看前供奉，白发谁怜老遂良。丛稿如山千载后，尚堪拈出补诗亡。","dynasty":"宋代","title":"□□□□"}
{"author":"刘克庄","content":"□□□□□□□，□□□梁一点尘。绕树都忘寒彻□，□□□□□□□。□□客至徘徊月，不怕天嗔漏□□，□□□□□□□。咏梅合属姓林人。","dynasty":"宋代","title":"□□□□□□□卷后"}
{"author":"刘克庄","content":"翁折高枝空月窟，子提色笔哭烟楼。有司岂不具只眼，诸老皆当放一头。鹏背方乘御风势，马蹄肯作看花游。悬知董子天人对，一洗平津曲学羞。","dynasty":"宋代","title":"□□□□"}
{"author":"刘克庄","content":"晴是羲和喜，阴是嫦娥妒。暖是青帝来，凉是赤熛去。灾是旄头出，祥是奎星聚。雷是阿香嗔，涛是灵胥怒。","dynasty":"宋代","title":"杂咏一首"}
{"author":"刘克庄","content":"前辈凋零雅道衰，陈岩一叟尚庞眉。昂藏且伴戴花老，么麽安知撼树儿。警句可编半山集，高风宜配客星祠。有诗一卷留天地，绝胜征南立二碑。","dynasty":"宋代","title":"题听蛙方君诗卷二首"}
{"author":"刘克庄","content":"初见微于□，徐惊巧入神。忽然缠作茧，信矣出如纶。桑绕罗敷舍，机鸣孟母邻。明当晒新□，霁月鎔□□。","dynasty":"宋代","title":"又和南塘十首"}
{"author":"刘克庄","content":"秧愁晴暴死，花怕两摧残。野老非常惧，天公不自安。","dynasty":"宋代","title":"春旱忽两五绝"}
{"author":"刘克庄","content":"臞翁卜筑向东皋，小憩江湖半世劳。绕屋树阴供杖屦，登楼山色发诗骚。客来贺厦杯行阔，市写抛梁纸价高。白虎渐台何处在，不如茅舍尚坚牢。","dynasty":"宋代","title":"敖器之宅子落成"}
{"author":"刘克庄","content":"追陪豹尾恰逾年，刘叟安能望邓先。圣主忧贤勤召对，诸公祖道羡登仙。降庚寅岁虽相似，雌甲辰旬守自怜。风雨满天春水阔，不知若个是君船。","dynasty":"宋代","title":"送邓侍郎"}
{"author":"刘克庄","content":"纷纷亭锦映池塘，艳冶姿容淡泊妆。醉去恍疑曾被酒，集来未必可为裳。不怀绝色真如面。谁改新名作断肠，只合尊前簪老监，石丁之事太微茫，","dynasty":"宋代","title":"芙蓉"}
{"author":"刘克庄","content":"函谷非无士，登庸乳臭儿。空令园绮辈，头白不逢时。","dynasty":"宋代","title":"杂咏一百首·甘罗"}
{"author":"刘克庄","content":"赣江当日血成川，谁肯身驰不测渊。尺檄约降诸峒静，单车禽畔一城全。带刀俗染惟新化，横槊诗刊第几编。想与元龙谈世事，亦怜疏拙老林泉。","dynasty":"宋代","title":"寄章贡姚别驾"}
{"author":"刘克庄","content":"翁已鞭鸾上九霄，此郎虽小亦清标。斯文尚有嫡传在，每见能令人意消。身退吾难论一鹗，才高君必中双雕。汉廷急士将亲策，想见诸儒避董晁。","dynasty":"宋代","title":"送方郎唐卿漕试"}
{"author":"刘克庄","content":"君于朝列号名流，信在江东亦望州。保抱彼民思父母，齎咨吾辈惜交游。香凝应物吟诗榻，虹贯元章载画舟。涧上泉边今寂寞，岂无遗藁待搜求。","dynasty":"宋代","title":"送赵信州二首"}
{"author":"刘克庄","content":"虽沉璧马计安施，倏忽桑田就渺瀰。说与神通君看取，潮头不到艮山祠。","dynasty":"宋代","title":"三月二十一日泛舟十绝"}
{"author":"刘克庄","content":"雪冒禹碑石，云埋泌草堂。早知抱遗恨，悔不挟乾粮。","dynasty":"宋代","title":"题江贯道山水十绝"}
{"author":"刘克庄","content":"生被才名谴，摧残到死休。家留遗藁在，棺问故人求。对月悲孤咏，逢山忆共游。昔年携手地，今送入松楸。","dynasty":"宋代","title":"挽赵仲白二首"}
{"author":"刘克庄","content":"英鉴高千古，名尤不假人。周惟十夫哲，汉止一儒醇。圣笔严褒贬，臣材岂拟伦。骊珠六十九，谁谓橐中贫。","dynasty":"宋代","title":"大行皇帝挽诗六首"}
{"author":"刘克庄","content":"盘龙恨庾长史，太宰哀李崖州。达人能和大怨，壮士不报细雠。","dynasty":"宋代","title":"冬夜读几案间杂书得六言二十首"}
{"author":"刘克庄","content":"晓起斋中望，千家未启扉。潮能驱海走，风欲挟人飞。烟寺钟初定，霜林叶半稀。客身偏畏冷，着尽带来衣。","dynasty":"宋代","title":"海口官舍"}
{"author":"刘克庄","content":"鬻文卖赋今能几，穷薄常因病折磨。宁作地仙事思邈，不教天女恼维摩。乞骸幸已逃空谷，养气难于塞决河。岂是先生老而健，修方多更阅医多。","dynasty":"宋代","title":"病起五首"}
{"author":"刘克庄","content":"涨水侵门堂跳蛙，偶来常是到昏鸦。宛如逆旅主人舍，谁访毗耶居士家。煨芋不嫌牛粪火，供茶就用鹿衔花。老来脚力全非昔，且可龛中坐结跏。","dynasty":"宋代","title":"溪庵十首"}
{"author":"刘克庄","content":"片帆约我上罗浮，已戒篮舆与共游。到得罗浮君不见，后期又是八千秋。城中冠盖匆匆散，老子空携影逐身。追路饯余三百里，斯人心事异他人。","dynasty":"宋代","title":"罗浮寄公储子洪二兄四首"}
{"author":"刘克庄","content":"昔闻东郭先生者，处士宁非是远孙。空有新诗喧一邑，竟无明诏老孤村。雷琴酷爱应同殉，草字尤工惜不存。复说归从葱岭去，骚成何路可招魂。","dynasty":"宋代","title":"挽郭处士"}
{"author":"刘克庄","content":"眼边桃李过匆匆，镜里衰颜岂再红。久觉胃寒疏建焙，新因血热戒郫筒。","dynasty":"宋代","title":"春日五首"}
{"author":"刘克庄","content":"并游英俊，从头数、富贵消磨谁纪。道眼看来，叹人生如寄，家如旅邸。教婢羹藜，课奴种韭，聊诳残牙齿。草堂绵蕝，百年栖托于此。岁晚笔秃无花，探怀中残锦，翦裁余几。腰脚顽麻，赐他灵寿杖，也难扶起。离绝交游，变更名姓，日暮空山里。老儋复出，不知谁氏之子。","dynasty":"宋代","title":"念奴娇·并游英俊"}
{"author":"刘克庄","content":"彼雏饰容服，吾穉业耕锄。不以贫惭富，贤哉妇儆夫。","dynasty":"宋代","title":"杂咏一百首·儒仲妻"}
{"author":"刘克庄","content":"自从水心死，麈柄独归公。于易疑程氏，惟诗取晦翁。二箴家有本，孤论世无同。不复重商榷，骑鲸浩渺中。","dynasty":"宋代","title":"挽南塘赵尚书二首其二"}
{"author":"刘克庄","content":"呼来不许望清光，麾去奚堪作省郎。莫是后身刘快活，插花重入少年场。","dynasty":"宋代","title":"三月二十五日饮方校书园十绝"}
{"author":"刘克庄","content":"满望梅天雨，谁知日转骄。畦蔬新住摘，盆树久停浇。米贵粮囷尽，泉乾汲路遥。未遑忧世事，灾已到颜瓢。","dynasty":"宋代","title":"夏旱"}
{"author":"刘克庄","content":"困拈架上书苏醒，愁倩杯中物破除。子美所称惟白也，仲尼自谓不回如。食才藜糁宁无肉，行以筇枝可当车。圣世未尝违物性，飞潜初不间鸢鱼。","dynasty":"宋代","title":"八和"}
{"author":"刘克庄","content":"战鼙非起自渔阳，到寇皆由偃月堂。相国裘虽来贺捷，蚩尤旗尚未收芒。厨车古有刑都市，宝剑今谁请尚方。莫倚圣朝家法恕，前卢后蔡亦投荒。","dynasty":"宋代","title":"书事十首其九"}
{"author":"刘克庄","content":"一阵东风扫曀霾，天容海色豁然开。何须更网珊瑚树，祇读韩碑也合来。","dynasty":"宋代","title":"扶胥三首其一"}
{"author":"刘克庄","content":"月体无拘碍，那堪得水清。暂从掬处动，还在水中明。长物瓢安用，寒光握不盈。注眸蟾彩乱，入掌蚌珠生。顾兔攀难住，骑鲸捉太轻。犹胜倒持版，去作晋公卿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"前人筑城官已高，後人下车来开壕，画图先至中书省，诸公聚看称贤劳。壕深数丈周十里，役兵大半化为鬼；传闻又起旁县夫，凿教四面皆成水。何时此地不为边，使我地脉重相连？","dynasty":"宋代","title":"开壕行"}
{"author":"刘克庄","content":"春信分明到草庐，呼儿沽酒买溪鱼。从前弄月嘲风罪，即日金鸡已赦除。","dynasty":"宋代","title":"病后访梅九绝"}
{"author":"刘克庄","content":"素隐非君子志，独乐岂贤者心。邀陶陆投莲社，放山王入竹林。","dynasty":"宋代","title":"碧溪草堂六言二首"}
{"author":"刘克庄","content":"同榜飞腾尽，君初拜小侯。地寒推易去，天远借难留。新垅家山畔，生祠岭海头。历官如杜老，白首止参谋。","dynasty":"宋代","title":"挽郑参议"}
{"author":"刘克庄","content":"束起蒲鞭教令清，郡人未识疾呼声。瓯闽莫不兴于学，虞芮忘其所以争。父老见棠思旧爱，儿童骑竹若初迎。何须更说郎官省，小却犹当拜水衡。","dynasty":"宋代","title":"饯乡守宋监丞二首"}
{"author":"刘克庄","content":"去去寻师莫远寻，蓬莱何处海深深。山房幸有栖身地，且读西山夜气箴。","dynasty":"宋代","title":"余为建阳令遣小吏王堪为西山翁之役翁留之仙"}
{"author":"刘克庄","content":"似椰内贮杯中物，非曲谁篘罋面春。百粤姻盟常主约，三彭谗舌竟无神。浪云软饱元枵腹，暂借酡颜戏写真。此遣两行红袖去，锦潮亭下草如茵。","dynasty":"宋代","title":"四和林卿槟榔韵一首"}
{"author":"刘克庄","content":"贫儿篱下看花窠，曾见千株玉雪麽。画得诗禅三昧少，诗如无住一联多。过时结实心犹苦，从古调羹味在和。我坐耸肩穷到老，君肩欲耸又如何。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"貂珰窃大柄，韦布献孤忠。榜出惟风汉，无名在选中。","dynasty":"宋代","title":"杂咏一百首·刘蕡"}
{"author":"刘克庄","content":"女孙笄珥，男孙袍笏，少长今朝咸集。且留晚节伴寒香，莫要似、春华性急。大招吟了，巫咸下了，未爱修门重入。我侬不做佛漳闽，免大雪、庭中呆立。","dynasty":"宋代","title":"鹊桥仙（生日和居厚弟）"}
{"author":"刘克庄","content":"夜眠便甘菊枕，晨起避凌霄露。信尔雅几委顿，注本草不宜误。","dynasty":"宋代","title":"后九首"}
{"author":"刘克庄","content":"淮汉沄沄战血腥，蜀山鬼哭不堪听。如何一线江西路，独现奎星并福星。","dynasty":"宋代","title":"送真舍人帅江西八首"}
{"author":"刘克庄","content":"纵观姑游目，殷忧欲碎心。马嘶淮祲恶，鹃叫蜀冤深。玉座方亭箸，椒涂亦脱簪。好为谏臣论，莫作醉翁吟。","dynasty":"宋代","title":"癸卯上元即席次杨使君韵二首"}
{"author":"刘克庄","content":"辇下银袍似堵墙，名涂个个着鞭忙。期年操木何容易，一日看花得许狂。韩子吟披惟六艺，沂公吃着岂三场。临岐不待殷勤祝，涵养功深讲贯祥。","dynasty":"宋代","title":"送赴省诸友·卓怡丈"}
{"author":"刘克庄","content":"溪上收残雨。倚画栏、薄绵乍脱，日阴亭午。闹市不知春色处，散在荒园废墅。渐小白、长红无数。客子虽非河阳令，也随缘、暂作莺花主。那可负，瓮中醑。碧云四合千岩暮。恨匆匆、余方有事，子姑归去。趁取群芳未摇落，暇日提鱼就煮。叹激电、光阴如许。回首明年何处在，问桃花、尚记刘郎否。公莫笑，醉中语。","dynasty":"宋代","title":"贺新郎（游水东周家花园）"}
{"author":"刘克庄","content":"再尹神皋逾两载，市无群斗狱无冤。至尊犹遣使传诏，细故何烦士举幡。昨日千牙兵绕帐，今朝几个客过门。悬知一念尤忠爱，报大臣知圣主恩。","dynasty":"宋代","title":"寄洪云岩尚书"}
{"author":"刘克庄","content":"春酲薄。梦中球马豪如昨。豪如昨。月明横笛，晓寒吹角。古来成败难描摸。而今却悔当时错。当时错。铁衣犹在，不堪重著。","dynasty":"宋代","title":"西江月其四"}
{"author":"刘克庄","content":"和调失黏诗句，按摸出格文章。尽可追陪党进，不消更觅君房。","dynasty":"宋代","title":"抄近藁六言二首"}
{"author":"刘克庄","content":"秋赋空高荐，春官辄报闻。坡公遗李廌，郃辈愧刘蕡。铁砚三升墨，银袍四尺坟。自言阴隲远，鹤表会干云。","dynasty":"宋代","title":"林贡士哀诗"}
{"author":"刘克庄","content":"柳祠韩庙双碑在，孔思周情万古新。不信二公俱绝笔，别无诗可送迎神。","dynasty":"宋代","title":"韩祠三首"}
{"author":"刘克庄","content":"不合小时了了，可堪长夜茫茫。暮年欠汝泪债，已乾更滴数行。","dynasty":"宋代","title":"兑女余最小孙也慧而夭悼以六言二首"}
{"author":"刘克庄","content":"颍水箕山未脱然，直须断尽世间缘。野人曾被子朱轓涴，不作天仙作地仙。","dynasty":"宋代","title":"罗湖八首"}
{"author":"刘克庄","content":"方坐皋此开讲肆，忽看傀儡至优场。此翁奇奇又怪怪，若非伪学即阳狂。","dynasty":"宋代","title":"乙丑元日口号十首"}
{"author":"刘克庄","content":"或问汉庭名卿，仅数洛阳耆英。汝见诸公执贽，各为老子寄声。","dynasty":"宋代","title":"送强甫赴惠安六言十首"}
{"author":"刘克庄","content":"早退分明胜一筹，年行六十复何求。东门瓜与南山豆，谁道君恩薄故侯。","dynasty":"宋代","title":"三月二十五日饮方校书园十绝"}
{"author":"刘克庄","content":"狗监知才子，雌堂惜上宾。归船载画重，清俸买书贫。已作扶犁叟，难留拄笏人。洛英如见问，为说卧漳滨。","dynasty":"宋代","title":"送林知录"}
{"author":"刘克庄","content":"初阳收久雨，淳祐第三春。聊与众行乐，稍欣农食新。俱蒙青帝力，莫问紫姑神。座上遨头作，流传遍郡人。","dynasty":"宋代","title":"癸卯上元即席次杨使君韵二首"}
{"author":"刘克庄","content":"久不闻乌鹊，朝来噪不休。殊乡无喜事，应为买归舟。","dynasty":"宋代","title":"鹊"}
{"author":"刘克庄","content":"遗书今羽化，传者匪真书。此老纵横祖，仪秦得绪馀。","dynasty":"宋代","title":"杂咏一百首·鬼谷子"}
{"author":"刘克庄","content":"羞作太真妃帐，宁为屈大夫裳。帝赏此花高节，别赐一名拒霜。","dynasty":"宋代","title":"芙蓉六言四首"}
{"author":"刘克庄","content":"大胡自来未易当，谓鞭可投沙可囊。庙谟先事自为备，天堑虽险难撤防。健儿白叟乡之望，愿闻一语以自壮。老儒无以激发君，历历为君说名将。武襄贵不除黥文，韩岳亦隶河北军。当时繿缕何足云，异日挂剑图元勋。","dynasty":"宋代","title":"观调发四首"}
{"author":"刘克庄","content":"君给相如札，吾方长道山。燕犹栖旧垒，驹已养天闲。位逼将求说，书来欲铸颜。柰何化鹤去，不见珥貂还。","dynasty":"宋代","title":"闻东轩讣"}
{"author":"刘克庄","content":"最怕摛词与草麻，明朝传布竞攻瑕。而今失韵乖平仄，挞市哄堂一任他。","dynasty":"宋代","title":"记辛酉端午旧事二首其二"}
{"author":"刘克庄","content":"光霁丰标今寂灭，灵明根性讵消磨。夜来一段佳风月，不见尧夫只见窝。","dynasty":"宋代","title":"石塘感旧十绝"}
{"author":"刘克庄","content":"昔忝玉麟招，主君解衣衣。于时事会来，中原方鼎沸。封侯命大谬，更仆谈未既。俯仰四十年，岁月堪累欷。多垒诸公辱，万灶大农费。玁狁至于泾，颛臾近于费。譬如寝积薪，徒幸火然未。边人厌虏暴，别都尚王气。管钥居守尊，衮钺宗臣贵。呼吸草檄书，蒐拣拔茅汇。粲粲玄英孙，鲁叟之所畏。枚邹愿游梁，陈阮亦客魏。非惟揖将军，抑可欢大尉。杀羊必及斟，啖鹅肯移毅。拙谋鄙画江，长策在耕渭。驾驭雄狡服，拊摩军民慰。要当扫旄头，宁论烂羊胃。病翁越世久，嚼蜡淡无味。胆薄怯观井，忧深遑恤纬。临分执玉手，苦言君勿讳。","dynasty":"宋代","title":"送方蒙仲赴辟江图分韵得既字"}
{"author":"刘克庄","content":"早衰安敢望年高，镜里双眉有白毫。消夜赌棋张画烛，怯寒添絮入绨袍。百骸受病惟诗健，万事输人独饮豪。梨栗满山皆硕果，何须海上访蟠桃。","dynasty":"宋代","title":"上十四吟十首"}
{"author":"刘克庄","content":"千载枯槎无主名，才翁子晦各偷撑。分明博望升天诉，不许人间别姓争。","dynasty":"宋代","title":"题张簿尉槎溪集"}
{"author":"刘克庄","content":"尽是手成持，合得天饶借。风雨于花有底雠，著意相陵藉。做暖逼教开，做冷催教谢。不负明年花下人，只负栽花者。","dynasty":"宋代","title":"卜算子（惜海棠）"}
{"author":"刘克庄","content":"端平俱辱弓旌召，鹏鷃}逍遥各不同。笑我赭衣钳楚市，愧君白帽老辽东。董迂因被公羊误，杜癖惟于左氏忠。晚取诸家高束起，且看渠与意林公。","dynasty":"宋代","title":"题张元德著作春秋解二首"}
{"author":"刘克庄","content":"记闻荒落语詹谆，惭愧吾侪肯问津。未必夜深埋雪者，得如春暮舞雩人。师扬执戟玄犹白，学卫夫人字逼真。跳出{左囱右页}门殊未得，堪怜老却苦吟身。","dynasty":"宋代","title":"次韵黄景文投赠三首"}
{"author":"刘克庄","content":"□□外弟寄双鱼，细读银钩卷复舒。愧我挂冠方草奏，误君载盾过茆庐。罢祠久绝支离粟，失势谁看闲杂书。老畏春寒缩如鳖，坐妨沽酒摘园蔬。","dynasty":"宋代","title":"长溪陈梦雷携表弟赵君玉书相访"}
{"author":"刘克庄","content":"刘园水竹绝幽清，花径繁红藓砌青。何处贵游开步障，谁家生色画深屏。","dynasty":"宋代","title":"再和十首"}
{"author":"刘克庄","content":"往昔曼卿曾夺敕，后来同甫竟成名。草茅匹士谋身拙，槐棘诸公议法平。囚服若为探禹穴，明时定不血秦坑。何当拜舞鸡竿了，沽酒刲羊与压惊。","dynasty":"宋代","title":"甲辰书事二首其二"}
{"author":"刘克庄","content":"叩墀还笏今三闰，誓墓垂车又五春。赖有两轮大圆镜，当空照见戴盆人。","dynasty":"宋代","title":"闻五月八日宸翰口号十首"}
{"author":"刘克庄","content":"黄烛分光过眼，柳条弄色关心。老死毋劳覆议，先生自谥醉吟。","dynasty":"宋代","title":"春日六言十二首"}
{"author":"刘克庄","content":"忆昨桃包返故乡，意君束带侍明光。一书似坐穷为崇，百计无如去最长。蚁穴梦残何足记，蟆陵愿在莫须偿。即今台阁多收召，定有名公雪孝章。","dynasty":"宋代","title":"寄和汤仲能"}
{"author":"刘克庄","content":"自昔安危等置棋，系人著数匪天为。何因国手来当局，要看开奁布子时。","dynasty":"宋代","title":"送真舍人帅江西八首其六"}
{"author":"刘克庄","content":"矍铄翁徒夸被甲，玄真子自爱衣簑。昏花安得金篦刮，荒落犹将铁砚磨。雄思湛深空自好，郊鸣寒苦几时和。木鱼差异炎凉者，不鄙柴门夜夜过。","dynasty":"宋代","title":"竹溪评余近诗发药甚多次韵"}
{"author":"刘克庄","content":"从今快活安斯寝，那复辛勤陟彼冈。万而路曾双不借，四天下只一禅床。宽如马驿名方丈，劣似鸡栖即客房。自唱山歌樵牧和，底须论著学班扬。","dynasty":"宋代","title":"自和徐潭二首"}
{"author":"刘克庄","content":"分红间白汀洲晚，拜雨揖风江汉秋。看渠耐得清霜去，却恐芦花先白头。","dynasty":"宋代","title":"蓼花"}
{"author":"刘克庄","content":"少小亲函丈，而今白发生。居然明我秽，久矣愧翁清。川逝悲贤淑，山颓惜老成。年来得瘖疾，相挽不能鸣。","dynasty":"宋代","title":"挽外舅林明道二首"}
{"author":"刘克庄","content":"孔明筹笔即天威，谢傅围棋亦事机。武骑散群望洋退，佛貍忍渴饮溲归。","dynasty":"宋代","title":"凯歌十首呈贾枢使"}
{"author":"刘克庄","content":"十口同离北，今成独雁飞。饥锄荒寺菜，贫著陷蕃衣。甲第歌钟沸，沙场探骑稀。老身闽地死，不见翠銮归。","dynasty":"宋代","title":"北来人二首其二"}
{"author":"刘克庄","content":"旧案依俙在柏台，寄声杭本莫翻开。骑驴导从两黥挟，罗爵门庭几客来。务观可堪供史草，补之不会作宫梅。男儿盍建横行策，免使君王叹乏材。","dynasty":"宋代","title":"和张简簿尉韵"}
{"author":"刘克庄","content":"老子今年八十三，怕寒浑未试春衫。尚存晋宋间人意，折得南枝带雪簪。","dynasty":"宋代","title":"馀寒"}
{"author":"刘克庄","content":"宁草两都卿云赋，不作六朝徐庾诗。賸馥沾李翱张籍，残锦分江淹丘迟。","dynasty":"宋代","title":"杂咏七言十首"}
{"author":"刘克庄","content":"占尽灵乌顾尽云，君恩宽大放归闽。一区二顷生缘薄，万绪千条素发新。铁马即今徵战士，金鸡何日赦累臣。殷勤说向西飞雁，多谢交游与吏民。","dynasty":"宋代","title":"次王元度韵"}
{"author":"刘克庄","content":"断无小妾坐金鞯，且伴诸孙垦纸田。天子尤尊方外者，少陵盛说饮中仙。宫花毕竟非真色，朝菌安知有大年。牧竖和声侬倡首，管他王后与卢前。","dynasty":"宋代","title":"再三和"}
{"author":"刘克庄","content":"除却祖生外，馀皆在下风。老奴口耳小，安得肖司空。","dynasty":"宋代","title":"杂咏一百首·刘琨"}
{"author":"刘克庄","content":"名见商书又见诗，畹兰难拟况江蓠。灵均苦要群芳聚，却怪骚中偶见遗。","dynasty":"宋代","title":"九叠"}
{"author":"刘克庄","content":"羽士过门卖，新翻样愈奇。坚如龟屋制，精似鹿胎为。邛杖扶相称，唐衣载最宜。笑他蝉冕客，忧畏白须眉。","dynasty":"宋代","title":"棕冠"}
{"author":"刘克庄","content":"好事过子云，摘仙访贺老。载醪谈文字，其乐侔击考。子猷稍崖异，入剡殊草草。船头一籧篨，船尾一村僚。扬滕巽怒，飘瞥林岫缟。何曾携爨具，清景自可饱。溪边处士庐，雪深无人扫。肯来斯已奇，倏去良亦好。游子有饥色，主人省行搅。异世觉绘事，拊掌为绝倒。","dynasty":"宋代","title":"题崔白访戴图"}
{"author":"刘克庄","content":"家谱推贤裔，乡评号吉人。佩银成短梦，冠玉漫长身。朱轸鸾胶断，青林鹤表新。空令柱下史，反惜幕中宾。","dynasty":"宋代","title":"挽方惠粹"}
{"author":"刘克庄","content":"便披蓑、荷锄归去，何须身著宫锦。与谁共话桑麻事，朱老阮生尤稔。筛样饼。瓮样茧，长须赤脚供樵饪。清流浊品。尽扫去胸中，置诸膜外，对酒莫辞饮。华胥梦，怕杀人惊晓枕。疏窗惟月来闯。一生常被弓旌误，且告朝家追寝。愁个甚。君管取，有薇堪采松堪荫。茅山再任。幸不是谋臣，又非世将，免犯道家禁。","dynasty":"宋代","title":"摸鱼儿（用实之韵）"}
{"author":"刘克庄","content":"忿怼及韩驷，荒唐入郢鞭。乐生端可拜，宁死不谋燕。","dynasty":"宋代","title":"杂咏一百首·乐毅"}
{"author":"刘克庄","content":"三千两钟乳，八百斛胡椒。不悟口中袜，犹贪掌上腰。","dynasty":"宋代","title":"杂咏一百首其三十八元载"}
{"author":"刘克庄","content":"海潮音入佛耳，薰风句达帝听。我已阳喑不语，君无借听于聋。","dynasty":"宋代","title":"竹溪再和余亦再作"}
{"author":"刘克庄","content":"大将军无旧客，四公子成古坟。寄语鲁仲连辈，买丝绣平原君。","dynasty":"宋代","title":"杂咏六言八首"}
{"author":"刘克庄","content":"朝三暮四昔尚童，逾七望八今成翁。见佛未肯右肩袒，对客尝称左耳聋。叩额有疏拜墀下，断腕无麻纳禁中。自怜老病菁华竭，不及花枝岁岁红。","dynasty":"宋代","title":"新元二首"}
{"author":"刘克庄","content":"盛德尤怀惠，名言可砭愚。虽蒙分半席，终未□□□。承学争歌薤，倾城出奠刍。故交二大老，犹可扞□□。","dynasty":"宋代","title":"□□□□"}
{"author":"刘克庄","content":"不但亲朋吊，乡人总涕濡。那堪公冢妇，还是我诸姑。庞叟留封坎，嵇孤哭反虞。惟应不朽者，昭揭在龟趺。","dynasty":"宋代","title":"□□□□"}
{"author":"刘克庄","content":"□□□□□□□，拂尘犹认壁间题。于何林叟自拾□，却遣□□□□□。白也新诗追鲍庾，迁之自叙本重黎。不知□□□□□，□在牛栏更向西。","dynasty":"宋代","title":"□□□□次竹溪韵"}
{"author":"刘克庄","content":"去春蒙尹召，曾一泛湖光。和靖应相笑，君房有许忙。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"占断一房居，矶边足钓徒。如何贪出世，亦典了西湖。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"昔把钓竿垂，今拈拂子挥。矶边沤鸟问，师出几时归。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"满怀干世策，自请戌边城。不得兵书力，翻成礼部名。妓方调锦瑟，客已吊丹旌。都下人来说，还因喜丧生。","dynasty":"宋代","title":"哀陈璹"}
{"author":"刘克庄","content":"送迎懒更下禅床，撑拄犹堪坐道场。大众□□□□病，小师忽报惠休亡。庵荒空复留遗偈，□□□□□厚藏。吾老此诗聊赠别，塔铭合属紫薇郎。","dynasty":"宋代","title":"哀二僧"}
{"author":"刘克庄","content":"子瞻词里贬眉汉，鲁直诗中返哺僧。□□□□□□针，血写南山□□□。□□□□□□□，□□□□□来似。不曾□□□□□，□□□□□□□。","dynasty":"宋代","title":"哀二僧"}
{"author":"刘克庄","content":"关破垒犹坚，伤心援不前。生居诸将下，死在众人先。愤极拳双握，创多体少全。岂无人策应，拥纛坐江边。","dynasty":"宋代","title":"哀江帅张常二首"}
{"author":"刘克庄","content":"已去光阴挽不回，渐惊老态逼人来。决河犹有方堪塞，脱发应无术可栽。圯戌宝藏惟檄草，南游稛载是诗材。客愁何物禁当得，聊向旗亭买一杯。","dynasty":"宋代","title":"戏书客舍"}
{"author":"刘克庄","content":"幪以衣冠类孙叔，被之簑笠即玄真。未知這汉为谁子，如客他乡喜故人。皓白相看双鬓秃，丹青偏写两眉颦。吾闻四大皆虚假，曾向聃书悟谷神。","dynasty":"宋代","title":"次竹溪所和薛明府镜中我诗三首"}
{"author":"刘克庄","content":"绝顶来寻鍊药踪，老仙端的是吾宗。寄声月白风清夜，定许相期第几峰。","dynasty":"宋代","title":"刘仙岩"}
{"author":"刘克庄","content":"曾与瑶姬约。恍相逢、翠裳摇曳，珠韝联络。风露青冥非人世，揽结玉龙骖鹤。爱万朵、千条纤弱。祷祝花神怜惜取，问开时、晴雨须斟酌。枝上雪，莫消却。恼人匹似中狂药。凭危栏、烛光交映，乐声遥作。身上春衫香薰透，看到参横月落。算茉莉、犹低一著。坐有缑山王郎子，倚玉箫、度曲难为酢。君不饮，铸成错。","dynasty":"宋代","title":"贺新郎·曾与瑶姬约"}
{"author":"刘克庄","content":"对策南宫耻诡随，聊摅腹愤发胸奇。并驱何异牛同骥，独步方知虎畏罴。罚汝业儒磨铁砚，输它拥妓写乌丝。区区梦里争蕉鹿，笑杀傍人与士师。","dynasty":"宋代","title":"六和"}
{"author":"刘克庄","content":"李邕眉宇误人看，敢□□□□□乾。此去□□□□□，向来上雍从和銮。□□□□如前梦，乌不相寻待岁寒。临□□□开酒禁，人间不似醉乡宽。","dynasty":"宋代","title":"被旨趣行和计院兄韵"}
{"author":"刘克庄","content":"病翁一榻萧然刘屏山号病翁，不知世有欢娱事。雀罗庭院，载醪客去，催租人至。报答秋光，要些酒量，要些诗思。奈长鲸罢吸，寒蛩息响，茶瓯外、惟贪睡。穷巷幸无干贽。或相过、莫知谁氏。柴门草户，阙人守舍，任伊题字。自和山歌，国风之变，离骚之裔。待从今向去，年年强健，插花高会。","dynasty":"宋代","title":"水龙吟（自和前二首）"}
{"author":"刘克庄","content":"乾淳门户芳菲歇，尚喜兰芽接续开。不学老刘看花去，又牵小阮入林来。汝贤能宝郑公笏，吾耄难燃内史灰。天目侍郎今水镜，不妨长榜注官回。","dynasty":"宋代","title":"送质甫侄铨集"}
{"author":"刘克庄","content":"晓风细细雨斜斜，僝僽书生屋角花。想见水南僧寺里，一株落尽病山茶。","dynasty":"宋代","title":"春日五首"}
{"author":"刘克庄","content":"家传岂有枕中方，敢向尧朝议大章。难入高贤真率社，且寻童子钓游乡。有西畴事咨衡宇，无北山移诮草堂。独恨才衰诗不进，傥容摘艳更薰香。","dynasty":"宋代","title":"和警斋侍郎二首"}
{"author":"刘克庄","content":"溺天子殿衙，呕丞相车茵。古有礼揖客，今无劾弄臣。","dynasty":"宋代","title":"记汉事二首"}
{"author":"刘克庄","content":"南州四月气如蒸，却忆吴中始卖冰。绿浦游船常载妓，画廊浴鼓或随僧。梦过水榭闻凉笛，身在山房伴晓灯。怊怅乌丝栏上笔，蓬窗学写字如蝇。","dynasty":"宋代","title":"乍暑一首"}
{"author":"刘克庄","content":"笔枯砚燥自伤悲，文体全关气盛衰。倚马纵允挥万字，骑驴尚足课千诗。奉盘谁可推盟主，撼树人方谤老师。疑有更深于此者，入山十载试精思。","dynasty":"宋代","title":"自警"}
{"author":"刘克庄","content":"帝享老臞仙，丹苞实醴泉。犹嫌无供帐，赐以锦漫天。","dynasty":"宋代","title":"采荔子十绝"}
{"author":"刘克庄","content":"忆昨端平际，烦公尹帝京。解弦三辅理，免胄一军惊。举国言尊勇，无人议敞轻。如何开济手，寂寞向佳城。","dynasty":"宋代","title":"挽颜尚书二首"}
{"author":"刘克庄","content":"物我乖离果孰亲，色空捏合本非真。金狨马上惭穷相，玉镜台中识幻人。南北宗禅皆具眼，东西施貌各含颦。眉间一点元无喜，颊上三毛岂有神。","dynasty":"宋代","title":"次竹溪所和薛明府镜中我诗三首"}
{"author":"刘克庄","content":"闻说关河唾掌收，拟为跛子看花游。可怜逸少兴公辈，说着中原得许愁。","dynasty":"宋代","title":"端嘉杂诗二十首"}
{"author":"刘克庄","content":"来人云虎出，留此到昏钟。寺小于诸刹，山高似众峰。未寒先得雪，已夏尚如冬。老子曾游浙，微微有辨锋。","dynasty":"宋代","title":"大目寺"}
{"author":"刘克庄","content":"地行臣耄矣，稽首告天公。藉草千场醉，留花十日红。","dynasty":"宋代","title":"海棠七首其七"}
{"author":"刘克庄","content":"大榼酒时酩酊，小瓢药自贵珍。老去修持如故，向来符咒通神。","dynasty":"宋代","title":"道释六言二首其二"}
{"author":"刘克庄","content":"痛骂老奴尊己，错认厕鬼为妻。先儒重郑玄易，三孤喜李赤诗。","dynasty":"宋代","title":"杂咏六言八首"}
{"author":"刘克庄","content":"别我暑竹三百里，使君此举古今稀。班荆不以牙旗从，剪韭都忘草具微。浪汩鸢飞毋久住，颍川凤下可遄归。未妨黠鬼揶揄笑，专壑专城孰是非。","dynasty":"宋代","title":"送仲晦国录赴康州二首"}
{"author":"刘克庄","content":"纷纷肉马上青天，骥耳双垂亦可怜。郊岂因穷吟遂辍，荬虽不第策犹传。会须有集鸣当世，肯为无媒怨盛年。斗气烛君文卷里，更于何处觅龙泉。","dynasty":"宋代","title":"方汝一下第饯诗盈轴余亦继作"}
{"author":"刘克庄","content":"梦得因桃数左迁，长源为柳忏当权。幸然不识桃并柳，却被梅花累十年。","dynasty":"宋代","title":"病后访梅九绝"}
{"author":"刘克庄","content":"说向丁男与小姑，各勤耕织了军需。莫教塞北同文轨，却为江南减赋输。","dynasty":"宋代","title":"端嘉杂诗二十首"}
{"author":"刘克庄","content":"沟堪揭厉难车水，雨怕讥征不入城。沃野燥刚妨种艺，老农歌哭不成声。","dynasty":"宋代","title":"夏旱四首"}
{"author":"刘克庄","content":"参透黄陈向上关，肯将风月乞杨蟠。君才不忝图书府，吾老安能笔砚间。有鄙拙歌叩牛角，无清平调动龙颜。暮年多被蒲轮赚，岂独申公罢遣还。","dynasty":"宋代","title":"又和八首"}
{"author":"刘克庄","content":"向来谀墓人，其报在身后。柳车不免埋，硫黄安能寿。流传碑板多，篇篇说不朽。溘先同露电，沙魇曰山斗。","dynasty":"宋代","title":"退之"}
{"author":"刘克庄","content":"茅茨迷诘曲，度谷复踰陂。世上事如许，山中人不知。牛羊晴卧野，鹅鹜晚归池。粗识为农意，秋输每及时。","dynasty":"宋代","title":"宿庄家二首其二"}
{"author":"刘克庄","content":"平生所历最崎嵚，不觉周南岁月深。拙宦元无金润屋，悼亡新有雪盈簪。凄凄德曜齐眉案，草草黔娄覆首衾。曾忝郡民渐教化，眼看双旐一沾襟。","dynasty":"宋代","title":"挽楼旸叔二首"}
{"author":"刘克庄","content":"忆昔浮江更涉淮，早秋天气最佳哉。塞垣榆落蝉初少，泽国芦疏雁已来。风露入怀诗笔健，关山满目笛声哀。南州九月犹絺綌，纵有清樽底处开。","dynasty":"宋代","title":"秋热忆旧游二首"}
{"author":"刘克庄","content":"一峰叠三洞，乃似弘景楼。下洞初俯入，藓室寒飕飕。中洞忽跃出，有迳通玄幽。豁然崖谷判，万态谁镌锼。或如植宝幢，或如缀珠旒。或如鲲鲸飞，或如龙麟游。石桥状天台，木栈疑蜀州。稍憩大士岩，遂经羽人丘。力穷至上洞，身载云气浮。未毕山水缘，勉为尘世留。平生避地心，兹焉宜菟裘。长斧樵青壁，短簑耘绿畴。独恨汲路远，溪涧皆背流。会当逢异人，卓锡成灵湫。","dynasty":"宋代","title":"辰山"}
{"author":"刘克庄","content":"市朝无处避喧啾，思驾飞车事远游。古志曾云寿多辱，前贤亦说耄宜休。愈诃彼佛为夷鬼，跖骂吾师作盗丘。安得海波都变酒，洗空开辟以来愁。","dynasty":"宋代","title":"书事"}
{"author":"刘克庄","content":"昔与先君子，同时宰建溪。晚看康乐凤，亦割武城鸡。幼嗣莱妻立，新阡乐令遗。伤心埋玉早，□□远难携。","dynasty":"宋代","title":"挽罗庆元"}
{"author":"刘克庄","content":"濒江多海物，比屋尽闽人。四野方多垒，三间欲卜邻。","dynasty":"宋代","title":"城南"}
{"author":"刘克庄","content":"春深绝不见妍华，极目黄茅际白沙。几树半天红似染，居人云是木绵花。","dynasty":"宋代","title":"潮惠道中"}
{"author":"刘克庄","content":"图南倭舶透，败北榷场开。妾貌不长好，君行何日回。","dynasty":"宋代","title":"商妇词十首"}
{"author":"刘克庄","content":"书生元不信禨祥，老去无端虑事祥。白发社巫云日吉，明朝渫井更苫墙。","dynasty":"宋代","title":"岁晚书事十首"}
{"author":"刘克庄","content":"黄鹄之歌高古，大风之作激昂。横汾酒酣乐作，其如感慨悲伤。","dynasty":"宋代","title":"记汉唐事六言二首"}
{"author":"刘克庄","content":"灵椿难减菌难加，莫笑山翁两鬓华。不与公荣同饮酒，只留禹锡独看花。客来稍觉罍空耻，事去方知甕算差。归老东陈无可恨，失侯不失故园瓜。","dynasty":"宋代","title":"小园即事五首"}
{"author":"刘克庄","content":"鲑菜馌耕者，鸡豚赛社公。不闻车轧轧，但见鼓冬冬。","dynasty":"宋代","title":"春旱忽两五绝"}
{"author":"刘克庄","content":"都忘几桉有华笺，但怪虹光夜属天。唐律胚胎梨岭作，古文骨髓艾轩传。蚤陈董大夫三策，肯觅原夫辈一联。若过溪边叩宗旨，为余问讯玉堂仙。","dynasty":"宋代","title":"答林逮贽卷因以送行"}
{"author":"刘克庄","content":"胎发落居后，屠苏饮最先。眉间八十字，愿汝过翁年。","dynasty":"宋代","title":"锦孙"}
{"author":"刘克庄","content":"文叔差增似往时，君房只是向来痴。谁知有个羊裘叟，汉鼎悬渠一钓丝。","dynasty":"宋代","title":"八十吟十绝"}
{"author":"刘克庄","content":"身已偏枯无一边，还丹悔不问师传。便教老寿如彭祖，仅活人间八百年。","dynasty":"宋代","title":"和东涧丁卯上元日见寄三绝句"}
{"author":"刘克庄","content":"瘠地力耕禾倍入，荒山手植树皆嘉。同□炀者并吹者，融会儒家与墨家。见说杨雄太玄苦，非如宋玉大言夸。绝怜汝伯头成雪，羡汝才高笔有花。","dynasty":"宋代","title":"次韵竹溪题达卿后坡"}
{"author":"刘克庄","content":"门庑无人殿未开，白头散吏久徘徊。年年岁岁千秋节，长占群官第一来。","dynasty":"宋代","title":"辛卯满散天基节即事六首"}
{"author":"刘克庄","content":"起掌端平制，萧萧素发新。更生宗室老，太白谪仙人。贵矣狨施马，悲哉笔绝麟。谁为篆华表，题作宋词臣。","dynasty":"宋代","title":"挽南塘赵尚书二首其一"}
{"author":"刘克庄","content":"鼎镬烹东都党，烟瘴磨元祐人。但看纸上陈迹，始知陛下至仁。","dynasty":"宋代","title":"春夜温故六言二十首"}
{"author":"刘克庄","content":"食观本草岂非痴，二果甘滋可养脾。耄智自知无益处，肉身安得有轻时。","dynasty":"宋代","title":"荔枝龙眼二绝"}
{"author":"刘克庄","content":"短歌殊不足，袅袅发长吟。□□□□□，□□□□□。渴饥资坠露，栖止□□阴。痀偻安知道，区区有巧心。","dynasty":"宋代","title":"又和南塘十首其九蝉"}
{"author":"刘克庄","content":"诗境千梅匝草堂，参军今又课梅忙。悬知句子追群谢，每见乡人说季方。处士骨寒谁得髓，老夫鼻塞尚闻香。诸君摘出惊人语，玉篴横吹入乐章。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"佛废何关儒者事，要知开创亦辛勤。居人公拆纯椤柱，巨室深藏旧记文。钟已毁楼移出寺，石犹镌字徒为坟。吾诗句句通阴骘，安得檀那子细闻。","dynasty":"宋代","title":"香山寺"}
{"author":"刘克庄","content":"青女初晴，向丑梢枯干，幻出妍姿。休烦苑吏翦彩，别有神司。东皇太乙，敕瑶姬、淡傅胭脂。还似得、华清汤暖，薄绡半卸冰肌。应笑楚宫痴绝，略施朱则个，便妒蛾眉。唐人更无籍在，浪比红儿。祥云难聚，且丁宁、铁笛轻吹。拼醉倒，花间一霎，莫教绛雪离披。","dynasty":"宋代","title":"汉宫春（秘书弟家赏红梅）"}
{"author":"刘克庄","content":"醉梦发于真性，醒狂或者矫情。左相饮如川吸，龙图笑比河清。","dynasty":"宋代","title":"醉醒一首"}
{"author":"刘克庄","content":"征南满腹智，实似小儿痴。汉水有涸日，沉碑无出时。","dynasty":"宋代","title":"杂咏一百首·杜预"}
{"author":"刘克庄","content":"一宵丑类徒南溟，靡待仙官敕六丁。宗闵与绅空并世，可怜不似鳄鱼灵。","dynasty":"宋代","title":"韩祠三首"}
{"author":"刘克庄","content":"八十加三，人尽讶、还童返少。争信道、夜舂晓织，总曾经了。凛凛共姜当日誓，谆谆孟母平生教。到如今、象服拥鱼轩，天之报。如船藕，如瓜枣。斑衣舞，金钟＿。望秋宵一点，老人星照。尘世少如娘福寿，上苍知得儿忠孝。待看他、孙子又生孙，添怀抱。","dynasty":"宋代","title":"满江红（寿唐夫人）"}
{"author":"刘克庄","content":"不肯一钱分，贤哉父诲言。奈何伯喈女，有愧卓王孙。","dynasty":"宋代","title":"广列女四首"}
{"author":"刘克庄","content":"竹间梧畔故应佳，非但才高诗亦葩。世胄蚤通枢相谱，里人知是大魁家。谁言陶令才为米，不遣潘郎再种花。□□云深华表远，北风无赖送哀笳。","dynasty":"宋代","title":"挽郑永福"}
{"author":"刘克庄","content":"老眠昏花废课程，小窗久矣断书声。夜来忽得君诗卷，自起挑灯读到明。","dynasty":"宋代","title":"还杜子野诗卷"}
{"author":"刘克庄","content":"冻合千门闭，传呼一市惊。岂无僵卧者，辇毂未知名。","dynasty":"宋代","title":"卧雪图"}
{"author":"刘克庄","content":"有小林泉傍隐庐，无閒宾客访村居。辛勤辟地添支径，曲折通溪入浅渠。","dynasty":"宋代","title":"次韵赵克勤吏部六首其三"}
{"author":"刘克庄","content":"博士非如吏，巍然道自居。诸生趋避席，太守揖升车。朱笔浓批卷，青灯细勘书。汉廷重文藻，行矣召严徐。","dynasty":"宋代","title":"送方子约赴衢教"}
{"author":"刘克庄","content":"五十年间事，浑如晓梦馀。三郎南内里，何况老家奴。","dynasty":"宋代","title":"杂咏一百首·高力士"}
{"author":"刘克庄","content":"□□□□□□□，□□□□□□□。□□□□□□□，□□□□□□□。□□□□□□□，□□□公徒太行。眼切于身存不得，可怜半世谩脩方。","dynasty":"宋代","title":"□□□"}
{"author":"刘克庄","content":"裴柳英灵渺莽中，鹤归应不记辽东。遗基只有蛬鸣雨，往事全如鸟印空。溪水无情流㶁㶁，海山依旧碧丛丛。断碑莫怪千回读，今代何人笔力同。","dynasty":"宋代","title":"訾家洲二首其二"}
{"author":"刘克庄","content":"少而汲汲皇皇，老犹踽踽凉凉。即今归□□□，□□起瞻四方。","dynasty":"宋代","title":"溪庵放言十首"}
{"author":"刘克庄","content":"面跨虚空趾没潮，长鲸吹浪莫漂摇。向来徒病川难涉，今日方知海可桥。","dynasty":"宋代","title":"洛阳桥三首"}
{"author":"刘克庄","content":"自小即相依，天涯影伴飞。共灯抄细字，分俸赎寒衣。已痛身长诀，犹疑客未归。素帏惟幼女，断续哭声稀。","dynasty":"宋代","title":"哭五一弟先辈二首"}
{"author":"刘克庄","content":"前辈凋零雅道衰，陈岩一叟尚庞眉。昂藏且伴戴花老，么麽安知撼树儿。警句可编半山集，高风宜配客星祠。有诗一卷留天地，绝胜征南立二碑。","dynasty":"宋代","title":"题听蛙方君诗卷二首"}
{"author":"刘克庄","content":"满目山河异，南冠十六期。胡羝无乳日，辽鹤有归时。詗虏几齑粉，还朝不磷缁。汉家重名节，郎秩未为卑。","dynasty":"宋代","title":"与零陵周倅子镕"}
{"author":"刘克庄","content":"眉宇巑岏鬓秃残，愧君模写向冰纨。削瓜古有形相肖，掷果今无众聚观。且可夷犹狎鸥鹭，不消夭矫比龙鸾。去为将相开生面，莫貌山翁骨相寒。","dynasty":"宋代","title":"示画者"}
{"author":"刘克庄","content":"岁计无馀逢谷贵，晚餐有味觉蔬嘉。赊邻人酒堪留客，藏善和书尚满家。稍喜熊儿理精熟，常嫌犬子赋虚夸。鲁论新义何时毕，相约溪头共看花。","dynasty":"宋代","title":"次韵竹溪题达卿后坡"}
{"author":"刘克庄","content":"挹君如玉雪，未易得亲疏。何日深山里，同灯共读书。","dynasty":"宋代","title":"答妇兄林公遇四首"}
{"author":"刘克庄","content":"忆昔叨陪册府仙，曾陈大计璪{旒方换王}前。探符痴妄空劳矣，当璧休祥已灼然。奉玺相真曾浴日，倚楹女岂敢贪天。分明狐赵俱酿赏，不似之推隐去贤。","dynasty":"宋代","title":"耄志十首"}
{"author":"刘克庄","content":"耕不逢年仕背时，萧然井臼掩茅茨。贫求生墓为谋早，病学还丹见事迟。马上功名成画饼，林间身世似持棋。未应对客呈饥面，尚有荒园可种蔡。","dynasty":"宋代","title":"耕仕一首"}
{"author":"刘克庄","content":"溪墅山房委折通，每分半榻听松风。篘成昔喜同浮白，荔熟今悲自擘红。宰上碑何惭有道，城中人少识庞公。单鸡久酒新丘远，迢递扶衰别殡宫。","dynasty":"宋代","title":"挽陈岩方隐君二首"}
{"author":"刘克庄","content":"丛生山上下，影在月中央。受性老弥辣，开花晚更香。","dynasty":"宋代","title":"记小圃花果二十首其十五桂花"}
{"author":"刘克庄","content":"戴氏多人物，君尤月旦推。能传后仓礼，亦擅叔伦诗。故里悬车蚤，名场解褐迟。它年端有恨，椿桂不同时。","dynasty":"宋代","title":"挽戴丞"}
{"author":"刘克庄","content":"金傍朱扉此帝居，旧游恍似梦清都。可怜白首充修撰，到了藏山一字无。","dynasty":"宋代","title":"梦与尤木石论史感旧七绝句"}
{"author":"刘克庄","content":"闻诸师者本同，取之友者亦公。高才有出象外，精义不离个中。南渡大儒管见，西山先生正宗。","dynasty":"宋代","title":"师友六言一首"}
{"author":"刘克庄","content":"辨才师苦死爱，文皇帝得许痴。温韬劫陵大盗，萧翼穿窬小儿。","dynasty":"宋代","title":"春夜温故六言二十首"}
{"author":"刘克庄","content":"孚若如天马，轩昂不可羁。为贫疏饮客，因病出名姬。","dynasty":"宋代","title":"乍归九首"}
{"author":"刘克庄","content":"呼来不许望清光，麾去奚堪作省郎。莫是后身刘快活，插花重入少年场。","dynasty":"宋代","title":"三月二十五日饮方校书园十绝"}
{"author":"刘克庄","content":"上树千回时已过，绕枝三匝老安归。向来误立红云料，逃入青山计未非。","dynasty":"宋代","title":"老少"}
{"author":"刘克庄","content":"相逢乍似生朋友，坐久方惊隔阔馀。遍问诸郎皆冠带，自言别业可樵渔。住邻秦系曾居里，老读文公所著书。十七年间如电瞥，君须我鬓两萧疏。","dynasty":"宋代","title":"赠翁定"}
{"author":"刘克庄","content":"泽宫选新俊，鼓箧者云从。此士堪穿札，同人学避锋。朝家方教胄，天子必临雍。去去飞潜异，云山隔几重。","dynasty":"宋代","title":"送黄□赴补"}
{"author":"刘克庄","content":"既收其印绶，犹送以车船。回首柱下史，江边更可怜。","dynasty":"宋代","title":"离郡五绝其二"}
{"author":"刘克庄","content":"今晓安坟意，梅仙旧廨傍。醢成龙不至，罗设凤高翔。党锢人俱烬，先生骨尚香。小诗拈未出，何以侑椒浆。","dynasty":"宋代","title":"徐孺子墓"}
{"author":"刘克庄","content":"四十年前忝此除，偶因诗祸免题舆。故交反眼炎凉异，岁月惊心露电如。衔内条冰疑有欠，镜中须雪摘无馀。南州剩有随阳雁，若比江湖易寄书。","dynasty":"宋代","title":"送子敬赴潮粹七言二首"}
{"author":"刘克庄","content":"狎邪早不由三阁，崛强今难事五楼。宁伴伯夷山下饿，岂随徐福海中求。","dynasty":"宋代","title":"固穷"}
{"author":"刘克庄","content":"坠帻长须丑，遗靴一足濡。不须诃小鬼，烂醉要渠扶。","dynasty":"宋代","title":"记杂画·醉钟馗"}
{"author":"刘克庄","content":"躬圭宝箑俱藏起，出入惟消笠与簑。农说雨旸差有准，客谈间谍易传讹。丰年海熟田尤熟，圣代朝和野亦和。纵使大寒并大暑，小车时出至行窝。","dynasty":"宋代","title":"病起五首"}
{"author":"刘克庄","content":"祲扫青山峡，功高赤壁矶。只宜奉头竄，莫待剖羓归。","dynasty":"宋代","title":"景定初元即事十首"}
{"author":"刘克庄","content":"柏子熏衣眉晕销，女垣榆影冷萧萧。屏山一枕游方梦，横锡飘然过石桥。","dynasty":"宋代","title":"题寺壁二首其一"}
{"author":"刘克庄","content":"出久孟邻争吊贺，去迟防墓毕封茔。枕戈肯把棋消夜，落笔皆夸檄愈风。乌幕乐哉宾与主，墨行矣孝人移忠。江东将相俱人杰，早向明时策骏功。","dynasty":"宋代","title":"送陈谏议澈赴边幕二首"}
{"author":"刘克庄","content":"溪北酒旗袅袅，溪南社鼓冬冬。宁问餔糟渔父，懒求赋芧狙公。","dynasty":"宋代","title":"六言三首"}
{"author":"刘克庄","content":"买牛搜粟向蛮烟，衰病安知璧偶全。使者召归曾四辈，臣之得罪又三年。柳刘漏语谁云尔，绛灌怜才定不然。纵使有泉堪洗耳，先生此愧若为湔。","dynasty":"宋代","title":"甲辰春日二首"}
{"author":"刘克庄","content":"无尽空诸有，孤立何须同参。道人不置产业，寄孟家废庵。","dynasty":"宋代","title":"赠无庵于道人六言一首"}
{"author":"刘克庄","content":"昔我居戎幕，为侯论战勋。斋旄俄烜赫，书札尚殷勤。国难忠方见，天高事未闻。九江残部曲，暗哭故将军。","dynasty":"宋代","title":"哀江帅张常二首"}
{"author":"刘克庄","content":"壶范班班在里闾，始知列女传非虚。室无遗桂空花妄，溪有新茔宰树疏。弟忆雪中联汝句，兄行雷岸寄家书。自怜戴白龙钟叟，犹向原头驾素车。","dynasty":"宋代","title":"哀仲妹"}
{"author":"刘克庄","content":"不惟宝剑冲斗，亦自高冠切云。令祖岂非艾子，先师莫是茅君。","dynasty":"宋代","title":"艾人六言二首"}
{"author":"刘克庄","content":"欹枕三彭暂去，烧船五鬼俱还。我欲膝行倒屣，君无发上冲冠。","dynasty":"宋代","title":"艾人六言二首"}
{"author":"刘克庄","content":"偶向溪边洗客尘，数株如玉照青苹。凄风冷雨分宜县，赖有梅花管领人。","dynasty":"宋代","title":"安仁驿"}
{"author":"刘克庄","content":"宰公心印佛慈，吉兆前知抱送期。喜溢亲闱占鸑鷟，来从帝所下骑麒。芝兰庭户芽初茁，荼堇原田味变饴。加我数年渠稍长，要看丱角出吟诗。","dynasty":"宋代","title":"安溪黄明府得子次徐常丞韵一首"}
{"author":"刘克庄","content":"诗道不胜玄，难于问性天。莫求邻媪诵，姑付后儒笺。至质翻如俚，尤癯始似仙。吾非肝肺异，先得子同然。","dynasty":"宋代","title":"敖茂才论诗"}
{"author":"刘克庄","content":"臞翁卜筑向东皋，小憩江湖半世劳。绕屋树阴供杖屦，登楼山色发诗骚。客来贺厦杯行阔，市写抛梁纸价高。白虎渐台何处在，不如茅舍尚坚牢。","dynasty":"宋代","title":"敖器之宅子落成"}
{"author":"刘克庄","content":"字子初度日，畏客如避仇。朱门禁入谒，青山招出游。置醴泉石间，凉意生觥筹。风槛绛华馥，冰盆丹实浮。起诵眉寿篇，酌君介千秋。煌煌丞相丞，少也宜袭侯。黑头去云远，白发来何稠。君言权位盛，孰若志意修。静观钟鼎族，起灭犹轻沤。祝君象韩吕，不羡熺与攸。","dynasty":"宋代","title":"八桂堂呈叶潜仲"}
{"author":"刘克庄","content":"困拈架上书苏醒，愁倩杯中物破除。子美所称惟白也，仲尼自谓不回如。食才藜糁宁无肉，行以筇枝可当车。圣世未尝违物性，飞潜初不间鸢鱼。","dynasty":"宋代","title":"八和"}
{"author":"刘克庄","content":"目眚陈编懒更窥，博通似恐泄天机。大愚苦要骑麟下，小黠犹能化鹤归。觅句瘦肩两山耸，绝粮乾咽上池肥。平生慕用徐先辈，异世溪边共一矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"乡井公评推内则，掖垣铭笔写徽音。不烦陶子羞蚶鮓，肯与黔娄共布衾。三语未酬将母志，九原无负托孙心。樗翁阅世头如雪，二纪前曾挽藁砧。","dynasty":"宋代","title":"挽陈孺人"}
{"author":"刘克庄","content":"上置书堂下钓矶，漫郎陈迹尚依稀。无端一首黄诗在，长与江山起是非。","dynasty":"宋代","title":"浯溪二首"}
{"author":"刘克庄","content":"□□□□□□□，□□□□□□□。□□□□□□从，晚福全输于少公。","dynasty":"宋代","title":"戊午生朝和居厚弟五绝其三"}
{"author":"刘克庄","content":"玉辇临前殿，方陈角觝嬉。如何熊犯跸，仅有一昭仪。","dynasty":"宋代","title":"古宫词十首"}
{"author":"刘克庄","content":"骏马如花妾，平生不负春。如何飞燕语，不怒辇边人。","dynasty":"宋代","title":"杂记十首"}
{"author":"刘克庄","content":"专报熙丰怨，宁论爵齿高。可怜五朝老，双泪落斋旄。","dynasty":"宋代","title":"杂兴十首"}
{"author":"刘克庄","content":"坏局今犹劳圣虑，穷涂自叹失人心。贵曾颛面居金鼎，谪尚于飞恋绣衾。罪大□□□柳下，恩宽许卧古藤阴。殡时惟有青蝇集，此外应无吊客临。","dynasty":"宋代","title":"书近事二首"}
{"author":"刘克庄","content":"谢公闭墅懒围棋，董相还家且下帷。见说金瓯殊未定，问君魁柄属之谁。","dynasty":"宋代","title":"赠日者朱俊甫二首"}
{"author":"刘克庄","content":"不复斗鸡随恶少，尚能叱犊慕良农。来熏忆屡赓凉殿，出昼难重见雪宫。老伴辕南并輶北，小孙膝上或车中。自怜孤学无人助，从汉诸儒与党同。","dynasty":"宋代","title":"四和"}
{"author":"刘克庄","content":"津吏难绳束，滩船易覆番。能除一方害，不忝二刘孙。","dynasty":"宋代","title":"送勋侄之官嵢峡五言五首"}
{"author":"刘克庄","content":"杞辱中丞世，歆臣二姓廷。如何出腹子，反不以螟蛉。","dynasty":"宋代","title":"叙伦五言二十首"}
{"author":"刘克庄","content":"信上多人物，华宗谱最蕃。遥遥忘世胄，仆仆傍谁门。眼毒偏奇中，心灵每预言。秃翁无阿堵，何以赠南辕。","dynasty":"宋代","title":"赠术者施元龙"}
{"author":"刘克庄","content":"曼卿仙不死，隐隐素骡嘶。走入芙蓉里，花心路忽迷。","dynasty":"宋代","title":"记小圃花果二十首"}
{"author":"刘克庄","content":"老不计生朝，惭愧阿连书尺。雪鬓霜髭不管，管眼腰黄赤。待将心事自笺天，莫费子公力。乞赐先生处士，换一张黄敕。","dynasty":"宋代","title":"好事近（壬戌生日和居厚弟）"}
{"author":"刘克庄","content":"一砚常摩拊，宁容点涴痕。洗教残墨去，乞与小鱼吞。岩石微尘浣，洼泉寸鬣翻。安知马肝紫，姑爱麝胶浑。体制该秦篆，飞腾慕禹门。校人勿烹汝，腹有素书存。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"世传灵渠自秦始，南引漓江会湘水。楚山忧赭石畏鞭，凿崖通堑三百里。篙师安知有史录，割牲沈币祀渎鬼。我舟阁浅怀若人，要是天下奇男子。只今渠废无人修，嗟乎秦吏未易訾。","dynasty":"宋代","title":"铧觜"}
{"author":"刘克庄","content":"敝缊袍足蔽体，恶草具可享宾。犊车荣过九锡，鲊饭甘于八珍。","dynasty":"宋代","title":"村居即事六言十首其十"}
{"author":"刘克庄","content":"历事三朝，觐而执圭，祭而裸璋。更宫莲引入，视淮南草，御屏录了，露会稽章。贪膜外荣，遗身后臭，晔也平生漫传香。颜发改，独丹基无恙，事在休忙。曹丘生莫游扬。这瞎汉还曾自配量。已化为胡蝶，穿花栩栩，懒陪鹓鹭，佩玉锵锵。机蹉面前，钟闻饭后，我上堂时众下堂。从前错，欲区区手援，天下黔苍。","dynasty":"宋代","title":"沁园春·历事三朝"}
{"author":"刘克庄","content":"皓素应难染，玄纁未易迎。只宜大床卧，或命小车行。","dynasty":"宋代","title":"病中杂兴五言十首"}
{"author":"刘克庄","content":"耕不逢年仕背时，萧然井臼掩茅茨。贫求生墓为谋早，病学还丹见事迟。马上功名成画饼，林间身世似持棋。未应对客呈饥面，尚有荒园可种蔡。","dynasty":"宋代","title":"耕仕一首"}
{"author":"刘克庄","content":"朝骑宝马听鸡声，夕问归舟灶婢惊。手扳抽还无责任，谏书讫了少施行。有时短褐过邻舍，不记巍冠待迩英。善类合离关世运，非人颊舌所能争。","dynasty":"宋代","title":"警斋吴侍郎再和余送行及居厚弟诗各次韵"}
{"author":"刘克庄","content":"去岁与君同聘召，何曾杯酒暂相离。兵谋元帅多亲访，心事同官尽得知。三釜忽怀归去檄，一枰未了着残棋。此生聚散须牢记，记上扬州战艦时。","dynasty":"宋代","title":"送余子归"}
{"author":"刘克庄","content":"衮衮登瀛更上坡，且容老子钓烟波。凤麟自合呈祥瑞，凫雁何曾击少多。时有耦耕人共语，亦无问字客相过。倒囊欲答骊珠赠，柰此家徒四壁何。","dynasty":"宋代","title":"和吴教授投赠二首"}
{"author":"刘克庄","content":"虽与长君友，居常敬少君。何曾锦袄子，竟老布襦群。申白无殊礼，程朱有旧闻。谁为复斋传，应许附青云。","dynasty":"宋代","title":"挽黄德远堂长二首其一"}
{"author":"刘克庄","content":"曾掌兰台纂旧闻，亦瞻玉座和来薰。戆愚漫有诛奸笔，疏拙元无乞巧文。执简自知愧南董，免冠谁肯救朱云。消磨不尽惟诗在，社友寻盟意尚勤。","dynasty":"宋代","title":"南康赵明府赠予四诗和其首篇二首"}
{"author":"刘克庄","content":"繁灯夺霁华。戏鼓侵明发。物色旧时同，情味中年别。浅画镜中眉，深拜楼西月。人散市声收，渐入愁时节。","dynasty":"宋代","tags":"婉约，元宵节，伤怀，孤独","title":"生查子·元夕戏陈敬叟"}
{"author":"刘克庄","content":"新咏平生陋玉台，梨园以后更堪哀。宁随太白金鞍去，莫放花奴羯鼓来。","dynasty":"宋代","title":"九叠"}
{"author":"刘克庄","content":"丁男放犊草间嬉，少归看蚕不画眉。岁暮家家禾绢熟，萍乡风物似豳诗。","dynasty":"宋代","title":"湖南江西道中十首"}
{"author":"刘克庄","content":"士有一长斯可矣，文兼众妙古难之。元丰御览诸生赋，淳化屏题侍读诗。序建隆须还巩笔，记储祥必待苏碑。臣于四美安能备，虚受先皇不世知。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"满望梅天雨，谁知日转骄。畦蔬新住摘，盆树久停浇。米贵粮囷尽，泉乾汲路遥。未遑忧世事，灾已到颜瓢。","dynasty":"宋代","title":"夏旱"}
{"author":"刘克庄","content":"帝恐先生岁晚贫，清晨颁瑞到幽人。巡檐已觉成银屋，糁地犹堪作玉尘。","dynasty":"宋代","title":"四叠"}
{"author":"刘克庄","content":"经月疏行台上路，秣陵城郭忽秋风。马嘶卫霍空营里，萤起齐梁废苑中。野寺旧曾开玉帐，翠华久不幸离宫。小儒记得隆兴事，闲对山僧说魏公。","dynasty":"宋代","title":"凤凰台晚眺"}
{"author":"刘克庄","content":"向来造诣极深醇，土苴浮名贵重身。无愧里中称正士，有辞地下白先人。大招谁识三号礼，小敛惟消一幅巾。老别亲朋犹作恶，可堪白首哭天伦。","dynasty":"宋代","title":"挽六二弟二首"}
{"author":"刘克庄","content":"学者当穷理，工诗岂美名。不能裨采访，徒自取讥评。责已希韦孟，休官慕尚平。如今成病鹤，垂首噤无声。","dynasty":"宋代","title":"和赵吉州三首"}
{"author":"刘克庄","content":"俗情讳老难藏老，暮景添年是减年。举力田科虽殿后，序乡饮酒却居前。","dynasty":"宋代","title":"乙丑元日口号十首"}
{"author":"刘克庄","content":"压倒群芳，天赋与、十分秾艳。娇嫩处、有情皆惜，无香何慊。恰则才如针粟大，忽然谁把胭脂染。放迟开、不肯婿梅花，羞寒俭。时易过，春难占。欢事薄，才情欠。觉芳心欲诉，冶容微敛。四畔人来攀折去，一番雨有离披渐。更那堪、几阵夜来风，吹千点。","dynasty":"宋代","title":"满江红·压倒群芳"}
{"author":"刘克庄","content":"拂拂东风欲辨晨，新晴和气满郊闉。未妨吹雅存豳俗，何必沉巫怖邺民。田父扶携问鸡卜，村姑呼唤祭蚕神。柴门不识徵祖吏，便是尧时击壤人。","dynasty":"宋代","title":"次韵三首"}
{"author":"刘克庄","content":"两翁仕不至丞郎，名节能流百世芳。穷巷号为通德里，旧书藏在善和坊。古楹日敝加丹刻，老柏年深益黛苍。太守怀贤崇教化，乡先生盍祭于乡。","dynasty":"宋代","title":"太守宋监丞新三先生祠刊二刘遗文以二诗纪实"}
{"author":"刘克庄","content":"远希大慧无，近笑孤峰絮。多少初地人，争问末后句。","dynasty":"宋代","title":"偈"}
{"author":"刘克庄","content":"幼作淳熙版籍民，老逢景定改元新。残年且尽杯中物，他日谁浇柏下人。长镵谷中忙斸雪，小车花外遍寻春。吾评子美饥寒态，不似尧夫快活身。","dynasty":"宋代","title":"书事十首其一"}
{"author":"刘克庄","content":"初裁隐服师杨陆，忽赠身章别一般。似雪精絺为表襮，比花文锦作中单。何妨俗笑浩然耸，不要人怜范叔寒。孰若子衣安且吉，绝胜剑履进贤冠。","dynasty":"宋代","title":"谢景行方寺丞惠衣二首其二"}
{"author":"刘克庄","content":"越公多美妓，卫尉足名姝。无计留红拂，伤心坠绿珠。","dynasty":"宋代","title":"落花怨十首"}
{"author":"刘克庄","content":"久问嫖姚乞退闲，今朝准敕放生还。人欺解罢青油幕，帝遣监临紫盖山。营卒展辞回玉帐，林僧讲贺到柴关。丈夫不办封侯事，犹要名标处士间。","dynasty":"宋代","title":"蒙恩监南岳庙"}
{"author":"刘克庄","content":"古昔尊年德，今谁问孝廉。空烦推毂荐，不合相轮尖。郕叟行歌乐，台卿自志谦。嗟予老而秃，何以发幽潜。","dynasty":"宋代","title":"教授方君孺人刘氏哀诗二首"}
{"author":"刘克庄","content":"辇路香风吹软尘，拥途士女看朱轮。朝为赫赫大京兆，暮作栖栖逆旅人。姬院肉屏俄顷散，帝城眉样一番新。惟应唤醒茅檐叟，长驾柴车戴幅巾。","dynasty":"宋代","title":"记事"}
{"author":"刘克庄","content":"壮于蒳子大于榛，咀嚼全胜曲蘖春。俚俗相传祛瘴厉，方书或谓健脾神。素知鲸量安能醉，但取鸡心未必真。一笑何妨玉山倒，贫家幸自有苔茵。","dynasty":"宋代","title":"林卿见访食槟榔而醉明日示诗次韵一首"}
{"author":"刘克庄","content":"□□同登市骏台，柳边花底早朝回。仕如枘凿难投合，身几麾招老去来。近师旷傍吾岂敢，居枚叟右众应猜。暮年怕与家山别，门外弓旌莫苦催。","dynasty":"宋代","title":"行期一首"}
{"author":"刘克庄","content":"道是生姜树上生，不应一世也随声。暮年受用尧夫语，莫与张程几个争。","dynasty":"宋代","title":"丁未春五首"}
{"author":"刘克庄","content":"刘季开基主，周昌托子臣。不能活如意，何况戚夫人。","dynasty":"宋代","title":"杂题十首"}
{"author":"刘克庄","content":"圣主出矣千载遇，王言大哉万口夸。闻道朝廷却苞篚，更无方镇进鞭靴。","dynasty":"宋代","title":"乙丑元日口号十首"}
{"author":"刘克庄","content":"呵冻画灰锻诗，傍人笑汝白痴。五百年有名世，七十翁如小儿。","dynasty":"宋代","title":"村居即事六言十首"}
{"author":"刘克庄","content":"朱门画鼓舞宫靴，应笑狂歌似采和。露坐一生无步障，春游是处有行窝。绍兴谠议谁当续，元祐全人本不多。办取九年同面壁，未应末后话头蹉。","dynasty":"宋代","title":"四和二首"}
{"author":"刘克庄","content":"士女匆匆散，溪山寂寂然。龙舟闲似我，阁起向沙边。","dynasty":"宋代","title":"端午五言三首"}
{"author":"刘克庄","content":"学道无所得，惟于鄙事能。九帙后篇什，来世有公评。岂未登社坛，直欲破刘城。六言与七字，如九转炼成。宇宙中间物，琐屑不记名。孰能通伦类，挑抉其微情。蛾以灯为光，蚊众成雷声。桑老蚕茧白，草腐萤爝明。幽谷闻绵蛮，知有迁乔莺。落日见科斗，深夜有蝈鸣。蚋嗜醯杂袭，蚓饮泉亦清。蝇吮血美炙，犬以秽为鲭。蛇非性好曲，蠖负屈求伸。蚤惧鸺鶹撮，自匿于衣巾，虱愁犊鼻破，不免景略扪。狐依冢作崇，鼠谓社可凭。痛掴一掌血，饱食五鼎烹。畴昔同袍子，来问侬师承。前柴桑处士，后半山老人。讵能追高雅，或可洗腐陈。","dynasty":"宋代","title":"演雅二十韵"}
{"author":"刘克庄","content":"出穴宫新邑，分房定嗣君。共为绵蕝礼，各效采花勤。暮返宜修夕，晨趋每辨昕。逢人施毒虿，宁比细腰云。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"死以子托友，病将身付医。友今多市道，医或似屠儿。","dynasty":"宋代","title":"无题一首"}
{"author":"刘克庄","content":"习静先生子刘子，新阡即此是标题。便无华表翔双鹤，不有生刍藉只鸡。在昔陶潜书处士，从它孟德揭征西。原头一恸关伦纪，始信彭殇未易齐。","dynasty":"宋代","title":"季父习静哀诗四首"}
{"author":"刘克庄","content":"不似尧夫快活身。罪已纶言遍九州，桑榆虽晚尚堪收。下山东诏争扶听，读奉天书有泪流。加霍嫖姚冠军号，拜车丞相当民侯。崆峒麦熟无人刈，何日王师且少休。","dynasty":"宋代","title":"书事十首"}
{"author":"刘克庄","content":"伺夜偏乘隙，逢人辄噬肤。不饶豫让炭，肯恕玉环酥。暗空愁逢蝠，虚檐巧避蛛。吾无红拂妓，姑命小奴驱。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"客过吾庐语至晡，旋营盐酪刈薪刍。酒兼麟脯不时有，饭与鱼羹何处无。力穑勿忘家世俭，堆金能使子孙愚。俗儿未识贫中乐，妄议书生骨相臞。","dynasty":"宋代","title":"贫居自警三首"}
{"author":"刘克庄","content":"一梦孝皇初，悽然四纪馀。国人莫知我，天下孰宗予。散地虽无柄，名山尽有书。乌虖传万世，犹足矫玄虚。","dynasty":"宋代","title":"挽水心先生二首其一"}
{"author":"刘克庄","content":"且耕閒旷钓迷茫，风月佳时亦放狂。辟谷久从赤松子，对花几换紫微郎。王何变晋为东晋，郊岛催唐入季唐。此事故须商榷在，铁檠未可厌山房。","dynasty":"宋代","title":"和季弟韵二十首"}
{"author":"刘克庄","content":"苍山七百亩，主人新买断。于时积雾开，素瀑挂青汉。泠泠瑟初铿，璀璀珠乍贯。久晴雨瓢翻，忽暖冰柱泮。恍如白浪涌，翔舞下凫雁。又疑黄河决，萗祭沉玉瓒。不然蟒出穴，或是虹吸涧。客言下有潭，龙伏不可玩，攫拿起云气，喷薄苏岁旱。平生爱奇心，欲此筑飞观。沿流踏浅清，陟巘腾汗漫。低头拜主人，分我华山半。","dynasty":"宋代","title":"赋西淙瀑布得断字"}
{"author":"刘克庄","content":"尚记诸贤聚本朝，当时君相急旁招。箫韶九奏凤谐乐，金弹一声莺下乔。彊项昔尝攀殿槛，饥肠今欲把憎瓢。蚤知不得文章力，却悔从初夺锦标。","dynasty":"宋代","title":"五和二首"}
{"author":"刘克庄","content":"三径荒凉手自开，旋移花竹剪蒿莱。休休岂不缘迂惰，屑屑何为费往来。明主只今蒐坠典，故人太半客翘材。累臣方卧漳滨疾，错梦钧天听乐回。","dynasty":"宋代","title":"和吴教授投赠二首"}
{"author":"刘克庄","content":"图南倭舶透，败北榷场开。妾貌不长好，君行何日回。","dynasty":"宋代","title":"商妇词十首"}
{"author":"刘克庄","content":"聃书深远绝难窥，止足书中向上机。但看杖扶博山入，不知扇赐曲江归。年饥方虑沟中瘠，旰食欲令天下肥。念此令人生内热，溪边赖有涤烦矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"新贵九迁三接，故交百不一存。老子进爵曰子，小孙娶妇生孙。","dynasty":"宋代","title":"七十八咏六言十首"}
{"author":"刘克庄","content":"佛经六千馀卷，聃书八十一篇。今为二氏学者，我则两端竭焉。","dynasty":"宋代","title":"纵笔六言七首其五"}
{"author":"刘克庄","content":"纷纷儒墨互攻排，此事吾尝体认来。一向嵩山面空壁，一于骊岫拨残灰。贤如颜闵今亡矣，古有彭聃安在哉。岁晚雪中逢族子，退之至此未忘骸。","dynasty":"宋代","title":"和竹溪三诗·昌黎与孟简尚书书"}
{"author":"刘克庄","content":"四野有农复业，三边无虏游魂。作烘虱诗和友，把相牛经教孙。","dynasty":"宋代","title":"得江西报六言十首"}
{"author":"刘克庄","content":"夫苍独高古，妇贤传至今。既为加美谥，复不用邪衾。","dynasty":"宋代","title":"杂咏一百首·黔娄妻子"}
{"author":"刘克庄","content":"瀛洲真学士，为底事、在红尘。为语触宫围，沈香亭里，瞋谪仙人。为亲近君侧者，见万言策子惎刘蕡。为是尚方请剑，汉廷多惮朱云。君言往事勿重陈。且斗酒边身。也不会区区，算他甲子，记甚庚寅。尔曹譬如朝菌，又安知、老柏与灵椿。世上荣华难保，古来名节如新。","dynasty":"宋代","title":"木兰花慢·瀛洲真学士"}
{"author":"刘克庄","content":"笺疏虫鱼小物，抉挑草木微情。兔葵累刘梦得，燕泥辜薛道衡。","dynasty":"宋代","title":"冬夜读几案间杂书得六言二十首"}
{"author":"刘克庄","content":"溪水拍浮满，野花红白多。老夫被牵率，信步出鸡窠。","dynasty":"宋代","title":"景定初元即事十首"}
{"author":"刘克庄","content":"老畏春寒紧闭关，群龙应笑一蛇蟠。茆茨掩翳三家聚，桑柘依稀十亩间。茇蔽芾棠公自爱，食支离粟我何颜。休生安稳惟田舍，归晚犹胜死不还。","dynasty":"宋代","title":"又和八首"}
{"author":"刘克庄","content":"向来文字擅中朝，留落而今赋大招。才子左迁追屈贾，相君高蹈友松乔。山行或与樵争席，涧饮聊将掬代瓢。借使终身无一事，亦令千载仰孤标。","dynasty":"宋代","title":"次韵实之春日二首"}
{"author":"刘克庄","content":"虽与长君友，居常敬少君。何曾锦袄子，竟老布襦群。申白无殊礼，程朱有旧闻。谁为复斋传，应许附青云。","dynasty":"宋代","title":"挽黄德远堂长二首其一"}
{"author":"刘克庄","content":"帝率耆英入社，攀留穷鬼忘年。华胥国在吾宇，桃花源有别天。","dynasty":"宋代","title":"竹溪再和余亦再作"}
{"author":"刘克庄","content":"沐发眠常晏，濡唇饮不多。谁云五瘴毒，常备四时和。","dynasty":"宋代","title":"即事十首"}
{"author":"刘克庄","content":"幄殿荒凉屋欠扶，绍兴遗老故应无。旧来曾识高皇帝，尚有庭前柳一株。","dynasty":"宋代","title":"下蜀驿"}
{"author":"刘克庄","content":"人生忧患本无涯。强取瞿聃语自排。吾母白头尤念我，吞声不敢恼慈怀。","dynasty":"宋代","title":"悼阿驹七首"}
{"author":"刘克庄","content":"汗血早曾空北野，苍颜晚始对南廊。风云志懒功名左，月旦评佳意味长。玉镜相从归吉兆，锦衣不待拜高堂。吾铭未必堪传远，留与贤郎自表冈。","dynasty":"宋代","title":"挽林新恩君用"}
{"author":"刘克庄","content":"帝服尧丧礼制终，南衙万玉贺廷中。遥知祝了三宫寿，相率回班贺相公。","dynasty":"宋代","title":"丁卯元日十首"}
{"author":"刘克庄","content":"细君炊秫婢缲丝，彩胜酥花总不知。窗下老儒衣露肘，挑灯自拣一年诗。","dynasty":"宋代","title":"岁晚书事十首"}
{"author":"刘克庄","content":"草草衣装挈自随，婿贫毕竟与齐眉。绝胜京洛倾城色，鏁向侯门作侍儿。","dynasty":"宋代","title":"田舍即事十首"}
{"author":"刘克庄","content":"□□□□□□冠，圣世君师自铸颜。海运而南六月息，辰居于北众星环。宴开镐邑升平际，乐奏钧天缥缈间。惭愧微臣蒙特起，羡他先辈夺标还。","dynasty":"宋代","title":"恭和御制闻喜宴诗"}
{"author":"刘克庄","content":"州境与潮邻，徐行止浃旬。瘴乡元一气，盐子亦吾民。日晏烟岚敛，兵馀户口贫。定将田里事，闭合细条陈。","dynasty":"宋代","title":"送王梅州二首"}
{"author":"刘克庄","content":"宗伯中朝第一人，向来曾卜太初邻。凝香侯有孤高趣，拥絮翁馀老病身。嗟汝弃予宁返顾，祝公存我勿伤神。瑞云道远西风冷，想见斋居百岁新。","dynasty":"宋代","title":"挽郑令人二首其二"}
{"author":"刘克庄","content":"日啖荔枝三百颗，不知天罚一只眼。异哉野老白露团，烈于贵人寒食散。","dynasty":"宋代","title":"目眚"}
{"author":"刘克庄","content":"平园左相亚传，澹庵资政端明。老先生活八十，中秘书了一生。","dynasty":"宋代","title":"题诚斋像二首其二"}
{"author":"刘克庄","content":"傩鼓鼕鼕匝庙门，可怜楚俗至今存。屈原章句无人诵，别有山歌侑桂尊。","dynasty":"宋代","title":"湘潭道中即事二首其二"}
{"author":"刘克庄","content":"斗垒那堪数旱饥，君侯苦节未为非。宾筵虽画何尝卜，雩祷于天且不违。岁俭粟输仓氏少，郡贫饷入洛阳稀。老农夹道攀辕叹，作麽携琴载鹤归。","dynasty":"宋代","title":"送张守秘丞二首"}
{"author":"刘克庄","content":"阁上束三千卷，墙角弃二尺檠。此玉函方不载，无金篦刮亦明。","dynasty":"宋代","title":"左目痛六言九首"}
{"author":"刘克庄","content":"肘后奇书懒更开，只今年鬓已相催。但闻方士腾空去，不见童男入海回。无药能留炎帝在，有人曾哭老聃来。醉乡一路差堪向，终拟刘伶冢畔埋。","dynasty":"宋代","title":"老叹"}
{"author":"刘克庄","content":"二穉吁何罪，冤犹在史书。老瞒浑忘却，只记哭仓舒。","dynasty":"宋代","title":"杂咏一百首·孔融子"}
{"author":"刘克庄","content":"业缘在东震旦国，参礼遍南赡部州。欠明眼人与谈道，就圆机士语九流。","dynasty":"宋代","title":"七十九吟十首"}
{"author":"刘克庄","content":"征南满腹智，实似小儿痴。汉水有涸日，沉碑无出时。","dynasty":"宋代","title":"杂咏一百首·杜预"}
{"author":"刘克庄","content":"龚胜乘车晚，阳城伏合初。自云臣语戆，不是上恩疏。黄壤全名节，青编载谏书。始知年与德，造物有乘除。","dynasty":"宋代","title":"挽方德润宝学三首"}
{"author":"刘克庄","content":"黠儿阴挟弹丸随，发巧悬知中必奇。蝇本至微求附骥，貙犹可畏况生罴。烘燖似虱群藏絮，缠缚如蚕自吐丝。玉汝于成赖渠辈，何须挟策远从师。","dynasty":"宋代","title":"八和"}
{"author":"刘克庄","content":"早知抱璞烦三献，底用操觚角一名。归去驴堪驮子美，向来羊尚记初来。里居仅有箪瓢巷，壁立元无鼓铸坑。说与添丁并德曜，从今熟寝不须惊。","dynasty":"宋代","title":"八和"}
{"author":"刘克庄","content":"就莆食菜国恩优，昼锦全胜万里侯。却笑向来师尚父，磻溪不老老营丘。","dynasty":"宋代","title":"八十吟十绝"}
{"author":"刘克庄","content":"至道之精以治身，推其土苴足经纶。矢诗自儆侬衰惰，未有工夫儆国人。","dynasty":"宋代","title":"八十吟十绝"}
{"author":"刘克庄","content":"汉承秦后古书亡，太息高文总未遑。六叶蒲轮迎一老，元来却是议明堂。","dynasty":"宋代","title":"八十吟十绝"}
{"author":"刘克庄","content":"文叔差增似往时，君房只是向来痴。谁知有个羊裘叟，汉鼎悬渠一钓丝。","dynasty":"宋代","title":"八十吟十绝"}
{"author":"刘克庄","content":"逃秦博士浮丘伯，传说今犹在海中。自古仙多儒者做，安知吾不蹑高风。","dynasty":"宋代","title":"八十吟十绝"}
{"author":"刘克庄","content":"八十馀岁老儒生，见帝谆谆劝力行。应被伏生辕固笑，两贤终是十年兄。","dynasty":"宋代","title":"八十吟十绝"}
{"author":"刘克庄","content":"纵心以后决求归，曰耄之年永息机。蔬食不消人祝饐，布裘安用妾熏衣。","dynasty":"宋代","title":"八十吟十绝"}
{"author":"刘克庄","content":"诚翁仅有四千首，惟放翁几满万篇。老子胸中有残锦，问天乞与放翁年。","dynasty":"宋代","title":"八十吟十绝"}
{"author":"刘克庄","content":"节麾三世显，萤雪一生贫。愈积家馀庆，咸称里善人。幼常推李泌，老忽哭卢纶。圣恶无从涕，那堪是外亲。","dynasty":"宋代","title":"挽林学录五言二首"}
{"author":"刘克庄","content":"草市鱼虾贱，园家芋栗肥。一城空巷出，万烛送神归。","dynasty":"宋代","title":"神君歌十首"}
{"author":"刘克庄","content":"真率会居同社长，屠苏酒让一家先。垂髫孙各欣新岁，华发翁偏惜旧年。","dynasty":"宋代","title":"丁卯元日十首"}
{"author":"刘克庄","content":"记闻荒落语詹谆，惭愧吾侪肯问津。未必夜深埋雪者，得如春暮舞雩人。师扬执戟玄犹白，学卫夫人字逼真。跳出䪿门殊未得，堪怜老却苦吟身。","dynasty":"宋代","title":"次韵黄景文投赠三首其二"}
{"author":"刘克庄","content":"一卉能令一室香，炎无尤觉玉肌凉。野人不敢烦天女，自折琼枝置枕傍。","dynasty":"宋代","title":"留山间种艺十绝"}
{"author":"刘克庄","content":"内辞狨橐外菟符，巾褐萧然一老儒。床上乱书眠当枕，卷中警句摘为图。雨寒裹饭故人少，雪夜扁舟今世无。惟有徐君真好事，高轩肯自福之莆。","dynasty":"宋代","title":"总戎徐侯伯东远访田舍赠诗二首次韵"}
{"author":"刘克庄","content":"入境少人烟，寒江碧际天。小留因买石，久立待呼船。笛起渔汀上，鸥飞县郭前。若无州帖至，令尹即神仙。","dynasty":"宋代","title":"祁阳县"}
{"author":"刘克庄","content":"安知先长老，不是昔勤公。尔有五七字，今无六一翁。","dynasty":"宋代","title":"洛浦善先长老赠诗自方无本惠勤答诗二首"}
{"author":"刘克庄","content":"汉魏以前犹古雅，宋齐而下稍淫哇。剪裁贫女机中素，扑卖都人担上花。括帖不离初学记，管蠡乌睹大方家。世间跛鳖难鞭策，安得龙媒出渥洼。","dynasty":"宋代","title":"训蒙二首"}
{"author":"刘克庄","content":"想见朱衣吏，催排玉笋班。老臣绝朝谒，北望祝南山。","dynasty":"宋代","title":"岁除即事十首"}
{"author":"刘克庄","content":"佛祖流传信具，儿孙承袭付度。一个深夜携归，一个中路夺去。","dynasty":"宋代","title":"六言偈四首"}
{"author":"刘克庄","content":"倦投枕上如蚕老，飞入花间与蝶同。可惜无人劝蒙叟，百年莫出大槐宫。","dynasty":"宋代","title":"寝室二绝"}
{"author":"刘克庄","content":"朱幡奉诏省春耕，扫去阴霾旋放晴。应有罗敷随马看，不烦桃叶渡江迎。棠阴民各为封植，木德侯方体发生。少借一年天肯否，要看穑宝得秋成。","dynasty":"宋代","title":"次韵使君劭农一首"}
{"author":"刘克庄","content":"吾闻曲礼当凶岁，诸大夫安敢食粱。婢臛香芹羹过美，水车声畔不能尝。","dynasty":"宋代","title":"夏旱四首"}
{"author":"刘克庄","content":"少日鸣秋赋，中年读古书。宁游鲁侯泮，不诣汉公车。邻老先生行，申公八十馀。何妨凤雏小，玉涧亢门闾。","dynasty":"宋代","title":"挽郑贡士"}
{"author":"刘克庄","content":"仓部当今第一流，艰难有诏起分忧。城危如卵支群盗，胆大于身蔽上游。应是孔明亲治事，岂无子美可参谋。君行必上辕门谒，为说披簑弄钓舟。","dynasty":"宋代","title":"送戴复古谒陈延平"}
{"author":"刘克庄","content":"九月南州菊未黄，芙蓉取次献新妆。不妨折取繁红插，四海皆知两鬓霜。","dynasty":"宋代","title":"丁酉重九日宿顺昌步云阁绝句七首呈味道明府"}
{"author":"刘克庄","content":"狼来咋吾羊，猩来窃吾酒。汝为百兽王，不闻一声吼。","dynasty":"宋代","title":"石竺山二十咏"}
{"author":"刘克庄","content":"客子相过有携，先生烂醉如泥。暮年尚可三爵，他日不烦只鸡。","dynasty":"宋代","title":"溪庵放言十首"}
{"author":"刘克庄","content":"花鸟皆诗料，江山即画图。暮归锦囊重，压杀小奚奴。","dynasty":"宋代","title":"梦中为人跋画两绝其二"}
{"author":"刘克庄","content":"稚子呼牛妇馌耕，早秧水足麦风清。老农喜极还垂涕，白首安知再太平。","dynasty":"宋代","title":"三月二十一日泛舟十绝"}
{"author":"刘克庄","content":"仓部当今第一流，艰难有诏起分忧。城危如卵支群盗，胆大于身蔽上游。应是孔明亲治事，岂无子美可参谋。君行必上辕门谒，为说披蓑弄钓舟。","dynasty":"宋代","title":"送戴复古谒陈延平"}
{"author":"刘克庄","content":"暮年量减怯杯深，客饷村醪且浅斟。衰惰仅存已残锦，清贫安得未挥金。朱弦有味馀三叹，丹扆无阶献六箴。留取平生一筇竹，约公遍访大丛林。","dynasty":"宋代","title":"生日和竹溪二首"}
{"author":"刘克庄","content":"稍欣公议白，又报啧言行。上漫招东马，人方毁李程。迎来新观主，伴取老师兄。汉士方云合，何须鲁两生。","dynasty":"宋代","title":"闻居厚得祠复次韵二首其二"}
{"author":"刘克庄","content":"宫腰束素。只怕能轻举。好筑避风台护取。莫遣惊鸿飞去。一团香玉温柔。笑颦俱有风流。贪与萧郎眉语，不知舞错伊州。","dynasty":"宋代","tags":"婉约，写人","title":"清平乐·赠陈参议师文侍儿"}
{"author":"刘克庄","content":"明主虚怀相受言，苛留不住去翩然。久无疏傅还乡事，始觉甘槃遁野贤。真个浮云轻富贵，元来平地有神仙。两翁到老相追逐，君驾青牛我执鞭。","dynasty":"宋代","title":"寄汤伯纪侍郎二首"}
{"author":"刘克庄","content":"辽鹤重来，不见繁华，只见凋残。甚都无人诵，何郎诗句，也无人报，书记平安。闾里俱非，江山略是，纵有高楼莫倚栏。沈吟处，但萤飞草际，雁起芦间。不辞露宿风餐。怕万里归来双鬓斑。算这边赢得，黑貂裘敝，那边输了，翡翠衾寒。檄草流传，吟笺倚阁，开到琼花亦懒看。君记取，向中州差乐，塞地无欢。","dynasty":"宋代","title":"沁园春（维扬作）"}
{"author":"刘克庄","content":"三相入朝马，诸姨照夜骢。故应留小蹇，专载拾遗公。","dynasty":"宋代","title":"梦中为人跋画两绝其一"}
{"author":"刘克庄","content":"诗境千梅匝草堂，参军今又课梅忙。悬知句子追群谢，每见乡人说季方。处士骨寒谁得髓，老夫鼻塞尚闻香。诸君摘出惊人语，玉篴横吹入乐章。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"南塘登极数袁，平围册后尾联。已矣诸老绝笔，勉哉吾子著鞭。","dynasty":"宋代","title":"六言三首其三"}
{"author":"刘克庄","content":"梦中忘却，已闲退、谏草犹藏怀袖。文不会、铺张粉饰，武又安能战守。秃似葫芦，辣于姜桂，衰飒同蒲柳。没安顿处，不如归去丘首。岁晚筋力都非，任空花眩眼，枯杨生肘。客举前修三数个，待与刘君为寿。或号憨郎杨朴，或称钝汉玉川，或自呼聱叟次山。一篇齐物，读时咽以卮酒。","dynasty":"宋代","title":"念奴娇（再和）"}
{"author":"刘克庄","content":"由北图南有混并，自南取北费经营。从今束起书生论，噉饭看人致太平。","dynasty":"宋代","title":"端嘉杂诗二十首"}
{"author":"刘克庄","content":"凋邑租符紧，荒祠木偶新。吏谈长官健，巫托社公嗔。烹犬看承客，吹螺降送神。二豪怀肉返，去诳别村人。","dynasty":"宋代","title":"田舍即事十首"}
{"author":"刘克庄","content":"蜀相昔曾耕渭上，汉家今有籴湟中。唱筹但欲令边实，悬罄谁知虑国空。","dynasty":"宋代","title":"书事三绝"}
{"author":"刘克庄","content":"闻说都人竞出嬉，御街箫鼓倍年时。相公入奏天颜喜，半夜扬州送捷旗。","dynasty":"宋代","title":"辛卯满散天基节即事六首"}
{"author":"刘克庄","content":"展卷嗟丘也，东西南北人。昔还行脚债，今作卧游身。","dynasty":"宋代","title":"题江贯道山水十绝"}
{"author":"刘克庄","content":"晋士雠阮籍眼，唐人观李邕眉。任汝得吾皮骨，惟吾不汝瑕疵。","dynasty":"宋代","title":"臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首其七"}
{"author":"刘克庄","content":"一夜秋风入碧梧，蝉声永巷月华孤。几回梦里羊车过，又是银床转辘轳。","dynasty":"宋代","title":"宫词四首"}
{"author":"刘克庄","content":"寄语涉川女，安知往问津。水神不妒汝，偏妒冶容人。","dynasty":"宋代","title":"杂题十首"}
{"author":"刘克庄","content":"玉阶接武侍凝旒，岁晚同寻洛社游。骑竹小儿迎辄去，戴花老监挽难留。班春行李那容缓，亭午前茅盍少休。造物殷勤爱公处，傍无妙丽护衣篝。","dynasty":"宋代","title":"送林元质侍郎赴宣城二首"}
{"author":"刘克庄","content":"恰见趋燕市，俄闻集兔园。雕笼驯养者，谁到翟公门。","dynasty":"宋代","title":"雀"}
{"author":"刘克庄","content":"西子宴姑苏，灵胥赐属镂。如何居上宰，忠越不忠吴。","dynasty":"宋代","title":"杂咏一百首·太宰嚭"}
{"author":"刘克庄","content":"羹墙如见尧在，讴歌皆之启贤。至行冠冕万世，通丧缟素三年。","dynasty":"宋代","title":"杂兴六言十首"}
{"author":"刘克庄","content":"卫生草草昧周防，小郡无医自处方。采下菊宜为枕睡，碾来芎可入茶尝。身因病转添萧飒，人到衰难再盛强。旧喜读书今亦懒，铜炉慢炷一铢香。","dynasty":"宋代","title":"卫生"}
{"author":"刘克庄","content":"茅茨迷诘曲，度谷复逾陂。世上事如许，山中人不知。牛羊晴卧野，鹅鹜晚归池。粗识为农意，秋输每及时。","dynasty":"宋代","title":"宿庄家二首"}
{"author":"刘克庄","content":"太丘晚节，把家事、一切传他谌纪。业已休休，又谁解露绶，会稽郡邸。张丈殷兄，阮生朱老，相与为唇齿。酒楼犹记，谪仙尝醉於此。一二耆旧贻书，新来强健否，问年今几。谢傅当时，却因个甚，抛了东山起。对局含嚬，闻筝堕泪，围在愁城里。吾评晋士，不如归去来子。","dynasty":"宋代","title":"念奴娇·太丘晚节"}
{"author":"刘克庄","content":"调发烦三郡，跳梁满四郊。欲平绿林乱，先革白茅包。清昼狐归穴，和风燕返巢。姑行龚遂策，不必待锋交。","dynasty":"宋代","title":"送卓漳州二首"}
{"author":"刘克庄","content":"白首临凋瘵，齑盐似旧时。仅持一麾止，安用五车为。库有留州赋，家无葬地资。空馀清俭字，长使郡人思。","dynasty":"宋代","title":"挽楼旸叔二首其一"}
{"author":"刘克庄","content":"溺天子殿衙，呕丞相车茵。古有礼揖客，今无劾弄臣。","dynasty":"宋代","title":"记汉事二首"}
{"author":"刘克庄","content":"曾有舂陵逐客篇，流传哀动紫阳仙。安知太白长流处，亦在重华野葬边。碎板一如坡贬日，盖棺不见桧薨年。谁云老眼枯无涕，闻说临川即泫然。","dynasty":"宋代","title":"怀曾景建二首"}
{"author":"刘克庄","content":"梦里谁无綵笔，暗中别有朱衣。苏二得援失荐，欧九黜几取煇。","dynasty":"宋代","title":"代举人主司问答六言二首其二"}
{"author":"刘克庄","content":"身畔无钗泽，何由葬礼奢。明时选人妇，先帝近臣家。白首持巾帨，青灯楫苎麻。寺西同窆处，风日怆寒笳。","dynasty":"宋代","title":"挽林推官内方孺人"}
{"author":"刘克庄","content":"目眚陈编懒更窥，博通似恐泄天机。大愚苦要骑麟下，小黠犹能化鹤归。觅句瘦肩两山耸，绝粮乾咽上池肥。平生慕用徐先辈，异世溪边共一矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"□传纸贵洛阳城，畴昔推高月旦评。下笔□□□□□，举幡亦足唱诸生。诗如东野无高论，策到□□□直声。病叟一春亲药裹，卧看柳色动离情。","dynasty":"宋代","title":"送林上舍"}
{"author":"刘克庄","content":"低篷小雨梦残时，忽忆同寻楚老祠。夜过丰城占斗气，想公别后有新诗。","dynasty":"宋代","title":"舟中寄景建"}
{"author":"刘克庄","content":"君于场屋素称雄，非止原夫一技工。贯虱心推白社族，执牛耳属紫薇公。乌衣子弟如康乐，绛帐先生得马融。看得龙飞第一榜，联翩奏赋冠南宫。","dynasty":"宋代","title":"方岩尹主课渔溪"}
{"author":"刘克庄","content":"舂汲常分任，巾篝久服勤。汝何惭络秀，吾自志朝云。","dynasty":"宋代","title":"北苑一首"}
{"author":"刘克庄","content":"端平俱辱弓旌召，鹏鷃}逍遥各不同。笑我赭衣钳楚市，愧君白帽老辽东。董迂因被公羊误，杜癖惟于左氏忠。晚取诸家高束起，且看渠与意林公。","dynasty":"宋代","title":"题张元德著作春秋解二首"}
{"author":"刘克庄","content":"难与拘儒论，无方即大方。洞然皆我闼，隅竟在何乡。惠说犹为寡，聃书不可量。莫知崖内外，乌睹道藩傍。血战蛮争角，狂行士望洋。区区胶小见，肝胆画封疆。","dynasty":"宋代","title":"又二首其二"}
{"author":"刘克庄","content":"丞相诗高妙，诸孙亦复奇。惠连康乐弟，子美审言儿。三舍犹当避，偏师未易支。老来怯酬唱，欲速反成迟。","dynasty":"宋代","title":"答陈璘司户"}
{"author":"刘克庄","content":"竞逐朱轓载酒行，熙熙物态与人情。浴沂我欲寻儒服，涉洧公方厌郑声。试问冶容遨夜市，何如赤脚馌春耕。故山瓜圃应地恙，老去深知愧邵平。","dynasty":"宋代","title":"次韵刘帅出郊一首"}
{"author":"刘克庄","content":"云安万里一禽微，翅短安能远奋飞。帝放还山君有福，虏犹戌蜀我安归。","dynasty":"宋代","title":"杜鹃问答二首"}
{"author":"刘克庄","content":"乃祖曾吞凤，郎君岂后身。颇闻精选理，何必慕唐人。玉麈王夷甫，乌绦吕洞宾。客谈溪墅胜，终拟卜比邻。","dynasty":"宋代","title":"答罗天骥"}
{"author":"刘克庄","content":"苍头奉辟书，严装犯萧辰。岂不谋出处，岁检水菽贫。曛黑投山中，明发趋江滨。渔父隐者欤，叶舟方垂缗。相逢飘然逝，似笑来往频。白鸥我同盟，青山吾故人。即之欲与言，邈若不可亲。昔迎归轩喜，今见行橐嗔。索愿怅未谐，抱惭终此身。先贤远志喻，千载犹如新。","dynasty":"宋代","title":"发枕峰"}
{"author":"刘克庄","content":"昔有华阳真逸，今惟员峤老仙。悬弧小余□岁，拈花先我两年。","dynasty":"宋代","title":"送颜□之清漳六言三首"}
{"author":"刘克庄","content":"习静先生子刘子，新阡即此是标题。便无华表翔双鹤，不有生刍藉只鸡。在昔陶潜书处士，从它孟德揭征西。原头一恸关伦纪，始信彭殇未易齐。","dynasty":"宋代","title":"季父习静哀诗四首"}
{"author":"刘克庄","content":"上林全树，曾借君栖宿。朝过瑶台暮群玉。忽翩然、脱下宫锦袍来，□□□，却向齐州受箓。等闲挥醉笔，咳唾千篇，长与诗家窃膏馥。身是酒星文星，刚被诗人，□唤做、禁中颇牧。便散发、骑鲸去何妨，从我者谁欤，安期徐福。","dynasty":"宋代","title":"洞仙歌·上林全树"}
{"author":"刘克庄","content":"奎画煌煌天上来，遥知击马向堂阶。官衔怪得清如许，文馆虽然冷亦佳。尚论乡先宜合祀，旧传潮学各分斋。未应久作诸侯客，帝有薰琴待汝谐。","dynasty":"宋代","title":"送方善夫赴鹭洲山长二首"}
{"author":"刘克庄","content":"飞诏从天下。道中朝、名流欲尽，君王思贾。时事只今堪痛哭，未可徐徐俟驾。好著手、扶将宗社。多少法筵龙象众，听灵山、属付些儿话。千百世，要传写。子方行矣乘骢马。又送他、江南太史，去游毡厦。老我伴身惟有影，倚遍风轩月榭。怅玉手、何时重把。君向柳边花底问，看贞元、朝士谁存者。桃满观，几开谢。","dynasty":"宋代","title":"贺新郎（送黄成父还朝）"}
{"author":"刘克庄","content":"塞北寒梅要笛催，更凭画鼓夺春回。江南气候闽尤暖，只用诗催也自开。","dynasty":"宋代","title":"梅花十绝答石塘二林"}
{"author":"刘克庄","content":"老子痴顽耐远游，平生腹不贮闲愁。今年天赐登高地，身在云峰最上头。","dynasty":"宋代","title":"丁酉重九日宿顺昌步云阁绝句七首呈味道明府"}
{"author":"刘克庄","content":"达人蘧蘧梦觉，呆汉屑屑往来。剪断郭郎线索，送还赵老灯台。","dynasty":"宋代","title":"夜读传灯杂书六言八首"}
{"author":"刘克庄","content":"华发萧萧，归碧鸡坊，出金马门。把一枝色笔，掷还郭璞，些儿残锦，回乞天孙。永免朝参，更无宣锁，送老三家水竹村。休休也，任巫阳来下，未易招魂。茅檐安得庖阍。倩便了沽来酒满樽。叹角巾东路，吾寻初服，上书北阙，子漫危言。漏院霜靴，火城雪辔，得似先生败絮温。安危事，付布衣融泰，鼎足膺蕃。","dynasty":"宋代","title":"沁园春（答陈上舍应祥）"}
{"author":"刘克庄","content":"难与拘儒论，无方即大方。洞然皆我闼，隅竟在何乡。惠说犹为寡，聃书不可量。莫知崖内外，乌睹道藩傍。血战蛮争角，狂行士望洋。区区胶小见，肝胆画封疆。","dynasty":"宋代","title":"又二首"}
{"author":"刘克庄","content":"畴昔遭逢，薰殿之琴，清庙之璋。谢锦袍打扮，佯狂太白，黄冠结裹，老大知章。种杏仙人，看桃君子，得似篱边嗅晚香。从人笑，笑安车迎晚，只履归忙。後身定作班扬。彼撼树蚍蜉不自量。偶有时戏笔，官奴藏去，有时醉坠，宗武扶将。永别鵷鸾，已盟猿鹤，肯学周顒出草堂。从人笑，我韩公齿豁，张镐眉苍。","dynasty":"宋代","title":"沁园春·畴昔遭逢"}
{"author":"刘克庄","content":"先做田间三日霖，冰轮出海扫秋阴。人言侯是调元手，慰了农心慰士心。","dynasty":"宋代","title":"喜雨口号九首呈潘侯"}
{"author":"刘克庄","content":"狼来咋吾羊，猩来窃吾酒。汝为百兽王，不闻一声吼。","dynasty":"宋代","title":"石竺山二十咏"}
{"author":"刘克庄","content":"轻薄防歌扇，回旋恋舞衣。不愁无地葬，犹拟上天飞。","dynasty":"宋代","title":"落花怨十首"}
{"author":"刘克庄","content":"公似寒梅，向层冰积雪，越样清奇。仙溪前辈相望，可比方谁。百篇剀切，似君谟、又似当时。更正简，相君颛面，崇清老子庞眉。未可卷怀袖手，续平泉庄记，绿野堂诗。苦言譬如食榄，回味方思。嗣皇访落，怪鹤书、直恁来迟。烦借问，二童一马，几时入尉瞻仪。","dynasty":"宋代","title":"汉宫春（陈尚书生日）"}
{"author":"刘克庄","content":"身已明农老一丘，屡空何以答珍投。新腔高处古乐府，警句当家小倚楼。此笔生花尤组丽，彼风吹箨漫轻浮。从前作者皆勤苦，萤雪功夫更讲求。","dynasty":"宋代","title":"题赵与{左亻右炙火换言}贽卷"}
{"author":"刘克庄","content":"与人尤严师友，名世不在文章。既是来从颜巷，如何去傍刘墙。","dynasty":"宋代","title":"送颜□之清漳六言三首"}
{"author":"刘克庄","content":"耆旧凋零尚秀岩，可堪华表揭新衔。甘泉颂就抛荷橐，宝苑方收入枕函。宿昔山人来少室，暮年太史滞周南。嗟余去速公归晚，不得埋腰立雪参。","dynasty":"宋代","title":"挽李秀岩二首"}
{"author":"刘克庄","content":"不腆先畴与破庵，在汾水曲管岑南。幽栖晚节巢林一，戆草当年及□三。酒甕有期春共酌，书囊无底晓犹谈。吾惽紫气难瞻瞩，未暇攀迎柱下聃。","dynasty":"宋代","title":"用厚后弟强甫韵"}
{"author":"刘克庄","content":"岁暮天寒，一剑飘然，幅巾布裘。尽缘云鸟道，跻攀绝顶，拍天鲸浸，笑傲中流。畴昔奇君，紫髯铁面，生子当如孙仲谋。争知道，向中年犹未，建节封侯。南来万里何求。因感慨桥公成远游。叹名姬骏马，都成昨梦，只鸡斗酒，谁吊新丘。天地无情，功名有命，千古英雄只么休。平生客，独羊昙一个，洒泪西州。","dynasty":"宋代","title":"沁园春（送孙季蕃吊方漕西归）"}
{"author":"刘克庄","content":"此蓬此月属谁哉，送汝挑包谒恕斋。说与同名同号者，龙图亲为判凭来。","dynasty":"宋代","title":"三赠月蓬道人其二"}
{"author":"刘克庄","content":"驴加九锡石三品，鸟睹村翁晚节荣。出有小车扶有杖，前身莫是邵先生。","dynasty":"宋代","title":"画赞七言一首"}
{"author":"刘克庄","content":"近日频闻有峻除，人传君相重师儒。细旃坐稳方轮讲，群玉峰高未要扶。别后曾过东合否，新来亦乞鉴湖无。几时供帐都门外，真写先生作画图。","dynasty":"宋代","title":"呈袁秘监"}
{"author":"刘克庄","content":"谢公闭墅懒围棋，董相还家且下帷。见说金瓯殊未定，问君魁柄属之谁。","dynasty":"宋代","title":"赠日者朱俊甫二首"}
{"author":"刘克庄","content":"将谓如庐阜，因迂数里行。问俱无古迹，来等慕虚名。借榻眠难熟，逢碑眼暂明。残僧逃似鼠，难结社中盟。","dynasty":"宋代","title":"西林寺"}
{"author":"刘克庄","content":"今雨何人更叩关，庭花不扫竹根蟠。论诗子美严公际，尚友长沮桀溺间。只怕荷锄伤地脉，都忘载笔侍天颜。受廛幸在滕君国，白酒黄鸡得往还。","dynasty":"宋代","title":"又和八首"}
{"author":"刘克庄","content":"细读公诗屡绝编，心知妙处口难传。言言箴儆堪垂世，历历行藏自谱年。但觉朱弦馀倡叹，不烦玉斧玉雕镌。小儒可是通身胆，拟为坡仙注大全。","dynasty":"宋代","title":"题唐察院诗卷二首"}
{"author":"刘克庄","content":"菰甘因辍送，荔熟亦均分。食指真欺我，脾神不似君。","dynasty":"宋代","title":"仓部弟生日五绝其四"}
{"author":"刘克庄","content":"欲为乾坤扫积阴，万言忠愤上穹临。相嗔平地风波恶，主圣如天雨露深。葛藟尚为庇根计，戎葵难改向阳心。明时安肯寻斤斧，自古高材出邓林。","dynasty":"宋代","title":"次君畴洪卿韵送宗学赵优奏"}
{"author":"刘克庄","content":"公似长松特秀冬，青蒿安敢与松同。高于岱顶谁曾览，远若河源未易穷。历块岂无追电骏，步虚疑有架天虹。吾诗直犹砖抛耳，载宝而归所得丰。","dynasty":"宋代","title":"仓使和诗出奇不穷再次韵四首其四"}
{"author":"刘克庄","content":"博士文中虎，垂髫已定交。雅宜对红药，胡乃涉黄茅。薄有先生饭，全无弟子嘲。犹胜迂阔者，荷锸垦荒郊。","dynasty":"宋代","title":"送黄舒文赴钦教"}
{"author":"刘克庄","content":"扶杖追凉看稻花，不烦轧轧踏沟车。残年无以酬公上，长作输租第一家。","dynasty":"宋代","title":"喜雨口号九首呈潘侯"}
{"author":"刘克庄","content":"不必桮棬性，安能桎梏身。谁知千载下，有个葛天民。","dynasty":"宋代","title":"杂记五言十首"}
{"author":"刘克庄","content":"未省吞腥腐，惟承晚露餐。三年齐女怨，千首孟郊寒。腹馁鸣尤激，身轻蜕不难。何须珥华冕，吾欲挂吾冠。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"寻师入蜀未曾逢，要看罗浮晓日红。若见仙人知去处，却来相引到山中。","dynasty":"宋代","title":"再赠钱道人二首"}
{"author":"刘克庄","content":"召来未及拥青绫，麾去何妨拄赤藤。粉署冯唐无辈行，镜湖贺老有交承。吏柂月给幫虚设，客怪冰衔字稍增。犹胜毫州前管辖，鬒毛秃尽欲归僧。","dynasty":"宋代","title":"居厚弟改提举鸿禧一首"}
{"author":"刘克庄","content":"一卷阴符，二石硬弓，百斤宝刀。更玉花骢喷，鸣鞭电抹，乌丝阑展，醉墨龙跳。牛角书生，虬髯豪客，谈笑皆堪折简招。依稀记，曾请缨系粤，草檄征辽。当年目视云霄。谁信道凄凉今折腰。怅燕然未勒，南归草草，长安不见，北望迢迢。老去胸中，有些磊块，歌罢犹须著酒浇。休休也，但帽边鬓改，镜里颜凋。","dynasty":"宋代","tags":"宋词三百首，豪放，典故，写人","title":"沁园春·答九华叶贤良"}
{"author":"刘克庄","content":"纤云扫迹，万顷玻璃色。醉跨玉龙游八极，历历天青海碧。水晶宫殿飘香，群仙方按霓裳。消得几多风露，变教人世清凉。","dynasty":"宋代","tags":"月夜，幻想","title":"清平乐·纤云扫迹"}
{"author":"刘克庄","content":"金甲雕戈，记当日、辕门初立。磨盾鼻、一挥千纸，龙蛇犹湿。铁马晓嘶营壁冷，楼船夜渡风涛急。有谁怜、猿臂故将军，无功级。平戎策，从军什。零落尽，慵收拾。把茶经香传，时时温习。生怕客谈榆塞事，且教儿诵花间集。叹臣之壮也不如人，今何及。","dynasty":"宋代","tags":"军旅，抒怀，壮志未酬","title":"满江红·夜雨凉甚忽动从戎之兴"}
{"author":"刘克庄","content":"水亭凝望久，期不至、拟还差。隔翠幌银屏，新眉初画，半面犹遮。须臾淡烟薄霭，被西风扫尽不留些。失了白衣苍狗，夺回雪兔金蟆。乘云径到玉皇家。人世鼓三挝。试自判此生，更看几度，小住为佳。何须如钩似玦，便相将、只有半菱花。莫遣素娥知道，和他发也苍华。","dynasty":"宋代","tags":"中秋节，妇女，思念，伤怀","title":"木兰花慢·丁未中秋"}
{"author":"刘克庄","content":"北望神州路。试平章、这场公事，怎生分付。记得太行山百万，曾入宗爷驾驭。今把作、握蛇骑虎。君去京东豪杰喜，想投戈、下拜真吾父。谈笑里，定齐鲁。两河萧瑟惟狐兔。问当年、祖生去后，有人来否。多少新亭挥泪客，谁梦中原块土。算事业、须由人做。应笑书生心胆怯，向车中、闭置如新妇。空目送，塞鸿去。","dynasty":"宋代","tags":"宋词三百首，豪放，壮志，送别，勉励","title":"贺新郎·送陈真州子华"}
{"author":"刘克庄","content":"深院榴花吐。画帘开、束衣纨扇，午风清暑。儿女纷纷夸结束，新样钗符艾虎。早已有、游人观渡。老大逢场慵作戏，任陌头、年少争旗鼓。溪雨急，浪花舞。灵均标致高如许。忆生平、既纫兰佩，更怀椒醑。谁信骚魂千载后，波底垂涎角黍。又说是、蛟馋龙怒。把似而今醒到了，料当年、醉死差无苦。聊一笑，吊千古。","dynasty":"宋代","tags":"端午节，风俗，吊古，抒怀","title":"贺新郎·端午"}
{"author":"刘克庄","content":"陌上行人怪府公，还是诗穷，还是文穷？下车上马太匆匆，来是春风，去是秋风。阶衔免得带兵农，嬉到昏钟，睡到斋钟。不消提岳与知宫，唤作山翁，唤作溪翁。","dynasty":"宋代","tags":"仕途","title":"一剪梅·袁州解印"}
{"author":"刘克庄","content":"岁暮天寒，一剑飘然，幅巾布裘。尽缘云鸟道，跻攀绝顶，拍天鲸浸，笑傲中流。畴昔奇君，紫髯铁面，生子当如孙仲谋。争知道，向中年犹未，建节封侯。南来万里何求。因感慨桥公成远游。叹名姬骏马，都成昨梦，只鸡斗酒，谁吊新丘。天地无情，功名有命，千古英雄只么休。平生客，独羊昙一个，洒泪西州。","dynasty":"宋代","title":"沁园春（送孙季蕃吊方漕西归）"}
{"author":"刘克庄","content":"繁灯夺霁华。戏鼓侵明发。物色旧时同，情味中年别。浅画镜中眉，深拜楼西月。人散市声收，渐入愁时节。","dynasty":"宋代","tags":"婉约，元宵节，伤怀，孤独","title":"生查子·元夕戏陈敬叟"}
{"author":"刘克庄","content":"曾看洛阳旧谱，只许姚黄独步。若比广陵花，太亏他。旧日王侯园圃，今日荆榛狐兔。君莫说中州，怕花愁。","dynasty":"宋代","tags":"宋词精选，婉约，写花，抒怀","title":"昭君怨·牡丹"}
{"author":"刘克庄","content":"试笔懒题新郁垒，拂尘聊挂古钟馗。斑衣纪节诸孙喜，白首添年一老悲。","dynasty":"宋代","title":"八十吟十绝"}
{"author":"刘克庄","content":"伯伦酒颂老叉诗，腹愤胸奇略泄之。别著潜书并悔藁，后千百载有人知。","dynasty":"宋代","title":"八十吟十绝"}
{"author":"刘克庄","content":"金针玉指巧安排，直把天孙锦剪裁。樊素口中都道得，春莺啭处细听来。欲歌郢客声难和，才误周郎首已回。可惜禁中无应制，等闲老却谪仙才。","dynasty":"宋代","title":"跋方寔孙长短句"}
{"author":"刘克庄","content":"文人何琐碎，夫子独雄尊。击水移南海，追风出大宛。黑潭龙怒起，碧宇鹘孤鶱。翕曶波涛涌，须臾电雹奔。笔锋山突兀，墨沈雨倾翻。轩豁青天露，凄迷白昼昏。至微该草树，极大括乾坤。金鼓条侯壁，旌旗渭上屯。聚如群玉圃，散似建章门。览岱亲临顶，穷河直至源。檄书传绝漠，诗句落中原。猛虎堪须捋，修鲸可气吞。寂寥时数语，浩荡或千言。神与经营力，谁窥斧凿痕。流行通象桂，模刻遍湘沅。欲拣皆逢宝，将芟不见繁。居然开穾奥，讵肯闯篱籓。坎井疑天大，溪流笑海浑。不妨儿辈撼，姑付后人论。拙咏虽卑弱，因公傥并存。","dynasty":"宋代","title":"跋方云台文藁二十韵"}
{"author":"刘克庄","content":"老鹤收声只自悲，夏然清唳警衰迟。不嫌汝伯无漆发，稍喜吾家有白眉。二尺檠边能办此，百花头上更饶谁。隆乾衣钵须人继，莫负樊川望阿宜。","dynasty":"宋代","title":"跋桂侄梅绝句"}
{"author":"刘克庄","content":"元祐赋律古，熙宁经义新。请君忙改艺，诗好误终身。","dynasty":"宋代","title":"跋某人诗卷"}
{"author":"刘克庄","content":"长恨齐眉人已往，可怜尊足者犹存。乃知剑履图麟阁，不似琴书隐鹿门。","dynasty":"宋代","title":"跋潘岳悼亡一首"}
{"author":"刘克庄","content":"青阳少府笔如椽，袖出骚人体物篇。往昔上林推蜀客，后来赤壁有坡仙。自言避地侨江表，谁诵凌云向上前。萤雪一生家万里，汉庭给札定何年。","dynasty":"宋代","title":"跋青阳尉古赋"}
{"author":"刘克庄","content":"定是当时有难疑，一贤指画众肩随。而今纵有人挥麈，问者为谁听者谁。","dynasty":"宋代","title":"跋唐贤论史图"}
{"author":"刘克庄","content":"禅几曾陪白氎巾，柑花似雪斗芳新。而今柑子圆如弹，不见浇花供佛人。","dynasty":"宋代","title":"跋小寺旧题"}
{"author":"刘克庄","content":"蜀郡卢夫子，沉冥不偶时。幽深病梨赋，奇怪磔蟆诗。古有严并李，今无旷与夔。何当短檠下，历历叩群疑。","dynasty":"宋代","title":"赠蜀士卢石受二首"}
{"author":"刘克庄","content":"竹溪满口相称说，韩慥林间一辈流。少不如人今已老，天之命我子难修。桑蓬壮志无成就，箕斗虚名有悔尤。试为端蓍占岁晚，几囤枣实几蹄牛。","dynasty":"宋代","title":"赠日者程士熙"}
{"author":"刘克庄","content":"买断荒山手拮据，旋移短树已扶疏。尊堂背市知闻少，竹迳通溪出入迂。辟甕牖轩聊对卷，改弓弦路劣容车。可怜四壁空诸有，客至难营饭与刍。","dynasty":"宋代","title":"溪庵十首"}
{"author":"刘克庄","content":"昔我居戎幕，为侯论战勋。斋旄俄烜赫，书札尚殷勤。国难忠方见，天高事未闻。九江残部曲，暗哭故将军。","dynasty":"宋代","title":"哀江帅张常二首"}
{"author":"刘克庄","content":"无驳杂者其色，不磷缁者其德。方岩求之不得，后村不求而获。","dynasty":"宋代","title":"题研六言四首"}
{"author":"刘克庄","content":"千峰梦里尚崔嵬，不记青鞋走几回。天恐锦囊犹欠阙，又添乳洞入诗来。","dynasty":"宋代","title":"乳洞"}
{"author":"刘克庄","content":"菰甘因辍送，荔熟亦均分。食指真欺我，脾神不似君。","dynasty":"宋代","title":"仓部弟生日五绝其四"}
{"author":"刘克庄","content":"萧衍老公苦行，舍身之举壮哉。只怕侯丞相者，不许梁朝赎回。","dynasty":"宋代","title":"道释六言二首"}
{"author":"刘克庄","content":"丛生山上下，影在月中央。受性老弥辣，开花晚更香。","dynasty":"宋代","title":"记小圃花果二十首其十五桂花"}
{"author":"刘克庄","content":"最怕摛词与草麻，明朝传布竞攻瑕。而今失韵乖平仄，挞市哄堂一任他。","dynasty":"宋代","title":"记辛酉端午旧事二首其二"}
{"author":"刘克庄","content":"杜曲有攒眉老，汉庭无友辱人。但看灵妃启齿，不烦里女俲颦。","dynasty":"宋代","title":"溪庵种蓻六言八首"}
{"author":"刘克庄","content":"胎发落居后，屠苏饮最先。眉间八十字，愿汝过翁年。","dynasty":"宋代","title":"锦孙"}
{"author":"刘克庄","content":"射策人如射利忙，岂知世有古来妆。汉庭儒半坏科举，天下士宁论国乡。但诧高标广寒殿，谁能更读善和坊。观君毛羽真鸾凤，羞杀粗豪白面郎。","dynasty":"宋代","title":"咸淳龙飞大魁之归卿大夫以某兄弟有一日之长"}
{"author":"刘克庄","content":"虽则丹青妙，其如齿发衰。远孙元未识，认作古钟馗。","dynasty":"宋代","title":"画赞"}
{"author":"刘克庄","content":"暂抛穑事竞方晨，在野稀疏总在闉。俚俗讙言宜上庙，贤侯初意欲新民。今无麟笔非观社，古有豚蹄可祝神。身是鲁中儒服者，闲搔白发看游人。","dynasty":"宋代","title":"又三首"}
{"author":"刘克庄","content":"几载庭空雀可罗，朝来忽有客相过。似知老子条冰进，不道先生鬓雪多。","dynasty":"宋代","title":"有客"}
{"author":"刘克庄","content":"世无仙则已，有必属斯人。丹熟将分友，云游每念亲。小窗时读易，静室夜修真。符篆皆馀事，题诗亦也尘。","dynasty":"宋代","title":"黄天谷赠诗次韵二首"}
{"author":"刘克庄","content":"妙年文价重和随，不料东家产此奇。谗者纷纷传有虎，词人往往让于罴。探囊已足三年艾，补衮那无五色丝。闻说卜邻王翰了，长卿安敢出偏师。","dynasty":"宋代","title":"七和"}
{"author":"刘克庄","content":"一穟祥烟彻九关，六丁澒洞起泥蟠。皆云端笏精虔际，不觉翻飘胖蠁间。侯念牧刍无德色，仆尸香火有惭颜。分明唤得天公应，清旦朱幡谢雨还。","dynasty":"宋代","title":"喜雨二首柬张使君"}
{"author":"刘克庄","content":"昔日相师今画师，依然红颊映霜髭。懒为阅世青白眼，写出无声水墨诗。胸次九流人物镜，笔端三友岁寒枝。刺桐城里多豪贵，绝艺何忧不见知。","dynasty":"宋代","title":"赠林信夫"}
{"author":"刘克庄","content":"一种灵根有异芬，初开尤胜结丹蕡。白于薝卜林中见，清似旃檀国里闻。淡月珠胎明璀粲，微风玉屑撼缤纷。平生荀令熏衣癖，露坐花产至夜分。","dynasty":"宋代","title":"橘花"}
{"author":"刘克庄","content":"早知抱璞烦三献，底用操觚角一名。归去驴堪驮子美，向来羊尚记初来。里居仅有箪瓢巷，壁立元无鼓铸坑。说与添丁并德曜，从今熟寝不须惊。","dynasty":"宋代","title":"八和"}
{"author":"刘克庄","content":"乍看华扁费寻思，徐叩微言极坦夷。无可奈何安命者，吾非恶此欲逃之。万羊赋禄渠前定，二鸟蒙恩彼一时。总被委斋参透了，不求符竹止求祠。","dynasty":"宋代","title":"题赵别驾委斋"}
{"author":"刘克庄","content":"谁云逢掖不知兵，一士居然击重轻。往昔下愚融铁鏁，即今上圣倚金城。可怜蒋子开三迳，又被乌公夺二生。旋作凯歌驰露布，残年犹拟看升平。","dynasty":"宋代","title":"送方蒙中赴辟二首"}
{"author":"刘克庄","content":"旋挑野菜拾青梅，又向花边得暂陪。各选一枝簪白发，明年知与阿谁来。","dynasty":"宋代","title":"再和十首"}
{"author":"刘克庄","content":"去国为农混里廛，故书抛向短檠边。台卿复壁犹温孟，夷甫排墙始悔玄。送老只消营藁葬，买春不过费榆钱。枯肠欲汲无涓滴，谁道先生万斛泉。","dynasty":"宋代","title":"和季弟韵二十首其九"}
{"author":"刘克庄","content":"妾出于微贱。小年时、朱弦弹绝，玉笙吹遍。粗识国风关睢乱，羞学流莺百啭。总不涉、闺情春怨。谁向西邻公子说，要珠鞍、迎入梨花院。身未动，意先懒。主家十二楼连苑。那人人、靓妆按曲，绣帘初卷。道是华堂箫管唱，笑杀鸡坊拍衮。回首望、侯门天远。我有平生离鸾操，颇哀而不愠微而婉。聊一奏，更三叹。","dynasty":"宋代","title":"贺新郎（席上闻歌有感）"}
{"author":"刘克庄","content":"忽得中都讯，纶言下玉墀。名为开国子，实类出家儿。不记操麻卷，犹堪谱荔枝。吾方抽手扳，谷璧欲安施。","dynasty":"宋代","title":"禋霈进封一首"}
{"author":"刘克庄","content":"昔饮桥西岁月多，梨花深处待郎过。垂鞭欲访湔裙约，奈此萧萧鬓雪何。","dynasty":"宋代","title":"桥西"}
{"author":"刘克庄","content":"粤从宣靖至炎兴，粉饰湖山苑圃增。列圣久无师入洛，三京初有使朝陵。摧锋指日酋传首，返旆终身气拂膺。逸少兴公虚论胜，百年机会更谁乘。","dynasty":"宋代","title":"丞相信庵赵公哀诗五首"}
{"author":"刘克庄","content":"忆昔承明共直庐，而今寂寞赋闲居。戴花社里聊容我，起草台边可欠渠。","dynasty":"宋代","title":"次韵赵克勤吏部六首"}
{"author":"刘克庄","content":"是处皆堪结草庵，宁论塞北与江南。上林远赋讽才一，光范门书献至三。麟获鲁西终圣笔，马浮江左坐玄谈。古书疑信常相半，何必深疑御寇聃。","dynasty":"宋代","title":"用厚后弟强甫韵"}
{"author":"刘克庄","content":"漂泊何须远，离乡即旅人。吹薪尝海品，书刺谒田邻。家寄寒衣少，山来晓梦频。小儿仍病疟，诗句竟无神。","dynasty":"宋代","title":"客中作"}
{"author":"刘克庄","content":"尚记诸贤聚本朝，当时君相急旁招。箫韶九奏凤谐乐，金弹一声莺下乔。彊项昔尝攀殿槛，饥肠今欲把憎瓢。蚤知不得文章力，却悔从初夺锦标。","dynasty":"宋代","title":"五和二首"}
{"author":"刘克庄","content":"晨起推孤枕，昨夜留半衾。恐郎浑忘却，万一梦相寻。","dynasty":"宋代","title":"征妇词十首"}
{"author":"刘克庄","content":"性爱芙蓉淡复秾，倚栏日日待西风。池边数本无消息，愁绝东家半树红。","dynasty":"宋代","title":"西风二首"}
{"author":"刘克庄","content":"生后至和嘉佑时，老身犹及见淳熙。都忘满镜星星发，带了春幡便出嬉。","dynasty":"宋代","title":"立春七首"}
{"author":"刘克庄","content":"晨坐黄堂夕未归，偶然闭阁句尤奇。颇知韦守临苏郡，不省山公到习池。烧尾且陪攀桂集，遨头别有探梅期。自惭属和悭才思，尤甚春船上水时。","dynasty":"宋代","title":"重次林守韵并阑臞轩二首"}
{"author":"刘克庄","content":"不觉朱明变素商，萤穿户牖燕辞梁。牢愁五鼓尤难睡，薄冷单衣未易当。谁伴子綦同隐几，亦无法喜共禅房。残骸到了犹贪爱，仙圣前头自炷香。","dynasty":"宋代","title":"秋思一首"}
{"author":"刘克庄","content":"莺啼花开春昼迟，掖庭无事方遨嬉。广平策免曲江去，十郎谈笑居台司。屏间无逸不复睹，教鸡能斗马能舞。戏呼宁哥吹玉笛，催唤花奴打羯鼓。南衙群臣朝见疏，老伶巨珰前后趋。阿瞒半醉倚玉座，袖有曲谱无谏书。金盆皇孙真龙种，浴罢六宫竞围拥。惜哉傍有锦绷儿，蹴破咸秦跳河陇。古来治乱本无常，东封未了西幸忙。辇边贵人亦何罪，祸胎似在偃月堂。今人不识前朝事，但见断缣妆束异。岂知当日乱难人，说着开元总垂泪。","dynasty":"宋代","title":"明皇按乐图"}
{"author":"刘克庄","content":"难窥一字脚，空皱两眉头。孤露无三乐，凄凉有四愁。诗疵撚须改，丹走出神求。元不离禅榻，当年遍九州。","dynasty":"宋代","title":"理故书二首"}
{"author":"刘克庄","content":"非有干时策，聊为避地图。昔人补勾漏，老子管仙湖。","dynasty":"宋代","title":"药洲四首"}
{"author":"刘克庄","content":"奴视中人少，庭机左戚难。高爹嗔李白，新莽惎师丹。","dynasty":"宋代","title":"杂咏五言五首"}
{"author":"刘克庄","content":"几年共学久相于，中道如遗忽弃予。韫匵而藏机不密，窃钩虽小法当诛。匹夫有罪因怀璧，象罔无心偶得珠。戒饬家僮严护守，即今鼠子巧穿窬。","dynasty":"宋代","title":"余常用小端砚失之经年忽在常卖人手中以钱赎"}
{"author":"刘克庄","content":"圣度如天未易量，每怜孤直赦疏狂。中伤竞发千钧弩，拂拭重登七宝床。昔忝未归同二老，今无殉死愧三良。鼎湖望断灵斿远，血泪才乾又数行。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"亲则班□子，贤于辅嗣甥。奠刍终古诀，炊黍霎时荣。先墓身为殉，新丘手自营。老人尤惜泪，何况又偏盲。","dynasty":"宋代","title":"挽郑甥主学二首"}
{"author":"刘克庄","content":"官舍萧条苇盖檐，拾薪独有一张髯。同来社友因饥瘦，远作参军得俸廉。国士交情穷乃见，古人诗律晚方严。中年各要身强健，别后寒衣切记添。","dynasty":"宋代","title":"送仲白"}
{"author":"刘克庄","content":"自矜力健爪距刚，乘夜阴黑来康庄。东家亡羊西失狗，不觉杲日升扶桑。村农贾勇群捕逐，一农奋戈扼其吭。虎立而攫吼动地，万夫辟易农重伤。众戈攒聚攻腹背，虎既倒毙农亦僵。居人空巷观死虎，竞设饮具罗酒浆。独怜逝者不可返，孩幼呱呱啼其傍。古来猛士岂易得，揖蛙可以图霸王。恨渠手无羽林鎗，血膏原野魂国殇。何如姑养北宫勇，犹可自附南方强。","dynasty":"宋代","title":"闰夏六月书事一首"}
{"author":"刘克庄","content":"轵井夫人风义远，阜陵丞相典刑存。妇言初不逾闺壶，家法尤先下里门。命服六珈宜大国，送车千乘忽寒原。暮年无复升堂拜，草就埋辞一断魂。","dynasty":"宋代","title":"聂令人挽诗"}
{"author":"刘克庄","content":"朝三暮四昔尚童，踰七望八今成翁。见佛未肯右肩袒，对客尝称左耳聋。叩额有疏拜墀下，断腕无麻纳禁中。自怜老病菁华竭，不及花枝岁岁红。","dynasty":"宋代","title":"新元二首其一"}
{"author":"刘克庄","content":"身已龙钟不出村，尚能抱瓮灌蔬园。瓦盆甚朴常盛酒，茅屋虽低可负暄。锄倦扶藜访邻叟，祭归怀肉遗诸孙。后生记取耆年语，世世休思入县门。","dynasty":"宋代","title":"听蛙方君作八老诗效颦各赋一首内三题余四十"}
{"author":"刘克庄","content":"荒苔野蔓上篱笆，客至多疑不在家。病眼看人殊草草，隔林迢递见梅花。","dynasty":"宋代","title":"岁晚书事十首"}
{"author":"刘克庄","content":"李妹玉曜肤色，梅娘淡妆素衣。大主嗔老奴爱，三郎怕肥婢知。","dynasty":"宋代","title":"冬夜读几案间杂书得六言二十首其十七"}
{"author":"刘克庄","content":"池远疏浇溉，墙低劣蔽遮。初无虎守杏，况有蝶穿花。薄采难纫佩，深培待茁芽。嗟余愧迂叟，招汝兴仍赊。","dynasty":"宋代","title":"漳兰为丁窃货其半纪实四首"}
{"author":"刘克庄","content":"天更商量雨，人都领略晴。晚山青妥帖，野水白纵横。鹭立沙头影，蜂喧树底声。笋舆扶病出，邂逅亦诗成。","dynasty":"宋代","title":"乍晴"}
{"author":"刘克庄","content":"羹墙如见尧在，讴歌皆之启贤。至行冠冕万世，通丧缟素三年。","dynasty":"宋代","title":"杂兴六言十首"}
{"author":"刘克庄","content":"坐客惊问谁子，小孙道是吾翁。文章呼延太尉，须眉张镐相公。","dynasty":"宋代","title":"记颜六言三首"}
{"author":"刘克庄","content":"笺疏虫鱼小物，抉挑草木微情。兔葵累刘梦得，燕泥辜薛道衡。","dynasty":"宋代","title":"冬夜读几案间杂书得六言二十首其十"}
{"author":"刘克庄","content":"去岁相过寂寞滨，心如符券迹参辰。骨香万死何曾腐，膝屈千生不复神。哀仲行诗谁续古，补中丞传岂无人。短歌虽愧招魂作，或可留传达史臣。","dynasty":"宋代","title":"临江使君陈华叟哀诗二首"}
{"author":"刘克庄","content":"安得奇材，颈系单于，首提子璋。便做些功业，胜穷措大，聚萤武子，吞凤君章。笑杀竖儒，错翻故纸，屈马何曾有艳香。榆塞外，恰枣红时候，想羽书忙。腰钱骑鹤维扬。分表事谁能预测量。叹防身一剑，壮图濩落，建侯万里，老境相将。读枕函书，宝家藏笏，免使他人笑弗堂。吾衰矣，虽尚存右臂，不解擎苍。","dynasty":"宋代","title":"沁园春·安得奇材"}
{"author":"刘克庄","content":"无二客穿冢殉，有一奴荷锸从。勿烦作者谀墓，莫管邻人相舂。","dynasty":"宋代","title":"达生"}
{"author":"刘克庄","content":"七窍岂堪频凿，百骸渐觉不仁。若非右臂作字，乃公已是废人。","dynasty":"宋代","title":"老病六言十首呈竹溪"}
{"author":"刘克庄","content":"大计当传子，齐盟共定王。不惟分户牖，亦自峙餱粮。修□疑知礼，谋迁似辨方。朱门需蜜蜡，空费一春忙。","dynasty":"宋代","title":"又和南塘十首"}
{"author":"刘克庄","content":"礼律通称母，宁分继与亲。乃知履霜子，绝似卧冰人。","dynasty":"宋代","title":"杂咏一百首·王祥"}
{"author":"刘克庄","content":"少游乡校至华颠，常以齑盐养浩然。科举法行无誉士，丘园礼废有遗贤。刘贲下第人称屈，李汉编文后必传。闻道诸郎皆秀孝，拂云华表看它年。","dynasty":"宋代","title":"挽刘学谕"}
{"author":"刘克庄","content":"惜身顾影世滔滔，叹息斯人振古豪。中垒老犹献封事，三闾去尚作离骚。无金可遗贫如故，加璧难招节更高。有泪数行刍一束，若为飞渡浙江涛。","dynasty":"宋代","title":"端明无惰赵公哀诗二首"}
{"author":"刘克庄","content":"风云惨恓，草树枯死。笳鸣马嘶，弦惊鹘起。熟看境色非人间，祁连山下想如此。手持尊酒别故人，此生再面真无因。胡儿汉儿俱动色，路傍观者为悲辛。归来暗洒茂陵泪，子孟少叔方用事。白头属国冷如冰，空使穹庐叹忠义。茫茫事往赖画存，每愁岁久缣素昏。","dynasty":"宋代","title":"苏李泣别图"}
{"author":"刘克庄","content":"倘来事已付茫茫，朝野皆知故态狂。视草偶曾称学士，看花未了失台郎。贾生作赋先扬马，屈子分骚与景唐。绝笔且宜高束起，要赓黄鹄和芝房。","dynasty":"宋代","title":"和季弟韵二十首"}
{"author":"刘克庄","content":"晚觉方家总寓言，儋书只说谷神存。不烦姹女来丹灶，忽有婴儿出囟门。","dynasty":"宋代","title":"鹤会三首"}
{"author":"刘克庄","content":"功名胡蝶梦里，心力橐驼传中。环合千林苍翠，参差数株白红。","dynasty":"宋代","title":"溪庵种蓻六言八首其五"}
{"author":"刘克庄","content":"嘘呵肌理泉润，拊摩德性玉温。可谓无毫发恨，何曾犯斧凿痕。","dynasty":"宋代","title":"题研六言四首其一第一砚"}
{"author":"刘克庄","content":"精思巧斩诗家事，缪敬阳尊市道交。杜说新诗犹费改，韩评推字不如敲。衣传曾饮先师乳，弦绝今无异域胶。欲引蔺卿怀内璧，吾贫未免以砖抛。","dynasty":"宋代","title":"黄宽夫示诗不已自和前二首答之"}
{"author":"刘克庄","content":"礮车云怒激狂澜，只作禅家露电观。抽得元身闲处着，免他冷眼静中看。买山深悔于城近，逃席何须待酒阑。昔美少年今皓白，懒从日者问支干。","dynasty":"宋代","title":"和竹溪三诗·戊辰二月六日"}
{"author":"刘克庄","content":"一琴不鼓携归浙，六辔如丝送入闽。魁杰西州今有汝，典司南库岂无人。牙筹何足烦名胜，厘席方将问鬼神。公干仲宣从此别，远书莫惜寄漳滨。","dynasty":"宋代","title":"送舶使王监丞"}
{"author":"刘克庄","content":"二王万古擅书名，闻说临池学始成。瘗鹤字犹看不见，黄庭小楷付来生。","dynasty":"宋代","title":"题法帖"}
{"author":"刘克庄","content":"去时儿在腹，忽已语嚘哑。何日番休了，迎爷两手叉。","dynasty":"宋代","title":"征妇词十首"}
{"author":"刘克庄","content":"君于外物一毫轻，七聚争看锦昼行。昔苦缿筒无路达，今欣蜡烛照天明。潢池赤子思重活，青社饥民待再生。前哲贵分人以德，独清不若众皆清。","dynasty":"宋代","title":"用洪君畴韵送徐仲晦赴乡郡二首其一"}
{"author":"刘克庄","content":"不必桮棬性，安能桎梏身。谁知千载下，有个葛天民。","dynasty":"宋代","title":"杂记五言十首"}
{"author":"刘克庄","content":"菰甘因辍送，荔熟亦均分。食指真欺我，脾神不似君。","dynasty":"宋代","title":"仓部弟生日五绝其四"}
{"author":"刘克庄","content":"幽子多栖白云，至人或混红尘。有时鼻涕择菜，有时丫髻负薪。","dynasty":"宋代","title":"至人六言"}
{"author":"刘克庄","content":"东邻莫效西子，南窗何减北扉。一萤道我来往，焉用宫莲送归。","dynasty":"宋代","title":"抄近藁六言二首"}
{"author":"刘克庄","content":"南塘登极数袁，平围册后尾联。已矣诸老绝笔，勉哉吾子著鞭。","dynasty":"宋代","title":"六言三首其三"}
{"author":"刘克庄","content":"赵傁万篇韩半之，江湖尤重两贤诗。不须负笈行千里，回首东家自有师。","dynasty":"宋代","title":"答上饶江涛"}
{"author":"刘克庄","content":"悠然东篱把菊，登彼西山采薇。重华去我已久，神农没矣安归。","dynasty":"宋代","title":"夜读传灯杂书六言八首"}
{"author":"刘克庄","content":"偶有幽人访，柴门始一开。大颠留偈去，小谢袖诗来。襆被嫌三宿，挑灯读百回。惟应双屐齿，历历在莓苔。","dynasty":"宋代","title":"答建士谢旿二首"}
{"author":"刘克庄","content":"词客纷纷载后车，谁能远寄病相如。双旌已拜湖南牧，尺素犹题岭外书。诗句骑驴游蜀后，情怀赋鵩吊湘馀。似闻阖郡春风暖，便拟移家占籍居。","dynasty":"宋代","title":"武冈叶使君寄诗次韵二首"}
{"author":"刘克庄","content":"兹岩视诸峰，厥状尤峥嵘。旧为碧藓封，新有朱栈横。縻腰尚恐坠，束炬劣可行。外狭中乃宽，始单间俄忽明。仰视神魄悸，俯顾形殻轻。遂览丹炉基，微闻玉鼓声。源深足力尽，路黑云气生。不辨昼夜分，恍疑世代更。尝闻学神仙，所得由专精。岂吾诸名士，羡彼一老兵。欣然约同志，嗣此将寻盟。安知无白鹿，绝顶来相迎。","dynasty":"宋代","title":"戴秀岩"}
{"author":"刘克庄","content":"痛定偶成短梦，惊回如近清光。黄帕牙篦开卷，绛纱玉斧照廊。","dynasty":"宋代","title":"后九首"}
{"author":"刘克庄","content":"呼来不许望清光，麾去奚堪作省郎。莫是后身刘快活，插花重入少年场。","dynasty":"宋代","title":"三月二十五日饮方校书园十绝"}
{"author":"刘克庄","content":"墙角新开白版扉，时寻樵牧弄烟霏。代耕岂若收躬稼，赐帛可如出自机。湖海浪游今已倦，山林独往未全非。百年只愿身强健，长为慈亲负米归。","dynasty":"宋代","title":"即事四首"}
{"author":"刘克庄","content":"昔建经离乱，烦公出拊循。鲁宫恢故宇，蔡卒即吾人。薏苡何伤我，甘棠尚在民。悲哉元日招，当宁记名臣。","dynasty":"宋代","title":"挽姚漕贵叔"}
{"author":"刘克庄","content":"爱子死于汲，常情鲜不悲。贤哉孝廉妇，哭恐阿姑知。","dynasty":"宋代","title":"处士妻十首"}
{"author":"刘克庄","content":"挟弹飞觥迹已陈，赏心事去负芳辰。数经风雨花尤厄，试说关山柳亦颦。人到苍皤方觉老，天无红绿不成春。近来未有池塘梦，谁道先生意尚新。","dynasty":"宋代","title":"清明"}
{"author":"刘克庄","content":"投老诛茆水竹村，未论避谤且逃喧。屋低稳似于谁屋，园小贤于乐彼园。待小车来时上阁，有高轩过勿开门。蜗牛不晓虫鱼法，作意麻搽篆粉垣。","dynasty":"宋代","title":"小园即事五首"}
{"author":"刘克庄","content":"形容唐事片言中，元子文犹有古风。莫管看碑人指点，写碑人是太师公。","dynasty":"宋代","title":"浯溪二首"}
{"author":"刘克庄","content":"驴加九锡石三品，鸟睹村翁晚节荣。出有小车扶有杖，前身莫是邵先生。","dynasty":"宋代","title":"画赞七言一首"}
{"author":"刘克庄","content":"三茔相望一牛鸣，来扫新松百感生。季札旋封丘哭墓，晋人谬谓圣忘情。","dynasty":"宋代","title":"石塘感旧十绝"}
{"author":"刘克庄","content":"家在吴中处处移，的于何地结茅茨。囊空不肯投笺乞，程远多应税马骑。短剑易钱平近债，长瓶倾酒话馀悲。衡山老祝凄凉甚，明日无人共讲诗。","dynasty":"宋代","title":"送孙季蕃"}
{"author":"刘克庄","content":"齐鲁多方士，荒唐竞自媒。微茫隔烟雾，向望祀蓬莱。甲帐云旗下，离宫月户开。海难架桥渡，风易引船回。求药童安在，乘槎使不来。空令仁圣悔，世岂有仙哉。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"博士今儒彦，遥知讲席重。汝宜束修往，吾亦执经从。","dynasty":"宋代","title":"送明甫初筮十首"}
{"author":"刘克庄","content":"下吏语尤硬，投荒身转轻。不然玉局老，肯唤作先生。","dynasty":"宋代","title":"题坡公赠郑介夫诗三首"}
{"author":"刘克庄","content":"二集一传一不传，可能宝晋胜坡仙。苏郎不醉常如醉，米老真颠却辨颠。","dynasty":"宋代","title":"米元章有帖云老弟山林集多于眉阳集然不袭古"}
{"author":"刘克庄","content":"两过道人争一蓬，岂非名号偶然同。樗翁赖是无权柄，往问无家铁壁翁。","dynasty":"宋代","title":"绝句二首赠月蓬道人过建安谒刘漕中书"}
{"author":"刘克庄","content":"稍欣公议白，又报喷言行。上漫招东马，人方毁李程。迎来新观主，伴取老师兄。汉士方云合，何须鲁雨生。","dynasty":"宋代","title":"闻居厚得祠复次韵二首"}
{"author":"刘克庄","content":"病翁已卸鞍驮矣，道人强欲羁馽之。赚汝一双穷相眼，饶吾九十老头皮。此蓬此月属谁哉，送汝挑包谒恕斋。说与同名同号者，龙图亲为判凭来。","dynasty":"宋代","title":"三赠月蓬道人"}
{"author":"刘克庄","content":"君家忠节著先朝，庙院如今稍寂寥。晋代褒勋侯谢澹，唐人诏姓取颜标。地寒访我门罗爵，天定看君世珥貂。欲扫空斋同夜话，山荒黄独尚无苗。","dynasty":"宋代","title":"赠宇文贡士"}
{"author":"刘克庄","content":"一生着数落人先，白发栽松故可怜。待得伏菟堪采掘，此翁久矣作飞仙。","dynasty":"宋代","title":"留山间种艺十绝"}
{"author":"刘克庄","content":"相逢乍似生朋友，坐久方惊隔阔馀。遍问诸郎皆冠带，自言别业可樵渔。住邻秦系曾居里，老读文公所著书。十七年间如电瞥，君须我鬓两萧疏。","dynasty":"宋代","title":"赠翁定"}
{"author":"刘克庄","content":"小词落拓逼希真，未典春衣未是贫。穷肯磷缁久幽操，老犹熏沐不赀身。营巢燕熟飞来旧，脱袴禽痴唤着新。蜀口尘清江浪白，息头重作太平人。","dynasty":"宋代","title":"再次竹溪韵三首"}
{"author":"刘克庄","content":"抽还手版，受用处、十分轻省。便衣翦家机，饭炊躬稼，且免支移系省。帝悯龙钟蠲朝谒，予长假、毋烦申省。笑木石虚斋，暮年忺做，端明提省。闲冷。橐金散尽，书筒来省。有小小楼儿，看山待月，绝胜崔公望省。两鹤随轩，一奴负锸，此外诸余从省。把一身本末，绿章奏过，泰玄都省。","dynasty":"宋代","title":"转调二郎神/二郎神"}
{"author":"刘克庄","content":"少日鱼同队，中年雁失群。宁师楚胜舍，不羡洛机云。春梦谢池草，冰衔汉合人。向来麾节处，尽说小冯君。","dynasty":"宋代","title":"送居厚弟二首"}
{"author":"刘克庄","content":"老携诗卷入京华，觅店先须近酒家。白发但能妨进取，未妨痛饮插梅花。","dynasty":"宋代","title":"寄人"}
{"author":"刘克庄","content":"烧操蒙冲舰，获坚云母车。赐君新节钺，还妾旧荆綀。","dynasty":"宋代","title":"征妇词十首其七"}
{"author":"刘克庄","content":"隆乾手泽稀疏甚，数帖恓其在水南。但看吾翁贻歙石，固应之子饷端岩。丁宁后裔藏为好，羞愧先民宝不贪。自笑老犹耽笔砚，少年莫也肯同参。","dynasty":"宋代","title":"余大父著作尝以所得沈元用给事歙砚遗水南林"}
{"author":"刘克庄","content":"满城士女斗鲜妆，无药能医一国狂。犹有当年旧旗鼓，溪头让与少年郎。","dynasty":"宋代","title":"杂兴四首"}
{"author":"刘克庄","content":"有意祝灵椿，无堪献野芹。玉杯真缪巧，金镜最忠勤。","dynasty":"宋代","title":"丁巳启建二首"}
{"author":"刘克庄","content":"公似长松特秀冬，青藁安敢与松同。高于岱顶谁曾览，远若河源未易穷。历块岂无追电骏，步虚疑有架天虹。吾诗直犹砖抛耳，载宝而归所得丰。","dynasty":"宋代","title":"仓使和诗出奇不穷再次韵四首"}
{"author":"刘克庄","content":"坡去二百载，尚有遗爱留。孤山领众客，三圄无一囚。吴尹学问人，刀笔盖所羞。惓惓民隐瘼，不翅已戚休。大意师长公，尚德贱智谋。谈文及谈政，俪美襄与修。","dynasty":"宋代","title":"昔坡公粹杭有悯囚诗后守杭岁除狱空又和前作"}
{"author":"刘克庄","content":"处处笙歌杂诵谣，盍簪一笑共今宵。宛然上齿尊三老，非若班廷序百僚。乡饮讵宜先仗出，虞人不必以弓招。明时各适鸢鱼性，在野尤和似在朝。","dynasty":"宋代","title":"和居厚弟一首"}
{"author":"刘克庄","content":"蜀道闽山各有之，千林红绿任纷披。杜诗息响难追和，蔡谱孤行欠补遗。","dynasty":"宋代","title":"食早荔七首"}
{"author":"刘克庄","content":"曾忝开元供奉班，君恩全护放还山。诸公纵欲俎豆汝，老子安能笔砚间。试拂毛锥嗟已秃，便扶灵寿亦何颜。回头猿鹤休相笑，犹胜周颙去不还。","dynasty":"宋代","title":"杂兴十首"}
{"author":"刘克庄","content":"作者肩摩似堵墙，君侯殿后独轩昂。搀先太皞露消息，笑杀书生泥色香。能令曹瞒兵渴止，谁云开府□肠刚。骚坛甚矣荒芜久，评小徐陵合擅场。","dynasty":"宋代","title":"总管徐侯和余梅百咏辄课七言一章以答来贶"}
{"author":"刘克庄","content":"慈母清斋奉竺乾，平生功行默通天。遥知静坐修禅观，永昼炉中一穗烟。","dynasty":"宋代","title":"和仲弟十绝"}
{"author":"刘克庄","content":"征夫去时着伫葛，征夫未回天雨雪。夜呵刀尺制寒衣，儿小却倩人封题。上有泪痕不教洗，征夫见时认针指。殷勤着向边城里，莫遣寒风吹腠理。江南江北一水间，古人万里戌玉关。","dynasty":"宋代","title":"寄衣曲"}
{"author":"刘克庄","content":"忍死教磨墨，留书诀父兄。读来堪下泪，寄去怕伤情。墓要师为志，诗于世有名。夜阑秋枕上，犹梦共山行。","dynasty":"宋代","title":"哭薛子舒二首其二"}
{"author":"刘克庄","content":"此是晋人游集处，当时风景与今同。不干铁鏁楼船力，似是蒲葵尘柄功。几簇旌旗秋色里，百年陵阙泪痕中。兴亡毕竟缘何事，专罪清谈恐未公。","dynasty":"宋代","title":"新亭"}
{"author":"刘克庄","content":"将钱聘汝向雕笼，稳卧花阴晓日红。鸷性偶然捎蝶戏，鱼餐不与饲鸡同。首斑虚有含蝉相，尸素全无执鼠功，岁暮贫家宜汰冗，未知谁告主人公。","dynasty":"宋代","title":"责猫"}
{"author":"刘克庄","content":"岁晚佣耕者，人人诉涝乾。吾宁减私量，汝莫待租瘢。","dynasty":"宋代","title":"岁除即事十首其四"}
{"author":"刘克庄","content":"好语嘘枯极主臣，未应公干胜徐陈。争三十里敢言智，有百万钱难买邻。残烛苛留终断简，瘦筇扶出拜新纶。德星若肯过田舍，只脍溪鲜代脯麟。","dynasty":"宋代","title":"洪秘监徐常丞有诗贺余休致次韵四首"}
{"author":"刘克庄","content":"出穴宫新邑，分房定嗣君。共为绵蕝礼，各效采花勤。暮返宜修夕，晨趋每辨昕。逢人施毒虿，宁比细腰云。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"虚空自在由舒卷，岩穴何曾碍往回。只向旁山依水住，莫教行雨出溪来。","dynasty":"宋代","title":"庆老需云溪诗"}
{"author":"刘克庄","content":"九龙吐香水，兹事已千秋。道是本无垢，年年浴未休。","dynasty":"宋代","title":"四月八日三绝其二"}
{"author":"刘克庄","content":"两轮屋角走如棱，争奈樗翁老病何。富贵时来年少去，神仙者少死人多。形羸全赖儿扶掖，诗退犹须友切磋。莫嗟狂吟无律吕，古人不废饭牛歌。","dynasty":"宋代","title":"狂吟"}
{"author":"刘克庄","content":"市朝易得虚誇，乡井难讳实年。还笏殿前已晚，饰巾牖下差贤。","dynasty":"宋代","title":"溪庵放言十首其十"}
{"author":"刘克庄","content":"薰玉蕤香解秽，挽银河水涤尘。虽非补造化笔，不似食烟火人。","dynasty":"宋代","title":"试笔六言二首"}
{"author":"刘克庄","content":"大醉害心风，小醉卧咽呕。世有大先生，一饮石五斗。","dynasty":"宋代","title":"饮者"}
{"author":"刘克庄","content":"仗下鸣曾惊众听，省中语不愿人传。骚留屈子芳菲在，史视胡公粪土然。士到后凋方见节，世除勇退别无仙。遥知洛下诸君子，应笑侬诗老放颠。","dynasty":"宋代","title":"寄汤伯纪侍郎二首"}
{"author":"刘克庄","content":"昔事先皇帝，弱羽参高翰。对扬乏鲠论，狂疏犯龙颜。台简凛霜凝，圣度如天宽。赦于碓磨中，驱之原隰间。乘传者四人，记忆独赐环。重来寖通显，三黜因封还。岁晚复见收，奏技列从官。所忠来谕旨，闻卿十年闲。所著凡几书，颇欲见一斑。臣既美芹献，上亦停箸观。曾未逾信宿，王言冠篇端。孔笔褒贬严，舜歌赓载难。华颠际休明，幻躯迫尫残。倦直承明庐，求出函谷关。彩缬藉金罍，玉柄缀宝纨。上有二十字，妙画翔龙鸾。及帝将遗弓，许臣遂挂冠。古人报一饭，飚驭无路攀。送不涉胥涛，葬不殉桥山。长吟黄鸟诗，血泪空汍澜。","dynasty":"宋代","title":"杂兴"}
{"author":"刘克庄","content":"君侯谈笑该能事，诗到元和字永和。五夜纵游聊与众，一年更借不为多。牙旗此际留宵钥，宝马来春蹋晓珂。白发老农相告语，看灯归去要栽禾。","dynasty":"宋代","title":"和张秘丞灯夕韵四首"}
{"author":"刘克庄","content":"来访古祠宫，迢迢过水东。一条溪不断，数里竹方通。巫拜分馀胙，商行祷顺风。妆楼空百尺，半仆夕阳中。","dynasty":"宋代","title":"清惠庙"}
{"author":"刘克庄","content":"恰为仙佛做生辰。公又绂麒麟。黑白几枰屡变，丹青百奏如新。都门饯底，洛中画底，莫是前身。虽老不扶灵寿，有时更上蒲轮。","dynasty":"宋代","title":"朝中措（元质侍郎生日）"}
{"author":"刘克庄","content":"林处士功行满，谯先生须眉苍。见说两川丧乱，不知二叟在亡。","dynasty":"宋代","title":"溪庵放言十首"}
{"author":"刘克庄","content":"试把过江人物数，溪翁之外更谁哉。不争百草群芳长，宁殿千花万卉开。周庙瑟曾三叹咏，舜廊琴亦载赓来。老人高唱儿童和，眼见蟠桃熟几回。","dynasty":"宋代","title":"竹溪生日二首"}
{"author":"刘克庄","content":"难寻楚三户，不记汉千门。独有灵光殿，长因一赋存。","dynasty":"宋代","title":"杂咏五言八首"}
{"author":"刘克庄","content":"曾结丝絇侍玉旒，暮年身世寄沧洲。丑容讵得陪三阁，强项安能事五楼。何用渡芦登彼岸，偶然斩草乐斯邱。牧童窃听商歌起，此老胸中不著愁。","dynasty":"宋代","title":"溪庵十首"}
{"author":"刘克庄","content":"台使方求助，征鞍倍道驰。君怀翁定省，吾念女伤悲。玉塞烽全少，金闺籍未迟。暮年怕离别，计日数归期。","dynasty":"宋代","title":"送陈郎玉汝赴淮南计幕"}
{"author":"刘克庄","content":"衰残齿易宿，陈腐意难新。安知痴老子，非复旧词臣。","dynasty":"宋代","title":"短章二首"}
{"author":"刘克庄","content":"浅甽何须浚，荒畦要粪除。何尝舍耒出，亦或带经锄。古有神农学，今传氾胜书。野儒曾涉猎，未可议空疏。","dynasty":"宋代","title":"田舍即事十首"}
{"author":"刘克庄","content":"年年跃马长安市。客舍似家家似寄。青钱换酒日无何，红烛呼卢宵不寐。易挑锦妇机中字。难得玉人心下事。男儿西北有神州，莫滴水西桥畔泪。","dynasty":"宋代","tags":"宋词三百首","title":"玉楼春·戏林推"}
{"author":"刘克庄","content":"辇路曾联花底辔，钓矶共著雪中簑。璧瑕自是难为掩，言玷谁云不可磨。烦锦绣肠施月斧，洗筝笛耳听云和。两翁弄此穷生活，户外浑无客履过。","dynasty":"宋代","title":"竹溪评余近诗发药甚多次韵"}
{"author":"刘克庄","content":"几载庭空雀可罗，朝来忽有客相过。似知老子条冰进，不道先生鬓雪多。","dynasty":"宋代","title":"有客"}
{"author":"刘克庄","content":"寄书迢递梦参差，每见留题尉所思。不论驿亭僧寺里，有山水处有君诗。","dynasty":"宋代","title":"见方云台题壁"}
{"author":"刘克庄","content":"跳入无人见，谁知有路通。长房非黠者，草草出壶中。","dynasty":"宋代","title":"杂咏一百首·壶公"}
{"author":"刘克庄","content":"早题淡墨魁多士，晚著青衫事护军。方见叔孙来议礼，已传子夏去修文。先朝缫藉为圭璧，近世摧残用斧斤。回首冶城棋饮地，雁悽蝉咽不堪闻。","dynasty":"宋代","title":"哭宋君辅"}
{"author":"刘克庄","content":"的皪开雕槛，氤氲入绮栊。何须傍班马，卧起二花中。","dynasty":"宋代","title":"记小圃花果二十首"}
{"author":"刘克庄","content":"趁得清明几日闲，不禁连雨作春寒。小窗对客开新煮。艺罢沈香看牡丹。","dynasty":"宋代","title":"寒"}
{"author":"刘克庄","content":"昏花废干禄书，麻嗏类辟瘟符。草字见嗤醉秃，小楷难付官奴。","dynasty":"宋代","title":"左目痛六言九首"}
{"author":"刘克庄","content":"经月龙钟少下床，土花上壁笋穿墙。不知老去无筋力，犹自支吾探海棠。","dynasty":"宋代","title":"病起窥园十绝"}
{"author":"刘克庄","content":"晴旭常难保，春寒未易禁。锋交马旋泞，室毁燕巢林。民望兵如雨，人言潦属阴。何当抉云雾，放出太阳临。","dynasty":"宋代","title":"久雨"}
{"author":"刘克庄","content":"纸帐参梅花观，铜彝炷柏子香。适梦游旃檀国，觉来元在禅房。","dynasty":"宋代","title":"竹溪再和余亦再作"}
{"author":"刘克庄","content":"曾系金狨扈属车，田间访旧尚勤渠。都忘森戟临方岳，但记燃藜共值庐。谢守吟来谁继者，洛英老去各何如。山林深密江湖远，相见烦公问起居。","dynasty":"宋代","title":"送叶尚书赴永嘉二首其二"}
{"author":"刘克庄","content":"怪事广寒殿，此夕不开关。林间乌鹊贺，暂得一枝安。只在浮云深处，谁驾长风挟取，明镜忽飞还。玉兔呼不应，难觅臼中丹。酒行深，歌听彻，笛吹残。嫦娥老去孤另，离别匹如闲。待得银盘擎出，只怕玉峰醉倒，衰病不禁寒。卿去我欲睡，孤负此湖山。","dynasty":"宋代","title":"水调歌头（十三夜，同官载酒相别，不见月作）"}
{"author":"刘克庄","content":"门庑无人殿未开，白头散吏久徘徊。年年岁岁千秋节，长占群官第一来。","dynasty":"宋代","title":"辛卯满散天基节即事六首"}
{"author":"刘克庄","content":"诸公衮衮几番新，留得淳熙一老民。就枕惊回鸡搅睡，委巢飞去燕欺贫。贪生尚惜桑榆景，排闷全凭曲米春。赖有平生金石友，年年岁岁记陈人。","dynasty":"宋代","title":"仲晦监簿和放翁七十三吟三篇华予初度走笔□"}
{"author":"刘克庄","content":"忧患长我意智，苦乐随渠业缘。贵人银烛按乐，书生纸裹见钱。","dynasty":"宋代","title":"又和后九首"}
{"author":"刘克庄","content":"苦言玉座常追忆，坚卧蒲轮未易招。昔喜凤来韶石奏，今愁鳌去海山摇。覆瓯望绝民无福，亡鉴悲深帝辍朝。欲向蟆陵沥卮酒，荒烟衰草路迢迢。","dynasty":"宋代","title":"挽意一徐枢二首"}
{"author":"刘克庄","content":"龚陈盛事记当年，重见奎星聚旧躔。瑞日赋工岂迷色，庆云诗妙似非烟。驰千里足相期远，占百花头孰敢先。老子扶衰看昼锦，琼林春好莫留连。","dynasty":"宋代","title":"和乡守朱监丞劝驾一首"}
{"author":"刘克庄","content":"医自金坛至，犹言疾可为。濒危人未信，闻死世皆疑。友共收残藁，妻能读殓仪。借来书册子，掩泪付孤儿。","dynasty":"宋代","title":"哭薛子舒二首"}
{"author":"刘克庄","content":"日啖荔枝三百颗，不知天罚一只眼。异哉野老白露团，烈于贵人寒食散。","dynasty":"宋代","title":"目眚"}
{"author":"刘克庄","content":"吾闻霹雳手，刮决靡停留。彼哉刑名家，腊晦方报囚。烹鲜贵不扰，劾鼠呵可羞。怒斋仁满腔，圄空吏沐休。清静有古意，正大无阴谋。乍可免京兆，安能媒蹇修。","dynasty":"宋代","title":"昔坡公粹杭有悯囚诗后守杭岁除狱空又和前作"}
{"author":"刘克庄","content":"已怪社愆期，尚喜巢如故。过了清明未肯来，莫被春寒误。常傍画檐飞，忽委空梁去。忘却王家与谢家，别有衔泥处。","dynasty":"宋代","title":"卜算子（燕）"}
{"author":"刘克庄","content":"稍欣公议白，又报啧言行。上漫招东马，人方毁李程。迎来新观主，伴取老师兄。汉士方云合，何须鲁两生。","dynasty":"宋代","title":"闻居厚得祠复次韵二首其二"}
{"author":"刘克庄","content":"了不分芳臭，营营浪自喧。士为女听惑，溷比帝居尊。鱼馁庖难脍，瓜香圃欠樊。冰霜不恕汝，卦义取诸坤。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"暝色千村静，遥峰带浅霞。荷锄归别墅，乞火到邻家。疏鼓闻更远，昏灯见字斜。小轩风露冷，自起灌兰花。","dynasty":"宋代","title":"暝色"}
{"author":"刘克庄","content":"绕林寻香不见，对花写貌失真。痴人鼻孔无辨，俗子毫端有尘。","dynasty":"宋代","title":"寄题赵尉若钰兰所六言四首"}
{"author":"刘克庄","content":"少日手抄尤谨楷，中年目视稍眵昏。如今天罚偏盲了，烛下残书尚覆翻。","dynasty":"宋代","title":"晨起览镜六首"}
{"author":"刘克庄","content":"昕朝避黄屋，露祷动苍穹。野老安知帝，豚蹄赛社公。","dynasty":"宋代","title":"喜雨五首其四"}
{"author":"刘克庄","content":"路人能说尉，壹似建溪清。寸锦不携去，束书相伴行。无心干举将，有面见贤兄。应笑东阳令，淹留白发生。","dynasty":"宋代","title":"送建安郑尉"}
{"author":"刘克庄","content":"赵傁万篇韩半之，江湖尤重两贤诗。不须负笈行千里，回首东家自有师。","dynasty":"宋代","title":"答上饶江涛"}
{"author":"刘克庄","content":"百岁将阑猛省惊，六根不足可怜生。古人使祝为祈死，叔世无人吊失明。昔捱残更羞渴睡，今当清昼要扶行。时于梦里瞻星斗，愁绝邻鸡逼膊声。","dynasty":"宋代","title":"病起五首"}
{"author":"刘克庄","content":"病怯春寒添絮衣，神情全减少年时。仅堪田舍陪乡饮，难向湖亭看水嬉。清旦羲和升日毂，回风王母带云旗。管箫声散人归晚，独有萤穿马季帷。","dynasty":"宋代","title":"次韵三首"}
{"author":"刘克庄","content":"姝丽如同产，朱铅各异施。吾方参素女，渠自比□□。","dynasty":"宋代","title":"种莲一首"}
{"author":"刘克庄","content":"昔过临平召伯时，小舟就买藕尤奇。如拈玉麈凉双手，似泻金茎嚥上池。好事染红无意绪，痴人蒸熟减风姿。炎州地狭陂塘少，渴死相如欠药医。","dynasty":"宋代","title":"忆藕"}
{"author":"刘克庄","content":"战掉病三日，汤熨乃能起。壁如秦武阳，震慑白帝子。","dynasty":"宋代","title":"南山感旧"}
{"author":"刘克庄","content":"俱被光华遣，同归寂寞滨。吾灾因抱椠，子咎在埋轮。记忆烦明主，招徕到远臣。要须留晚节，它日白先人。","dynasty":"宋代","title":"送居厚弟堂禀二首"}
{"author":"刘克庄","content":"仲氏联芳比酥酪，长君独冷饱虀咸。五升日籴尤清苦，一枕风来且黑甜。儒馆谁怜郑公老，颍川空说许丞廉。朔斋平昔知心者，细读新铭笔力严。","dynasty":"宋代","title":"挽卓元夫国博一首"}
{"author":"刘克庄","content":"稚子呼牛女拾薪，莱妻自鱠小溪鳞。安知曝背庭中老，不是渊明辈行人。","dynasty":"宋代","title":"田舍"}
{"author":"刘克庄","content":"韩吕真乔木，蟠根与国同。伯泰太史氏，子约大愚公。","dynasty":"宋代","title":"二吕"}
{"author":"刘克庄","content":"昔梦随君去，犹疑在我傍。素惭倾国色，旋学入时妆。","dynasty":"宋代","title":"商妇词十首"}
{"author":"刘克庄","content":"赤日黄埃，梦不到、清溪翠麓。空健羡、君家别墅，几株幽独。骨冷肌清偏要月，天寒日暮尤宜竹。想主人、杖履绕千回，山南北。宁委涧，嫌金屋。宁映水，羞银烛。叹出群风韵，背时装束，竞爱东邻姬傅粉，谁怜空谷人如玉。笑林逋、何逊漫为诗，无人读。","dynasty":"宋代","title":"满江红题范尉梅谷"}
{"author":"刘克庄","content":"昔有初祖见性，今无导师指迷。死底埋震旦东，活底在葱岭西。","dynasty":"宋代","title":"冬夜读几案间杂书得六言二十首其七"}
{"author":"刘克庄","content":"懒即蓬来访具茨，平分不费一钱赀。子綦隐几而闻者，太白停杯以问之。螃蠏螯肥毋与事，琵琶调下莫题诗。是知二老回头笑，不料清源有此奇。","dynasty":"宋代","title":"蒙仲书监通守温陵以戴尚书肖望李内翰元善尝"}
{"author":"刘克庄","content":"维摩居士室，晨有鹊、噪檐声。排闼者谁欤，冶容袨服，宝髻珠璎。疑是毗耶城里，那天魔、变作散花人。姑射神仙雪艳，开元妃子春酲。鄜延第一次西京。姚魏是知名。向欧九记中，思公屏上，描画难成。一自朝陵使去，赚洛阳、花鸟望升平。感慨桑榆暮景，抉挑草木微情。","dynasty":"宋代","title":"木兰花慢·维摩居士室"}
{"author":"刘克庄","content":"从猎曾陪汉建章，肄歌遣寿鲁灵光。山林放去全渠性，町疃归来获此祥。却笑缋皮资少府，底须折角何朝堂。残年不作蕉中梦，得丧冥心付一觞。","dynasty":"宋代","title":"居厚弟诗将活鹿寿余次韵一首"}
{"author":"刘克庄","content":"每抱怀中玉雪如，吴霜不觉点虬须。生三槐裔皆当贵，为六梅孙莫太臞。抹黛村眉惭丑怪，约黄宫额费妆涂。南园树老花零落，还许邹枚访旧无。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"百年如电复如风，昨日孩提今日翁。乍可生前称醉汉，也胜死后谥愚公。","dynasty":"宋代","title":"三月二十五日饮方校书园十绝"}
{"author":"刘克庄","content":"环子受兵火涴，梅姬如玉雪清。二妃未免遗恨，三郎可煞无情。","dynasty":"宋代","title":"读开元天宝遗事一首"}
{"author":"刘克庄","content":"病思羁怀少豫忻，暮年犹幸友多闻。千枝管秃因稽古，一啜芹甘欲献君。明主何曾轻朴学，后儒大率读今文。藏山俟圣吾侪事，何秘时人好子云。","dynasty":"宋代","title":"夜读乐平吴燊书钞用与伯纪韵"}
{"author":"刘克庄","content":"驻颜元不待丹砂，筋力浑如昔建牙。剥尽皮毛真理窟，分些膏馥与儒家。苦吟寒谷应生黍，罢讲诸天亦雨花。自笑一生迷传注，傥容北面学南华。","dynasty":"宋代","title":"简竹溪二首"}
{"author":"刘克庄","content":"圆随如一百八，大知识五十三。旋学梵音朗诵，老无脚力遍参。","dynasty":"宋代","title":"题佛书六言一首"}
{"author":"刘克庄","content":"有时眼花落井，有时鼻孔撩天。工诗只是少黠，说禅莫是大颠。","dynasty":"宋代","title":"即事六言四首其二"}
{"author":"刘克庄","content":"有粟二囷书数厨，一生受用小规模。要令后裔师吾俭，不愿多财使尔愚。旋作续书传福畴，偶成小楷付官奴。自惭未至韩公地，老语谆谵谩劝符。","dynasty":"宋代","title":"病起十首"}
{"author":"刘克庄","content":"同产居惭余最长，二尊尤向汝钟情。斑衣犹记循陔乐，白发皆从陟岵生。一老吹壎无复和，十年废乐未能平。伤心溪墅成陈迹，谁听松风看月明。","dynasty":"宋代","title":"惠州弟哀诗二首"}
{"author":"刘克庄","content":"诸人凋落尽，高叟亦中年。行世有千首，买山无一钱。紫髯长拂地，白眼冷看天。古道微如线，吾侪各勉旃。","dynasty":"宋代","title":"赠高九万并寄孙季蕃二首"}
{"author":"刘克庄","content":"白首归来作老农，丰年里社得过从。劝君莫梗贤侯化，去后思侯未易逢。","dynasty":"宋代","title":"喜雨口号九首呈潘侯"}
{"author":"刘克庄","content":"划骑犊子不施鞯，老退犹堪学力田。疏大夫金虽已散，蔺相如璧偶然全。黄河水有曾清日，白发人无再少年。许大乾坤愁塞满，觅无愁处只樽前。","dynasty":"宋代","title":"再和"}
{"author":"刘克庄","content":"已奏囊封墨尚新，又携袖疏榻前陈。小臣忧国言无隐，先帝如天笑不嗔。阙下举幡空太学，路傍卧辙几遗民。愚儒未解天公意，偏寿它人夭此人。","dynasty":"宋代","title":"挽陈师复寺丞二首"}
{"author":"刘克庄","content":"闻说均州景，而今涴战尘。应随黑杀帝，避地肯来闽。","dynasty":"宋代","title":"石竺山二十咏"}
{"author":"刘克庄","content":"鲁叟新阡何处寻，桥边感旧独沉吟。一生欲唾奸谀面，千古难磨道义心。溪昔放鱼晴鱍鱍，门今罗爵冷涔涔。发潜赖有西山笔，何日碑成勤碧岑。","dynasty":"宋代","title":"过章戴二首"}
{"author":"刘克庄","content":"城中冠盖匆匆散，老子空携影逐身。追路饯余三百里，斯人心事异他人。","dynasty":"宋代","title":"罗浮寄公储子洪二兄四首其二"}
{"author":"刘克庄","content":"关法晨方度，其如夜未明。危机真虎口，急计假鸡鸣。唱罢城乌起，闻来野雉惊。秦人百二险，齐客两三声。珠履颜何厚，狐裘计已行。昭王见事缓，食顷遣追兵。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"昕朝避黄屋，露祷动苍穹。野老安知帝，豚蹄赛社公。","dynasty":"宋代","title":"喜雨五首其四"}
{"author":"刘克庄","content":"斸地栽林自起坟，一灯精舍疏玄文。诗成莫洒酒家壁，题遍青山题白云。","dynasty":"宋代","title":"书山壁"}
{"author":"刘克庄","content":"短发萧萧老日侵，遗编未敢废研寻。薰莸理欲迷通义，衮斧忠邪害恕心。笃信圣贤常事左，稍知治乱每忧深。人生有腹当盛酒，谁遣吾侪著古今。","dynasty":"宋代","title":"遗编"}
{"author":"刘克庄","content":"子厚文章宗，仲涂岂后身。不肯作崑体，宁来牧湘滨。诛茅翠麓颠，日与书卷亲。划去五季衰，挽回六籍醇。欧尹相继出，孤唱繇伊人。风流渭已远，尚喜栋宇新。千峰高丛丛，一江碧粼粼。禽鱼暨草树，纖悉几案陈。涧泉既可汲，山木亦可薪。熟读壁间藏，痛扫毫端尘。勗哉山中友，勿压泉石贫。","dynasty":"宋代","title":"书堂山"}
{"author":"刘克庄","content":"已怪社愆期，尚喜巢如故。过了清明未肯来，莫被春寒误。常傍画檐飞，忽委空梁去。忘却王家与谢家，别有衔泥处。","dynasty":"宋代","title":"卜算子·已怪社愆期"}
{"author":"刘克庄","content":"绝顶岚烟合，危亭略见檐。不知山雨过，但觉瀑流添。悲壮张瑶瑟，迷蒙展画缣。野人双草屦，来往任泥沾。","dynasty":"宋代","title":"瀑上值雨"}
{"author":"刘克庄","content":"朱公徒弟丘公婿，标致虽高气宇和。心向奏篇尤暴白，发因时事欲苍皤。讣传淮甸边情惜，路出萧山巷祭多。最长郎君师友盛，我知墓碣有人磨。","dynasty":"宋代","title":"挽黄岩赵郎中二首"}
{"author":"刘克庄","content":"初见微于□，徐惊巧入神。忽然缠作茧，信矣出如纶。桑绕罗敷舍，机鸣孟母邻。明当晒新□，霁月镕□□。","dynasty":"宋代","title":"又和南塘十首其六蚕"}
{"author":"刘克庄","content":"帐殿久移南内，桥山已隔西兴。同时谒帝评事，回首不忘茂陵。","dynasty":"宋代","title":"题同班小录其三"}
{"author":"刘克庄","content":"唐德虽中否，犹能愧畔臣。尽驱污贼者，往拜诈暗人。","dynasty":"宋代","title":"杂咏一百首·甄济"}
{"author":"刘克庄","content":"主人拙樊圃，家贼巧穿窬。鼠子敢予侮，麟翁以盗书。空搔双白鬓，不奈一长须。自笑关防晚，花傍且燕居。","dynasty":"宋代","title":"漳兰为丁窃货其半纪实四首"}
{"author":"刘克庄","content":"客来怕折枝揖，诏下尚扶杖观。佩吕翁一瓢易，悬季子六印难。","dynasty":"宋代","title":"老病六言十首呈竹溪"}
{"author":"刘克庄","content":"素练宽裁白社衣，普陀烟里现幽姿。日长读彻楞伽了，闲折柑花供祖师。","dynasty":"宋代","title":"题寺壁二首"}
{"author":"刘克庄","content":"郡接湖南境，孤城若个边。茆寮愁问宿，峡石善惊船。官小无迎吏，诗工有续编。古人高妙处，不过览山川。","dynasty":"宋代","title":"送陈霆之官连州"}
{"author":"刘克庄","content":"博士曾森戟，甘棠爱尚新。漫馀受廛叟，获见拜厅人。醴酒多延士，蒲鞭不及民。一年三易守，无乃送迎频。","dynasty":"宋代","title":"送陈使君二首"}
{"author":"刘克庄","content":"倏尔蜂窝起，俄然鼠首枭。果能歌竞病，不枉事票姚。瘴岭收氛祲，朝家赏烂焦。祝君深养勇，稍北有天骄。","dynasty":"宋代","title":"题林璞经属平寇录"}
{"author":"刘克庄","content":"活八十年头雪白，啖三百颗面桃红。村南村北无人识，向荔枝边觅此翁。","dynasty":"宋代","title":"食早荔七首其二"}
{"author":"刘克庄","content":"吟共僧同社，居分鹤伴间。魂归应太息，亭榭遍孤山。","dynasty":"宋代","title":"题四贤像·林和靖"}
{"author":"刘克庄","content":"私怨有公论者，反噬非人情哉。颖叔发修阴事，资深叹轼奇才。","dynasty":"宋代","title":"春夜温故六言二十首"}
{"author":"刘克庄","content":"几载皖山耕，忽提孤剑行。战场中有骨，尺籍上无名。马自寻归路，身空试贼营。却疑兵解去，曾说炼丹成。","dynasty":"宋代","title":"陈虚一"}
{"author":"刘克庄","content":"韩子流于惨，聃书妙造微。百年同一传，谁是复谁非。","dynasty":"宋代","title":"杂咏一百首·韩非"}
{"author":"刘克庄","content":"思莼羹豉辞京洛，为海棠花客剑川。帝悯后村翁老病，即家除拜荔枝仙。","dynasty":"宋代","title":"采荔二绝其二"}
{"author":"刘克庄","content":"欃枪初疑附，直为饥所驱。酸寒仰鼻息，飞走受指呼。边臣失驾驭，积渐骄灌夫。一朝怒螳臂，跳踉何其愚。李陵出偏师，毙之如拉枯。零落残部曲，相与奉杨姑。去为鞑行省，蟠据兖郸区。其子少而黠，亦颇涉猎书。耻父污国史，讳人呼逆雏。拜表举全齐，献之王会图。遂救东隅失，许称南面孤。功名虽不终，忠孝焉可诬。不知战场内，曾有庙貌无。吾尝草二麻，何处陈束刍。","dynasty":"宋代","title":"杂兴"}
{"author":"刘克庄","content":"甘宁关羽至今传，名将为神自古然。生不封侯三万户，死犹庙食数千年。","dynasty":"宋代","title":"灵著祠"}
{"author":"刘克庄","content":"似怜翁老吾老，宁论子才不才。皆云法当止矣，况于身要扶哉。","dynasty":"宋代","title":"和黄彦华帅机六言十首"}
{"author":"刘克庄","content":"遵新天子法永阜，为先皇帝服通丧。初元年素幄视草，千万世青史有光。","dynasty":"宋代","title":"乙丑元日口号十首"}
{"author":"刘克庄","content":"壸范班班在里闾，始知列女传非虚。室无遗桂空花妄，溪有新茔宰树疏。弟忆雪中联汝句，兄行雷岸寄家书。自怜戴白龙钟叟，犹向原头驾素车。","dynasty":"宋代","title":"哀仲妹"}
{"author":"刘克庄","content":"玉座吞声别，毡车触目悲。如何汉公主，去作虏阏氏。","dynasty":"宋代","title":"杂咏一百首·乌孙公主"}
{"author":"刘克庄","content":"辽鹤何年返故乡，天风剑佩已骞翔。郡人议叶来胥宇，兄子才高肯弗堂。里选诸儒俱饮惠，谏书百世尚流芳。试歌此曲陈蕉荔，万一乘云下帝旁。","dynasty":"宋代","title":"题丁给事祠堂"}
{"author":"刘克庄","content":"浅溪忽涨寻常水，朽树犹开千百花。有酒可沽鱼可买，造门莫问是谁家。","dynasty":"宋代","title":"渔梁"}
{"author":"刘克庄","content":"鹏赋年犹少。晚飘蓬、夜郎秋浦，渔歌猿啸。骏马名姬俱散去，参透南华微妙。敛万丈、光芒回照。妃子将军瞋个甚，老先生、拂袖金闺了。供玉齿，粲然笑。解骖赖有汾阳老。叹今人、布衣交薄，绨袍情少。黄祖斗筲何足算，鹦鹉才高命夭。与贺监、其归同道。脱下锦袍与呆底，谪仙人、白伫乌纱帽。邀素月，入杯釂。","dynasty":"宋代","title":"贺新郎·鹏赋年犹少"}
{"author":"刘克庄","content":"明主虚怀相受言，苛留不住去翩然。久无疏傅还乡事，始觉甘槃遁野贤。真个浮云轻富贵，元来平地有神仙。两翁到老相追逐，君驾青牛我执鞭。","dynasty":"宋代","title":"寄汤伯纪侍郎二首"}
{"author":"刘克庄","content":"归鞍尚欲小徘徊。逆境难排。人言酒是消忧物，奈病余孤负金罍。萧瑟捣衣时候，凄凉鼓缶情怀。远林摇落晚风哀，野店犹开。多情惟是灯前影，伴此翁同去同来。逆旅主人相问，今回老似前回。","dynasty":"宋代","tags":"悼念，妻子，怀人，悲伤","title":"风入松·归鞍尚欲小徘徊"}
{"author":"刘克庄","content":"夜境沉沉寂，高城忽四更。山收霾净尽，月吐魄初生。已过三通鼓，犹残二尺檠。始疑千嶂合，徐觉半窗明。愿兔空留照，荒鸡太少情。应须烦玉斧，缺处更修成。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"一炬曹瞒僅脱身，谢郎棋畔走苻秦。年年拈起防江字，地下诸贤会笑人。","dynasty":"宋代","title":"赠防江卒六首"}
{"author":"刘克庄","content":"宿有骖鸾约，飘然溯碧霄。不为君主鬯，却伴女吹箫。","dynasty":"宋代","title":"杂咏一百首其六十六王子晋"}
{"author":"刘克庄","content":"平进差贤似躁求，乃翁岂不为儿谋。今寒畯士难京秩，古子男邦亦小侯。翘馆讵宜频造请。孤山虽好勿淹留。谁言此老心如铁，临别无端作许愁。","dynasty":"宋代","title":"强甫西上"}
{"author":"刘克庄","content":"去年一颗难钻核，今岁千林尽著花。老子有方能辟谷，纯将绛雪代丹砂。","dynasty":"宋代","title":"荔枝二首其一"}
{"author":"刘克庄","content":"风云惨悽，草树枯死。笳鸣马嘶，弦惊鹘起。熟看境色非人间，祁连山下想如此。手持尊酒别故人，此生再面真无因。胡儿汉儿俱动色，路傍观者为悲辛。归来暗洒茂陵泪，子孟少叔方用事。白头属国冷如冰，空使穹庐叹忠义。茫茫事往赖画存，每愁岁久缣素昏。即今画亦落人手，古意凄凉谁复论。","dynasty":"宋代","title":"苏李泣别图"}
{"author":"刘克庄","content":"七诫尤纯备，三从总吉祥。良人今绮季，美子古黄香。花引归西竺，萱疑在北堂。恨余彤管拙，哀诔不能扬。","dynasty":"宋代","title":"挽程孺人"}
{"author":"刘克庄","content":"腥腐年来懒啄吞，褵褷惟有顶丹存。长吭偏到清霄唳，病翅犹当霁月翻。云杪孤飞因避箭，殻中新鷇各乘轩。士衡晚抱无穷恨，谁向华亭酹一樽。","dynasty":"宋代","title":"赋得老松老鹤各一首"}
{"author":"刘克庄","content":"旧{左亻右替日换心}臣学浅，晚召主恩深。莫鉴萧张否，重来遂病瘖。","dynasty":"宋代","title":"杂咏一百首·周堪"}
{"author":"刘克庄","content":"空花瞥过似浮荣，海水难湔是恶名。功比禹轲真学者，罪浮桀纣亦书生。国师族覆惭家训，太尉朝危悔宦情。束起陈编呼伯雅，胸中磊磈暂浇平。","dynasty":"宋代","title":"新凉理故书有感二首"}
{"author":"刘克庄","content":"莫惜倾囊更典衣，繁华尤诧送神时。不惟宝髻修容出，亦有银钗跣足嬉。但见春城催画角，何曾夜市拥牙旗。遨头清偷君毋怪，畴昔书囊在殿帷。","dynasty":"宋代","title":"又三首"}
{"author":"刘克庄","content":"方与誉髦连茹进，忽然避弋下乔来。空令归访盟鸥社，不使重登市骏台。古有孟尝能好客，今无鲍叔青分财。吾衰难秉铭幽笔，短些凄凉不尽哀。","dynasty":"宋代","title":"挽郑计院"}
{"author":"刘克庄","content":"骨已朽黄泉下，传犹列青史中。猛朴时来宰相，关张运去英雄。","dynasty":"宋代","title":"即事六言四首"}
{"author":"刘克庄","content":"近来塞上，喜蜡弹、羽书清省。更万灶分屯，百年和籴，惭愧而今半省。蒙鞑残兵骑猪遁，永绝生＿侵省。做个太平民，戴花身健，催租符省。何幸。行人来密，佥军抽省。但进有都俞，退无科琐，不用依时出省。子厚南宫，仲舒四掖，又报岑参东省。趁此际、纳禄悬车，亦为大司农省。","dynasty":"宋代","title":"转调二郎神（四和）"}
{"author":"刘克庄","content":"井以瓶罂竭，溪堪揭厉行。蟹泉一摘子，辛苦上山迎。","dynasty":"宋代","title":"夏旱五首"}
{"author":"刘克庄","content":"若非大气魄，只是小机锋。老子一声喝，学人三日聋。","dynasty":"宋代","title":"杂咏一百首其七十六马祖"}
{"author":"刘克庄","content":"对策南宫耻诡随，聊摅腹愤发胸奇。并驱何异牛同骥，独步方知虎畏罴。罚汝业儒磨铁砚，输它拥妓写乌丝。区区梦里争蕉鹿，笑杀傍人与士师。","dynasty":"宋代","title":"六和"}
{"author":"刘克庄","content":"奉使年三十，声名满四夷。奇哉何物媪，生此丈夫儿。墓竟同孙窆，家犹有妇持。向来称寿地，忍听鼓箫悲。","dynasty":"宋代","title":"挽林夫人"}
{"author":"刘克庄","content":"初祖西来但指心，大光明藏在胸襟。世间盲汉浑忘却，误向骊龙颔下寻。","dynasty":"宋代","title":"奉题付珠二首其二"}
{"author":"刘克庄","content":"幄殿荒凉屋欠扶，绍兴遗老故应无。旧来曾识高皇帝，尚有庭前柳一株。","dynasty":"宋代","title":"下蜀驿"}
{"author":"刘克庄","content":"咄咄清流久灌输，帝虚馆殿待名儒。纵□□□□□岭，未抵鸱夷泛太湖。青史方将观晚节，黄封尚可易村沽。书言耳重知君意，怕听朝鸡与漏壶。","dynasty":"宋代","title":"又四首"}
{"author":"刘克庄","content":"幼共从师长五年，暮龄彼此各华颠。我辞台斗先还笏，君望蓬莱忽引船。差胜于朝于市者，相携某水某丘边。老儒未至忘情地，便是瞿聃亦泫然。","dynasty":"宋代","title":"挽陈常卿二首"}
{"author":"刘克庄","content":"山川殊壮丽，井邑亦繁雄。独有羊城庙，萧然瓦砾中。","dynasty":"宋代","title":"羊城使者庙"}
{"author":"刘克庄","content":"昔事先皇帝，堂堂立玉墀。进怀伏蒲疏，退诵考槃诗。哀郢遗言切，忧周素发垂。它年耆旧传，此笔属诸谁。","dynasty":"宋代","title":"挽搏谏议三首"}
{"author":"刘克庄","content":"绝顶来寻鍊药踪，老仙端的是吾宗。寄声月白风清夜，定许相期第几峰。","dynasty":"宋代","title":"刘仙岩"}
{"author":"刘克庄","content":"安得奇材，颈系单于，首提子璋。便做些功业，胜穷措大，聚萤武子，吞凤君章。笑杀竖儒，错翻故纸，屈马何曾有艳香。榆塞外，恰枣红时候，想羽书忙。腰钱骑鹤维扬。分表事谁能预测量。叹防身一剑，壮图濩落，建侯万里，老境相将。读枕函书，宝家藏笏，免使他人笑弗堂。吾衰矣，虽尚存右臂，不解擎苍。","dynasty":"宋代","title":"沁园春·安得奇材"}
{"author":"刘克庄","content":"南荡浅堪戽，北沟乾可田。龙船无顿处，欲起待明年。","dynasty":"宋代","title":"夏旱五首"}
{"author":"刘克庄","content":"贺监空多惜别情，木绵花得似三荆。打包便是参禅客，垂橐何须使鬼兄。小郭今宁无赵子，四门古亦有欧生。南辕不涉贪泉境，归去诗肠彻底清。","dynasty":"宋代","title":"叶桂发助教从李用之秘监于潮阳李持节使广部"}
{"author":"刘克庄","content":"杜曲有攒眉老，汉庭无友辱人。但看灵妃启齿，不烦里女俲颦。","dynasty":"宋代","title":"溪庵种蓻六言八首"}
{"author":"刘克庄","content":"□□□□□□□，□□□梁一点尘。绕树都忘寒彻□，□□□□□□□。□□客至徘徊月，不怕天嗔漏□□，□□□□□□□。咏梅合属姓林人。","dynasty":"宋代","title":"□□□□□□□卷后"}
{"author":"刘克庄","content":"君豪自合相推逊，吾老犹堪共切磋。有许奇奇并怪怪，直将少少胜多多。风人所作葩而正，治世之音乐以和。他日薰弦要赓载，勿为处士五噫歌。","dynasty":"宋代","title":"题林文之诗卷二首"}
{"author":"刘克庄","content":"清泉浇后活，夜雨剪来新。有客陈三韭，无钱致八珍。","dynasty":"宋代","title":"记小圃花果二十首"}
{"author":"刘克庄","content":"西野约余同荐祢，六丁力尽不能留。霜蹄屡蹶追风骠，皓首还登载月舟。伊昔士元曾别驾，即今子美尚参谋。浮荣膜外何须较，且可归来秉烛游。","dynasty":"宋代","title":"迎候林德辅帅参一首"}
{"author":"刘克庄","content":"银袍鹄立帝当阳，曾看天待马缀行。一鼓诸君俱作气，七襄吾老不成章。先贤肯靠三场饱，男子须留百世芳。学取侯家棋埜样，奏篇日月可争光。","dynasty":"宋代","title":"次韵徐守宴新进士"}
{"author":"刘克庄","content":"翰林两仙人，偶来听凤竹。萧萧玉千竿，采采绿一掬。少时负不群，中岁乃见触。嗟余长十年，所至恋三宿。径当还笏归，奚俟揲蓍卜。夜郎与儋耳，老大费往复。宜州殿其后，路险车又覆。山中采芝去，舍下炊粱熟。","dynasty":"宋代","title":"十一月二日至紫极宫诵李白诗及坡谷和篇因念"}
{"author":"刘克庄","content":"恍惚疑如在，缠绵爱未休。明知已仙去，犹欲出神求。","dynasty":"宋代","title":"杂咏一百首·李夫人"}
{"author":"刘克庄","content":"黠鬼机械恶毒，老人皮肉麻顽。且摩麟肪止血，不须獭髓灭瘢。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"百家众体皆融液，一字陈言亦剷除。陋矣小巫步神禹，譬之大战获侨如。子行给子尚方札，吾自乘吾下泽车。本是腐儒非磊落，莫嫌窗下注虫鱼。","dynasty":"宋代","title":"七和"}
{"author":"刘克庄","content":"九节菖蒲采极难，慇勤来自武夷山。去年苞寄分同好，今日栽成忍独餐。","dynasty":"宋代","title":"杂兴四首"}
{"author":"刘克庄","content":"龙泉笔绝文章熄，此作居然可贵珍。激处翻嫌董生缓，新来却笑退之陈。假令覆瓿无知者，尚可藏山待后人。外物区区均粪土，祝君爱取不赀身。","dynasty":"宋代","title":"题永嘉黄仲炎文卷二首"}
{"author":"刘克庄","content":"赣州牧念予绝洁，见遗上衣并下裳。泽畔羊裘未韬晦，雪中鹤氅太清狂。笑金谷友望尘缪，经紫阳翁考古详。更惠鸡栖车一乘，十分结裹老文昌。","dynasty":"宋代","title":"谢景竹方寺丞惠衣二首"}
{"author":"刘克庄","content":"退之效玉川体，子美和舂陵地。古训后生可畏，俗语文人相轻。","dynasty":"宋代","title":"杂咏六言八首"}
{"author":"刘克庄","content":"突薪初不戒，绠缶始言功。累甓为墙壁，前人智未工。","dynasty":"宋代","title":"即事十首"}
{"author":"刘克庄","content":"久欲携莼鲫，呻吟去未能。甫封陶母墓，俄吊董生陵。言立何曾死，骚招更不应。那须论宿草，身尽泪方冰。","dynasty":"宋代","title":"挽唐伯玉常卿二首"}
{"author":"刘克庄","content":"惜李常钻核，商财自执筹。如何嵇阮辈，放入竹林游。","dynasty":"宋代","title":"杂咏一百首其三十四王戎"}
{"author":"刘克庄","content":"敝缊袍足蔽体，恶草具可享宾。犊车荣过九锡，鲊饭甘于八珍。","dynasty":"宋代","title":"村居即事六言十首其十"}
{"author":"刘克庄","content":"古人一念感而通，不待焚巫际雨工。汤反诸身防六事，汉移其咎责三公。","dynasty":"宋代","title":"秋旱继以大风即事十首"}
{"author":"刘克庄","content":"玉雪面俄成丑老，琅玕腹未尽呈披。只今众女各施粉，自古十夫能挽椎。岂有进贤冠绘像，亦无灵寿杖扶衰。俚辞闻早安排了，未必他人识牧之。","dynasty":"宋代","title":"和竹溪披字韵二首"}
{"author":"刘克庄","content":"高屋从来有鬼窥，铁门关枉费心机。逃尧欲去未忍去，舍鲁不归何处归。款段马知如狗大，堂厨羊不似蠔肥。赐金未可都挥散，要买荒山鹤断矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"坏径泥深古槛斜，居然幻作贵游家。小亭自课僮锄草，空室俄惊女散花。便觉麝囊无远韵，频挑蚁蠹有新芽。紫薇红药催公去，独许诗留野老夸。","dynasty":"宋代","title":"太守林太博赠瑞香花"}
{"author":"刘克庄","content":"愈悲第二牙辞去，况我今亏第一牙。嚼比牛饲衰毕现，豁如狗窦丑难遮。宴陈麟脯真虚设，庖进鱼{左月右肃}不必嗟。岁晚鲁公惟食粥，断无仙骨饭胡麻。","dynasty":"宋代","title":"齿落"}
{"author":"刘克庄","content":"竹溪满口相称说，韩慥林间一辈流。少不如人今已老，天之命我子难修。桑蓬壮志无成就，箕斗虚名有悔尤。试为端蓍占岁晚，几囤枣实几蹄牛。","dynasty":"宋代","title":"赠日者程士熙"}
{"author":"刘克庄","content":"若非来寺里，无地避炎蒸。经雨房基润，依山井气冰。榻虚凉睡客，松湿滴归僧。对此专宜静，为诗亦不应。","dynasty":"宋代","title":"束岩寺避暑"}
{"author":"刘克庄","content":"玉堂岂必胜茅斋，误得虚名与谤偕。法吏淬磨真出角，先生度量莫窥涯。谤书堪丑毋庸辨，闷赋虽工未易排。已设葛幮安菊枕，投床不觉到无怀。","dynasty":"宋代","title":"用强甫蒙仲韵十首"}
{"author":"刘克庄","content":"世有凝香乐，君侯总未知。清斋灯火夕，闭合荔支时。郡小留难住，民愚去始思。两年案头笔，一字不容私。","dynasty":"宋代","title":"送项使君季约二首"}
{"author":"刘克庄","content":"郭公郭公曾君国，魂化为鸟憾未释。满目山河属别人，旧时宫殿归不得。更姓改物今千春，历历记忆常如新。郭公蜀帝两痴绝，自古失国知几人。","dynasty":"宋代","title":"禽言九首其九郭公"}
{"author":"刘克庄","content":"江湖少菰米，京洛足风尘。生命主穷鬼，赠诗多贵人。芒鞋双堠远，斗籴一家贫。吾力轻于羽，安能举百钧。","dynasty":"宋代","title":"赠王月轩用意一韵"}
{"author":"刘克庄","content":"忽见牙郎态，吁嗟悔失身。不虞小婢子，曾是柳家人。","dynasty":"宋代","title":"杂咏一百首其一○○柳家婢"}
{"author":"刘克庄","content":"真率会居同社长，屠苏酒让一家先。垂髫孙各欣新岁，华发翁偏惜旧年。","dynasty":"宋代","title":"丁卯元日十首"}
{"author":"刘克庄","content":"墙角新开白版扉，时寻樵牧弄烟霏。代耕岂若收躬稼，赐帛可如出自机。湖海浪游今已倦，山林独往未全非。百年只愿身强健，长为慈亲负米归。","dynasty":"宋代","title":"即事四首"}
{"author":"刘克庄","content":"二老风流接见闻，馀香未远尚堪薰。明师岂不使人巧，老仆安能重子文。策蹇何由追抹电，化龙吾亦愿为云。从来作圣功夫处，不在生知在积勤。","dynasty":"宋代","title":"南康赵明府赠予四诗和其首篇二首"}
{"author":"刘克庄","content":"{左禾右它}侯世世袭蝉冠，庾氏人人筑将坛。但见门中俱贵盛，谁怜陛下最孤寒。","dynasty":"宋代","title":"端嘉杂诗二十首"}
{"author":"刘克庄","content":"觜利锋铓毒，形微胆智粗。延缘司谏领，游戏相君须。","dynasty":"宋代","title":"梅月为蚤虱所苦各赋二绝其二虱"}
{"author":"刘克庄","content":"不上岩来四十年，高僧灭度我皤然。归葱岭路止只履，访草庵基无一椽。狂欲片帆浮巨浸，老扶双拐到危巅。谁人肯伴黄师伯，何不旁边著两禅。","dynasty":"宋代","title":"辟支岩"}
{"author":"刘克庄","content":"追陪豹尾恰逾年，刘叟安能望邓先。圣主忧贤勤召对，诸公祖道羡登仙。降庚寅岁虽相似，雌甲辰旬守自怜。风雨满天春水阔，不知若个是君船。","dynasty":"宋代","title":"送邓侍郎"}
{"author":"刘克庄","content":"精思巧斲诗家事，缪敬阳尊市道交。杜说新诗犹费改，韩评推字不如敲。衣传曾饮先师乳，弦绝今无异域胶。欲引蔺卿怀内璧，吾贫未免以砖抛。","dynasty":"宋代","title":"黄宽夫示诗不已自和前二首答之其二"}
{"author":"刘克庄","content":"梦里依稀若在傍，安知觉后忽他乡。裁成出戌衣封去，挑就回纹锦寄将。多谢旧官留破镜，半为荡子守空房。偶逢女伴悲酸叹，不似披缁意味长。","dynasty":"宋代","title":"寓言"}
{"author":"刘克庄","content":"敕尾词头老不任，偶逢寸暇惜如金。进赓圣制董弦曲，退伴君联石鼎吟。晓漏闻钟犹共话，雪泥蹑屐每相寻。而今不辨人颜色，坐久琅琅认语音。","dynasty":"宋代","title":"喜大渊至二首"}
{"author":"刘克庄","content":"闽溪瘴岭客程赊，晓泊怀安喜近家。大屋书旗夸酒米，小舟鸣艣竞鱼虾。溪移驿已临高岸，潮退帆多聚浅沙。快著征衫鞭瘦马，要看二十里梅花。","dynasty":"宋代","title":"怀安道中"}
{"author":"刘克庄","content":"旧人仅有鲁灵光，银信翩翩下帝傍。龙去十年闲卧洛，凤来一日再鸣阳。玺书下访刍言急，月食回思榄味长。善类合离关世道，祈公趣驾勿循墙。","dynasty":"宋代","title":"贺警斋吴侍郎被召"}
{"author":"刘克庄","content":"不觉朱明变素商，萤穿户牖燕辞梁。牢愁五鼓尤难睡，薄冷单衣未易当。谁伴子綦同隐几，亦无法喜共禅房。残骸到了犹贪爱，仙圣前头自炷香。","dynasty":"宋代","title":"秋思一首"}
{"author":"刘克庄","content":"开落元无准，秾华浪得名。今朝俄绿暗，昨日尚朱荣。","dynasty":"宋代","title":"记小圃花果二十首其二十长春"}
{"author":"刘克庄","content":"珠树无多攀不已，珊瑚有尽采无穷。海神上诉天公怒，似怕龙宫宝藏空。","dynasty":"宋代","title":"十叠"}
{"author":"刘克庄","content":"衰病归来占把茅，譬如僧葺退居寮。因存橘树斜通径，伯碍荷花小著桥。古有功名兴钓筑，今无物色到渔樵。可怜岁晚闲双手，种罢芜菁撷菊苗。","dynasty":"宋代","title":"为圃二首"}
{"author":"刘克庄","content":"点额有墨痕，剖腹无素书。俗视如顽石，仙骑上太虚。","dynasty":"宋代","title":"石竺山二十咏"}
{"author":"刘克庄","content":"一动非容易，三年议始成。倩人挑旅橐，买纸劄山程。下岭峰如拜，登崖树若迎。暂无尘事汩，便觉长吟情。","dynasty":"宋代","title":"平床岭"}
{"author":"刘克庄","content":"市朝易得虚誇，乡井难讳实年。还笏殿前已晚，饰巾牖下差贤。","dynasty":"宋代","title":"溪庵放言十首其十"}
{"author":"刘克庄","content":"曩岁屡嗟萧补郡，此行稍喜□居中。□□□□□□□，清议从来在泽宫。未必诸生无郭泰，□□□□□□□。遥知共起淹中蕝，不必畦间拾穗翁。","dynasty":"宋代","title":"送仲晦徐监丞"}
{"author":"刘克庄","content":"台卿遗令画赞，渊明祭文挽诗。乍可裸尸仰药，勿求敕葬宣医。","dynasty":"宋代","title":"杂咏六言八首其二"}
{"author":"刘克庄","content":"远游昔结四方缘，高卧今贪一壑专。有客埋腰冲许雪，无人洗耳涴吾泉。金棺未免荼毗厄，玉匣安知裸葬贤。多积荆薪宽酿浪，龙钟禁不得霜天。","dynasty":"宋代","title":"自和徐潭二首"}
{"author":"刘克庄","content":"何处有禾三百廛，芋区止在舍西边。室如蒙叟生虚白，诗赛唐人选极玄。耐久不如常友石，固穷未肯便兄钱。春晴尤惬看花者，却怕山田欠水泉。","dynasty":"宋代","title":"和季弟韵二十首"}
{"author":"刘克庄","content":"苦爱堂厨美，獾郎喜覆羹。饱食林下笋，输与邵先生。","dynasty":"宋代","title":"记小圃花果二十首其五笋"}
{"author":"刘克庄","content":"或问汉庭名卿，仅数洛阳耆英。汝见诸公执贽，各为老子寄声。","dynasty":"宋代","title":"送强甫赴惠安六言十首"}
{"author":"刘克庄","content":"屋边废地稍平治，装点风光要自怡。爱敬古梅如宿士，护持新笋似婴儿。花窠易买姑添价，亭子难营且筑基。老矣四科无入处，旋锄小圃学樊迟。","dynasty":"宋代","title":"为圃二首"}
{"author":"刘克庄","content":"溪墅山房委折通，每分半榻听松风。篘成昔喜同浮白，荔熟今悲自擘红。宰上碑何惭有道，城中人少识庞公。单鸡久酒新丘远，迢递扶衰别殡宫。","dynasty":"宋代","title":"挽陈岩方隐君二首"}
{"author":"刘克庄","content":"莱菔可齑粳可炊，绝胜远访碧溪祠。渠能去伴舒为诰，时有来听鼎说诗。江夏奇童今属子，金华仙伯更传谁。锦囊倒赠贫家了，不管旁观笑橐垂。","dynasty":"宋代","title":"又二首其一"}
{"author":"刘克庄","content":"少工文字老安施，不但才悭力已疲。无复滴泉来上绠，惠连入梦偶成诗。","dynasty":"宋代","title":"和仲弟十绝"}
{"author":"刘克庄","content":"昨吊空闺涕未收，忍闻绋翣向斯丘。不为尚子了家事，似与庞公圆话头。天下断无胶可续，人间最有剑难求。潘郎文笔尤宜诔，想见新碑字字愁。","dynasty":"宋代","title":"挽陈孺人"}
{"author":"刘克庄","content":"归念常如危柱弦，春来梦绕白云边。不知新雪添头上，但见繁星满目前。即事有诗聊记节，救时无策但祈年。二公语妙堪传远，严杜何因可共编。","dynasty":"宋代","title":"次韵二首并呈仓使"}
{"author":"刘克庄","content":"华毂早于飞，深知梦幻非。幽闲林下气，澹素嫁时衣。客不闻轑釜，儿犹宝断机。天风环佩远，兜率是真归。","dynasty":"宋代","title":"挽赵硕人二首"}
{"author":"刘克庄","content":"挹君如玉雪，未易得亲疏。何日深山里，同灯共读书。","dynasty":"宋代","title":"答妇兄林公遇四首其四"}
{"author":"刘克庄","content":"古书蹖驳承讹久，新义支离折衷难。孔墨达观无异道，触蛮角立有争端。壁中科斗经传写，甕里醯鸡味笔残。老子暮年亲勘破，束书阁上不须看。","dynasty":"宋代","title":"杂兴十首"}
{"author":"刘克庄","content":"木寿尤推栎与樗，观榕可信漆园书。绝无翡翠来巢此，曾有蚍蜉欲撼渠。五凤修成安用汝，万牛力挽竟何如。山头旦旦寻斤斧，拥肿全生计未疏。","dynasty":"宋代","title":"门前榕树"}
{"author":"刘克庄","content":"一树梅花掩旧居，主人仙去客来疏。白头留得吟诗友，每见郎君勉读书。","dynasty":"宋代","title":"过永福精舍有怀仲白二首"}
{"author":"刘克庄","content":"田横死士今亡矣，陈豨从车安在哉。独有尉佗尚黄屋，故应两费陆生来。","dynasty":"宋代","title":"陆贾二首"}
{"author":"刘克庄","content":"坏径泥深古槛斜，居然幻作贵游家。小亭自课僮锄草，空室俄惊女散花。便觉麝囊无远韵，频挑蚁蠹有新芽。紫薇红药催公去，独许诗留野老夸。","dynasty":"宋代","title":"太守林太博赠瑞香花"}
{"author":"刘克庄","content":"久罢长鲸吸，宁逃鼹鼠嘲。不蒙药王力，误绝曲生交。扑鼻诗情动，浇胸世事抛。暮龄寻旧好，如以漆投胶。","dynasty":"宋代","title":"余自戊申春得疾止酒十年戊午秋开"}
{"author":"刘克庄","content":"晋士材疏辩舌优，俗虽虚诞尚清修。可容卿等灵百辈，亦过江来第一流。元老纵然挥玉麈，七贤已有执牙筹。后来灵宝真儿态，书画惟凭夺与偷。","dynasty":"宋代","title":"书事十首"}
{"author":"刘克庄","content":"久断过从客，尤妨刈获夫。羲和应烂醉，晨起失金乌。","dynasty":"宋代","title":"久雨五首"}
{"author":"刘克庄","content":"翻经岩电眼，竖拂海潮音。暂卓飞空锡，坚辞布地金。忉忉菩萨语，切切老婆心。明日入山去，城中何处寻。","dynasty":"宋代","title":"送金仙上人罢讲"}
{"author":"刘克庄","content":"翠袖佳人寒倚竹，素衣仙子昼看花。村墟忽有殊尤观，茅屋俄成富贵家。","dynasty":"宋代","title":"九叠"}
{"author":"刘克庄","content":"乾鹊噪送喜，训狐鸣主灾。龙随黄帝去，麟为素王来。","dynasty":"宋代","title":"杂咏五言五首"}
{"author":"刘克庄","content":"境与潮阳接，传闻盗已平。丁男无转徒，弧卒有来迎。东作千村急，南官几个清。廉材遗训在，努力继家声。","dynasty":"宋代","title":"送海丰薛县尉"}
{"author":"刘克庄","content":"与客穷源上尽山，林霏初卷岭泥乾。似嫌甲第施朱戟，别筑茅亭俯碧湍。龙怒岂容缘磴汲，雹寒不敢近崖看。平生粗有登临胆，今日凭高立未安。","dynasty":"宋代","title":"题方寺丞西重山瀑布亭"}
{"author":"刘克庄","content":"修禊节。晋人风味终然别。终然别。当时宾主，至今清绝。等闲写就兰亭帖。岂知留与人闲说。人闲说。永和之岁，暮春之月。","dynasty":"宋代","title":"忆秦娥（上巳）"}
{"author":"刘克庄","content":"初来毛羽锦青葱，今与家鸡饮啄同。童子有时偷剪翅，主人常日少开笼。峤南岁月幽囚里，陇右山川梦寐中。因笑世间真赝错，绣身翻得上屏风。","dynasty":"宋代","title":"邻家孔雀"}
{"author":"刘克庄","content":"不能战涿鹿，聊复隐崆峒。挥手谢轩帝，毋烦顺下风。","dynasty":"宋代","title":"杂咏一百首·广成子"}
{"author":"刘克庄","content":"云台玉局旧曾谙，回首茅山亦再监。惟有毫祠尤久任，白头三度入冰衔。","dynasty":"宋代","title":"蒙恩复畀明道祠寄呈赵克勤吏部三首"}
{"author":"刘克庄","content":"已邀入真率会，更约过天津桥。从此年年岁岁，莫负月夕花朝。","dynasty":"宋代","title":"和黄彦华帅机六言十首"}
{"author":"刘克庄","content":"椽笔雅宜挥制草，铁心未害赋梅花。紫薇阁老昔同省，乔木世臣今几家。犊鼻吾甘住南阮，狨鞍君合扈东华。明时简擢皆夔卨，不待还黄与坏麻。","dynasty":"宋代","title":"次朔斋鬳"}
{"author":"刘克庄","content":"自昔番禺统府雄，君恩暂许领元戎。不羞短发垂肩白，且爱前旌照眼红。笔久不灵妨草檄，臂新无力怯开弓。即今超距多枭俊，安用辎车载此翁。","dynasty":"宋代","title":"广州都试"}
{"author":"刘克庄","content":"败絮龙钟拥病身，十分寒事在湘滨。若非野店黏官历，不记今朝是立春。","dynasty":"宋代","title":"湘潭道中即事二首"}
{"author":"刘克庄","content":"寥昔十年字，新今百八篇。男儿自传世，何必托彼传。","dynasty":"宋代","title":"三月二日被命祈晴上天竺舟中得六绝句"}
{"author":"刘克庄","content":"博览强通千载事，冥搜谬用一生心。乾坤劫数有成毁，风月性情无古今。君似得吾之骨髓，俗方求我以声音。若非生处殊闽浙，把臂相邀共入林。","dynasty":"宋代","title":"总戎徐侯伯东远访田舍赠诗二首次韵"}
{"author":"刘克庄","content":"向来刀笔充书佐，岁晚衣巾学道流。毕竟贤于人一着，醉中梦里忽回头。","dynasty":"宋代","title":"余为建阳令遣小吏王堪为西山翁之役翁留之仙"}
{"author":"刘克庄","content":"嘈杂乘阴雨，跳梁占废池。张唇谁不厌，磔腹帝宁私。足踏银床险，身蒙锦襖痴。世方多吻士，吾有感于斯。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"宰社如宰天下，其难举者莫胜。忍事吸醋三斗，不饮强饭二升。","dynasty":"宋代","title":"送强甫赴惠安六言十首"}
{"author":"刘克庄","content":"珍重西清老，书来访薜萝。为邦应好在，作佛竟如何。花押常衙少，柑香静坐多。闻公须尚黑，未害小婆娑。","dynasty":"宋代","title":"寄永嘉王侍郎"}
{"author":"刘克庄","content":"聪明不及前时久，惟鼻犹能嗅臭香。老去无端都塞了，不分鲍肆与兰房。","dynasty":"宋代","title":"杂咏七言十首"}
{"author":"刘克庄","content":"弃置在空村，浮名岂复论。因思戎服窄，方悟緼袍尊。城远鸡司晓，家贫犬守阍。常怜刘越石，辛苦戌并门。","dynasty":"宋代","title":"空村"}
{"author":"刘克庄","content":"且与古梅为友，未论茯苓可仙。一寸灵根蟠地，十年黛色参天。","dynasty":"宋代","title":"溪庵种蓻六言八首"}
{"author":"刘克庄","content":"所谓善鸣者，泠然入耳清。为谁弦雅奏，举世赏繁声。露可充渠腹，泉堪濯我缨。直令抱枝槁，终不肯蝇营。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"相传有儒者，唐季隐兹峰。电已收遗藁，云方锁暮钟。木碑无世次，石洞断人踪。此士何曾死，林深不可逢。","dynasty":"宋代","title":"幽居寺"}
{"author":"刘克庄","content":"薰玉蕤香解秽，挽银河水涤尘。虽非补造化笔，不似食烟火人。","dynasty":"宋代","title":"试笔六言二首"}
{"author":"刘克庄","content":"空有难深作，殊无贞烈姿。试评阿娇赋，有愧孝娥碑。","dynasty":"宋代","title":"广列女四首"}
{"author":"刘克庄","content":"古来禁火惟汾晋，今遍天涯海角然。一老家才有黔突，五侯第各起青烟。绝谀墓笔方无愧，比乞墦人岂不贤。独恨海棠吹打尽，枝头粉泪湿红绵。","dynasty":"宋代","title":"寒食二首"}
{"author":"刘克庄","content":"地荒岂有雕栏护，日烈元无绣幕遮。九十种俱开谢了，末稍开到后村花。","dynasty":"宋代","title":"诸家牡丹已谢小圃忽开两朵皆大如斗戏题二绝"}
{"author":"刘克庄","content":"大醉害心风，小醉卧咽呕。世有大先生，一饮石五斗。","dynasty":"宋代","title":"饮者"}
{"author":"刘克庄","content":"昨解巴陵绂，将寻洛社盟。璧埋真可惜，玉立尚如生。旧辙冰天远，新茔雪濑清。惟应带来鹤，解作断肠声。","dynasty":"宋代","title":"挽方岳倅"}
{"author":"刘克庄","content":"去年冬至投僧寺，今岁阳生宿店家。独夜无人堪晤语，青灯相对结寒花。","dynasty":"宋代","title":"湖南江西道中十首"}
{"author":"刘克庄","content":"二难不在机云下，犹记联翩入洛来。方喜朱弦将迭奏，忽惊白璧已双埋。守曹参法曾传髓，效玉川诗亦夺胎。愁绝象贤肇家传，夜窗三复有馀哀。","dynasty":"宋代","title":"挽卢氏子考功"}
{"author":"刘克庄","content":"屋边废地稍平治，装点风光要自怡。爱敬古梅如宿士，护持新笋似婴儿。花窠易买姑添价，亭子难营且筑基。老矣四科无入处，旋锄小圃学樊迟。","dynasty":"宋代","title":"为圃二首"}
{"author":"刘克庄","content":"人言美恶必复，孰若亲冤两忘。僧乃谤第二祖，佛不嗔歌利王。","dynasty":"宋代","title":"冬夜读几案间杂书得六言二十首"}
{"author":"刘克庄","content":"伯姊真贤妇，闺门行可师。虽从合拊礼，似欠悼亡诗。壁已空遗挂，碑谁补色丝。嗟呼保及矣，托此识余悲。","dynasty":"宋代","title":"教授方君孺人刘氏哀诗二首"}
{"author":"刘克庄","content":"甚歉不烦官踏旱，先输莫待吏催租。辛勤终日拾遗穗，展转通宵据槁梧。","dynasty":"宋代","title":"夏旱四首"}
{"author":"刘克庄","content":"五管惟潮地接闽，自唐牧守畀名臣。欲安瘴岭疮痍俗，暂辍天家肺腑亲。新堞永为州壮观，彩虹忽间海横陈。皆言明主临轩遣，不是诸公启拟人。","dynasty":"宋代","title":"送金潮州三首"}
{"author":"刘克庄","content":"客云自孔氏，不觉喜逢迎。止宿见二子，孰云无世情。","dynasty":"宋代","title":"荷蓧丈人"}
{"author":"刘克庄","content":"昔驾輶轩忝外台，爱文学掾有高才。曾留太白论文去，亦辱奇章贽卷来。玉树枝成终古诀，紫薇花对别人开。时危国蹙英贤夭，空撚霜髭赋八哀。","dynasty":"宋代","title":"挽翁仲山常卿二首"}
{"author":"刘克庄","content":"暂抛穑事竞芳晨，在野稀疏总在闉。俚俗欢言宜上庙，贤侯初意欲新民。今无麟笔非观社，古有豚蹄可祝神。身是鲁中儒服者，闲搔白发看游人。","dynasty":"宋代","title":"又三首其三"}
{"author":"刘克庄","content":"忆昨纷纷众喙鸣，怪君噤齘久无声。得非家客留廷尉，或是闺人沮仲卿。白璧微瑕终古在，黄金横带霎时荣。从来公议无情甚，莫遣蒙斋独擅名。","dynasty":"宋代","title":"寄徐直翁侍郎二首"}
{"author":"刘克庄","content":"定本兰亭传赝久，党公姜字发蒙初。儿童若问何人写，向道樗翁八十馀。","dynasty":"宋代","title":"绝句三首"}
{"author":"刘克庄","content":"戏衫抛了，下棚去、谁笑郭郎长袖。小小草庵无宝贝，何必神呵鬼守。黄奶篝灯，青奴拂榻，莫要他桃柳退之二妾。客来问字，此翁高卧摇首。仿佛曾子当年，商歌满屋，衣不完衿肘曾子捉衿而肘见。混沌若教休凿窍，巧历安知其寿。文叔故人，仲华几个，输与羊裘叟。浮生如寄，切身之物惟酒。","dynasty":"宋代","title":"念奴娇（三和）"}
{"author":"刘克庄","content":"新贵纷纷竞着鞭，明公于此独恬然。未曾批敕中书考，先判天官二十年。","dynasty":"宋代","title":"庆建州叶守"}
{"author":"刘克庄","content":"先帝宫人总道妆，遥瞻陵柏泪成行。旧恩恰似蔷薇水，滴在罗衣到死香。","dynasty":"宋代","title":"宫词四首"}
{"author":"刘克庄","content":"问寺莫知处，跻攀又潮洄。惟钟藏不密，日暮过溪来。","dynasty":"宋代","title":"咏潇湘八景各一首·烟寺晚钟"}
{"author":"刘克庄","content":"十年学弈天机浅，技不能高谩自娱。远听子声疑有着，近看局势始知输。危如巡远支孤垒，狭似孙刘保一隅。未肯人间称拙手，夜斋明烛按新图。","dynasty":"宋代","title":"棋"}
{"author":"刘克庄","content":"作雨宾春雪饯冬，田家休戚使家同。鱼非人所当加察，马与民皆不可穷。政尔和风并暖日，管他雌霓更雄虹。耿侯非祖荆舒者，预创常平备歉丰。","dynasty":"宋代","title":"仓使和诗出奇不穷再次韵四首"}
{"author":"刘克庄","content":"秣陵一见叹魁梧，每恨斯人不业儒。几度剧谈俱抵掌，有时大醉劝留须。探梅尚忆陪山屐，煨芋何因共地炉。我已休官师退院，肯来林下卓庵无。","dynasty":"宋代","title":"怀保宁聪老"}
{"author":"刘克庄","content":"老去怜才癖转深，爱君笔力擅词林。抟扶摇上二虫笑，从渥洼来万马瘖。书号醇儒渐者远，弘称曲学到于今。汉家旃厦崇经术，莫事推敲枉费心。","dynasty":"宋代","title":"送方至"}
{"author":"刘克庄","content":"过眼光阴驶。忆垂髫、留连节物，逢场游戏。初试綀衣弄纨扇，斗采菖蒲涧里。今发白、颜苍如此。艾子萧郎方用事，怪先生、苦死纫兰芷。君不乐，欲何俟。头标夺得群儿喜。向溪边、旁观助噪，叹吾衰矣。欲建鼓旗无气力，唤起龙泉改委。但酒户、加封而已。晚觉醉乡差快活，那独醒、公子真呆底。聊洗净，笛筝耳。","dynasty":"宋代","title":"贺新郎·过眼光阴驶"}
{"author":"刘克庄","content":"虽有隆乾手泽传，空疏岂敢望谈迁。春秋笔绝经谁续，光岳气分材少全。老去汗颜惭巧斩，向来执手付遗编。文名史学都休矣，追诵尧言一泫然。","dynasty":"宋代","title":"史稿"}
{"author":"刘克庄","content":"极目无边际，惟天与水连。烟中帆几点，若个是君船。","dynasty":"宋代","title":"咏潇湘八景各一首·远浦归帆"}
{"author":"刘克庄","content":"鹰已离韛马释骖，弇州西畔大槐南。酢梅难比奉宸杏，病橘本非供御柑。怕向道旁逢醉尉，底须帐里著髯参。细听檐溜谐宫徵，床下安知斗蚁酣。","dynasty":"宋代","title":"又即事四首"}
{"author":"刘克庄","content":"杀身明逆顺，濡足救危亡。未必荀文若，甘为操子房。","dynasty":"宋代","title":"杂咏一百首·荀彧"}
{"author":"刘克庄","content":"未奉三雍对，聊为五筦行。乡书逾岭少，诗思入湘清。远宦身差稳，中州事日生。向来几离别，此别最关情。","dynasty":"宋代","title":"送赵叔愚赴浔州理掾"}
{"author":"刘克庄","content":"此翁见事常迟，八秩尚移荔枝。何曾无戴白老，会须有擘红时。","dynasty":"宋代","title":"溪庵种蓻六言八首"}
{"author":"刘克庄","content":"与君未得便安闲，边警偏能恼涧槃。草地枣红犹索斗，田家稻白可能餐。谁将铁绠横江锁，莫造琵琶出塞弹。处处冲梯楼上舞，不应诸老自巍冠。","dynasty":"宋代","title":"再和二首"}
{"author":"刘克庄","content":"予夺平心足矣，痛痒以身体之。薤本何须先拔，蒲鞭不可妄施。","dynasty":"宋代","title":"送强甫赴惠安六言十首其二"}
{"author":"刘克庄","content":"生在重华内禅前，红颜倏忽变霜颠。吾虽后辈识前辈，彼以小年疑大年。殇子几曾知寿夭，死人安可语神仙。何须求入耆英社，作老农夫也自贤。","dynasty":"宋代","title":"漫兴一首"}
{"author":"刘克庄","content":"冯唐白首尚含香，卫武谆谆肯惰荒。万一享年如二老，犹堪烂醉十重阳。","dynasty":"宋代","title":"戊辰重阳绝句"}
{"author":"刘克庄","content":"昔牧昌黎州，尝负君诗债。今使番君国，又辱君访逮。稍讶颜发非，因感岁月迈。君气不惰归，君诗有光怪。乍观祛目眚，徐听惊耳聩。奈何行推敲，不使坐赓载。茫茫彭蠡津，众水之所匯。投竿鳌堪钓，拔剑鲸可脍。兹事要力量，斯文极变态。吾方困缿筒，君亦挑布袋。人生并合难，况复各老大。","dynasty":"宋代","title":"答庐陵彭士先"}
{"author":"刘克庄","content":"倦后入蒲龛，欣时出草庵。偶圆灵照话，亦于善财参。","dynasty":"宋代","title":"纪游十首"}
{"author":"刘克庄","content":"甫白不可作，千年有废坛。虚逢右文主，难献采诗官。与子擘麟脯，从渠切虮肝。后生多美秀，未可便粗瞒。","dynasty":"宋代","title":"又五言一首"}
{"author":"刘克庄","content":"海滨蓑笠叟，驼背曲，鹤形臞。定不是凡人，古来贤哲，多隐于渔。任公子，龙伯氏，思量来岛大上钩鱼；又说巨鼇吞饵，牵翻员峤方壶。磻溪老子雪眉须，肘后有丹书。被西伯载归，营丘茅土，牧野檀车。世间久无是事，问苔矶痴坐待谁欤？只怕先生渴睡，钓竿指着珊瑚。","dynasty":"宋代","title":"木兰花慢·渔父词"}
{"author":"刘克庄","content":"溪北酒旗袅袅，溪南社鼓冬冬。宁问餔糟渔父，懒求赋芧狙公。","dynasty":"宋代","title":"六言三首"}
{"author":"刘克庄","content":"起来无赖晚风狂，便恐飘零损岁芳。飞燕不持身欲去，绿珠虽坠魄犹香。","dynasty":"宋代","title":"十叠"}
{"author":"刘克庄","content":"莫观于父子，天性有时移。竟以妇为厉，空令传作诗。","dynasty":"宋代","title":"杂咏一百首·宜臼"}
{"author":"刘克庄","content":"顶垂翅短立䙰褷，孤泪谁听祇自悲。宁瘗焦山山下土，不将身托上林枝。","dynasty":"宋代","title":"无题二首其二"}
{"author":"刘克庄","content":"先皇立国用文儒，奇士多为礼法拘。澶水归来边奏少，熙河捷外战功无。生前上亦知强至，死后人方诔尹洙。蝼蚁小臣孤愤意，夜窗和泪看舆图。","dynasty":"宋代","title":"感昔二首"}
{"author":"刘克庄","content":"岛烟常至晏方开，沙际参差辨远桅。风挟寒声从树起，潮分末势过桥来。吏人不禁山排闼，客子思倾海入杯。归忆斯游非冷淡，如尝橄榄味初回。","dynasty":"宋代","title":"海口三首"}
{"author":"刘克庄","content":"虎视无强对，鸱张有篡心。可怜脐里烛，不照坞中金。","dynasty":"宋代","title":"杂咏一百首·董卓"}
{"author":"刘克庄","content":"盐铁论儿读否，聚敛臣子攻之。公卿大夫民贼，贤良文学汝师。","dynasty":"宋代","title":"送明甫赴铜铅场六言七首其二"}
{"author":"刘克庄","content":"发脱秃鶖无异，背伛橐驼逼真。不是进贤冠者，亦非灵寿杖人。","dynasty":"宋代","title":"村居即事六言十首"}
{"author":"刘克庄","content":"顶垂翅短立褵褷，孤泪谁听只自悲。宁瘗焦山山下土，不将身托上林枝。","dynasty":"宋代","title":"无题二首"}
{"author":"刘克庄","content":"自从水心死，麈柄独归公。于易疑程氏，惟诗取晦翁。二箴家有本，孤论世无同。不复重商榷，骑鲸浩渺中。","dynasty":"宋代","title":"挽南塘赵尚书二首其二"}
{"author":"刘克庄","content":"嬴氏曾驱六合人，蔡侯只用一州民。立犀岂不贤川守，鞭石何须役海神。","dynasty":"宋代","title":"洛阳桥三首"}
{"author":"刘克庄","content":"寡女画眉通好，邻姬捧心效颦。况有黄金买赋，不羡碧玉嫁人。","dynasty":"宋代","title":"又六言二首"}
{"author":"刘克庄","content":"荀卿粗了心形者，蒯彻安知背面哉。别有精微书不载，待君见了季咸来。","dynasty":"宋代","title":"赠马相士二首"}
{"author":"刘克庄","content":"病叟懒亲灯久矣，得君贽卷阖还开。专心致意刻成楮，有胆通身占断梅。中的孟云非尔力，鑽坚颜叹竭吾才。旧时奇字今忘却，不是无人载酒来。","dynasty":"宋代","title":"题黄景文诗"}
{"author":"刘克庄","content":"小休绿树濯清泉，垢尽身轻意欲仙。岂必鲁儒知此乐，舞雩风止在溪边。","dynasty":"宋代","title":"丁酉重九日宿顺昌步云阁绝句七首呈味道明府"}
{"author":"刘克庄","content":"村墟薪湿米如金，犹记来时腊雪深。曾有小诗题岁月，店荒无壁可追寻。","dynasty":"宋代","title":"土马村"}
{"author":"刘克庄","content":"考详往事炳蓍龟，精论微言训戒垂。度赞元和中兴业，徵开贞观太平基。览披贤似铜为鉴，顾问谦然木就规。孤远谀儒叨执卷，白头两和缉熙诗。","dynasty":"宋代","title":"恭和御制进读唐鉴彻章诗"}
{"author":"刘克庄","content":"本欲除阉腐，安知召寇戎。缁郎不为相，朱贼得称雄。","dynasty":"宋代","title":"杂咏一百首其四十九崔昌遐"}
{"author":"刘克庄","content":"秋输急急了园廛，生怕租瘢照水边。有客耸肩对摩诘，无人拥髻伴伶玄。俗中安得游仙枕，世上原须使鬼钱。却笑赞皇归不得，崖州城北望平泉。","dynasty":"宋代","title":"和季弟韵二十首"}
{"author":"刘克庄","content":"仰攀栖鹘手扪天，俯瞰灵虬卧沕渊。廉使昉于今易□，祖师曾向此安禅。绝怜雪瀑飞千丈，颇欲阴崖结数椽。老病不能扶杖出，让他李郭做神仙。","dynasty":"宋代","title":"次两紫薇共游黄檗韵"}
{"author":"刘克庄","content":"古人重言德，初不论倾城。切莫伤容鬓，犹堪嫁孔明。","dynasty":"宋代","title":"杂咏一百首其九十六阿承女"}
{"author":"刘克庄","content":"先生廊庙姿，非直藩翰才。南州彩旗留，北阙丹诏催。重臣方暑行，停骖小裴回。客中载枚邹，物外寻宗雷，遂穷天海观，一豁风云怀。眷言此灵山，自判宇宙来。登临几朱轮，灭没随飞埃。堂堂蔡与赵，继者其谁哉。共惟勋业侔，况乃名节偕。伊余忝载笔，适值祖帐开。虽陪叔子游，独抱湛辈哀。饯诗堪覆瓿，不敢镌苍崖。","dynasty":"宋代","title":"陪西山游鼓山一首"}
{"author":"刘克庄","content":"诗变齐梁体已浇。香奁新制出唐朝。纷纷竞奏桑间曲，寂寂谁知爨下焦。挥彩笔，展红绡。十分峭措称妖娆。可怜才子如公瑾，未有佳人敌小乔。","dynasty":"宋代","title":"鹧鸪天（戏题周登乐府）"}
{"author":"刘克庄","content":"塞雁先荒徼，雕弓莫射渠。心怀南向意，足有北来书。翔集鸿毛迅，缄题鸟迹疏。上言存魏阙，下说厌穹庐。陇右平安远，云中探报虚。不知子卿妇，锦字托谁欤。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"巫医末技有师生，古道今人鲜复行。行子云玄谁卒业，附韩公传不埋名。虱犹可以箭锋贯，蝇岂能增秤尾轻。颇欲他时观续集，定将苍老换朱荣。","dynasty":"宋代","title":"和黄户曹投赠二首"}
{"author":"刘克庄","content":"台上柏萧萧，空堂闭寂寥。芳魂三尺土，往事几回潮。堕翠寻难见，埋红恨未销。犹胜江令在，白首入隋朝。","dynasty":"宋代","title":"张丽华墓"}
{"author":"刘克庄","content":"华发萧萧，归碧鸡坊，出金马门。把一枝色笔，掷还郭璞，些儿残锦，回乞天孙。永免朝参，更无宣锁，送老三家水竹村。休休也，任巫阳来下，未易招魂。茅檐安得庖阍。倩便了沽来酒满樽。叹角巾东路，吾寻初服，上书北阙，子漫危言。漏院霜靴，火城雪辔，得似先生败絮温。安危事，付布衣融泰，鼎足膺蕃。","dynasty":"宋代","title":"沁园春（答陈上舍应祥）"}
{"author":"刘克庄","content":"乱漂源里红雨，净洗枝头雪绵。只讶欢非前日，安知春是去年。","dynasty":"宋代","title":"惜春"}
{"author":"刘克庄","content":"晚慕玄真与季真，床头金尽不忧贫。六如偈简常持念，四勿箴佳最切身。古有德衰年亦暮，今谁齿宿意犹新。手遮西日过门客，来拜庞公者几人。","dynasty":"宋代","title":"和竹溪三诗其三遣兴"}
{"author":"刘克庄","content":"幕下多材隽，于今尽策勋。可怜狂处士，曾揖大将军。久戌儿郎老，新招部曲分。此生甘寂寞，有泪湿高坟。","dynasty":"宋代","title":"挽李尚书二首"}
{"author":"刘克庄","content":"陌上尘飞敕使来，亲传天语贺元台。门庭如水无珍献，惟有黄华伴寿杯。","dynasty":"宋代","title":"郑丞相生日口号十首"}
{"author":"刘克庄","content":"策名迫榆景，谢病去松厅。博取儒先说，尤深道德经。族通艾轩谱，葬得竹溪铭。愁绝蟆陵路，哀笳不忍听。","dynasty":"宋代","title":"挽惠安林丞"}
{"author":"刘克庄","content":"不但心孤介，生形亦怪奇。在为官长骂，没使邑人思。魂远乡犹隔，名微世未知。空存朋友谊，到此力何施。","dynasty":"宋代","title":"哭陈钥主簿"}
{"author":"刘克庄","content":"地行臣耄矣，稽首告天公。藉草千场醉，留花十日红。","dynasty":"宋代","title":"海棠七首其七"}
{"author":"刘克庄","content":"少年球马逐秋风，笛起连营响裂空。今夕梦回村墅冷，一枝孤奏月明中。","dynasty":"宋代","title":"闻笛二首"}
{"author":"刘克庄","content":"赤日黄埃，梦不到、清溪翠麓。空健羡、君家别墅，几株幽独。骨冷肌清偏要月，天寒日暮尤宜竹。想主人、杖履绕千回，山南北。宁委涧，嫌金屋。宁映水，羞银烛。叹出群风韵，背时装束，竞爱东邻姬傅粉，谁怜空谷人如玉。笑林逋、何逊漫为诗，无人读。","dynasty":"宋代","title":"满江红题范尉梅谷"}
{"author":"刘克庄","content":"躬圭宝箑俱藏起，出入惟消笠与簑。农说雨旸差有准，客谈间谍易传讹。丰年海熟田尤熟，圣代朝和野亦和。纵使大寒并大暑，小车时出至行窝。","dynasty":"宋代","title":"病起五首"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红·屈指耆英"}
{"author":"刘克庄","content":"村叟昔尝为宰，溪民今未忘吾。汝父德薄勿效，前有子野易□。","dynasty":"宋代","title":"送强甫赴惠安六言十首"}
{"author":"刘克庄","content":"雨似黄流决，云如黑汁翻。未言丰九扈，已觉饱千村。","dynasty":"宋代","title":"春旱其三"}
{"author":"刘克庄","content":"少日鸣秋赋，中年读古书。宁游鲁侯泮，不诣汉公车。邻老先生行，申公八十馀。何妨凤雏小，玉涧亢门闾。","dynasty":"宋代","title":"挽郑贡士"}
{"author":"刘克庄","content":"公似长松特秀冬，青蒿安敢与松同。高于岱顶谁曾览，远若河源未易穷。历块岂无追电骏，步虚疑有架天虹。吾诗直犹砖抛耳，载宝而归所得丰。","dynasty":"宋代","title":"仓使和诗出奇不穷再次韵四首其四"}
{"author":"刘克庄","content":"君到中峰力不加，却疑绝顶事皆夸。烟含晚市微分塔，日照邻州近隔沙。","dynasty":"宋代","title":"戏答同游"}
{"author":"刘克庄","content":"□□□□□，□□□□□。历历丹青意，如讥睡海棠。","dynasty":"宋代","title":"记杂画·□□□"}
{"author":"刘克庄","content":"病起龙钟怯负犁，劣能扶杖视蔬畦。罢休自笑同刍狗，老去君当恕木鸡。孤鹤惊飞沙苑箭，郡乌嗔借上林栖。终须觅个安巢处，万叠青山缭碧溪。","dynasty":"宋代","title":"病起"}
{"author":"刘克庄","content":"不觉渠泥臭，偏依井干蹲。声尤粗水鸟，腹欲大河豚。焚鞠存经训，如簧避谮言。主人方戒杀，毋怪尔徒喧。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"纵观姑游目，殷忧欲碎心。马嘶淮祲恶，鹃叫蜀冤深。玉座方亭箸，椒涂亦脱簪。好为谏臣论，莫作醉翁吟。","dynasty":"宋代","title":"癸卯上元即席次杨使君韵二首"}
{"author":"刘克庄","content":"世有凝香乐，君侯总未知。清斋灯火夕，闭合荔支时。郡小留难住，民愚去始思。两年案头笔，一字不容私。","dynasty":"宋代","title":"送项使君季约二首"}
{"author":"刘克庄","content":"晚岁甘为瞽史，前身不是离娄。喜梵夹书送老，恶巾箱本如雠。","dynasty":"宋代","title":"左目痛六言九首"}
{"author":"刘克庄","content":"世无识面仙者，或言飞过洞庭。望斗气半空紫，冲秋霄一点青。","dynasty":"宋代","title":"和黄彦华帅机六言十首其五"}
{"author":"刘克庄","content":"旧闻岩洞胜，欲往自髫年。耸秀过灵隐，幽深似善权。远环州堞外，近献屋檐边。傥有登临约，甘为子执鞭。","dynasty":"宋代","title":"游水东诸洞次同游韵二首"}
{"author":"刘克庄","content":"棚空众散足凄凉，昨日人趋似堵墙。儿女不知时事变，相呼入市看新场。","dynasty":"宋代","title":"无题二首"}
{"author":"刘克庄","content":"向来称合老，归去作园翁。须发已华皓，紫薇药应红。","dynasty":"宋代","title":"寒食清明十首"}
{"author":"刘克庄","content":"何止才疏亦命悭，暮年身世寄田间。望尘早不游金谷，投笔今难戌玉关。日祷泥龙晴自若，昼骑秧马夕方还。跳丸只了东西走，不道能苍壮士颜。","dynasty":"宋代","title":"杂兴十首"}
{"author":"刘克庄","content":"孝肃以来风力少，今龙图是恕斋公。凭谁为请南山判，两个道人争一蓬。","dynasty":"宋代","title":"丙寅赠月蓬道人"}
{"author":"刘克庄","content":"羞问胡奴乞米炊，君恩朴断老儋祠。蚤赓殿阁微凉作，晚课田园杂兴诗。洛下共游无在者，岩头末句欲传谁。天公别有相裨补，素发星星两鬓垂。","dynasty":"宋代","title":"和黄户曹投赠二首"}
{"author":"刘克庄","content":"象防迹露埋齿，麝以香闻割脐。群儿争放纸鹞，老子宁为木鸡。","dynasty":"宋代","title":"铭座六言二首"}
{"author":"刘克庄","content":"扶胥黄木水连空，曾读韩碑访祝融。安得六丁机万弩，岷江西去海潮东。","dynasty":"宋代","title":"旧游"}
{"author":"刘克庄","content":"杂遝今观渡，依稀昔浴沂。居人空巷出，几个咏而归。","dynasty":"宋代","title":"端午五言三首"}
{"author":"刘克庄","content":"告子早不动，先师四十馀。乃知卢行者，暗合秀才书。","dynasty":"宋代","title":"风旛堂二首"}
{"author":"刘克庄","content":"南州健儿生佛国，平时宽博如逢掖。一朝烟尘起荆益，半夜虎符来抽谪。逗挠法严羽檄迫，仓皇受甲面蓝色。病夫少也曾从戎，今成新丰折臂翁。儿郎行矣早策功，安知行间无吕蒙。虏来定作太尉公，虏去暴露赏亦浓。","dynasty":"宋代","title":"观调发四首"}
{"author":"刘克庄","content":"谁能遁而无闷，吾非恶此欲逃。林下寂寂人少，花间累累塚高。","dynasty":"宋代","title":"竹溪再和余亦再作"}
{"author":"刘克庄","content":"邻曲无还往，何由有别情。惟应小窗月，长记读书声。","dynasty":"宋代","title":"移居二首其二"}
{"author":"刘克庄","content":"寄语涉川女，安知往问津。水神不妒汝，偏妒冶容人。","dynasty":"宋代","title":"杂题十首"}
{"author":"刘克庄","content":"坱圠司元化，回环列众真。有称金阙令，无访玉楼人。","dynasty":"宋代","title":"记方尊师事一首"}
{"author":"刘克庄","content":"卖菜犹求益，栽桃不厌多。小园两三树，冷淡柰春何。","dynasty":"宋代","title":"岁除即事十首"}
{"author":"刘克庄","content":"柱史荒坛仅有名，可能香火似承平。却愁旧制难遥领，直要先生出按行。","dynasty":"宋代","title":"蒙恩复畀明道祠寄呈赵克勤吏部三首"}
{"author":"刘克庄","content":"破题得李程赋，结语取钱起诗。遂令眊矂举子，不满冬烘主司。","dynasty":"宋代","title":"代举人主司问答六言二首"}
{"author":"刘克庄","content":"江湖少菰米，京洛足风尘。生命主穷鬼，赠诗多贵人。芒鞋双堠远，斗籴一家贫。吾力轻于羽，安能举百钧。","dynasty":"宋代","title":"赠王月轩用意一韵"}
{"author":"刘克庄","content":"丁男放犊草间嬉，少妇看蚕不画眉。岁暮家家禾绢熟，萍乡风物似豳诗。","dynasty":"宋代","title":"湖南江西道中十首其六"}
{"author":"刘克庄","content":"竹笥并綀帔，何妨托妾身。若逢夫婿问，向道乃翁贫。","dynasty":"宋代","title":"杂咏一百首其九十七戴良女"}
{"author":"刘克庄","content":"诗境千梅匝草堂，参军今又课梅忙。悬知句子追群谢，每见乡人说季方。处士骨寒谁得髓，老夫鼻塞尚闻香。诸君摘出惊人语，玉篴横吹入乐章。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"明时无复精英气，化作祥风及庆云。马鬣安能埋此骨，□□亦可与斯文。当年宾客谁珠履，今日郎君尚练裙。独有后村翁尚在，匹雏无力漫殷勤。","dynasty":"宋代","title":"答王掀起将士"}
{"author":"刘克庄","content":"霜皓千林冻欲僵，经旬不爨只餐香。何曾转授休粮诀，却是单传屑玉方。","dynasty":"宋代","title":"十叠其九"}
{"author":"刘克庄","content":"身似著冠狂贺监，面如留发老卢能。无丹灶地烧铅汞，有海潮音话葛藤。龙象聋观俱赞叹，犬鸡痴望共飞升。门前蓦有侵晨客，向道先生寝未兴。","dynasty":"宋代","title":"漫兴二首其一"}
{"author":"刘克庄","content":"欹枕三彭暂去，烧船五鬼俱还。我欲膝行倒屣，君无发上冲冠。","dynasty":"宋代","title":"艾人六言二首"}
{"author":"刘克庄","content":"凉月如冰，素涛翻雪，人世依约三更。扁舟乘兴，莫计水云程。忽到一洲奇绝，花无数、多不知名。浑疑是，芙蓉城里，又似牡丹坪。蓬莱，应不远，天风海浪，满目凄清。更一声铁笛，石裂龙惊。回顾尘寰局促，挥袂去、散发骑鲸。蘧蘧觉，元来是梦，钟动野鸡鸣。","dynasty":"宋代","title":"满庭芳"}
{"author":"刘克庄","content":"身已明农老一丘，屡空何以答珍投。新腔高处古乐府，警句当家小倚楼。此笔生花尤组丽，彼风吹箨漫轻浮。从前作者皆勤苦，萤雪功夫更讲求。","dynasty":"宋代","title":"题赵与{左亻右炙火换言}贽卷"}
{"author":"刘克庄","content":"鬼谷弟子捭阖，东方先生滑稽。彼哉妾妇道也，上以俳优畜之。","dynasty":"宋代","title":"冬夜读几案间杂书得六言二十首其五"}
{"author":"刘克庄","content":"少携一筇遍行脚，老苫把茅聊盖头。事十八九不如意，身百千亿皆有愁。彼埋高冢柏下卧，此驾小车花外游。犹恨俗人知去处，近城林樾未深幽。","dynasty":"宋代","title":"排閟"}
{"author":"刘克庄","content":"香火精勤阅一期，孤臣无路答鸿私。衔如已废陈人样，俸比初开小学时。世上升沉姑付酒，考中功状是吟诗。五钱买得羊毛笔，自写年劳送可司。","dynasty":"宋代","title":"书考一首"}
{"author":"刘克庄","content":"束起蒲鞭教令清，郡人未识疾呼声。瓯闽莫不兴于学，虞芮忘其所以争。父老见棠思旧爱，儿童骑竹若初迎。何须更说郎官省，小却犹当拜水衡。","dynasty":"宋代","title":"饯乡守宋监丞二首"}
{"author":"刘克庄","content":"主簿佳公子，何曾染绮纨。果能磨铁砚，真可歃铜盘。君壮雷惊蛰，吾衰月阙团。家贫无宝贝，珍贶欲酬难。","dynasty":"宋代","title":"答陈珽主簿"}
{"author":"刘克庄","content":"处和昔牧罗浮郡，不载南州一物还。酝藉汝何惭小阮，空疏吾谬作梁山。步趋诸老先生后，遨兀斋郎太祝间。华发病翁无喜事，直须春榜一开颜。","dynasty":"宋代","title":"送质甫侄铨试"}
{"author":"刘克庄","content":"病添败絮肌犹凛，老饮新醅力不支。独有脾神无恙在，饼如筛大菜如丝。","dynasty":"宋代","title":"立春七首"}
{"author":"刘克庄","content":"翰林两仙人，偶来听凤竹。萧萧玉千竿，采采绿一掬。少时负不群，中岁乃见触。嗟余长十年，所至恋三宿。径当还笏归，奚俟揲蓍卜。夜郎与儋耳，老大费往复。宜州殿其后，路险车又覆。山中采芝去，舍下炊粱熟。","dynasty":"宋代","title":"十一月二日至紫极宫诵李白诗及坡谷和篇因念"}
{"author":"刘克庄","content":"一夜秋风入碧梧，蝉声永巷月华孤。几回梦里羊车过，又是银床转辘轳。","dynasty":"宋代","title":"宫词四首"}
{"author":"刘克庄","content":"宁草两都卿云赋，不作六朝徐庾诗。賸馥沾李翱张籍，残锦分江淹丘迟。","dynasty":"宋代","title":"杂咏七言十首"}
{"author":"刘克庄","content":"恰召阳翁伯，俄徵谢自然。不知玉楼上，几个是诗仙。","dynasty":"宋代","title":"石竺山二十咏其三"}
{"author":"刘克庄","content":"屡叩龙墀自免冠，虺隤初喜卸华鞍。病疏宾客麾之去，老爱儿孙遗以安。夙昔赐茶邻御座，即今送菜仰园官。萧然几案无书册，时取君诗反覆看。","dynasty":"宋代","title":"辛亥去国陈宗之胡希圣送行避谤不敢见希圣赠"}
{"author":"刘克庄","content":"一春风雨郡斋寒，荒了麻姑老子坛。吏抱文书排闼至，客携诗卷退衙看。愁来镜里丝难梁，老去胸中锦已残。若棹扁舟见安道，为言岁晚习申韩。","dynasty":"宋代","title":"送徐鼎夫用庐陵通守博士戴文韵"}
{"author":"刘克庄","content":"宗周危可悯，苌叔死非难。臣血三年碧，臣心一寸丹。","dynasty":"宋代","title":"杂咏一百首其一苌弘"}
{"author":"刘克庄","content":"岁晚归休老学庵，敢嗟白首滞周南。在廷不欠秃翁一，开径宁无益友三。地岂长房之可缩，天非邹衍所能谈。桓郎狭小胶师说，未必雄书远过聃。","dynasty":"宋代","title":"用厚后弟强甫韵"}
{"author":"刘克庄","content":"压倒群芳，天赋与、十分秾艳。娇嫩处、有情皆惜，无香何慊。恰则才如针粟大，忽然谁把胭脂染。放迟开、不肯婿梅花，羞寒俭。时易过，春难占。欢事薄，才情欠。觉芳心欲诉，冶容微敛。四畔人来攀折去，一番雨有离披渐。更那堪、几阵夜来风，吹千点。","dynasty":"宋代","title":"满江红·压倒群芳"}
{"author":"刘克庄","content":"黄旗旁午责军需，括匠搜船遍里闾。士稚去时无铠仗，武候屯处有储胥。粟空都内忧难继，甲出民间策恐疏。昔补戎行今简汰，空搔短发看兵书。","dynasty":"宋代","title":"书事二首"}
{"author":"刘克庄","content":"翁折高枝空月窟，子提色笔哭烟楼。有司岂不具只眼，诸老皆当放一头。鹏背方乘御风势，马蹄肯作看花游。悬知董子天人对，一洗平津曲学羞。","dynasty":"宋代","title":"□□□□"}
{"author":"刘克庄","content":"倴僝将军约早回，楚材相国更频催。江东将相真如虎，去报胡雏莫过来。","dynasty":"宋代","title":"端嘉杂诗二十首"}
{"author":"刘克庄","content":"泽宫选新俊，鼓箧者云从。此士堪穿札，同人学避锋。朝家方教胄，天子必临雍。去去飞潜异，云山隔几重。","dynasty":"宋代","title":"送黄□赴补"}
{"author":"刘克庄","content":"谈攻说守漫多端，谁把先朝事细看。弃夏西陲忘险要，失燕北面受风寒。傍无公议扶种李，中有流言沮范韩。寄语深衣挥麈者，身经目击始知难。","dynasty":"宋代","title":"感昔二首"}
{"author":"刘克庄","content":"向来谀墓人，其报在身后。柳车不免埋，硫黄安能寿。流传碑板多，篇篇说不朽。溘先同露电，沙魇曰山斗。","dynasty":"宋代","title":"退之"}
{"author":"刘克庄","content":"钧天残梦忽惊回，金钥遥知已掣开。不复五更三点入，刚云七日一阳来。即今空恋唐宫阙，畴昔曾登鲁观台。犹记小窗添线晷，强揩老眼乱书堆。","dynasty":"宋代","title":"至日"}
{"author":"刘克庄","content":"崖居供给少，不用犬防篱。只恐偷儿黠，来窥壁上诗。","dynasty":"宋代","title":"宿山中十首"}
{"author":"刘克庄","content":"因听箫声一念差，碧云遮断阿环家。春来无遣闲愁处，玉面纱巾出看花。","dynasty":"宋代","title":"小园即事二首"}
{"author":"刘克庄","content":"去岁书来欲解麾，数行遗墨半倾欹。斑衣不遂娱亲志，白发因吟哭子诗。让枣犹如前日事，摘瓜空抱暮年悲。情知衰泪无堪滴，原上寒笳苦死吹。","dynasty":"宋代","title":"工部弟哀诗二首"}
{"author":"刘克庄","content":"韶颜譬槿花尔，枵腹仅椰子如。不知作千年调，谁教盛万卷书。","dynasty":"宋代","title":"又六言二首"}
{"author":"刘克庄","content":"寒相催。暖相催。催了开时催谢时。丁宁花放迟。角声吹。笛声吹。吹了南枝吹北枝。明朝成雪飞。","dynasty":"宋代","tags":"宋词三百首，惜花，梅花","title":"长相思·惜梅"}
{"author":"刘克庄","content":"大胡自来未易当，谓鞭可投沙可囊。庙谟先事自为备，天堑虽险难撤防。健儿白叟乡之望，愿闻一语以自壮。老儒无以激发君，历历为君说名将。武襄贵不除黥文，韩岳亦隶河北军。当时繿缕何足云，异日挂剑图元勋。","dynasty":"宋代","title":"观调发四首"}
{"author":"刘克庄","content":"昔有吹笙侣，骖鸾上玉宸。奈何无欲地，著得有情人。","dynasty":"宋代","title":"广游女其二"}
{"author":"刘克庄","content":"郭公郭公曾君国，魂化为鸟憾未释。满目山河属别人，旧时宫殿归不得。更姓改物今千春，历历记忆常如新。郭公蜀帝两痴绝，自古失国知几人。","dynasty":"宋代","title":"禽言九首其九郭公"}
{"author":"刘克庄","content":"自小即相依，天涯影伴飞。共灯抄细字，分俸赎寒衣。已痛身长诀，犹疑客未归。素帏惟幼女，断续哭声稀。","dynasty":"宋代","title":"哭五一弟先辈二首"}
{"author":"刘克庄","content":"乍可破琴栖剡曲，谁能抱瑟立齐门。昔赓太液池新咏，今叹灵光殿独存。摩诘不烦人问疾，巫咸难为帝招魂。老农无复供春帖，题遍南村与北村。","dynasty":"宋代","title":"和陈生投赠二首"}
{"author":"刘克庄","content":"五管惟潮地接闽，自唐牧守畀名臣。欲安瘴岭疮痍俗，暂辍天家肺腑亲。新堞永为州壮观，彩虹忽间海横陈。皆言明主临轩遣，不是诸公启拟人。","dynasty":"宋代","title":"送金潮州三首"}
{"author":"刘克庄","content":"贵栾大佩六印，赋侏儒俸一囊。曼倩面有饥色，蟠桃三度偷尝。","dynasty":"宋代","title":"又六言二首"}
{"author":"刘克庄","content":"出处平生大致同，中间得失等鸡虫。髧髦昔似晋诸谢，华发今成楚两龚。握有兰香为子崇，家无铜臭坐余穷。善和旧宅残书卷，只合连床听晓钟。","dynasty":"宋代","title":"余除铸钱使者居厚除尚书郎俄皆销印即事二首"}
{"author":"刘克庄","content":"一车两马不烦骖，草地蠕行到极南。春燕无栖各依木，佛狸有使辄求柑。按中军请东阳徒，获左车谁北面参。凭语吴儿莫游冶，塞鸿回处阵云酣。","dynasty":"宋代","title":"又闻边报四首"}
{"author":"刘克庄","content":"牵羔仍抱子，翁媪各鹑悬。破扇题周易，全家赖卦钱。","dynasty":"宋代","title":"记杂画·卖卜图"}
{"author":"刘克庄","content":"雨恼颦西子，晴扶睡贵妃。老夫方入定，为尔一撩诗。","dynasty":"宋代","title":"记小圃花果二十首其十四海棠"}
{"author":"刘克庄","content":"古人重言德，初不论倾城。切莫伤容鬓，犹堪嫁孔明。","dynasty":"宋代","title":"杂咏一百首·阿承女"}
{"author":"刘克庄","content":"颇闻珠履从騑骖，士女憧憧忘北南。墨客共延素娥桂，鳏翁未遗细君柑。坐窗书癖惟孤炷，森戟诗豪且细参。输与邻村垂白叟，卖薪归去已醺酣。","dynasty":"宋代","title":"和乡侯灯夕六首"}
{"author":"刘克庄","content":"少日关河要指呼，晚归田里似囚拘。气衰不敢高声语，腕弱才能小楷书。座有老兵持共饮，路逢醉尉避前驱。子元兄弟何为者，自是嵇康处世疏。","dynasty":"宋代","title":"少日"}
{"author":"刘克庄","content":"口惟两齿鬓双皤，百计无如耄及何。少壮未尝参姹女，衰残始欲养黄婆。原鸰逝去床谁对，辽鹤归来冢渐多。客笑侬时真滞货，太平典册要声和。","dynasty":"宋代","title":"叹老"}
{"author":"刘克庄","content":"腥腐年来懒啄吞，褵褷惟有顶丹存。长吭偏到清霄唳，病翅犹当霁月翻。云杪孤飞因避箭，殻中新鷇各乘轩。士衡晚抱无穷恨，谁向华亭酹一樽。","dynasty":"宋代","title":"赋得老松老鹤各一首"}
{"author":"刘克庄","content":"村墅溪亭处处嬉，新年海岱悉清夷。盗平四野无惊柝，虏去三边有捷旗。子美是关离乱际，尧夫生死太平时。从今一洗穷愁语，多赋盾花饮酒诗。","dynasty":"宋代","title":"村墅"}
{"author":"刘克庄","content":"吾衰矣，不慕勒燕然。不爱画凌烟。此生惭愧支离叟，何功消受水衡钱。错教人，占卦气，算流年。漫摘取、野花簪一朵。更拣取、小词填一个。晞素发，暖丹田。罗浮杖胜如旌节，华阳巾不减貂蝉。这先生，非散圣，即臞仙。","dynasty":"宋代","title":"最高楼其四"}
{"author":"刘克庄","content":"手写八诗寄，耳聋三日惊。何须论句法，年自让吾兄。","dynasty":"宋代","title":"三月二日被命祈晴上天竺舟中得六绝句"}
{"author":"刘克庄","content":"李下与瓜田，嫌疑谨未然。先贤监竹木，不食笋多年。","dynasty":"宋代","title":"送勋侄之官嵢峡五言五首其二"}
{"author":"刘克庄","content":"华裾乃肯访衰翁，何德烦君贽一通。百尺楼真广陵后，千岩宅在鲁家东。句中有眼参方见，删后无诗论未公。年少分阴且惜取，老夫不觉已头童。","dynasty":"宋代","title":"和陈生投赠二首"}
{"author":"刘克庄","content":"弃置而今成秃翁，君恩量给太仓红。着鞭纵落诸公后，挥麈犹堪一世雄。花月三千篇绝唱，海天九万里刚风。胸中本自无冰炭，况读君诗益扫空。","dynasty":"宋代","title":"简叔和诗再寄"}
{"author":"刘克庄","content":"非有干时策，聊为避地图。昔人补勾漏，老子管仙湖。","dynasty":"宋代","title":"药洲四首"}
{"author":"刘克庄","content":"三子俱匏系，将如此老何。吾方期跨灶，汝勿厌熬波。食檗心尤苦，盐梅味主和。先民羞诡遇，不在获禽多。","dynasty":"宋代","title":"送山甫赴岭口仓五言二首其二"}
{"author":"刘克庄","content":"当年玉立清扬，屋梁落月偏相照。而今衰飒，形骸百丑，情怀十拗。久已饰巾、尚堪扶杖，听山东诏。尽後车载汝，营丘封汝，何必在、磻溪钓。晚悟儋书玄妙。懒从他、锺离传道。不论资望推排，也做五更三老。宋玉多悲，唐衢喜哭，好闲烦恼。问天公，扑断散人二字，赐龟蒙号。","dynasty":"宋代","title":"水龙吟·当年玉立清扬"}
{"author":"刘克庄","content":"一阵东风扫曀霾，天容海色豁然开。何须更网珊瑚树，祇读韩碑也合来。","dynasty":"宋代","title":"扶胥三首其一"}
{"author":"刘克庄","content":"闻说琴堂似水清，天公产瑞告西成。宛如唐叔称同颖，未羡相如诧一茎。岳牧定应图画进，朝家曷有玺书旌。侬诗社舞村歌尔，让紫薇郎作颂声。","dynasty":"宋代","title":"题福清薛明府太平禾图"}
{"author":"刘克庄","content":"旧案依俙在柏台，寄声杭本莫翻开。骑驴导从两黥挟，罗爵门庭几客来。务观可堪供史草，补之不会作宫梅。男儿盍建横行策，免使君王叹乏材。","dynasty":"宋代","title":"和张简簿尉韵"}
{"author":"刘克庄","content":"策策秋声起树枝，遥怜塞下雁来时。宁闻中夜荒鸡舞，肯拾他人竹马骑。短剑旧曾交侠客，小诗犹足将偏师。无情却是青铜镜，刚照书生两鬓丝。","dynasty":"宋代","title":"有感"}
{"author":"刘克庄","content":"泝源高适谱，作媲郑虔家。贤子搴丹桂，高才补白华。病犹观冕辂，没不待笄珈。阡表堪传远，何须挽诔加。","dynasty":"宋代","title":"挽高孺人"}
{"author":"刘克庄","content":"海贾归来富不赀，以身殉货绝堪悲。似闻近日鸡林相，只博黄金不博诗。","dynasty":"宋代","title":"泉州南郭二首"}
{"author":"刘克庄","content":"曾立龙墀忝近臣，深知玉座最忧民。近传奎画蠲租赋，稽首觚棱祝圣人。","dynasty":"宋代","title":"秋旱继以大风即事十首"}
{"author":"刘克庄","content":"轵井夫人风义远，阜陵丞相典刑存。妇言初不逾闺壶，家法尤先下里门。命服六珈宜大国，送车千乘忽寒原。暮年无复升堂拜，草就埋辞一断魂。","dynasty":"宋代","title":"聂令人挽诗"}
{"author":"刘克庄","content":"少济南生十岁，与磻溪叟同庚。陈岩方氏耆隽，后村老子师兄。","dynasty":"宋代","title":"题听蛙方君写生六言"}
{"author":"刘克庄","content":"因治陶朱术太精，世间无物足经营。更将郭璞书频看，只恐青山尽凿平。","dynasty":"宋代","title":"书事二首"}
{"author":"刘克庄","content":"稍喜世缘渐薄，尚嫌家事相关。种子入豹林谷，庞公遁鹿门山。","dynasty":"宋代","title":"夜读传灯杂书六言八首其二"}
{"author":"刘克庄","content":"难泯同胞好，每因长舌疏。若能谐妇姒，九世可同居。","dynasty":"宋代","title":"叙伦五言二十首"}
{"author":"刘克庄","content":"□先□皇志，公除法从真。玉楼要新记，铁壁夺全人。宿草俄封墓，柔蒲谩裹轮。岂无南董氏，奋笔传名臣。","dynasty":"宋代","title":"挽吴茂新侍郎三首"}
{"author":"刘克庄","content":"初插玉梳小，徐妆粉额新。乌啼风露冷，娥始现全身。","dynasty":"宋代","title":"池上对月五首"}
{"author":"刘克庄","content":"活得如彭老，忧愁八百春。频为哭殇叟，屡作悼亡人。","dynasty":"宋代","title":"杂咏一百首·彭祖"}
{"author":"刘克庄","content":"群雄竞起问鼎，老贼傍观朵颐。汾阴三趾去矣，桐江一丝击之。","dynasty":"宋代","title":"录汉唐事六言五首"}
{"author":"刘克庄","content":"手选千株高下种，似行庾岭泛湘江。只销一朵南枝拆，尽受群花北面降。自爱空山吹缟袂，绝羞华屋照银釭。主林神禁人残毁，深夜应无斫树庞。","dynasty":"宋代","title":"再和五首"}
{"author":"刘克庄","content":"景迫桑榆欢意少，相依药碗与茶杯。忽闻有客载醪过，谁道无人裹饭来。家在恍惊如鹤化，岁丰未可罪龙乖。闲吟不与君争巧，自作村田乐散怀。","dynasty":"宋代","title":"谢诸寓贵载酒"}
{"author":"刘克庄","content":"昨日传修觐，明朝说祝厘。予归宁悻悻，子去亦迟迟。已草引年疏，重吟听雨诗。如何无一字，端的报来期。","dynasty":"宋代","title":"送居厚弟二首"}
{"author":"刘克庄","content":"壮志蹉跎隐事差，瓣香稽首向南华。岁收别业无千绢，晨起斋厨止一麻。麦饭何妨荐寒食，榆钱元不济贫家。金瓶烂熳簪姚魏，谁问幽兰涧底花。","dynasty":"宋代","title":"诸公和差须二诗不已又得二首"}
{"author":"刘克庄","content":"餐菊饮朝露，平生不歠醨。与龙争角黍，无乃谤湘累。","dynasty":"宋代","title":"乙卯端午十绝"}
{"author":"刘克庄","content":"作苦三时逸在冬，安知一篑尚亏功。愁闻地籁吹羊角，不见天瓢滴马鬃。","dynasty":"宋代","title":"秋旱继以大风即事十首"}
{"author":"刘克庄","content":"赫风隐隐听宫县，曾立红云一朵边。天语下询颜不远，帝歌自作墨犹鲜。台郎谁是玄都旧，舆尉安知绛老年。散吏宫花能几许，诸孙争怕落人先。","dynasty":"宋代","title":"天基节口占二首"}
{"author":"刘克庄","content":"圣处分明世鲜知，古人岂是异肝脾。谓鳌可钓无传法，视虱如轮有悟时。老子梦中还说梦，郎君诗外试求诗。向来柱立埋腰雪，妙在心通不在师。","dynasty":"宋代","title":"答陈楙伯二首"}
{"author":"刘克庄","content":"华裾乃肯访衰翁，何德烦君贽一通。百尺楼真广陵后，千岩宅在鲁家东。句中有眼参方见，删后无诗论未公。年少分阴且惜取，老夫不觉已头童。","dynasty":"宋代","title":"和陈生投赠二首"}
{"author":"刘克庄","content":"昔把钓竿垂，今拈拂子挥。矶边沤鸟问，师出几时归。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"细路萦纡入野田，遥瞻竹树已欣然。青苔地滑跌卢老，苍耳林深迷谪仙。不羡玉堂在天上，径须茅屋占云边。极知谢客非为亢，贪看林花听涧泉。","dynasty":"宋代","title":"访李钢草堂不遇"}
{"author":"刘克庄","content":"忽然吹散恨难平，六十年间老弟兄。春草池塘成昨梦，夜床风雨付来生。归谋甫里田差晚，去与端溪石共行。部曲出门情态异，不如笼鹤有哀声。","dynasty":"宋代","title":"工部弟哀诗二首"}
{"author":"刘克庄","content":"松柏无姿媚，平时未易看。要知渠特操，直待岁隆寒。塞草枯先白，江枧冷变丹。凛然友青士，至此识苍官。物遁天刑少，人全晚节难。惟应漆园叟，与蕣合而观。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"兽不能加害，倾身障赭红。安知丁与傅，他日鸷于熊。","dynasty":"宋代","title":"杂咏一百首·冯昭仪"}
{"author":"刘克庄","content":"耄耋即今同队少，宗盟于我数年加。陈根尚□□□□，新咏真堪续棣华。狂老监犹能嗜酒，□□□□□生花。何时手板抽还了，杖履追随莫去家。","dynasty":"宋代","title":"被旨趣行和计院兄韵"}
{"author":"刘克庄","content":"嫁与张京兆，新眉扫黛浓。不如伯鸾妇，长伴藁砧舂。","dynasty":"宋代","title":"处士妻十首"}
{"author":"刘克庄","content":"蘧蘧据槁远无寐，栩栩穿花不识愁。老子定中曾看破，宁为蝴蝶勿为周。","dynasty":"宋代","title":"不寝二首"}
{"author":"刘克庄","content":"抽还手版，受用处、十分轻省。便衣剪家机，饭炊躬稼，且免支移系省。帝悯龙钟蠲朝谒，予长假、毋烦申省。笑木石虚斋，暮年忺做，端明提省。闲冷。橐金散尽，书筒来省。有小小楼儿，看山待月，绝胜崔公望省。两鹤随轩，一奴负锸，此外诸馀从省。把一身本末，绿章奏过，泰玄都省。","dynasty":"宋代","title":"转调二郎神/二郎神余生日，林农卿赠此词，终篇押一韵，效嚬一首其一"}
{"author":"刘克庄","content":"万疋沙场似电奔，轰天笳吹簇辕门。而今出借东家马，烟雨孤行小麦村。","dynasty":"宋代","title":"沧浪馆夜归二首"}
{"author":"刘克庄","content":"□□□□□□□，□□□梁一点尘。绕树都忘寒彻□，□□□□□□□。□□客至徘徊月，不怕天嗔漏□□，□□□□□□□。咏梅合属姓林人。","dynasty":"宋代","title":"□□□□□□□卷后"}
{"author":"刘克庄","content":"冲寒何处去，新戌尚来年。客劝休辞幙，君言已买船。霜清江有蟹，叶脱木无蝉。若过东林寺，携家往问禅。","dynasty":"宋代","title":"送邹景仁"}
{"author":"刘克庄","content":"曾佐下风山县里，长官贵重若神明。行香野寺徐方至，白事琴堂久始迎。远递无书悲契阔，老襟有泪怆生平。郎君如玉闻先夭，谁护丹旌问去程。","dynasty":"宋代","title":"哭常权"}
{"author":"刘克庄","content":"淮汉沄沄战血腥，蜀山鬼哭不堪听。如何一线江西路，独现奎星并福星。","dynasty":"宋代","title":"送真舍人帅江西八首其五"}
{"author":"刘克庄","content":"不但行吟又卧披，掩编因有感于斯。竞为蛙蚓号鸣态，乌睹龙鸾夭矫姿。损挹嫌人称大好，琢磨容我指微疵。自惭学识非匡鼎，安敢陪君共说诗。","dynasty":"宋代","title":"丁酉九月十四日黄源岭客舍题黄瀛父近诗"}
{"author":"刘克庄","content":"昨解巴陵绂，将寻洛社盟。璧埋真可惜，玉立尚如生。旧辙冰天远，新茔雪濑清。惟应带来鹤，解作断肠声。","dynasty":"宋代","title":"挽方岳倅"}
{"author":"刘克庄","content":"已奏囊封墨尚新，又携袖疏榻前陈。小臣忧国言无隐，先帝如天笑不嗔。阙下举幡空太学，路傍卧辙几遗民。愚儒未解天公意，偏寿它人夭此人。","dynasty":"宋代","title":"挽陈师复寺丞二首"}
{"author":"刘克庄","content":"父兄俱映汉藜青，独老空山聚冻萤。生不肯扶灵寿杖，死堪上应少微星。向来枕膝传师学，末后悬棺合礼经。惟有书房旧时月，夜夜得得照疏棂。","dynasty":"宋代","title":"过季父新阡"}
{"author":"刘克庄","content":"田蚡坐东向，贵加诸父兄。请渠观涑水，不敢齿耆英。","dynasty":"宋代","title":"叙伦五言二十首"}
{"author":"刘克庄","content":"辛亥后，六请挂衣冠。甲子始休宫。白驹恰则来空谷，青牛早已出函关。笑狂生，还笏易，上竿难。也莫爱、宫中请内相。也莫爱、堂中呼六丈。但祷祝，要痴顽。懒挥玉斧重修月，不扶铁拐会登山。免飞升，长快活，戏人间。","dynasty":"宋代","title":"最高楼"}
{"author":"刘克庄","content":"昔谒西山过里中，谈兵论易气如虹。若非遇彼负苓者，必是传于坠履翁。至竟白袍无谄屈，何曾黄策有英雄。秋风定访蒙斋否，为说冯唐老更穷。","dynasty":"宋代","title":"别张季"}
{"author":"刘克庄","content":"三白吴中梅花雪，一穟海南沉水烟。劝汝杯酒令汝寿，著婆衫子拜婆年。","dynasty":"宋代","title":"乙丑元日口号十首"}
{"author":"刘克庄","content":"不谓斯人夭，堂堂在目中。曾参黄面老，肯恋黑头公。性理天渊彻，荣华露电空。独馀章奏在，圣主记遗忠。","dynasty":"宋代","title":"又二首"}
{"author":"刘克庄","content":"当时三晋地，已有圣人生。不晓河汾氏，为隋策太平。","dynasty":"宋代","title":"杂咏一百首·王通"}
{"author":"刘克庄","content":"华裾乃肯访衰翁，何德烦君贽一通。百尺楼真广陵后，千岩宅在鲁家东。句中有眼参方见，删后无诗论未公。年少分阴且惜取，老夫不觉已头童。","dynasty":"宋代","title":"和陈生投赠二首"}
{"author":"刘克庄","content":"来人云虎出，留此到昏钟。寺小于诸刹，山高似众峰。未寒先得雪，已夏尚如冬。老子曾游浙，微微有辨锋。","dynasty":"宋代","title":"大目寺"}
{"author":"刘克庄","content":"汗血名驹白玉鞭，本初父子喜华鲜。只今无复狂游侣，自卸驴鞍古店前。","dynasty":"宋代","title":"同郑君瑞出濑溪即事十首"}
{"author":"刘克庄","content":"彼雏饰容服，吾穉业耕锄。不以贫惭富，贤哉妇儆夫。","dynasty":"宋代","title":"杂咏一百首·儒仲妻"}
{"author":"刘克庄","content":"吾闻曲礼当凶岁，诸大夫安敢食粱。婢臛香芹羹过美，水车声畔不能尝。","dynasty":"宋代","title":"夏旱四首"}
{"author":"刘克庄","content":"闻说关河唾掌收，拟为跛子看花游。可怜逸少兴公辈，说着中原得许愁。","dynasty":"宋代","title":"端嘉杂诗二十首"}
{"author":"刘克庄","content":"鬼谷弟子捭阖，东方先生滑稽。彼哉妾妇道也，上以俳优畜之。","dynasty":"宋代","title":"冬夜读几案间杂书得六言二十首其五"}
{"author":"刘克庄","content":"宗伯中朝第一人，向来曾卜太初邻。凝香侯有孤高趣，拥絮翁馀老病身。嗟汝弃予宁返顾，祝公存我勿伤神。瑞云道远西风冷，想见斋居百岁新。","dynasty":"宋代","title":"挽郑令人二首其二"}
{"author":"刘克庄","content":"世传汉明帝，始梦见金身。曷不观列子，西方有圣人。","dynasty":"宋代","title":"杂咏一百首·瞿昙"}
{"author":"刘克庄","content":"恰则垂髫两髧，俄然揽镜千丝。昧老聃守黑义，动墨子染白悲。","dynasty":"宋代","title":"老病六言十首呈竹溪其二"}
{"author":"刘克庄","content":"一奴荷锸足矣，二客穿塚谁哉。宰上又添十桧，庭前不必三槐。","dynasty":"宋代","title":"余作生坟何生谦致桧十株答以六言二首"}
{"author":"刘克庄","content":"贞洁如图史，纖微到米盐。辟纑穷亦乐，反鮓训尤严。封邑才纶诰，还乡尚绣帘。自惭铭笔拙，何以发幽潜。","dynasty":"宋代","title":"挽王孺人"}
{"author":"刘克庄","content":"闻说朝家念履簪，朵颐安肯学羊斟。批涂曾举词臣职，芹曝终怀野老心。晓镜鬓须难染摘，夜檠手口尚披吟。世间蚓窍更鸣和，未识王孙半岭音。","dynasty":"宋代","title":"居厚弟和七十四吟再赋"}
{"author":"刘克庄","content":"忆昔鹓行接武趋，与君肝胆素相孚。孤忠不忍欺明主，健论真堪立懦夫。公是意林曾续否，退之手註尚存无。暮年数出交游泪，暮怪星星满鬓须。","dynasty":"宋代","title":"待制赵公伯泳哀诗二首"}
{"author":"刘克庄","content":"世有殊尤物，天悭赋咏才。恨渠生较晚，不及见邹枚。","dynasty":"宋代","title":"竹溪惠白雕三绝"}
{"author":"刘克庄","content":"妾性尤柔顺，相看满面春。安知时态薄，偏妒入宫人。","dynasty":"宋代","title":"古宫词十首"}
{"author":"刘克庄","content":"若非大气魄，只是小机锋。老子一声喝，学人三日聋。","dynasty":"宋代","title":"杂咏一百首其七十六马祖"}
{"author":"刘克庄","content":"紫芝仲白俱仙去，晚秀惟君擅士林。字肖率更亲手作，诗疑贾岛后身吟。九成合奏音方备，三染为纁色始深。老去尤于朋友笃，未忘几研琢磨心。","dynasty":"宋代","title":"题赵子固诗卷"}
{"author":"刘克庄","content":"不怨穷并佚，能安小与卑。何须立奇节，展季即吾师。","dynasty":"宋代","title":"杂咏一百首·柳下惠"}
{"author":"刘克庄","content":"晚喜貛郎学，前知杜宇声。乃知常处士，不及邵先生。","dynasty":"宋代","title":"题四贤像·邵康节"}
{"author":"刘克庄","content":"小寺无蹊迳，行时认藓痕。犬寒鸣似豹，僧老瘦于猿。涧水来旋磨，山童出闭门。城中梅未见，已有数株繁。","dynasty":"宋代","title":"小寺"}
{"author":"刘克庄","content":"松桂各参天。石桥下，新种一池莲。似仙子御风，来从姑射，地灵献宝，产向蓝田。曾入先生虚白屋，不喜傅朱铅。记茂叔溪头，深衣听讲，远公社里，素衲安禅。山间。多红鹤，端相久，蓦地飞去蹁跹。但蝶戏鹭翘，有时偷近旁边。对月中乍可，伴娥孤另，墙头谁肯，窥玉三年。俗客浓妆，安知国艳天然。","dynasty":"宋代","title":"风流子（白莲）"}
{"author":"刘克庄","content":"王将托一国，自驾请先生。门外车迹众，莱妻投畚行。","dynasty":"宋代","title":"处士妻十首"}
{"author":"刘克庄","content":"莫惜千银烛，频添两玉瓶。不须擂羯鼓，花睡未曾醒。","dynasty":"宋代","title":"海棠七首"}
{"author":"刘克庄","content":"王大曹瞒伎俩均，华佗郭璞枉危身。传君秘诀君牢记，但道君侯是贵人。","dynasty":"宋代","title":"赠梅岩王相士二绝"}
{"author":"刘克庄","content":"暂系金狨陪法从，长骑秧马杂耕夫。今红琥珀来村店，昔紫驼峰出御厨。阙里尚延瞽师冕，法筵谁起躄浮图。莫欺残秃毛锥子，几度曾将敕尾涂。","dynasty":"宋代","title":"三和其二"}
{"author":"刘克庄","content":"囊无金累贫如故，镜有丝生老柰何。一事尚堪夸北客，来时诗少去时多。","dynasty":"宋代","title":"榕台二绝"}
{"author":"刘克庄","content":"狗监知才子，雌堂惜上宾。归船载画重，清俸买书贫。已作扶犁叟，难留拄笏人。洛英如见问，为说卧漳滨。","dynasty":"宋代","title":"送林知录"}
{"author":"刘克庄","content":"斗垒那堪数旱饥，君侯苦节未为非。宾筵虽画何尝卜，雩祷于天且不违。岁俭粟输仓氏少，郡贫饷入洛阳稀。老农夹道攀辕叹，作麽携琴载鹤归。","dynasty":"宋代","title":"送张守秘丞二首"}
{"author":"刘克庄","content":"病逢佳节径投床，卧听群儿笑老苍。仅可六藏数龟息，安能三黜入鹓行。脉微药焙常储火，足冷茅檐定有霜。多谢天公相暖热，起披败絮负朝阳。","dynasty":"宋代","title":"冬至二首"}
{"author":"刘克庄","content":"舍南舍北种芙蓉，及到秋来次第红。自是诗人才思窘，清风明月有何穷。","dynasty":"宋代","title":"秋望二首"}
{"author":"刘克庄","content":"伴壮丁骑秧马出，看儿童放纸鸢嬉。老无忧责庸非福，身是神仙不自知。","dynasty":"宋代","title":"乙丑元日口号十首其五"}
{"author":"刘克庄","content":"腥腐年来懒啄吞，褵褷惟有顶丹存。长吭偏到清霄唳，病翅犹当霁月翻。云杪孤飞因避箭，殻中新鷇各乘轩。士衡晚抱无穷恨，谁向华亭酹一樽。","dynasty":"宋代","title":"赋得老松老鹤各一首"}
{"author":"刘克庄","content":"章子捐书洒埽忙，华轩乃肯过草堂。知闻敢望回并赐，文献难徵夏与商。会有神医为刮膜，岂无邻女肯分光。聋盲常起于音色，三复聃书检欲章。","dynasty":"宋代","title":"竹溪和予喜大渊至二诗复叠前韵"}
{"author":"刘克庄","content":"湘弦泗磬有遗声，肯作秋蛩唧唧鸣。同社共推一日长，古人尤重十年兄。放开只眼饶初祖，蟠屈长身接后生。不是学人无赞叹，学人见得未分明。","dynasty":"宋代","title":"题听蛙方君诗卷二首"}
{"author":"刘克庄","content":"蹴鞠鞋尖尘不涴，臂鹰袖窄样新裁。社中年少相容否，也待鲜衣染鬓来。","dynasty":"宋代","title":"田舍即事十首其四"}
{"author":"刘克庄","content":"无复燃藜照向，徒以亲灯观符。掩卷嫌收秽史，绝缨骂玄老奴。","dynasty":"宋代","title":"目痛一月未愈自和前九首"}
{"author":"刘克庄","content":"草草池亭宴。又何须、珠＿络臂，琵琶遮面。宾主一时词翰手，倏忽龙蛇满案。传写处、尘飞莺啭。但得时平鱼稻熟，这腐儒、不用青精饭。阴雾扫，霁华见。使君偿了丰年愿。便从今、也无敲扑，也无厨传。试拂笼纱看壁记，几个标名渠观。想九牧、闻风争羡。此老饱知民疾苦，早归来、载笔薰风殿。诗有讽，赋无劝。","dynasty":"宋代","title":"贺新郎（郡宴和韵）"}
{"author":"刘克庄","content":"业缘在东震旦国，参礼遍南赡部州。欠明眼人与谈道，就圆机士语九流。","dynasty":"宋代","title":"七十九吟十首"}
{"author":"刘克庄","content":"色深乍擣守宫红，片细俄随蛱蝶风。到得离披无意绪，精神全在半开中。","dynasty":"宋代","title":"再和十首"}
{"author":"刘克庄","content":"前辈凋零雅道衰，陈岩一叟尚庞眉。昂藏且伴戴花老，么麽安知撼树儿。警句可编半山集，高风宜配客星祠。有诗一卷留天地，绝胜征南立二碑。","dynasty":"宋代","title":"题听蛙方君诗卷二首"}
{"author":"刘克庄","content":"村叟昔尝为宰，溪民今未忘吾。汝父德薄勿效，前有子野易□。","dynasty":"宋代","title":"送强甫赴惠安六言十首"}
{"author":"刘克庄","content":"酒户诗坛聊尔耳，也吟唧唧醉陶陶。鲸鱼翡翠兼群体，蜾蠃螟蛉视二豪。京洛饮徒烦借问，江湖社友谬推高。可怜小杜醺酣者，浪许诗人仆命骚。","dynasty":"宋代","title":"病起十首"}
{"author":"刘克庄","content":"客云自孔氏，不觉喜逢迎。止宿见二子，孰云无世情。","dynasty":"宋代","title":"杂咏一百首其三十三荷蓧丈人"}
{"author":"刘克庄","content":"义理无穷尽，虽丘或未知。老聃与项橐，圣岂有常师。","dynasty":"宋代","title":"杂咏一百首其八十一项橐"}
{"author":"刘克庄","content":"初裁隐服师极陆，忽赠送身章别一般。似雪精絺为表襮，比花文锦作中单。何妨俗笑浩然耸，不要人怜范叔寒。孰若子衣安且吉，绝胜剑履进贤冠。","dynasty":"宋代","title":"谢景竹方寺丞惠衣二首"}
{"author":"刘克庄","content":"辛苦搜扬更撚须，适资谈者指瑕瑜。中郎碑好犹名愧，吏部铭高未免谀。馀忿燕泥能道否，遗言鹤唳可闻乎。从今一字休思索，千古文人一律愚。","dynasty":"宋代","title":"仲晦昆仲求近稿戏答二首"}
{"author":"刘克庄","content":"浮云有之障碍，蒙气日之翳膜。已把太玄覆瓿，更将三传束阁。","dynasty":"宋代","title":"又和后九首"}
{"author":"刘克庄","content":"早咏白驹在谷，晚驾青牛出关。宁为鱼点墨退，犹胜鹤带箭还。","dynasty":"宋代","title":"即事六言四首"}
{"author":"刘克庄","content":"竟失鹓雏种，难求扁鹊医。两行樗叟泪，一本杏殇书。抱去常回顾，呼来尚挽髭。案头庄列子，哀至掩还披。","dynasty":"宋代","title":"凤孙余第六孙也早慧忽夭追悼一首"}
{"author":"刘克庄","content":"嘘呵肌理泉润，拊摩德性玉温。可谓无毫发恨，何曾犯斧凿痕。","dynasty":"宋代","title":"题研六言四首其一第一砚"}
{"author":"刘克庄","content":"幅裂常包割地羞，扫平忽雪载天雠。穹庐山蹀完颜血，露布新函守绪头。","dynasty":"宋代","title":"端嘉杂诗二十首"}
{"author":"刘克庄","content":"适报翁子露绶，又闻孟博登车。田里觇赈贷议，墙壁挂宽大书。","dynasty":"宋代","title":"春日六言十二首"}
{"author":"刘克庄","content":"蔡公遂委笃，朝野共嘘欷。子不税冕去，王将以衮归。风涛如此急，人物眇然稀。自古难全传，今无一可讥。","dynasty":"宋代","title":"挽参与蔡公三首"}
{"author":"刘克庄","content":"赣江当日血成川，谁肯身驰不测渊。尺檄约降诸峒静，单车禽畔一城全。带刀俗染惟新化，横槊诗刊第几编。想与元龙谈世事，亦怜疏拙老林泉。","dynasty":"宋代","title":"寄章贡姚别驾"}
{"author":"刘克庄","content":"吾宗手葺幽栖处，雪径依衡认虎跑。冻折岩前百寻木，压翻屋上几重茅。懒吟二首干韩愈。且耸双肩学孟郊。只怕景思来认业，别无人与子争巢。","dynasty":"宋代","title":"题刘生雪巢"}
{"author":"刘克庄","content":"惜李常鑽核，商财自执筹。如何嵇阮辈，放入竹林游。","dynasty":"宋代","title":"杂咏一百首·王戎"}
{"author":"刘克庄","content":"茜袂黄眉出满城，贤侯游豫顺民情。鼓声足验村田乐，月色遥占辇路晴。定有儒臣映藜仗，又闻京尹折莲棚。祠官一瓣无它祝，但愿旄头尽扫清。","dynasty":"宋代","title":"宋侯和灯夕诗再用韵二首"}
{"author":"刘克庄","content":"昔闻华胥与净土，道释寓言非目睹。此图物色皆华人，太平气象在里许。竞披野服装束俭，旋泻薄醪盆盎古。小姑丘嫂丑骇人，襁儿于背行伛偻。峄桐泗磬未尝试，手持蒉桴叩土鼓。当时四安耕凿，百姓焉知有官府。帝心犹不奈丛脞，欲以黄屋让支父。乌乎放勋去已远，朝野多事民愁苦。腐儒未暇论秦汉，齐榷鱼盐鲁税亩。舟鲛衡麓设讥禁，□若海神愁摘煮。计臣各操享上说，祸先及农次商贾。南邻责米借斗斛，西舍诛帛空机杼。又闻更盼平□□，□□□□□官庾。何况防秋羽檄急，□□□□选材武。下乡卒毒惨于蛇，坐衙官恶猛如虎。十家九亡村落静，存者鬼质身繿缕。有时适野挑荠食，亦或逢场戴花舞。披图茅屋晴窗下，偶然释耒一摩拊。老农未知陶唐世，过予瞪视口谵语。暮年憔悴欲移乡，借问此是何处所。","dynasty":"宋代","title":"击壤图"}
{"author":"刘克庄","content":"俱登瀛馆，俱还洛社，各自健如黄犊。不消外监与留台，也不要、嵩山崇福。我如原父，君如贡父，且把汉书重读。韩公当局等闲过，又看到、温公当局。","dynasty":"宋代","title":"鹊桥仙（居厚弟生日）"}
{"author":"刘克庄","content":"上置书堂下钓矶，漫郎陈迹尚依稀。无端一首黄诗在，长与江山起是非。","dynasty":"宋代","title":"浯溪二首"}
{"author":"刘克庄","content":"玉笥萧高士，超然物外姿。能弹广陵操，会作豫章诗。紫府非无分，丹房未有基。西山多隐者，何必远求师。","dynasty":"宋代","title":"赠萧高士"}
{"author":"刘克庄","content":"日啖荔枝三百颗，不知天罚一只眼。异哉野老白露团，烈于贵人寒食散。","dynasty":"宋代","title":"目眚"}
{"author":"刘克庄","content":"□□虽存阙北王，君公已陶墙东□。□□□□□□□，□下首阳谁拙工。兄健享年过寿□，□□□□□□蓬。客嘲宾戏都休管，双耳新来渐□□。","dynasty":"宋代","title":"和族兄计院二首"}
{"author":"刘克庄","content":"中原昔分裂，五岳仅存一。嗟余生东南，有眼乃未觌。清晨犯寒栗，马上青历历。怪云何处来，对面失崷崒。午投胜业寺，僧讶余不怿。茗馀因献嘲，君定非韩匹。彼来既轩露，君至若封鐍。余谓僧无躁，兹可以理诘。止僧坐悦亭，霾翳忽冰释。石廪先呈身，{左山右勾}嵝俄见脊。须臾天柱开，最后祝融出。高峰七十二，固已得彷佛。邺侯何尝死，懒残元非寂。恍疑在山中，明当往寻觅。咄哉三尺雪，孤此一双屐。驾言款灵琐，楼堞晃丹赤。柏深不见人，画妙如新笔。珠珑千娉婷，弹棋拊瑶瑟。茫茫鬼神事，荒幻难穷悉。吾师太史公，江淮遍浪迹。兹焉又浮湘，汗漫恣游陟。虽然乏毫端，亦颇增目力。规模五字体，蟠屈万丈碧。诗成投褚中，何必题庙壁。","dynasty":"宋代","title":"谒南岳"}
{"author":"刘克庄","content":"义理无穷尽，虽丘或未知。老聃与项橐，圣岂有常师。","dynasty":"宋代","title":"杂咏一百首·项橐"}
{"author":"刘克庄","content":"东起平戎策，铃斋昼掩扉。身留峤南老，饷至洛中稀。瘴自茅花起，丧同薏苡归。不知汤介子，朝论是耶非。","dynasty":"宋代","title":"挽林韶州"}
{"author":"刘克庄","content":"衣薰三日不歇，莸臭十年未已。宁为蔚宗香传，不作魏收秽史。","dynasty":"宋代","title":"寓言"}
{"author":"刘克庄","content":"贵重元身外物轻，荐书怂恿入都城。金闺得路通初籍，玉座临轩再唱名。岩邑古人难锦制，长官叔世少琴声。今皇取法乾淳帝，峨豸多由此陟明。","dynasty":"宋代","title":"送赵抚干赵班"}
{"author":"刘克庄","content":"昔人抱璞经三献，今子排云叫九关。千佛经应冠鳌顶，大人赋可动龙颜。探梅腊雪园林后，对策薰风殿阁间。若见故人询病叟，但言深入万重山。","dynasty":"宋代","title":"送赴省诸友·何德明"}
{"author":"刘克庄","content":"汉重貂珰鼎轴轻，力扶弱势赖公卿。劾侯常侍如张□，讼石中书有更生。伺夜九头犹作崇，过时百舌未收声。虞廷可是无仪凤，底事相看噤不鸣。","dynasty":"宋代","title":"书事十首"}
{"author":"刘克庄","content":"南渡先贤迹已稀，萧然华表立山陂，可曾长吏修祠宇，便恐樵人落树枝。几度过坟偏下马，向来出蜀只携龟。自怜日暮天寒客，不到林间读隧碑。","dynasty":"宋代","title":"赵清献墓"}
{"author":"刘克庄","content":"试倚高楼望，桑田化渺弥。安知为野老，农事上双眉。","dynasty":"宋代","title":"久雨五首"}
{"author":"刘克庄","content":"叹惜三良尽，龙钟一老存。瓜稀悲摘蔓，豆润惜同根。梦句空遗恨，连床不践言。奈何令杖者，要絰向寒原。","dynasty":"宋代","title":"挽六二弟二首"}
{"author":"刘克庄","content":"坏局今犹劳圣虑，穷涂自叹失人心。贵曾颛面居金鼎，谪尚于飞恋绣衾。罪大□□□柳下，恩宽许卧古藤阴。殡时惟有青蝇集，此外应无吊客临。","dynasty":"宋代","title":"书近事二首"}
{"author":"刘克庄","content":"自古送行情味恶，君行快似泛仙槎。新班人少先投卷，下水船轻易到家。南浦不堪看草色，西湖尚可及荷花。诸公若问栖栖者，为说吟诗两鬓华。","dynasty":"宋代","title":"送陶仁父"}
{"author":"刘克庄","content":"典午无蜀可也，孙氏画江守之。轻裘缓带自若，拔刀斫案不疑。","dynasty":"宋代","title":"得江西报六言十首"}
{"author":"刘克庄","content":"大榼酒诗酩酊，小瓢药自贵珍。老去修持如故，向来符呪通神。","dynasty":"宋代","title":"道释六言二首"}
{"author":"刘克庄","content":"□□□□□□□，□□□梁一点尘。绕树都忘寒彻□，□□□□□□□。□□客至徘徊月，不怕天嗔漏□□，□□□□□□□。咏梅合属姓林人。","dynasty":"宋代","title":"□□□□□□□卷后"}
{"author":"刘克庄","content":"象防迹露埋齿，麝以香闻割脐。群儿争放纸鹞，老子宁为木鸡。","dynasty":"宋代","title":"铭座六言二首"}
{"author":"刘克庄","content":"丹田旧种梨枣，冰柈新摘荔蕉。年年此夜待月，年年此日迎潮。","dynasty":"宋代","title":"六言五首为仓部弟寿"}
{"author":"刘克庄","content":"百虫已藏蛰，此物出何哉。甚矣绿衣僭，公然赤帻来。居尝污脯醢，尤嘉败樽罍。刑故宁论小，无分卵与胎。","dynasty":"宋代","title":"冬蝇"}
{"author":"刘克庄","content":"炼不成丹死不休，岂知岁月竟悠悠。老于蒙叟仍黄馘，丑似弥明亦结喉。尚隔蓬莱三万里，浪云椿树八千秋。暮年却羡邻儿黠，阿母蟠桃也去偷。","dynasty":"宋代","title":"听蛙方君作八老诗效颦各赋一首内三题余四十"}
{"author":"刘克庄","content":"西山遗业付门人，岁晚推迁接后尘。彩笔梦中先索去，不知持底作词臣。","dynasty":"宋代","title":"九月初十日值宿玉堂七绝"}
{"author":"刘克庄","content":"欲赋梅花材藻尽，公分生意到枯椿。钜题昔只韩联孟，妙手今惟羿愈逄。守谷尚烦看杏虎，护花难少吠篱厖。丹崖翠壁宜挥扫，止要游人笔似杠。","dynasty":"宋代","title":"和方孚若瀑上种梅五首"}
{"author":"刘克庄","content":"方寸忧勤匝四封，兵厨不爨鲜懽悰。青苗暂阁农加额，朱表亲题帝动客。便着蓑衣驾秧马，莫投铁简起湫龙。邦人唤作张侯雨，三日油云泼墨浓。","dynasty":"宋代","title":"三日嘉雨呈张守"}
{"author":"刘克庄","content":"登高四望积云深，失了金乌底处寻。未可沤麻需潦退，临当晒麦辄天阴。宝开元画忧岚湿，惜善和书怕蠹侵。只道闲人无击累，岂知亦有事关心。","dynasty":"宋代","title":"久雨二首"}
{"author":"刘克庄","content":"低篷小雨梦残时，忽忆同寻楚老祠。夜过丰城占斗气，想公别后有新诗。","dynasty":"宋代","title":"舟中寄景建"}
{"author":"刘克庄","content":"公承赤地饥荒后，一念通天立致和。永日庭中私谒少，丰年陌上醉人多。更生昔忝陪藜杖，臣甫今宁想玉珂。益郡乐歌何足拟，要书善政续归禾。","dynasty":"宋代","title":"和张秘丞灯夕韵四首其一"}
{"author":"刘克庄","content":"远游昔结四方缘，高卧今贪一壑专。有客埋腰冲许雪，无人洗耳涴吾泉。金棺未免荼毗厄，玉匣安知裸葬贤。多积荆薪宽酿浪，龙钟禁不得霜天。","dynasty":"宋代","title":"自和徐潭二首"}
{"author":"刘克庄","content":"绝顶遥知有隐君，餐芝种术麝为群。多应午灶茶烟起，山下看来是白云。","dynasty":"宋代","title":"西山"}
{"author":"刘克庄","content":"新贵纷纷竞著鞭，明公于此独恬然。未曾批敕中书考，先判天官二十年。","dynasty":"宋代","title":"庆建州叶守其二"}
{"author":"刘克庄","content":"史事十羊九牧，古音百鸟孤凰。前召南塘视草，后起秀岩提网。","dynasty":"宋代","title":"杂兴六言十首"}
{"author":"刘克庄","content":"孝谨亲颜悦，端严妇德修。鹊桥犹纪节，鸾扉忽惊秋。鲁笔王姬卒，湘弦帝子愁。愿言宽圣抱，已返蕊宫游。","dynasty":"宋代","title":"皇女周汉国端孝公主挽诗二首"}
{"author":"刘克庄","content":"贽余一两卷，览罢恍然惊。老子犹坚壁，偏师忽劫营。今人轻雅道，造物靳诗名。自笑空空者，将何赠尔行。","dynasty":"宋代","title":"答建士谢旿二首"}
{"author":"刘克庄","content":"至尊殿上主文衡，谁料台中有异评。垂二十年犹入幙，后三四榜尽登瀛。白头亲痛终天诀，丹穴雏方隔岁生。策比诸儒无愧色，自缘命不到公卿。","dynasty":"宋代","title":"哭毛易甫"}
{"author":"刘克庄","content":"由北图南有混并，自南取北费经营。从今束起书生论，噉饭看人致太平。","dynasty":"宋代","title":"端嘉杂诗二十首"}
{"author":"刘克庄","content":"放逐谙时态，惟侯意味长。醴为狂客设，羹许老人尝。南国留棠舍，西郊闭草堂。临岐先作恶，未可倚刚肠。","dynasty":"宋代","title":"送范守仲冶二首"}
{"author":"刘克庄","content":"投老参陪杖屦间，颇容摘宋更薰班。端能面我九年壁，不惜分君一半山。绝喜庚桑来畏垒，懒为涑水续君滩。夷居巷处何尝陋，但看当年孔与颜。","dynasty":"宋代","title":"次韵二首"}
{"author":"刘克庄","content":"节腹羞浮食，徐行畏疾颠。仙须有癯相，贵亦出长年。","dynasty":"宋代","title":"仓部弟和前韵再得五首"}
{"author":"刘克庄","content":"君耳污□□，□□□□湾。首阳落第二，前已有箕山。","dynasty":"宋代","title":"记杂画·□□□"}
{"author":"刘克庄","content":"愁见当时玉镜台，返魂无诀可胜哀。暮年尚有馀情在，月下迢迢挈影来。","dynasty":"宋代","title":"四叠"}
{"author":"刘克庄","content":"前岁山人来访逮，墓田丙舍报余知。法书尚宝元章帖，拙笔深惭有道碑。重作大招难尽意，共谈太极永无期。可怜老病忘昏昼，但记西窗剪烛时。","dynasty":"宋代","title":"挽赵虚斋二首"}
{"author":"刘克庄","content":"吾鹤尤驯扰，俄如引避然。何曾厌茅舍，多是为茶烟。活计穷桑苎，枯肠老玉川。苍头犹爨下，丹顶已松颠。渴饮谁能免，高飞尔自贤。须臾休茗事，却下竹傍边。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"昨日专城守，今朝失国人。乾坤如许大，无地著孤臣。","dynasty":"宋代","title":"离郡五绝其三"}
{"author":"刘克庄","content":"轩豁百觚量，昂藏九尺身。如何天夺尽，真率社中人。","dynasty":"宋代","title":"纪游十首"}
{"author":"刘克庄","content":"宿昔髫年忽旄期，登临筋力尚支持。酒肠无恙重开禁，药性皆谙懒问医。夜漏犹披灯下卷，春风不染镜中丝。销磨未尽惟吟癖，锻了新诗改旧诗。","dynasty":"宋代","title":"老欢"}
{"author":"刘克庄","content":"圣贤自牧极卑谦，后学才高胆力兼。悔赋不妨排贾谊，谤诗遂至劾陶潜。取人最忌规模狭，绝物常因议论严。君看国风三百首，小夫贱隶采何嫌。","dynasty":"宋代","title":"圣贤"}
{"author":"刘克庄","content":"虽则丹青妙，其如齿发衰。远孙元未识，认作古钟馗。","dynasty":"宋代","title":"画赞"}
{"author":"刘克庄","content":"粉堞五七里，青帘三四家。客沽北府酒，女唱后庭花。","dynasty":"宋代","title":"商妇词十首"}
{"author":"刘克庄","content":"得来矻矻相亲附，飏去频频入梦思。盗璧相争笞掠汝，窃弓子笔亦诛之。偿金在我宁从厚，拜石为兄苦好奇。待唤良工镌砚背，偷儿携出有人知。","dynasty":"宋代","title":"余常用小端砚失之经年忽在常卖人手中以钱赎"}
{"author":"刘克庄","content":"老别亲朋已动情，可堪玉树离阶庭。新吟不数苍蝇窍，多病真成碧鹤形。翁迫崦嵫迟暮景，儿看风雪短长亭。早归共举屠苏酒，莫爱西湖柳色青。","dynasty":"宋代","title":"送强浦注籍"}
{"author":"刘克庄","content":"丁男放犊草间嬉，少归看蚕不画眉。岁暮家家禾绢熟，萍乡风物似豳诗。","dynasty":"宋代","title":"湖南江西道中十首"}
{"author":"刘克庄","content":"仲氏联芳比酥酪，长君独冷饱虀咸。五升日籴尤清苦，一枕风来且黑甜。儒馆谁怜郑公老，颍川空说许丞廉。朔斋平昔知心者，细读新铭笔力严。","dynasty":"宋代","title":"挽卓元夫国博一首"}
{"author":"刘克庄","content":"陌上行人甲在身，营中少妇泪痕新。边城柳色连天碧，何必家山始有春。","dynasty":"宋代","title":"赠防江卒六首其一"}
{"author":"刘克庄","content":"文致累臣心事薄，包谈眸子过名轻。可怜汝辈终身悔，得似先生只眼明。","dynasty":"宋代","title":"晨起览镜六首"}
{"author":"刘克庄","content":"伯兄乃汉司徒掾，季子亦唐行秘书。只愿荆花常烂熳，莫令瓜蔓稍稀疏。","dynasty":"宋代","title":"三月二十五日饮方校书园十绝"}
{"author":"刘克庄","content":"历历非诸子，骎骎及圣丘。乃知焚籍相，亦自有源流。","dynasty":"宋代","title":"杂咏一百首·荀卿"}
{"author":"刘克庄","content":"小寺无蹊迳，行时认藓痕。犬寒鸣似豹，僧老瘦于猿。涧水来旋磨，山童出闭门。城中梅未见，已有数株繁。","dynasty":"宋代","title":"小寺"}
{"author":"刘克庄","content":"苇间一叶且延缘，奎壁祥光上烛天。定有异人遥望气，个船不是米家船。","dynasty":"宋代","title":"辛亥各口占十绝"}
{"author":"刘克庄","content":"夜境沉沉寂，高城忽四更。山收霾净尽，月吐魄初生。已过三通鼓，犹残二尺檠。始疑千嶂合，徐觉半窗明。愿兔空留照，荒鸡太少情。应须烦玉斧，缺处更修成。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"秀师罪我当犁舌，贺母嗔儿欲吐心。老去未偿文字债，始知前世业缘深。","dynasty":"宋代","title":"壬戌首春十九日锁宿玉堂四绝"}
{"author":"刘克庄","content":"不觉渠泥臭，偏依井干蹲。声尤粗水鸟，腹欲大河豚。焚鞠存经训，如簧避谮言。主人方戒杀，毋怪尔徒喧。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"□□本非家法，偶语安知朝仪。宫中遂有秘戏，殿上竟问小遗。","dynasty":"宋代","title":"冬夜读几案间杂书得六言二十首"}
{"author":"刘克庄","content":"拂袖归来久闭关，道人剥啄访平安。要知对面刘高尚，即是翻身靖长官。","dynasty":"宋代","title":"余为建阳令遣小吏王堪为西山翁之役翁留之仙"}
{"author":"刘克庄","content":"昨朝捷旗至，明日警书驰。避殿犹如故，来庭定几时。","dynasty":"宋代","title":"景定初元即事十首"}
{"author":"刘克庄","content":"习静先生子刘子，新阡即此是标题。便无华表翔双鹤，不有生刍藉只鸡。在昔陶潜书处士，从它孟德揭征西。原头一恸关伦纪，始信彭殇未易齐。","dynasty":"宋代","title":"季父习静哀诗四首"}
{"author":"刘克庄","content":"奎墨西来，落笔处、亲蒙天笑。谁信道、郡人生怕，福星移照。宾客唱予还和汝，使君安老兼怀少。况醉能同乐醒能文，新腔妙。无诸国，渐声教。元结辈，宣明诏。恍梦中辽鹤，重来华表。一盏勘书殊简径，万灯侍辇曾荣耀。怪晴檐、乾鹊语查查，公归兆。","dynasty":"宋代","title":"满江红（再和）"}
{"author":"刘克庄","content":"佛者别南北宗，儒家分朱陆氏。鹅湖许多公案，烧了没一些事。","dynasty":"宋代","title":"六言偈四首"}
{"author":"刘克庄","content":"耳白无盖世名，眼碧有奇中语。老夫定非醉翁，斯人莫是初祖。","dynasty":"宋代","title":"赠碧眼相士六言二首"}
{"author":"刘克庄","content":"闻与先师是切邻，束书无定橐装贫。不辞远道长为客，未有荒山可掩亲。石椁悬知非尔力，麦舟今岂乏斯人。吾闻葬礼随丰俭，布被珠襦到底均。","dynasty":"宋代","title":"赠浦城陈贡士适"}
{"author":"刘克庄","content":"田翁有酒邀村饮，地主存羊饷节仪。不喜人题木居士，何曾鬼怕艾天师。","dynasty":"宋代","title":"又七言三首"}
{"author":"刘克庄","content":"投床栩栩复蘧蘧，不觉笼铜晓鼓初。服杀吾家老中垒，仰观星宿俯观书。","dynasty":"宋代","title":"晨起览镜六首"}
{"author":"刘克庄","content":"丛生山上下，影在月中央。受性老弥辣，开花晚更香。","dynasty":"宋代","title":"记小圃花果二十首"}
{"author":"刘克庄","content":"诗至中山不可加，直将幽澹扫秾华。宁依处士坟前竹，不爱都人担上花。老子骚魂常住世，郎君吟笔又名家。遥知丈室无天女，纸帐香篝瘦影斜。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"一阵东风扫噎霾，天容海色豁然开。何须更网珊瑚树，只读韩碑也合来。","dynasty":"宋代","title":"扶胥三首"}
{"author":"刘克庄","content":"处处笙歌杂诵谣，盍簪一笑共今宵。宛然上齿尊三老，非若班廷序百僚。乡饮讵宜先仗出，虞人不必以弓招。明时各适鸢鱼性，在野尤和似在朝。","dynasty":"宋代","title":"和居厚弟一首"}
{"author":"刘克庄","content":"愈悲第二牙辞去，况我今亏第一牙。嚼比牛饲衰毕现，豁如狗窦丑难遮。宴陈麟脯真虚设，庖进鱼{左月右肃}不必嗟。岁晚鲁公惟食粥，断无仙骨饭胡麻。","dynasty":"宋代","title":"齿落"}
{"author":"刘克庄","content":"昔在端平际，临朝想老成。但闻辕固召，不见伏生行。霜柏无寒暑，朝华有悴荣。由来天所靳，上寿与高名。","dynasty":"宋代","title":"挽林焕章二首其一"}
{"author":"刘克庄","content":"玉守清无一点尘，泠泠笙鹤下青旻。大期爵德尊三者，上界神仙第一人。经画中原皆向化，燮调四序总如春。自怜九帙须眉老，笼鸽难陪祝寿宾。","dynasty":"宋代","title":"客堂生日"}
{"author":"刘克庄","content":"还笏去矣休矣，加璧其然岂然。人间有痴顽老，天上无愚懵仙。","dynasty":"宋代","title":"再赠月蓬道人六言二首"}
{"author":"刘克庄","content":"旧祝土风淳，今闻未易驯。势侵官府弱，税去县衙贫。襥印辞州远，开轩与海邻。中朝峨豸者，多用满归人。","dynasty":"宋代","title":"送刘连江之官"}
{"author":"刘克庄","content":"占尽灵乌顾尽云，君恩宽大放归闽。一区二顷生缘薄，万绪千条素发新。铁马即今徵战士，金鸡何日赦累臣。殷勤说向西飞雁，多谢交游与吏民。","dynasty":"宋代","title":"次王元度韵"}
{"author":"刘克庄","content":"初与游杨事伊洛，后闻王魏起并汾。空令蟠结千年核，难掩光芒万丈文。儿似福郊传旧学，友为子厚志新坟。身今独老西河上，欲酹生刍隔暮云。","dynasty":"宋代","title":"挽李秘监"}
{"author":"刘克庄","content":"开阁广延贤，负扆勤求旧。应念南宫老舍人，闲袖丝纶手。两制必当仁，五福无过寿。且喜新年不要□，天要开元祐。","dynasty":"宋代","title":"卜算子·开阁广延贤"}
{"author":"刘克庄","content":"莱菔可齑粳可炊，绝胜远访碧溪祠。渠能去伴舒为诰，时有来听鼎说诗。江夏奇童今属子，金华仙伯更传谁。锦囊倒赠贫家了，不管旁观笑橐垂。","dynasty":"宋代","title":"又二首其一"}
{"author":"刘克庄","content":"浮云有之障碍，蒙气日之翳膜。已把太玄覆瓿，更将三传束阁。","dynasty":"宋代","title":"又和后九首"}
{"author":"刘克庄","content":"俱侍清光迩，相看素发稠。已拚老聃去，尚意孔戣留。雌甲何其厄，同庚只麽休。龙钟不出户，持此诔新丘。","dynasty":"宋代","title":"挽蔡遵府阁学二首"}
{"author":"刘克庄","content":"筋力都非少壮时，不烦揽镜觉吾衰。展禽出仕曾三已，表圣归休有四宜。饱阅交情悲世道，差强人意赖君诗。此生到死惭三士，本自难招况易麾。","dynasty":"宋代","title":"友人李先辈丑父尝以夷成诗二帙示余莫知为何"}
{"author":"刘克庄","content":"后学鲜能舍瑟作，古人未免假韶鸣。不劳左辖诵新句，却爱老婆呼旧名。史馆谁徵段公事，雠家妄作武侯评。人间安得忘忧物，为窭儒生浇不平。","dynasty":"宋代","title":"抄戊辰十月近稿七首"}
{"author":"刘克庄","content":"鳌顶纶言古，蝇头谏草忠。予环犹昨日，赐扇忽秋风。貌肃深衣叟，官同秃鬓翁。百年会有别，不料许匆匆。","dynasty":"宋代","title":"竹湖李内翰哀诗二首"}
{"author":"刘克庄","content":"过江人物萃樵引。","dynasty":"宋代","title":"句其一"}
{"author":"刘克庄","content":"骏马如花妾，平生不负春。如何飞燕语，不怒辇边人。","dynasty":"宋代","title":"杂记十首"}
{"author":"刘克庄","content":"新图别义初拈出，四座皆惊昔未闻。定是胸中通象数，或于梦里见羲文。向来夫子编三绝，近世名儒说七分。自笑腐生尊古注，可能挟册便从君。","dynasty":"宋代","title":"蒋迈说易"}
{"author":"刘克庄","content":"糁地纷纷着树稀，岁华摇落惨将归。世间尤物难调护，寒怕开迟暖怕飞。","dynasty":"宋代","title":"梅花五首"}
{"author":"刘克庄","content":"婉娈宗姬性，坚贞烈士肠。簪蒿安隐约，画荻训偏傍。防墓夫同穴，泷阡子表冈。夫人真范母，那得不生滂。","dynasty":"宋代","title":"挽赵孺人"}
{"author":"刘克庄","content":"虽有隆乾手泽传，空疏岂敢望谈迁。春秋笔绝经谁续，光岳气分材少全。老去汗颜惭巧斩，向来执手付遗编。文名史学都休矣，追诵尧言一泫然。","dynasty":"宋代","title":"史稿"}
{"author":"刘克庄","content":"昔者监香火，今焉裂芰荷。祝融应冷笑，还肯再来麽。","dynasty":"宋代","title":"发岳市三首"}
{"author":"刘克庄","content":"岁晚郊居苦寂寥，日高监酪去城遥。深深榕迳苔墙里，忽有银钗叫卖樵。","dynasty":"宋代","title":"岁晚书事十首"}
{"author":"刘克庄","content":"金针玉指巧安排，直把天孙锦剪裁。樊素口中都道得，春莺啭处细听来。欲歌郢客声难和，才误周郎首已回。可惜禁中无应制，等闲老却谪仙才。","dynasty":"宋代","title":"跋方寔孙长短句"}
{"author":"刘克庄","content":"糁径红茵，莫要放、儿童抛砾。知渠是、仙家变幻，佛家空色。青女无端工翦彩，紫姑有祟曾迷赤。但双双、戏蝶绕空枝，飞还息。鲸量减，驹阴急。芳事过，余情惜。漫新腔窈渺，奏云和瑟。飘荡随他红叶水，萧条化作青芜国。忆桥边、池上共攀翻，空留迹。","dynasty":"宋代","title":"满江红"}
{"author":"刘克庄","content":"童子糊新就，笼纱碧色深。唤回少年梦，照见古人心。每对忘甘寝，频挑伴苦吟。与君交到老，莫虑弃墙阴。","dynasty":"宋代","title":"书灯"}
{"author":"刘克庄","content":"龙钟讵可备藩臣，半俸恩深胜在陈。熏鼠少曾开北牖。杀牛何必效东邻。笺天疏许初还笏，上水船难更掌纶。幼读学而浑忘却，岂能歌凤又书麟。","dynasty":"宋代","title":"徐洪二公再和二诗余亦随喜"}
{"author":"刘克庄","content":"英鉴高千古，名尤不假人。周惟十夫哲，汉止一儒醇。圣笔严褒贬，臣材岂拟伦。骊珠六十九，谁谓橐中贫。","dynasty":"宋代","title":"大行皇帝挽诗六首"}
{"author":"刘克庄","content":"重瞳亲简擢，华发困招麾。汶上吾行矣，胶西等弃之。翟门罗爵静，鲁地泣麟悲。意一奇风骨，如何不论思。","dynasty":"宋代","title":"挽吴君谋少卿二首"}
{"author":"刘克庄","content":"过去生平一念差，偶因薄技忝清华。宁吟韩子将归操，不草韦郎起复麻。绮语预愁无间狱，纶言见笑当行家。而今老矣全瘖了，匹似枯株不着花。","dynasty":"宋代","title":"仲晦昆仲求近稿戏答二首"}
{"author":"刘克庄","content":"有意祝灵椿，无堪献野芹。玉杯真缪巧，金镜最忠勤。","dynasty":"宋代","title":"丁巳启建二首"}
{"author":"刘克庄","content":"平生老兄弟，岁晚共婆娑。苏氏推同叔，程家说二哥。","dynasty":"宋代","title":"仓部弟生日五绝其五"}
{"author":"刘克庄","content":"是处皆堪结草庵，宁论塞北与江南。上林远赋讽才一，光范门书献至三。麟获鲁西终圣笔，马浮江左坐玄谈。古书疑信常相半，何必深疑御寇聃。","dynasty":"宋代","title":"用厚后弟强甫韵"}
{"author":"刘克庄","content":"畴昔论交四十霜，知公出处我尤祥。召来空赏凌云赋，麾去全疏偃月堂。近寄丽葠怜老病，忽吟楚些隔存亡。从今野叟凝尘几，无复三溪文字行。","dynasty":"宋代","title":"挽林武博二首"}
{"author":"刘克庄","content":"北关南荡霁华开，辇御端门肆眚回。野老相逢谈圣德，散斋蔬素到燔柴。","dynasty":"宋代","title":"丁卯元日十首"}
{"author":"刘克庄","content":"一从五窦联芳后，直至君家四桂堂。莫是燕山传下本，又疑蟾窟摘来香。即今录续题千佛，伊昔栽培记十郎。却笑郄生太矜露，一枝未足诧名场。","dynasty":"宋代","title":"题尤溪赵氏连桂堂"}
{"author":"刘克庄","content":"茧纸银钩写一通，殷勤投赠愧空空。辙环晚乃交吾子，稇载天将富此翁。著论未容符独步，操琴欲与愈争雄。儿童错认眉间喜，疑有珠犀满箧中。","dynasty":"宋代","title":"题萧令山则文编二首"}
{"author":"刘克庄","content":"别墅棋边勍敌破，上流帐下捷书飞。几年二虎争雄长，一剖为羓一遁归。","dynasty":"宋代","title":"丁卯元日十首"}
{"author":"刘克庄","content":"生世谁令抱百忧，点黄不肯上眉头。江边风雨飘蓬箬，爱惜扁舟一夜愁。","dynasty":"宋代","title":"惜舟"}
{"author":"刘克庄","content":"忽有尺书来委巷，断无半颗奉权门。且为锦荔支联句，不记金莲烛代言。颇羡彩毫摛老作，未应丹实减初元。明年倍熟平分吃，畅杀兹溪与后村。","dynasty":"宋代","title":"表弟方时父寄荔子名草堂红若欲与吾家玉堂红"}
{"author":"刘克庄","content":"月落宿禽起，幽人殊未回。不知何处磬，迢递过山来。","dynasty":"宋代","title":"夜登甘露山二首"}
{"author":"刘克庄","content":"拥旄佩印各荣华，已贵无官可复加。若不扫门丞相府，必曾养马侍中家。","dynasty":"宋代","title":"端嘉杂诗二十首"}
{"author":"刘克庄","content":"击蒙凿帝窍，躐等尊玄经。混沌死七日，童乌夭九龄。","dynasty":"宋代","title":"杂咏一百首·童乌"}
{"author":"刘克庄","content":"送君怀旧一销魂，谢墅孙陵髣髴存。下濑楼船皆万斛，曲江宫殿尚千门。笑陈狎客为俳体，与晋诸贤洗泪痕。定有奇谋裨玉帐，莫挥麈尾事清言。","dynasty":"宋代","title":"再送蒙仲二首"}
{"author":"刘克庄","content":"纤云扫迹，万顷玻璃色。醉跨玉龙游八极，历历天青海碧。水晶宫殿飘香，群仙方按霓裳。消得几多风露，变教人世清凉。","dynasty":"宋代","tags":"月夜，幻想","title":"清平乐·纤云扫迹"}
{"author":"刘克庄","content":"岁晚淹留潦雾间，朱幡虽宠变苍颜。颍川凤下来何晚，浪泊鸢飞去不还。道远返丧新燧改，州贫无赙旅囊悭。新邱莫叹封茔俭，绝胜痴人锦裹山。","dynasty":"宋代","title":"林贵州哀诗二首"}
{"author":"刘克庄","content":"骥子丰神水似清，晬盘拿了太憨生。语迟未识罢并囝，性慧过如姊与兄。顾我高明惭父祖，愿儿愚鲁至公卿。何时长大胜冠带，处处将车捉辔行。","dynasty":"宋代","title":"骥孙晬日"}
{"author":"刘克庄","content":"眼如电，十年读。腹如栉，三冬足。昔池上，赓黄鹄。今田间，叱黄犊。耕谷口，庐汾曲。洁去就，免殆辱。余先人，奋白屋。忠孝家，文章录。修名远，大运促。藐诸孤，忝似续。既显庸，亦老宿。如毛德，如天福。郭之东，溪之北，百弓地，十围木。几哉丘，吾所卜。汉赵岐，唐杜牧。皆自铭，不它属。虽短章，颇实录。","dynasty":"宋代","title":"铭诗一首"}
{"author":"刘克庄","content":"病翁一榻萧然，不知世有欢娱事。雀罗庭院，载醪客去，催租人至。报答秋光，要些酒量，要些诗思。奈长鲸罢吸，寒蛩息响，茶瓯外、惟贪睡。穷巷幸无干贽。或相过、莫知谁氏。柴门草户，阙人守舍，任伊题字。自和山歌，国风之变，离骚之裔。待从今向去，年年强健，插花高会。","dynasty":"宋代","title":"水龙吟自和前二首其三"}
{"author":"刘克庄","content":"少豪颇似括谈兵，老去方惭理未明。窗下残书千遍读，卷中一字几回更。撚髭人尽嗤吾拙，歃血谁当豫此盟。肯啖菜根抄脱粟，许君十载共经营。","dynasty":"宋代","title":"答傅监仓"}
{"author":"刘克庄","content":"君去民称颂，吾州录事廉。平心决蛮触，恕笔谳髠钳。守法仁人勇，持身处女严。城中旗傍盛，不欠恶诗拈。","dynasty":"宋代","title":"送魏录事"}
{"author":"刘克庄","content":"倘来事已付茫茫，朝野皆知故态狂。视草偶曾称学士，看花未了失台郎。贾生作赋先扬马，屈子分骚与景唐。绝笔且宜高束起，要赓黄鹄和芝房。","dynasty":"宋代","title":"和季弟韵二十首"}
{"author":"刘克庄","content":"侬久离怖畏，佛亦生欢喜。却看丈六身，僬侥国人尔。","dynasty":"宋代","title":"南山感旧其七"}
{"author":"刘克庄","content":"十载三边惯辙环，来得书得报平安。谓宜图画凌烟上，犹自翱游陇蜀间。画策功多宁论赏，封侯事在且加餐。传闻玉帐先禽辟，定有新铭刻剑关。","dynasty":"宋代","title":"寄陈澈计议二首"}
{"author":"刘克庄","content":"传得上林种，曾于艮岳栽。吾君无嗜好，不贡一株来。","dynasty":"宋代","title":"采荔子十绝"}
{"author":"刘克庄","content":"邵子生男四十五，弟今方邵过三年。莫随夷甫举遗逸，且教伯温成大贤。洛下耆英为汝喜，河南闻见待渠传。会当杨柳芙蓉下，快与翁抄击壤编。","dynasty":"宋代","title":"喜六二弟生子"}
{"author":"刘克庄","content":"文致累臣心事薄，包谈眸子过名轻。可怜汝辈终身悔，得似先生只眼明。","dynasty":"宋代","title":"晨起览镜六首"}
{"author":"刘克庄","content":"自从风雅陵夷后，吟到梅村世岂多。旷达知章归后作，轩昂予美醉时歌。击蒙何止闻童稚，谴疟犹堪去病魔。一听牙弦三叹息，今无钟子奈诗何。","dynasty":"宋代","title":"题倪鲁玉诗后二首"}
{"author":"刘克庄","content":"象防迹露埋齿，麝以香闻割脐。群儿争放纸鹞，老子宁为木鸡。","dynasty":"宋代","title":"铭座六言二首"}
{"author":"刘克庄","content":"赤日黄埃，梦不到、清溪翠麓。空健羡、君家别墅，几株幽独。骨冷肌清偏要月，天寒日暮尤宜竹。想主人、杖履绕千回，山南北。宁委涧，嫌金屋。宁映水，羞银烛。叹出群风韵，背时装束，竞爱东邻姬傅粉，谁怜空谷人如玉。笑林逋、何逊漫为诗，无人读。","dynasty":"宋代","title":"满江红其三题范尉梅谷"}
{"author":"刘克庄","content":"旧岁书犹至汉阳，新年梦已隔瞿唐。西人久苦供军费，南士专营出峡装。尘暗三边途尚梗，身游万里鬓应苍。蜀山闻说多仙者，试为余求辟谷方。","dynasty":"宋代","title":"寄夔漕王中甫"}
{"author":"刘克庄","content":"身属嫖姚性命轻，君看一蚁尚贪生。无因唤取谈兵者，来向桥边听哭声。","dynasty":"宋代","title":"赠防江卒六首其四"}
{"author":"刘克庄","content":"久抛弓冶作耕夫，故步人犹记铁炉。已老安能歌竞病，从初不合识之无。房帷那复伶玄妾，部曲惟馀颖士奴。春暖小车时一出，绝胜朝士典西湖。","dynasty":"宋代","title":"居厚弟和七十四吟再赋"}
{"author":"刘克庄","content":"昔在端平际，临朝想老成。但闻辕固召，不见伏生行。霜柏无寒暑，朝华有悴荣。由来天所靳，上寿与高名。","dynasty":"宋代","title":"挽林焕章二首其一"}
{"author":"刘克庄","content":"匹马曾经小店炊，一株玉雪映疏篱。无言谁识含情处，有韵全看背面时。乍见心方惊绝艳，重来人已折繁枝。断烟残照山村路，消得刘郎一首诗。","dynasty":"宋代","title":"匹马"}
{"author":"刘克庄","content":"老瞒眶焰市朝空，宗室惟馀大耳翁。汉贼有谁分逆顺，关河无地着英雄。紫髯久矣营江表，黄屋萧然寄峡中。可惜姜维胆如斗，功虽不就有馀忠。","dynasty":"宋代","title":"刘玄德"}
{"author":"刘克庄","content":"乡近尤谙俗，山深莫掩名。士皆夸尉好，民亦诵官清。入幙交游少，依僧去住轻。它年汉廷上，定不愧黄生。","dynasty":"宋代","title":"答仙游黄尉岩孙"}
{"author":"刘克庄","content":"小词落拓逼希真，未典春衣未是贫。穷肯磷缁久幽操，老犹熏沐不赀身。营巢燕熟飞来旧，脱袴禽痴唤着新。蜀口尘清江浪白，息头重作太平人。","dynasty":"宋代","title":"再次竹溪韵三首"}
{"author":"刘克庄","content":"闻道泉人截{左革右登}留，翰林从此去吾州。村中父老相持泣，但祝今侯似故侯。","dynasty":"宋代","title":"送真舍人帅江西八首"}
{"author":"刘克庄","content":"雨湿红裳靡待秋，摘来深愧木瓜投。祗今陈紫无真本，比昔姚黄胜一筹。聊荐金盘蠲渴肺，不烦绮席啭歌喉。圣朝仁远停包贡，赖有公诗为拔尤。","dynasty":"宋代","title":"次韵张秘丞皱玉诗"}
{"author":"刘克庄","content":"自与浮名了不关，腾空岂若抱珠蟠。浪云史学三刘后，敢道诗名二宋间。青帝纵然回暖律，苍官安得有韵颜。日晡坐客俱辞去，盐酪城中买未还。","dynasty":"宋代","title":"居厚弟示和诗复课十首"}
{"author":"刘克庄","content":"解瑟于今又再秋，弓旌所致总名流。积轻曾覆祁公鼎，偏重能翻涑水舟。袖里缠文差快意，局傍观弈尚私忧。信庵丞相如通讯，为说狂生霜满头。","dynasty":"宋代","title":"送胡叔献被召二首"}
{"author":"刘克庄","content":"脱发纷纷雪满簪，逢春非复少年心。旋分菜把来穷巷，遥忆花枝满上林。寒拥絮衣看谒懒，老耽绮语业缘深。竹居东道风光主，乞与甘棠蔽芾阴。","dynasty":"宋代","title":"和外弟方遇立春"}
{"author":"刘克庄","content":"飞锡应来从鹫岭，卓茅浑未有蜂窠。输他灵运先成佛，笑杀僧伽改姓何。一半芋甘堪共饱，六如语妙不须多。珍公棒喝方行用，肯着诗仙挂搭麽。","dynasty":"宋代","title":"用旧韵赠莹上人"}
{"author":"刘克庄","content":"思邈方书去失，休文老病来攻。新年筋力太龙钟。腰似铁锚儿重。雅拜怎生搢笏，徐行也要扶筇。田翁邀饮不能从。难伴诸公上雍。","dynasty":"宋代","title":"西江月腰痛，旧传陈复斋名方，岁久失之"}
{"author":"刘克庄","content":"甚春来、冷烟凄雨，朝朝迟了芳信。蓦然作暖晴三日，又觉万姝娇困。霜点鬓。潘令老，年年不带看花分。才情减尽。怅玉局飞仙，石湖绝笔，孤负这风韵。倾城色，懊恼佳人薄命。墙头岑寂谁问。东风日暮无聊赖，吹得胭脂成粉。君细认。花共酒，古来二事天尤吝。年光去迅。漫绿叶成阴，青苔满地，做得异时恨。","dynasty":"宋代","title":"摸鱼儿（海棠）"}
{"author":"刘克庄","content":"方喜燃藜向石渠，岂知仅拥两轮朱。非为郡失好太守，便恐世无行秘书。酒渍双鸡惭薄薄，表论一鹗谩区区。即今交道尤难恃，试问原头几素车。","dynasty":"宋代","title":"方蒙仲秘书哀诗三首"}
{"author":"刘克庄","content":"俱登瀛馆，俱还洛社，各自健如黄犊。不消外监与留台，也不要、嵩山崇福。我如原父，君如贡父，且把汉书重读。韩公当局等闲过，又看到、温公当局。","dynasty":"宋代","title":"鹊桥仙（居厚弟生日）"}
{"author":"刘克庄","content":"莫作封君看，慈祥若父兄。化教虞芮逊，和了触蛮争。列戟犹森卫，曹装忽趣行。要知莆俗厚，冠盖送倾城。","dynasty":"宋代","title":"送曹守司直二首"}
{"author":"刘克庄","content":"种蠡功名士，吾评蠡最优。五湖足春水，一叶寄扁舟。变姓乘单舸，翻身退急流。千金徒铸象，万里孰驯鸥。震泽鲈堪脍，苏台鹿已游。君王既称霸，求尽沼吴谋。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"万里先行脚，三家晚闭关。曾求诗入海，亦作史藏山。","dynasty":"宋代","title":"放言其四"}
{"author":"刘克庄","content":"吾家皱玉玉堂红，粹美宁非间气钟。绝喜诗来相品藻，安知物有不遭逢。","dynasty":"宋代","title":"温陵太守赵右司惠诗求荔子适大风雨扫尽辄和"}
{"author":"刘克庄","content":"暮年台笠代羸骖，信步篱东过舍南。稍喜农家行食麦，径催园户去移酣。寻花公倘来过甫，置薤吾无可语参。诸县丰登条教简，醉翁饮少已先酣。","dynasty":"宋代","title":"又和喜雨四首"}
{"author":"刘克庄","content":"锦囊玉笛昔追从，度曲联诗雪月中。老对梅花无意味，欠诗欠笛欠花翁。","dynasty":"宋代","title":"二叠"}
{"author":"刘克庄","content":"怒潦浮槎去，狂飙拔木飞。不饶后村荔，如夺首阳薇。任土包茅阙，过时硕果稀。谁言长卿渴，且咽上池肥。","dynasty":"宋代","title":"荔厄一首"}
{"author":"刘克庄","content":"疾始于荣卫，哀哉不豫谋。贪生讳闻死，天下几桓侯。","dynasty":"宋代","title":"杂咏一百首·扁鹊"}
{"author":"刘克庄","content":"不用占蓍更讯龟，功成尚有赤松期。由来寿与仁相贯，季主君平未必知。","dynasty":"宋代","title":"郑丞相生日口号十首"}
{"author":"刘克庄","content":"辛苦搜扬更撚须，适资谈者指瑕瑜。中郎碑好犹名愧，吏部铭高未免谀。馀忿燕泥能道否，遗言鹤唳可闻乎。从今一字休思索，千古文人一律愚。","dynasty":"宋代","title":"仲晦昆仲求近稿戏答二首"}
{"author":"刘克庄","content":"连墙终岁少相过，时听书声警睡魔。懒续胶弦欢意薄，虽分风月皱眉多。廉如玉雪谁知者，仕止牙绯奈命何。昨送华轩今哭墓，伤心相挽不成歌。","dynasty":"宋代","title":"挽宋泉倅"}
{"author":"刘克庄","content":"五言徽外弹声古，一点眉间喜色浓。去莠莆田成沃壤，种花寒地亦春风。民怀惠爱祠乡祀，上奋英明即墨封。不比寻常折杨柳，君侯髦士我衰翁。","dynasty":"宋代","title":"丘君双荐前尹古田三年有遗爱邑人以为可继阳"}
{"author":"刘克庄","content":"处和昔牧罗浮郡，不载南州一物还。酝藉汝何惭小阮，空疏吾谬作梁山。步趋诸老先生后，遨兀斋郎太祝间。华发病翁无喜事，直须春榜一开颜。","dynasty":"宋代","title":"送质甫侄铨试"}
{"author":"刘克庄","content":"试倚高楼望，桑田化渺弥。安知为野老，农事上双眉。","dynasty":"宋代","title":"久雨五首"}
{"author":"刘克庄","content":"莱相竹今供戌卒，武侯柏亦付胡儿。南来独有昌黎木，神物千年尚护持。","dynasty":"宋代","title":"韩祠三首"}
{"author":"刘克庄","content":"封高四尺宁从险，穴锢三泉岂不愚。客过唐陵悲石马，盗穿秦冢得金凫。蛩吟不必人歌挽，鸡絮那无客吊孤。自作铭诗差实录，免教人谤退之谀。","dynasty":"宋代","title":"戏题山庵二首"}
{"author":"刘克庄","content":"客屦自来去，山翁病不知。座无掬道士，门有艾天师。","dynasty":"宋代","title":"乙卯端午十绝"}
{"author":"刘克庄","content":"众闻鸣镝惊麕散，独奋空拳跃马迎。嚼齿骂声殊未绝，归元血面尚如生。睢阳合祀无南八，河北诸城有杲卿。可惜援师来已晚，当时巷战只州兵。","dynasty":"宋代","title":"临江使君陈华叟哀诗二首"}
{"author":"刘克庄","content":"予夺平心足矣，痛痒以身体之。薤本何须先拔，蒲鞭不可妄施。","dynasty":"宋代","title":"送强甫赴惠安六言十首其二"}
{"author":"刘克庄","content":"俱着锦衣裳，凭谁办绿黄。可怜君耄矣，贤嬖不贤姜。","dynasty":"宋代","title":"杂咏一百首·卫姜"}
{"author":"刘克庄","content":"新擢咸淳两台端，可继庆历四谏官。安知千载无南董，异日求君谏草看。","dynasty":"宋代","title":"乙丑元日口号十首"}
{"author":"刘克庄","content":"少工文字老安施，不但才悭力已疲。无复滴泉来上绠，惠连入梦偶成诗。","dynasty":"宋代","title":"和仲弟十绝"}
{"author":"刘克庄","content":"上古闻巢父，衰周有楚狂。由来豪杰士，不必待文王。","dynasty":"宋代","title":"杂咏一百首·接舆"}
{"author":"刘克庄","content":"晚悟河难塞，收方入枕函。五穷衰并现，百病老皆谙。强起留奚益，全归死亦甘。癃残愧英妙，努力勿多谈。","dynasty":"宋代","title":"余辛卯岁卧病郡城陈宗之胡希圣有诗问讯后五"}
{"author":"刘克庄","content":"往闻耆老言，兹洞深无际。暗中或识路，尘外别有世。几思绝人事，赍粮穷所诣。棋终出易迷，炬绝入难继。孤亭渺云端，于焉小休憩。凭高眺城阙，扰扰如聚蚋。尽捐滓秽念，遂有飞举势。山灵娼清游，雨意来极锐。蒙蒙湿莎草，浥浥凉松桂。暝色不可留，怅望崖扉闭。","dynasty":"宋代","title":"栖妻洞"}
{"author":"刘克庄","content":"纵观姑游目，殷忧欲碎心。马嘶淮祲恶，鹃叫蜀冤深。玉座方亭箸，椒涂亦脱簪。好为谏臣论，莫作醉翁吟。","dynasty":"宋代","title":"癸卯上元即席次杨使君韵二首"}
{"author":"刘克庄","content":"数步觉萧娘臭，三日闻荀令香。涑水公铭衾戒，乖崖老按剑防。","dynasty":"宋代","title":"铭座六言二首"}
{"author":"刘克庄","content":"学士朋来似堵墙，共看老笔出提纲。绣鞯张盖传呼宠，不比倡优蓄子长。","dynasty":"宋代","title":"梦与尤木石论史感旧七绝句"}
{"author":"刘克庄","content":"練衣蒲屦小纶巾，四壁清风一榻尘。谁谓先生贫到骨，百金新聘竹夫人。","dynasty":"宋代","title":"书壁"}
{"author":"刘克庄","content":"背伛水牛泅涧，发白冰蚕吐丝。貌丑似猴行者，诗瘦于鹤何师。","dynasty":"宋代","title":"揽镜六言三首其一"}
{"author":"刘克庄","content":"尺棰拟为千世用，一梅欲足百人酸。苦心乍可齑盐里，粉骨何须鼎鼐间。","dynasty":"宋代","title":"十叠"}
{"author":"刘克庄","content":"传呼铃下戒舆骖，清晓牙旗过水南。一瓣预祈今岁稼，两枚不受郡人酣。端门侍辇公修觐，禅几传灯我饱参。童子归谈城内事，遨头诗好众宾酣。","dynasty":"宋代","title":"和乡侯灯夕六首"}
{"author":"刘克庄","content":"鹿门陈迹有馀哀，犹记庞公返自崖。行到当时相送处，不知老泪自何来。","dynasty":"宋代","title":"石塘感旧十绝"}
{"author":"刘克庄","content":"酒肠诗胆两轮囷，已病方知爱重身。慈母绝怜呕心[以下原残缺八面]","dynasty":"宋代","title":"遣兴二首"}
{"author":"刘克庄","content":"便有凤从千仞下，更无虎守九重门。拔茅初喜仕途泰，起蕝乃知皇帝尊。","dynasty":"宋代","title":"七十九吟十首"}
{"author":"刘克庄","content":"便披蓑、荷锄归去，何须身著宫锦。与谁共话桑麻事，朱老阮生尤稔。筛样饼。瓮样茧，长须赤脚供樵饪。清流浊品。尽扫去胸中，置诸膜外，对酒莫辞饮。华胥梦，怕杀人惊晓枕。疏窗惟月来闯。一生常被弓旌误，且告朝家追寝。愁个甚。君管取，有薇堪采松堪荫。茅山再任。幸不是谋臣，又非世将，免犯道家禁。","dynasty":"宋代","title":"摸鱼儿（用实之韵）"}
{"author":"刘克庄","content":"东林百草摇落，老圃数株白红。楚客空悲岁晏，班姬错怨秋风。","dynasty":"宋代","title":"芙蓉六言四首"}
{"author":"刘克庄","content":"众评白傅谥，谁得乐天心。小太宗英主，临朝谥醉吟。","dynasty":"宋代","title":"乐天"}
{"author":"刘克庄","content":"具舰逃安往，焚巢溃不支。区区一州力，不足辱王师。","dynasty":"宋代","title":"江南五首其三"}
{"author":"刘克庄","content":"不甘蟆蚀月，泣献磔蟆诗。却效玉川子，仍曾是退之。","dynasty":"宋代","title":"两曜二首"}
{"author":"刘克庄","content":"张生快士非拘儒，袖出一编相斫书。扑虱拍蚊吾不忍，断蛇刺虎子何粗。","dynasty":"宋代","title":"旴士张季携所注三略访西山先生既跋其书余复"}
{"author":"刘克庄","content":"陌上儿童说，时清长吏贤。岂能无朴教，不过示蒲鞭。采彼轻柔质，施诸牧御权。坐令强梗者，若挞市朝然。院舍棠阴合，圜扉草色鲜。弛答能败子，威爱贵兼全。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"忝居言偃室，偶在郑公乡。尽识阶庭秀，多窥屋壁藏。数行杜陵泪，一瓣孔林香。吾老无行役，何由沥奠觞。","dynasty":"宋代","title":"挽朱吏部子明二首"}
{"author":"刘克庄","content":"目送双旌已黯然，可堪之子去联翩。遥知幕下闻三语，不要山阴送一钱。聊与远民蠲热瘴，并为迁客饮寒泉。昔游仅及罗浮半，安得从君访绝巅。","dynasty":"宋代","title":"送郑司户"}
{"author":"刘克庄","content":"怪事广寒殿，此夕不开关。林间乌鹊贺，暂得一枝安。只在浮云深处，谁驾长风挟取，明镜忽飞还。玉兔呼不应，难觅臼中丹。酒行深，歌听彻，笛吹残。嫦娥老去孤另，离别匹如闲。待得银盘擎出，只怕玉峰醉倒，衰病不禁寒。卿去我欲睡，孤负此湖山。","dynasty":"宋代","title":"水调歌头·怪事广寒殿"}
{"author":"刘克庄","content":"士女匆匆散，溪山寂寂然。龙舟闲似我，阁起向沙边。","dynasty":"宋代","title":"端午五言三首"}
{"author":"刘克庄","content":"处处鸡豚竞赛冬，皆言太守致年丰。老农记得庄生说，姑射仙人恐是公。","dynasty":"宋代","title":"庆建州叶守"}
{"author":"刘克庄","content":"羊裘素不习朝仪，公遣西曹屈致之。道是君痴君不服，巢由安肯见皋夔。","dynasty":"宋代","title":"读严光传二首"}
{"author":"刘克庄","content":"源里人家太古时，争为鸡黍款渔师。下山莫向城中说，第一休教太守知。","dynasty":"宋代","title":"田舍二首"}
{"author":"刘克庄","content":"致。属先受制置使李公之辟，崔公始聘洪公舜俞入幕。后二十五年，奉使岭外，拜公祠象，俯仰今昔，辄和公所作水调歌头以寓悲慨云。敕使竟空反，公不出梅关。当年玉座记忆，仄席问平安。羽扇尉佗城上，野服仙游阁下，辽鹤几时还。赖有蜀耆旧，健笔与书丹。青油士，珠履客，各凋残。四方蹙蹙靡骋，独此尚宽闲。丞相祠堂何处，太傅石碑堕泪，木老瀑泉寒。往者不可作，置酒且登山。","dynasty":"宋代","title":"水调歌头"}
{"author":"刘克庄","content":"有酒聊排闷，无书可订顽。君看鸾铩羽，不若早知还。","dynasty":"宋代","title":"放言五首"}
{"author":"刘克庄","content":"催花小雨饯馀寒，衰病今朝始出山。移北阜文从汝笑，非西畴事勿予关。预知帝耜开耕籍，初洒天瓢遍城寰。便起笔床茶灶兴，钓舟久矣阁前湾。","dynasty":"宋代","title":"又和喜雨四首"}
{"author":"刘克庄","content":"乌寺迎岩主，螭坳起涧翁。也须留几个，相伴听松风。","dynasty":"宋代","title":"病中杂兴五言十首"}
{"author":"刘克庄","content":"断镞遗鎗不可求，西风古意满原头。孙刘数子如春梦，王谢千年有旧游。高塔不知何代作，暮笳似说昔人愁。神州只在阑干北，度度来时怕上楼。","dynasty":"宋代","title":"冶城"}
{"author":"刘克庄","content":"玉座吞声别，毡车触目悲。如何汉公主，去作虏阏氏。","dynasty":"宋代","title":"杂咏一百首·乌孙公主"}
{"author":"刘克庄","content":"昔受浮丘伯密传，骎骎辕固伏生年。试横牧笛花间饮，胜着朝冠柏下眠。天上锦袍曾夺得，山中石砚又磨穿。生来羞舐淮南鼎，且戏尘寰作地仙。","dynasty":"宋代","title":"示强甫"}
{"author":"刘克庄","content":"纤路泥尤滑，柴门扫不开。子猷返棹后，不见有船来。","dynasty":"宋代","title":"咏潇湘八景各一首江天暮雪"}
{"author":"刘克庄","content":"进立乎朝多惮黯，谊形于色欲烹桑。瞻前昔遍参诸老，殿后今留遗嗣皇。主圣方当亲上辇，时清未可梦凝香。蒲轮定以何时发，耄瞎难占紫气祥。","dynasty":"宋代","title":"徐仲晦以尚书郎召"}
{"author":"刘克庄","content":"宁采箕山钓颍滨，放勋天大不能臣。渔郎未必知年代，先有逃尧次避秦。","dynasty":"宋代","title":"隐者"}
{"author":"刘克庄","content":"甫登鳌顶浩然归，岂是区区较粟薇。纵使吠声杂尧桀，可无直笔辨聃非。雷音首占第一义，黛色终当四十围。想见朝阳鸣未已，在岐山下莫高飞。","dynasty":"宋代","title":"次韵君节秘书三首"}
{"author":"刘克庄","content":"落梅万点晓泥乾，擘纸携家去上山。宁与先君游地下，肯随谄子乞墦间。墼墙渍雨颓偏易，沙土栽松长极艰。毕竟有惭庐墓士，林扉夜只付僧关。","dynasty":"宋代","title":"上冢"}
{"author":"刘克庄","content":"巧历虽千岁，先知一日差。未能下算子，亦道是占家。","dynasty":"宋代","title":"杂咏一百首·洛下闳"}
{"author":"刘克庄","content":"有意祝灵椿，无堪献野芹。玉杯真缪巧，金镜最忠勤。","dynasty":"宋代","title":"丁巳启建二首"}
{"author":"刘克庄","content":"已了灯窗债，心知举业非。立朝多谏草，取友必深衣。虀甕贫时共，书筒贵后稀。病身偏惜泪，一为故人挥。","dynasty":"宋代","title":"哭孙行之二首"}
{"author":"刘克庄","content":"蒙叟之言卓诡，尹喜之事诞夸。白云腾上尸假，紫气横空眼花。","dynasty":"宋代","title":"溪庵放言十首"}
{"author":"刘克庄","content":"刍言当日偶然同，白首家山各固穷。海内仅存一畏友，人间遂有两愚公。似闻黄阁登迂叟，且向青原访醉翁。此士未庆无着处，栖栖十载六治中。","dynasty":"宋代","title":"送实之倅庐陵二首"}
{"author":"刘克庄","content":"禁中宣召佯狂李，度外蒐罗不第蕡。先帝英明亲擢汝，孤臣老死敢忘君。坏麻讵忍加城罪，庭著居常读轼文。纵使天光留只眼，此生无复望尧云。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"游人似蚁磨边旋，惊怪壶中有别天。铁画谁如奎画妙，锦湖赛过鉴湖贤。悬知星照严光濑，不管江通鲁望田。昭代未应无狗监，诵公新作冕旒前。","dynasty":"宋代","title":"席间次水村主人韵"}
{"author":"刘克庄","content":"离乱雪山隔，艰难蜀信通。道人能缩地，移取向江东。","dynasty":"宋代","title":"赠雪山李道人二首"}
{"author":"刘克庄","content":"倏来如诇伺，奇中费堤防。最善逃形影，恶知辨臭香。□□□不见，乌获臂空攘。□诧藏幽密，其如盖愈彰。","dynasty":"宋代","title":"又和南塘十首其三蚋"}
{"author":"刘克庄","content":"先生读易注参同，筑室云山第几重。昔遇壶丘疑见怪，今于老子信犹龙。方灵有物司丹灶，符验无妖血剑锋。只恐欲藏藏未得，世人往往或知踪。","dynasty":"宋代","title":"绵亭林逸人扁所居室曰藏晖求诗"}
{"author":"刘克庄","content":"古柏每经寒耸秀，朝花不待夕离披。举扬壹似德山棒，摧拉过于力士椎。化鹤仙归见孙老，感麟翁泣叹吾衰。楚狂难和薰风句，聊自歌之舞蹈之。","dynasty":"宋代","title":"再和二首"}
{"author":"刘克庄","content":"为爱桥边半树斜，解衣贳酒隔桥家。唐人苦死无标致，只识玄都观里花。","dynasty":"宋代","title":"路傍桃树"}
{"author":"刘克庄","content":"窃弓俱奋臂，窥鼎迭磨牙。同姓馀中垒，昌言抑外家。","dynasty":"宋代","title":"杂咏一百首其四十七刘向"}
{"author":"刘克庄","content":"昨夜身手和柔，今晨毛发飕飗。不堪早朝骑马，尚能夜起饭牛。","dynasty":"宋代","title":"春日六言十二首"}
{"author":"刘克庄","content":"去春烽火照江边，曾草军书夕废眠。万里旌旗真属命，一丘耕钓且随缘。偶然谢客元非病，间亦寻僧不为禅。尚有惜花情味在，铜瓶终日玩芳妍。","dynasty":"宋代","title":"去春"}
{"author":"刘克庄","content":"故人握节守齐安，闻说边头事愈难。赤手募丁修险隘，白头擐甲御风寒。半腰城甫包围毕，一把兵皆点摘残。收得去年书在架，忆君灯下展来看。","dynasty":"宋代","title":"寄何立可提刑"}
{"author":"刘克庄","content":"百卉凋零触凛然，谷风栗烈涧冰坚。阴山餐雪有臣节，中野履霜无母怜。","dynasty":"宋代","title":"二叠"}
{"author":"刘克庄","content":"南岳后，累任作祠官。试说与君看。仙都玉局才交卸，新衔又管华州山。怪先生，吟胆壮，饮肠宽。去岁拥、旌旗称太守。今岁带、笭箵称漫叟。慵入闹，惯投闲。有时拂袖寻种放，有时携枕就陈抟。任旁人，嘲潦倒，笑痴顽。","dynasty":"宋代","title":"最高楼其一戊戌自寿"}
{"author":"刘克庄","content":"平陆莽为巨浸，晴空变作漏天。明朝是小暑节，重霉必大有年。","dynasty":"宋代","title":"久雨六言四首"}
{"author":"刘克庄","content":"曾从庄列问端倪，俗学区区等甕鸡。佛法须偿蚯蚓债，帝魂化作杜鹃啼。安知丞相嗔如屋，但见山公醉似泥。它日门人求注脚，只须标作饮中题。","dynasty":"宋代","title":"饮中题一首"}
{"author":"刘克庄","content":"戒饬长须赤脚，客来洒扫送迎。莫言老子晏起，但道先生宿酲。","dynasty":"宋代","title":"醉乡六言二首"}
{"author":"刘克庄","content":"君去江边春色浓，郡花照席万枝红。守分风月元非赘，吏白文书但托聋。黄本何堪处秦观，白麻近已拜申公。早归了却兰台史，莫久吟诗快阁中。","dynasty":"宋代","title":"送实之倅庐陵二首"}
{"author":"刘克庄","content":"名见商书又见诗，畹兰难拟况江蓠。灵均苦要群芳聚，却怪骚中偶见遗。","dynasty":"宋代","title":"九叠"}
{"author":"刘克庄","content":"老不计生朝，惭愧阿连书尺。雪鬓霜髭不管，管眼腰黄赤。待将心事自笺天，莫费子公力。乞赐先生处士，换一张黄敕。","dynasty":"宋代","title":"好事近（壬戌生日和居厚弟）"}
{"author":"刘克庄","content":"欲击伯仁肘，难悬季子腰。自刊聊自用，渠刻任渠销。","dynasty":"宋代","title":"戏效屏山书斋十咏"}
{"author":"刘克庄","content":"狐鸣工作崇，鸦噪每为凶。鲁观初尸罪，丘门永削踪。谋身真有窟，凿趾欲无墉。力击延龄去，堂堂似亢宗。","dynasty":"宋代","title":"再和四首"}
{"author":"刘克庄","content":"朝骑宝马听鸡声，夕问归舟灶婢惊。手扳抽还无责任，谏书讫了少施行。有时短褐过邻舍，不记巍冠待迩英。善类合离关世运，非人颊舌所能争。","dynasty":"宋代","title":"警斋吴侍郎再和余送行及居厚弟诗各次韵"}
{"author":"刘克庄","content":"痴呆已肖木鸡状，行走不减竹马时。太平期恰当今日，嬉戏翁浑如小儿。","dynasty":"宋代","title":"乙丑元日口号十首"}
{"author":"刘克庄","content":"曾结诗絇玉座傍，放狂归去老知章。钝迟一任嘲元白，迂阔皆因駮录黄。","dynasty":"宋代","title":"戊午生朝和居厚弟五绝"}
{"author":"刘克庄","content":"玉阶接武侍凝旒，岁晚同寻洛社游。骑竹小儿迎辄去，戴花老监挽难留。班春行李那容缓，亭午前茅盍少休。造物殷勤爱公处，傍无妙丽护衣篝。","dynasty":"宋代","title":"送林元质侍郎赴宣城二首"}
{"author":"刘克庄","content":"青牛先已去，白鹤久方归。若欲分优劣，老聃贤令威。","dynasty":"宋代","title":"杂记五言十首"}
{"author":"刘克庄","content":"谁谓曹瞒智，回头玉座空。向来台上妓，尽入洛阳宫。","dynasty":"宋代","title":"杂咏一百首·铜雀妓"}
{"author":"刘克庄","content":"道散斯文体尚浮，韩曾力与化工侔。山瞻泰华岩岩耸，河出崑崙混混流。长庆从官销不得，熙宁丞相挽难留。沧州奏疏潮州表，犹被人拈作话头。","dynasty":"宋代","title":"韩曾一首"}
{"author":"刘克庄","content":"昔似子期善听，今如祈父不总。怕有学人问话，向道老僧害聋。","dynasty":"宋代","title":"老病六言十首呈竹溪"}
{"author":"刘克庄","content":"初与游杨事伊洛，后闻王魏起并汾。空令蟠结千年核，难掩光芒万丈文。儿似福郊传旧学，友为子厚志新坟。身今独老西河上，欲酹生刍隔暮云。","dynasty":"宋代","title":"挽李秘监"}
{"author":"刘克庄","content":"谈攻说守漫多端，谁把先朝事细看。弃夏西陲忘险要，失燕北面受风寒。傍无公议扶种李，中有流言沮范韩。寄语深衣挥麈者，身经目击始知难。","dynasty":"宋代","title":"感昔二首"}
{"author":"刘克庄","content":"昔遇重华席屡前，因排贵近去翩然。叩墀袖有驰球疏，易箦囊无沐椁钱。当日传家惟谏草，至今赡族赖祠田。原头宰木苍如此，才见山庵葺数椽。","dynasty":"宋代","title":"中{左山右寻}先茔"}
{"author":"刘克庄","content":"盘龙恨庾长史，太宰哀李崖州。达人能和大怨，壮士不报细雠。","dynasty":"宋代","title":"冬夜读几案间杂书得六言二十首"}
{"author":"刘克庄","content":"出郭斜阳已在山，夜深乘月到江干。奴敲小店牢扃户，僧借虚堂径挂单。骇浪急回恩胆薄，逆风小住为心宽。投床一枕潇湘梦，无柰霜钟苦唤残。","dynasty":"宋代","title":"真隐寺"}
{"author":"刘克庄","content":"寂寞全州路，家家荻竹扉。异僧留塔在，过客入城稀。传舍临清泚，官亭占翠微。沙头泊船者，多自岭南归。","dynasty":"宋代","title":"全州"}
{"author":"刘克庄","content":"侍中谲取玉带，尚书苦爱貂蝉。家破谪黎母矣，塚穿无髑髅焉。","dynasty":"宋代","title":"春夜温故六言二十首"}
{"author":"刘克庄","content":"恰为仙佛做生辰。公又绂麒麟。黑白几枰屡变，丹青百奏如新。都门饯底，洛中画底，莫是前身。虽老不扶灵寿，有时更上蒲轮。","dynasty":"宋代","title":"朝中措（元质侍郎生日）"}
{"author":"刘克庄","content":"圆随如一百八，大知识五十三。旋学梵音朗诵，老无脚力遍参。","dynasty":"宋代","title":"题佛书六言一首"}
{"author":"刘克庄","content":"桥低水涨过船难，旋拆船篷复旋安。未免屈蟠篷底坐，谁教君爱切云冠。","dynasty":"宋代","title":"三月二十一日泛舟十绝"}
{"author":"刘克庄","content":"支解雠人毒，香涂施主恩。对天剖肠胃，倒海洗亲冤。","dynasty":"宋代","title":"应真二首"}
{"author":"刘克庄","content":"赤日黄埃，梦不到、清溪翠麓。空健羡、君家别墅，几株幽独。骨冷肌清偏要月，天寒日暮尤宜竹。想主人、杖履绕千回，山南北。宁委涧，嫌金屋。宁映水，羞银烛。叹出群风韵，背时装束，竞爱东邻姬傅粉，谁怜空谷人如玉。笑林逋、何逊漫为诗，无人读。","dynasty":"宋代","title":"满江红题范尉梅谷"}
{"author":"刘克庄","content":"仕宦端平甲子岁，结局景定壬戌年。有北窗凉来枕畔，无南风尘傍扇边。","dynasty":"宋代","title":"七十九吟十首"}
{"author":"刘克庄","content":"古书蹖驳承讹久，新义支离折衷难。孔墨达观无异道，触蛮角立有争端。壁中科斗经传写，甕里醯鸡味笔残。老子暮年亲勘破，束书阁上不须看。","dynasty":"宋代","title":"杂兴十首"}
{"author":"刘克庄","content":"忽忽聚还散，荧荧暗复明。去嫌灭烛秽，来照读书清。不必烦罗扇，何妨屏铁檠。蚌珠大如月，不及尔身轻。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"□□□□□□□，□□□□□□□。□□□□□□从，晚福全输于少公。","dynasty":"宋代","title":"戊午生朝和居厚弟五绝其三"}
{"author":"刘克庄","content":"传呼铃下戒舆骖，清晓牙旗过水南。一瓣预祈今岁稼，两枚不受郡人酣。端门侍辇公修觐，禅几传灯我饱参。童子归谈城内事，遨头诗好众宾酣。","dynasty":"宋代","title":"和乡侯灯夕六首"}
{"author":"刘克庄","content":"玉座吞声别，毡车触目悲。如何汉公主，去作虏阏氏。","dynasty":"宋代","title":"杂咏一百首·乌孙公主"}
{"author":"刘克庄","content":"所生在郊坰，田园事遍经。浅沟晴后塞，高垅雨馀青。屋润邻翁富，祠新社鬼灵。南州无酒禁，十户九旗亭。","dynasty":"宋代","title":"郊坰"}
{"author":"刘克庄","content":"聚橛并番楀，今犹唾姓名。国人深可畏，尹氏更须平。","dynasty":"宋代","title":"杂咏一百首·尹氏"}
{"author":"刘克庄","content":"由来恬退士，史册亦稀疏。唐有杨少尹，汉惟疏大夫。翁能辞禄去，我欲杀青书。今世无名笔，谁为写作图。","dynasty":"宋代","title":"送"}
{"author":"刘克庄","content":"薰蔷薇水启函封，妙语端能破闷悰。自请把麾行雅志，渠能腰扇障羞容。居然雄狡伏麟凤，何止杰魁如虎龙。致了丰年归未晚，西来诏墨似鸦浓。","dynasty":"宋代","title":"又和六首"}
{"author":"刘克庄","content":"且耕閒旷钓迷茫，风月佳时亦放狂。辟谷久从赤松子，对花几换紫微郎。王何变晋为东晋，郊岛催唐入季唐。此事故须商榷在，铁檠未可厌山房。","dynasty":"宋代","title":"和季弟韵二十首"}
{"author":"刘克庄","content":"曾何薰兮琴调，亦闻铿尔瑟声。爱清庙音倡叹，嫌玉台体浮轻。","dynasty":"宋代","title":"杂记六言五首"}
{"author":"刘克庄","content":"舶客珠犀凑郡城，向来点涴几名卿。海神亦叹公清德，少见归舟个样轻。","dynasty":"宋代","title":"送真舍人帅江西八首"}
{"author":"刘克庄","content":"细认苔间字，方知铸塔时。不因兵废坏，似有物扶持。古殿人开少，深窗日上迟。僧言明受事，相对各攒眉。","dynasty":"宋代","title":"铁塔寺"}
{"author":"刘克庄","content":"悬弧之旦。忆争骑竹马，各怀金弹。恨岁月、去我堂堂，向酒畔愁生，镜中颜换。灶坏丹飞，慢追悔、邺侯婚宦。已发心忏悔，免去猴冠，卸下麟楦。依稀仆家铁汉。虽末梢老寿，初节魔难。幸闻早、省了柳枝，更送了朝云，尘念俱断。丈室萧然，独病与、乐天相伴。但归依西方，拈起向来一瓣。","dynasty":"宋代","title":"解连环"}
{"author":"刘克庄","content":"眉宇巑屼鬓秃残，愧君模写向冰纨。削瓜古有形相肖，掷果今无众聚观。且可夷犹狎鸥鹭，不消夭矫比龙鸾。去为将相开生面，莫貌山翁骨相寒。","dynasty":"宋代","title":"示画者"}
{"author":"刘克庄","content":"晚唐才调晋风期，一片胸襟颇涉奇。每过邻家因贳酒，偶添别墅为赢棋。议郎秩浅无超拜，令尹官清有去思。种得花成身不见，江边父老至今悲。","dynasty":"宋代","title":"哭刘连江"}
{"author":"刘克庄","content":"高耸心抽笔直，下蟠上锐塔圆。深入蛰龙穴处，肯傍眠牛石边。","dynasty":"宋代","title":"余作生坟何生谦致桧十株答以六言二首"}
{"author":"刘克庄","content":"弃置在空村，浮名岂复论。因思戎服窄，方悟緼袍尊。城远鸡司晓，家贫犬守阍。常怜刘越石，辛苦戌并门。","dynasty":"宋代","title":"空村"}
{"author":"刘克庄","content":"尚在朝廷记忆中，敢于父命择西东。触怜家有百岁母，可使人嗤六十翁。芰制子能华岁晏，莼羹吾亦感秋风。书成藏向深山里，莫费君王遗所忠。","dynasty":"宋代","title":"次韵汤伯纪送别二首"}
{"author":"刘克庄","content":"身已为民与世疏，的无一步离村居。昨朝出郭迟公至，废了窗间数叶书。","dynasty":"宋代","title":"送真舍人帅江西八首"}
{"author":"刘克庄","content":"晚赐延和对，言公去国深。遂良垂白发，臣甫抱丹心。驰驿无银信，移麾有玉音。遥知遗奏上，未免动宸襟。","dynasty":"宋代","title":"挽方德润宝学三首"}
{"author":"刘克庄","content":"有剑弹欢铗，无金筑隗台。孝王虽贵介，犹解客邹枚。","dynasty":"宋代","title":"杂咏五言八首"}
{"author":"刘克庄","content":"贫汉殉财夸死权，世间廉退者差贤。高门炙手今罗雀，废冢枯髅昔珥蝉。薄糁藜羹诳雷腹，旋蒙絮帽暖霜颠。时人莫笑侬寒俭，自古臞儒近列仙。","dynasty":"宋代","title":"田舍一首"}
{"author":"刘克庄","content":"大梁宫中设毡屋，大梁少年胡结束。少年嘻笑老人悲，尚记二帝蒙尘时。乌虖国君之雠通百世，无人按剑决大议。何当偏师缚颉利，一驴驮载送都市。","dynasty":"宋代","title":"大梁老人行"}
{"author":"刘克庄","content":"在处陂池白，宁愁汲路遥。老犹堪抱甕，穷未至操瓢。","dynasty":"宋代","title":"喜雨五首"}
{"author":"刘克庄","content":"黄亭罋闻酒美，白湖船至籴平。珠衱丽人出郭，银钗村姑入城。","dynasty":"宋代","title":"春日六言十二首"}
{"author":"刘克庄","content":"岁华摇落物萧然，一种清芬绝可怜。不许淤泥侵皓素，全凭风露发幽妍。骚魂洒落沉湘客，玉色依稀捉月仙。却笑涪翁太脂粉，误将高雅匹婵娟。","dynasty":"宋代","title":"水仙花"}
{"author":"刘克庄","content":"苌尤桀点于坚者，勒固奸雄奈虎何。剩制赭袍添曲盖，中原假帝不胜多。","dynasty":"宋代","title":"端嘉杂诗二十首"}
{"author":"刘克庄","content":"松柏无姿媚，平时未易看。要知渠特操，直待岁隆寒。塞草枯先白，江枧冷变丹。凛然友青士，至此识苍官。物遁天刑少，人全晚节难。惟应漆园叟，与蕣合而观。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"翰林万里出峨嵋，曾受开元帝异知。只道高爷能毁鬲，无端环子亦嗔痴。空传飞燕当时句，难觅骑鲸以后诗。的是长庚星现世，秕糠伯友与王师。","dynasty":"宋代","title":"读太白诗一首和竹溪"}
{"author":"刘克庄","content":"忆昨隆乾致太平，诸贤耸听凤先鸣。奏篇不愧登瀛选，拂袖难留出昼行。当日伯夷兄弟瘦，至今杨震子孙清。定知千载蟆陵路，尚有行人酹董生。","dynasty":"宋代","title":"壬辰春上冢五首·中{左山右寻}"}
{"author":"刘克庄","content":"雪平腰各立师边，半夜输君得密传。伴后村翁成二老，比绛县人多一年。","dynasty":"宋代","title":"又三首"}
{"author":"刘克庄","content":"植物惟松柏，苍苍贯四时。岁虽寒不改，人到老方知。风籁龙吟冷，冰枝鹤立危。一株独青在，万木后凋谁。齐寝樵苏矣，秦宫点涴之。斧斤寻未已，善保栋梁姿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"搯肾搜肠极苦辛，先贤曾叹费精神。瓣香重发来生愿，世世无为识字人。","dynasty":"宋代","title":"壬戌首春十九日锁宿玉堂四绝"}
{"author":"刘克庄","content":"清早披衣起，春深好事家。非干眠警枕，自是惜名花。培溉疏泉脉，攀翻带露葩。看常先晓蝶，来未散晨鸦。风恶为台避，晴烘着幙遮。古人云昼短，莫待夕阳斜。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"恩赐残骸得返耕，孤臣安敢厌承明。羊肠曾有单车覆，牛背那无一笛横。俗子休疑眉宇异，痴人错望耳毫生。老身虽厄心常泰，听取商歌绕屋声。","dynasty":"宋代","title":"书感"}
{"author":"刘克庄","content":"屡批龙鳞眷未衰，孤臣万死负恩私。玉阶方寸从容语，惟有天知与上知。","dynasty":"宋代","title":"丁未春五首"}
{"author":"刘克庄","content":"端平俱辱弓旌召，鹏鴳逍遥各不同。笑我赭衣钳楚市，愧君白帽老辽东。董迂因被公羊误，杜癖惟于左氏忠。晚取诸家高束起，且看渠与意林公。","dynasty":"宋代","title":"题张元德著作春秋解二首其一"}
{"author":"刘克庄","content":"何止才疏亦命悭，暮年身世寄田间。望尘早不游金谷，投笔今难戌玉关。日祷泥龙晴自若，昼骑秧马夕方还。跳丸只了东西走，不道能苍壮士颜。","dynasty":"宋代","title":"杂兴十首"}
{"author":"刘克庄","content":"七十未升舍，目深双鬓残。病中依佛寺，死处近严滩。俗薄挥金少，家贫返骨难。遗言令火葬，闻者鼻皆酸。","dynasty":"宋代","title":"哭吴杞"}
{"author":"刘克庄","content":"老贼顺流下，周郎凭轼观。不干春水事，一蹙走曹瞒。","dynasty":"宋代","title":"即事十绝"}
{"author":"刘克庄","content":"束起蒲鞭教令清，郡人未识疾呼声。瓯闽莫不兴于学，虞芮忘其所以争。父老见棠思旧爱，儿童骑竹若初迎。何须更说郎官省，小却犹当拜水衡。","dynasty":"宋代","title":"饯乡守宋监丞二首"}
{"author":"刘克庄","content":"桀溺长沮振古豪，不能历聘遂深逃。貛郎一肚皮周礼，浪说求田意最高。","dynasty":"宋代","title":"田舍二首"}
{"author":"刘克庄","content":"蠲除一倍台符下，权借三分督檄传。赖已夺麾耕垄上，不然伏锧徇军前。","dynasty":"宋代","title":"端嘉杂诗二十首"}
{"author":"刘克庄","content":"□□□间不知裁，老思安能更夺胎。九制一挥嗟事在，重□双导击时来。拟营草具留连赏，莫放花神取次开。堪叹吾门今寂寂，过江曾有两抡魁。","dynasty":"宋代","title":"自和二首"}
{"author":"刘克庄","content":"诸子皆蠡管，惟聃说大方。其隅四无有，于道两相忘。未易五车尽，难将寸矩量。楚辞迷极际，柳对昧中旁。鸟止丘何小，蜗争角许忙。更须参孟叟，归宿要知乡。","dynasty":"宋代","title":"又二首"}
{"author":"刘克庄","content":"端平曾叹阙三行，淳祐重来为补亡。收拾一碑劳十载，此生凡事不须忙。","dynasty":"宋代","title":"陈景升顷遗余化度寺碑甚佳阙后三行归自龙溪"}
{"author":"刘克庄","content":"鹰已离韝马释骖，弇州西畔大槐南。酢梅难比奉宸杏，病橘本非供御柑。怕向道旁逢醉尉，底须帐里著髯参。细听檐溜谐宫徵，床下安知斗蚁酣。","dynasty":"宋代","title":"又即事四首其四"}
{"author":"刘克庄","content":"忆昔春郊共踏青，十人中已九凋零。溘先未遣随朝落，殿后姑留作曙星。老眼蝇书犹可读，微聋蚁闹不须听。申公岁晚殊多事，白首番番诣汉廷。","dynasty":"宋代","title":"忆昔"}
{"author":"刘克庄","content":"蜀道闽山各有之，千林红绿任纷披。杜诗息响难追和，蔡谱孤行欠补遗。","dynasty":"宋代","title":"食早荔七首"}
{"author":"刘克庄","content":"独醒公子去沉湘，未识人间有醉乡。酒与离骚难捏合，不如痛饮是单房。","dynasty":"宋代","title":"湖南江西道中十首"}
{"author":"刘克庄","content":"不愁儿足冻，第恐母心伤。所以子范子，惟弹一履霜。","dynasty":"宋代","title":"杂咏一百首其十一尹伯奇"}
{"author":"刘克庄","content":"徒倚溪亭惜坠芳，恨无异域返魂香。残枝并恐风吹去，插在金瓶置坐傍。","dynasty":"宋代","title":"再和十首"}
{"author":"刘克庄","content":"宋台未了又齐台，有房应难障彦回。岁晚玉人在空谷，何曾羞面见人来。","dynasty":"宋代","title":"四叠"}
{"author":"刘克庄","content":"有酒聊排闷，无书可订顽。君看鸾铩羽，不若早知还。","dynasty":"宋代","title":"放言五首"}
{"author":"刘克庄","content":"一门皆擢第，君独老儒冠。试卷年年纳，经书日日看。文为前辈赏，命合主司难。遥想泉台恨，铭旌未写官。","dynasty":"宋代","title":"挽林进士"}
{"author":"刘克庄","content":"幼磨铁砚翁同学，晚捧铜槃客鲜从。十二相宁分虎鼠，两家子各判猪龙。有时扪虱灯前话，亦或骑鲸海上逢。自是老人眠睡少，梦回原不为晨钟。","dynasty":"宋代","title":"用强甫蒙仲韵十首"}
{"author":"刘克庄","content":"□□□鸣夏，高秋响激空。翼虽映华冕，身自闭雕笼。","dynasty":"宋代","title":"蝉"}
{"author":"刘克庄","content":"中年豪宕以词行，醉墨淋漓一座倾。昔竞捧笺求少蕴，今谁沥酒吊耆卿。戴花起舞生无闷，荐菊为肴死亦清。愁绝水仙祠畔路，萋萋原草几枯荣。","dynasty":"宋代","title":"夜检故书得孙季蕃词有怀其人二首"}
{"author":"刘克庄","content":"怪来喜事上双眉，袖有恬轩老子诗。几个□□□□断，十年长敢比肩随。古耆旧传犹堪续，今少微星更是谁。笑杀太清刘管辖，此冠不挂待何时。","dynasty":"宋代","title":"答尤溪赵广文"}
{"author":"刘克庄","content":"隆乾间事，两翁有、手泽遗编曾纪。余掌兰台修纂到，景定初开忠邸。坏起复麻，奋涂归笔，嚼碎张巡齿。德音犹在，非卿何足语此。老来兹事都休，问门前宾客，今朝来几。达汝空函，投伊大瓮内，谁曾提起。丹汞灰飞，黄粱炊熟，跳出槐宫里。儿童不识，秃翁定是谁子。","dynasty":"宋代","title":"念奴娇·隆乾间事"}
{"author":"刘克庄","content":"九月南州菊未黄，芙蓉取次献新妆。不妨折取繁红插，四海皆知两鬓霜。","dynasty":"宋代","title":"丁酉重九日宿顺昌步云阁绝句七首呈味道明府"}
{"author":"刘克庄","content":"植物惟松柏，苍苍贯四时。岁虽寒不改，人到老方知。风籁龙吟冷，冰枝鹤立危。一株独青在，万木后凋谁。齐寝樵苏矣，秦宫点涴之。斧斤寻未已，善保栋梁姿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"诏书选后宫，众女竞媒致。拂镜浓画眉，临风高绾髻。朝犹东邻居，夕已金屋贵。彼姝绝代姿，绰约乘云气。箴史合古趣，佩服与今异。宜哉寤寐求，惜也憔悴弃。君门深复深，岁遣花鸟使。","dynasty":"宋代","title":"题汤柏纪程文"}
{"author":"刘克庄","content":"出入息顷冷暖，翻覆手间雨云。斩颐从教万段，卖颁不直分文。","dynasty":"宋代","title":"春夜温故六言二十首其八"}
{"author":"刘克庄","content":"上将驰齐币，元台助麦舟。乡评荣此母，治命买新丘。夫婿于陵子，郎君定远侯。嗟予衰甚矣，不及酹原头。","dynasty":"宋代","title":"挽李宜人"}
{"author":"刘克庄","content":"国蹙公卿耻，诸贤强自宽。向来沙市冢，太半徒公安。","dynasty":"宋代","title":"即事十绝"}
{"author":"刘克庄","content":"出程行店绝少，官舍去家匪遥。吾闻粉□□□，□□红巾已枭。","dynasty":"宋代","title":"送明甫赴铜铅场六言七首"}
{"author":"刘克庄","content":"憔悴东阳令，区区谩自疲。断无问牛智，宁受放鱼欺。俭陋交游笑，低平父老和。向来子元子，仿佛是吾师。","dynasty":"宋代","title":"和赵吉州三首"}
{"author":"刘克庄","content":"昔有初祖见性，今无导师指迷。死底埋震旦东，活底在葱岭西。","dynasty":"宋代","title":"冬夜读几案间杂书得六言二十首其七"}
{"author":"刘克庄","content":"昔闻华胥与净土，道释寓言非目睹。此图物色皆华人，太平气象在里许。竞披野服装束俭，旋泻薄醪盆盎古。小姑丘嫂丑骇人，襁儿于背行伛偻。峄桐泗磬未尝试，手持蒉桴叩土鼓。当时四安耕凿，百姓焉知有官府。帝心犹不奈丛脞，欲以黄屋让支父。乌乎放勋去已远，朝野多事民愁苦。腐儒未暇论秦汉，齐榷鱼盐鲁税亩。舟鲛衡麓设讥禁，□若海神愁摘煮。计臣各操享上说，祸先及农次商贾。南邻责米借斗斛，西舍诛帛空机杼。又闻更盼平□□，□□□□□官庾。何况防秋羽檄急，□□□□选材武。下乡卒毒惨于蛇，坐衙官恶猛如虎。十家九亡村落静，存者鬼质身繿缕。有时适野挑荠食，亦或逢场戴花舞。披图茅屋晴窗下，偶然释耒一摩拊。老农未知陶唐世，过予瞪视口谵语。暮年憔悴欲移乡，借问此是何处所。","dynasty":"宋代","title":"击壤图"}
{"author":"刘克庄","content":"□□同登市骏台，柳边花底早朝回。仕如枘凿难投合，身几麾招老去来。近师旷傍吾岂敢，居枚叟右众应猜。暮年怕与家山别，门外弓旌莫苦催。","dynasty":"宋代","title":"行期一首"}
{"author":"刘克庄","content":"古有轻生士，今无起死医。可怜茂陵渴，犹画远山眉。","dynasty":"宋代","title":"求凤曲"}
{"author":"刘克庄","content":"浥露含风匝树开，呼童净扫架边苔。湘红染就高张起，蜀锦机成乍剪来。公子但贪桃夹道，贵人自爱药翻阶。宁知野老茅茨下，亦有繁英送一杯。","dynasty":"宋代","title":"蔷薇花"}
{"author":"刘克庄","content":"咄咄清流久灌输，帝虚馆殿待名儒。纵□□□□□岭，未抵鸱夷泛太湖。青史方将观晚节，黄封尚可易村沽。书言耳重知君意，怕听朝鸡与漏壶。","dynasty":"宋代","title":"又四首"}
{"author":"刘克庄","content":"亭树缥缈无点尘，竹树苍翠溪粼粼。宝钗导前瑶簪后，三君高屐华阳巾。颀然锦衣者谁氏，道韫诸姑姊长妹。当时偶动寂寂叹，藁砧不答高掩鼻。棋边指麾百万秦，温浩二子非其伦。中原热血方相泼，江表有此暇整人。暮年功高忧谗惎，回首故山归不遂。岂知王郎袖有檛，空听桓伊筝垂泪。","dynasty":"宋代","title":"游东山图"}
{"author":"刘克庄","content":"自有箪瓢乐，那须璧帛迎。后凋仁者寿，独往圣之清。古不称千驷，今犹重两生。吾衰久无泪，一恸为耆英。","dynasty":"宋代","title":"哭章泉二首其一"}
{"author":"刘克庄","content":"雁回杳杳浑无报，鹊语啾啾似有凭。忽得远书看百过，眼昏自起剔残灯。","dynasty":"宋代","title":"和仲弟十绝"}
{"author":"刘克庄","content":"韩杜曾游处，君行得细寻。那知瘴烟里，忽有福星临。竭海求珠蚌，搜山采翠禽。定将冰与檗，一洗浊夫心。","dynasty":"宋代","title":"送陈鲁叟使君赴广西漕"}
{"author":"刘克庄","content":"少日关河要指呼，晚归田里似囚拘。气衰不敢高声语，腕弱才能小楷书。座有老兵持共饮，路逢醉尉避前驱。子元兄弟何为者，自是嵇康处世疏。","dynasty":"宋代","title":"少日"}
{"author":"刘克庄","content":"栖山毕竟胜居廛，投老柴门古道边。儋死更无人守墨，雄存已有客嘲玄。鸱夷腹大常盛酒，麈尾谈清绝口钱。挂起桔槔能几日，田间轧轧又机泉。","dynasty":"宋代","title":"和季弟韵二十首"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红·屈指耆英"}
{"author":"刘克庄","content":"苹末萧萧忽怒飞，松公欲仆竹君欹。无人委曲镌风伯，晚稻方花最怕吹。","dynasty":"宋代","title":"秋旱继以大风即事十首"}
{"author":"刘克庄","content":"老子无粮可禦冬，强鸣饥吻和寒蛩。舍南舍北花如雪，止咽清香饱杀侬。","dynasty":"宋代","title":"病后访梅九绝其五"}
{"author":"刘克庄","content":"青云失脚谪零陵，十载溪边意未平。溪不预人家国事，可能一例受愚名。","dynasty":"宋代","title":"愚溪二首"}
{"author":"刘克庄","content":"宰公心印佛慈，吉兆前知抱送期。喜溢亲闱占鸑鷟，来从帝所下骑麒。芝兰庭户芽初茁，荼堇原田味变饴。加我数年渠稍长，要看丱角出吟诗。","dynasty":"宋代","title":"安溪黄明府得子次徐常丞韵一首"}
{"author":"刘克庄","content":"仲秋鸠僝迄穷冬，钜丽依稀似蔡公。濡足几年通国病，肯心一片有谁同。人言此庆钟双凤，天落其成见两虹。不是坡仙捐宝带，此桥安得往来通。","dynasty":"宋代","title":"次韵竹溪中书重脩县桥二首其二"}
{"author":"刘克庄","content":"君恩如纨扇，惟恐值秋风。方喜入怀里，安知弃箧中。","dynasty":"宋代","title":"古宫词十首其八"}
{"author":"刘克庄","content":"镜中雪鬓数茎新，归作田间负耒民。仕五十年难讳老，封三百户敢嫌贫。诸无物实师庞蕴，万苦非真试子春。到得邢杨遭勘辨，始知铁汉是全人。","dynasty":"宋代","title":"仲晦监簿和放翁七十三吟三篇华予初度走笔□"}
{"author":"刘克庄","content":"慈颜幽翳几星霜，犹记斑衣共举觞。老弟颇怜伯仁短，小孙突过阿宜长。亲朋不至谙时态，儿女无知竞晓妆。老退尚馀忧国念，朝来云物果灾祥。","dynasty":"宋代","title":"冬至二首"}
{"author":"刘克庄","content":"两日相疏鄙吝生，今当远别若为情。夜窗看到千峰黑，枕上犹贪落涧声。","dynasty":"宋代","title":"宿别瀑上二首"}
{"author":"刘克庄","content":"蜀女羞施粉，轻装爱淡红。抹涂尚年少，膏沐为谁容。","dynasty":"宋代","title":"海棠七首其一"}
{"author":"刘克庄","content":"才得几朝浑拆遍，只消一霎又吹空。何曾学舞能回雪，便不为台与避风。","dynasty":"宋代","title":"十叠"}
{"author":"刘克庄","content":"拒霜过了菊又悭，纨扇知收觉薄寒。邻有新篘谋醉易，家无旧绣补衣难。今谁狂客同吹帽，老不中书合免冠。人到暮年亲旧少，登临非复曩时欢。","dynasty":"宋代","title":"九日二首"}
{"author":"刘克庄","content":"华发萧萧，归碧鸡坊，出金马门。把一枝色笔，掷还郭璞，些儿残锦，回乞天孙。永免朝参，更无宣锁，送老三家水竹村。休休也，任巫阳来下，未易招魂。茅檐安得庖阍。倩便了沽来酒满樽。叹角巾东路，吾寻初服，上书北阙，子漫危言。漏院霜靴，火城雪辔，得似先生败絮温。安危事，付布衣融泰，鼎足膺蕃。","dynasty":"宋代","title":"沁园春（答陈上舍应祥）"}
{"author":"刘克庄","content":"□□□□□□□，□□□梁一点尘。绕树都忘寒彻□，□□□□□□□。□□客至徘徊月，不怕天嗔漏□□，□□□□□□□。咏梅合属姓林人。","dynasty":"宋代","title":"□□□□□□□卷后"}
{"author":"刘克庄","content":"灯窗磨岁月，竹帛勒功名。晦迹溪西隐，终身谷口耕。似山犹有漏，于佛悟无生。尚喜家驹骏，何惭辅嗣甥。","dynasty":"宋代","title":"挽郑郎公卫"}
{"author":"刘克庄","content":"赤粟黄齑味最深，此生不恨老云林。鬼神每瞰高明室，天地皆知暮夜金。夸士燃脐犹殉货，先贤覆首或无衾。一瓢千驷同归尽，莫为浮云错动心。","dynasty":"宋代","title":"贫居自警三首其二"}
{"author":"刘克庄","content":"昔有颜光禄，依稀即此翁。祖传孙愈盛，官与姓皆忠。遗训言犹在，楞伽读未终。遥知空巷送，笳鼓咽城东。","dynasty":"宋代","title":"挽颜尚书二首"}
{"author":"刘克庄","content":"恰召阳翁伯，俄徵谢自然。不知玉楼上，几个是诗仙。","dynasty":"宋代","title":"石竺山二十咏"}
{"author":"刘克庄","content":"隆乾事契姑休论，岁晚相看成两翁。吾女偶沾郊霈下，君儿亦脱县滩中。清伊高会耆英少，碧濑新丘伉俪同。我有蔡邕书欲付，未知何日兆非熊。","dynasty":"宋代","title":"挽陈司直二首"}
{"author":"刘克庄","content":"拟拉陶潜入社，不消王翰卜邻。有梦通华胥国，无德薰晋鄙人。","dynasty":"宋代","title":"溪庵放言十首"}
{"author":"刘克庄","content":"山形若覆奁，潭面如拭镜。奇哉几案物，千古弃荒夐。了无扳跻劳，坐惬幽野性。泉源黑难穷，崖色碧机映。闯深畏龙蛰，窥浅见鱼泳。可怜风水声，空山谁来听。我欲买兹丘，扫迹逃嚣竞。未言葺茅斋，先可理渔{左舟右定}。","dynasty":"宋代","title":"琴潭"}
{"author":"刘克庄","content":"经书上卿曰刘子，史称三老为董公。赵章泉自号晏叟，朱先生一字遁翁。","dynasty":"宋代","title":"七十九吟十首其七"}
{"author":"刘克庄","content":"柘冈西路别君时，几见天涯柳弄丝。横草壮心空忼慨，覆蕉残梦懒寻思。羞将白发趋新府，却忆青山领旧祠。犹有南来奇特事，马头先得故人诗。","dynasty":"宋代","title":"来至桂州叶潜仲以诗相迎次韵一首"}
{"author":"刘克庄","content":"俱登瀛馆，俱还洛社，各自健如黄犊。不消外监与留台，也不要、嵩山崇福。我如原父，君如贡父，且把汉书重读。韩公当局等闲过，又看到、温公当局。","dynasty":"宋代","title":"鹊桥仙（居厚弟生日）"}
{"author":"刘克庄","content":"风萧萧。雨萧萧。相送津亭折柳条。春愁不自聊。烟迢迢。水迢迢。准拟江边驻画桡。舟人频报潮。","dynasty":"宋代","title":"长相思（饯别）"}
{"author":"刘克庄","content":"十里稀逢寸地平，且无木影荫入行。凫飞难学王乔舄，鱼贯全如邓艾兵。樵子献花簪帽重，山灵供水入瓢清。扪萝莫怪匆匆下，恐赚林僧束炬迎。","dynasty":"宋代","title":"与客登壶山绝顶"}
{"author":"刘克庄","content":"少狂蕴奇志，探索删画前。安能一措辞，何止三绝编。俚音和薰风，短梦游钧天。竟无鱼水分，姑了萤雪缘。北扉失脚堕，南窗抱膝眠。宁为英雄笑，不受儿女怜。徐侯金闺彦，岁晚铁砚穿。掊击群疑亡，发药沉疴痊。鲸浪怒喷薄，蚁封妙回旋。精博昔骑省，奇逸今师川。望古多慷慨，感时尝忧悁。肯羡萧芥荣，甘保樗栎年。","dynasty":"宋代","title":"再和仲晦监簿"}
{"author":"刘克庄","content":"立马飞书万众看，雪花满砚指皆寒。自怜衰惫今如此，枕上裁诗字未安。","dynasty":"宋代","title":"沧浪馆夜归二首"}
{"author":"刘克庄","content":"郭外皆鲸浸，区中等蚁窠。若无西雁翅，客子奈愁何。","dynasty":"宋代","title":"登城五首"}
{"author":"刘克庄","content":"颠米含毫野处名，略安栏槛不施扃。原田足雨陂塘白，天海无云岛屿青。邻叟扶犂耕斥卤，行人休树濯清泠。何时去作轩中客，并欲传公道德经。","dynasty":"宋代","title":"寄题竹溪平远轩"}
{"author":"刘克庄","content":"门户重重绣幕遮，十分国艳属侯家。谁知蔡琰燕山燕，愁听胡笳对雪花。","dynasty":"宋代","title":"九叠"}
{"author":"刘克庄","content":"翁参老龙华皓首，儿非逸骥附青云。瓣香先祝尧天子，次祝汾阳郭令君。","dynasty":"宋代","title":"闻五月八日宸翰口号十首"}
{"author":"刘克庄","content":"邕题碑板富，郊因诗句穷。濡毫乏精婢，随马有奚童。","dynasty":"宋代","title":"景定初元即事十首"}
{"author":"刘克庄","content":"兴亡天数亦人谋，战艦蒙冲一炬休。雪浪如山限南北，不湔江令沈侯羞。","dynasty":"宋代","title":"天堑"}
{"author":"刘克庄","content":"有小林泉傍隐庐，无闲宾客访村居。辛勤辟地添支径，曲折通溪入浅渠。","dynasty":"宋代","title":"次韵赵克勤吏部六首"}
{"author":"刘克庄","content":"不知捷径在终南，应是癯儒骨相凡。马负遥瞻隔河洛，牛车蚤已出殽函。自怜鬓雪今垂领，岂料条冰晚入衔。望见蓬莱吾足矣，逆风不虑更吹帆。","dynasty":"宋代","title":"方具免牍走笔次竹溪中书韵"}
{"author":"刘克庄","content":"去年一颗难钻核，今岁千林尽著花。老子有方能辟谷，纯将绛雪代丹砂。","dynasty":"宋代","title":"荔枝二首其一"}
{"author":"刘克庄","content":"虆耜而掩古无讥，何必封崇揭祸机。到得珠襦金碗出，始知臝葬不为非。","dynasty":"宋代","title":"同郑君瑞出濑溪即事十首"}
{"author":"刘克庄","content":"士穷犹可忍，拾穗亦可歌。岁事还如此，畦间有穗麽。","dynasty":"宋代","title":"夏旱五首"}
{"author":"刘克庄","content":"少时已诵水心铭，今息庵文可并行。椿算过如大君子，蒲轮莫致老先生。纵无掌故来传诏，盍有门人与易名。尝辱蓬山授经说，蟆陵道远一伤情。","dynasty":"宋代","title":"挽南皋刘二先生"}
{"author":"刘克庄","content":"屡批龙鳞眷未衰，孤臣万死负恩私。玉阶方寸从容语，惟有天知与上知。","dynasty":"宋代","title":"丁未春五首"}
{"author":"刘克庄","content":"木寿尤推栎与樗，观榕可信漆园书。绝无翡翠来巢此，曾有蚍蜉欲撼渠。五凤修成安用汝，万牛力挽竟何如。山头旦旦寻斤斧，拥肿全生计未疏。","dynasty":"宋代","title":"门前榕树"}
{"author":"刘克庄","content":"问讯南溪水，韩张泛几回。侍郎何处在，司业有孙来。","dynasty":"宋代","title":"送延平张生归南溪"}
{"author":"刘克庄","content":"开遍千红紫，东皇力最多。朱明笑青卉，无奈百花何。","dynasty":"宋代","title":"落花怨十首"}
{"author":"刘克庄","content":"辂死向千年，占书世失传。安知无肘后，留在远孙边。","dynasty":"宋代","title":"赠括苍管生二绝"}
{"author":"刘克庄","content":"出入息顷冷暖，翻覆手间雨云。斩颐从教万段，卖颁不直分文。","dynasty":"宋代","title":"春夜温故六言二十首其八"}
{"author":"刘克庄","content":"綵胜矜时节，其如两鬓皤。所欣解馀冻，已觉扇微和。牧竖眠吹笛，渔翁起晒蓑。土牛蹄角赤，休咎果如何。","dynasty":"宋代","title":"立春"}
{"author":"刘克庄","content":"不能测海更窥天，颇废开荒与粪田。碧眼睛中疑有崇，白蕉肘后惜无传。佛云泡影应如是，儒说心思既竭焉。老子冥搜难属和，公诗美似弹丸圆。","dynasty":"宋代","title":"次徐户都韵"}
{"author":"刘克庄","content":"初闻灭度指三弹，俄报荼毗鼻一酸。始悟杖头挑布袋，不如龛里坐蒲团。故交相与归函骨，弟子谁来会涅槃。犹喜喝衣无一物，洞开方丈与人看。","dynasty":"宋代","title":"哭日老二首"}
{"author":"刘克庄","content":"靴裤偏裨谒，幡花父老迎。蹠徒方攫市，结辈忽专城。勤拊无捐瘠，宽征有愿耕。遥知南诏路，来往渐通行。","dynasty":"宋代","title":"送卓漳州二首其一"}
{"author":"刘克庄","content":"世道方凭藉，云胡不憗遗。重如镇乔岳，宽可纳须弥。鸱阁开无日，蟆陵窆有期。嗟余衰久矣，告第乏雄辞。","dynasty":"宋代","title":"又二首"}
{"author":"刘克庄","content":"近甸骚屑馀，当宁焦劳甚。剖符寄非轻，弄印择已审。盎然春风和，解此寒色凛。吾闻守四隣，岂必卫堂寝。恶马易调伏，小鲜难烹饪。腊前况屡白，秋桫定一稔。我侯但凝香，彼州自奠枕。英英尚书郎，饯诗丽如锦。骊珠忽满轴，继者皆曹沈。顾予如病鹤，欲鸣声复噤。宁论鬼揶揄，行以亲来谂。南归掣斋铃，傥留故人饮。","dynasty":"宋代","title":"重饯赵信州分韵得寝字"}
{"author":"刘克庄","content":"有时一画起，有时三绝编。朱丝弦侧畔，玉界尺傍边。","dynasty":"宋代","title":"戏效屏山书斋十咏"}
{"author":"刘克庄","content":"击磬何须入于海，括囊未免取诸坤。寻盟今已白鸥社，得诏昔曾金马门。鱼戏罕逢同队子，鸡窠会见二毛孙。两翁未易分优劣，一乐山村一水村。","dynasty":"宋代","title":"三和"}
{"author":"刘克庄","content":"童习好雕篆作，相业寓混成篇。犹之射者百中，勉旃原夫一联。","dynasty":"宋代","title":"勉千里侄秋试六言四首"}
{"author":"刘克庄","content":"一筇两屦，导从比、在京差省。更不草白麻，不批黄敕，稍觉心清力省。幸有善和书堪读，何必然藜芸省。且阁起庄骚，专看老易，课程尤省。梦境。槐阴禁苑，药翻纶省。纸裹里，有青铜钱三百，送与酒家展省。吊李白坟，挂徐君剑，零落端平同省。仅留得、老子婆娑，怎不拂衣华省。","dynasty":"宋代","title":"转调二郎神/二郎神"}
{"author":"刘克庄","content":"便有凤从千仞下，更无虎守九重门。拔茅初喜仕途泰，起蕝乃知皇帝尊。","dynasty":"宋代","title":"七十九吟十首"}
{"author":"刘克庄","content":"痛惩毒螫要持平，不察渊鱼未害明。棘户有囚疏械系，花村无吏打门声。","dynasty":"宋代","title":"次漕庾两使者绝句韵六首其二"}
{"author":"刘克庄","content":"卜叟囊书击肘边，儿童尊信等神仙。立谈算尽平生事，问到封侯拜相年。","dynasty":"宋代","title":"村居书事四首"}
{"author":"刘克庄","content":"舜功远矣世犹思，谁谷吾州赖两陂。待与閟宫碑岁月，并为神作送迎诗。","dynasty":"宋代","title":"秋旱继以大风即事十首"}
{"author":"刘克庄","content":"昔可摧坚阵，今难作选锋。自怜吾鬓秃，亦笑汝头童。","dynasty":"宋代","title":"戏咏文房四友"}
{"author":"刘克庄","content":"佛废何关儒者事，要知开创亦辛勤。居人公拆纯椤柱，巨室深藏旧记文。钟已毁楼移出寺，石犹镌字徒为坟。吾诗句句通阴骘，安得檀那子细闻。","dynasty":"宋代","title":"香山寺"}
{"author":"刘克庄","content":"玉座见图叹，累累菜色民。如何崔白辈，只写蔡奴真。","dynasty":"宋代","title":"题坡公赠郑介夫诗三首"}
{"author":"刘克庄","content":"曾读蔡公诗，夫君志可知。试看鸾铩翼，岂若豹留皮。寒柏无阳艳，朝花有夕披。长公真样子，何必远求师。","dynasty":"宋代","title":"题陈复祖节推留远斋"}
{"author":"刘克庄","content":"伯也不可作，叔兮犹典刑。公车玉堂荐，书室鹤山铭。久上通侯印，新营太祝厅。衰年亲旧少，吟罢涕先零。","dynasty":"宋代","title":"挽开国陈寺丞二首"}
{"author":"刘克庄","content":"玉阶接武侍凝旒，岁晚同寻洛社游。骑竹小儿迎辄去，戴花老监挽难留。班春行李那容缓，亭午前茅盍少休。造物殷勤爱公处，傍无妙丽护衣篝。","dynasty":"宋代","title":"送林元质侍郎赴宣城二首"}
{"author":"刘克庄","content":"梦与诸贤会赏心，恍然佳日共登临。酒边多说乌衣事，曲里犹残玉树音。江水淮山明历历，孙陵晋庙冷沉沉。晓钟呼觉俱忘却，夕记千门柳色深。","dynasty":"宋代","title":"梦赏心亭"}
{"author":"刘克庄","content":"天子览书悲，肉刑无复施。不惟嘉烈女，亦自活神医。","dynasty":"宋代","title":"杂咏一百首·缇萦"}
{"author":"刘克庄","content":"帝享老臞仙，丹苞实醴泉。犹嫌无供帐，赐以锦漫天。","dynasty":"宋代","title":"采荔子十绝"}
{"author":"刘克庄","content":"身畔无丝缕。但从前、练裳练帨，做他家主。甲子一周加二纪，兔走乌飞几度。赛孔子、如来三五徐陵云：小如来五岁，多孔子三年。鹤发萧萧无可截，要一杯、留客惭陶母。门外草，欲迷路。朗吟白雪阳春句。待夫君、骊驹不至，鹊声还误。老去聊攀莱子例，倒著斑衣戏舞。记田舍、火炉头语。肘后黄金腰下印，有高堂、未敢将身许。且扇枕，莫倚柱。","dynasty":"宋代","title":"贺新郎（实之用前韵为老者寿，戏答。）"}
{"author":"刘克庄","content":"世间小家数，不瘦失之寒。都未饱鲸脍，徒然烹虮肝。于今无对垒，亘古有荒坛。改竄无全句，明朝更取看。","dynasty":"宋代","title":"题近藁二首"}
{"author":"刘克庄","content":"妆束姑随世，风流亦动人。等闲拥髻语，千载尚如新。","dynasty":"宋代","title":"杂咏一百首其九十六樊通德"}
{"author":"刘克庄","content":"古来观社见春秋，茜袂银钗尽出游。欲与鲁人同猎较，可怜身世尚它州。","dynasty":"宋代","title":"田舍即事十首"}
{"author":"刘克庄","content":"难与拘儒论，无方即大方。洞然皆我闼，隅竟在何乡。惠说犹为寡，聃书不可量。莫知崖内外，乌睹道藩傍。血战蛮争角，狂行士望洋。区区胶小见，肝胆画封疆。","dynasty":"宋代","title":"又二首"}
{"author":"刘克庄","content":"齿宿何妨意尚新，向来误认假为真。漏名左相门首客，占籍愚公谷里人。上知岂无千虑失，下官惟有两眉颦。史臣传与颂台谥，未抵杯中物切身。","dynasty":"宋代","title":"次韵林太渊二首"}
{"author":"刘克庄","content":"羊裘素不习朝仪，公遣西曹屈致之。道是君痴君不服，巢由安肯见皋夔。","dynasty":"宋代","title":"读严光传二首"}
{"author":"刘克庄","content":"自从水心死，麈柄独归公。于易疑程氏，惟诗取晦翁。二箴家有本，孤论世无同。不复重商榷，骑鲸浩渺中。","dynasty":"宋代","title":"挽南塘赵尚书二首其二"}
{"author":"刘克庄","content":"不与人争鹿，常留客脍鲸。遍参埋雪立，轻举御风行。鸣止三千岁，游观数十城。前篇方出喙，又报后篇成。","dynasty":"宋代","title":"纵茟一首"}
{"author":"刘克庄","content":"交游回首散如烟，重过洪州隔世然。手种垂杨皆合抱，朱颜安得似当年。","dynasty":"宋代","title":"豫章二首"}
{"author":"刘克庄","content":"春煖披香殿，夜寒长信宫。帝方安祸水，妾敢怨秋风。","dynasty":"宋代","title":"杂题"}
{"author":"刘克庄","content":"令君葬说其传远，一字真堪直一缣。惜似辨材藏禊帖，爱如房相笔楞严。略疏脱误烦重校，尽扣精微恐不廉。欲卜寝丘何处是，凭高试为指东崦。","dynasty":"宋代","title":"邹莆田见传葬书"}
{"author":"刘克庄","content":"植物惟松柏，苍苍贯四时。岁虽寒不改，人到老方知。风籁龙吟冷，冰枝鹤立危。一株独青在，万木后凋谁。齐寝樵苏矣，秦宫点涴之。斧斤寻未已，善保栋梁姿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"维摩病起，兀坐等枯株。清晨里，谁来问，是文殊。遣名姝。夺尽群花色，浴才出，酲初解，千万态，娇无力，困相扶。绝代佳人，不入金张室，却访吾庐。对茶铛禅榻，笑杀此翁臞。珠髻金壶。始消渠。忆承平日，繁华事，修成谱，写成图。奇绝甚，欧公记，蔡公书。古来无。一自京华隔，问姚魏、竟何如。多应是，彩云散，劫灰馀。野鹿衔将花去，休回首、河洛丘墟。漫伤春吊古，梦绕汉唐都。歌罢欷歔。","dynasty":"宋代","title":"六州歌头·维摩病起"}
{"author":"刘克庄","content":"建学多通显，何为尚布衣。不闻行聘久，始悟设科非。落日君寻店，深山我掩扉。几时残烛下，重听讲精微。","dynasty":"宋代","title":"送沈僩"}
{"author":"刘克庄","content":"曾结诗絇玉座傍，放狂归去老知章。钝迟一任嘲元白，迂阔皆因駮录黄。","dynasty":"宋代","title":"戊午生朝和居厚弟五绝"}
{"author":"刘克庄","content":"病来岂有力迎缓，耄及已将家付康。干蠱久劳小儿子，探丸未遇大医王。","dynasty":"宋代","title":"病起窥园十绝"}
{"author":"刘克庄","content":"目送双旌已黯然，可堪之子去联翩。遥知幕下闻三语，不要山阴送一钱。聊与远民蠲热瘴，并为迁客饮寒泉。昔游仅及罗浮半，安得从君访绝巅。","dynasty":"宋代","title":"送郑司户"}
{"author":"刘克庄","content":"不妨割肉喂豺狼，和约依然堕渺茫。未必与吾盟夹谷，且须防彼劫平凉。","dynasty":"宋代","title":"端嘉杂诗二十首其十三"}
{"author":"刘克庄","content":"未得毛锥力，空将铁砚磨。暗投主司老，私淑里人多。三韭何妨饱，双松不待哦。乡邻惜耆旧，为辍相舂歌。","dynasty":"宋代","title":"挽安溪黄丞"}
{"author":"刘克庄","content":"岁晚亲朋少，何堪远别离。人谁念原父，甥勿似牢之。宗伯惊文卷，慈亲望捷旗。饯行应满袖，不欠病翁诗。","dynasty":"宋代","title":"郑甥有大西上"}
{"author":"刘克庄","content":"神女漂红者，颠姨发赤然。年年吹洗了，未必恕今年。","dynasty":"宋代","title":"海棠七首"}
{"author":"刘克庄","content":"东邻莫效西子，南窗何减北扉。一萤道我来往，焉用宫莲送归。","dynasty":"宋代","title":"抄近藁六言二首"}
{"author":"刘克庄","content":"元祐相君才六世，端平朝士不多人。冰翁仙去传佳婿，铁汉亡来有后身。谁向淹中起绵蕝，何曾阁下掌丝纶。未知造物何年代，昴复储精岳降神。","dynasty":"宋代","title":"挽礼侍"}
{"author":"刘克庄","content":"未谏瑶华世未知，故人已讶道乡迟。退之著认差伤早，不待阳城伏合时。","dynasty":"宋代","title":"读本朝事有感十首"}
{"author":"刘克庄","content":"久轩虽贵尚儒癯，商略斯人似蔡谟。给纪曾来为学士，拂衣不爱作司徒。","dynasty":"宋代","title":"梦与尤木石论史感旧七绝句"}
{"author":"刘克庄","content":"晨坐黄堂夕未归，偶然闭阁句尤奇。颇知韦守临苏郡，不省山公到习池。烧尾且陪攀桂集，遨头别有探梅期。自惭属和悭才思，尤甚春船上水时。","dynasty":"宋代","title":"重次林守韵并阑臞轩二首"}
{"author":"刘克庄","content":"恰则含香文德殿，俄而揽辔祝融峰。得非麟角惊凡目，或是蛾眉妒冶容。六丈一勾非恶意，两翁非对少欢悰。西山北郭多幽事，虽老犹堪撰杖从。","dynasty":"宋代","title":"迎候艮翁二首"}
{"author":"刘克庄","content":"春酲薄，梦中毬马豪如昨。豪如昨。月明横笛，晓寒吹角。古来成败难描摸，而今却悔当时错。当时错，铁衣犹在，不堪重著。","dynasty":"宋代","tags":"追忆，抒怀，壮志难酬","title":"忆秦娥·春酲薄"}
{"author":"刘克庄","content":"宿雨频飘洒。欢喜西畴耕者。终朝连夜。有珠玑鸣瓦。渐白水、青秧鸥鹭下。老学种花兼学稼。心两挂。这几树、海棠休也。","dynasty":"宋代","title":"朝天子"}
{"author":"刘克庄","content":"怪雨盲风，留不住江边行色。烦问讯、冥鸿高士，钓鳌词客。千百年传吾辈语，二三子系斯文脉。听王郎一曲玉箫声，凄金石。晞发处，怡山碧；垂钓处，沧溟白。笑而今拙宦，他年遗直。只愿常留相见面，未宜轻屈平生膝。有狂谈欲吐且休休，惊邻壁。","dynasty":"宋代","tags":"送别，抱负","title":"满江红·和王实之韵送郑伯昌"}
{"author":"刘克庄","content":"过去光阴箭离弦，河清易俟鬓难玄。再加孔子从心岁，三倍周郎破贼年。耄齿阻陪鸠杖列，瞽言曾献兽樽前。磻溪淇澳吾何敢，且学香山也自贤。败絮萧然拥病身，久疎朝谒作闲人。公卿各趁黄麾仗，宾客谁看乌角巾。菱照无情难讳老，杏梢作意已撩春。卧闻儿女夸翁健，诗句年光一样新。","dynasty":"宋代","tags":"春节，感叹，时光，述志，组诗","title":"戊午元日二首"}
{"author":"刘克庄","content":"归鞍尚欲小徘徊。逆境难排。人言酒是消忧物，奈病余孤负金罍。萧瑟捣衣时候，凄凉鼓缶情怀。远林摇落晚风哀，野店犹开。多情惟是灯前影，伴此翁同去同来。逆旅主人相问，今回老似前回。","dynasty":"宋代","tags":"悼念，妻子，怀人，悲伤","title":"风入松·归鞍尚欲小徘徊"}
{"author":"刘克庄","content":"国脉微如缕。问长缨何时入手，缚将戎主？未必人间无好汉，谁与宽些尺度？试看取当年韩五。岂有谷城公付授，也不干曾遇骊山母。谈笑起，两河路。少时棋柝曾联句。叹而今登楼揽镜，事机频误。闻说北风吹面急，边上冲梯屡舞。君莫道投鞭虚语，自古一贤能制难，有金汤便可无张许？快投笔，莫题柱。","dynasty":"宋代","tags":"抒怀，爱国，国家，豪迈","title":"贺新郎·国脉微如缕"}
{"author":"刘克庄","content":"宫腰束素。只怕能轻举。好筑避风台护取。莫遣惊鸿飞去。一团香玉温柔。笑颦俱有风流。贪与萧郎眉语，不知舞错伊州。","dynasty":"宋代","tags":"婉约，写人","title":"清平乐·赠陈参议师文侍儿"}
{"author":"刘克庄","content":"尽是手成持，合得天饶借。风雨于花有底雠，著意相陵藉。做暖逼教开，做冷催教谢。不负明年花下人，只负栽花者。","dynasty":"宋代","title":"卜算子（惜海棠）"}
{"author":"刘克庄","content":"烟凄凄。草凄凄。野火原头烧断碑。不知名姓谁。印累累。冢累累。千万人中几个归。荣华朝露晞。","dynasty":"宋代","title":"长相思"}
{"author":"刘克庄","content":"劝一杯。复一杯。短锸相随死便埋。英雄安在哉。眉不开。怀不开。幸有江边旧钓台。拂衣归去来。","dynasty":"宋代","title":"长相思"}
{"author":"刘克庄","content":"执戟浮沉亦未迂，无端著颂美新都。白头所得能多少，枉被人书莽大夫。","dynasty":"宋代","title":"汉儒二首"}
{"author":"刘克庄","content":"萧艾敷荣各有时，深藏芳洁欲奚为。世间鼻孔无凭据，且伴幽窗读楚辞。","dynasty":"宋代","title":"留山间种艺十绝"}
{"author":"刘克庄","content":"绝交书谢伊辈，养生论真吾师。诗无风刺尤妙，史有天刑勿为。","dynasty":"宋代","title":"春夜温故六言二十首"}
{"author":"刘克庄","content":"坊表犹元老，郊恩自复斋。美材淹选部，拙宦忤铭台。尚意冰衔改，安知玉树埋。吾衰阻临穴，挽友想馀哀。","dynasty":"宋代","title":"挽陈检□一首"}
{"author":"刘克庄","content":"却贡无因送上天，漫山如锦但堪怜。罗浮所产真奴隶，只为曾逢玉局仙。","dynasty":"宋代","title":"和赵南塘离支五绝"}
{"author":"刘克庄","content":"诗倍太白子美，年高辕固伏生。却鹤膝枝身健，读蝇头书眼明。","dynasty":"宋代","title":"题放翁像二首"}
{"author":"刘克庄","content":"欧阳公屋畔人，吕东莱派外诗。海外咸推独步，江西横出一枝。","dynasty":"宋代","title":"题诚斋像二首"}
{"author":"刘克庄","content":"极边官军守战场，次边丁壮俱运粮。县符旁午催调发，大车小车声轧轧，霜寒晷短路又滑，担夫肩穿牛蹄脱。呜呼！汉军何日屯渭滨，营中子弟皆耕人？","dynasty":"宋代","title":"运粮行"}
{"author":"刘克庄","content":"岁晚亲朋少，何堪远别离。人谁念原父，甥勿似牢之。宗伯惊文卷，慈亲望捷旗。饯行应满袖，不欠病翁诗。","dynasty":"宋代","title":"郑甥有大西上"}
{"author":"刘克庄","content":"草草衣装挈自随，婿贫毕竟与齐眉。绝胜京洛倾城色，鏁向侯门作侍儿。","dynasty":"宋代","title":"田舍即事十首"}
{"author":"刘克庄","content":"华堂不洎千钟养，荒垅空遗四尺封。愁绝狐狸潭畔路，不知更扫几番松。","dynasty":"宋代","title":"戊午上巳谒何恭人坟三绝"}
{"author":"刘克庄","content":"龙钟讵可备藩臣，半俸恩深胜在陈。熏鼠少曾开北牖。杀牛何必效东邻。笺天疏许初还笏，上水船难更掌纶。幼读学而浑忘却，岂能歌凤又书麟。","dynasty":"宋代","title":"徐洪二公再和二诗余亦随喜"}
{"author":"刘克庄","content":"东圳宁馨儿，南国循良守。先把炉熏祝帝尧，次祝君侯寿。广致米商船，多酿兵厨酒。客有须眉似盖延，许至华堂否。","dynasty":"宋代","title":"卜算子（曹守生朝十二月初六日）"}
{"author":"刘克庄","content":"御堦人看放班回，谁记乾淳旧事哉。进卷已尝观所主，闻弦上欲老其才。割鸡必待民谣著，峨豸多由县谱来。莫道胜流俱不屑，艾轩做了到诚斋。","dynasty":"宋代","title":"送大渊宰安溪七言三首"}
{"author":"刘克庄","content":"曾客乌衣看落花，春风吹影傍天涯。茅檐亦有安巢地，何必王家与谢家。","dynasty":"宋代","title":"燕二首"}
{"author":"刘克庄","content":"古调不同俗调，后儒多异先儒。美蔡中郎幼妇，呵郑司农老奴。","dynasty":"宋代","title":"纵笔六言七首"}
{"author":"刘克庄","content":"宣引东华去。似当年、文皇亲擢，马周徒步。殿上风霜生白简，下殿扁舟已具。怎不与、官家留住。古有一言腰相印，谁教他、满箧婴鳞疏。还笏退，不回顾。新来边报犹飞羽。问诸公、可无长策，少宽明主。攀槛朱云头雪白，流落如今底处。但一片、丹心如故。赖有越台堪眺望，那中原、莫已平安否。风色恶，海天暮。","dynasty":"宋代","title":"贺新郎（跋唐伯玉奏稿）"}
{"author":"刘克庄","content":"桂湖亦在西，岂减颍与杭。丹桥抗崇榭，渌波浮轻航。休沐陪胜饯，轩盖何炜煌。停桡藕华中，一目千红裳。讵知白昼永，但觉朱夏凉。古洞半芜废，仙人今在亡。踞石散醉发，吸涧浇吟肠。延缘缭溪步，诘曲经禅房。野鸟啼密竹，高蝉嘒疏杨。虽无丝管乐，谈论谐宫商。诸君敏于诗，援笔如蜚翔。顾予乏华藻，山鸡追鸾皇。颇能读古碑，所恨侵夕阳。明发复扰扰，前游未可忘。","dynasty":"宋代","title":"泛西湖"}
{"author":"刘克庄","content":"去避坑焚祸，来成羽翼功。留侯不自语，驱使紫芝翁。","dynasty":"宋代","title":"杂咏一百首·四皓"}
{"author":"刘克庄","content":"拨尽寒灰转凛然，抛书数息暖丹田。蛩吟近作胜前作，鲸吸今年减去年。薄粥聊糊鲁公口，重裘犹耸孟生肩。几时风日妍和了，乱插山花藉草眠。","dynasty":"宋代","title":"春寒一首"}
{"author":"刘克庄","content":"官军半夜血战来，平明军中收遗骸。埋时先剥身上甲，标成丛塚高崔嵬。姓名虚挂阵亡籍，家寒无俸孤无泽。乌虖诸将官日穹，岂知万鬼号阴风。","dynasty":"宋代","title":"国殇行"}
{"author":"刘克庄","content":"十里荒荆手共开，屐痕历历在青苔。山中猿鸟愁予去，争问先生几日回。","dynasty":"宋代","title":"宿别瀑上二首"}
{"author":"刘克庄","content":"列城若个是张巡，拊髀方思志义臣。怀印绶亡多委郡，援鍪弧死更无人。肆鸡竿赦还迁客，出褭蹄金聚散民。待得玄冥解严了，东皇太乙又行春。","dynasty":"宋代","title":"居厚弟和七十四吟再赋"}
{"author":"刘克庄","content":"汉廷盐铁议交攻，有诏姑惟旧法从。闻道岭南歌圣主，一如河北感仁宗。向舒自是堪王佐，桑孔安知富大农。它日公归奉清问，可无鲠论赞烹封。","dynasty":"宋代","title":"送李漕用之二首"}
{"author":"刘克庄","content":"□□□□□□□，□□□□□□□。□□□□□□□，苍生将如安石何。君实可为宜努力，了翁自□不须多。直今去作循良吏，孰若来赓喜起歌。","dynasty":"宋代","title":"□□□□其一"}
{"author":"刘克庄","content":"蜀郡卢夫子，沉冥不偶时。幽深病梨赋，奇怪磔蟆诗。古有严并李，今无旷与夔。何当短檠下，历历叩群疑。","dynasty":"宋代","title":"赠蜀士卢石受二首"}
{"author":"刘克庄","content":"村乐殊音节，蛮讴欠雅驯。老儒无酌献，歌此送迎神。","dynasty":"宋代","title":"神君歌十首"}
{"author":"刘克庄","content":"李下与瓜田，嫌疑谨未然。先贤监竹木，不食笋多年。","dynasty":"宋代","title":"送勋侄之官嵢峡五言五首其二"}
{"author":"刘克庄","content":"上到青林杪，凭栏尽桂州。千峰环野立，一水抱城流。沙际分鱼艇，烟中见寺楼。不知垂去客，更得几回游。","dynasty":"宋代","title":"簪带亭"}
{"author":"刘克庄","content":"自说秋毫尽帝恩，煌煌曦画照乾坤。偶留佳客常投辖，怕碍游人不设门。枕曲先生传醉种，咏梅处士有诗孙。何须更羡东西陕，君管南村我北村。","dynasty":"宋代","title":"锦湖新亭告成宸翰大书水村二字以落之二诗辄"}
{"author":"刘克庄","content":"词客纷纷载后车，谁能远寄病相如。双旌已拜湖南牧，尺素犹题岭外书。诗句骑驴游蜀后，情怀赋鵩吊湘馀。似闻阖郡春风暖，便拟移家占籍居。","dynasty":"宋代","title":"武冈叶使君寄诗次韵二首"}
{"author":"刘克庄","content":"药品用昆虫，遂亏全活功。至今仙未得，只在蜀山中。","dynasty":"宋代","title":"杂咏一百首·孙思邈"}
{"author":"刘克庄","content":"假使富埒国，何如贫在家。尚存侬汉札，宁夺我齐瓜。","dynasty":"宋代","title":"柬春谷工部"}
{"author":"刘克庄","content":"秃翁门巷冷涔涔，僮报诗人远见寻。微露毫芒足奇怪，少加煅炼愈高深。肯来邺下从公干，待向关中说季心。黄秸池边需应制，劝君莫学冻蛩吟。","dynasty":"宋代","title":"答括士李同二首"}
{"author":"刘克庄","content":"寺在高山顶，天寒偶一登。孤僧营粥饭，诸佛阙香灯。潮落洲分派，林疏塔见层。危栏宜老眼，欲去几回凭。","dynasty":"宋代","title":"瑞峰寺"}
{"author":"刘克庄","content":"韩杜曾游处，君行得细寻。那知瘴烟里，忽有福星临。竭海求珠蚌，搜山采翠禽。定将冰与檗，一洗浊夫心。","dynasty":"宋代","title":"送陈鲁叟使君赴广西漕"}
{"author":"刘克庄","content":"身畔无钗泽，何由葬礼奢。明时选人妇，先帝近臣家。白首持巾帨，青灯楫苎麻。寺西同窆处，风日怆寒笳。","dynasty":"宋代","title":"挽林推官内方孺人"}
{"author":"刘克庄","content":"厌闻桑孔工掊克，少见龚黄出拊循。官吏但知行白简，壮丁多去入红巾。昔阳和少千村瘴，今福星来一路春。闻说崆峒方麦熟，幕中有作凯歌人。","dynasty":"宋代","title":"喜仲晦除江西宪二首"}
{"author":"刘克庄","content":"占断一房居，矶边足钓徒。如何贪出世，亦典了西湖。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"锁却藏舟屋，丁宁勿浪开。渔郎最饶舌，曾去引人来。","dynasty":"宋代","title":"二月初七日寿溪十绝"}
{"author":"刘克庄","content":"年八十官三品，酒一斗诗百篇。羽化尸解等耳，宫锦渔簑偶然。","dynasty":"宋代","title":"七十八咏六言十首"}
{"author":"刘克庄","content":"厥初赋形貌，固已具阴阳。素问无人读，流为采战方。","dynasty":"宋代","title":"杂咏一百首其六十二素女"}
{"author":"刘克庄","content":"薄薄中单掩塞酥，不知眉黛有愁无。微颦莫是尝梅子，好事论为齿痛图。","dynasty":"宋代","title":"九叠"}
{"author":"刘克庄","content":"瞎翁九起茅檐下，失喜繁星满树梢。想泰元尊衰景贶，知新天子讲初郊。","dynasty":"宋代","title":"丁卯元日十首"}
{"author":"刘克庄","content":"元祐赋律古，熙宁经义新。请君忙改艺，诗好误终身。","dynasty":"宋代","title":"跋某人诗卷"}
{"author":"刘克庄","content":"郡接湖南境，孤城若个边。茆寮愁问宿，峡石善惊船。官小无迎吏，诗工有续编。古人高妙处，不过览山川。","dynasty":"宋代","title":"送陈霆之官连州"}
{"author":"刘克庄","content":"野色湖光淡复浓，阿香神爻巧相逢。金篦莫辨烟中树，蜡履难登海上峰。帝眷驿驰丹诏问，客归亭有白云封。边无牧马村无犬，击壤何妨作老农。","dynasty":"宋代","title":"三和"}
{"author":"刘克庄","content":"宁作青袍朝士归，烹羔未必胜羹薇。易贪尘世好官职，难泯人心真是非。战士未收青野骨，将军谁报白登围。可怜鸠鷃}藩篱下，岂识垂天翼怒飞。","dynasty":"宋代","title":"次韵君节秘书三首"}
{"author":"刘克庄","content":"不及生前见虏亡，放翁易箦愤堂堂。遥知小陆羞时荐，定告王师入洛阳。","dynasty":"宋代","title":"端嘉杂诗二十首"}
{"author":"刘克庄","content":"已报行营入，犹夸僭垒坚。何曾陵谷变，但见市朝迁。","dynasty":"宋代","title":"江南五首"}
{"author":"刘克庄","content":"身后青名在，辛勤卜此阡。书丹翰林笔，埋玉息庵钱。葛帔孤谁托，蒿簪妇亦贤。许丞无事业，千古以廉传。","dynasty":"宋代","title":"挽方粹岩仲二首"}
{"author":"刘克庄","content":"断机手自训三珠，彤史遗芳未必如。子贵面槐陪国论，母贤画荻课儿书。百官未讲回班礼，千乘空多送葬车。曾忝枢庭文字友，束刍无路酹丘墟。","dynasty":"宋代","title":"挽段夫人二首"}
{"author":"刘克庄","content":"樵子俄从间路回，因言溪谷响如雷。分明雨怕城中去，只隔前峰不过来。","dynasty":"宋代","title":"七月九日二首"}
{"author":"刘克庄","content":"端平俱辱弓旌召，鹏鴳逍遥各不同。笑我赭衣钳楚市，愧君白帽老辽东。董迂因被公羊误，杜癖惟于左氏忠。晚取诸家高束起，且看渠与意林公。","dynasty":"宋代","title":"题张元德著作春秋解二首其一"}
{"author":"刘克庄","content":"老子年来，颇自许、心肠铁石。尚一点、消磨未尽，爱花成癖。懊恼每嫌寒勒住，丁宁莫被晴烘坼。柰暄风烈日太无情，如何得。张画烛，频频惜。凭素手，轻轻摘。更几番雨过，彩云无迹。今夕不来花下饮，明朝空向枝头觅。对残红满院杜鹃啼，添愁寂。","dynasty":"宋代","title":"满江红·老子年来"}
{"author":"刘克庄","content":"地逼难容足，天低碍举头。那堪去绨子，谁肯上高楼。","dynasty":"宋代","title":"杂兴十首"}
{"author":"刘克庄","content":"修禊节。晋人风味终然别。终然别。当时宾主，至今清绝。等闲写就兰亭帖。岂知留与人闲说。人闲说。永和之岁，暮春之月。","dynasty":"宋代","title":"忆秦娥（上巳）"}
{"author":"刘克庄","content":"追日忍渴走，喝月使倒行。夸父骨已朽，秦皇冢亦平。","dynasty":"宋代","title":"杂记五言十首"}
{"author":"刘克庄","content":"春令园中本，移来村墅中。大管今却献，黄帕不来封。","dynasty":"宋代","title":"记小圃花果二十首"}
{"author":"刘克庄","content":"谁云逢掖不知兵，一士居然击重轻。往昔下愚融铁鏁，即今上圣倚金城。可怜蒋子开三迳，又被乌公夺二生。旋作凯歌驰露布，残年犹拟看升平。","dynasty":"宋代","title":"送方蒙中赴辟二首"}
{"author":"刘克庄","content":"所守老尤刚，清风凛不亡。洞房无粉黛，垩室屏缁黄。东阁遵遗令，南山献吉藏。百年耆旧尽，里社转凄凉。","dynasty":"宋代","title":"挽龚汀州二首其二"}
{"author":"刘克庄","content":"瓜果跽拳祝，{左日右侯}罗扑卖声。粤人重巧夕，灯火到天明。","dynasty":"宋代","title":"即事十首"}
{"author":"刘克庄","content":"万疋沙场似电奔，轰天笳吹簇辕门。而今出借东家马，烟雨孤行小麦村。","dynasty":"宋代","title":"沧浪馆夜归二首"}
{"author":"刘克庄","content":"晨坐黄堂夕未归，偶然闭阁句尤奇。颇知韦守临苏郡，不省山公到习池。烧尾且陪攀桂集，遨头别有探梅期。自惭属和悭才思，尤甚春船上水时。","dynasty":"宋代","title":"重次林守韵并阑臞轩二首"}
{"author":"刘克庄","content":"郭公郭公曾君国，魂化为鸟憾未释。满目山河属别人，旧时宫殿归不得。更姓改物今千春，历历记忆常如新。郭公蜀帝两痴绝，自古失国知几人。","dynasty":"宋代","title":"禽言九首其九郭公"}
{"author":"刘克庄","content":"穹壤有时敝，娥名万古垂。直从彤管笔，便到色丝碑。","dynasty":"宋代","title":"杂咏一百首·曹娥"}
{"author":"刘克庄","content":"花木扶疏月露清，昔人来此比登瀛。不知做得神仙未，身在乔松顶上行。","dynasty":"宋代","title":"梦馆宿二首"}
{"author":"刘克庄","content":"樱笋登盘节物新，一筇踏遍九州春。似曾山阴访修竹，不记水边观丽人。豪饮自怜非少日，俊游亦恐是前身。暮归尚有清狂态，乱插山花满角巾。","dynasty":"宋代","title":"上巳"}
{"author":"刘克庄","content":"帆近蓬莱忽浩茫，归来散发且阳狂。昔陪上帝图书府，今作清都山水郎。子美愁来曾叫舜，退之老去触鸣唐。商歌满屋如金石，绝胜箫声出洞房。","dynasty":"宋代","title":"和季弟韵二十首"}
{"author":"刘克庄","content":"竟失鹓雏种，难求扁鹊医。两行樗叟泪，一本杏殇书。抱去常回顾，呼来尚挽髭。案头庄列子，哀至掩还披。","dynasty":"宋代","title":"凤孙余第六孙也早慧忽夭追悼一首"}
{"author":"刘克庄","content":"月似金莲炬，天如碧玉笺。剡藤边幅窘，写不尽遗编。","dynasty":"宋代","title":"戏咏文房四友"}
{"author":"刘克庄","content":"一郡夸饶掾，才名果不虚。忽闻归去勇，极恨往还疏。囚戴公平德，奴担性理书。京华逢友旧，为说闭门居。","dynasty":"宋代","title":"送饶司理端学"}
{"author":"刘克庄","content":"健笔当年奡可排，岂知老挟病俱来。芋梨煨熟曾分啖，榾柮烧残共画灰。伏壁尚堪传学者，虞廷犹记和康哉。向时同辇诸君子，输与村翁早乞骸。","dynasty":"宋代","title":"再次竹溪韵三首"}
{"author":"刘克庄","content":"禁中宣召佯狂李，度外蒐罗不第蕡。先帝英明亲擢汝，孤臣老死敢忘君。坏麻讵忍加城罪，庭著居常读轼文。纵使天光留只眼，此生无复望尧云。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"老逢初度，小儿女、盘问翁翁年纪。屈指先贤，仿佛似，当日申公归邸。跛子形骸，瞎堂顶相，更折当门齿。麒麟阁上，定无人物如此。追忆太白知章，自骑鲸去后，酒徒无几。恶客相寻，道先生、清晓中酲慵起。不袖青蛇，不骑黄鹤，混迹红尘里。彭聃安在，吾师淇澳君子。","dynasty":"宋代","title":"念奴娇（丙寅生日）"}
{"author":"刘克庄","content":"贵家纨袴金梭织，贫家布袴才蔽膝。半夜打门持文书，脱袴贳酒待里胥。何时赎袴要御寒，亦为官掩催租瘢。","dynasty":"宋代","title":"禽言九首·脱布袴"}
{"author":"刘克庄","content":"专报熙丰怨，宁论爵齿高。可怜五朝老，双泪落斋旄。","dynasty":"宋代","title":"杂兴十首"}
{"author":"刘克庄","content":"种种一何短，青青无复垂。可怜髡髦子，不见指冠时。","dynasty":"宋代","title":"理发二首"}
{"author":"刘克庄","content":"飞诏从天下。道中朝、名流欲尽，君王思贾。时事只今堪痛哭，未可徐徐俟驾。好著手、扶将宗社。多少法筵龙象众，听灵山、属付些儿话。千百世，要传写。子方行矣乘骢马。又送他、江南太史，去游毡厦。老我伴身惟有影，倚遍风轩月榭。怅玉手、何时重把。君向柳边花底问，看贞元、朝士谁存者。桃满观，几开谢。","dynasty":"宋代","title":"贺新郎（送黄成父还朝）"}
{"author":"刘克庄","content":"宝惜吾儿如拱璧，那知变灭只须臾。畏啼尚宿通宵火，涂囟犹残隔日朱。坐客相宽云梦幻，故人来吊讶清癯。荒山岁晚无行迹，心折原头树影孤。","dynasty":"宋代","title":"悼阿升"}
{"author":"刘克庄","content":"要识君操履，全如字画真。病能妨献赋，穷不废修身。月旦推先辈，春官失此人。如闻埋玉速，里巷共酸辛。","dynasty":"宋代","title":"挽李端"}
{"author":"刘克庄","content":"非但闻诗礼，居然识典章。探环如梦里，拥笏向亲旁。州县淹斯立，家庭惜季方。北风无赖甚，吹雁不成行。","dynasty":"宋代","title":"挽漳浦陈丞璧"}
{"author":"刘克庄","content":"眇难揽镜，跛尤难穿履。赖有胡公菊潭水。信医言、断了重碧轻红，禁害杀，不遗高吟大醉。古来稀七十，添许多年，赢得笺天致君事。莫问客去门前，金尽床头，留宝扇、御诗珍秘。畴昔慕、乖崖老尚书，到晚节依稀，有些儿似。","dynasty":"宋代","title":"洞仙歌（和居厚弟韵）"}
{"author":"刘克庄","content":"诞育文章家可贺，轩渠烦恼障皆除。霜蹄堕地能行矣，玉树临风必皎如。群纪伴翁入图画，俨佟为我御巾车。客中往往烦厨传，倘许携将酒与鱼。","dynasty":"宋代","title":"十和贺太渊得雄二首"}
{"author":"刘克庄","content":"闹处掉头挥手去，定中惟影与形俱。幼而好赋同侪少，老矣劬书独学孤。后殿君如傲霜菊，早衰吾似望秋蒲。痴人多恋黄粱梦，不信先生梦也无。","dynasty":"宋代","title":"笑黄德远"}
{"author":"刘克庄","content":"早钦世德如龙虎，晚挹英标亦凤麟。重浚陂塘今长古，不私风月肯分人。衮衣国既归真宰，珠履君应作上宾。洛社诸贤问村叟，暮年已饰太丘巾。","dynasty":"宋代","title":"送郑倅子善"}
{"author":"刘克庄","content":"生长承平玩细娱，变兴仓卒不支吾。轻裘太守抛铃下，宝玦郎君泣路隅。谍报长驱殊未觉，经书大去可胜诛。世间果有桃源否，千载无人更问途。","dynasty":"宋代","title":"书事十首"}
{"author":"刘克庄","content":"映青藜灯娱目，吸金茎露入碑。宁作履霜逐子，肯随向火乞儿。","dynasty":"宋代","title":"六言五首为仓部弟寿"}
{"author":"刘克庄","content":"初疑瓠子堤决，又恐娲皇石穿。已是吹翻茅屋，那堪流了葑田。","dynasty":"宋代","title":"久雨六言四首"}
{"author":"刘克庄","content":"炎绍诸贤虑未精，今追遗恨尚难平。区区王谢营南渡，草草江徐议北征。往日中丞甘结好，暮年都督始知兵。可怜白发宗留守，力请銮舆幸旧京。","dynasty":"宋代","title":"题击年录"}
{"author":"刘克庄","content":"岁暮天寒，一剑飘然，幅巾布裘。尽缘云鸟道，跻攀绝顶，拍天鲸浸，笑傲中流。畴昔奇君，紫髯铁面，生子当如孙仲谋。争知道，向中年犹未，建节封侯。南来万里何求。因感慨桥公成远游。叹名姬骏马，都成昨梦，只鸡斗酒，谁吊新丘。天地无情，功名有命，千古英雄只么休。平生客，独羊昙一个，洒泪西州。","dynasty":"宋代","title":"沁园春（送孙季蕃吊方漕西归）"}
{"author":"刘克庄","content":"依然山泽一臞儒，幸有先畴与敝庐。闻说醉乡方弄印，不知堪拜小侯无。","dynasty":"宋代","title":"菜地"}
{"author":"刘克庄","content":"老逢初度，小儿女、盘问翁翁年纪。屈指先贤，彷佛似，当日申公归邸。跛子形骸，瞎堂顶相，更折当门齿。麒麟阁上，定无人物如此。追忆太白知章，自骑鲸去後，酒徒无几。恶客相寻，道先生、清晓中酲慵起。不袖青蛇，不骑黄鹤，混迹红尘里。彭聃安在，吾师淇澳君子。","dynasty":"宋代","title":"念奴娇·老逢初度"}
{"author":"刘克庄","content":"端人舌本钝如槌，自画村眉不入时。门巷张罗宾客少，车轮生角仆夫悲。共游洛下凋零尽，末向岩头付嘱谁。为吾子师余岂敢，伊家元有大宗师。","dynasty":"宋代","title":"和林太渊二首"}
{"author":"刘克庄","content":"新笺传后学，古训发先儒。不拟狂年少，灯前骂老奴。","dynasty":"宋代","title":"杂咏一百首·郑司农"}
{"author":"刘克庄","content":"北关南荡霁华开，辇御端门肆眚回。野老相逢谈圣德，散斋蔬素到燔柴。","dynasty":"宋代","title":"丁卯元日十首"}
{"author":"刘克庄","content":"极力排舒黯，联翩去不回。惟应刀笔吏，时得到翘材。","dynasty":"宋代","title":"杂咏一百首·公孙弘"}
{"author":"刘克庄","content":"北耗而今杳不知，路傍羽檄走无时。自怜满镜星星发，羞见官中募士旗。","dynasty":"宋代","title":"同郑君瑞出濑溪即事十首"}
{"author":"刘克庄","content":"跳出槐安有底忙，何须更待熟黄粱。牙签载返善和宅，手板抽回政事堂。效玉川生称锐汉，爱杨处士号憨郎。山中岂不差岑寂，犹胜人间臭腐肠。","dynasty":"宋代","title":"梦回"}
{"author":"刘克庄","content":"大块号万窍，强名之曰风。楚人无意义，乱说有雌雄。","dynasty":"宋代","title":"风雪二首"}
{"author":"刘克庄","content":"入闽多古松，夹道疏复密。未尝识兵火，既久蔽云日。蠢兹惰游民，深夜腰斧出。斸根取脂肪，窃负如鬼疾。譬诸人刖趾，僵仆立可必。供君一瞬光，夭彼千岁质。暴殄圣垂诫，樵采官著律。徼吏嗜鸡豚，熟视不诃诘。登高抚逵路，巨干日萧瑟。哀哉暑行人，暍死谁汝恤。","dynasty":"宋代","title":"道傍松一首"}
{"author":"刘克庄","content":"早佩廉丞训，中偕计吏行。那知身啬报，仅见子成名。表里高阳氏，铭阡辅嗣孙。他年燎黄诰，亦足慰幽明。","dynasty":"宋代","title":"{上巩下石}溪陈贡士挽诗"}
{"author":"刘克庄","content":"一亩青苔半落英，蜂忙蝶懒互卿卿。燕泥干后儿初落，鱼尾轻时子遍成。闲拂午窗惊野马，梦游天竺听华鲸。舍南有柳纤纤在，不奈双蝉占取鸣。","dynasty":"宋代","title":"春暮"}
{"author":"刘克庄","content":"专报熙丰怨，宁论爵齿高。可怜五朝老，双泪落斋旄。","dynasty":"宋代","title":"杂兴十首"}
{"author":"刘克庄","content":"未答前书每有惭，忽收近讯自开缄。缴回玉笥山人号，换得金门羽客衔。石鼎联诗尘满砚，竹宫应制草盈函。可怜予与君俱错，投老方思卸戏衫。","dynasty":"宋代","title":"寄杨休文高士"}
{"author":"刘克庄","content":"玉阶接武侍凝旒，岁晚同寻洛社游。骑竹小儿迎辄去，戴花老监挽难留。班春行李那容缓，亭午前茅盍少休。造物殷勤爱公处，傍无妙丽护衣篝。","dynasty":"宋代","title":"送林元质侍郎赴宣城二首"}
{"author":"刘克庄","content":"田翁有酒邀村饮，地主存羊饷节仪。不喜人题木居士，何曾鬼怕艾天师。","dynasty":"宋代","title":"又七言三首"}
{"author":"刘克庄","content":"岁晚归休老学庵，敢嗟白首滞周南。在廷不欠秃翁一，开径宁无益友三。地岂长房之可缩，天非邹衍所能谈。桓郎狭小胶师说，未必雄书远过聃。","dynasty":"宋代","title":"用厚后弟强甫韵"}
{"author":"刘克庄","content":"自昔名高世，皆由艺入神。未应除扁鹊，世上便无人。","dynasty":"宋代","title":"杂咏一百首其六十五李醯"}
{"author":"刘克庄","content":"银台曾奋涂归笔，我亦留花批逆鳞。早共裂麻沮裴相，晚某负耒作滕民。儿斑衣从双旌贵，母绣帘迎万户春。方拥皇华荒大国，误他多少借留人。","dynasty":"宋代","title":"挽葛夫人二首"}
{"author":"刘克庄","content":"入佛名无本，归儒字浪仙。韩公虽稍黠，不晓句参禅。","dynasty":"宋代","title":"洛浦善先长老赠诗自方无本惠勤答诗二首"}
{"author":"刘克庄","content":"齐鲁多方士，荒唐竞自媒。微茫隔烟雾，向望祀蓬莱。甲帐云旗下，离宫月户开。海难架桥渡，风易引船回。求药童安在，乘槎使不来。空令仁圣悔，世岂有仙哉。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"少全。若论死生无愧怍，幅巾岂不胜貂蝉。","dynasty":"宋代","title":"题缺"}
{"author":"刘克庄","content":"旋插疏篱设矮扉，仅容老子自娱嬉。国蜗角上何嫌小，巢鸟窠边不觉危。石椁无陈鸡絮者，朱门有设雀罗时。平泉花木奇樟桧，辛苦栽培竟属谁。","dynasty":"宋代","title":"杂兴十首"}
{"author":"刘克庄","content":"君豪自合相推逊，吾老犹堪共切磋。有许奇奇并怪怪，直将少少胜多多。风人所作葩而正，治世之音乐以和。他日薰弦要赓载，勿为处士五噫歌。","dynasty":"宋代","title":"题林文之诗卷二首"}
{"author":"刘克庄","content":"昔有颜光禄，依稀即此翁。祖传孙愈盛，官与姓皆忠。遗训言犹在，楞伽读未终。遥知空巷送，笳鼓咽城东。","dynasty":"宋代","title":"挽颜尚书二首"}
{"author":"刘克庄","content":"一动非容易，三年议始成。倩人挑旅橐，买纸劄山程。下岭峰如拜，登崖树若迎。暂无尘事汩，便觉长吟情。","dynasty":"宋代","title":"平床岭"}
{"author":"刘克庄","content":"壮士如驹出渥洼，死眠牖下等虫沙。老儒细为儿郎说，名将皆因战起家。","dynasty":"宋代","title":"赠防江卒六首其二"}
{"author":"刘克庄","content":"哭时闻者亦欷歔，双鹤随声下碧虚。帝出丝纶照穹壤，官施绰楔表门闾。今无陶侃谁能尔，古有苏耽莫是渠。华发史儋曾载笔，尚能浓墨为君书。","dynasty":"宋代","title":"寄题杨𢡟卿孝感堂"}
{"author":"刘克庄","content":"丁男放犊草间嬉，少妇看蚕不画眉。岁暮家家禾绢熟，萍乡风物似豳诗。","dynasty":"宋代","title":"湖南江西道中十首其六"}
{"author":"刘克庄","content":"已设床临牖，何须绶着身。遂令移鼎贼，知愧饰巾人。","dynasty":"宋代","title":"杂咏一百首·龚胜"}
{"author":"刘克庄","content":"因治陶朱术太精，世间无物足经营。更将郭璞书频看，只恐青山尽凿平。","dynasty":"宋代","title":"书事二首"}
{"author":"刘克庄","content":"后有良工识苦心，今无善听孰知音。老来字字趋平易，免被儿童议刻深。","dynasty":"宋代","title":"三月二十五日饮方校书园十绝"}
{"author":"刘克庄","content":"绣斧翩翩向福唐，百城敛衽避风霜。梦回桑下初何恋，手植棠阴故未忘。判笔有神皆可录，抄书无数即行装。从今病叟牢扃户，莫望严公访草堂。","dynasty":"宋代","title":"送杨彦极提刑二首"}
{"author":"刘克庄","content":"少年妄意假韶鸣，忧患欺人两鬓星。此去真当盟社友，向来不合诳山灵。百年如夜何由旦，万古惟天只麽青。若到桐城逢旧友，为言多醉少曾醒。","dynasty":"宋代","title":"答黄镛"}
{"author":"刘克庄","content":"太武求溲处，支祁着鏁边。淮风晨裂面，淮浪夜惊船。","dynasty":"宋代","title":"题江贯道山水十绝"}
{"author":"刘克庄","content":"闻说均州景，而今涴战尘。应随黑杀帝，避地肯来闽。","dynasty":"宋代","title":"石竺山二十咏"}
{"author":"刘克庄","content":"□定飞仙去不留，惜余生晚欠从游。种明逸后屈二指，范景仁边放一头。有鹿门栖堪遁去，无菟裘计径归休。却怜荷蓧非真隐，鸡黍殷勤止仲由。","dynasty":"宋代","title":"吾里前辈林删定甫六十挂冠夹漈艾轩诸老"}
{"author":"刘克庄","content":"昔卧龙公，北走曹瞒，西克刘璋。看沙头八阵，百神呵护，渭滨一表，三代文章。绝笑渠侬，平生奸伪，死未忘情履与香。筹笔处，遣子丹引去，仲达奔忙。纷纷跋扈飞扬。这老子高深未易量。但纶巾指授，关河震动，灵旗征讨，夷汉宾将。到得市朝，变为陵谷，千载烝尝丞相堂。锦城外，有啭鹂音好，古柏皮苍。","dynasty":"宋代","title":"沁园春·昔卧龙公"}
{"author":"刘克庄","content":"穗帐浑如旧，何曾奏伎来。君王不终惠，留妾在空台。","dynasty":"宋代","title":"古宫词十首其五"}
{"author":"刘克庄","content":"俱侍清光迩，相看素发稠。已拚老聃去，尚意孔戣留。雌甲何其厄，同庚只麽休。龙钟不出户，持此诔新丘。","dynasty":"宋代","title":"挽蔡遵府阁学二首"}
{"author":"刘克庄","content":"畏跌始知筇有力，怯寒常以衲蒙头。诗名吾不如公干，清兴君何减子猷。林下方将分半席，江边作麽返扁舟。骚坛尚有阳岩在，岂必担簦更远求。","dynasty":"宋代","title":"谢王尚贤见访"}
{"author":"刘克庄","content":"初闻边报暗吞声，想见登谯与虏争。世俗今犹疑许远，君王元未识真卿。伤心百口同临穴，极目孤城绝捄兵。多少虎臣提将印，谁知战死是书生。","dynasty":"宋代","title":"闻何立可李茂钦讣二首"}
{"author":"刘克庄","content":"唤做呆子憨子，管他火星孛星。造物小儿则剧，先生大醉未醒。","dynasty":"宋代","title":"赠谢子杰校勘六言三首"}
{"author":"刘克庄","content":"空谷跫然闻足音，殷勤通守致家禽。阴晴不爽司晨□，□暮全无起舞心。梦短那堪眠警枕，胫长稍已怯□衾。可怜一念尤迂阔，朗诵西山夜气箴。","dynasty":"宋代","title":"子□林粹饷予双鸡"}
{"author":"刘克庄","content":"京师敢方泄边机，北耗传讹果是非。不见红旗加露布，颇传黄屋尚宵衣。南风不竞师将老，春水方生虏必归。何日灵台真偃伯，更无一点战尘飞。","dynasty":"宋代","title":"北耗"}
{"author":"刘克庄","content":"绮纨贵家子，旗鼓少年场。屡舞众人醉，鲜妆一国狂。","dynasty":"宋代","title":"端午五言三首"}
{"author":"刘克庄","content":"古人一饭必思偿，恩大如天未易忘。囝罢白头相告语，三生不可负容堂。","dynasty":"宋代","title":"闻五月八日宸翰口号十首"}
{"author":"刘克庄","content":"华宗文□□□□，□□梅花似有缘。君复清风一身止，寒翁□□□□□。□尘只解污渠辈，色笔今知落尔边。□□□□□□□，□将老丑斗春妍。","dynasty":"宋代","title":"□□□"}
{"author":"刘克庄","content":"明时无复精英气，化作祥风及庆云。马鬣安能埋此骨，□□亦可与斯文。当年宾客谁珠履，今日郎君尚练裙。独有后村翁尚在，匹雏无力漫殷勤。","dynasty":"宋代","title":"答王掀起将士"}
{"author":"刘克庄","content":"向来文史足三冬，今与樵儿牧竖同。旧领木天良不恶，新加菜地未为穷。笔精公有词批凤，瓶罄吾无酒灌虹。老思迟于寒谷签，更烦邹律为吹丰。","dynasty":"宋代","title":"仓使和诗出奇不穷再次韵四首"}
{"author":"刘克庄","content":"□□尚纷扰，烛龙深伏藏。金鸡不能忍，腾出照扶桑。","dynasty":"宋代","title":"喜晴一首"}
{"author":"刘克庄","content":"清禁已无莲炬分，名山尚欠草鞋缘。贺公未是真知己，却唤诗仙作谪仙。","dynasty":"宋代","title":"杂咏七言二首"}
{"author":"刘克庄","content":"纤云扫迹，万顷玻璃色。醉跨玉龙游八极，历历天青海碧。水晶宫殿飘香，群仙方按霓裳。消得几多风露，变教人世清凉。","dynasty":"宋代","tags":"月夜，幻想","title":"清平乐·纤云扫迹"}
{"author":"刘克庄","content":"官军半夜血战来，平明军中收遗骸。埋时先剥身上甲，标成丛塚高崔嵬。姓名虚挂阵亡籍，家寒无俸孤无泽。乌虖诸将官日穹，岂知万鬼号阴风。","dynasty":"宋代","title":"国殇行"}
{"author":"刘克庄","content":"抱甕区区溉旱苗，忍饥终胜似操瓢。饮尧井水耕尧野，偶作樵歌亦誉尧。","dynasty":"宋代","title":"秋旱继以大风即事十首"}
{"author":"刘克庄","content":"田翁有酒邀村饮，地主存羊饷节仪。不喜人题木居士，何曾鬼怕艾天师。","dynasty":"宋代","title":"又七言三首其二"}
{"author":"刘克庄","content":"一部日录付婿，三经新义传儿。跻翁超乎亚圣，赞父光于仲尼。","dynasty":"宋代","title":"春夜温故六言二十首"}
{"author":"刘克庄","content":"自昔吴僧标致清，经禅之外有诗名。士衡止在东家住，恨不同听鹤唳声。","dynasty":"宋代","title":"船子和尚遗迹在华亭朱泾之间圭上人即其所诛"}
{"author":"刘克庄","content":"圣人称水哉，昼夜流不息。东坡如万斛，南华只五石。","dynasty":"宋代","title":"石竺山二十咏"}
{"author":"刘克庄","content":"东阁郎君己贰卿，斡回严冷作和平，专人昔暴于家靼，太傅今贤似父兄。","dynasty":"宋代","title":"又绝句二首"}
{"author":"刘克庄","content":"海天万顷碧玻璃。风露洗炎曦。鹦鹉绿毛导从，蟾□雪色追随。分明来处，补陀大士，先后同时。觅取善财童子，膝边要个孙儿。","dynasty":"宋代","title":"朝中措（陈左藏生日）"}
{"author":"刘克庄","content":"当年舍选最居优，上到青云亦白头。律赋数篇天下诵，遗书几卷馆中留。入游太乙曾临地，出牧昌黎所典州。耆旧凋零今欲尽，伤心笳吹掩新丘。","dynasty":"宋代","title":"挽陈潮州伯霆"}
{"author":"刘克庄","content":"昔日相师今画师，依然红颊映霜髭。懒为阅世青白眼，写出无声水墨诗。胸次九流人物镜，笔端三友岁寒枝。刺桐城里多豪贵，绝艺何忧不见知。","dynasty":"宋代","title":"赠林信夫"}
{"author":"刘克庄","content":"系出诸王后，名高胄子中。昔惟称八凯，今复有□□。疏可编遗史，诗宁论变风。所交皆胜彦，未必记衰翁。","dynasty":"宋代","title":"题赵上舍崇{左月右盈}诗卷"}
{"author":"刘克庄","content":"当年虎穴挺身临，匹马平欺万绿林。余欲关弓常掩涕，汝能卖剑即回心。歌廉民已嗟来暮，微管吾安得至今。欲谒铃斋参嫡派，管蠡何敢测高深。","dynasty":"宋代","title":"呈黄建州"}
{"author":"刘克庄","content":"衰迟已迫挂冠年，三黜皆因恋九迁。且傍雁行游福地，免陪豹尾幸甘泉。早知丹汞方难验，晚悟□□□不然。闻说青云梯磴捷，老无肩力可攀缘。","dynasty":"宋代","title":"又次居厚韵一首"}
{"author":"刘克庄","content":"翦称名将岂其然，汲汲惟求宅与田。见说淮兵殊死战，相公喝犒是私钱。","dynasty":"宋代","title":"凯歌十首呈贾枢使"}
{"author":"刘克庄","content":"老瞒眶焰市朝空，宗室惟馀大耳翁。汉贼有谁分逆顺，关河无地着英雄。紫髯久矣营江表，黄屋萧然寄峡中。可惜姜维胆如斗，功虽不就有馀忠。","dynasty":"宋代","title":"刘玄德"}
{"author":"刘克庄","content":"邻曲无还往，何由有别情。惟应小窗月，长记读书声。","dynasty":"宋代","title":"移居二首"}
{"author":"刘克庄","content":"深林不语抱幽贞，赖有微风递远馨。开处何妨依藓砌，折来未肯恋金瓶。孤高可挹供诗卷，素淡堪移入卧屏。莫笑门无佳子弟，数枝濯濯映阶庭。","dynasty":"宋代","title":"兰"}
{"author":"刘克庄","content":"昔似子期善听，今如祈父不总。怕有学人问话，向道老僧害聋。","dynasty":"宋代","title":"老病六言十首呈竹溪"}
{"author":"刘克庄","content":"垂堂一跌血面，闭閤三旬裹疮。有佛至维摩室，无人拜德公床。","dynasty":"宋代","title":"臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首其五"}
{"author":"刘克庄","content":"黑帜游魂尚未还，列城处处受风寒。遥知鲁女悲而啸，深愧庞公遗以安。道远家人无恙否，时危身世苟全难。何时火伴并邻里，沽酒刲羊贺木兰。","dynasty":"宋代","title":"久不得池阳书"}
{"author":"刘克庄","content":"禅学年来亦自衰，大丛林属小阇梨。寒翁庵子如蜗壳，却有弥天释住持。","dynasty":"宋代","title":"石塘感旧十绝其八"}
{"author":"刘克庄","content":"生长古墙阴，园荒草树深。可曾沾雨露，不改向阳心。","dynasty":"宋代","title":"记小圃花果二十首"}
{"author":"刘克庄","content":"恰则董髫两髧，俄然揽镜千丝。昧老聃守黑义，动墨子染白悲。","dynasty":"宋代","title":"老病六言十首呈竹溪"}
{"author":"刘克庄","content":"假合幻躯难靠，夭寿定数孰逃。屈子大招奚益，渊明自挽最高。","dynasty":"宋代","title":"老病六言十首呈竹溪其十"}
{"author":"刘克庄","content":"昨日人回问塞垣，阵前多有未招魂。营司不许分明哭，寒月家家照泪痕。","dynasty":"宋代","title":"戌妇词三首"}
{"author":"刘克庄","content":"麟经之笔既绝，蚕室之书遂行。聃非二子同传，齐鲁两生失名。","dynasty":"宋代","title":"夜读传灯杂书六言八首"}
{"author":"刘克庄","content":"怒潦浮槎去，狂飙拔木飞。不饶后村荔，如夺首阳薇。任土包茅阙，过时硕果稀。谁言长卿渴，且咽上池肥。","dynasty":"宋代","title":"荔厄一首"}
{"author":"刘克庄","content":"晴旭常难保，春寒未易禁。锋交马旋泞，室毁燕巢林。民望兵如雨，人言潦属阴。何当抉云雾，放出太阳临。","dynasty":"宋代","title":"久雨"}
{"author":"刘克庄","content":"北郭西郊外，联鞍共探春。惟应旧猿鸟，犹记两诗人。","dynasty":"宋代","title":"纪游十首"}
{"author":"刘克庄","content":"齐鲁多方士，荒唐竞自媒。微茫隔烟雾，向望祀蓬莱。甲帐云旗下，离宫月户开。海难架桥渡，风易引船回。求药童安在，乘槎使不来。空令仁圣悔，世岂有仙哉。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"先生放逐方归，不如前辈抽身早。台郎旧秩，看来俗似，散人新号。起舞非狂，行吟非怨，高眠非傲。叹终南捷径，太行盘谷，用卿法、从吾好。闭了草庐长啸。后将军来时休报。床头书在，古人出处，今人非笑。制个淡词，呷些薄酒，野花簪帽。愿云台任满，又还因任，赛汾阳考。","dynasty":"宋代","title":"水龙吟"}
{"author":"刘克庄","content":"夸毗子有谁存者，恩泽侯何足道哉。一叶绝江载愁去，万花环席突围来。","dynasty":"宋代","title":"送客"}
{"author":"刘克庄","content":"祓除啸梁崇，惊走散花魔。切莫敺穷鬼，相从岁月多。","dynasty":"宋代","title":"观傩二首"}
{"author":"刘克庄","content":"敝緼袍足蔽体，恶草具可享宾，犊车荣过九锡，鮓饭甘于八珍。","dynasty":"宋代","title":"村居即事六言十首"}
{"author":"刘克庄","content":"得来矻矻相亲附，飏去频频入梦思。盗璧相争笞掠汝，窃弓子笔亦诛之。偿金在我宁从厚，拜石为兄苦好奇。待唤良工镌砚背，偷儿携出有人知。","dynasty":"宋代","title":"余常用小端砚失之经年忽在常卖人手中以钱赎"}
{"author":"刘克庄","content":"细读公诗屡绝编，心知妙处口难传。言言箴儆堪垂世，历历行藏自谱年。但觉朱弦馀倡叹，不烦玉斧玉雕镌。小儒可是通身胆，拟为坡仙注大全。","dynasty":"宋代","title":"题唐察院诗卷二首"}
{"author":"刘克庄","content":"踏青人被色香迷，击壤翁看蓓蕾知。漏籍谱中无可恨，花开殿后未为迟。","dynasty":"宋代","title":"诸家牡丹已谢小圃忽开两朵皆大如斗戏题二绝"}
{"author":"刘克庄","content":"哆侈何其甚，忧伤只自知。虽经夫子笔，不废寺人诗。","dynasty":"宋代","title":"杂咏一百首·巷伯"}
{"author":"刘克庄","content":"身后青名在，辛勤卜此阡。书丹翰林笔，埋玉息庵钱。葛帔孤谁托，蒿簪妇亦贤。许丞无事业，千古以廉传。","dynasty":"宋代","title":"挽方粹岩仲二首"}
{"author":"刘克庄","content":"名见商书又见诗，畹兰难拟况江蓠。灵均苦要群芳聚，却怪骚中偶见遗。","dynasty":"宋代","title":"九叠"}
{"author":"刘克庄","content":"博士文中贞，垂髫已定交。雅宜对红药，胡乃涉黄茅。薄有先生饭，全无弟子嘲。犹胜迂阔者，荷锸垦荒郊。","dynasty":"宋代","title":"送黄舒文赴钦教"}
{"author":"刘克庄","content":"西野约余同荐祢，六丁力尽不能留。霜蹄屡蹶追风骠，皓首还登载月舟。伊昔士元曾别驾，即今子美尚参谋。浮荣膜外何须较，且可归来秉烛游。","dynasty":"宋代","title":"迎候林德辅帅参一首"}
{"author":"刘克庄","content":"何老长身李白须，传闻死尚握州符。战场便合营双庙，太学今方出二儒。史馆何人徵逸事，羽林无日访遗孤。病夫畴昔曾同幕，西望关山涕自濡。","dynasty":"宋代","title":"闻何立可李茂钦讣二首"}
{"author":"刘克庄","content":"况鮀非是佞，莒仆未为凶。鬼谷从横舌，终南诡秘踪。断无麟在薮，独有鼠穿墉。千古谁俦匹，依稀似敬宗。","dynasty":"宋代","title":"和实之读邸报四首"}
{"author":"刘克庄","content":"当日封崇殊草创，末年付授绝悲哀。子孙记取吾翁语，斗酒单鸡岁岁来。","dynasty":"宋代","title":"戊午上巳谒何恭人坟三绝"}
{"author":"刘克庄","content":"生长古墙阴，园荒草树深。可曾沾雨露，不改向阳心。","dynasty":"宋代","title":"记小圃花果二十首"}
{"author":"刘克庄","content":"近甸骚屑馀，当宁焦劳甚。剖符寄非轻，弄印择已审。盎然春风和，解此寒色凛。吾闻守四隣，岂必卫堂寝。恶马易调伏，小鲜难烹饪。腊前况屡白，秋桫定一稔。我侯但凝香，彼州自奠枕。英英尚书郎，饯诗丽如锦。骊珠忽满轴，继者皆曹沈。顾予如病鹤，欲鸣声复噤。宁论鬼揶揄，行以亲来谂。南归掣斋铃，傥留故人饮。","dynasty":"宋代","title":"重饯赵信州分韵得寝字"}
{"author":"刘克庄","content":"尧言播告几丝纶，服汉衣冠易介鳞。羞战黑山为虏将，俾王青社备藩臣。招怀河北来降者，响附山东听诏人。可惜蹉跎隳晚节，圣恩尚许庙为神。","dynasty":"宋代","title":"耄志十首"}
{"author":"刘克庄","content":"尚记青灯同讲贯，安知白首始遭逢。向来众论称雏凤，岁晚同时拜老龙。","dynasty":"宋代","title":"杂兴四首"}
{"author":"刘克庄","content":"子羽力扛鼎，诸侯屈膝臣。能从小儿语，尽活一城人。","dynasty":"宋代","title":"杂咏一百首·外黄儿"}
{"author":"刘克庄","content":"万里先行脚，三家晚闭关。曾求诗入海，亦作史藏山。","dynasty":"宋代","title":"放言五首"}
{"author":"刘克庄","content":"群书烟海眩弥茫，一念毫厘判圣狂。煽宠艳诗多狎客，漏名直笔几牙郎。同时待诏馀枚叟，何处山人似李唐。老矣自筹身世事，不将卦气问京房。","dynasty":"宋代","title":"和季弟韵二十首"}
{"author":"刘克庄","content":"退处侬甘身寂寞，进为渠值世休嘉。劬书不似八十老，输税常为第一家。沙盘卦敲鼓卖，村醅退店揭旗夸。千林岁暮俱黄落，梅向其间独放花。","dynasty":"宋代","title":"樗庵次前韵一首"}
{"author":"刘克庄","content":"参寥灯一点，不审是谁传。晚识纲书记，元来在汝边。","dynasty":"宋代","title":"酬净慈纲上人三首"}
{"author":"刘克庄","content":"文致累臣心事薄，包谈眸子过名轻。可怜汝辈终身悔，得似先生只眼明。","dynasty":"宋代","title":"晨起览镜六首"}
{"author":"刘克庄","content":"赣客纷纷露刃过，断无徼吏敢讥诃。身今自是牢盆长，较尔能贤得几何。","dynasty":"宋代","title":"循梅路口四首"}
{"author":"刘克庄","content":"卷五红云一朵边，抽身偶在众贤先。鹤归乡倏三千岁，马老人酬八百钱。雅叹蒙蒙徒仰视，骚称皦皦者难全。殷勤寄谢文房友，愿未来生再结缘。","dynasty":"宋代","title":"病中九首"}
{"author":"刘克庄","content":"远希大慧无，近笑孤峰絮。多少初地人，争问末后句。","dynasty":"宋代","title":"偈"}
{"author":"刘克庄","content":"一阵狂风吹彩云，猩红万点落缤纷。人间无处堪翻诉，说向天公似不闻。","dynasty":"宋代","title":"病起窥园十绝"}
{"author":"刘克庄","content":"奎画煌煌天上来，遥知击马向堂阶。官衔怪得清如许，文馆虽然冷亦佳。尚论乡先宜合祀，旧传潮学各分斋。未应久作诸侯客，帝有薰琴待汝谐。","dynasty":"宋代","title":"送方善夫赴鹭洲山长二首"}
{"author":"刘克庄","content":"先生清梦绕林泉，黄纸除书拜地仙。报答吾君吾相了，徜徉某水某丘边。事光白傅求闲后，衔似温公约史年。笑向故山猿鹤说，古来晚节几人全。","dynasty":"宋代","title":"送叶尚书奉祠二首"}
{"author":"刘克庄","content":"纷纷肉马上青天，骥耳双垂亦可怜。郊岂因穷吟遂辍，荬虽不第策犹传。会须有集鸣当世，肯为无媒怨盛年。斗气烛君文卷里，更于何处觅龙泉。","dynasty":"宋代","title":"方汝一下第饯诗盈轴余亦继作"}
{"author":"刘克庄","content":"有载书盟三友，无文章送五穷。怯懦宁出胯下，清狂羞入褌中。","dynasty":"宋代","title":"又六言二首"}
{"author":"刘克庄","content":"我昔单栖久，君今半被空。天公将老寿，裨补两鳏翁。","dynasty":"宋代","title":"仓部弟生日五绝其三"}
{"author":"刘克庄","content":"薄宦周旋广及邕，一生甘苦藁砧同。孟光事远嗟谁继，督护歌悲听未终。鹤表魂栖高燥地，凤毛名在广寒宫。病翁空自吟哀些，撚断霜髭竟欠工。","dynasty":"宋代","title":"挽林安人"}
{"author":"刘克庄","content":"户外跫然闻足音，或怀漫刺袖新吟。樽空愧不能觞客，绠短如何敢汲深。薄俗求疵谁揜恶，先贤虑患或阳喑。国人岂待侬箴儆，持在萤窗且自箴。","dynasty":"宋代","title":"抄戊辰十月近稿七首"}
{"author":"刘克庄","content":"臣少也，豪举泛星槎。飘逸吐天葩。穆陵误奖推儒宿，龙泉曾唤做行家。今耄矣，文跌宕，字麻茶。同队者、多为公与相。广坐里、都无兄与丈。生有限，望犹奢。补还瞎子重开卷，放教跛子出看花。地行仙，疑是汝，不争些。","dynasty":"宋代","title":"最高楼"}
{"author":"刘克庄","content":"草市鱼虾贱，园家芋栗肥。一城空巷出，万烛送神归。","dynasty":"宋代","title":"神君歌十首"}
{"author":"刘克庄","content":"吾蒙白裙帽，汝着紫袈裟。纵有傅大士，难和作一家。","dynasty":"宋代","title":"又一首"}
{"author":"刘克庄","content":"但见篮舆出，安知酒榼空。老僧翻折本，收不得陶公。","dynasty":"宋代","title":"莲社图"}
{"author":"刘克庄","content":"太行以北海丰南，我与梁公各有惭。儿五十馀亲八十，可堪来宿白云庵。","dynasty":"宋代","title":"白云庵"}
{"author":"刘克庄","content":"初裁隐服师极陆，忽赠送身章别一般。似雪精絺为表襮，比花文锦作中单。何妨俗笑浩然耸，不要人怜范叔寒。孰若子衣安且吉，绝胜剑履进贤冠。","dynasty":"宋代","title":"谢景竹方寺丞惠衣二首"}
{"author":"刘克庄","content":"昔有吹笙侣，骖鸾上玉宸。奈何无欲地，著得有情人。","dynasty":"宋代","title":"广游女其二"}
{"author":"刘克庄","content":"仆负轻装主倚辕，交游握手若为言。须求沂水风雩乐，勿爱沙河夜市繁。曩日士曾宗郭太，它时我欲传何蕃。殷勤待折津亭柳，老怕春寒不出村。","dynasty":"宋代","title":"送方清孙参学"}
{"author":"刘克庄","content":"繐帐浑如旧，何曾奏伎来。君王不终惠，留妾在空台。","dynasty":"宋代","title":"古宫词十首"}
{"author":"刘克庄","content":"流芳斜谷出师表，遗臭樊城受禅碑。芳臭即今皆判矣，鲍鱼难揜祖龙尸。","dynasty":"宋代","title":"芳臭"}
{"author":"刘克庄","content":"蝉噪螀啼众窍号，岂知今代有诗豪。谐如帝所闻天乐，壮似胥江看雪涛。险韵森严压皮陆，短章高雅逼韦陶。老夫欲反樊川序，长吉安能仆命骚。","dynasty":"宋代","title":"题后林李伯高诗卷"}
{"author":"刘克庄","content":"自入玄门户，寂寂清虚做。静里披搜四假身，勘破尘行路。悟上还重悟，得得真闲趣。收住身中无价真，岂逐人情去。","dynasty":"宋代","title":"卜算子"}
{"author":"刘克庄","content":"梅雨初收，浑不辨、东陂南荡。清旦里、鼓铙动地，车轮空巷。画舫稍渐京辇俗，红旗会踏吴儿浪。共葬鱼娘子斩蛟翁，穷欢赏。麻与麦，俱成长。蕉与荔，应来享。有累臣泽畔，感时惆怅。纵使菖蒲生九节，争如白发长千丈。但浩然一笑独醒人，空悲壮。","dynasty":"宋代","title":"满江红（端午）"}
{"author":"刘克庄","content":"理窟骚坛两罢休，倒持麈柄让名流。向来袒裼欲暴虎，老去短衣聊饮牛。敛退始知颜巷乐，迂疏空抱杞天忧。名山何处无灵药，长笑痴人入海求。","dynasty":"宋代","title":"次韵黄户曹问讯二首"}
{"author":"刘克庄","content":"间或击强非果弱，未尝束湿自然严。起惟吏畏三风训，先为民蠲再榷盐。时与青油宾唯诺，尤于白屋士劳谦。悬知铃阁清如水，瓜李虽微亦远嫌。","dynasty":"宋代","title":"病中九首"}
{"author":"刘克庄","content":"出通明殿，入耆英社，谁似侍郎洪福。掌中元自有三珠，更检校、诸孙夜读。管他莱相，管他鹤相，留我本来面目。希夷一枕未曾醒，笑人世，几回翻局。","dynasty":"宋代","title":"鹊桥仙·出通明殿"}
{"author":"刘克庄","content":"古书蹖驳承讹久，新义支离折衷难。孔墨达观无异道，触蛮角立有争端。壁中科斗经传写，甕里醯鸡味笔残。老子暮年亲勘破，束书阁上不须看。","dynasty":"宋代","title":"杂兴十首"}
{"author":"刘克庄","content":"父老香花夹路催，朱幡那忍更徘徊。弓张至此尤宜弛，珠去安知不复回。海上有艘堪致粟，洛中无篚胜生财。泉人毕竟修何福，消得西山两度来。","dynasty":"宋代","title":"送真西山再镇温陵"}
{"author":"刘克庄","content":"东庙小儿队，南风大贾舟。不知今广市，何似古扬州。","dynasty":"宋代","title":"即事十首"}
{"author":"刘克庄","content":"朝骑宝马听鸡声，夕问归舟灶婢惊。手扳抽还无责任，谏书讫了少施行。有时短褐过邻舍，不记巍冠待迩英。善类合离关世运，非人颊舌所能争。","dynasty":"宋代","title":"警斋吴侍郎再和余送行及居厚弟诗各次韵"}
{"author":"刘克庄","content":"君到中峰力不加，却疑绝顶事皆夸。烟含晚市微分塔，日照邻州近隔沙。","dynasty":"宋代","title":"戏答同游"}
{"author":"刘克庄","content":"烟凄凄。草凄凄。野火原头烧断碑。不知名姓谁。印累累。冢累累。千万人中几个归。荣华朝露晞。","dynasty":"宋代","title":"长相思"}
{"author":"刘克庄","content":"韩范止如此，公乎事又艰。不陪冶城庙，合殉定军山。玺出千官贺，弓藏一老闲。雕戈提十万，犹记凯歌还。","dynasty":"宋代","title":"挽李尚书二首"}
{"author":"刘克庄","content":"吹去飞来似有情，禁烟时节遍春城。比毡铺径何其窭，拟雪因风得许清。阅武活残儿命薄，章台走倦尹才轻。满池无处看金鲫，闲猗朱阑听唼声。","dynasty":"宋代","title":"嘲柳花"}
{"author":"刘克庄","content":"晋士讐阮籍眼，唐人观李邕眉。任汝得吾皮骨，惟吾不汝瑕疵。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"唤回暖律解严寒，甚矣吾侯似次山。拾穗有农田尽辟，诟租无吏户常关。家于莆积百年爱，帝视闽如千里寰。欲扫草堂迎小队，钓台只在北溪湾。","dynasty":"宋代","title":"又即事二首"}
{"author":"刘克庄","content":"邑事多商榷，惟诗未暇论。母慈催扇枕，父老谩攀辕。新戌谋何地，初程宿某村。西风有来雁，书札傥相存。","dynasty":"宋代","title":"送熊主簿"}
{"author":"刘克庄","content":"予夺平生足矣，痛痒以身体之。薤本何须先拔，蒲鞭不可妄施。","dynasty":"宋代","title":"送强甫赴惠安六言十首"}
{"author":"刘克庄","content":"儿时挟弹长安市，不信人间果有愁。行遍江南江北路，始知愁会白人头。","dynasty":"宋代","title":"题壁"}
{"author":"刘克庄","content":"鸾胶曲子久喧传，烈祖英明素薄焉。语草探怀周[以下残缺]","dynasty":"宋代","title":"题陶谷朝林山楼帖"}
{"author":"刘克庄","content":"菊磵说花翁，飘蓬向浙中。无书上皇帝，有句恼天公。世事年年异，诗人个个穷。筑台并下榻，今岂乏英雄。","dynasty":"宋代","title":"赠高九万并寄孙季蕃二首"}
{"author":"刘克庄","content":"就泉为碓屋，累石作书龛。有意耕汾曲，无心起水南。","dynasty":"宋代","title":"宿山中十首"}
{"author":"刘克庄","content":"未受京师传子真，园池冷落户庭贫。神仙疑是丹丘子，年纪高于绛县人。春去似催花送老，岁荒聊喜麦尝新。晚知嵇阮非酣畅，名与杯中物孰亲。","dynasty":"宋代","title":"自和效颦一首"}
{"author":"刘克庄","content":"先朝筑此要防边，不遣胡儿见战船。遮断难传河朔檄，修来大费水衡钱。书生空抱闻鸡志，故老能言饮马年。惭愧戌兵身手健，箔楼各占一间眠。","dynasty":"宋代","title":"瓜洲城"}
{"author":"刘克庄","content":"仙风道骨北山翁。万卷著胸中。涣若宦情冰释，作□醉面桃红。千林冻槁，一枝雪艳，消息先通。颜色□青精饭，姓名在碧纱笼。","dynasty":"宋代","title":"朝中措（艮翁生日）"}
{"author":"刘克庄","content":"回貤异渥未之闻，凛凛乾淳生气存。频对青藜真济美，虽埋玉树尚追尊。奉新鸾诰陈幽壤，距小麟台只近村。太息琰玄皆耄矣，诔成姑以寝为园。","dynasty":"宋代","title":"居厚弟乞以碍止法官回授公朝特俞所请族子有"}
{"author":"刘克庄","content":"少狂浪走无寻处，晚向深山得悟门。火候足时丹始熟，国工琢了玉尤温。低头欲下追随拜，摩顶无忘付授恩。大有名山要行脚，未甘瓶钵老荒村。","dynasty":"宋代","title":"用石塘二林韵"}
{"author":"刘克庄","content":"白雪通身洁，丹砂傅顶红。赠余有深意，鹇义与闲通。","dynasty":"宋代","title":"竹溪惠白雕三绝"}
{"author":"刘克庄","content":"端嘉已羡谷莺迁，不觉龙飞又几年。坡老尝称少公胜，伯淳曾道二哥贤。腾笺内举虽如此，秉笔中书岂必然。岁晚偶同耆旧传，瞎翁安得似癯仙。","dynasty":"宋代","title":"和居厚弟韵"}
{"author":"刘克庄","content":"雪冒禹碑石，云埋泌草堂。早知抱遗恨，悔不挟乾粮。","dynasty":"宋代","title":"题江贯道山水十绝其六"}
{"author":"刘克庄","content":"羊裘素不习朝仪，公遣西曹屈致之。道是君痴君不服，巢由安肯见皋夔。","dynasty":"宋代","title":"读严光传二首"}
{"author":"刘克庄","content":"列书诧知死，楚些说招魂。尚莫窥壶子，安能返屈原。","dynasty":"宋代","title":"杂咏一百首其七十一巫咸"}
{"author":"刘克庄","content":"联镳共醉杏园春，英辟龙飞为作新。诸老破荒□□宋，三台接武辅乾淳。贤侯推广崇儒化，先辈□□□士仁。珍重黄堂一杯酒，也沾白发旧词臣。","dynasty":"宋代","title":"次韵丰守宴新进士"}
{"author":"刘克庄","content":"趫捷超山径，咆哮啖土墙。昔无当道卧，今有税人场。班特归栏早，韩卢入窦忙。四方多伏弩，未可恃雄强。","dynasty":"宋代","title":"虎暴二首其一"}
{"author":"刘克庄","content":"占断一房居，矶边足钓徒。如何贪出世，亦典了西湖。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"去国有华发，出关无送车。未能尽韬晦，紫气作前驱。","dynasty":"宋代","title":"老子出关图"}
{"author":"刘克庄","content":"五百逋逃士，刘郎不放心。教醒阿罗汉，飞空无处寻。","dynasty":"宋代","title":"应真二首"}
{"author":"刘克庄","content":"或盘碧汉唳清宵，几载山中伴寂寥。今日鹤来翁已出，他年却恐费翁招。","dynasty":"宋代","title":"余为建阳令遣小吏王堪为西山翁之役翁留之仙"}
{"author":"刘克庄","content":"此蓬此月属谁哉，送汝挑包谒恕斋。说与同名同号者，龙图亲为判凭来。","dynasty":"宋代","title":"三赠月蓬道人其二"}
{"author":"刘克庄","content":"世禄鲜由礼法，家驹勿使荒嬉。但愿儿读十纸，孰云孙隔一皮。","dynasty":"宋代","title":"送明甫赴铜铅场六言七首"}
{"author":"刘克庄","content":"只留一影伴山房，坐待墙西隙月光。鹤忽归来寻旧里，燕犹相对语斜阳。虽无传附青云显，赖有书消白日长。万一载醪人问字，为言侬仅识偏旁。","dynasty":"宋代","title":"墙西一首"}
{"author":"刘克庄","content":"虽则仇平仲，何曾问大年。崇宁一相拜，元祐几人全。","dynasty":"宋代","title":"杂记十首其六"}
{"author":"刘克庄","content":"乏萧生表褚公须，那更痴年已倍瑜。爱北征诗穷愈壮，鄙东封稿死犹谀。誉臣亦有毁臣者，知我宁无罪我乎。惜取宝珍常自照，底须揭日耀群愚。","dynasty":"宋代","title":"诸公和差须二诗不已又得二首"}
{"author":"刘克庄","content":"境胜多遗迹，州贫异旧闻。雌堂方致士，矮屋可烦君。黄放无遐迩，朱勾有惰勤。岭民如见问，白首布襦裙。","dynasty":"宋代","title":"送归善郑主簿"}
{"author":"刘克庄","content":"精舍观书二十年，偶窥沸鼎出馋涎。小豪已草黄巾檄，老大遭烧赤壁船。半夜宫嫔和泪诀，当时汉禅只心传。后来仍有朱三辈，欲比英雄恐未然。","dynasty":"宋代","title":"曹孟德"}
{"author":"刘克庄","content":"县郭依稀隔渡头，解鞍来倚店家楼。已攀桂树吟招隐，因看梅花赋远游。市上俚音多楚语，桥边碧色是湘流。直南乡国三千里，目送羁鸿起暮愁。","dynasty":"宋代","title":"醴陵客店"}
{"author":"刘克庄","content":"典刑无复蒲人见，风味曾经蔡谱夸。券买贪痴宁论价，摘尝甘美不逢渣。岂无人笑铁鑪步，疑有神司玉蕊花。说与子孙须记取，此翁赖有此传家。","dynasty":"宋代","title":"买陈紫"}
{"author":"刘克庄","content":"蜀剂十杯扶胃气，南烹一筯忍馋涎。病梨虽以樵贺废，寿栎翻因拥肿全。已脱坡翁赤猴月，并逃谢傅白鸡年。新凉尚起亲灯兴，谁道过时已悍坚。","dynasty":"宋代","title":"病起夜坐读书一首"}
{"author":"刘克庄","content":"甫痛何郎夭，丘明亦复然。因思题墓上，不若斗樽前。剑马为谁得，琴书有女传。惟应千载下，配食雪堂仙。","dynasty":"宋代","title":"哭左次魏二首"}
{"author":"刘克庄","content":"本欲除阉腐，安知召冠戎。缁郎不为相，朱贼得称雄。","dynasty":"宋代","title":"杂咏一百首·崔昌遐"}
{"author":"刘克庄","content":"昔在端平际，临朝想老成。但闻辕固召，不见伏生行。霜柏无寒暑，朝华有悴荣。由来天所靳，上寿与高名。","dynasty":"宋代","title":"挽林焕章二首"}
{"author":"刘克庄","content":"岁晚霜林落叶稠，携家来作鹿门游。偈言恍似前生说，诗稾犹烦侍者收。身上征衫抛未得，山中灵药采无由。十年不独行人老，入定高僧白尽头。","dynasty":"宋代","title":"白鹿寺"}
{"author":"刘克庄","content":"不惟宝剑冲斗，亦自高冠切云。令祖岂非艾子，先师莫是茅君。","dynasty":"宋代","title":"艾人六言二首"}
{"author":"刘克庄","content":"因交明允知坡颍，喜少公文更雅醇。方幸儒林得吾子，奈何宰相失斯人。未挥潞国告廷制，久作河阳入幕宾。自古埙篪宜送奏，开元张垍与张均。","dynasty":"宋代","title":"怀王制参"}
{"author":"刘克庄","content":"淑妃寒食语，千载尚堪哀。不念同光帝，□□□□□。","dynasty":"宋代","title":"杂题十首"}
{"author":"刘克庄","content":"昔在端平际，临朝想老成。但闻辕固召，不见伏生行。霜柏无寒暑，朝华有悴荣。由来天所靳，上寿与高名。","dynasty":"宋代","title":"挽林焕章二首其一"}
{"author":"刘克庄","content":"出穴营新邑，分房定嗣君。共为绵蕝礼，各效采花勤。暮返宜修夕，晨趋每辨昕。逢人施毒虿，宁比细腰云。","dynasty":"宋代","title":"诘旦思之世岂有不押之韵辄和北山十首其七蜂"}
{"author":"刘克庄","content":"帝悯龙钟许放还，梦魂尚记侍威颜。难陪贡禹王阳后，犹在申公辕固间。昔领群仙上蓬岛，今为居士老香山。痴年八十官三品，不欠浮名只欠闲。","dynasty":"宋代","title":"和吴警斋侍郎二首"}
{"author":"刘克庄","content":"□□士之渊薮，阳岩学者山斗。三麻九制□□，要渠一马来否。","dynasty":"宋代","title":"送月蓬道人南游寄呈阳岩侍读直院侍郎六言三"}
{"author":"刘克庄","content":"悠然东篱把菊，登彼西山采薇。重华去我已久，神农没矣安归。","dynasty":"宋代","title":"夜读传灯杂书六言八首"}
{"author":"刘克庄","content":"乍脱重裘试薄纨，绿阴多处小凭栏。李甘尚可分螬半，柿落何妨拾鸟残。贷粟监侯宁忍饿，借衣友婿不如寒。獠奴但怪沉吟久，肯信诗中字未安。","dynasty":"宋代","title":"小园即事五首其三"}
{"author":"刘克庄","content":"经来葱岭绝域，书出汲悬古冢。饶君一目十行，如彼千疮百孔。","dynasty":"宋代","title":"后九首"}
{"author":"刘克庄","content":"东庙小儿队，南风大贾舟。不知今广市，何似古扬州。","dynasty":"宋代","title":"即事十首"}
{"author":"刘克庄","content":"乞骸不作凝香守，掩鼻难随逐臭夫。牛角书堪教村学，鱼羹饭胜食堂厨。门无喜鹊传朝报，笥有悬鹑拆海图。常敬渊明归去早，村翁晚始觉迷涂。","dynasty":"宋代","title":"再和宿囊山三首"}
{"author":"刘克庄","content":"老去怜才癖转深，爱君笔力擅词林。抟扶摇上二虫笑，从渥洼来万马瘖。书号醇儒渐者远，弘称曲学到于今。汉家旃厦崇经术，莫事推敲枉费心。","dynasty":"宋代","title":"送方至"}
{"author":"刘克庄","content":"朱门画鼓舞宫靴，应笑狂歌似采和。露坐一生无步障，春游是处有行窝。绍兴谠议谁当续，元祐全人本不多。办取九年同面壁，未应末后话头蹉。","dynasty":"宋代","title":"四和二首"}
{"author":"刘克庄","content":"杀身明逆顺，濡足救危亡。未必荀文若，甘为操子房。","dynasty":"宋代","title":"杂咏一百首·荀彧"}
{"author":"刘克庄","content":"异世犹相惎，同时必见攻。区区一枝笔，悔惜与文通。","dynasty":"宋代","title":"题四梦图·梦笔"}
{"author":"刘克庄","content":"和调失黏诗句，按摸出格文章。尽可追陪党进，不消更觅君房。","dynasty":"宋代","title":"抄近藁六言二首"}
{"author":"刘克庄","content":"瓜果跽拳祝，{左日右侯}罗扑卖声。粤人重巧夕，灯火到天明。","dynasty":"宋代","title":"即事十首"}
{"author":"刘克庄","content":"向来文史足三冬，今与樵儿牧竖同。旧领木天良不恶，新加菜地未为穷。笔精公有词批凤，瓶罄吾无酒灌虹。老思迟于寒谷签，更烦邹律为吹丰。","dynasty":"宋代","title":"仓使和诗出奇不穷再次韵四首"}
{"author":"刘克庄","content":"椽笔雅宜挥制草，铁憬未害赋梅花。紫薇阁老昔同省，乔木世臣今几家。犊鼻吾甘住南阮，狨鞍君合扈东华。明时简擢皆夔卨，不待还黄与坏麻。","dynasty":"宋代","title":"次朔斋鬳斋两中书韵题铁笔堂"}
{"author":"刘克庄","content":"灯窗磨岁月，竹帛勒功名。晦迹溪西隐，终身谷口耕。似山犹有漏，于佛悟无生。尚喜家驹骏，何惭辅嗣甥。","dynasty":"宋代","title":"挽郑郎公卫"}
{"author":"刘克庄","content":"文叔差增似往时，君房只是向来痴。谁知有个羊裘叟，汉鼎悬渠一钓丝。","dynasty":"宋代","title":"八十吟十绝"}
{"author":"刘克庄","content":"专报熙丰怨，宁论爵齿高。可怜五朝老，双泪落斋旄。","dynasty":"宋代","title":"杂兴十首"}
{"author":"刘克庄","content":"华宗人物甲吾乡，丹穴由来出凤凰。万卷楼高谁敢上，五言城小不能当。几曾费我挥斤力，尚欲传君齧镞方。何日重寻豀上路，共羹苦荬饭黄粱。","dynasty":"宋代","title":"题方至诗卷"}
{"author":"刘克庄","content":"华堂需被记，老笔岂能工。尺鷃}飞篱下，醯鸡舞甕中。形骸均土木，利欲等苓通。独学知闻少，烦君为击蒙。","dynasty":"宋代","title":"题陈生学达观堂二首"}
{"author":"刘克庄","content":"谢女吟边絮，英台去日衣。不应零落尽，惟见蝶儿飞。","dynasty":"宋代","title":"落花怨十首"}
{"author":"刘克庄","content":"昔谒西山过里中，谈兵论易气如虹。若非遇彼负苓者，必是传于坠履翁。至竟白袍无谄屈，何曾黄策有英雄。秋风定访蒙斋否，为说冯唐老更穷。","dynasty":"宋代","title":"别张季"}
{"author":"刘克庄","content":"家传岂有枕中方，敢向尧朝议大章。难入高贤真率社，且寻童子钓游乡。有西畴事咨衡宇，无北山移诮草堂。独恨才衰诗不进，傥容摘艳更薰香。","dynasty":"宋代","title":"和警斋侍郎二首"}
{"author":"刘克庄","content":"除了布裘外，都无物自随。跣能行大雪，饥但嚥华池。说相言多验，嫌钱事更奇。一般难晓处，装背贵人诗。","dynasty":"宋代","title":"赠钱道人"}
{"author":"刘克庄","content":"傩鼓鼕鼕匝庙门，可怜楚俗至今存。屈原章句无人诵，别有山歌侑桂尊。","dynasty":"宋代","title":"湘潭道中即事二首其二"}
{"author":"刘克庄","content":"千载枯槎无主名，才翁子晦各偷撑。分明博望升天诉，不许人间别姓争。","dynasty":"宋代","title":"题张簿尉槎溪集"}
{"author":"刘克庄","content":"篚苞不复入脩门，民力微苏物渐蕃。见说海边停䱹局，介鳞亦被相君恩。","dynasty":"宋代","title":"郑丞相生日口号十首其九"}
{"author":"刘克庄","content":"阴德必食阳报，忮心终为馁魂。智伯死而无后，愚公子又生孙。","dynasty":"宋代","title":"冬夜读几案间杂书得六言二十首"}
{"author":"刘克庄","content":"符辈安能划且编，可怜辛苦事雕镌。绝弦举世无能听，覆瓿他时未必传。","dynasty":"宋代","title":"戊午生朝和居厚弟五绝"}
{"author":"刘克庄","content":"浪占虚名不切身，机云世故解磨人。情知老态难遮掩，匣了菱花懒拂尘。","dynasty":"宋代","title":"晨起览镜六首"}
{"author":"刘克庄","content":"咚咚街鼓动，寂寂市声稀。祭罢社人散，老巫怀肉归。","dynasty":"宋代","title":"神君歌十首"}
{"author":"刘克庄","content":"击蒙凿帝窍，躐等尊玄经。混沌死七日，童乌夭九龄。","dynasty":"宋代","title":"杂咏一百首·童乌"}
{"author":"刘克庄","content":"昔驾輶轩忝外台，爱文学掾有高才。曾留太白论文去，亦辱奇章贽卷来。玉树枝成终古诀，紫薇花对别人开。时危国蹙英贤夭，空撚霜髭赋八哀。","dynasty":"宋代","title":"挽翁仲山常卿二首其二"}
{"author":"刘克庄","content":"少济南生十岁，与磻溪叟同庚。陈岩方氏耆隽，后村老子师兄。","dynasty":"宋代","title":"题听蛙方君写生六言"}
{"author":"刘克庄","content":"弟兄玉映更珠联，岂减玄晖与惠连。却笑漠人无具眼，羡它李郭作神仙。","dynasty":"宋代","title":"三月二十一日泛舟十绝"}
{"author":"刘克庄","content":"行世安能保不刊，自怜敝帚笑傍观。熏香未可疏班马，抓痒无过看杜韩。雷挟六丁来取易，天教两鸟不鸣难。吾闻海上鲸堪脍，休把鸾刀切蚁肝。","dynasty":"宋代","title":"温陵诸贤接刊拙稿竹溪且院有诗助噪戏和一首"}
{"author":"刘克庄","content":"中州无地堪投足，垂老携家泛瘴江。不爱朱丹画车毂，且贪紫翠入船窗。","dynasty":"宋代","title":"罗湖八首"}
{"author":"刘克庄","content":"身已明农老一丘，屡空何以答珍投。新腔高处古乐府，警句当家小倚楼。此笔生花尤组丽，彼风吹箨漫轻浮。从前作者皆勤苦，萤雪功夫更讲求。","dynasty":"宋代","title":"题赵与{左亻右炙火换言}贽卷"}
{"author":"刘克庄","content":"兹邑犹淳古，君行作长官。假令三尺密，终有一分宽。栗里归差易，桐乡爱极难。千峰青绕郭，暇日想凭栏。","dynasty":"宋代","title":"送郑君瑞知闽清"}
{"author":"刘克庄","content":"吾脚今无力，安能跪鞠躬。北瞻韩吏部，南仰狄梁公。","dynasty":"宋代","title":"石竺山二十咏其五"}
{"author":"刘克庄","content":"阁中芸冷，观中桃谢，谁问贞元朝士。吾宗一句好书绅，但记取、毋污青史。不交平勃，不游田窦，也不朋他牛李。平章此去似何人，似洛社、戴花舞底。","dynasty":"宋代","title":"鹊桥仙·阁中芸冷"}
{"author":"刘克庄","content":"复斋之客潘夫子，生死相从未忍分。薛守颇曾参道洁，志完何可欠承君。鲁生邀饮犹同去，庞嫂来呼已不闻。菆舍一卮真永诀，老无脚力拜翁坟。","dynasty":"宋代","title":"挽潘柄"}
{"author":"刘克庄","content":"达人蘧蘧梦觉，呆汉屑屑往来。剪断郭郎线索，送还赵老灯台。","dynasty":"宋代","title":"夜读传灯杂书六言八首"}
{"author":"刘克庄","content":"杨柳堤边立，荼蘼架下行。不知一遗老，更看几清明。","dynasty":"宋代","title":"寒食清明十首其七"}
{"author":"刘克庄","content":"清吟颇觉续貂难，衔袖勤于贽热官。怪子车轮行地远，愧予门户似冰寒。舂粱礼数呼儿具，覆醤文章怕客看。老去商歌声满屋，孰云野处寂无懽。","dynasty":"宋代","title":"和钟子鸿二首"}
{"author":"刘克庄","content":"妆束姑随世，风流亦动人。等闲拥髻语，千载尚如新。","dynasty":"宋代","title":"杂咏一百首·樊通德"}
{"author":"刘克庄","content":"季世雠相复，先贤量有馀。潞还子方谪，坡答致中书。","dynasty":"宋代","title":"无题二首"}
{"author":"刘克庄","content":"指法金针不许窥，笑他贫女织寒机。谪仙曲奏调羹赐，之问诗成夺锦归。论定会盼银信召，眷浓漫妒玉环肥。溪边鸥鹭偷相语，只怕先生又下矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"野处经时懒入关，放教野蔓向窗蟠。岂无求仲住领曲，仅有惠连来梦间。架上书聊揩老眼，墓誓已白慈颜。山灵未可相嘲戏，犹胜周颙去不还。","dynasty":"宋代","title":"居厚弟示和诗复课十首"}
{"author":"刘克庄","content":"羹墙如见尧在，讴歌皆之启贤。至行冠冕万世，通丧缟素三年。","dynasty":"宋代","title":"杂兴六言十首"}
{"author":"刘克庄","content":"才得几朝浑拆遍，只消一霎又吹空。何曾学舞能回雪，便不为台与避风。","dynasty":"宋代","title":"十叠"}
{"author":"刘克庄","content":"怒发君山俄见赤，威驱海石亦遭鞭。儒生曰山东无盗，方士云海中有仙。","dynasty":"宋代","title":"读秦纪七绝"}
{"author":"刘克庄","content":"珠树无多攀不已，珊瑚有尽采无穷。海神上诉天公怒，似怕龙宫宝藏空。","dynasty":"宋代","title":"十叠"}
{"author":"刘克庄","content":"宇宙包吾仁内，充之惟天惟尧。昊穹敬此一字，千载以待永昭。","dynasty":"宋代","title":"两朝口号六言二首"}
{"author":"刘克庄","content":"雪冒禹碑石，云埋泌草堂。早知抱遗恨，悔不挟乾粮。","dynasty":"宋代","title":"题江贯道山水十绝其六"}
{"author":"刘克庄","content":"蔡公遂委笃，朝野共嘘欷。子不税冕去，王将以衮归。风涛如此急，人物眇然稀。自古难全传，今无一可讥。","dynasty":"宋代","title":"挽参与蔡公三首"}
{"author":"刘克庄","content":"万卷胸中融化成，却怜郊岛太寒生。霜蹄历块骏无匹，赤子探珠龙失惊。警句宜为康乐弟，痴年谬作季方兄。此诗异日君牢记，后有钟嵘不改评。","dynasty":"宋代","title":"题六二第诗卷"}
{"author":"刘克庄","content":"肃宗汉明主，犹恶五噫诗。一旦拂衣去，世人那得知。","dynasty":"宋代","title":"杂咏一百首·梁鸿"}
{"author":"刘克庄","content":"且与古梅为友，未论茯苓可仙。一寸灵根蟠地，十年黛色参天。","dynasty":"宋代","title":"溪庵种蓻六言八首其一"}
{"author":"刘克庄","content":"文人何琐碎，夫子独雄尊。击水移南海，追风出大宛。黑潭龙怒起，碧宇鹘孤鶱。翕曶波涛涌，须臾电雹奔。笔锋山突兀，墨沈雨倾翻。轩豁青天露，凄迷白昼昏。至微该草树，极大括乾坤。金鼓条侯壁，旌旗渭上屯。聚如群玉圃，散似建章门。览岱亲临顶，穷河直至源。檄书传绝漠，诗句落中原。猛虎堪须捋，修鲸可气吞。寂寥时数语，浩荡或千言。神与经营力，谁窥斧凿痕。流行通象桂，模刻遍湘沅。欲拣皆逢宝，将芟不见繁。居然开穾奥，讵肯闯篱籓。坎井疑天大，溪流笑海浑。不妨儿辈撼，姑付后人论。拙咏虽卑弱，因公傥并存。","dynasty":"宋代","title":"跋方云台文藁二十韵"}
{"author":"刘克庄","content":"白雪通身洁，丹砂傅顶红。赠余有深意，鹇义与闲通。","dynasty":"宋代","title":"竹溪惠白雕三绝"}
{"author":"刘克庄","content":"太公辅西柏，严子客东京。独有汾亭者，无人得姓名。","dynasty":"宋代","title":"杂咏一百首·汾亭钓者"}
{"author":"刘克庄","content":"向来岁月雪萤边，老去生涯井臼前。举孝廉科非复古，给灵寿杖定何年。空蟠万卷终无用，专巧三场恐未然。犹记儿时闻绪论，白头不敢负师传。","dynasty":"宋代","title":"听蛙方君作八老诗效颦各赋一首内三题余四十"}
{"author":"刘克庄","content":"满插花黄沃巨杯，一丝不遣挂襟怀。若非供奉仙重谪，必是玄真子再来。有妓分甘徒自臭，无奴负锸也须埋。平生不喜名浮实，佳传何消上曲台。","dynasty":"宋代","title":"醉笔一首"}
{"author":"刘克庄","content":"郎宿临初度，村翁喜欲颠。要知侬甲子，老弟已稀年。","dynasty":"宋代","title":"仓部弟生日五绝"}
{"author":"刘克庄","content":"典午无蜀可也，孙氏画江守之。轻裘缓带自若，拔刀斫案不疑。","dynasty":"宋代","title":"得江西报六言十首其七"}
{"author":"刘克庄","content":"台荒屋老阅人深，拂拭留题重整襟。科目一朝来券外，姓名三世在碑阴。公孙晚岁叨明诏，裘氏当年费苦吟。报与曲江先辈道，老婆非复少时心。","dynasty":"宋代","title":"陪诸先辈题名登春台臞轩即席次故相陈魏公韵"}
{"author":"刘克庄","content":"蒙叟云聃死，当时有吊宾。始知关尹子，迂诞诳愚人。","dynasty":"宋代","title":"病中杂兴五言十首"}
{"author":"刘克庄","content":"和调失黏诗句，按摸出格文章。尽可追陪党进，不消更觅君房。","dynasty":"宋代","title":"抄近藁六言二首"}
{"author":"刘克庄","content":"何止才疏亦命悭，暮年身世寄田间。望尘早不游金谷，投笔今难戌玉关。日祷泥龙晴自若，昼骑秧马夕方还。跳丸只了东西走，不道能苍壮士颜。","dynasty":"宋代","title":"杂兴十首"}
{"author":"刘克庄","content":"何必关山远，凉风在殿西。箫声犹袅袅，舞袖忽凄凄。","dynasty":"宋代","title":"古宫词十首"}
{"author":"刘克庄","content":"兹岩视诸峰，厥状尤峥嵘。旧为碧藓封，新有朱栈横。縻腰尚恐坠，束炬劣可行。外狭中乃宽，始单间俄忽明。仰视神魄悸，俯顾形殻轻。遂览丹炉基，微闻玉鼓声。源深足力尽，路黑云气生。不辨昼夜分，恍疑世代更。尝闻学神仙，所得由专精。岂吾诸名士，羡彼一老兵。欣然约同志，嗣此将寻盟。安知无白鹿，绝顶来相迎。","dynasty":"宋代","title":"戴秀岩"}
{"author":"刘克庄","content":"文采如彪胆智非，画堂巧伺燕雏微。梁空宾客来俱讶，巢破雌雄去不归。莺闭深笼防鸷性，蝶飞高树远危机。主人寘在花墩上，饱卧徐行自养威。","dynasty":"宋代","title":"猫捕燕"}
{"author":"刘克庄","content":"役民如犬马，国破作降俘。往往湖中石，宣和艮岳无。","dynasty":"宋代","title":"药洲四首"}
{"author":"刘克庄","content":"俱被光华遣，同归寂寞滨。吾灾因抱椠，子咎在埋轮。记忆烦明主，招徕到远臣。要须留晚节，它日白先人。","dynasty":"宋代","title":"送居厚弟堂禀二首"}
{"author":"刘克庄","content":"贫近山家作此行，潘舆来只费三程。责儿反鮓嫌疑谨，使妇供鲑奉养清。吾不入城避瓜李，子因谋野过柴荆。紫薇老病君房去，自课樵歌代远情。","dynasty":"宋代","title":"陈亨叔司理见遗长笺小诗还贽"}
{"author":"刘克庄","content":"□□□□□□□，拂尘犹认壁间题。于何林叟自拾□，却遣□□□□□。白也新诗追鲍庾，迁之自叙本重黎。不知□□□□□，□在牛栏更向西。","dynasty":"宋代","title":"□□□□次竹溪韵"}
{"author":"刘克庄","content":"一联半首致魁台，前有沂公后简斋。自是君诗无警策，梅花穷杀几人来。","dynasty":"宋代","title":"病后访梅九绝"}
{"author":"刘克庄","content":"小雅衰周所作，二南治世之音。子虚失之夸大，太玄文以艰深。","dynasty":"宋代","title":"题杂书卷六言三首"}
{"author":"刘克庄","content":"物色来林下，安排起海滨。居然蒙锦阱，幸未驾蒲轮。非我瑕疵女，云谁毁誉臣。只愁从此去，未易致虞人。","dynasty":"宋代","title":"居厚不果行次韵二首"}
{"author":"刘克庄","content":"向来羞作绕枝飞，刘表区区不足依。索饭儿嗔郎罢出，画眉人约藁砧归。食鱼底处容长铗，射虎今方尚短衣。老缚一官行未得，羡君去采故山薇。","dynasty":"宋代","title":"送方时父"}
{"author":"刘克庄","content":"物色来林下，安排起海滨。居然蒙锦阱，幸未驾蒲轮。非我瑕疵女，云谁毁誉臣。只愁从此去，未易致虞人。","dynasty":"宋代","title":"居厚不果行次韵二首其一"}
{"author":"刘克庄","content":"长兄开卷每随声，大母繙经亦谛听。眉目分明无夭法，恐缘了了与惺惺。","dynasty":"宋代","title":"悼阿驹七首"}
{"author":"刘克庄","content":"箧有亡友诗，愈久愈鲜健。不归芙蓉城，定返灵芝殿。","dynasty":"宋代","title":"纪游十首"}
{"author":"刘克庄","content":"占尽灵乌顾尽云，君恩宽大放归闽。一区二顷生缘薄，万绪千条素发新。铁马即今徵战士，金鸡何日赦累臣。殷勤说向西飞雁，多谢交游与吏民。","dynasty":"宋代","title":"次王元度韵"}
{"author":"刘克庄","content":"旧宅犹东里，新丘宛北邙。单鸡频哭友，老鹤悔还乡。斋记曾磋切，埋文愧耄荒。诸郎真五宝，虽死未尝亡。","dynasty":"宋代","title":"挽黄德远堂长二首"}
{"author":"刘克庄","content":"吹去飞来似有情，禁烟时节遍春城。比毡铺径何其窭，拟雪因风得许清。阅武活残儿命薄，章台走倦尹才轻。满池无处看金鲫，闲猗朱阑听唼声。","dynasty":"宋代","title":"嘲柳花"}
{"author":"刘克庄","content":"除却留耕知己外，其他蹊径不曾鑽。泉人浪自夸清史，冰氏安能动热官。一鹤随身来去易，匹雏无力挽摊难。东风作意开桃杏，且閟清芗待岁寒。","dynasty":"宋代","title":"送林知录观"}
{"author":"刘克庄","content":"但记嬴二世尔，岂知晋太康耶。一境浑无租税，四时长有桃花。","dynasty":"宋代","title":"题桃源图一首"}
{"author":"刘克庄","content":"病逢佳节径投床，卧听群儿笑老苍。仅可六藏数龟息，安能三黜入鹓行。脉微药焙常储火，足冷茅檐定有霜。多谢天公相暖热，起披败絮负朝阳。","dynasty":"宋代","title":"冬至二首"}
{"author":"刘克庄","content":"依然山泽一臞儒，幸有先畴与敝庐。闻说醉乡方弄印，不知堪拜小侯无。","dynasty":"宋代","title":"菜地"}
{"author":"刘克庄","content":"耄及岁不我与，眼空吾谁适从。蒙叟达观鹏鷃}，子云自视蛇龙。","dynasty":"宋代","title":"目痛一月未愈自和前九首"}
{"author":"刘克庄","content":"短发萧萧老日侵，遗编未敢废研寻。薰莸理欲迷通义，衮斧忠邪害恕心。笃信圣贤常事左，稍知治乱每忧深。人生有腹当盛酒，谁遣吾侪著古今。","dynasty":"宋代","title":"遗编"}
{"author":"刘克庄","content":"彼美邢侯者，逢人满口夸。有恩沾小户，无势挠公家。拔尽民间薤，栽添境内花。吾诗采清论，一字不曾加。","dynasty":"宋代","title":"送邢仙游"}
{"author":"刘克庄","content":"东郭无全履，南辕似转蓬。自惭老中垒，莫误小林宗。若见同胞子，为言秃鬓翁。衰年不堪玩，一病一龙钟。","dynasty":"宋代","title":"赠郭相士俊夫"}
{"author":"刘克庄","content":"皇皇问津者，藐藐耦耕人。不识吾夫子，宁非古逸民。","dynasty":"宋代","title":"杂咏一百首·沮溺"}
{"author":"刘克庄","content":"老不计生朝，惭愧阿连书尺。雪鬓霜髭不管，管眼腰黄赤。待将心事自笺天，莫费子公力。乞赐先生处士，换一张黄敕。","dynasty":"宋代","title":"好事近·老不计生朝"}
{"author":"刘克庄","content":"尖新赖摹画，老秃计休闲。露顶张长史，科头管幼安。","dynasty":"宋代","title":"戏效屏山书斋十咏"}
{"author":"刘克庄","content":"周遭闇室工诃夜，偃息朝檐喜曝晴。𨁝跳似猴难摄伏，纵擒无鼠敢从横。侬贪梦蝶防闲弛，汝薄鱼餐去住轻。赤脚苍头俱失察，主君姑息不须惊。","dynasty":"宋代","title":"失猫一首"}
{"author":"刘克庄","content":"糁地纷纷着树稀，岁华摇落惨将归。世间尤物难调护，寒怕开迟暖怕飞。","dynasty":"宋代","title":"梅花五首"}
{"author":"刘克庄","content":"麟经之笔既绝，蚕室之书遂行。聃非二子同传，齐鲁两生失名。","dynasty":"宋代","title":"夜读传灯杂书六言八首"}
{"author":"刘克庄","content":"但见篮舆出，安知酒榼空。老僧翻折本，收不得陶公。","dynasty":"宋代","title":"莲社图"}
{"author":"刘克庄","content":"呕出心肝撚短髭，篱边沙际动移时。獠奴窃笑翁迂阔，因斲梅诗忘午炊。","dynasty":"宋代","title":"二叠其九"}
{"author":"刘克庄","content":"五十有三个，问法向谁边。村老小颠尔，竹溪翁大颠。","dynasty":"宋代","title":"送广师谒竹溪中书五言二首其二"}
{"author":"刘克庄","content":"性慧于灵照女，年小似善财童。急急之符夺汝，琅琅之音恼翁。","dynasty":"宋代","title":"兑女余最小孙也慧而夭悼以六言二首"}
{"author":"刘克庄","content":"当年虎穴挺身临，匹马平欺万绿林。余欲关弓常掩涕，汝能卖剑即回心。歌廉民已嗟来暮，微管吾安得至今。欲谒铃斋参嫡派，管蠡何敢测高深。","dynasty":"宋代","title":"呈黄建州"}
{"author":"刘克庄","content":"文若忠于操，嘉宾谄事温。晦翁叹难嗣，坡老惜无孙。","dynasty":"宋代","title":"叙伦五言二十首其四"}
{"author":"刘克庄","content":"村叟相持捋白髭，羡侬健似去年时。野儒枯槁无师授，传得单方服荔枝。","dynasty":"宋代","title":"樗庵采荔二绝"}
{"author":"刘克庄","content":"晚出别村干，夜深徒步归。饭犹悬早稼，衣尚在邻机。关塞秋防急，田园岁入微。喟然投耒叹，事事与心违。","dynasty":"宋代","title":"晚出"}
{"author":"刘克庄","content":"怪事广寒殿，此夕不开关。林间乌鹊贺，暂得一枝安。只在浮云深处，谁驾长风挟取，明镜忽飞还。玉兔呼不应，难觅臼中丹。酒行深，歌听彻，笛吹残。嫦娥老去孤另，离别匹如闲。待得银盘擎出，只怕玉峰醉倒，衰病不禁寒。卿去我欲睡，孤负此湖山。","dynasty":"宋代","title":"水调歌头（十三夜，同官载酒相别，不见月作）"}
{"author":"刘克庄","content":"懒即蓬莱访具茨，平分不费一钱赀。子綦隐几而闻者，太白停杯以问之。螃蟹螯肥毋与事，琵琶调下莫题诗。是知二老回头笑，不料清源有此奇。","dynasty":"宋代","title":"蒙仲书监通守温陵以戴尚书肖望李"}
{"author":"刘克庄","content":"狩获祥麟而史作，梦吞白凤以玄成。吾诗岂得无佳瑞，枝上啁嘈翠羽声。","dynasty":"宋代","title":"四叠"}
{"author":"刘克庄","content":"主命亦危矣，媪谋真拙哉。烦君赐妾杖，嗔妾覆君杯。","dynasty":"宋代","title":"杂咏一百首·苏秦邻妾"}
{"author":"刘克庄","content":"前辈日以远，斯文吁可悲。西人皆尚友，近世例无师。晚节初寮集，中年务观诗。虽云南渡体，俗子未容窥。","dynasty":"宋代","title":"前辈"}
{"author":"刘克庄","content":"愈叩新新愈不穷，小儒气索敢争雄。安知太白心肠异，但见曹公口鼻同。顾我牢愁来泽畔，放君独步向江东。他时应制金銮殿，定有蛾眉妒入宫。","dynasty":"宋代","title":"叠前韵谢元邃"}
{"author":"刘克庄","content":"唐朝知制诰，多付与诗人。岂有飞花句，虚为起草臣。","dynasty":"宋代","title":"寒食清明十首其四"}
{"author":"刘克庄","content":"免赴早朝参扈从，径寻初服返樵渔。前街鹤料权停阁，旧谴鸡竿已赦除。手板抽还大丞相，颠毛秃尽老中书。暮年相伴惟穷鬼，虚左迎渠莫送渠。","dynasty":"宋代","title":"乙卯元日"}
{"author":"刘克庄","content":"自伤临郡浅，有愧在民深。稽首文公庙，由唐直至今。","dynasty":"宋代","title":"离郡五绝"}
{"author":"刘克庄","content":"朝骑宝马听鸡声，夕问归舟灶婢惊。手扳抽还无责任，谏书讫了少施行。有时短褐过邻舍，不记巍冠待迩英。善类合离关世运，非人颊舌所能争。","dynasty":"宋代","title":"警斋吴侍郎再和余送行及居厚弟诗各次韵"}
{"author":"刘克庄","content":"自有身来即有愁，谁能身外出神游。西方佛比于泡影，南面王输与髑髅。儒运金椎尤可笑，{内隹外鬼}为石椁更何忧。曹瞒遗令空悲慨，铜雀台荒邺水流。","dynasty":"宋代","title":"溪庵十首"}
{"author":"刘克庄","content":"抱甕区区溉旱苗，忍饥终胜似操瓢。饮尧井水耕尧野，偶作樵歌亦誉尧。","dynasty":"宋代","title":"秋旱继以大风即事十首"}
{"author":"刘克庄","content":"待凿新池引一湾，更规高阜敞三间。缩墙恐犯邻家地，减树图看屋后山。身隐免贻千载笑，书成犹要十年闲。门前蓦有相寻者，但说翁今怕往还。","dynasty":"宋代","title":"即事四首"}
{"author":"刘克庄","content":"投老诛茆水竹村，未论避谤且逃喧。屋低稳似于谁屋，园小贤于乐彼园。待小车来时上阁，有高轩过勿开门。蜗牛不晓虫鱼法，作意麻搽篆粉垣。","dynasty":"宋代","title":"小园即事五首"}
{"author":"刘克庄","content":"卖卜本逃名，下帘无市声。如何穹壤内，知世有君平。","dynasty":"宋代","title":"杂咏一百首其七十六严君平"}
{"author":"刘克庄","content":"全活啮鞍吏，平章秤象船。丕乎真有幸，舒也竟无年。","dynasty":"宋代","title":"杂咏一百首·仓舒"}
{"author":"刘克庄","content":"点穴不须医，针经手自披。既云丹熟后，焉用火攻为。简出创牵步，端居痛上眉。闭门功行满，应有解飞时。","dynasty":"宋代","title":"戏郑闽清灼艾"}
{"author":"刘克庄","content":"沟堪揭厉难车水，雨怕讥征不入城。沃野燥刚妨种艺，老农歌哭不成声。","dynasty":"宋代","title":"夏旱四首"}
{"author":"刘克庄","content":"丹剂乾铅汞，红尘扫秕糠。只消一只鹤，安用万头羊。","dynasty":"宋代","title":"放言"}
{"author":"刘克庄","content":"此段君王付托谁，明公身可荷安危。常游簪带春携客，忽夺崑崙夜出奇。忠定罢兵才建绍，襄公讨叛止邕宜。腐儒虽惫如同载，堪稿平蛮第二碑。","dynasty":"宋代","title":"送胡石璧帅广西二首"}
{"author":"刘克庄","content":"绝顶来寻鍊药踪，老仙端的是吾宗。寄声月白风清夜，定许相期第几峰。","dynasty":"宋代","title":"刘仙岩"}
{"author":"刘克庄","content":"新岁凝严过旧冬，微和初扇八州同。固知使者获五福，应念天民先四穷。政召嘉祥平地雪，诗腾光怪亘天虹。祝公相业追元佑，二虏来王九扈丰。","dynasty":"宋代","title":"再和二首"}
{"author":"刘克庄","content":"初隐灵芝处，终逃小橘中。谁言秦法密，网不得商翁。","dynasty":"宋代","title":"商翁"}
{"author":"刘克庄","content":"曾看洛阳旧谱。只许姚黄独步。若比广陵花。太亏他。旧日王侯园圃。今日荆榛狐兔。君莫说中州。怕花愁。","dynasty":"宋代","title":"昭君怨牡丹"}
{"author":"刘克庄","content":"坐井成小眼孔，面壁得大医王。净洗三生热恼，不烦一服清凉。","dynasty":"宋代","title":"后九首"}
{"author":"刘克庄","content":"朱幡奉诏省春耕，扫去阴霾旋放晴。应有罗敷随马看，不烦桃叶渡江迎。棠阴民各为封植，木德侯方体发生。少借一年天肯否，要看穑宝得秋成。","dynasty":"宋代","title":"次韵使君劭农一首"}
{"author":"刘克庄","content":"王将托一国，自驾请先生。门外车迹众，莱妻投畚行。","dynasty":"宋代","title":"处士妻十首其四老莱"}
{"author":"刘克庄","content":"邕题碑板富，郊因诗句穷。濡毫乏精婢，随马有奚童。","dynasty":"宋代","title":"景定初元即事十首"}
{"author":"刘克庄","content":"拙笔芜辞字半斜，情知见笑大方家。放教吉甫独哦句，除却微之谁别花。勾引亲朋需果核，堤防风日损根芽。玉津应制须公等，林下樵歌敢自夸。","dynasty":"宋代","title":"太守林太博赠瑞香花"}
{"author":"刘克庄","content":"圣人称水哉，昼夜流不息。东坡如万斛，南华只五石。","dynasty":"宋代","title":"石竺山二十咏"}
{"author":"刘克庄","content":"善和坊里早多病，翰墨场中竟策勋。径以文辞擢臣向，俄而科第与刘蕡。止方好问经疑义，予不能通史阙文。拈起祈招犹未识，安知五典与三坟。","dynasty":"宋代","title":"耄志十首"}
{"author":"刘克庄","content":"吹去飞来似有情，禁烟时节遍春城。比毡铺径何其窭，拟雪因风得许清。阅武活残儿命薄，章台走倦尹才轻。满池无处看金鲫，闲猗朱阑听唼声。","dynasty":"宋代","title":"嘲柳花"}
{"author":"刘克庄","content":"放勋访吾叔，鲁叟问弘聃。所以此童子，诸方亦遍参。","dynasty":"宋代","title":"杂咏一百首·善财"}
{"author":"刘克庄","content":"古人曾道四并难，酒量黄花顿觉宽。谁与蔡欧修旧谱，且为姚魏暖春寒。饮狂尚欲簪巾舞，漏尽何妨秉烛看。国色老颜不相称，世间何处有还丹。","dynasty":"宋代","title":"司令为牡丹集次坐客韵"}
{"author":"刘克庄","content":"去岁诣公车。天语勤渠。绛纱玉斧照寒儒。恰似昔人曾梦到，帝所清都。骨相太清臞。谪堕须臾。今年黄敕换称呼。只为此翁霜鬓秃，老不中书。","dynasty":"宋代","title":"浪淘沙·去岁诣公车"}
{"author":"刘克庄","content":"昔日相师今画师，依然红颊映霜髭。懒为阅世青白眼，写出无声水墨诗。胸次九流人物镜，笔端三友岁寒枝。刺桐城里多豪贵，绝艺何忧不见知。","dynasty":"宋代","title":"赠林信夫"}
{"author":"刘克庄","content":"曩造河沙业，今灾梦幻身。不知岩下电，天夺与何人。","dynasty":"宋代","title":"天夺"}
{"author":"刘克庄","content":"匹雏力薄难轩轾，一鹗能高易挽推。屡见衮衣闻吉语，安知夹袋偶遗才。易云极困将亨矣，谚说平分有是哉。若饯古公烦问讯，蚤开翘馆筑金台。","dynasty":"宋代","title":"送林德辅粹三山"}
{"author":"刘克庄","content":"吾翁宰木下，有蛟穴而居。一旦忽死去，灵物不待躯。秦时灌口君，髣佛其人欤。但当咏雩风，不必焚尪巫。三农相劳苦，万顷皆上腴。其功及百世，否则吾其鱼。沈沈孚应祠，轮奂粲碧朱。何当春服成，童冠相携扶。牢醴荐閟宫，风谣采康衢。它日送迎神，诗亦不可无。吾笔虽卑弱，实录非敢诬。斐然勒碑阴，窃比韩与苏。","dynasty":"宋代","title":"孚应祠十二韵"}
{"author":"刘克庄","content":"赤日黄埃，梦不到、清溪翠麓。空健羡、君家别墅，几株幽独。骨冷肌清偏要月，天寒日暮尤宜竹。想主人、杖履绕千回，山南北。宁委涧，嫌金屋。宁映水，羞银烛。叹出群风韵，背时装束，竞爱东邻姬傅粉，谁怜空谷人如玉。笑林逋、何逊漫为诗，无人读。","dynasty":"宋代","title":"满江红题范尉梅谷"}
{"author":"刘克庄","content":"李唐故典存烧尾，皇宋科名从敕头。月露浓熏仙桂发，天风高送客槎浮。三场魁匪先贤志，千佛名知几劫修。自笑申公垂八十，不能挟册共西游。","dynasty":"宋代","title":"和曹守司直劝驾"}
{"author":"刘克庄","content":"季历并公旦，均为未尽伦。吾评千万世，两个采薇人。","dynasty":"宋代","title":"叙伦五言二十首"}
{"author":"刘克庄","content":"西汉君平莫是渠，萧然闭肆或旬馀。青囊系肘藏仙诀，黑子如毛录谶书。屡倩揲蓍爻每验，近闻咒枣病皆除。闲时更取离骚看，怕有灵均犹卜居。","dynasty":"宋代","title":"李术士善医卜"}
{"author":"刘克庄","content":"天上映藜已懒，雾中看花不真。顾我七十馀老，见公三两分人。","dynasty":"宋代","title":"揽镜六言三首"}
{"author":"刘克庄","content":"郭令科名翁冠绝，董生制策子蝉联。向来景行珠林老，末后冰衔玉局仙。食肉恨公非燕颔，冲霄从古要鸢肩。可怜閒袖功名手，仅驾朱轮楚泽边。","dynasty":"宋代","title":"挽林武博二首"}
{"author":"刘克庄","content":"怪来喜事上双眉，袖有恬轩老子诗。几个□□□□断，十年长敢比肩随。古耆旧传犹堪续，今少微星更是谁。笑杀太清刘管辖，此冠不挂待何时。","dynasty":"宋代","title":"答尤溪赵广文"}
{"author":"刘克庄","content":"不待精神契，惟凭颊舌求。莫年荐燕客，差胜似穰侯。","dynasty":"宋代","title":"杂咏一百首·范雎"}
{"author":"刘克庄","content":"华堂需被记，老笔岂能工。尺鷃}飞篱下，醯鸡舞甕中。形骸均土木，利欲等苓通。独学知闻少，烦君为击蒙。","dynasty":"宋代","title":"题陈生学达观堂二首"}
{"author":"刘克庄","content":"虽则仇平仲，何曾问大年。崇宁一相拜，元祐几人全。","dynasty":"宋代","title":"杂记十首其六"}
{"author":"刘克庄","content":"年高难结草鞋缘，道远贫无犊负辕。惟有加餐两个字，忉忉衍作百千言。","dynasty":"宋代","title":"又三首"}
{"author":"刘克庄","content":"忽忽韶颜变老苍，叵堪屋角两轮忙。群花独菊香尤晚，大木惟樗寿最长。眉有白毫垂过眼，腹无墨汁苦搜肠。荒村偶有优旃至，且伴儿童看戏场。","dynasty":"宋代","title":"纵笔二首"}
{"author":"刘克庄","content":"辇路曾联花底辔，钓矶共著雪中簑。璧瑕自是难为掩，言玷谁云不可磨。烦锦绣肠施月斧，洗筝笛耳听云和。两翁弄此穷生活，户外浑无客履过。","dynasty":"宋代","title":"竹溪评余近诗发药甚多次韵"}
{"author":"刘克庄","content":"太守今元结，论交四十年。汝行勿前却，如在父兄边。","dynasty":"宋代","title":"送勋侄之官嵢峡五言五首"}
{"author":"刘克庄","content":"溪上人来暮叩关，殷勤一纸报平安。甘泉宿老求闲局，苦县仙人有废坛，拜敕定披新紫氅，傍斋应许旧黄冠。冰衔怪得缄题异，自起呼童剪烛看。","dynasty":"宋代","title":"闻竹溪得玉局祠二首"}
{"author":"刘克庄","content":"四山昏昏如泼墨，行人对面不相觌。凄乎太阴布肃杀，暗然混沌未开辟。千丈拿空蛰龙起，一声破柱春雷疾。我疑人间瓠子决，或是天上银河溢。异哉烟霏变态中，山川墟市明历历。茅寮竹寺互掩映，疏舂残磬渺愁寂。叟提鱼出寒裂面，童叱牛归泥没膝。羊肠峻坂去天尺，驴饥仆瘦行安适。林僧卸笠窘回步，海商抛矴忧形色。纵览鲲鹏信奇伟，戏看凫雁亦萧瑟。乃知画妙与天通，模写万殊由寸笔。大而海岳既尽包，细如针粟皆可识。向来关生何似人，想见丘壑横胸臆。呜呼使移此手为文章，岂不擅场称巨擘。","dynasty":"宋代","title":"关仝骤雨图"}
{"author":"刘克庄","content":"屈子平章荃蕙，荀卿区别芷槐。志洁真饮露者，性恶似渐滫来。","dynasty":"宋代","title":"寄题赵尉若钰兰所六言四首其二"}
{"author":"刘克庄","content":"久矣设罗无客至，居然执简尚予从。微辞幸不遭阳虎，几谏谁能谅触龙。窃曼倩桃无复味，闻安期枣有谁逢。残年饮啄随缘过，能费支离粟几钟。","dynasty":"宋代","title":"用强甫蒙仲韵十首"}
{"author":"刘克庄","content":"忆昔东淮羽檄驰，非公受钺国几危。春潮全藉孤舟渡，厦屋曾将一木支。着白接{上四下离}麾猛将，坑红衲袄等婴儿。扬州遗老闻新讣，犹说平山奏凯时。","dynasty":"宋代","title":"丞相信庵赵公哀诗五首"}
{"author":"刘克庄","content":"麾下偏裨尽拜侯，执俘已漆月氐头。饮江马去黄旗捷，巢幕乌来黑眚收。上不解衣常北顾，公宜归衮勿东留。几时四野狼烟息，烂醉花间秉烛游。","dynasty":"宋代","title":"居厚弟和七十四吟再赋"}
{"author":"刘克庄","content":"人言上界足高寒，错踏金鳌绝顶山。恩许乞身镜湖曲。老难效命玉门关。明知甑破休回首，犹喜弓亡不出寰。便合挂帆沧海去，义溪三十六重湾。","dynasty":"宋代","title":"又和感旧四首"}
{"author":"刘克庄","content":"暮年衰老读书慵，惟有杯中兴尚浓。枕菊惰人真远祖，看花颇子亦同宗。鮆鱼虾{左鱼右差}何亏汝，螺蠃螟蛉妄议侬。帝赐醉乡为食邑，此生不必更移封。","dynasty":"宋代","title":"小饮"}
{"author":"刘克庄","content":"天子览书悲，肉刑无复施。不惟嘉烈女，亦自活神医。","dynasty":"宋代","title":"杂咏一百首·缇萦"}
{"author":"刘克庄","content":"燕燕莺莺喻，工于状妇容。不如洛神赋，比拟作惊鸿。","dynasty":"宋代","title":"杂咏五言八首"}
{"author":"刘克庄","content":"菊得陶翁名愈重，莲因周子品尤尊。后来谁判梅公案，断自孤山迄后村。","dynasty":"宋代","title":"病后访梅九绝"}
{"author":"刘克庄","content":"自说秋毫尽帝恩，煌煌曦画照乾坤。偶留佳客常投辖，怕碍游人不设门。枕曲先生传醉种，咏梅处士有诗孙。何须更羡东西陕，君管南村我北村。","dynasty":"宋代","title":"锦湖新亭告成宸翰大书水村二字以落之二诗辄"}
{"author":"刘克庄","content":"住山仍黑瘦，瓶锡极萧然。顶发千茎雪，跏趺一缕烟。禅堪拈出众，诗亦长于前。烧尽西窗烛，相看各不眠。","dynasty":"宋代","title":"示观老"}
{"author":"刘克庄","content":"欲架茅堂久不成，萧然身世托专城。日无车辖非常静，月有餐钱未是清。髠首向来输白粲，短衣老去斸黄精。绝怜不及梁间燕，岁岁新巢巧自营。","dynasty":"宋代","title":"次张使君韵"}
{"author":"刘克庄","content":"历代名书画，中原古鼎彝。不教萧翼看，常怕米颠知。此物空盈笈，何人与掌匙。贵无它嗜好，焉用太清为。","dynasty":"宋代","title":"挽史馆资政木石尤公三首其三"}
{"author":"刘克庄","content":"摩挲妙墨慢微言，故箧才馀二帖存。往昔翁为紫岩客，后来子及浦城门。晚生多说参诸老，它日谁堪见九原。自叹西河索居者，暮年归梦绕田园。","dynasty":"宋代","title":"题弋阳方友民所藏紫岩西山二帖"}
{"author":"刘克庄","content":"冠非责童子礼，儿必读手泽书。箪瓢回也不敢，宗庙赤尔何如。","dynasty":"宋代","title":"赤侄孙敢名圭行冠礼一首"}
{"author":"刘克庄","content":"丞相规恢策，家庭已习闻。宁论乘一障，真可帅中军。玉麈无能对，金钱有即分。心知伏波病，多半为忠勤。","dynasty":"宋代","title":"挽表叔赵君任安抚二首"}
{"author":"刘克庄","content":"风高浪快，万里骑蟾背。曾识姮娥真体态。素面元无粉黛。身游银阙珠宫。俯看积气蒙蒙。醉里偶摇桂树，人间唤作凉风。","dynasty":"宋代","tags":"民生","title":"清平乐·风高浪快"}
{"author":"刘克庄","content":"翰林万里出峨嵋，曾受开元帝异知。只道高爷能毁鬲，无端环子亦嗔痴。空传飞燕当时句，难觅骑鲸以后诗。的是长庚星现世，秕糠伯友与王师。","dynasty":"宋代","title":"读太白诗一首和竹溪"}
{"author":"刘克庄","content":"颇闻谱与寿溪通，桑樟吾宁不敬恭。东汉聘君真处士，晚唐先辈亦文宗。文当夭矫惊春蛰，未可呻吟学冻蛩。老矣麾幢俱屏去，空弮难与子争锋。","dynasty":"宋代","title":"答徐雷震投赠"}
{"author":"刘克庄","content":"少陵阻水诗难继，子厚游山记绝工。断璧残圭零落尽，新碑无数满湘中。","dynasty":"宋代","title":"湖南江西道中十首"}
{"author":"刘克庄","content":"子长交游莫救，孙盛门户几危。执简而往误矣，阁笔相视得之。","dynasty":"宋代","title":"春夜温故六言二十首其十二"}
{"author":"刘克庄","content":"奉使年三十，声名满四夷。奇哉何物媪，生此丈夫儿。墓竟同孙窆，家犹有妇持。向来称寿地，忍听鼓箫悲。","dynasty":"宋代","title":"挽林夫人"}
{"author":"刘克庄","content":"此日田舍汉，当年省禁臣。丝纶隔世事，蓑笠暮年身。龙弃真初祖，羊求在近邻。南朝足名士，吾独爱吾真。","dynasty":"宋代","title":"田舍即事十首"}
{"author":"刘克庄","content":"冠非责童子礼，儿必读手泽书。箪瓢回也不敢，宗庙赤尔何如。","dynasty":"宋代","title":"赤侄孙敢名圭行冠礼一首"}
{"author":"刘克庄","content":"狐鸣工作崇，鸦噪每为凶。鲁观初尸罪，丘门永削踪。谋身真有窟，凿趾欲无墉。力击延龄去，堂堂似亢宗。","dynasty":"宋代","title":"再和四首"}
{"author":"刘克庄","content":"书幌泠泠子夜风，杜鹃啼月小墙东。江南词客惜春老，清晓披衣拾堕红。","dynasty":"宋代","title":"晚春"}
{"author":"刘克庄","content":"我羡君归，一路秋风，芙蓉木犀。想慈颜望久，灵乌乍噪，新眉画就，郎马频嘶。忙脱征衫，快呼斗酒，细为家人说建溪。争知道，这中年怀抱，最怕分携。丈夫南北东西。应笑杀离筵粉泪啼。怅佳人来未，碧云冉冉，王孙去後，芳草萋萋。明日相思，山重水复，古道人稀茅店鸡。元龙老，有高楼百尺，谁共登梯。","dynasty":"宋代","title":"沁园春·我羡君归"}
{"author":"刘克庄","content":"批凤提鳌间世遭，老臣全未报丝毫。封还不觉天颜近，劝诵偏知帝学高。户外昭容犹紫袖，柩前诸后更黄袍。暮年泪滴藏山稿，畴昔曾经圣笔褒。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"天堑犹艰限臭夷，江边蚌鷸久相持。昔珠帘阁俱清野，今琵琶亭亦浚池。户万八千封作麽，计三十六走安之。平生师慕尧夫者，老去无端也皱眉。","dynasty":"宋代","title":"书事十首"}
{"author":"刘克庄","content":"老子年来，颇自许、心肠铁石。尚一点、消磨未尽，爱花成癖。懊恼每嫌寒勒住，丁宁莫被晴烘坼。柰暄风烈日太无情，如何得。张画烛，频频惜。凭素手，轻轻摘。更几番雨过，彩云无迹。今夕不来花下饮，明朝空向枝头觅。对残红满院杜鹃啼，添愁寂。","dynasty":"宋代","title":"满江红其二二月廿四夜海棠花下作"}
{"author":"刘克庄","content":"幸自沉冥去，无端物色求。蓑衣亦堪钓，何必被羊裘。","dynasty":"宋代","title":"杂咏一百首·严光"}
{"author":"刘克庄","content":"小臣无状挂丹书，还着青袍两载馀。物色依然如碧鹳，阶衔久矣削绯鱼。","dynasty":"宋代","title":"辛卯满散天基节即事六首"}
{"author":"刘克庄","content":"时节浇松近，人家擘纸归。但知题墓好，不笑乞墦非。","dynasty":"宋代","title":"寒食清明十首"}
{"author":"刘克庄","content":"桂山前未到，今日是初游。招鹤登青巘，呼龙俯碧湫。深蹊通秉炬，小窦劣容舟。岂敢轻题咏，同官尽柳刘。","dynasty":"宋代","title":"游水东诸洞次同游韵二首"}
{"author":"刘克庄","content":"厨人需米盐，匠氏索材甓。先当缮井灶，次议补篱壁。自古托天公，讵肯怨河伯。后村空劝缘，诗不一钱直。莫愁草堂赀，必得檀越力。","dynasty":"宋代","title":"周天益由福侨剑水灾毁室辄奉小诗劝缘"}
{"author":"刘克庄","content":"万物泛观皆我闼，诸君何事入吾褌。不须苦问侬宗旨，醉里闻之洛诵孙。","dynasty":"宋代","title":"客问宗旨一首"}
{"author":"刘克庄","content":"母因子贵滔滔是，惟段夫人夐不同。丹桂义方如五窦，碧梧典册继三洪。鱼轩甫拜咸宁郡，象服未朝长乐宫。何必他人勒阡表，家庭自有大宗工。","dynasty":"宋代","title":"挽段夫人二首"}
{"author":"刘克庄","content":"井以瓶罂竭，溪堪揭厉行。蟹泉一摘子，辛苦上山迎。","dynasty":"宋代","title":"夏旱五首其二"}
{"author":"刘克庄","content":"断机手自训三珠，彤史遗芳未必如。子贵面槐陪国论，母贤画荻课儿书。百官未讲回班礼，千乘空多送葬车。曾忝枢庭文字友，束刍无路酹丘墟。","dynasty":"宋代","title":"挽段夫人二首"}
{"author":"刘克庄","content":"列书诧知死，楚些说招魂。尚莫窥壶子，安能返屈原。","dynasty":"宋代","title":"杂咏一百首·巫咸"}
{"author":"刘克庄","content":"李杜坛高未易扳，鲸波浩渺鹤天宽。潮音堂上频升座，日过寮中暂挂单。颜子向来曾父孔，李翱未可便兄韩。内丹仅足延龄尔，若要飞升必大丹。","dynasty":"宋代","title":"答方俊甫投赠二首"}
{"author":"刘克庄","content":"百家众体皆融液，一字陈言亦剷除。陋矣小巫步神禹，譬之大战获侨如。子行给子尚方札，吾自乘吾下泽车。本是腐儒非磊落，莫嫌窗下注虫鱼。","dynasty":"宋代","title":"七和"}
{"author":"刘克庄","content":"隔膜能知人肺肝，瞭如烛照与龟鑽。敏于一行推棋子，妙似尧夫测牡丹。道是鬼来疑太黠，蓦然仙去觅应难。身今槁木寒灰样，惭愧巫咸子细看。","dynasty":"宋代","title":"赠豫知子"}
{"author":"刘克庄","content":"村落争看乌角巾，略谈北事向南人。百年只有中州乐，世世无为塞下民。","dynasty":"宋代","title":"田舍即事十首"}
{"author":"刘克庄","content":"两张遗墨六亲悲，台下黄瓜摘渐稀。用北辰阡殊不乱，似南柯梦复疑非。向来岂有葡萄博，末后元无薏苡归。七十残骸双秃鬓，可堪原上泪频挥。","dynasty":"宋代","title":"惠州弟哀诗二首"}
{"author":"刘克庄","content":"放逐归来老一廛，旧巢回首五云边。固知七略惭臣向，误把三长责子玄。岂有侍郎留下榼，亦无司业送来钱。丰年不怕相如渴，处处人家酒似泉。","dynasty":"宋代","title":"和季弟韵二十首"}
{"author":"刘克庄","content":"死生非有二致，圣凡于此一般。醒{内隹外鬼}预为石椁，王乔尚欲玉棺。","dynasty":"宋代","title":"凡圣一首"}
{"author":"刘克庄","content":"寤寐中原独着鞭，往来绝域几餐毡。封侯反出李蔡下，成佛却居灵运先。八百里烹飨军炙，九千缣辇作碑钱。只今谁是田横客，回首荒丘一慨然。","dynasty":"宋代","title":"梦方孚若二首"}
{"author":"刘克庄","content":"谁道樗翁未苦衰，强扶鹤膝自支持。无闲心力篆雕赋，下死工夫锻炼诗。诸友多迁幽谷木，此郎今借上林枝。暮龄喜读君章句，平易中间伏怪奇。","dynasty":"宋代","title":"次韵黄景文投赠三首"}
{"author":"刘克庄","content":"太傅风流祖，亲朋共手谈。元来棋有智，输墅与羊昙。","dynasty":"宋代","title":"叙伦五言二十首其十二"}
{"author":"刘克庄","content":"诸人凋落尽，高叟亦中年。行世有千首，买山无一钱。紫髯长拂地，白眼冷看天。古道微如线，吾侪各勉旃。","dynasty":"宋代","title":"赠高九万并寄孙季蕃二首"}
{"author":"刘克庄","content":"幸际龙飞策士年，灵岩仙水执鞭先。夺标文妙三场称，劝驾诗高万口传。昔忝词臣曾草诏，今为乡老预兴贤。春风到耳鳌头选，尚可扶衰候马前。","dynasty":"宋代","title":"次乡守赵计院鹿鸣韵"}
{"author":"刘克庄","content":"忽忽聚还散，荧荧暗复明。去嫌灭烛秽，来照读书清。不必烦罗扇，何妨屏铁檠。蚌珠大如月，不及尔身轻。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"庵里僧应行脚去，龛中佛也为眉嚬。炎炎昔有□□者，寂寂今无上冢人。","dynasty":"宋代","title":"谒墓五首"}
{"author":"刘克庄","content":"何必关山远，凉风在殿西。箫声犹袅袅，舞袖忽凄凄。","dynasty":"宋代","title":"古宫词十首"}
{"author":"刘克庄","content":"□传纸贵洛阳城，畴昔推高月旦评。下笔□□□□□，举幡亦足唱诸生。诗如东野无高论，策到□□□直声。病叟一春亲药裹，卧看柳色动离情。","dynasty":"宋代","title":"送林上舍"}
{"author":"刘克庄","content":"昔一平津阁，今随孟博车。径趋乌幕远，渐向鲁廷疏。分袂三年别，平安两字书。何时迎昼绣，携酒煮溪鱼。","dynasty":"宋代","title":"送陈郎玉汝之官二首"}
{"author":"刘克庄","content":"幼以木兰为长兄，岂堪垂老隔幽明。空疏谁更讥匡鼎，友爱何曾詈屈平。服已降期从变礼，圣犹尚左况诸生。追严不必伊蒲供，自有松风与涧声。","dynasty":"宋代","title":"哭伯姊二首"}
{"author":"刘克庄","content":"□□□兵少，匹马命如丝。宝玦化为烬，锦囊存者诗。无丹驻光景，有雪上须眉。坐阅君三世，如之何勿思。","dynasty":"宋代","title":"挽陈判官"}
{"author":"刘克庄","content":"近甸骚屑馀，当宁焦劳甚。剖符寄非轻，弄印择已审。盎然春风和，解此寒色凛。吾闻守四隣，岂必卫堂寝。恶马易调伏，小鲜难烹饪。腊前况屡白，秋桫定一稔。我侯但凝香，彼州自奠枕。英英尚书郎，饯诗丽如锦。骊珠忽满轴，继者皆曹沈。顾予如病鹤，欲鸣声复噤。宁论鬼揶揄，行以亲来谂。南归掣斋铃，傥留故人饮。","dynasty":"宋代","title":"重饯赵信州分韵得寝字"}
{"author":"刘克庄","content":"七诫尤纯备，三从总吉祥。良人今绮季，美子古黄香。花引归西竺，萱疑在北堂。恨余彤管拙，哀诔不能扬。","dynasty":"宋代","title":"挽程孺人"}
{"author":"刘克庄","content":"春圃莺花围席，秋堂风露入帘。宁以肩承蹴踘，不将手触牙签。","dynasty":"宋代","title":"贵公子一首"}
{"author":"刘克庄","content":"有小林泉傍隐庐，无闲宾客访村居。辛勤辟地添支径，曲折通溪入浅渠。","dynasty":"宋代","title":"次韵赵克勤吏部六首"}
{"author":"刘克庄","content":"三儒夜话俱忘寝，户外纵横卧仆夫。椰腹拈来即书簏，芋头煨熟当行厨。谪仙岂是无诗种，处士相传有句图。师服何曾能把笔，短章吟就改还涂。","dynasty":"宋代","title":"与林中书李礼部同宿囊山三首"}
{"author":"刘克庄","content":"椽笔雅宜挥制草，铁憬未害赋梅花。紫薇阁老昔同省，乔木世臣今几家。犊鼻吾甘住南阮，狨鞍君合扈东华。明时简擢皆夔卨，不待还黄与坏麻。","dynasty":"宋代","title":"次朔斋鬳斋两中书韵题铁笔堂"}
{"author":"刘克庄","content":"浩如烟海积如山，纸上陈人叫不还。白首书生无事业，一生精力费窗间。","dynasty":"宋代","title":"题斋壁"}
{"author":"刘克庄","content":"不比群花取次开，晚香高节匹寒旃。分明带得清癯相，故傍层冰积雪来。","dynasty":"宋代","title":"庆建州叶守"}
{"author":"刘克庄","content":"蠲除一倍台符下，权借三分督檄传。赖已夺麾耕垄上，不然伏锧徇军前。","dynasty":"宋代","title":"端嘉杂诗二十首"}
{"author":"刘克庄","content":"久问嫖姚乞退闲，今朝准敕放生还。人欺解罢青油幕，帝遣监临紫盖山。营卒展辞回玉帐，林僧讲贺到柴关。丈夫不办封侯事，犹要名标处士间。","dynasty":"宋代","title":"蒙恩监南岳庙"}
{"author":"刘克庄","content":"胎发落居后，屠苏饮最先。眉间八十字，愿汝过翁年。","dynasty":"宋代","title":"锦孙"}
{"author":"刘克庄","content":"愚哲皆根性，巫医各有传。参禅才一宿，学幻费三年。","dynasty":"宋代","title":"杂记五言十首"}
{"author":"刘克庄","content":"上林全树，曾借君栖宿。朝过瑶台暮群玉。忽翩然、脱下宫锦袍来，□□□，却向齐州受箓。等闲挥醉笔，咳唾千篇，长与诗家窃膏馥。身是酒星文星，刚被诗人，□唤做、禁中颇牧。便散发、骑鲸去何妨，从我者谁欤，安期徐福。","dynasty":"宋代","title":"洞仙歌·上林全树"}
{"author":"刘克庄","content":"昔年尚友先君子，晚见贤郎自策名。芹泮佩衿尊郑老，桐江谱牒派玄英。誉髦孰不观朝彩，耄齿吾难主夏盟。若见监州烦问讯，必分风月照寒檠。","dynasty":"宋代","title":"送方汝楫客授严陵"}
{"author":"刘克庄","content":"孤忠郁积未全输，臧氏其如命世儒。归治隐栖秦系里，去留遗爱葛仙湖。一辞吾已抽身退，什袭公非待价沽。大手会当摛玉检，窭人只合传冰壶。","dynasty":"宋代","title":"和徐常丞洪秘监倡和四首"}
{"author":"刘克庄","content":"风韵能令百果低，难将卢橘斗新奇。品题自合还诗祖，模写何须觅画师。","dynasty":"宋代","title":"和赵南塘离支五绝"}
{"author":"刘克庄","content":"荆花开惭少，瓜蔓摘几空。赖有长头子，相从秃鬓翁。","dynasty":"宋代","title":"仓部弟和前韵再得五首"}
{"author":"刘克庄","content":"郡人不识疾呼声，甘雨和风遍一城。岁久偏多遗爱事，天高未察借留情。舟行精舍渔歌晚，家近华亭鹤唳清。莫比归云并倦翼，先生此念素来轻。","dynasty":"宋代","title":"和叶尚书解印二首"}
{"author":"刘克庄","content":"帆近蓬莱忽浩茫，归来散发且阳狂。昔陪上帝图书府，今作清都山水郎。子美愁来曾叫舜，退之老去触鸣唐。商歌满屋如金石，绝胜箫声出洞房。","dynasty":"宋代","title":"和季弟韵二十首"}
{"author":"刘克庄","content":"三径荒凉手自开，旋移花竹剪蒿莱。休休岂不缘迂惰，屑屑何为费往来。明主只今蒐坠典，故人太半客翘材。累臣方卧漳滨疾，错梦钧天听乐回。","dynasty":"宋代","title":"和吴教授投赠二首"}
{"author":"刘克庄","content":"一匹好东绢，天寒家未温。尽教儿拆绣，闲管妇无禈。","dynasty":"宋代","title":"题江贯道山水十绝"}
{"author":"刘克庄","content":"少携一筇遍行脚，老苫把茅聊盖头。事十八九不如意，身百千亿皆有愁。彼埋高冢柏下卧，此驾小车花外游。犹恨俗人知去处，近城林樾未深幽。","dynasty":"宋代","title":"排閟"}
{"author":"刘克庄","content":"月露晶英，融结做、秦宫块砾。长殿后、一年芳事，十分秋色。织女机边云锦烂，天台赋里晴霞赤。恍女仙、空际驾翔鸾，来游息。装束晚，飘零急。今不乐，空追惜。欠红牙按舞，朱弦调瑟。岂是时无花鸟使，是他自择风霜国。任落英、狼藉委苍苔，稀行迹。","dynasty":"宋代","title":"满江红"}
{"author":"刘克庄","content":"有剑弹欢铗，无金筑隗台。孝王虽贵介，犹解客邹枚。","dynasty":"宋代","title":"杂咏五言八首"}
{"author":"刘克庄","content":"怪新年、倚楼看镜，清狂浑不如旧。暮云千里伤心处，那更乱蝉疏柳。凝望久。怆故国，百年陵阙谁回首。功名大谬。叹采药名山，读书精舍，此计几时就。封侯事，久矣输人妙手。沧洲聊作渔叟。高冠长剑浑闲物，世上切身惟酒。千载后。君试看，拔山扛鼎俱乌有。英雄骨朽。问顾曲周郎，而今还解，来听小词否。","dynasty":"宋代","title":"摸鱼儿"}
{"author":"刘克庄","content":"医自金坛至，犹言疾可为。濒危人未信，闻死世皆疑。友共收残藁，妻能读殓仪。借来书册子，掩泪付孤儿。","dynasty":"宋代","title":"哭薛子舒二首"}
{"author":"刘克庄","content":"秃翁未敢佚馀生，洗竹浇兰立课程。辛苦谋身无甕算，殷勤娱耳有瓶笙。炉寒烧叶回春意，烛尽携书就月明。一欠伸间分梦觉，何须它日曲池平。","dynasty":"宋代","title":"即事二首"}
{"author":"刘克庄","content":"貂珰窃大柄，韦布献孤忠。榜出惟风汉，无名在选中。","dynasty":"宋代","title":"杂咏一百首·刘蕡"}
{"author":"刘克庄","content":"二将同时死，路人闻亦哀。力穷鏖转急。围厚突难开。战骨寻应在，残兵间有回。伤心邮递里，隔日捷书来。","dynasty":"宋代","title":"二将"}
{"author":"刘克庄","content":"珥貂不爱爱凭熊，似喜闽山入眼浓。燕寝香渍公事简，园腰金重宦情慵。颇闻昭代洵黄发，未许先期访赤松。十万人家同祝颂，衮衣从此人登庸。","dynasty":"宋代","title":"寿建宁太守"}
{"author":"刘克庄","content":"鹤肯从坡老，鸠能感醉翁。老夫曾化蝶，飞入百花中。","dynasty":"宋代","title":"化蝶"}
{"author":"刘克庄","content":"贵不见渠面，危曾活尔身。柰何施一饭，便责翳桑人。","dynasty":"宋代","title":"杂咏一百首·朱家"}
{"author":"刘克庄","content":"讣至聋三日，悲来赎百身。太丘州里化，伯起子孙贫。零落欧门士，消磨濮议人。殷勤赍掬泪，一洒素车尘。","dynasty":"宋代","title":"挽汤仲能二首"}
{"author":"刘克庄","content":"盛德尤怀惠，名言可砭愚。虽蒙分半席，终未□□□。承学争歌薤，倾城出奠刍。故交二大老，犹可扞□□。","dynasty":"宋代","title":"□□□□"}
{"author":"刘克庄","content":"身属嫖姚性命轻，君看一蚁尚贪生。无因唤取谈兵者，来向桥边听哭声。","dynasty":"宋代","title":"赠防江卒六首其四"}
{"author":"刘克庄","content":"学仙烧汞成灰，学书埋笔为塚。羡关尹喜见聃，爱希氏子瞻孔。","dynasty":"宋代","title":"又和后九首"}
{"author":"刘克庄","content":"免呼鉴义与尚书，师卸金栏我佩鱼。扈豹尾车侬老矣，升狮子座者谁欤。草鞋曾遍三千界，雪顶今皆八十馀。台岭壶山隔修阻，可无一字问何如。","dynasty":"宋代","title":"怀晦岩"}
{"author":"刘克庄","content":"玄晏欣然托序行，緼袍被衮岂非荣。家徒四壁穷难讳，空答三缣礼尚轻。金薤银钩俱妙绝，石泉香饼太清生。如何更费公搜索，缄送松煤与水晶。","dynasty":"宋代","title":"东涧为余序后稿余以国帖唐碑古壶润笔反成□"}
{"author":"刘克庄","content":"人无公议论，天有真是非。佛肯护迁客，雷能碎党碑。","dynasty":"宋代","title":"迁客党碑"}
{"author":"刘克庄","content":"尚食停珍膳，清斋祷竹宫。方当歌云汉，未可和薰风。","dynasty":"宋代","title":"夏旱五首"}
{"author":"刘克庄","content":"病不禁茅柴酒，寒添著木绵裘。寄语斜川鱼鸟，先生改日来游。","dynasty":"宋代","title":"春日六言十二首其六"}
{"author":"刘克庄","content":"漠漠晴埃起远畴，占相云日几家愁。细民方虑填中壑，巨室何心堰上流。斩木由来基小衅，浇瓜谁为解私仇。宁知送老茅檐下，犹抱书生畎亩忧。","dynasty":"宋代","title":"书田舍所见"}
{"author":"刘克庄","content":"佛以灭为乐，观身等一沤。如何卢行者，镕铁护枯髅。","dynasty":"宋代","title":"病中杂兴其六"}
{"author":"刘克庄","content":"风汉闲中做，彼岸神舟渡。万里晴空无片云，月照南溪路。割断冤情苦，默默明玄趣。一任傍人笑我贫，肚里非常富。","dynasty":"宋代","title":"卜算子·风汉闲中做"}
{"author":"刘克庄","content":"歆已作佐命，雄甘为大夫。独馀黄室主，不肯面新都。","dynasty":"宋代","title":"杂咏一百首·平后"}
{"author":"刘克庄","content":"触石才肤寸，垂天忽怒飞。道人不出户，笑汝出还归。","dynasty":"宋代","title":"题汪道士云庵"}
{"author":"刘克庄","content":"白头无复驾征骖，薄有田庐汾水南。但使金穰堪拾穗，何曾玉食欠包酣。莫辞社酒传三爵，犹胜障泥趁六参。不必宗文扶亦可，老人不饮似微酣。","dynasty":"宋代","title":"又和喜雨四首"}
{"author":"刘克庄","content":"与君未得便安闲，边警偏能恼涧槃。草地枣红犹索斗，田家稻白可能餐。谁将铁绠横江锁，莫造琵琶出塞弹。处处冲梯楼上舞，不应诸老自巍冠。","dynasty":"宋代","title":"再和二首"}
{"author":"刘克庄","content":"病怯春寒添絮衣，神情全减少年时。仅堪田舍陪乡饮，难向湖亭看水嬉。清旦羲和升日毂，回风王母带云旗。管箫声散人归晚，独有萤穿马季帷。","dynasty":"宋代","title":"次韵三首"}
{"author":"刘克庄","content":"雨似黄流决，云如黑汁翻。未言丰九扈，已觉饱千村。","dynasty":"宋代","title":"春旱其三"}
{"author":"刘克庄","content":"万夫喧喧不停杵，杵声丁丁惊后土。遍村开田起窑灶，望青斫木作楼橹。天寒日短工役急，白棒诃责如风雨。汉家丞相方忧边，筑城功高除美官。旧时广野无城处，而今烽火列屯戌。君不见高城齾齾如鱼鳞，城中萧疏空无人。","dynasty":"宋代","title":"筑城行"}
{"author":"刘克庄","content":"首规旒冕次钧衡，纸价遥知贵洛城。谷永有知应愧死，曹蜍无气谩偷生。弘宽敛衽惭三策，桑濮收声让九成。闻说龙天俱赞叹，法筵第一义分明。","dynasty":"宋代","title":"读友人奏藁"}
{"author":"刘克庄","content":"薄宦周旋广及邕，一生甘苦藁砧同。孟光事远嗟谁继，督护歌悲听未终。鹤表魂栖高燥地，凤毛名在广寒宫。病翁空自吟哀些，撚断霜髭竟欠工。","dynasty":"宋代","title":"挽林安人"}
{"author":"刘克庄","content":"惯作梁园座右宾，非惟管鲍亦朱陈。自从石友幽明隔，谁访瑶妃寂寞滨。花若无情还有恨，树犹如此况于人。不知宋玉归何处，口诵招魂一怆神。","dynasty":"宋代","title":"二月十八日过梅庵追怀主人二首"}
{"author":"刘克庄","content":"易学纷纷各著书，独于师说着功夫。涪翁旧传七分止，邵子先天一画无。不遣耆英陪讲读，空留章句授生徒。即今黄策方施用，姑可藏山待后儒。","dynasty":"宋代","title":"季父习静哀诗四首"}
{"author":"刘克庄","content":"秧愁晴暴死，花怕两摧残。野老非常惧，天公不自安。","dynasty":"宋代","title":"春旱忽两五绝"}
{"author":"刘克庄","content":"糁地纷纷着树稀，岁华摇落惨将归。世间尤物难调护，寒怕开迟暖怕飞。","dynasty":"宋代","title":"梅花五首"}
{"author":"刘克庄","content":"太武求溲处，支祁著锁边。淮风晨裂面，淮浪夜惊船。","dynasty":"宋代","title":"题江贯道山水十绝其八"}
{"author":"刘克庄","content":"笳鼓春城，处处有、丰年语笑。浑忘却、金莲前导，青藜下照。白雪唱来偏寡和，朱颜老去难重少。羡遨头、四十已专城，真英妙。奎文宠，崇儒教。田毛喜，宽租诏。有舂陵之什，无潮州表。怪雨盲风稀发作，华星秋月争光耀。看来年、此夜侍端门，开佳兆。","dynasty":"宋代","title":"满江红·笳鼓春城"}
{"author":"刘克庄","content":"习静先生子刘子，新阡即此是标题。便无华表翔双鹤，不有生刍藉只鸡。在昔陶潜书处士，从它孟德揭征西。原头一恸关伦纪，始信彭殇未易齐。","dynasty":"宋代","title":"季父习静哀诗四首"}
{"author":"刘克庄","content":"□□尚纷扰，烛龙深伏藏。金鸡不能忍，腾出照扶桑。","dynasty":"宋代","title":"喜晴一首"}
{"author":"刘克庄","content":"去冬玉塞静无埃，春雪虽迟亦压灾。大士送归天竺去，相公宣入浙江来。","dynasty":"宋代","title":"春早四首"}
{"author":"刘克庄","content":"前度看花白发郎。平生痼疾是清狂。幸然无事污青史，省得教人奏赤章。游侠窟，少年场。输他群谢与诸王。居人不识庚桑楚，弟子谁从魏伯阳。","dynasty":"宋代","title":"鹧鸪天（腹疾困睡和朱希真词）"}
{"author":"刘克庄","content":"道家事颇恍惚，稗官书多诙谐。帝居非若溷也，天上岂有厕哉。","dynasty":"宋代","title":"释老六言十首"}
{"author":"刘克庄","content":"过眼年光疾弹丸，桐华半拆燕初还。汉宫有烛朱门暖，墨突无烟白屋寒。宁复斗鸡陪戏社，颇思携鹤访孤山。今年秫与金同价，偶得茅柴且尽欢。","dynasty":"宋代","title":"寒食清明二首"}
{"author":"刘克庄","content":"断镞遗鎗不可求，西风古意满原头。孙刘数子如春梦，王谢千年有旧游。高塔不知何代作，暮笳似说昔人愁。神州只在阑干北，度度来时怕上楼。","dynasty":"宋代","title":"冶城"}
{"author":"刘克庄","content":"明仲窜蛮烟，钦夫弃盛年。空令后死者，有泪滴遗编。","dynasty":"宋代","title":"发岳市三首其二"}
{"author":"刘克庄","content":"武仲孝标皆己矣，可堪又夺到丘迟。汉家卿将今能几，洛社耆英在者谁。作有道碑宁免愧，过乔公墓定何时。春风自绿原头草，不管人间殄瘁悲。","dynasty":"宋代","title":"挽丘大卿二首"}
{"author":"刘克庄","content":"怪怪奇奇石，谁能辨丑妍。莫教赞皇见，定辇入平泉。","dynasty":"宋代","title":"药洲四首"}
{"author":"刘克庄","content":"霸略谁堪敌伯符，每开史册想规模。一千扫众横江去，十七成功自古无。不分老瞒称猘子，便呼公瑾作姨夫。君看末命尤奇特，指顾张昭为托孤。","dynasty":"宋代","title":"孙伯符"}
{"author":"刘克庄","content":"昔以县为滩，于今粹亦难。纵令急符下，且放大弦宽。航海船粳白，游山谱荔丹。应怜铜墨吏，舒惨在毫端。","dynasty":"宋代","title":"送宇文粹二首"}
{"author":"刘克庄","content":"春去花开谢，君王岂复知。不如刘项际，犹有葬虞姬。","dynasty":"宋代","title":"落花怨十首"}
{"author":"刘克庄","content":"香芸辟蠹，青藜烛阁，天上宝书万轴。前回读得未精详，更罚走、一遭重读。松风如故，丹炉如故，坐阅人间陵谷。回头调戏窃桃儿，且宁耐、等他桃熟。","dynasty":"宋代","title":"鹊桥仙（庚申生日）"}
{"author":"刘克庄","content":"北面老先生，人间事饱更。不闻求乐氏，但见荐荆卿。","dynasty":"宋代","title":"杂咏一百首·田光"}
{"author":"刘克庄","content":"只有破裘御寒色，遍将甜卦卖痴人。那知两个非师弟，一是钟离一洞宾。","dynasty":"宋代","title":"绝句二首赠月蓬道人过建安谒刘漕中书"}
{"author":"刘克庄","content":"端平忝缀鵷行末，曾抗纲常疏一通。诸老不能回横议，孤臣犹记寤清衷。鹤林莫掣傲象肘，乌府甘弯射羿弓。西涧相君知我者，箧中尚书记遗忠。","dynasty":"宋代","title":"耄志十首"}
{"author":"刘克庄","content":"义理无穷尽，虽丘或未知。老聃与项橐，圣岂有常师。","dynasty":"宋代","title":"杂咏一百首其八十一项橐"}
{"author":"刘克庄","content":"主公已换老龙名，部曲无知觊宠灵。执爨婢权呼小玉，拾樵童暂叚奴星。邻叟称尊宿，兼命雏孙曰宁馨。稚子不知侬烂醉，刚来耳畔唤教醒。","dynasty":"宋代","title":"抄戊辰十月近稿七首"}
{"author":"刘克庄","content":"定本兰亭传赝久，党公姜字发蒙初。儿童若问何人写，向道樗翁八十馀。","dynasty":"宋代","title":"绝句三首"}
{"author":"刘克庄","content":"秧愁晴暴死，花怕雨摧残。野老非常惧，天公不自安。","dynasty":"宋代","title":"春旱"}
{"author":"刘克庄","content":"但见盈城盈野，谁能去食去兵。山东河北卷土，江右湖南失耕。","dynasty":"宋代","title":"得江西报六言十首"}
{"author":"刘克庄","content":"蹠富回贫赋予偏，有司之者勿尤天。不争贵倖铜山铸，专算书生纸裹钱。仅有玉川数间屋，素无鲁望百弓田。荒村牢落稀还往，傥肯重登入剡船。","dynasty":"宋代","title":"寄方时父二首其二"}
{"author":"刘克庄","content":"所谓善鸣者，泠然入耳清。为谁弦雅奏，举世赏繁声。露可充渠腹，泉堪濯我缨。直令抱枝槁，终不肯蝇营。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"除却留耕知己外，其他蹊径不曾鑽。泉人浪自夸清史，冰氏安能动热官。一鹤随身来去易，匹雏无力挽摊难。东风作意开桃杏，且閟清芗待岁寒。","dynasty":"宋代","title":"送林知录观"}
{"author":"刘克庄","content":"老去怜才癖转深，爱君笔力擅词林。抟扶摇上二虫笑，从渥洼来万马瘖。书号醇儒渐者远，弘称曲学到于今。汉家旃厦崇经术，莫事推敲枉费心。","dynasty":"宋代","title":"送方至"}
{"author":"刘克庄","content":"石室外甚狭，中广如球场。伟哉钜丽居，天造无栋梁。严冬既深燠，盛夏尤虚凉。偶至不忍去，杖屦聊方羊。人能专此壑，何必政事堂。先须置禅龛，次第营丹房。烟霞入几席，尘土麾门墙。学道纵未得，著书亦可藏。","dynasty":"宋代","title":"程公岩"}
{"author":"刘克庄","content":"近日频闻有峻除，人传君相重师儒。细旃坐稳方轮讲，群玉峰高未要扶。别后曾过东合否，新来亦乞鉴湖无。几时供帐都门外，真写先生作画图。","dynasty":"宋代","title":"呈袁秘监"}
{"author":"刘克庄","content":"沙漠有烽起，上林无雁来。可怜汉飞将，虚筑望乡台。","dynasty":"宋代","title":"飞将"}
{"author":"刘克庄","content":"三入承明倦论思，都门祖帐忆当时。琴弹古调将归操，箧宝初心送别诗。经岁空函无一字，侵朝明镜有千丝。遥知手内封还笔，山尚堪移此不移。","dynasty":"宋代","title":"寄冯初心给事"}
{"author":"刘克庄","content":"冯唐白首尚含香，卫武谆谆肯惰荒。万一享年如二老，犹堪烂醉十重阳。","dynasty":"宋代","title":"戊辰重阳绝句"}
{"author":"刘克庄","content":"昔人怀故主，季世绝贫交。汝胜炎凉者，年年归旧巢。","dynasty":"宋代","title":"燕"}
{"author":"刘克庄","content":"拨尽寒灰转凛然，抛书数息暖丹田。蛩吟近作胜前作，鲸吸今年减去年。薄粥聊糊鲁公口，重裘犹耸孟生肩。几时风日妍和了，乱插山花藉草眠。","dynasty":"宋代","title":"春寒一首"}
{"author":"刘克庄","content":"金榜朱扉此帝居，旧游恍似梦清都。可怜白首充修撰，到了藏山一字无。","dynasty":"宋代","title":"梦与尤木石论史感旧七绝句其五"}
{"author":"刘克庄","content":"海岛五百士，刘郎庐亦深。不似阿罗汉，神通无处寻。","dynasty":"宋代","title":"石竺山二十咏"}
{"author":"刘克庄","content":"北辙心犹锐，南廊策不迁。美芹干将相，采藻淑生徒。赋鵩方强仕，闻鸡漫壮图。未应精爽尽，丹穴有双雏。","dynasty":"宋代","title":"挽郑甥主学二首"}
{"author":"刘克庄","content":"北山当代文章祖，孔思周情幸未泯。弟子力疲心尚在，先生齿宿意逾新。今无斩鼻成风手，古有埋腰立雪人。不向师门勤稽首，一生怀抱对谁伸。","dynasty":"宋代","title":"和答北山"}
{"author":"刘克庄","content":"病添败絮肌犹凛，老饮新醅力不支。独有脾神无恙在，饼如筛大菜如丝。","dynasty":"宋代","title":"立春七首"}
{"author":"刘克庄","content":"昨过知岑寂，重来况雪天。人居难珊里，路在鸟巢边。草市开还闭，茅山断复连。潇江清似镜，悔不问归船。","dynasty":"宋代","title":"祁阳道中"}
{"author":"刘克庄","content":"里巷传呼府座来，柴门草户亦荣哉。相忘金鲫忽然跃，惯见白鸥浑不猜。墨客堵墙观落笔，花神步水出行杯。定知入奉吾丘计，万一君王访草莱。","dynasty":"宋代","title":"和张使君一首"}
{"author":"刘克庄","content":"天上映藜已懒，雾中看花不真。顾我七十馀老，见公三两分人。","dynasty":"宋代","title":"揽镜六言三首"}
{"author":"刘克庄","content":"负郭依山远市廛，高宜台榭下宜田。径当外膏从盘谷，似向丹青见辋川。别墅暮年□□□，□□□□□南迁。与君幸已抽身了，共结黄鸡白酒缘。","dynasty":"宋代","title":"饮良翁宫教新第二首"}
{"author":"刘克庄","content":"昨者欃枪久未收，宫中斋素却珍羞。宵衣密遣庚牌递，露布差宽丙枕忧。大渐忽然开玉锁，积勤端为保金瓯。尧民莫不如丧考，况侍尧阶近璪旒。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"俱侍清光迩，相看素发稠。已拚老聃去，尚意孔戣留。雌甲何其厄，同庚只麽休。龙钟不出户，持此诔新丘。","dynasty":"宋代","title":"挽蔡遵府阁学二首"}
{"author":"刘克庄","content":"岁计无馀逢谷贵，晚餐有味觉蔬嘉。赊邻人酒堪留客，藏善和书尚满家。稍喜熊儿理精熟，常嫌犬子赋虚夸。鲁论新义何时毕，相约溪头共看花。","dynasty":"宋代","title":"次韵竹溪题达卿后坡"}
{"author":"刘克庄","content":"不曾解佩献明珰，莫比徐妃与寿阳。五出至今污宋史，半妆当日怨萧郎。","dynasty":"宋代","title":"四叠"}
{"author":"刘克庄","content":"陌头侠少行歌呼，方演东晋谈西都。哇淫奇响荡众志，澜翻辨吻矜群愚。狙公加之章甫饰，鸠盘谬以脂粉涂。荒唐夸父走弃杖，恍惚象罔行索珠。效牵酪肖渥洼马，献宝远致崑崙奴。岂无苹藻可羞荐，亦有黍稷堪舂揄。臞翁伤今援古谊，通国争笑翁守株。孔门高弟浴沂水，尧时童子谣康衢。扬觯姑欲退观者，鸣鼓本非攻吾徒。亦如曼倩负逸气，呵斥佞幸惊侏儒。于时后村茅柴熟，先生滑稽腹如壶。虽无谢郎玉帖镫，幸有幼安布裙襦。未妨优场开口笑，亦恐药市逢方矑。更阑漫与通德语，醉倒聊遣宗武扶。幽冥茫昧莫致诘，石言神降果有无。翁云天公施罪福，亦如王者行赏诛。巫咸可使诅楚否，泰山曾不如放乎。况今民脂积消铄，洋洋如在宁助虐。贫妇鲜能具複褌，贵人何必夸重较。九重深喜农扈丰，五等超加社公爵。更宜速飞腊前白，仍为潜驱山中駮。除人大患捍大灾，与民同忧可同乐。翁之用心极惓惓，余于致福未数数。因思挥金犹粪土，奚异弃物捐溪壑。神听聪明靡僭滥，诏书温厚戒椎剥。重华渔稼茅茨俭，大禹疏凿衣服恶。谁歌此诗送且迎，共挽浇风还太朴。","dynasty":"宋代","title":"再和"}
{"author":"刘克庄","content":"却莱辨夷夏，隳郈肃君臣。丘岂生知者，聃非绝灭人。","dynasty":"宋代","title":"孔子问礼图"}
{"author":"刘克庄","content":"已费栽培力，又为膏沐容。花神浑忘却，将谓属东风。","dynasty":"宋代","title":"落花怨十首"}
{"author":"刘克庄","content":"挽留天语极谆谆，愿为明时远牧民。倏去居然令国削，至清浑不怕州贫。断无苞匪聊崇俭，才用蒲鞭亦害仁。莫比寻常骑竹马，使君元结一流人。","dynasty":"宋代","title":"寄汤伯纪秘书"}
{"author":"刘克庄","content":"□□幸已逃忧责，铭卒犹思儆耄荒。平日何曾欺暗室，暮年不会议明堂。重金身宠生无益，赐扇恩深死未忘。扈跸老臣开九帙，感今怀旧独凄凉。","dynasty":"宋代","title":"铭座一首"}
{"author":"刘克庄","content":"初祖西来但指心，大光明藏在胸襟。世间盲汉浑忘却，误向骊龙颔下寻。","dynasty":"宋代","title":"奉题付珠二首其二"}
{"author":"刘克庄","content":"仙风道骨北山翁。万卷著胸中。涣若宦情冰释，作□醉面桃红。千林冻槁，一枝雪艳，消息先通。颜色□青精饭，姓名在碧纱笼。","dynasty":"宋代","title":"朝中措（艮翁生日）"}
{"author":"刘克庄","content":"黄亭瓮闻酒美，白湖船至籴平。珠衱丽人出郭，银钗村姑入城。","dynasty":"宋代","title":"春日六言十二首其四"}
{"author":"刘克庄","content":"同榜飞腾尽，君初拜小侯。地寒推易去，天远借难留。新垅家山畔，生祠岭海头。历官如杜老，白首止参谋。","dynasty":"宋代","title":"挽郑参议"}
{"author":"刘克庄","content":"嫁与张京兆，新眉扫黛浓。不如伯鸾妇，长伴藁砧舂。","dynasty":"宋代","title":"处士妻十首"}
{"author":"刘克庄","content":"师道在三乌可畔，友伦居五岂容亏。恰方誉瓘俄倾瓘，亦有尊颐不救颐。","dynasty":"宋代","title":"读本朝事有感十首"}
{"author":"刘克庄","content":"翠华未可议时巡，自古安危击重臣。闻说紫岩亲督战，孰云赤壁后无人。诸公尽作鑽天令，老子重为击壤民。万里阴霾冰霰合，一通露布挽迥春。","dynasty":"宋代","title":"上十四吟十首"}
{"author":"刘克庄","content":"玉羔直岁讵能神，羝触堪嗟命不辰。昔比素丝曾着节，今为白石且眠春。同人挟策安能牧，小弟磨刀恐未仁。六日披裘把竿钓，拟他五羖岂其伦。","dynasty":"宋代","title":"秘书弟牵玉羔为寿将以唐律次韵一首"}
{"author":"刘克庄","content":"不喜苏君师鬼谷，宁从许子学神农。衰残犹有忠存阙，老丑应无妒入宫。贪汉惊鱼悬饵下，痴人饿虱处褌中。两翁勘破真堪笑，自古英雄见略同。","dynasty":"宋代","title":"三和"}
{"author":"刘克庄","content":"室中文殊已去，户外子舆不来。蒙补陀衲足矣，扶灵寿杖彼哉。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"经行中野多新塚，检点高阳少酒徒。纵不能陪雍畴礼，尚堪添入洛英图。爱东皋子生沉醉，慕北山公死諡愚。赖有小诗自陶写，何须著论学王符。","dynasty":"宋代","title":"漫兴一首"}
{"author":"刘克庄","content":"凉林贼烧洛阳宫，黄屋迁播侨邺中。兵驱椒房出複壁，帝不能救忧及躬。台下役夫皆菜色，台上美人如花红。九州战血丹野草，不闻鬼哭闻歌钟。时人肆骂作汉贼，相国自许贤周公。一朝西陵瘗弓剑，帐殿寂寞来悲风。美人去事黄初帝，家法乃与穹庐同。繁华销歇世代远，惟有漳水流无穷。时时耕者钁遗瓦，苏侵土蚀疑古铜。后来好事斩成砚，平视端歙相长雄。参军得之喜不寐，携归光怪夜吐虹。谓宜载宝饷洛贵阳市，顾肯割爱遗山翁。翁生建安七子后，幼览方册梦寐通。白头始获交石友，非不磨砺无新功。复愁偷儿瞰吾屋，窃去奚异玉与弓。书生一砚何足计，老瞒万瓦扫地空。","dynasty":"宋代","title":"铜雀瓦砚歌一首谢林法曹"}
{"author":"刘克庄","content":"酒户诗坛聊尔耳，也吟唧唧醉陶陶。鲸鱼翡翠兼群体，蜾蠃螟蛉视二豪。京洛饮徒烦借问，江湖社友谬推高。可怜小杜醺酣者，浪许诗人仆命骚。","dynasty":"宋代","title":"病起十首"}
{"author":"刘克庄","content":"东行值伯伦，西去逢无功。不知何国土，疑是醉乡中。","dynasty":"宋代","title":"杂记五言十首"}
{"author":"刘克庄","content":"村獠席地睡，咍噎唤不知。老夫将北面，渠莫是希夷。","dynasty":"宋代","title":"村獠"}
{"author":"刘克庄","content":"明仲竄蛮烟，钦夫弃盛年。空令后死者，有泪滴遗编。","dynasty":"宋代","title":"发岳市三首"}
{"author":"刘克庄","content":"主人卜昼众懽浓，今孟尝君岂易逢。涨水已堪航别港，宿云何必帽前峰。三千客各闻风至，一曲湖胜裂地封。小试此翁开济手，不妨行乐不妨农。","dynasty":"宋代","title":"二和"}
{"author":"刘克庄","content":"小径通车辙，全家隐薜萝。俗人望崖返，长者及门多。往往知蜗舍，时时叩雀罗。鸡栖柏厚去，犊驾太丘过。骥尾聊同托，骊驹且莫歌。平生疑泄柳，不纳意如何。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"天女殷勤散，风姨僝僽空。儿童扫落叶，蜂蝶抱枯丛。","dynasty":"宋代","title":"落花怨十首"}
{"author":"刘克庄","content":"起来呵手检衣篝，烛影蛩声伴小楼。赖有梦中堪细说，锦笺写不尽离愁。","dynasty":"宋代","title":"起来"}
{"author":"刘克庄","content":"历代名书画，中原古鼎彝。不教萧翼看，常怕米颠知。此物空盈笈，何人与掌匙。贵无它嗜好，焉用太清为。","dynasty":"宋代","title":"挽史馆资政木石尢公三首"}
{"author":"刘克庄","content":"小雅衰周所作，二南治世之音。子虚失之誇大，太玄文以艰深。","dynasty":"宋代","title":"题杂书卷六言三首其一"}
{"author":"刘克庄","content":"汉魏诸贤韵已卑，六朝人物复何为。平生老子羞由径，不识虫儿与玉儿。","dynasty":"宋代","title":"二叠"}
{"author":"刘克庄","content":"愁眉暂展赖君诗，欲以先知觉后知。历引竺乾宽此老，未甘嬴博窆吾儿。寄阿兰若俄经昔，袝短松冈会有期。欲访巫咸何处在，忧来自向理中推。","dynasty":"宋代","title":"余哭蟾子潮士钟大鸣有诗相宽次韵"}
{"author":"刘克庄","content":"聚橛并番楀，今犹唾姓名。国人深可畏，尹氏更须平。","dynasty":"宋代","title":"杂咏一百首其四十一尹氏"}
{"author":"刘克庄","content":"主簿佳公子，何曾染绮纨。果能磨铁砚，真可歃铜盘。君壮雷惊蛰，吾衰月阙团。家贫无宝贝，珍贶欲酬难。","dynasty":"宋代","title":"答陈珽主簿"}
{"author":"刘克庄","content":"仲尼已没世无师，新学专门各自私。死守不为它说胜，秘藏似恐外人窥。欲招程子看通典，兼起欧公讲击辞。浩叹迩来耆旧尽，绪言分付与群儿。","dynasty":"宋代","title":"书感"}
{"author":"刘克庄","content":"老子归来作麽生，扫空诸有觉身轻。触蛮大战两蜗角，甫白相酬二鸟鸣。煨芋僧高曾约话，负苓者黠不传名。世间无过村田乐，莫怪庞公懒入城。","dynasty":"宋代","title":"试笔二首"}
{"author":"刘克庄","content":"轻薄如蝉翼，择兮风未休。烦劳汝威重，镇压彼轻浮。","dynasty":"宋代","title":"戏效屏山书斋十咏"}
{"author":"刘克庄","content":"一炬曹瞒仅脱身，谢郎棋畔走苻秦。年年拈起防江字，地下诸贤会笑人。","dynasty":"宋代","title":"赠防江卒六首其六"}
{"author":"刘克庄","content":"纳履归来六载强，身闲冷看世人忙。远公有酒邀莲社，录事无资助草堂。柿被鸟残分亦好，李为螬食咽何妨。春山何处无薇蕨，更不须求辟谷方。","dynasty":"宋代","title":"闲居"}
{"author":"刘克庄","content":"终岁闭柴荆，于君面尚生。客谈花判健，民道李官清。方喜片言折，忽因微罪行。吕侯今秉钺，羔雁必来迎。","dynasty":"宋代","title":"送赵司理归永嘉"}
{"author":"刘克庄","content":"催花小雨饯馀寒，衰病今朝始出山。移北阜文从汝笑，非西畴事勿予关。预知帝耜开耕籍，初洒天瓢遍城寰。便起笔床茶灶兴，钓舟久矣阁前湾。","dynasty":"宋代","title":"又和喜雨四首"}
{"author":"刘克庄","content":"怪事广寒殿，此夕不开关。林间乌鹊相贺，暂得一枝安。只在浮云深处，谁驾长风挟取，明镜忽飞还。玉兔呼不应，难觅臼中丹。酒行深，歌听彻，笛吹残。嫦娥老去孤另，离别匹如闲。待得银盘擎出，只怕玉峰醉倒，衰病不禁寒。卿去我欲睡，孤负此湖山。","dynasty":"宋代","title":"水调歌头其七十三夜，同官载酒相别，不见月作"}
{"author":"刘克庄","content":"博览强通千载事，冥搜谬用一生心。乾坤劫数有成毁，风月性情无古今。君似得吾之骨髓，俗方求我以声音。若非生处殊闽浙，把臂相邀共入林。","dynasty":"宋代","title":"总戎徐侯伯东远访田舍赠诗二首次韵"}
{"author":"刘克庄","content":"季世雠相复，先贤量有馀。潞还子方谪，坡答致中书。","dynasty":"宋代","title":"无题二首"}
{"author":"刘克庄","content":"少年裘马事清狂，晚看梅花天瘴乡。一任海风吹面黑，免教人谤作何郎。","dynasty":"宋代","title":"湘中口占四首"}
{"author":"刘克庄","content":"吾闻曲礼当凶岁，诸大夫安敢食粱。婢臛香芹羹过美，水车声畔不能尝。","dynasty":"宋代","title":"夏旱四首其三"}
{"author":"刘克庄","content":"三茔相望一牛鸣，来扫新松百感生。季札旋封丘哭墓，晋人谬谓圣忘情。","dynasty":"宋代","title":"石塘感旧十绝"}
{"author":"刘克庄","content":"主公晚节治家宽，婢惯奴骄号令难。圃在屋边慵种菜，井临砌畔怕浇兰。","dynasty":"宋代","title":"岁晚书事十首"}
{"author":"刘克庄","content":"恬退已邀鸥入社，畸孤羞使鸩为媒。闻新令尹弹琴治，有远方人负耒来。雷邑地偏难舞袖，坳堂水浅易胶杯。一枝半朶真穷相，输与河阳满县开。","dynasty":"宋代","title":"答陈莆田投赠二首"}
{"author":"刘克庄","content":"秦贱儒冠贵鞅斯，士生此际命如丝。可怜聚议骊山下，骈首趋坑尚未知。","dynasty":"宋代","title":"读秦纪七绝"}
{"author":"刘克庄","content":"昔遇重华席屡前，因排贵近去翩然。叩墀袖有驰球疏，易箦囊无沐椁钱。当日传家惟谏草，至今赡族赖祠田。原头宰木苍如此，才见山庵葺数椽。","dynasty":"宋代","title":"中{左山右寻}先茔"}
{"author":"刘克庄","content":"少时酒伴尽豪雄，岁晚瓶罍一并空。方叹独醒吟泽畔，忽勤分饷到篱东。鲲鲸有量真溟涬，螟蠃无知妄异同。老矣此身何处着，便应埋向醉乡中。","dynasty":"宋代","title":"徐懋功饷酒用其韵"}
{"author":"刘克庄","content":"虽则丹青妙，其如齿发衰。远孙元未识，认作古钟馗。","dynasty":"宋代","title":"画赞"}
{"author":"刘克庄","content":"竹溪来索后村吟，读记披图已醒心。岂是沕渊行雨懒，亦非避地入山深。喜看素瀑飞青壁，不管苍苔卧绿沉。西北城高刁斗急，将军未可问山林。","dynasty":"宋代","title":"寄题徐候雨山堂"}
{"author":"刘克庄","content":"绝喜有肉汉，何嫌逐臭夫。形悭一烂粟，口遍四方糊。鲁叟袗絺绤，荆卿袖匕图。朝来询酒甕，莫已变酸无。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"更无一点涴铅华，状出冰枝糁玉葩。十绝顿令侬北面，万如元住子东家。自羞贫女钗边朵，难傍宫人额上花。纵使朔风如铁劲，未妨雪月照槎牙。","dynasty":"宋代","title":"赵礼部和余梅花十绝送林录参微而婉哀而不怨"}
{"author":"刘克庄","content":"利刃斩风空恶毒，疾声吠雪似獃颠。嗟余刍狗木鸡尔，视汝螟蛉蜾蠃然。墓上将军堪吓鬼，龛中大士且安禅。不须忏礼如来足，佛与波旬共结缘。","dynasty":"宋代","title":"书事二首"}
{"author":"刘克庄","content":"君子防微谨，嫌疑远未然。从来纳履处，不傍种瓜田。樊圃芸初熟，耕畦瓞已绵。黄台虽可摘，东郭未尝穿。尾虎惩危道，挥蝇慕昔贤。浪云择地蹈，濡血在山前。","dynasty":"宋代","title":"竹溪直院盛称起予草堂诗之善暇日览之多有可恨"}
{"author":"刘克庄","content":"尽识葠无毒，明知堇有灾。安知尝试者，百死百生来。","dynasty":"宋代","title":"杂咏一百首·神农"}
{"author":"刘克庄","content":"忆与南宫共说诗，伤心岁晚故人稀。昔如幽谷莺相友，今作辽天鹤独飞。绝喜王家生福畴，固应米老有元晖。不须更傍人篱落，名父亲传夜半衣。","dynasty":"宋代","title":"题王推官应麟诗卷"}
{"author":"刘克庄","content":"不必杯棬性，安能桎梏身。谁知千载下，有个葛天民。","dynasty":"宋代","title":"杂记五言十首其二"}
{"author":"刘克庄","content":"太守今元结，论交四十年。汝行勿前却，如在父兄边。","dynasty":"宋代","title":"送勋侄之官嵢峡五言五首"}
{"author":"刘克庄","content":"已傍先庐敞便斋，善和万卷与君偕。少时岁月真驰隙，圣处工夫未涉涯。海浅蓬莱疑可近，云深阊阖不容排。信书至老成何事，有酒聊浇磊块怀。","dynasty":"宋代","title":"用强甫蒙仲韵十首"}
{"author":"刘克庄","content":"鼻祖耳孙同嗜好，买山世世种梅花。直从和靖先生户，割上寒斋处士家。","dynasty":"宋代","title":"寄题小孤山二首"}
{"author":"刘克庄","content":"许奉太夫人以往，欧迎大君子而行。无惭当日四门祖，起敬同时六馆生。反哺儿怜亲老大，将雏翁喜世升平。刘诗未必如韩笔，聊见临歧折柳情。","dynasty":"宋代","title":"送欧阳上舍梦桂"}
{"author":"刘克庄","content":"汗血名驹白玉鞭，本初父子喜华鲜。只今无复狂游侣，自卸驴鞍古店前。","dynasty":"宋代","title":"同郑君瑞出濑溪即事十首"}
{"author":"刘克庄","content":"昔我叨驰驲，惟君伴聚萤。病翁尚占毕，良友忽幽冥。古有东方赞，今无贞曜铭。不知吟几些，叫得屈原醒。","dynasty":"宋代","title":"挽林法曹实甫二首"}
{"author":"刘克庄","content":"怪事广寒殿，此夕不开关。林间乌鹊贺，暂得一枝安。只在浮云深处，谁驾长风挟取，明镜忽飞还。玉兔呼不应，难觅臼中丹。酒行深，歌听彻，笛吹残。嫦娥老去孤另，离别匹如闲。待得银盘擎出，只怕玉峰醉倒，衰病不禁寒。卿去我欲睡，孤负此湖山。","dynasty":"宋代","title":"水调歌头（十三夜，同官载酒相别，不见月作）"}
{"author":"刘克庄","content":"浃日甘霖遍履封，悬知苍昊鉴丹悰。蔬肠贤牧通斋禁，菜色愚民有喜容。鬻马余犹堪买犊，刑鹅公不更祠龙。去年恨杀茅柴薄，惭愧而今琥珀浓。","dynasty":"宋代","title":"又和六首"}
{"author":"刘克庄","content":"挽留天语极谆谆，愿为明时远牧民。倏去居然令国削，至清浑不怕州贫。断无苞匪聊崇俭，才用蒲鞭亦害仁。莫比寻常骑竹马，使君元结一流人。","dynasty":"宋代","title":"寄汤伯纪秘书"}
{"author":"刘克庄","content":"虽与渔樵共受廛，尚馀气习雪萤边。故须堂下参轮鹿茸，未可灯前骂郑玄。那有传求千斛米，更无策救五铢钱。陈编老矣犹加勉，凿久安知不及泉。","dynasty":"宋代","title":"和季弟韵二十首"}
{"author":"刘克庄","content":"林密山深客少过，暮年杖履此婆娑。桂开香□□□窟，桧长高于窣堵坡。不记玄晖红芍药，且栽□□□蓑荷。圣丘未必知为圃，何似姑师郭橐驼。","dynasty":"宋代","title":"检校樗庵花木二首"}
{"author":"刘克庄","content":"存五千篇吟笔老，加三百户赞书新。官分綵胜簪华发，僧送乌薪煖曲身。","dynasty":"宋代","title":"立春七其七"}
{"author":"刘克庄","content":"自昔安危等置棋，击人着数匪天为。何因国手来当局，要看开奁布子时。","dynasty":"宋代","title":"送真舍人帅江西八首"}
{"author":"刘克庄","content":"忆昔俱年少。向斯晨、登高怀古，赋诗舒啸。追数樽前插花客，人物并皆佳妙。禁几度、西风残照。元子寄奴曾富贵，到而今、一一消磨了。君不乐，后人笑。山南山北添华表。叹归来、谢池草合，黄台瓜少。老去爱持齐物论，谁管彭殇寿夭。待细说、教天知道。不羡两苏并二宋，愿弟兄、岁岁同吹帽。杯到手，莫辞釂。","dynasty":"宋代","title":"贺新郎（已未九日同季弟子侄饮仓部弟免庵，艮翁、宫教来会。）"}
{"author":"刘克庄","content":"戴昔劫名士，周尝暴里人。少年一荡子，岁晚两忠臣。","dynasty":"宋代","title":"杂咏一百首·周戴"}
{"author":"刘克庄","content":"汉重貂珰鼎轴轻，力扶弱势赖公卿。劾侯常侍如张□，讼石中书有更生。伺夜九头犹作祟，过时百舌未收声。虞廷可是无仪凤，底事相看噤不鸣。","dynasty":"宋代","title":"书事十首其十"}
{"author":"刘克庄","content":"忆昔陪真率，华居甫落成。坐宾来堕帻，侍女出弹筝。无复吴趋曲，空馀楚些声。九泉见忠简，应问老门生。","dynasty":"宋代","title":"挽王居之寺丞二首其二"}
{"author":"刘克庄","content":"四月池边见拒霜，园丁惊问此何祥。花如云锦翻新样，叶似宫袍染御香。病不能陪花酒伴，诗犹堪譟鼓旗傍，诸君笔力回元化，努力先春压众芳。","dynasty":"宋代","title":"小圃有双莲夏芙蓉之喜文字祥也各赋一诗为宗"}
{"author":"刘克庄","content":"三茔相望一牛鸣，来扫新松百感生。季札旋封丘哭墓，晋人谬谓圣忘情。","dynasty":"宋代","title":"石塘感旧十绝"}
{"author":"刘克庄","content":"胎发落居后，屠苏饮最先。眉间八十字，愿汝过翁年。","dynasty":"宋代","title":"锦孙"}
{"author":"刘克庄","content":"昔谒西山过里中，谈兵论易气如虹。若非遇彼负苓者，必是传于坠履翁。至竟白袍无谄屈，何曾黄策有英雄。秋风定访蒙斋否，为说冯唐老更穷。","dynasty":"宋代","title":"别张季"}
{"author":"刘克庄","content":"假合幻躯难靠，夭寿定数孰逃。屈子大招奚益，渊明自挽最高。","dynasty":"宋代","title":"老病六言十首呈竹溪"}
{"author":"刘克庄","content":"细读公诗屡绝编，心知妙处口难传。言言箴儆堪垂世，历历行藏自谱年。但觉朱弦馀倡叹，不烦玉斧玉雕镌。小儒可是通身胆，拟为坡仙注大全。","dynasty":"宋代","title":"题唐察院诗卷二首"}
{"author":"刘克庄","content":"果核无殊性，惟榴有北南。红榴满天下，不似玉榴甘。","dynasty":"宋代","title":"记小圃花果二十首"}
{"author":"刘克庄","content":"早惠能言者，前生结习馀。吾闻伏生女，口授古尚书。","dynasty":"宋代","title":"葵女"}
{"author":"刘克庄","content":"耄矣犹耽学，天乎不背师。仅馀芭受业，曾许赐言诗。鲁兀存尊足，虞翻乏媚姿。回头谢房魏，努力辅明时。","dynasty":"宋代","title":"和朱主簿四首"}
{"author":"刘克庄","content":"节腹羞浮食，徐行畏疾颠。仙须有癯相，贵亦出长年。","dynasty":"宋代","title":"仓部弟和前韵再得五首"}
{"author":"刘克庄","content":"且与古梅为友，未论茯苓可仙。一寸灵根蟠地，十年黛色参天。","dynasty":"宋代","title":"溪庵种蓻六言八首"}
{"author":"刘克庄","content":"独醒公子去沉湘，未识人间有醉乡。酒与离骚难捏合，不如痛饮是单房。","dynasty":"宋代","title":"湖南江西道中十首"}
{"author":"刘克庄","content":"谁道樗翁未苦衰，强扶鹤膝自支持。无闲心力篆雕赋，下死工夫锻炼诗。诸友多迁幽谷木，此郎今借上林枝。暮龄喜读君章句，平易中间伏怪奇。","dynasty":"宋代","title":"次韵黄景文投赠三首"}
{"author":"刘克庄","content":"百骸岂久坚牢者，两曜宁逃薄蚀哉。有玉斧修圆复阙，无金篦刮膜难开。坐跏趺榻尘慵扫，手校雠书记不来。辜负持螯把杯兴，暮年十日九清斋。","dynasty":"宋代","title":"二月八日二首"}
{"author":"刘克庄","content":"塞外传烽急，云中调守难。谁为帝言者，白发老郎官。","dynasty":"宋代","title":"杂咏一百首·魏尚"}
{"author":"刘克庄","content":"北面老先生，人间事饱更。不闻求乐氏，但见荐荆卿。","dynasty":"宋代","title":"杂咏一百首·田光"}
{"author":"刘克庄","content":"豫建无长虑，旁窥有贩心。绝嬴由吕相，继马乃牛金。","dynasty":"宋代","title":"杂咏一百首·吕不韦"}
{"author":"刘克庄","content":"诸公衮衮一番新，留得山林着放臣。鞍破马移它厩去，巢空燕觉主家贫。甥陪棋局何须客，儿举篮舆不觅人。膜外浮荣酒中趣，看来二者孰关身。","dynasty":"宋代","title":"杂兴十首"}
{"author":"刘克庄","content":"当日封崇殊草创，末年付授绝悲哀。子孙记取吾翁语，斗酒单鸡岁岁来。","dynasty":"宋代","title":"戊午上巳谒何恭人坟三绝"}
{"author":"刘克庄","content":"垢衣忘浣虱游须，岂有村情似长瑜。作圣德诗无乃怪，进文鉴序近于谀。热中人有谗余者，殿后天将寿我乎。晚觉陶翁嗔子懒，不如坡老愿儿愚。","dynasty":"宋代","title":"君畴仲晦蒙仲再和余差须二诗警斋侍郎又继之"}
{"author":"刘克庄","content":"病著经旬卧小斋，一窗萤雪与谁偕。季宣易尚资到溉，茂叔书曾取寿涯。志苦白头宁退惰，论孤黄吻竞攻排。兔园册子俱拈起，且放芙蓉月照怀。","dynasty":"宋代","title":"用强甫蒙仲韵十首"}
{"author":"刘克庄","content":"学者当穷理，工诗岂美名。不能禆采访，徒自取讥评。责己希韦孟，休官慕尚平。如今成病鹤，垂首噤无声。","dynasty":"宋代","title":"和赵吉州三首其一"}
{"author":"刘克庄","content":"脍人肝与采山薇，举世营营为饱饥。始信洋洋而逝矣，已烹鶂鶂复哇之。伏雌雉亦防身害，畴昔羊能兆祸基。独有广文君卓识，残杯冷炙也牢辞。","dynasty":"宋代","title":"闻喜宴李教君瑞不赴小诗赞美"}
{"author":"刘克庄","content":"刬骑犊子不施鞯，老退犹堪学力田。疏大夫金虽已散，蔺相如璧偶然全。黄河水有曾清日，白发人无再少年。许大乾坤愁塞满，觅无愁处只樽前。","dynasty":"宋代","title":"再和其一"}
{"author":"刘克庄","content":"偶送诗人共宿山，拥炉吹烛听潺湲。已修茗事将安枕，因看梅花复启关。崖色无苔通磵底，月光如练抹林间。平生所历同邮寄，独到庵中不忍还。","dynasty":"宋代","title":"别翁定宿瀑上"}
{"author":"刘克庄","content":"退之岁晚南溪上，把钓联诗得几回。便与乌衣群从约，及身强健更频来。","dynasty":"宋代","title":"三月二十一日泛舟十绝"}
{"author":"刘克庄","content":"巧历虽千岁，先知一日差。未能下算子，亦道是占家。","dynasty":"宋代","title":"杂咏一百首·洛下闳"}
{"author":"刘克庄","content":"曾立龙墀忝近臣，深知玉座最忧民。近传奎画蠲租赋，稽首觚棱祝圣人。","dynasty":"宋代","title":"秋旱继以大风即事十首"}
{"author":"刘克庄","content":"只留一影伴山房，坐待墙西隙月光。鹤忽归来寻旧里，燕犹相对语斜阳。虽无传附青云显，赖有书消白日长。万一载醪人问字，为言侬仅识偏旁。","dynasty":"宋代","title":"墙西一首"}
{"author":"刘克庄","content":"金骑越天堑至，水犀破雪浪回。儿单于鸣镝走，父令公免胄来。","dynasty":"宋代","title":"得江西报六言十首"}
{"author":"刘克庄","content":"鬼谷弟子捭阖，东方先生滑稽。彼哉妾妇道也，上以俳优畜之。","dynasty":"宋代","title":"冬夜读几案间杂书得六言二十首其五"}
{"author":"刘克庄","content":"御屏录了，冰衔换了，酷似香山居士。草堂丹灶莫留他，且领取、忠州刺史。移来芳树，摘来珍果，压尽来禽青李。三千年一荐金盘，又不是、玄都栽底。","dynasty":"宋代","title":"鹊桥仙（挑巷弟生日）"}
{"author":"刘克庄","content":"翠华未可议时巡，自古安危击重臣。闻说紫岩亲督战，孰云赤壁后无人。诸公尽作鑽天令，老子重为击壤民。万里阴霾冰霰合，一通露布挽迥春。","dynasty":"宋代","title":"上十四吟十首"}
{"author":"刘克庄","content":"霜髭撚断雪肩寒，帝放还山莫下山。饶取两生留鲁国，笑他四皓出蓝关。弈秋局已翻新势，王会图应复旧寰。老不预人家国事，自撑一叶向深湾。","dynasty":"宋代","title":"又即事四首其三"}
{"author":"刘克庄","content":"鸡絮交懽远，琵琶寄恨深。早知胡地冷，永巷亦甘心。","dynasty":"宋代","title":"杂题十首"}
{"author":"刘克庄","content":"落笔昔传九天上，诛茅今老万山中。殷勤封内种花令，物色畦间拾穗翁。道是单传曾雪立，元来一字耻雷同。语君此事须商榷，唐律尤难似古风。","dynasty":"宋代","title":"和兴化赵令君二首"}
{"author":"刘克庄","content":"小孙盘问翁翁，今朝怎不陈弧矣。翁道暮年惟只眼，不比六根全底。常日谈玄，余龄守黑，赤眚从何起。鬓须雪白，可堪委顿如此。心知病有根苗，短檠吹了，世界朦胧里。纵有金篦能去翳，不敢复囊萤矣。但愿从今，疾行如鹿，更细书如蚁。都无用处，留他教传麟史。","dynasty":"宋代","title":"念奴娇（丁卯生朝）"}
{"author":"刘克庄","content":"州牧有佳客，□□□□□。爱吟老叉句。犹记照隣文。□□□□□，□□□□□。吾无恤孤力，怀旧意空勤。","dynasty":"宋代","title":"平舟场□□□□□□为郡人刘某言某有客曰玉"}
{"author":"刘克庄","content":"移了太行王屋，飞上钧天帝居。黠子尽沦鬼录，敢儿方读仙书。","dynasty":"宋代","title":"杂记六言五首"}
{"author":"刘克庄","content":"往前曾爱铭文嘱，老病安知拟议差。柏下人埋将宿草，管城子秃已无花。自惭吾匪三长史，谁误君寻五作家。今代李邕领袖手，往来碑版不须嗟。","dynasty":"宋代","title":"答杨浩"}
{"author":"刘克庄","content":"古人一饭必思偿，恩大如天未易忘。囝罢白头相告语，三生不可负容堂。","dynasty":"宋代","title":"闻五月八日宸翰口号十首"}
{"author":"刘克庄","content":"秋赋曾宾送，春卿偶脱遗。离群嗟老境，同队记儿时。终制从家礼，高怀见墓碑。亦如陶处士，自作诔兼诗。","dynasty":"宋代","title":"挽方{上竹下鶖}粦贡士"}
{"author":"刘克庄","content":"巫祝欢言岁事详，丛祠十里鼓箫忙。衣冠优孟名孙□，□□□□□□□。□□阏氏成妒妇，幻教穆满作□□。□□□□□□□，何必区区笑郭郎。","dynasty":"宋代","title":"闻祥应庙优戏甚盛二首其二"}
{"author":"刘克庄","content":"翁参老龙华皓首，儿非逸骥附青云。瓣香先祝尧天子，次祝汾阳郭令君。","dynasty":"宋代","title":"闻五月八日宸翰口号十首"}
{"author":"刘克庄","content":"晚来吉语到茅椽，太华诗翁约泛莲。况有邹枚同预宴，可能李郭独如仙。帝犹给我还山俸，天不需人买月钱。挥手闯门冠盖客，急归勿搅甕间眠。","dynasty":"宋代","title":"次方寺丞方湖韵"}
{"author":"刘克庄","content":"但见颛朝久，谁知媚灶勤。纷纷由嬖进，非特一商君。","dynasty":"宋代","title":"杂咏一百首·景监"}
{"author":"刘克庄","content":"甫白不可作，千年有废坛。虚逢右文主，难献采诗官。与子擘麟脯，从渠切虮肝。后生多美秀，未可便粗瞒。","dynasty":"宋代","title":"又五言一首"}
{"author":"刘克庄","content":"瓜果跽拳祝，㬋罗扑卖声。粤人重巧夕，灯火到天明。","dynasty":"宋代","title":"即事十首其五"}
{"author":"刘克庄","content":"回貤异渥未之闻，凛凛乾淳生气存。频对青藜真济美，虽埋玉树尚追尊。奉新鸾诰陈幽壤，距小麟台只近村。太息琰玄皆耄矣，诔成姑以寝为园。","dynasty":"宋代","title":"居厚弟乞以碍止法官回授公朝特俞所请族子有"}
{"author":"刘克庄","content":"河岳腥膻愤朱忘，羡公遥领旧灵光。草荒太白骑驴迹，云冷希夷委蜕裳。定有遗民来献土，可无散吏去焚香。吾闻同华多奇观，不比炎州寂寞乡。","dynasty":"宋代","title":"方寺丞除云台观"}
{"author":"刘克庄","content":"顶垂翅短立䙰褷，孤泪谁听祇自悲。宁瘗焦山山下土，不将身托上林枝。","dynasty":"宋代","title":"无题二首其二"}
{"author":"刘克庄","content":"一尧禅臣后，洗耳急归休。邻叟嫌泉浊，牵牛饮下流。","dynasty":"宋代","title":"杂咏一百首·许由"}
{"author":"刘克庄","content":"玉殿龙墀元会日，千官拜舞奉尧樽。问周大老今安在，叹鲁灵光尚独存。次对职清褒橐从，中书君秃愧□□。自怜洛社归差晚，旧话无人可共论。","dynasty":"宋代","title":"挽林侍郎二首"}
{"author":"刘克庄","content":"叔季词人杂雅哇，喜君诗卷美无瑕。朋侪却走避三舍，句律斩新成一家。肯学小儿烹虱胫，要看大手拔鲸牙。村翁岂敢持衡尺，直为痴年两倍加。","dynasty":"宋代","title":"题林文之诗卷二首"}
{"author":"刘克庄","content":"忆在婴儿日，常依少父傍。不嗔仲容小，犹记阿宜长。诲语祛蒙吝，埋辞愧惰荒。从今有疑义，无复叩山房。","dynasty":"宋代","title":"季父习静哀诗四首"}
{"author":"刘克庄","content":"的皪开雕槛，氤氲入绮栊。何须傍班马，卧起二花中。","dynasty":"宋代","title":"记小圃花果二十首"}
{"author":"刘克庄","content":"抛书咍㘆声里，转枕屈伸肘中。卢生相黄粱舍，沈郎婿翠微宫。","dynasty":"宋代","title":"梦觉一首"}
{"author":"刘克庄","content":"久客长安市，人情薄似云。宁为绝交论，不著送穷文。白发长千丈，黄金尽百斤。故山春事动，深恐废耕耘。","dynasty":"宋代","title":"久客"}
{"author":"刘克庄","content":"治化无深浅，要诸久始知。遗民它日泪，太傅向来碑。反袂缘何事，轻裘若在时。勋名一片石，尸祝百年思。不比山公醉，惟应湛辈悲。征南亦深刻，感慨者为谁。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"不用急符催，先行要看梅。岁时亲祭海，休沐必登台。鲍井聊供饮，韩碑待拭苔。遥知蛮俗喜，令尹带琴来。","dynasty":"宋代","title":"送丁元晖知南海"}
{"author":"刘克庄","content":"今无寻师重趼，古有求人宿舂。道在青牛关外，经来白马寺中。","dynasty":"宋代","title":"释老六言十首其七"}
{"author":"刘克庄","content":"童蒙颇慕舞雩乐，老病犹参立雪碑。愧我高年成后殿，输他半夜得单传。著书有子诠中说，覆瓿无人守太玄。董薛程仇皆已矣，萤窗谁共辑遗编。","dynasty":"宋代","title":"怀旧二首"}
{"author":"刘克庄","content":"健笔当年奡可排，岂知老挟病俱来。芋梨煨熟曾分啖，榾柮烧残共画灰。伏壁尚堪传学者，虞廷犹记和康哉。向时同辇诸君子，输与村翁早乞骸。","dynasty":"宋代","title":"再次竹溪韵三首"}
{"author":"刘克庄","content":"士穷犹可忍，拾穗亦可歌。岁事还如此，畦间有穗麽。","dynasty":"宋代","title":"夏旱五首"}
{"author":"刘克庄","content":"塞外传烽急，云中调守难。谁为帝言者，白发老郎官。","dynasty":"宋代","title":"杂咏一百首·魏尚"}
{"author":"刘克庄","content":"医书攻百病，惟有老难医。雾眼朱成碧，霜颠涅不缁。","dynasty":"宋代","title":"即事"}
{"author":"刘克庄","content":"汉承秦后古书亡，太息高文总未遑。六叶蒲轮迎一老，元来却是议明堂。","dynasty":"宋代","title":"八十吟十绝"}
{"author":"刘克庄","content":"吾评世间病，至惨莫如盲。亲友不觌面，子孙惟认声。根存神不死，食既魄难生。赖有鬳斋老，书来吊失明。","dynasty":"宋代","title":"小雪后二日二首"}
{"author":"刘克庄","content":"竹溪来索后村吟，读记披图已醒心。岂是沕渊行雨懒，亦非避地入山深。喜看素瀑飞青壁，不管苍苔卧绿沉。西北城高刁斗急，将军未可问山林。","dynasty":"宋代","title":"寄题徐候雨山堂"}
{"author":"刘克庄","content":"新擢咸淳两台端，可继庆历四谏官。安知千载无南董，异日求君谏草看。","dynasty":"宋代","title":"乙丑元日口号十首"}
{"author":"刘克庄","content":"不觉朱明变素商，萤穿户牖燕辞梁。牢愁五鼓尤难睡，薄冷单衣未易当。谁伴子綦同隐几，亦无法喜共禅房。残骸到了犹贪爱，仙圣前头自炷香。","dynasty":"宋代","title":"秋思一首"}
{"author":"刘克庄","content":"食指清晨动，馋涎异味来。高情分石芥，辣性似徂徕。","dynasty":"宋代","title":"肃翁饷石门芥菜"}
{"author":"刘克庄","content":"占断溪山不纪年，俗开谤道是呆仙。马迟甘殿他人后，棋劣常输敌手先。饥咬菜根美熊掌，穷烧柏子当龙涎。可怜陈窦无精识，欲以绳维大厦颠。","dynasty":"宋代","title":"居厚弟和七十四吟再赋"}
{"author":"刘克庄","content":"雁回杳杳浑无报，鹊语啾啾似有凭。忽得远书看百过，眼昏自起剔残灯。","dynasty":"宋代","title":"和仲弟十绝"}
{"author":"刘克庄","content":"绝漠功虽大，长城怨亦深。但知伤地脉，不悟失人心。","dynasty":"宋代","title":"杂咏一百首·蒙恬"}
{"author":"刘克庄","content":"想见朱衣吏，催排玉笋班。老臣绝朝谒，北望祝南山。","dynasty":"宋代","title":"岁除即事十首"}
{"author":"刘克庄","content":"少日喜累句，暮年多短章。假令重盛壮，展拓不能长。","dynasty":"宋代","title":"短章二首"}
{"author":"刘克庄","content":"老子今年八十三，怕寒浑未试春衫。尚存晋宋间人意，折得南枝带雪簪。","dynasty":"宋代","title":"馀寒"}
{"author":"刘克庄","content":"临照三千界，涵濡四十春。沙难量福寿，天不大尧仁。眇小坡诗案，优容濮议人。老臣偏恸绝，曾扈属车尘。","dynasty":"宋代","title":"大行皇帝挽诗六首"}
{"author":"刘克庄","content":"紫芝曾说子能诗，开卷如亲玉树枝。古佛写成翻水偈，天仙遗下步虚词。的然沈谢何难识，逝矣应刘不可追。寂寞西湖三尺墓，谁携斗酒一浇之。","dynasty":"宋代","title":"答汤升伯因悼紫芝"}
{"author":"刘克庄","content":"宰社如宰天下，其难举者莫胜。忍事吸醋三斗，不饮强饭二升。","dynasty":"宋代","title":"送强甫赴惠安六言十首"}
{"author":"刘克庄","content":"赤帝当垂令，馀威烈暴秦。若无大圆镜，热杀世间人。","dynasty":"宋代","title":"池上对月五首"}
{"author":"刘克庄","content":"世俗传偷药，嫦娥以此名。唐人皆咏月，吾取玉川生。","dynasty":"宋代","title":"池上对月五首"}
{"author":"刘克庄","content":"斯人古少况于今，每恨诸贤识未深。朝给赙钱方掩骨，家无馀帛可为衾。向来夫子真知己，近世门生喜负心。惟有天涯华发掾，独挥衰涕望山阴。","dynasty":"宋代","title":"梦丰宅之二首"}
{"author":"刘克庄","content":"茫茫衰草与云平，斗气千年不复明。惟有多情篷上月，相随客子过丰城。","dynasty":"宋代","title":"湖南江西道中十首"}
{"author":"刘克庄","content":"植物虽微性有常，人心翻覆至难量。李陵卫律阴山死，不似葵花识太阳。","dynasty":"宋代","title":"葵花二首"}
{"author":"刘克庄","content":"宫腰束素。只怕能轻举。好筑避风台护取。莫遣惊鸿飞去。一团香玉温柔。笑颦俱有风流。贪与萧郎眉语，不知舞错伊州。","dynasty":"宋代","tags":"婉约，写人","title":"清平乐·赠陈参议师文侍儿"}
{"author":"刘克庄","content":"饯送多逢掖，俱怀倒屣恩。浮图无合颖，冤狱有平反。辇路催华毂，山城漫彩门。病翁不下榻，判袂一销魂。","dynasty":"宋代","title":"送赵和录与启"}
{"author":"刘克庄","content":"免周柱史出函关，岂有根株可据蟠。但见名刊党碑内，可曾身在属车间。老尤怕血斤边指，春不能朱镜里颜。谁道先生浑懒去，巾车检校别村还。","dynasty":"宋代","title":"又和八首"}
{"author":"刘克庄","content":"卜叟囊书击肘边，儿童尊信等神仙。立谈算尽平生事，问到封侯拜相年。","dynasty":"宋代","title":"村居书事四首"}
{"author":"刘克庄","content":"出郭五里强，治地十亩宽。奇峰面朝挹，高阜背屈蟠。忽献若神授，久閟由天悭。兹焉卜寿宫，朱垩浮林端。使君世虑澹，出岭颜如丹。静思三窟危，孰如天丘安。莳松既森秀，引泉亦甘寒。愿言奉巾屦，暇日来盘桓。","dynasty":"宋代","title":"林容州别墅"}
{"author":"刘克庄","content":"海滨荒浅幼无师，前哲藩篱尚未窥。玄咏易流西晋学，苦吟不脱晚唐诗。远僧庵就勤求记，亡友坟成累索碑。天若假余金石寿，所为讵肯止于斯。","dynasty":"宋代","title":"自勉"}
{"author":"刘克庄","content":"八斛四斗舍利，一丈六尺金身。右胁已寂已灭，双趺是妄是真。","dynasty":"宋代","title":"溪庵放言十首"}
{"author":"刘克庄","content":"万里先行脚，三家晚闭关。曾求诗入海，亦作史藏山。","dynasty":"宋代","title":"放言其四"}
{"author":"刘克庄","content":"绛路泥尤滑，柴门扫不开。子猷返棹后，不见有船来。","dynasty":"宋代","title":"咏潇湘八景各一首·江天暮雪"}
{"author":"刘克庄","content":"彼雏饰容服，吾穉业耕锄。不以贫惭富，贤哉妇儆夫。","dynasty":"宋代","title":"杂咏一百首·儒仲妻"}
{"author":"刘克庄","content":"曝背聊披陶子絮，压衣且系吕公绦。可怜太白心犹騃，不著蓑衣著锦袍。","dynasty":"宋代","title":"辛亥各口占十绝其四"}
{"author":"刘克庄","content":"朱颜无药能驻，白发缘愁许长。昏昏枉读万卷，蹙蹙起瞻四方。","dynasty":"宋代","title":"目痛一月未愈自和前九首"}
{"author":"刘克庄","content":"遣作岭头使，似戍玉门关。来时送者，举酒珍重祝身安。街畔小儿拍笑，马上是翁矍铄，头与璧俱还。何处得仙诀，发白颊犹丹。屋茅破，篱菊瘦，架签残。老夫自计甚审，忙定不如闲。客难扬雄拓落，友笑王良来往，面汗背芒寒。再拜谢不敏，早晚乞还山。","dynasty":"宋代","title":"水调歌头·遣作岭头使"}
{"author":"刘克庄","content":"善谑非为谑，微言可解纷。祈招忘出处，也道读三坟。","dynasty":"宋代","title":"左史倚相"}
{"author":"刘克庄","content":"遗诰兼新讣，同时至荜门。龙髯先帝远，鲐背几公存。方恨三旌晚，俄惊一鉴昏。潸然关世道，不是哭私恩。","dynasty":"宋代","title":"挽袁侍郎二首"}
{"author":"刘克庄","content":"雪萧太傅几罹祸，讼石中书又纳忠。岂可朝无宗室老，不知家有国师公。","dynasty":"宋代","title":"杂咏七言十首"}
{"author":"刘克庄","content":"删后元来尽有诗，此言莫遣邵程知。匹如东土生三叶，横向西江出一枝。俚曲俗方尊郢市，古音今少奏咸池。谁云老子无呵导，塘上蛙声鼓吹随。","dynasty":"宋代","title":"四和"}
{"author":"刘克庄","content":"栖非梧不憩，渴以醴为浆。回首笑鸱辈，方争腐鼠忙。","dynasty":"宋代","title":"子真子常饷双鸳将以五言效颦三首以谢"}
{"author":"刘克庄","content":"连墙终岁小相过，时听书声警睡魔。懒续胶弦欢意薄，虽分风月皱眉多。廉如玉雪谁知者，仕止牙绯奈命何。昨送华轩今哭墓，伤心相挽不成歌。","dynasty":"宋代","title":"挽宋泉粹"}
{"author":"刘克庄","content":"浪说身如蝶，安能及蝶哉。穿花终日去，据槁霎时回。","dynasty":"宋代","title":"题四梦图·梦蝶"}
{"author":"刘克庄","content":"不了一毫事，空捐七尺躯。陶惜其人没，雄才以盗书。","dynasty":"宋代","title":"刺客"}
{"author":"刘克庄","content":"幅裂常包割地羞，扫平忽雪载天雠。穹庐山蹀完颜血，露布新函守绪头。","dynasty":"宋代","title":"端嘉杂诗二十首"}
{"author":"刘克庄","content":"连墙终岁少相过，时听书声警睡魔。懒续胶弦欢意薄，虽分风月皱眉多。廉如玉雪谁知者，仕止牙绯奈命何。昨送华轩今哭墓，伤心相挽不成歌。","dynasty":"宋代","title":"挽宋泉倅"}
{"author":"刘克庄","content":"绕林寻香不见，对花写貌失真。痴人鼻孔无辨，俗子毫端有尘。","dynasty":"宋代","title":"寄题赵尉若钰兰所六言四首"}
{"author":"刘克庄","content":"君恩如纨扇，惟恐值秋风。方喜入怀里，安知弃箧中。","dynasty":"宋代","title":"古宫词十首"}
{"author":"刘克庄","content":"幼磨铁砚翁同学，晚捧铜槃客鲜从。十二相宁分虎鼠，两家子各判猪龙。有时扪虱灯前话，亦或骑鲸海上逢。自是老人眠睡少，梦回原不为晨钟。","dynasty":"宋代","title":"用强甫蒙仲韵十首"}
{"author":"刘克庄","content":"生来拙性嗜清幽，因过山家为小留。顶笠儿归行树沙，提瓶妇去汲溪头。参天老竹当门碧，尽日寒泉绕舍流。我料草堂犹未架，规模已被野人偷。","dynasty":"宋代","title":"小梓人家"}
{"author":"刘克庄","content":"江卿二皋除书下，不与寻常遣使同。玉佩懒随小儿走，绣衣聊展丈夫雄。剑刀俗革田秋熟，贯索芒收圄夜空。想伴清言惟小谢，有诗毋惜寄衰翁。","dynasty":"宋代","title":"喜仲晦除江西宪二首"}
{"author":"刘克庄","content":"北戍逢君岁建寅，岂知今作落南人。瘴来客病邻山鬼，舶去乡书托海神。目送飞鸢偏恋土，梦随画隼共行春。谢家兄弟如双璧，交契宁非有宿因。","dynasty":"宋代","title":"武冈叶使君寄诗次韵二首其二"}
{"author":"刘克庄","content":"闻说都人竞出嬉，御街箫鼓倍年时。相公入奏天颜喜，半夜扬州送捷旗。","dynasty":"宋代","title":"辛卯满散天基节即事六首"}
{"author":"刘克庄","content":"吴兢史法蔡邕碑，每叹斯文尚在兹。老夺故交堪痛惜，晚徵集序未遑为。单传骨髓惟吾子，空呕心肝向阿谁。道远束刍携不去，覆翻遗墨岂胜悲。","dynasty":"宋代","title":"哭吴卿明辅二首"}
{"author":"刘克庄","content":"寄声谢绛灌，勿毁洛阳人。岁晚治安策，谆谆礼大臣。","dynasty":"宋代","title":"杂咏一百首·贾谊"}
{"author":"刘克庄","content":"已买荒山卜毳藏，岂知来此借禅床。傍人尽怪病摩诘，送客不嫌穷孟尝。皓白群仙应笑老，昏花太乙谩分光。何时邻里持牛酒，却贺先生返故乡。","dynasty":"宋代","title":"辛亥三月九日宿囊山"}
{"author":"刘克庄","content":"百家众体皆融液，一字陈言亦剷除。陋矣小巫步神禹，譬之大战获侨如。子行给子尚方札，吾自乘吾下泽车。本是腐儒非磊落，莫嫌窗下注虫鱼。","dynasty":"宋代","title":"七和"}
{"author":"刘克庄","content":"向来思钝费冥搜，不觉呻吟到白头。曾与乃翁分雪案，今看吾子突烟楼。晚多借月留云作，却悔升天入海求。大有英才被诗赚，岂如黄册取公侯。","dynasty":"宋代","title":"答林祖武"}
{"author":"刘克庄","content":"市脯店犹远，刈刍人未归。夜深语童子，且掩半边扉。","dynasty":"宋代","title":"宿山中十首"}
{"author":"刘克庄","content":"得来矻矻相亲附，飏去频频入梦思。盗璧相争笞掠汝，窃弓子笔亦诛之。偿金在我宁从厚，拜石为兄苦好奇。待唤良工镌砚背，偷儿携出有人知。","dynasty":"宋代","title":"余常用小端砚失之经年忽在常卖人手中以钱赎"}
{"author":"刘克庄","content":"送迎懒更下禅床，撑拄犹堪坐道场。大众□□□□病，小师忽报惠休亡。庵荒空复留遗偈，□□□□□厚藏。吾老此诗聊赠别，塔铭合属紫薇郎。","dynasty":"宋代","title":"哀二僧"}
{"author":"刘克庄","content":"高牙拂云车带雨，清晓西州气成雾。玉麟堂上少文书，白鹭亭前多杖屦。古来此地一都会，城郭楼台尽非故。落日曚曨江北山，断烟仿佛新亭路。神州岂但夷甫责，西风更有元规污。是中端的得长城，正自不能堪短簿。戏马频从九日游，南楼许共诸君住。眼前突兀坡老碑，醉里吟哦谪仙句。只今蕙帐怨猿鹤，想见齐盟忆鸥鹭。淮南四月蚕麦熟，宫阙山河烦卧护。了知此意诚能驯，未许寻公遂初赋。","dynasty":"宋代","title":"金陵作"}
{"author":"刘克庄","content":"惠州副使是新差，定武端明落旧阶。尽遣秦郎晁子去，只携周易鲁论来。","dynasty":"宋代","title":"东坡故居二首"}
{"author":"刘克庄","content":"旷土茫茫无主名，朱门惟恐籍分明。老农犹记淳熙事，太息文公志未行。","dynasty":"宋代","title":"龙溪道中"}
{"author":"刘克庄","content":"浮休叹柳斫为薪，子美怜梅傍战尘。只愿玉关烽燧息，老身长作看花人。","dynasty":"宋代","title":"二叠"}
{"author":"刘克庄","content":"呼童扫蚁子，勿上法堂阶。渠出卖厅角，云参妙喜来。","dynasty":"宋代","title":"蚁"}
{"author":"刘克庄","content":"久向优场脱戏衫，亦无布袋杖头担。化弥勒身千百亿，问绛人年七十三。诸老萧疏留后殿，高僧灭度少同参。未应春事全无分，醉折缃桃蒲帽簪。","dynasty":"宋代","title":"己未元日"}
{"author":"刘克庄","content":"屋角微闻哢晓禽，起煨榾柮旋冠簪。莱衣儿老长相守，椒酒翁衰且少斟。浮世事浑忘记了，暮年诗转用功深。双桃忽放花如锦，勾引先生策杖寻。","dynasty":"宋代","title":"元日七言二首"}
{"author":"刘克庄","content":"城中冠盖匆匆散，老子空携影逐身。追路饯余三百里，斯人心事异他人。","dynasty":"宋代","title":"罗浮寄公储子洪二兄四首其二"}
{"author":"刘克庄","content":"底须辛苦访蓬莱，唾手功名亦快哉。唐季闽尤多进士，宋兴莆已四抡魁。来听雅乐歌三阕，去占群花第一开。乡老献书侯劝驾，共为昭代育群才。","dynasty":"宋代","title":"和潘侯劝驾韵"}
{"author":"刘克庄","content":"愁眉暂展赖君诗，欲以先知觉后知。历引竺乾宽此老，未甘嬴博窆吾儿。寄阿兰若俄经昔，袝短松冈会有期。欲访巫咸何处在，忧来自向理中推。","dynasty":"宋代","title":"余哭蟾子潮士钟大鸣有诗相宽次韵"}
{"author":"刘克庄","content":"呕出心肝撚短髭，篱边沙际动移时。獠奴窃笑翁迂阔，因斲梅诗忘午炊。","dynasty":"宋代","title":"二叠其九"}
{"author":"刘克庄","content":"坠殻纷纷满树间，更抛墙外费防闲。暗中仍被揶揄笑，此老冬烘可热瞒。","dynasty":"宋代","title":"樗庵采荔二绝"}
{"author":"刘克庄","content":"路危防陟远，溪黑阻穷深。凉月如高士，频招未出林。","dynasty":"宋代","title":"宿山中十首"}
{"author":"刘克庄","content":"华裾乃肯访衰翁，何德烦君贽一通。百尺楼真广陵后，千岩宅在鲁家东。句中有眼参方见，删后无诗论未公。年少分阴且惜取，老夫不觉已头童。","dynasty":"宋代","title":"和陈生投赠二首"}
{"author":"刘克庄","content":"旧闻岩洞胜，欲往自髫年。耸秀过灵隐，幽深似善权。远环州堞外，近献屋檐边。傥有登临约，甘为子执鞭。","dynasty":"宋代","title":"游水东诸洞次同游韵二首其二"}
{"author":"刘克庄","content":"昨日专城守，今朝失国人。乾坤如许大，无地着孤臣。","dynasty":"宋代","title":"离郡五绝"}
{"author":"刘克庄","content":"旧{左亻右替日换心}臣学浅，晚召主恩深。莫鉴萧张否，重来遂病瘖。","dynasty":"宋代","title":"杂咏一百首·周堪"}
{"author":"刘克庄","content":"平生拙计类愚公，处处撑篙遡逆风。身已呻吟行泽畔，谁令剥啄到山中。历官蚁穴一场梦，闷事鸡窠百岁翁。颇恨暮年持酒戒，不能领客访无功。","dynasty":"宋代","title":"次王玠投赠韵三首"}
{"author":"刘克庄","content":"古来禁火惟汾晋，今遍天涯海角然。一老家才有黔突，五侯第各起青烟。绝谀墓笔方无愧，比乞墦人岂不贤。独恨海棠吹打尽，枝头粉泪湿红绵。","dynasty":"宋代","title":"寒食二首"}
{"author":"刘克庄","content":"杂遝今观渡，依稀昔浴沂。居人空巷出，几个咏而归。","dynasty":"宋代","title":"端午五言三首"}
{"author":"刘克庄","content":"邻壁嘲啾诵学而，老人睡少听移时。它年谨勿如张禹，帝问床前谬不知。","dynasty":"宋代","title":"田舍即事十首"}
{"author":"刘克庄","content":"性偶安林薮，元非慕独清。米从仁祖乞，粟是伯夷耕。废井通邻汲，深墙隔市声。却因虚澹极，亦自觉身轻。","dynasty":"宋代","title":"闲居即事"}
{"author":"刘克庄","content":"的皪开雕槛，氤氲入绮栊。何须傍班马，卧起二花中。","dynasty":"宋代","title":"记小圃花果二十首"}
{"author":"刘克庄","content":"□□□间不知裁，老思安能更夺胎。九制一挥嗟事在，重□双导击时来。拟营草具留连赏，莫放花神取次开。堪叹吾门今寂寂，过江曾有两抡魁。","dynasty":"宋代","title":"自和二首"}
{"author":"刘克庄","content":"我为明道君崇道，同□□□晚节光。遍阅后来积薪者，仅存前度看花郎。雕零堪叹瓜三摘，老退犹贪粟一囊。但愿弟兄离华发，多批祠考赛汾阳。","dynasty":"宋代","title":"□□□"}
{"author":"刘克庄","content":"别墅棋边勍敌破，上流帐下捷书飞。几年二虎争雄长，一剖为羓一遁归。","dynasty":"宋代","title":"丁卯元日十首"}
{"author":"刘克庄","content":"我如龚胜，君如龚舍，拂袖同归乡里。共骑竹马有谁存，总唤入、耆英社里。苍华尚黑，黄婆方旺，争问翁年今几。一门两个老人星，直看见、孙儿生子。","dynasty":"宋代","title":"鹊桥仙·我如龚胜"}
{"author":"刘克庄","content":"夹岸盲风扫楝花，高城已近被云遮。遮时留取城西塔，篷底归人要认家。","dynasty":"宋代","title":"归至武阳渡作"}
{"author":"刘克庄","content":"揆余初度。笑汝曹绯绿，乃翁苍素。一甲子、带水拖泥，今岁谢君恩，放还山去。政事堂中，把手版、分明抽付。向门前客道，老子出游，人不知处。小车万花引路。又谁能记得，观里千树。老冉冉、欢意阑珊，纵桃叶多情，难唤同渡。买只船儿，稳载取、笔床茶具。便芸瓜、一生一世，胜侯千户。","dynasty":"宋代","title":"解连环（甲子生日）"}
{"author":"刘克庄","content":"年年跃马长安市，客舍似家家似寄。青钱换酒日无何，红烛呼卢宵不寐。易挑锦妇机中字，难得玉人心下事。男儿西北有神州，莫滴水西桥畔泪。","dynasty":"宋代","title":"木兰花/玉楼春戏呈林节推乡兄"}
{"author":"刘克庄","content":"行世安能保不刊，自怜敝帚笑傍观。熏香未可疏班马，抓痒无过看杜韩。雷挟六丁来取易，天教两鸟不鸣难。吾闻海上鲸堪脍，休把鸾刀切蚁肝。","dynasty":"宋代","title":"温陵诸贤接刊拙稿竹溪且院有诗助噪戏和一首"}
{"author":"刘克庄","content":"垂堂一跌血面，闭合三旬裹疮。有佛至维摩室，无人拜德公床。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"曾结丝絇侍玉旒，暮年身世寄沧洲。丑容讵得陪三阁，强项安能事五楼。何用渡芦登彼岸，偶然斩草乐斯邱。牧童窃听商歌起，此老胸中不著愁。","dynasty":"宋代","title":"溪庵十首"}
{"author":"刘克庄","content":"梦与诸贤会赏心，恍然佳日共登临。酒边多说乌衣事，曲里犹残玉树音。江水淮山明历历，孙陵晋庙冷沉沉。晓钟呼觉俱忘却，夕记千门柳色深。","dynasty":"宋代","title":"梦赏心亭"}
{"author":"刘克庄","content":"触石才肤寸，垂天忽怒飞。道人不出户，笑汝出还归。","dynasty":"宋代","title":"题汪道士云庵"}
{"author":"刘克庄","content":"珠树无多攀不已，珊瑚有尽采无穷。海神上诉天公怒，似怕龙宫宝藏空。","dynasty":"宋代","title":"十叠"}
{"author":"刘克庄","content":"此段君王付托谁，明公身可荷安危。常游簪带春携客，忽夺崑崙夜出奇。忠定罢兵才建绍，襄公讨叛止邕宜。腐儒虽惫如同载，堪稿平蛮第二碑。","dynasty":"宋代","title":"送胡石璧帅广西二首"}
{"author":"刘克庄","content":"谢女吟边絮，英台去日衣。不应零落尽，惟见蝶儿飞。","dynasty":"宋代","title":"落花怨十首"}
{"author":"刘克庄","content":"虽则仇平仲，何曾问大年。崇宁一相拜，元祐几人全。","dynasty":"宋代","title":"杂记十首"}
{"author":"刘克庄","content":"犹记寻梅负酒瓢，当时宾主正丰标。通宵纵饮烧银烛，搀早催开唤玉箫。摘艳人亡谁共赏，戴花翁在老无憀。重来只是新华表，不忍攀枝更折条。","dynasty":"宋代","title":"二月十八日过梅庵追怀主人二首"}
{"author":"刘克庄","content":"贵重元身外物轻，荐书怂恿入都城。金闺得路通初籍，玉座临轩再唱名。岩邑古人难锦制，长官叔世少琴声。今皇取法乾淳帝，峨豸多由此陟明。","dynasty":"宋代","title":"送赵抚干赵班"}
{"author":"刘克庄","content":"柳七葬淮头，营妓岁沥酒。不知花翁坟，有人擘纸否。","dynasty":"宋代","title":"病中杂兴五言十首"}
{"author":"刘克庄","content":"幕下相从若弟兄，当年曾悔误谈兵。足行江北生重趼，发为山东白几茎。病拥琴书专一壑，老携檄笔赴孤城。暮云不见关山路，空有天涯故旧情。","dynasty":"宋代","title":"闻黄德常除德安倅"}
{"author":"刘克庄","content":"十里稀逢寸地平，且无木影荫入行。凫飞难学王乔舄，鱼贯全如邓艾兵。樵子献花簪帽重，山灵供水入瓢清。扪萝莫怪匆匆下，恐赚林僧束炬迎。","dynasty":"宋代","title":"与客登壶山绝顶"}
{"author":"刘克庄","content":"八十公公三岁儿，一孩一耄总憨痴。向来略识童蒙训，老去惟吟豁达诗。","dynasty":"宋代","title":"立春七首"}
{"author":"刘克庄","content":"李广飞将军，世南行秘书。乃知数寸管，不及丈二殳。","dynasty":"宋代","title":"病中杂兴五言十首"}
{"author":"刘克庄","content":"垂堂一跌血面，闭合三旬裹疮。有佛至维摩室，无人拜德公床。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"苍头奉辟书，严装犯萧辰。岂不谋出处，岁检水菽贫。曛黑投山中，明发趋江滨。渔父隐者欤，叶舟方垂缗。相逢飘然逝，似笑来往频。白鸥我同盟，青山吾故人。即之欲与言，邈若不可亲。昔迎归轩喜，今见行橐嗔。索愿怅未谐，抱惭终此身。先贤远志喻，千载犹如新。","dynasty":"宋代","title":"发枕峰"}
{"author":"刘克庄","content":"暮止溪西宿，喧呼聒四邻。满村无别姓，比屋喜生人。解榻勤为黍，烘衣许觅薪。客房惟有月，偏照不眠身。","dynasty":"宋代","title":"溪西"}
{"author":"刘克庄","content":"昨泛灵槎河汉津，今撑小艇水云身。相居自作蹲池计，天子何曾如屋嗔。开绿野尊姑领客，第甘泉颂可无人。白沙翠竹宜闲步，绝胜东华踏软尘。","dynasty":"宋代","title":"答吴侍郎二首"}
{"author":"刘克庄","content":"昔我叨驰驲，惟君伴聚萤。病翁尚占毕，良友忽幽冥。古有东方赞，今无贞曜铭。不知吟几些，叫得屈原醒。","dynasty":"宋代","title":"挽林法曹实甫二首"}
{"author":"刘克庄","content":"便披蓑、荷锄归去，何须身著宫锦。与谁共话桑麻事，朱老阮生尤稔。筛样饼。瓮样茧，长须赤脚供樵饪。清流浊品。尽扫去胸中，置诸膜外，对酒莫辞饮。华胥梦，怕杀人惊晓枕。疏窗惟月来闯。一生常被弓旌误，且告朝家追寝。愁个甚。君管取，有薇堪采松堪荫。茅山再任。幸不是谋臣，又非世将，免犯道家禁。","dynasty":"宋代","title":"摸鱼儿·便披蓑"}
{"author":"刘克庄","content":"环子受兵火涴，梅姬如玉雪清。二妃未免遗恨，三郎可煞无情。","dynasty":"宋代","title":"读开元天宝遗事一首"}
{"author":"刘克庄","content":"倦入承明听履声，朱轓今复厌专城。汤胸太华供吟兴，照眼伊川洗宦情。莼鱠何惭高士决，琴龟不减昔贤清。未应便葺东山墅，出处方关世重轻。","dynasty":"宋代","title":"和叶尚书解印二首"}
{"author":"刘克庄","content":"此蓬此月属谁哉，送汝挑包谒恕斋。说与同名同号者，龙图亲为判凭来。","dynasty":"宋代","title":"三赠月蓬道人其二"}
{"author":"刘克庄","content":"材名汉廷选，文学孔门科。不仿治安策，宜赓喜起歌。三麾老龚遂，一榻病维摩。此事悬于命，吁嗟可奈何。","dynasty":"宋代","title":"挽林计院二首"}
{"author":"刘克庄","content":"天既劳我佚我，侯偶得之失之。安用尔铜鱼使，且伴吾竹马嬉。","dynasty":"宋代","title":"六言五首为仓部弟寿"}
{"author":"刘克庄","content":"老作黄冠返旧山，尚支驿料破衙官。孤臣毫发皆君赐，独坐风廊不觉寒。","dynasty":"宋代","title":"辛卯满散天基节即事六首"}
{"author":"刘克庄","content":"唤做农夫却逢掖，道是禅和又幅巾。灞陵雪中耸肩客，天津桥上皱眉人。","dynasty":"宋代","title":"记颜"}
{"author":"刘克庄","content":"此赋何曾涉怪神，本诸孔孟体诸身。乃知犬子揄扬者，才是僬侥国里人。","dynasty":"宋代","title":"读汤伯纪大人赋"}
{"author":"刘克庄","content":"忝居言偃室，偶在郑公乡。尽识阶庭秀，多窥屋壁藏。数行杜陵泪，一瓣孔林香。吾老无行役，何由沥奠觞。","dynasty":"宋代","title":"挽朱吏部子明二首"}
{"author":"刘克庄","content":"古来观社见春秋，茜袂银钗尽出游。欲与鲁人同猎较，可怜身世尚它州。","dynasty":"宋代","title":"田舍即事十首"}
{"author":"刘克庄","content":"物我乖离果孰亲，色空捏合本非真。金狨马上惭穷相，玉镜台中识幻人。南北宗禅皆具眼，东西施貌各含颦。眉间一点元无喜，颊上三毛岂有神。","dynasty":"宋代","title":"次竹溪所和薛明府镜中我诗三首"}
{"author":"刘克庄","content":"半山字说行，精义极贯穿。世好鸦蚓书，谁识虫鱼篆。","dynasty":"宋代","title":"字说一首"}
{"author":"刘克庄","content":"作庆历诗赓石介，读开元报喜孙樵。自节蒉桴谐律吕，岂无木铎采风谣。","dynasty":"宋代","title":"乙丑元日口号十首其十"}
{"author":"刘克庄","content":"大梁宫中设毡屋，大梁少年胡结束。少年嘻笑老人悲，尚记二帝蒙尘时。乌虖国君之雠通百世，无人按剑决大议。何当偏师缚颉利，一驴驮载送都市。","dynasty":"宋代","title":"大梁老人行"}
{"author":"刘克庄","content":"少少旗亭夹道边，小桥终日水潺湲。垂杨种后方二尺，惆怅成阴是几年。","dynasty":"宋代","title":"种柳"}
{"author":"刘克庄","content":"徵在生夫子，摩耶育释迦。人人衣逢掖，个个着袈裟。","dynasty":"宋代","title":"四月八日三绝"}
{"author":"刘克庄","content":"忠惠松楸过者饮，谁知藏伏祸机深。英魂久向兹埋玉，佛面今为汝削金。下马三号空抆泪，磔蟆万段亦甘心。迩来野外无全塚，谩使闲人愤满襟。","dynasty":"宋代","title":"盗发蔡端明墓一首和竹溪韵"}
{"author":"刘克庄","content":"故交岁晚各西东，解后斯人慰老穷。莫把冠巾浼澄观，更添须发恼林公。强牵谢客为禅客，闲伴涪翁作钓翁。行矣余方有公事，异时傥肯访山中。","dynasty":"宋代","title":"题倪上人诗卷"}
{"author":"刘克庄","content":"自从失关隘，国荡无藩篱。血喋渭耕处，草荒汉坛基。获复以沪叛，坏势如败棋。设非城古渝，遂举蜀弃之。吁嗟今之人，不念筑者谁。但见绳陈汤，未闻言李齐。曾忆建隆殿，老柏生新枝。方喜立赤帜，俄已变黑旗。昔欲包秦巩，今乃防嘉眉。澈也客金吾，于何驻旌麾。孟坚出塞铭，仲宣从军诗。吾耄不可待，何以慰离思。","dynasty":"宋代","title":"杂兴"}
{"author":"刘克庄","content":"听得先生去，抛书喜欲颠。吾闻渥洼种，堕地不须鞭。","dynasty":"宋代","title":"岁除即事十首"}
{"author":"刘克庄","content":"忍死教磨墨，留书诀父兄。读来堪下泪，寄去怕伤情。墓要师为志，诗于世有名。夜阑秋枕上，犹梦共山行。","dynasty":"宋代","title":"哭薛子舒二首其二"}
{"author":"刘克庄","content":"石卫尉家先没入，黔娄生处亦诛求。客嘲未悟漫天戏，鬼瞰皆知偃月谋。不许他人分越国，预拚异日去崖州。傍观莫枉为酸鼻，鹿死无魂岂有愁。","dynasty":"宋代","title":"书近事二首"}
{"author":"刘克庄","content":"巢居吸景休粮，壁观入定放光。三万里隔弱水，六千劫坐道场。","dynasty":"宋代","title":"冬夜读几案间杂书得六言二十首"}
{"author":"刘克庄","content":"士女匆匆散，溪山寂寂然。龙舟闲似我，阁起向沙边。","dynasty":"宋代","title":"端午五言三首"}
{"author":"刘克庄","content":"诏岁银袍盛，头场玉鉴明。妃灵如有助，娥老尚多情。","dynasty":"宋代","title":"中秋大风雨五绝"}
{"author":"刘克庄","content":"姑射仙风肌似雪，卢郎鬼质面如蓝。不劳鉴裁分妍丑，但览丰标辨圣凡。","dynasty":"宋代","title":"相法一首"}
{"author":"刘克庄","content":"向来金谷友，至此散如云。却是娉婷者，楼前不负君。","dynasty":"宋代","title":"杂咏一百首·绿珠"}
{"author":"刘克庄","content":"齿宿何妨意尚新，向来误认假为真。漏名左相门首客，占籍愚公谷里人。上知岂无千虑失，下官惟有两眉颦。史臣传与颂台谥，未抵杯中物切身。","dynasty":"宋代","title":"次韵林太渊二首"}
{"author":"刘克庄","content":"睡起无人小院空，南华一卷磬声中。鼻端老去齐香臭，分别柑花是晚风。","dynasty":"宋代","title":"春日二首"}
{"author":"刘克庄","content":"放逐谁曾为解骖，自治芜秽垦山南。西畴会有两歧麦，东府底须三寸酣。芋美尤于饥后觉，榄甜少待味回参。采薇散发无穷乐，寄语痴人勿豢酣。","dynasty":"宋代","title":"又即事二首"}
{"author":"刘克庄","content":"勇归陶子元非矫，素懒嵇公每不堪。僧贺新堂初见一，友忻旧径再开三。渠侬去矣涯之北，此士佳哉斗似南。遮莫肯招房□客，老夫或可作同参。","dynasty":"宋代","title":"题梁抚干见一堂"}
{"author":"刘克庄","content":"泮涣舞雩乐，欢呼祀蜡忙。且记童子咏，莫管国人狂。","dynasty":"宋代","title":"神君歌十首其八"}
{"author":"刘克庄","content":"说与行云，且撋就、嫦娥今夕。俄变见、金蛇能紫，玉蟾能白。九万里风清黑眚，三千世界纯银色。想天寒、桂老已吹香，堪攀摘。湘妃远，谁鸣瑟。桓伊去，谁横笛。叹素光如旧，朱颜非昔。老去欢悰无奈减，向来酒量常嫌窄。倩何人、天外挽冰轮，应留得。","dynasty":"宋代","title":"满江红其二十二丁巳中秋"}
{"author":"刘克庄","content":"起瞻宇宙尚阴霾，杖策篱东一散怀。发少可堪乌帽落，樽空凝望白衣来。插萸兄弟悲终鲜，把菊先生唤不回。犹倚栏杆搔雪鬓，老无脚力更登台。","dynasty":"宋代","title":"九日"}
{"author":"刘克庄","content":"鲸吸仙人饮兴浓，尤嫌恶客懒迎逢。逆风弱水三万里，梦雨高唐十二峰。诗派相邀容入社，酒泉虽远愿移封。葑田毕竟胜高仰，犹可躬耕佐大农。","dynasty":"宋代","title":"四和其一"}
{"author":"刘克庄","content":"只留一影伴山房，坐待墙西隙月光。鹤忽归来寻旧里，燕犹相对语斜阳。虽无传附青云显，赖有书消白日长。万一载醪人问字，为言侬仅识偏旁。","dynasty":"宋代","title":"墙西一首"}
{"author":"刘克庄","content":"张生快士非拘儒，袖出一编相斫书。扑虱拍蚊吾不忍，断蛇刺虎子何粗。","dynasty":"宋代","title":"旴士张季携所注三略访西山先生既跋其书余复"}
{"author":"刘克庄","content":"文字无穷才有穷，可能纖艳敌浑雄。蚤知大将坛场峻，晚作邻翁保社同。臣向雠书曾殿北，君公避世且墙东。男儿遇合由时命，岂必诗名满六宫。","dynasty":"宋代","title":"三叠"}
{"author":"刘克庄","content":"希夷一睡一月，惜哉肘后不传。拥破衣裘待旦，听残更点如年。","dynasty":"宋代","title":"杂兴六言十首"}
{"author":"刘克庄","content":"远书徒搅思，归信屡愆期。瓦卦偏无准，灯花未必知。","dynasty":"宋代","title":"征妇词十首"}
{"author":"刘克庄","content":"一径松花飐紫苔，东风落尽佛前梅。道人深掩禅关坐，莫听莺声出定来。","dynasty":"宋代","title":"临溪寺二首"}
{"author":"刘克庄","content":"已矣孤知己，颜苍鬓发稀。虽曾参话俩，终未契禅机。尚欲扁舟访，俄传只履归。无因拜公墓，稽首忏前非。","dynasty":"宋代","title":"挽王简卿侍郎三首"}
{"author":"刘克庄","content":"蒙叟之言卓诡，尹喜之事诞夸。白云腾上尸假，紫气横空眼花。","dynasty":"宋代","title":"溪庵放言十首"}
{"author":"刘克庄","content":"上寿都来百岁，厚禄不过万钟。陋巷儒死廿九，灌园子辞三公。","dynasty":"宋代","title":"杂咏六言八首"}
{"author":"刘克庄","content":"扶杖追凉看稻花，不烦轧轧踏沟车。残年无以酬公上，长作输租第一家。","dynasty":"宋代","title":"喜雨口号九首呈潘侯"}
{"author":"刘克庄","content":"步入西峰不见人，数声涧鸟自啼春。下山欲与唐碑语，先遣奴兵细拂尘。","dynasty":"宋代","title":"春日五首"}
{"author":"刘克庄","content":"徐庾空浮艳，何曾有一篇。我朝惟二宋，绝唱两三联。","dynasty":"宋代","title":"落花怨十首"}
{"author":"刘克庄","content":"诛虎窃弓谁继者，留邕执笔定何如。东都台阁犹多士，未便无人续汉书。","dynasty":"宋代","title":"辛亥各口占十绝"}
{"author":"刘克庄","content":"少日父兄夸俊声，后来场屋擅文名。锦橐久矣憎长吉，玉枕几于杀阿平。底鸥材群及鱼队，化为虎落与蛇坑。可怜彩翠矜毛羽，顾影无言只自惊。","dynasty":"宋代","title":"五和"}
{"author":"刘克庄","content":"纷纷肉马上青天，骥耳双垂亦可怜。郊岂因穷吟遂辍，荬虽不第策犹传。会须有集鸣当世，肯为无媒怨盛年。斗气烛君文卷里，更于何处觅龙泉。","dynasty":"宋代","title":"方汝一下第饯诗盈轴余亦继作"}
{"author":"刘克庄","content":"客屦自来去，山翁病不知。座无掬道士，门有艾天师。","dynasty":"宋代","title":"乙卯端午十绝"}
{"author":"刘克庄","content":"作堂肯以止为名，出处遥知讲已精。纵使胸中横绿野，未应度外置苍生。波颓公独能山立，漏尽人方喜夜行。千载英雄须冷笑，孔明回首学渊明。","dynasty":"宋代","title":"又真止堂一首"}
{"author":"刘克庄","content":"浮荣已是卿惭长，勇退犹称相避贤。先帝赐金挥未尽，不应全仰作碑钱。","dynasty":"宋代","title":"绝句二首"}
{"author":"刘克庄","content":"先帝倦勤扬末命，嗣皇访落记孤忠。铜人嘿嘿输伊辈，铁汉堂堂止此翁。","dynasty":"宋代","title":"送侍读常尚书绝句六首"}
{"author":"刘克庄","content":"临歧约共屠苏酒，及饮屠苏汝未归。纵使举头瞻日近，可堪返顾见云飞。索长安米难淹久，回剡溪船果是非。别后安书如束笋，眼穿新岁雁来稀。","dynasty":"宋代","title":"忆强甫"}
{"author":"刘克庄","content":"丙午遭逢瑟改调，先皇记忆忝弓招。明扬虽曰由师锡，密启端因侍燕朝。早识武侯比龙凤，晚为公旦序鸱鸮。吾贫岂是无难酒，恨不携将柏下浇。","dynasty":"宋代","title":"丞相信庵赵公哀诗五首"}
{"author":"刘克庄","content":"岁晚傭耕者，人人诉涝乾。吾宁减私量，汝莫待租瘢。","dynasty":"宋代","title":"岁除即事十首"}
{"author":"刘克庄","content":"寄书迢递梦参差，每见留题尉所思。不论驿亭僧寺里，有山水处有君诗。","dynasty":"宋代","title":"见方云台题壁"}
{"author":"刘克庄","content":"荀卿子论心形，许负书说气色。我虽□□□□，□□看未成碧。","dynasty":"宋代","title":"赠碧眼相士六言二首"}
{"author":"刘克庄","content":"忽忽聚还散，荧荧暗复明。去嫌灭烛秽，来照读书清。不必烦罗扇，何妨屏铁檠。蚌珠大如月，不及尔身轻。","dynasty":"宋代","title":"诘旦思之世岂有不押之韵辄和北山十首其八萤"}
{"author":"刘克庄","content":"拨尽寒灰转凛然，抛书数息暖丹田。蛩吟近作胜前作，鲸吸今年减去年。薄粥聊糊鲁公口，重裘犹耸孟生肩。几时风日妍和了，乱插山花藉草眠。","dynasty":"宋代","title":"春寒一首"}
{"author":"刘克庄","content":"漠漠晴埃起远畴，占相云日几家愁。细民方虑填中壑，巨室何心堰上流。斩木由来基小衅，浇瓜谁为解私仇。宁知送老茅檐下，犹抱书生畎亩忧。","dynasty":"宋代","title":"书田舍所见"}
{"author":"刘克庄","content":"偶送诗人共宿山，拥炉吹烛听潺湲。已修茗事将安枕，因看梅花复启关。崖色无苔通磵底，月光如练抹林间。平生所历同邮寄，独到庵中不忍还。","dynasty":"宋代","title":"别翁定宿瀑上"}
{"author":"刘克庄","content":"芈姓公子哀郢，黍离大夫悯周。杜云野老潜哭，谷谓寒儒浪愁。","dynasty":"宋代","title":"得江西报六言十首"}
{"author":"刘克庄","content":"派里人人有集开，竞师山谷友诚斋。只饶白下骑驴叟，不敢勾牵入社来。","dynasty":"宋代","title":"湖南江西道中十首"}
{"author":"刘克庄","content":"花木扶疏月露清，昔人来此比登瀛。不知做得神仙未，身在乔松顶上行。","dynasty":"宋代","title":"梦馆宿二首"}
{"author":"刘克庄","content":"鸟洲在桥北，我仆云路迂。语仆尔何知，彼有高士庐。问樵得处所，林樾尤扶疏。修竹仅万个，古梅非一株。小畦植蔬果，复有沼可渔。下马式篱藩，摄袂循庭除。不闻鸡犬声，茶烟起庖厨。伊人道义富，岂比山泽臞。萧然蓬蒿中，尚友泗与洙。古来连云第，翕赫众竞趋。渐台暨郿坞，变灭才须臾。圣门不朽事，乃属陋巷儒。愿君长保此，是亦颜之徒。","dynasty":"宋代","title":"访李公晦山居"}
{"author":"刘克庄","content":"俱被光华遣，同归寂寞滨。吾灾因抱椠，子咎在埋轮。记忆烦明主，招徕到远臣。要须留晚节，它日白先人。","dynasty":"宋代","title":"送居厚弟堂禀二首"}
{"author":"刘克庄","content":"玉座吞声别，毡车触目悲。如何汉公主，去作虏阏氏。","dynasty":"宋代","title":"杂咏一百首·乌孙公主"}
{"author":"刘克庄","content":"恰才犹两髧，倏忽已双皤。昔似卫洗马，今成郭橐驼。窝中老康节，龛里活弥陀。纵使加冠剑，其如丑怪何。","dynasty":"宋代","title":"记颜二首"}
{"author":"刘克庄","content":"少工文字老安施，不但才悭力已疲。无复滴泉来上绠，惠连入梦偶成诗。","dynasty":"宋代","title":"和仲弟十绝"}
{"author":"刘克庄","content":"恰召阳翁伯，俄徵谢自然。不知玉楼上，几个是诗仙。","dynasty":"宋代","title":"石竺山二十咏其三"}
{"author":"刘克庄","content":"谢遣弓旌久掩关，十年坐阅几蒲团。老臣惫不堪将橐，丞相嗔因乞挂冠。庙算浑如孤注赌，林栖未保一枝安。暮云万叠江闽远，相见除非插羽翰。","dynasty":"宋代","title":"送伯纪礼部造朝兼简息庵二首"}
{"author":"刘克庄","content":"了不分芳臭，营营浪自喧。士为女听惑，溷比帝居尊。鱼馁庖难脍，瓜香圃欠樊。冰霜不恕汝，卦义取诸坤。","dynasty":"宋代","title":"诘旦思之世岂有不押之韵辄和北山十首"}
{"author":"刘克庄","content":"放勋禅饮牛父，轩皇问牧马童。曰夫子致南面，称天师拜下风。","dynasty":"宋代","title":"记箕山商野事一首"}
{"author":"刘克庄","content":"宰公心印佛慈，吉兆前知抱送期。喜溢亲闱占鸑鷟，来从帝所下骑麒。芝兰庭户芽初茁，荼堇原田味变饴。加我数年渠稍长，要看丱角出吟诗。","dynasty":"宋代","title":"安溪黄明府得子次徐常丞韵一首"}
{"author":"刘克庄","content":"江险不容极，禹功胡可忘。向来小龙子，衮冕食千羊。","dynasty":"宋代","title":"题江贯道山水十绝"}
{"author":"刘克庄","content":"忆昔端平典册新，三麻九制笔如神。内庭唤作真学士，晚辈推为老舍人。垂死遗言尤苦口，平生谏疏最婴鳞。建功不作于潜死，谁为君王说厚伦。","dynasty":"宋代","title":"内翰洪公舜俞哀诗二首"}
{"author":"刘克庄","content":"无空函达元子，有报书绝山公。非牛溪负苓者，即鹿门采药翁。","dynasty":"宋代","title":"记颜六言三首"}
{"author":"刘克庄","content":"初与游杨事伊洛，后闻王魏起并汾。空令蟠结千年核，难掩光芒万丈文。儿似福郊传旧学，友为子厚志新坟。身今独老西河上，欲酹生刍隔暮云。","dynasty":"宋代","title":"挽李秘监"}
{"author":"刘克庄","content":"世间小家数，不瘦失之寒。都未饱鲸脍，徒然烹虮肝。于今无对垒，亘古有荒坛。改竄无全句，明朝更取看。","dynasty":"宋代","title":"题近藁二首"}
{"author":"刘克庄","content":"旧闻岩洞胜，欲往自髫年。耸秀过灵隐，幽深似善权。远环州堞外，近献屋檐边。傥有登临约，甘为子执鞭。","dynasty":"宋代","title":"游水东诸洞次同游韵二首其二"}
{"author":"刘克庄","content":"薄薄中单掩塞酥，不知眉黛有愁无。微颦莫是尝梅子，好事论为齿痛图。","dynasty":"宋代","title":"九叠"}
{"author":"刘克庄","content":"堕落红巾手，崎岖白刃间。死难令北面，囚尚着南冠。汉使无金赎，相如与璧还。都将双鬓雪，换得两轮丹。","dynasty":"宋代","title":"挽林韶州"}
{"author":"刘克庄","content":"青蛟蜕骨万条长，玉架盘云护晓窗。外面看来些子叶，中间著得许多香。一枝缟色分明好，百卉含羞不敢芳。飞杀衔花双海燕，被渠勾引一春忙。","dynasty":"宋代","title":"酴醾"}
{"author":"刘克庄","content":"曾向丛林寄幅巾，十年尘涴卧云身。侍琴童子长于竹，去礼山僧作主人。","dynasty":"宋代","title":"华严寺逢旧苍头"}
{"author":"刘克庄","content":"寄语涉川女，安知往问津。水神不妒汝，偏妒冶容人。","dynasty":"宋代","title":"杂题十首"}
{"author":"刘克庄","content":"春深绝不见妍华，极目黄茅际白沙。几树半天红似染，居人云是木绵花。","dynasty":"宋代","title":"潮惠道中"}
{"author":"刘克庄","content":"相郎穴厨而窃，王相坎壁以藏。十袭为传家宝，一点无入已贓。","dynasty":"宋代","title":"春夜温故六言二十首"}
{"author":"刘克庄","content":"玉检匪颁隆，珠帘餽遗通。更挥谀墓笔，褒赞死姚崇。","dynasty":"宋代","title":"杂咏一百首·张说"}
{"author":"刘克庄","content":"秧愁晴暴死，花怕雨摧残。野老非常惧，天公不自安。","dynasty":"宋代","title":"春旱"}
{"author":"刘克庄","content":"吴儿解记真娘墓，杭俗犹存苏小坟。谁与惠州耆旧说，可无抔土覆朝云。","dynasty":"宋代","title":"六如亭"}
{"author":"刘克庄","content":"陈氏源流远，吾犹及纪群。昔惟知伯氏，今又识郎君。后学尊师友，先贤贱艺文。沧洲书册在，努力缉前闻。","dynasty":"宋代","title":"答陈琯修职"}
{"author":"刘克庄","content":"恍惚天书事，庄严土木功。暮年王太尉，典领玉清宫。","dynasty":"宋代","title":"杂记十首"}
{"author":"刘克庄","content":"归鞍尚欲小徘徊。逆境难排。人言酒是消忧物，奈病余孤负金罍。萧瑟捣衣时候，凄凉鼓缶情怀。远林摇落晚风哀，野店犹开。多情惟是灯前影，伴此翁同去同来。逆旅主人相问，今回老似前回。","dynasty":"宋代","tags":"悼念，妻子，怀人，悲伤","title":"风入松·归鞍尚欲小徘徊"}
{"author":"刘克庄","content":"条桑女子两鬓垂，车马过门未省窥。生长柴门蓬户里，安知世有二南诗。","dynasty":"宋代","title":"田舍即事十首"}
{"author":"刘克庄","content":"二图心悟非师传，子若通之可以仙。欲向丹房供洒扫，老人炉灶坏多年。","dynasty":"宋代","title":"题周从龙养生图"}
{"author":"刘克庄","content":"关洛源流远，乾淳辈行尊。一檠常对卷，贰簋亦开樽。缟素几空巷，玄纁不及门。异时遗逸传，谁定访丘园。","dynasty":"宋代","title":"季父习静哀诗四首"}
{"author":"刘克庄","content":"朝朝责太平，日日御延英。欲识太平处，鼕咚社鼓声。","dynasty":"宋代","title":"乙卯端午十绝"}
{"author":"刘克庄","content":"柏子熏衣眉晕销，女垣榆影冷萧萧。屏山一枕游方梦，横锡飘然过石桥。","dynasty":"宋代","title":"题寺壁二首其一"}
{"author":"刘克庄","content":"百艺惟诗老始工，未应冻死杜陵翁。耸肩偏怯春衣薄，曝背尤贪晓日红。草鼓暖于狨坐子，蒲龛清似肉屏风。几时天地回生意，只费阳和一点功。","dynasty":"宋代","title":"春寒二首"}
{"author":"刘克庄","content":"瑶编对秉初修笔，粉署同携夜直衾。虎既蒙皮甘搏噬，鹤因疮羽久呻吟。尽归一网机犹浅，横说三网害最深。想到鄮山多暇日，轲书毋惜细研寻。","dynasty":"宋代","title":"读邸报二首"}
{"author":"刘克庄","content":"去冬玉塞静无埃，春雪虽迟亦压灾。大士送归天竺去，相公宣入浙江来。","dynasty":"宋代","title":"春早四首"}
{"author":"刘克庄","content":"稚子呼牛妇馌耕，早秧水足麦风清。老农喜极还垂涕，白首安知再太平。","dynasty":"宋代","title":"三月二十一日泛舟十绝"}
{"author":"刘克庄","content":"虽则丹青妙，其如齿发衰。远孙元未识，认作古钟馗。","dynasty":"宋代","title":"画赞"}
{"author":"刘克庄","content":"恍惚疑如在，缠绵爱未休。明知已仙去，犹欲出神求。","dynasty":"宋代","title":"杂咏一百首·李夫人"}
{"author":"刘克庄","content":"式也堪其选，非赀所可为。谁知省郎者，自处牧羊儿。夜襆青绫被，晨趋白玉墀。都忘列宿贵，甘慕乘田卑。衣布犹平日，烹桑声一时。回头怜犬子，空献上林辞。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"脱身朝市恶机关，弓饵安能到伏蟠。把似去梯置楼上，何如抱甕灌畦间。有黄粱枕休圆梦，无紫金丹可驻颜。直入深山更深处，时人莫叫孔宾还。","dynasty":"宋代","title":"居厚弟示和诗复课十首"}
{"author":"刘克庄","content":"四壁萧萧落叶声，招留聊试子交情。不应华屋延珠履，得似蓬窗共铁檠。襆被都无三宿恋，重裘未觉一寒生。暮年彼此懽悰薄，相对清谈听断更。","dynasty":"宋代","title":"留别表弟方时父二首"}
{"author":"刘克庄","content":"自是妖星死诸葛，非关潦雾病文渊。莼鲈不复归吴矣，琴鹤还如出蜀然。贤有丰碑存岘者，俭无高冢象祁连。东风一掬交游泪，吹向柯山宰树边。","dynasty":"宋代","title":"挽赵卿无垢二首"}
{"author":"刘克庄","content":"嘉定名尤重，端平眷最浓。子虽曾摄相，公自要明农。尚意宣麻拜，俄惊斩板封。白头西府掾，无复奉从容。","dynasty":"宋代","title":"挽毅斋郑观文二首"}
{"author":"刘克庄","content":"专报熙丰怨，宁论爵齿高。可怜五朝老，双泪落斋旄。","dynasty":"宋代","title":"杂兴十首"}
{"author":"刘克庄","content":"唱名纳禄尤崖异，誓墓休官更崛奇。先辈翔而皆集矣，广文得此欲逃之。圣门岂不高曾皙，列传何为首伯夷。虎帅听君谁敢犯，莫欺此老白须眉。","dynasty":"宋代","title":"赠天隐李君瑞一首"}
{"author":"刘克庄","content":"鸦叫方知日出东，起瞻宇宙尚朦胧。空花久已参诸老，岩电何须似阿戎。乍可一灯虚空白，绝胜千炬火城红。痴人苦爱清凉散，道是肝家热上攻。","dynasty":"宋代","title":"病中九首"}
{"author":"刘克庄","content":"茫茫衰草与云平，斗气千年不复明。惟有多情篷上月，相随客子过丰城。","dynasty":"宋代","title":"湖南江西道中十首"}
{"author":"刘克庄","content":"陆海潘江莫测窥，手挥巧斩执神机。昔如鲁野麟初获，今似辽天鹤独归。外物何殊竿木戏，内丹不待药苗肥。只愁户外蒲轮至，去坐狨鞯勿坐矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"病鹤曾栖禁苑枝，瞥然惊坠羽褵褷。包弹靡靡萧萧制，指摘深深款款诗。表圣暇时先卜圹，牧之他日自为碑。独惭师说多遗忘，老抱残编嘱付谁。","dynasty":"宋代","title":"溪庵十首"}
{"author":"刘克庄","content":"熏目不欺暗室，呻吟少下禅床。悟后尽除业障，定中或放毫光。","dynasty":"宋代","title":"左目痛六言九首"}
{"author":"刘克庄","content":"小儿胆大说文章，萤火难争两曜光。侍讲先生今寂寂，龙图老子尚堂堂。邻无羊仲并求仲，家有元方与季方。想见瘦梅疏竹下，深衣如雪鬓须苍。","dynasty":"宋代","title":"与北山陈龙图"}
{"author":"刘克庄","content":"昔在军中日募兵，万夫鱼贯列行营。悬金都市招徕广，立的辕门去取精。二石开弓犹恨少，双重补铠尚嫌轻。伍符今属他人手，历历空能记姓名。","dynasty":"宋代","title":"闻城中募后有感二首"}
{"author":"刘克庄","content":"闻诸师者本同，取之友者亦公。高才有出象外，精义不离个中。南渡大儒管见，西山先生正宗。","dynasty":"宋代","title":"师友六言一首"}
{"author":"刘克庄","content":"贪听月下小丛歌，掷去金蕉吸碧荷。四面凉如浮震泽，五更渴欲挽斜河。古称贤达谁存者，今不懽娱柰老何。长笑岘山空感慨，羊公湛辈两消磨。","dynasty":"宋代","title":"夜饮方湖"}
{"author":"刘克庄","content":"刘园水竹绝幽清，花径繁红藓砌青。何处贵游开步障，谁家生色画深屏。","dynasty":"宋代","title":"再和十首"}
{"author":"刘克庄","content":"□□传闻恶，邕宜守备孱。各宜更短制，未可靠巍冠。","dynasty":"宋代","title":"即事十绝"}
{"author":"刘克庄","content":"十行礼仲归荷橐，五朵云飞堕草庐。西北战尘锋锐甚，东南民力磬悬如。帝开宣室初前席，公忆康山旧读书。问讯少君无恙否，衰残久不奉双鱼。","dynasty":"宋代","title":"送吴时父侍郎二首"}
{"author":"刘克庄","content":"此蓬此月属谁哉，送汝挑包谒恕斋。说与同名同号者，龙图亲为判凭来。","dynasty":"宋代","title":"三赠月蓬道人其二"}
{"author":"刘克庄","content":"形模狞怪骇儿童，技与黔驴大略同。葱岭驮顷曾有力，岐阳载鼓竟无功。效牵尚记随班后，健倒安知卧棘中。莫信人言君背贵，肉鞍强似锦鞯蒙。","dynasty":"宋代","title":"赋得牛驼各一首"}
{"author":"刘克庄","content":"酿者不沾唇，旁观吸者颦。翁真堪宰相，妪亦可夫人。","dynasty":"宋代","title":"记杂画·尝醋图"}
{"author":"刘克庄","content":"一闭幽堂十九年，万松手种已参天。懒随人乞郭东祭，自与母耕绵上田。试问拂云施鹤表，何如藉地荐豚肩。此身只合安闾里，长为先君扫墓阡。","dynasty":"宋代","title":"壬辰春上冢五首·城南"}
{"author":"刘克庄","content":"万卷胸中融化成，却怜郊岛太寒生。霜蹄历块骏无匹，赤子探珠龙失惊。警句宜为康乐弟，痴年谬作季方兄。此诗异日君牢记，后有钟嵘不改评。","dynasty":"宋代","title":"题六二第诗卷"}
{"author":"刘克庄","content":"依然山泽一臞儒，幸有先畴与敝庐。闻说醉乡方弄印，不知堪拜小侯无。","dynasty":"宋代","title":"菜地"}
{"author":"刘克庄","content":"朝来微霰阁轻阴，揽镜空添雪满簪。官送桃符犹懒写，儿酬椒酒勿多斟。病于懽事全然淡，老觉春寒未易禁。惟有改诗成一癖，消磨不尽少年心。","dynasty":"宋代","title":"新元二首"}
{"author":"刘克庄","content":"鹿门陈迹有馀哀，犹记庞公返自崖。行到当时相送处，不知老泪自何来。","dynasty":"宋代","title":"石塘感旧十绝"}
{"author":"刘克庄","content":"极目无边际，惟天与水连。烟中帆几点，若个是君船。","dynasty":"宋代","title":"咏潇湘八景各一首·远浦归帆"}
{"author":"刘克庄","content":"青蛟蜕骨万条长，玉架盘云护晓窗。外面看来些子叶，中间著得许多香。一枝缟色分明好，百卉含羞不敢芳。飞杀衔花双海燕，被渠勾引一春忙。","dynasty":"宋代","title":"酴醾"}
{"author":"刘克庄","content":"试说东都事，添人白发多。寝园残石马，废殿泣铜驼。胡运占难久，边情听易讹。凄凉旧京女，妆髻尚宣和。","dynasty":"宋代","title":"北来人"}
{"author":"刘克庄","content":"露坐空山里，英灵唤不回。久无祠祭至，曾作帝王来。坏壁虫伤画，残炉鼠印灰。今人浑忘却，江左是谁开。","dynasty":"宋代","title":"吴大帝庙"}
{"author":"刘克庄","content":"晨膳嫌羹薄，寒机怪织迟。阿家语新妇，汝有作家时。","dynasty":"宋代","title":"叙伦五言二十首"}
{"author":"刘克庄","content":"有文殊佛来禅室，无后将军顾草庐。肉眼错看病居士，玉音犹记老尚书。","dynasty":"宋代","title":"闻五月八日宸翰口号十首其一"}
{"author":"刘克庄","content":"春暖披香殿，夜寒长信宫。帝方安祸水，妾敢怨秋风。","dynasty":"宋代","title":"杂题十首"}
{"author":"刘克庄","content":"谁谓曹瞒智，回头玉座空。向来台上妓，尽入洛阳宫。","dynasty":"宋代","title":"杂咏一百首·铜雀妓"}
{"author":"刘克庄","content":"昔梦随君去，犹疑在我傍。素惭倾国色，旋学入时妆。","dynasty":"宋代","title":"商妇词十首"}
{"author":"刘克庄","content":"人叹摛毫妙，天知补衮忠。力犹挽元气，身已御长风。家谱侔洪氏，官称似范公。独怜莼鲫奠，不得至苕中。","dynasty":"宋代","title":"参预陈公挽诗二首"}
{"author":"刘克庄","content":"一炬曹瞒僅脱身，谢郎棋畔走苻秦。年年拈起防江字，地下诸贤会笑人。","dynasty":"宋代","title":"赠防江卒六首"}
{"author":"刘克庄","content":"玉笛钿车当日事，东涂西抹都曾。等闲曲子压和凝。纵游非草草，已醉强惺惺。今向三家村送老，身如罢讲吴僧。高楼百尺不须登。半炉烧叶火，一盏勘书灯。","dynasty":"宋代","title":"临江仙·玉笛钿车当日事"}
{"author":"刘克庄","content":"莫惜倾囊更典衣，繁华尤诧送神时。不惟宝髻修容出，亦有银钗跣足嬉。但见春城催画角，何曾夜市拥牙旗。遨头清偷君毋怪，畴昔书囊在殿帷。","dynasty":"宋代","title":"又三首"}
{"author":"刘克庄","content":"番禺文物于今盛，闽浙彬彬未足夸。丞相宅曾住南郭，鼎魁坊止在东家。好陈董子三篇策，莫看唐人一日花。珍重诏书相勉意，士先器识后词华。","dynasty":"宋代","title":"广州劝驾一首"}
{"author":"刘克庄","content":"奏篇久矣彻凝旒，谁信栖栖负笈游。新义书之于简策，微辞知我者春秋。即今未劝迩英讲，他日应烦掌故求。历数先儒多晚达，前孙明复后康侯。","dynasty":"宋代","title":"天台杨景清以所进春秋发微示余辄题小诗其后"}
{"author":"刘克庄","content":"昔笑聪秃首，如韩戏观师。若聪今见我，汝亦有几时。","dynasty":"宋代","title":"理发二首"}
{"author":"刘克庄","content":"婉变宗姬性，坚贞烈士肠。簪蒿安隐约，画荻训偏傍。防墓夫同穴，泷阡子表冈。夫人真范母，那得不生滂。","dynasty":"宋代","title":"挽赵孺人"}
{"author":"刘克庄","content":"向来俱触相君嗔，里社追随二十春。尚记残编灯下共，忽看华表路傍新。行车不忍过三步，临宋应难赎百身。岁晚空山风雨横，奠刍归去倍伤神。","dynasty":"宋代","title":"挽郑子敬都承二首"}
{"author":"刘克庄","content":"陌上行人怪府公，还是诗穷，还是文穷？下车上马太匆匆，来是春风，去是秋风。阶衔免得带兵农，嬉到昏钟，睡到斋钟。不消提岳与知宫，唤作山翁，唤作溪翁。","dynasty":"宋代","tags":"仕途","title":"一剪梅·袁州解印"}
{"author":"刘克庄","content":"粉堞五七里，青帘三四家。客沽北府酒，女唱后庭花。","dynasty":"宋代","title":"商妇词十首"}
{"author":"刘克庄","content":"书卷交疏觉昼长，田园收薄值年荒。老而用事独毛颖，何以解忧惟杜康。赐帛恩深优故老，催租人至败重阳。西风烂熳开蓉菊，不管先生两鬓霜。","dynasty":"宋代","title":"即事一首"}
{"author":"刘克庄","content":"跬步难相舍，今为薄宦驱。长年干父蛊，晚节赖家驹。乡近多安讯，时清少急符。故人问郎罢，卧起一筇扶。","dynasty":"宋代","title":"送山甫赴岭口仓五言二首其一"}
{"author":"刘克庄","content":"月体无拘碍，那堪得水清。暂从掬处动，还在水中明。长物瓢安用，寒光握不盈。注眸蟾彩乱，入掌蚌珠生。顾兔攀难住，骑鲸捉太轻。犹胜倒持版，去作晋公卿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红（庆抑斋元枢八十）"}
{"author":"刘克庄","content":"忿怼及韩驷，荒唐入郢鞭。乐生端可拜，宁死不谋燕。","dynasty":"宋代","title":"杂咏一百首·乐毅"}
{"author":"刘克庄","content":"士林方卜道穷通，一旦骑鲸万事空。帷下有人师董相，墓傍无客哭乔公。白头稍得谈经力，青简尤高绝币功。尚记长衣横麈柄，今看华表立西风。","dynasty":"宋代","title":"过刘尚书墓"}
{"author":"刘克庄","content":"一奴荷锸足矣，二客穿塚谁哉。宰上又添十桧，庭前不必三槐。","dynasty":"宋代","title":"余作生坟何生谦致桧十株答以六言二首"}
{"author":"刘克庄","content":"大陆题诗小陆和，宝鞍画戟传呼过。两片顽碑未百年，已有牧儿来打破。","dynasty":"宋代","title":"环翠阁"}
{"author":"刘克庄","content":"香歇朝衣懒更熏，梦残宫漏远难闻。漫郎不称青绫被，退士惟堪白布裙。","dynasty":"宋代","title":"环碧寒甚移宿客邸"}
{"author":"刘克庄","content":"邑事多商榷，惟诗未暇论。母慈催扇枕，父老谩攀辕。新戌谋何地，初程宿某村。西风有来雁，书札傥相存。","dynasty":"宋代","title":"送熊主簿"}
{"author":"刘克庄","content":"□□□□□□□，□□□□□□□。□□□□□□从，晚福全输于少公。","dynasty":"宋代","title":"戊午生朝和居厚弟五绝其三"}
{"author":"刘克庄","content":"谦之绋翣迎归福，平甫灰钉送返莆。空累两家营后事，仅留四壁遗诸孤。学徒谁是单传者，史藁曾经乙览无。贫富皆当终牖下，招魂何处有神巫。","dynasty":"宋代","title":"书事二首"}
{"author":"刘克庄","content":"我与兹山殆有缘，手栽一一已参天。主林神黠□□佛，老树精乖意是仙。留客看花聊席地，课僮种树频浇泉。丹成未可匆匆吃，且向溪边住十年。","dynasty":"宋代","title":"检校樗庵花木二首"}
{"author":"刘克庄","content":"造物生才自昔难，此君夭矫类龙鸾。圣贤本柄藏椰子，佛祖机锋寓棘端。畴昔诸人多北面，暮年万里着南冠。伤心海内交游尽，箧有遗书不忍看。","dynasty":"宋代","title":"怀曾景建二首"}
{"author":"刘克庄","content":"脱身朝市恶机关，弓饵安能到伏蟠。把似去梯置楼上，何如抱甕灌畦间。有黄粱枕休圆梦，无紫金丹可驻颜。直入深山更深处，时人莫叫孔宾还。","dynasty":"宋代","title":"居厚弟示和诗复课十首"}
{"author":"刘克庄","content":"圣经非拒父，古谊有传贤。据以兵求胜，彊能智自全。","dynasty":"宋代","title":"杂咏一百首·东海王彊"}
{"author":"刘克庄","content":"伏波自托真主，淮阴愿为假王。病厌鸢飞鼓躁，晚悲鸟尽弓藏。","dynasty":"宋代","title":"读韩信马援传一首"}
{"author":"刘克庄","content":"圣主初调瑟，烦公数寄声。已来周大老，尚致鲁诸生。末至馀尊尽，西归只履轻。中年知己泪，销得几回倾。","dynasty":"宋代","title":"参预陈公挽诗二首"}
{"author":"刘克庄","content":"帝重南邦妙选抡，徐卿又驾两朱轮。龙潜不付茧丝手，蜑俗争看玉雪人。五瘴下车如痛痒，二麾负郭尚清贫。吾评此去今萧汲，惜不居中牧远民。","dynasty":"宋代","title":"送仲晦国录赴康州二首"}
{"author":"刘克庄","content":"俱着锦衣裳，凭谁办绿黄。可怜君耄矣，贤嬖不贤姜。","dynasty":"宋代","title":"杂咏一百首·卫姜"}
{"author":"刘克庄","content":"文字蜚声早，功名入手迟。晚知书误我，时以酒浇之。旷野灵均些，新坟贞曜碑。两翁不在子，其必在孙枝。","dynasty":"宋代","title":"丁采杰挽诗"}
{"author":"刘克庄","content":"一生忠孝发于诗，不为桃根与柳枝。枣本流传容有伪，笺家穿凿苦求奇。偶全要领惭轻典，虚哎心肝悔少时。泽畔累臣搔白首，孤吟不敢累亲知。","dynasty":"宋代","title":"答杨{上厸下廾}"}
{"author":"刘克庄","content":"四壁空留宅，双旌漫典州。无钱堆别屋，有石压归舟。纵未封孙叔，犹当庙柳侯。吾铭皆实录，亦足继前修。","dynasty":"宋代","title":"林贵州哀诗二首"}
{"author":"刘克庄","content":"问讯江边白首郎，可堪留滞向殊方。远游定有骚哀郢，新集应添赋吊湘。得路诸公蛇入宇，去国几个鹤还乡。与君大生于刘柳，岁晚邻翁约未偿。","dynasty":"宋代","title":"迎候艮翁二首"}
{"author":"刘克庄","content":"拔起真三秀，分飞祇二难。怕趋丞相热，宁忍后山寒。梅老徒书局，徂徕不谏官。如何令国弈，白首局傍观。","dynasty":"宋代","title":"挽汤仲能二首其一"}
{"author":"刘克庄","content":"学仙烧汞成灰，学书埋笔为塚。羡关尹喜见聃，爱希氏子瞻孔。","dynasty":"宋代","title":"又和后九首"}
{"author":"刘克庄","content":"貂珰窃大柄，韦布献孤忠。榜出惟风汉，无名在选中。","dynasty":"宋代","title":"杂咏一百首·刘蕡"}
{"author":"刘克庄","content":"节将飞飏去，牙郎卖弄馀。唐臣不负国，惟有一尚书。","dynasty":"宋代","title":"杂咏一百首·司空图"}
{"author":"刘克庄","content":"同作祠官荷圣朝，年年相待放生桥。精庐此日来无伴，稽首炉熏自祝尧。","dynasty":"宋代","title":"昔方孚若主管云台予监衡岳每岁瑞庆节常聚广"}
{"author":"刘克庄","content":"客子相过有携，先生烂醉如泥。暮年尚可三爵，他日不烦只鸡。","dynasty":"宋代","title":"溪庵放言十首其四"}
{"author":"刘克庄","content":"览镜无方染白髭，垂车有疏叩丹墀。故将军老班师后，村校书贫散学时。百岁电光俄变灭，一场春梦莫寻思。篱边尚有开残菊，乱插乌巾策杖嬉。","dynasty":"宋代","title":"览镜"}
{"author":"刘克庄","content":"柴门病后少曾开，今日人扶出郭来。君奉潘舆贫亦乐，我贪汉橐老犹呆。明师不患无高弟，大匠何尝有弃材。若见蓬仙烦问讯，掉头一去几时回。","dynasty":"宋代","title":"送方善夫赴鹭洲山长二首"}
{"author":"刘克庄","content":"爱瀑恋苔矶，难招出翠微。死因岩作墓，生以石为扉。已叹逃名是，犹嫌学佛非。后来无此士，不但鹤书稀。","dynasty":"宋代","title":"蔡溪岩"}
{"author":"刘克庄","content":"蛮府参军鬓发苍，自调欸乃答渔郎。从今诗律应超脱，新吸潇湘入肺肠。","dynasty":"宋代","title":"湖南江西道中十首"}
{"author":"刘克庄","content":"周遭暗室工诃夜，偃息朝檐喜曝晴。{左足右孛}跳似猴难摄伏，纵擒无鼠敢从横。侬贪梦蝶防闲弛，汝薄鱼餐去住轻。赤脚苍头俱失察，主君姑息不须惊。","dynasty":"宋代","title":"失猫一首"}
{"author":"刘克庄","content":"不管开阡与税廛，自锄瓜芋小溪边。向来一鹗谩荐祢，它日只鸡评诔玄。埋骨要邻高干冢，买山莫费故人钱。舍旁苔井尤宜茗，何必人间第一泉。","dynasty":"宋代","title":"和季弟韵二十首"}
{"author":"刘克庄","content":"翰林万里出峨嵋，曾受开元帝异知。只道高爷能毁鬲，无端环子亦嗔痴。空传飞燕当时句，难觅骑鲸以后诗。的是长庚星现世，秕糠伯友与王师。","dynasty":"宋代","title":"读太白诗一首和竹溪"}
{"author":"刘克庄","content":"浦城南畔只轻阴，入浙方惊雪许深。梅皜枫丹三百里，笑人短幅写寒林。","dynasty":"宋代","title":"入浙"}
{"author":"刘克庄","content":"犹记垂髫到此山，重游客鬓已雕残。寺经水后增轮奂，僧比年时减钵单。绝壑云兴潭影黑，疏林霜下叶声乾。平生酷嗜朱翁字，细看荒碑倚石栏。","dynasty":"宋代","title":"黄檗寺一首"}
{"author":"刘克庄","content":"向来羞作绕枝飞，刘表区区不足依。索饭儿嗔郎罢出，画眉人约藁砧归。食鱼底处容长铗，射虎今方尚短衣。老缚一官行未得，羡君去采故山薇。","dynasty":"宋代","title":"送方时父"}
{"author":"刘克庄","content":"行藏自决于心，不消谋及门前客。平生慕用，著书玄晏，挂冠贞白。帝奖孤高，别加九锡，一筇双屐。更赐之车服，胙之茅土，依稀在、槐安国。频领竹宫清职。仰飞仙、犹龙无迹。与谁同去，挑包徐甲，负辕班特。蹉过明师，且寻狎友，杜康仪狄。笑谢公旷达，暮年垂泪，听桓郎笛。","dynasty":"宋代","title":"水龙吟（徐仲晦、方蒙仲各和余去岁笛字韵为寿，戏答二君）"}
{"author":"刘克庄","content":"吾尝评论齐物，未知彭殇孰贤。蒙庄略晓些子，分别小年大年。","dynasty":"宋代","title":"和黄彦华帅机六言十首"}
{"author":"刘克庄","content":"紫芝曾说子能诗，开卷如亲玉树枝。古佛写成翻水偈，天仙遗下步虚词。的然沈谢何难识，逝矣应刘不可追。寂寞西湖三尺墓，谁携斗酒一浇之。","dynasty":"宋代","title":"答汤升伯因悼紫芝"}
{"author":"刘克庄","content":"天堑犹艰限臭夷，江边蚌鷸久相持。昔珠帘阁俱清野，今琵琶亭亦浚池。户万八千封作麽，计三十六走安之。平生师慕尧夫者，老去无端也皱眉。","dynasty":"宋代","title":"书事十首"}
{"author":"刘克庄","content":"恰归旧隐再逢春，村巷荒凉草没人。犬坏园中门作窦，盗规坟上树为薪。官如巫祝难羞贱，家似樵渔敢讳贫。闻说邻醅低价卖，病夫一滴未沾唇。","dynasty":"宋代","title":"立春二首"}
{"author":"刘克庄","content":"想赴瑶池约。向东风、名姬骏马，翠鞯金络。太液池边鹄群下，又似南楼呼鹤。画不就、秾纤娇弱。罗帕封香来天上，泻铜盘、沆瀣供清酌。春去也，被留却。芳魂再返应无药。似诗咏、绿衣黄里，感伤而作。爱惜尚嫌蜂采去，何况流莺蹴落。且放下、珠帘遮著。除却江南黄九外，有何人、敢与花酬酢。君认取，莫教错。","dynasty":"宋代","title":"贺新郎（用前韵赋黄荼＿）"}
{"author":"刘克庄","content":"万株绛翠图难画，一种甘滋味鲜知。但见美如西子舌，断无齼上玉环眉。","dynasty":"宋代","title":"食早荔七首"}
{"author":"刘克庄","content":"腰臂拘挛倦笏绅，笺天乞得水云身。古书一点心源合，时事千茎鬓雪新。世重晚香并晚节，史难全传更全人。岁寒赖有梅相伴，先向南枝漏泄春。","dynasty":"宋代","title":"徐洪二公再和二诗余亦随喜"}
{"author":"刘克庄","content":"善和坊里早多病，翰墨场中竟策勋。径以文辞擢臣向，俄而科第与刘蕡。止方好问经疑义，予不能通史阙文。拈起祈招犹未识，安知五典与三坟。","dynasty":"宋代","title":"耄志十首"}
{"author":"刘克庄","content":"高帝开江左，如天有太阳。迎归皇太后，放出小流娘。","dynasty":"宋代","title":"画笥有二粉头各题一绝"}
{"author":"刘克庄","content":"夷齐怨恶本不念，尧桀是非今亦忘。不知伍子嗔何甚，魄化为潮日夜忙。","dynasty":"宋代","title":"有感二首"}
{"author":"刘克庄","content":"八十瞎兼挛，形骸槁木然。不烦大司命，更算小行年。","dynasty":"宋代","title":"赠括苍管生二绝"}
{"author":"刘克庄","content":"髣髴瑶姬拥仗来，茆檐化作玉楼台。平明绕砌圆残梦，元是梅花数树开。","dynasty":"宋代","title":"梅花五首其一"}
{"author":"刘克庄","content":"十月在胞胎里，一朝出囟门外。不干灵丹九转，且看纯阳二字。","dynasty":"宋代","title":"杂记六言五首"}
{"author":"刘克庄","content":"姑射吸风仍饮露，洛妃习礼更明诗。梅花浑不施朱粉，直以天香与雪肌。","dynasty":"宋代","title":"逃禅便面"}
{"author":"刘克庄","content":"天壤王郎，数人物、方今第一。谈笑里、风霆惊座，云烟生笔。落落元龙湖海气，琅琅董相天人策。问如何、十载尚青衫，诸侯客。易爱底，些官职。难保底，些名节。拟闭门投辖，剧谈三日。畴昔评君天下宝，当为天下苍生惜。向临分、慷慨出商声，摧金石。","dynasty":"宋代","title":"满江红其六送王实之"}
{"author":"刘克庄","content":"归到城门欲发更，马头惟有暮鸦迎。小窗了却观书课，几首残诗旋补成。","dynasty":"宋代","title":"春日五首"}
{"author":"刘克庄","content":"去岁与君同聘召，何曾杯酒暂相离。兵谋元帅多亲访，心事同官尽得知。三釜忽怀归去檄，一枰未了着残棋。此生聚散须牢记，记上扬州战艦时。","dynasty":"宋代","title":"送余子归"}
{"author":"刘克庄","content":"五十年间事，浑如晓梦馀。三郎南内里，何况老家奴。","dynasty":"宋代","title":"杂咏一百首·高力士"}
{"author":"刘克庄","content":"扪萝伏虎岩，把钓斩蛟潭。偶有樵夫过，呼来与共谈。","dynasty":"宋代","title":"纪游十首"}
{"author":"刘克庄","content":"长君三岁觉衰残，当子之年乞退闲。兄已荷锄为老圃，弟方负笈上春官。轻红入谱因人重，淡墨遗贤岂命悭。欧九玉堂在天上，不如杜二草堂安。","dynasty":"宋代","title":"寄方时父二首"}
{"author":"刘克庄","content":"试倚高楼望，桑田化渺弥。安知为野老，农事上双眉。","dynasty":"宋代","title":"久雨五首"}
{"author":"刘克庄","content":"系出诸王后，名高胄子中。昔惟称八凯，今复有□□。疏可编遗史，诗宁论变风。所交皆胜彦，未必记衰翁。","dynasty":"宋代","title":"题赵上舍崇{左月右盈}诗卷"}
{"author":"刘克庄","content":"小雅衰周所作，二南治世之音。子虚失之誇大，太玄文以艰深。","dynasty":"宋代","title":"题杂书卷六言三首其一"}
{"author":"刘克庄","content":"艾翁孝庙老词臣，曾许樗翁接后尘。想见柳边飞盖客，不忘花外小车人。无斜封出公严惮，有赐金挥仆未贫。闻上三房归大手，周洪以后欠新纶。","dynasty":"宋代","title":"寄卢威仲中书"}
{"author":"刘克庄","content":"辇毂尝新著价高，土人弃掷梗弁髦。不嗔园客工偷窃，绝喜天公享老饕。","dynasty":"宋代","title":"和赵南塘离支五绝其四"}
{"author":"刘克庄","content":"蛟潭雩祀稀曾讲，蟹井灵泉亦未迎。代拜烦它村祝叟，愿丰误杀老书生。","dynasty":"宋代","title":"夏旱四首"}
{"author":"刘克庄","content":"庵远人稀行未休，风烟绝不类中州。何须更问明朝路，才出南门极目愁。","dynasty":"宋代","title":"木绵铺"}
{"author":"刘克庄","content":"士有一长斯可矣，文兼众妙古难之。元丰御览诸生赋，淳化屏题侍读诗。序建隆须还巩笔，记储祥必待苏碑。臣于四美安能备，虚受先皇不世知。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"新吟亹亹来相逼，华胄遥遥请具陈。安道晋时名处士，叔伦唐世老诗人。百家衣莫劳针指，九转丹能蜕肉身。肯访柴门衰老叟，愧无薄具可留宾。","dynasty":"宋代","title":"题戴贡士诗卷"}
{"author":"刘克庄","content":"难与拘儒论，无方即大方。洞然皆我闼，隅竟在何乡。惠说犹为寡，聃书不可量。莫知崖内外，乌睹道藩傍。血战蛮争角，狂行士望洋。区区胶小见，肝胆画封疆。","dynasty":"宋代","title":"又二首"}
{"author":"刘克庄","content":"薄有西风意，郊行得自娱。山晴全体出，树老半身枯。林转亭方见，江侵路欲无。何妨桥缆断，小（左舟右定）故堪呼。","dynasty":"宋代","title":"郊行"}
{"author":"刘克庄","content":"街鼓鼕鼕霜月寒，冶游夹道拥如山。衡门谢客孤吟过，铃阁忧民一念关。变赤地馀成佛国，望红云处隔仙寰。华灯收了霏微雨，最好耘田更钓湾。","dynasty":"宋代","title":"和乡侯灯夕六首其五"}
{"author":"刘克庄","content":"生死荣枯一付天，谁能躶露自求全。殷勤寄语袁司隶，滥及无须或可怜。","dynasty":"宋代","title":"丁未春五首"}
{"author":"刘克庄","content":"留落而今两鬓秋，暮年出处愧前修。敢云余补韩公处，极喜君来谢客州。奇甚宝镡腾紫气，清于玉瓒荐黄流。后生不作先贤远，便合相推出一头。","dynasty":"宋代","title":"次韵王元度二诗"}
{"author":"刘克庄","content":"汉魏诸贤韵已卑，六朝人物复何为。平生老子羞由径，不识虫儿与玉儿。","dynasty":"宋代","title":"二叠"}
{"author":"刘克庄","content":"公似长松特秀冬，青藁安敢与松同。高于岱顶谁曾览，远若河源未易穷。历块岂无追电骏，步虚疑有架天虹。吾诗直犹砖抛耳，载宝而归所得丰。","dynasty":"宋代","title":"仓使和诗出奇不穷再次韵四首"}
{"author":"刘克庄","content":"每嘲介甫行新法，常恨欧公不读书。浩叹诸刘今已矣，路傍乔木日凋疏。","dynasty":"宋代","title":"湖南江西道中十首"}
{"author":"刘克庄","content":"断镞遗钥不可求，西风古意满原头。孙刘数子如春梦，王谢千年有旧游。高塔不知何代作，暮笳似说昔人愁。神州只在阑干北，度度来时怕上楼。","dynasty":"宋代","title":"冶城"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红（庆抑斋元枢八十）"}
{"author":"刘克庄","content":"吟讽攀翻到月斜，众惊奇宝聚贫家。高才盍视宫中草，退士聊看屋角花。未必园丁谙树性，更愁墨客笑姜芽。画堂金鼎熏兰麝，岂有天然韵可誇。","dynasty":"宋代","title":"太守林太博赠瑞香花其四"}
{"author":"刘克庄","content":"韩子流于惨，聃书妙造微。百年同一传，谁是复谁非。","dynasty":"宋代","title":"杂咏一百首·韩非"}
{"author":"刘克庄","content":"慈母清斋奉竺乾，平生功行默通天。遥知静坐修禅观，永昼炉中一穗烟。","dynasty":"宋代","title":"和仲弟十绝"}
{"author":"刘克庄","content":"族谱康成裔，先儒谷叔孙。汉廷无表荐，鲁壁有书存。莲幙翻留滞，萱堂废凊温。吾衰惭宋玉，不解赋招魂。","dynasty":"宋代","title":"挽郑判官"}
{"author":"刘克庄","content":"十里稀逢寸地平，且无木影荫入行。凫飞难学王乔舄，鱼贯全如邓艾兵。樵子献花簪帽重，山灵供水入瓢清。扪萝莫怪匆匆下，恐赚林僧束炬迎。","dynasty":"宋代","title":"与客登壶山绝顶"}
{"author":"刘克庄","content":"犹记寻梅负酒瓢，当时宾主正丰标。通宵纵饮烧银烛，搀早催开唤玉箫。摘艳人亡谁共赏，戴花翁在老无憀。重来只是新华表，不忍攀枝更折条。","dynasty":"宋代","title":"二月十八日过梅庵追怀主人二首"}
{"author":"刘克庄","content":"树精犹识吕翁仙，舆尉安知绛老贤。黄吻小儿吾语汝，古来天子礼高年。","dynasty":"宋代","title":"闻五月八日宸翰口号十首"}
{"author":"刘克庄","content":"回首危途尚可惊，三家村里送馀生。入无奥主常孤立，归有邻翁可耦耕。骂坐不闻因耳重，悬车已决觉身轻。小诗何必诸公诵，自向闲时咏太平。","dynasty":"宋代","title":"杂兴十首"}
{"author":"刘克庄","content":"闻说三边地，今为百战场。君书一二纸，妾泪万千行。","dynasty":"宋代","title":"征妇词十首其一"}
{"author":"刘克庄","content":"老瞒虐焰市朝空，宗室惟馀大耳翁。汉贼有谁分逆顺，关河无地著英雄。紫髯久矣营江表，黄屋萧然寄峡中。可惜姜维胆如斗，功虽不就有馀忠。","dynasty":"宋代","title":"刘玄德"}
{"author":"刘克庄","content":"花鸟皆诗料，江山即画图。暮归锦囊重，压杀小奚奴。","dynasty":"宋代","title":"梦中为人跋画两绝其二"}
{"author":"刘克庄","content":"赤日黄埃，梦不到、清溪翠麓。空健羡、君家别墅，几株幽独。骨冷肌清偏要月，天寒日暮尤宜竹。想主人、杖履绕千回，山南北。宁委涧，嫌金屋。宁映水，羞银烛。叹出群风韵，背时装束，竞爱东邻姬傅粉，谁怜空谷人如玉。笑林逋、何逊漫为诗，无人读。","dynasty":"宋代","title":"满江红（题范尉梅谷）"}
{"author":"刘克庄","content":"自入玄门户，寂寂清虚做。静里披搜四假身，勘破尘行路。悟上还重悟，得得真闲趣。收住身中无价真，岂逐人情去。","dynasty":"宋代","title":"卜算子"}
{"author":"刘克庄","content":"泥滑滑。一声声唤征鞍发。征鞍发。客亭杨柳，不禁攀折。荀郎衣上香初歇。萧郎心下书难说。书难说。霎时吹散，一生愁绝。","dynasty":"宋代","title":"忆秦娥"}
{"author":"刘克庄","content":"风萧萧。雨萧萧。相送津亭折柳条。春愁不自聊。烟迢迢。水迢迢。准拟江边驻画桡。舟人频报潮。","dynasty":"宋代","title":"长相思（饯别）"}
{"author":"刘克庄","content":"华发萧萧，归碧鸡坊，出金马门。把一枝色笔，掷还郭璞，些儿残锦，回乞天孙。永免朝参，更无宣锁，送老三家水竹村。休休也，任巫阳来下，未易招魂。茅檐安得庖阍。倩便了沽来酒满樽。叹角巾东路，吾寻初服，上书北阙，子漫危言。漏院霜靴，火城雪辔，得似先生败絮温。安危事，付布衣融泰，鼎足膺蕃。","dynasty":"宋代","title":"沁园春（答陈上舍应祥）"}
{"author":"刘克庄","content":"后四年发箧见之，有感帝赐玄圭，臣妾潘衡，奴隶侯璋。因封还除目，见瞋鬼质，窜涂贽卷，取怨奇章。肯比寒儒，自夸秘宝，十袭庭＿寸许香。下岩石，要朝朝磨试，不论闲忙。何须狗监揄扬。这衡尺曾经圣手量。纵埋之地下，居然光怪，栖之梁上，亦恐偷将。蓬户无人，花村有犬，添几重茅覆野堂。交游少，约文房四友，泛浩摩苍。","dynasty":"宋代","title":"沁园春"}
{"author":"刘克庄","content":"致。属先受制置使李公之辟，崔公始聘洪公舜俞入幕。后二十五年，奉使岭外，拜公祠象，俯仰今昔，辄和公所作水调歌头以寓悲慨云。敕使竟空反，公不出梅关。当年玉座记忆，仄席问平安。羽扇尉佗城上，野服仙游阁下，辽鹤几时还。赖有蜀耆旧，健笔与书丹。青油士，珠履客，各凋残。四方蹙蹙靡骋，独此尚宽闲。丞相祠堂何处，太傅石碑堕泪，木老瀑泉寒。往者不可作，置酒且登山。","dynasty":"宋代","title":"水调歌头"}
{"author":"刘克庄","content":"余少之时，赋和仲宣，檄如孔璋。也曾观万舞，铺陈商颂，曾闻九奏，制作尧章。抖擞空囊，存留谏笏，犹带虚皇案畔香。今归矣，省听鸡骑马，趁早朝忙。榻前密启明扬。宰物者方持玉尺量。元未尝弃汝，自云耄及，无宁寿我，或者天将李泰伯云：天将寿我欤。富有图书，贫无钗泽，不似安昌列后堂。新腔好，任伊川看见，非亵穹苍。","dynasty":"宋代","title":"沁园春（四和）"}
{"author":"刘克庄","content":"满腹诗书，余事到、穰苴兵法。新受了、乌公书币，著鞭垂发。黄纸红旗喧道路，黑风青草空巢穴。向幼安、宣子顶头行，方奇特。溪峒事，听侬说。龚遂外，无长策。便献俘非勇，纳降非怯。帐下健儿休尽锐，草间赤子俱求活。到崆峒、快寄凯歌来，宽离别。","dynasty":"宋代","title":"满江红（送宋惠父入江西幕）"}
{"author":"刘克庄","content":"天壤王郎，数人物、方今第一。谈笑里、风霆惊座，云烟生笔。落落元龙湖海气，琅琅董相天人策。问如何、十载尚青衫，诸缑客。易爱底，些官职。难保底，些名节。拟闭门投辖，剧谈三日。畴昔评君天下宝，当为天下苍生惜。向临分、慷慨出商声，摧金石。","dynasty":"宋代","title":"满江红（送王实之）"}
{"author":"刘克庄","content":"少日才高户大，暮年酒对诗豪。且教儿童精选，谁能奴仆命骚。","dynasty":"宋代","title":"纵笔六言七首"}
{"author":"刘克庄","content":"人竞迎新岁，侬方饯旧年。雏莺又百啭，高柳忽三眠。","dynasty":"宋代","title":"春词"}
{"author":"刘克庄","content":"梅月炎官尚敛威，纷纷此物傍綀衣。扑灯似怕光芒掩，撼树都忘力量微。因爱积阴憎景日，逆知将雨泄天机。未应蚁子浑无援，时至皆能插羽飞。","dynasty":"宋代","title":"蚍蜉一首"}
{"author":"刘克庄","content":"谨守三缄晚嘿，仅含两齿早衰。先贤食粥乞米，呆汉炊沙作糜。","dynasty":"宋代","title":"竹溪再和余亦再作"}
{"author":"刘克庄","content":"我梦见君，戴飞霞冠，著宫锦袍。与牧之高会，齐山诗酒，谪仙同载，采石风涛。万卷星罗，千篇电扫，肯学穷儿事楚骚。掀髯啸，有鱼龙鼓舞，狐兔悲嗥。英雄埋没蓬蒿。谁摸索当年刘与曹。叹事机易失，功名难偶，诛茅西崦，种秫车皋。栅有鸡豚，庭无羔雁，道是先生索价高。人间窄，待相期海上，共摘蟠桃。","dynasty":"宋代","title":"沁园春（同前）"}
{"author":"刘克庄","content":"一棹微茫里，孤亭紫翠间。恍疑涉彭蠡，又似访庐山。","dynasty":"宋代","title":"题江贯道山水十绝"}
{"author":"刘克庄","content":"秧愁晴暴死，花怕雨摧残。野老非常惧，天公不自安。","dynasty":"宋代","title":"春旱"}
{"author":"刘克庄","content":"夜深投寺解行装，一点寒灯照上方。老宿问余何处去，年年来此借禅床。","dynasty":"宋代","title":"枕峰寺"}
{"author":"刘克庄","content":"九月严霜塞下飞。连营回首望寒衣。将军纵上移屯奏，无柰公卿半是非。","dynasty":"宋代","title":"戌妇词三首"}
{"author":"刘克庄","content":"频年沴气稀安业，一旦仁风忽扇和。野老说侯游豫少，醉翁与客倡酬多。一筇扶我蹒跚步，五马输君蹀躞珂。得雨与秧晴亦好，旧冬犹有未鞭禾。","dynasty":"宋代","title":"和张秘丞灯夕韵四首"}
{"author":"刘克庄","content":"白头召寘石渠中，将析微言合异同。灵寿不扶汉庭上，儒衣空立鲁门东。谁云丞相知殷侑，漫费君王遣所忠。犹觉暮年有遗恨，书成未及质文公。","dynasty":"宋代","title":"题张元德著作春秋解二首"}
{"author":"刘克庄","content":"父隐于渔者，怜渠后骑追。得船从此逝，赠剑漠然辞。一叶吾贫甚，千金子宝之。仅存钓竿在，焉用太阿为。齐客弹何鄙，徐君挂尚疑。不如苇间叟，千古励清规。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"弘景疏已上矣，天子书久无之。怕骑瞎马浪出，安用明驼疾驰。","dynasty":"宋代","title":"后九首"}
{"author":"刘克庄","content":"绝顶烟开霁色新，万家台观密如鳞。城中楚楚银袍子，来读曾碑有几人。","dynasty":"宋代","title":"福州道山亭"}
{"author":"刘克庄","content":"区区毛郑号精专，未必风人意果然。犬彘不吞舒亶唾，岂堪与世作诗笺。","dynasty":"宋代","title":"病后访梅九绝"}
{"author":"刘克庄","content":"低篷小雨梦残时，忽忆同寻楚老祠。夜过丰城占斗气，想公别后有新诗。","dynasty":"宋代","title":"舟中寄景建"}
{"author":"刘克庄","content":"玉座吞声别，毡车触目悲。如何汉公主，去作虏阏氏。","dynasty":"宋代","title":"杂咏一百首·乌孙公主"}
{"author":"刘克庄","content":"经月疏行台上路，秣陵城郭忽秋风。马嘶卫霍空营里，萤起齐梁废苑中。野寺旧曾开玉帐，翠华久不幸离宫。小儒记得隆兴事，闲对山僧说魏公。","dynasty":"宋代","title":"凤凰台晚眺"}
{"author":"刘克庄","content":"跳丸屋角去如驰，蠹简窗间卷复披。元老岂无挥玉麈，大儒曾有奋金樵。钓牵鳌极灵根动，斧入牛山杰木衰。白首腐生多感慨，愁来时以酒浇之。","dynasty":"宋代","title":"书窗"}
{"author":"刘克庄","content":"□汉七叶主，励精致中兴。非惟霸王杂，亦以刑名绳。哀哉三能臣，来如蛾赴灯。贤矣二大夫，逝若鱼脱罾。韩藓至崛强，异世犹服膺。嗟余归已晚，钓游记昔曾。虽无都门饯，幸有下泽乘。独恨赐金尽，无以懽亲朋。","dynasty":"宋代","title":"蒙仲以二画寿予生朝各题一诗"}
{"author":"刘克庄","content":"绝塞多为窟，秦时所筑城。因怜吾马渴，教饮彼泉清。霜雪卢龙塞，风烟骠骑营。远从贰师垒，瞥过武安坑。心警投鞭虏，身先荷杵兵。宁为伏波死，不作李陵生。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红其十三庆抑斋元枢八十"}
{"author":"刘克庄","content":"彧作操谋主，群为丕上公。暮年翻有愧，膝上与车中。","dynasty":"宋代","title":"杂咏一百首·荀陈"}
{"author":"刘克庄","content":"囝罢各华颠，临分倍黯然。吾惛如隔雾，汝孝可通天。郡古多文献，厅寒少事权。东冈今召父，犹在乃翁前。","dynasty":"宋代","title":"送强甫赴漳粹二首"}
{"author":"刘克庄","content":"昔作翘材客，曾谈执友贤。虽无金屋贮，赖有归巢迁。此老飞仙去，斯文付嫡传。病翁犹未聩，要听武城弦。","dynasty":"宋代","title":"送王南海二首"}
{"author":"刘克庄","content":"倾城迎侯锦归忙，儿女鲜衣妓晓妆。龙首榜来春满郡，鸡栖车已久还乡。团司局结慈恩寺，一炬灯传旧弼坊。莫作寻常先辈看，淳熙相府甲科郎。","dynasty":"宋代","title":"咸淳龙飞大魁之归卿大夫以某兄弟有一日之长"}
{"author":"刘克庄","content":"弹指七十年，颜发遽如此。棒喝夹攻之，碓磨备尝矣。","dynasty":"宋代","title":"南山感旧"}
{"author":"刘克庄","content":"尼父常言讳徵在，释迦说法向摩耶。僧伽端的□□姓，络秀何须有外家。","dynasty":"宋代","title":"谒墓五首"}
{"author":"刘克庄","content":"细读公诗屡绝编，心知妙处口难传。言言箴儆堪垂世，历历行藏自谱年。但觉朱弦馀倡叹，不烦玉斧玉雕镌。小儒可是通身胆，拟为坡仙注大全。","dynasty":"宋代","title":"题唐察院诗卷二首"}
{"author":"刘克庄","content":"过去生中一念差，强扶衰朽践清华。出灵芝殿浑忘却，入大槐宫岂梦耶。不记省中红芍药，曾看天上碧桃花。而今送老荒村里，且向溪边间麦麻。","dynasty":"宋代","title":"忆昔二首"}
{"author":"刘克庄","content":"此腹元空洞。少年时、诸公过矣，上天吹送。老大被他禁害杀，身与浮名孰重。这鼓笛、休休拈弄。彩笔掷还残锦去，愿今生、来世无妖梦。且饭犊，莫吞凤。新来喑哑如翁仲。羡王郎、骖鸾缥缈，玉箫吹动。应笑夔州村里女，灸面生愁进奉。要绝代、倾城安用。今古何人知此理，有吾家、酒德先生颂。三万卷，漫充栋。","dynasty":"宋代","title":"贺新郎·此腹元空洞"}
{"author":"刘克庄","content":"梨园部里奏云和，衰惰烦公发药多。有啭春莺觞客酒，无如龙马暴民禾。盍陪天下传柑宴，且听民间秀麦歌。归对蓬窗灯一点，却疑太乙夜相过。","dynasty":"宋代","title":"又和宋侯三首"}
{"author":"刘克庄","content":"存五千篇吟笔老，加三百户赞书新。官分彩胜簪华发，僧送乌薪暖曲身。","dynasty":"宋代","title":"立春七首"}
{"author":"刘克庄","content":"讣至聋三日，悲来赎百身。太丘州里化，伯起子孙贫。零落欧门士，消磨濮议人。殷勤赍掬泪，一洒素车尘。","dynasty":"宋代","title":"挽汤仲能二首"}
{"author":"刘克庄","content":"虽以宾师待，几于妾妇然。不羞君割地，谩对客谈天。","dynasty":"宋代","title":"杂咏一百首·二衍"}
{"author":"刘克庄","content":"读过书皆遗忘，老来诗愈颠狂。不献贵人夹袋，尽入奚奴锦囊。","dynasty":"宋代","title":"纵笔六言七首"}
{"author":"刘克庄","content":"浅圳须穿浚，荒畦要粪除。何尝舍耒出，亦或带经锄。古有神农学，今传泛胜书。野儒曾涉猎，未可议空疏。","dynasty":"宋代","title":"田舍即事十首其八"}
{"author":"刘克庄","content":"淮汉沄沄战血腥，蜀山鬼哭不堪听。如何一线江西路，独现奎星并福星。","dynasty":"宋代","title":"送真舍人帅江西八首其五"}
{"author":"刘克庄","content":"适报翁子露绶，又闻孟博登车。田里觇赈贷议，墙壁挂宽大书。","dynasty":"宋代","title":"春日六言十二首"}
{"author":"刘克庄","content":"鬻文卖赋今能几，穷薄常因病折磨。宁作地仙事思邈，不教天女恼维摩。乞骸幸已逃空谷，养气难于塞决河。岂是先生老而健，修方多更阅医多。","dynasty":"宋代","title":"病起五首"}
{"author":"刘克庄","content":"开之则新生犊，闭之则入定僧。有时起瞻斗极，有时遥望觚棱。","dynasty":"宋代","title":"目痛一月未愈自和前九首"}
{"author":"刘克庄","content":"聃书深远绝难窥，止足书中向上机。但看杖扶博山入，不知扇赐曲江归。年饥方虑沟中瘠，旰食欲令天下肥。念此令人生内热，溪边赖有涤烦矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"倏尔蜂窝起，俄然鼠首枭。果能歌竞病，不枉事票姚。瘴岭收氛祲，朝家赏烂焦。祝君深养勇，稍北有天骄。","dynasty":"宋代","title":"题林璞经属平寇录"}
{"author":"刘克庄","content":"空留藓石仆斜阳，不见奇章与赞皇。何必雍门弹一曲，蝉声极意说凄凉。","dynasty":"宋代","title":"三月二十五日饮方校书园十绝"}
{"author":"刘克庄","content":"诗作平生祟，因而废不为。君豪频挑战，吾老怯交绥。哨骑来无定，纲船发尚迟。日长无职事，半是撚髭时。","dynasty":"宋代","title":"题蔡烓主簿诗卷其一"}
{"author":"刘克庄","content":"大士千眼而明，老子一只而盲。或不夜能久照，谁籲天鸣不平。","dynasty":"宋代","title":"明暗"}
{"author":"刘克庄","content":"此老手中棒，轻轻也有瘢。佛来与三十，某甲莫须餐。","dynasty":"宋代","title":"杂咏一百首·德山"}
{"author":"刘克庄","content":"点点沃枯焦，声声伴寂寥。五更初听雨，千载后闻韶。","dynasty":"宋代","title":"喜雨五首"}
{"author":"刘克庄","content":"不能战涿鹿，聊复隐崆峒。挥手谢轩帝，毋烦顺下风。","dynasty":"宋代","title":"杂咏一百首·广成子"}
{"author":"刘克庄","content":"把袖谋几售，开图计忽穷。空贵千古恨，不中祖龙胸。","dynasty":"宋代","title":"杂咏一百首·荆轲"}
{"author":"刘克庄","content":"挟册相从只一童，林间终日饱松风。小窗面野容山入，曲甽分溪与沼通。定有裔孙寻远祖，尽教智叟笑愚翁。绝怜樗里无标致，一暮何须夹二宫。","dynasty":"宋代","title":"溪庵十首"}
{"author":"刘克庄","content":"春煖披香殿，夜寒长信宫。帝方安祸水，妾敢怨秋风。","dynasty":"宋代","title":"杂题"}
{"author":"刘克庄","content":"平生酷爱渊明，偶然一出归来早。题诗信意，也书甲子，也书年号。陶侃孙儿，孟嘉甥子，疑狂疑傲。与柴桑樵牧，斜川鱼鸟，同盟后、归于好。除了登临吟啸。事如天、莫相谘报。田园闲静，市朝翻覆，回头堪笑。节序催人，东篱把菊，西风吹帽。做先生处士，一生一世，不论资考。","dynasty":"宋代","title":"水龙吟"}
{"author":"刘克庄","content":"闻说关河唾掌收，拟为跛子看花游。可怜逸少兴公辈，说着中原得许愁。","dynasty":"宋代","title":"端嘉杂诗二十首"}
{"author":"刘克庄","content":"既具顶门眼，逐得少林髓。南山梵王宫，规模自唐始。","dynasty":"宋代","title":"南山感旧"}
{"author":"刘克庄","content":"浮休叹柳斫为薪，子美怜梅傍战尘。只愿玉关烽燧息，老身长作看花人。","dynasty":"宋代","title":"二叠"}
{"author":"刘克庄","content":"瞎翁九起茅檐下，失喜繁星满树梢。想泰元尊衰景贶，知新天子讲初郊。","dynasty":"宋代","title":"丁卯元日十首"}
{"author":"刘克庄","content":"平芜尽处即沧溟，身寄区中等一萍。种杞菊翁犹老健，插茱萸伴半凋零。去年勅设尘飞鞚，今日村酤草塞瓶。却笑痴人妄分别，何人未必胜刘伶。","dynasty":"宋代","title":"别赋一首"}
{"author":"刘克庄","content":"尉佗故秦吏，堪执酂侯鞭。箕踞问使者，吾方帝孰贤。","dynasty":"宋代","title":"登城五首"}
{"author":"刘克庄","content":"千峰梦里尚崔嵬，不记青鞋走几回。天恐锦囊犹欠阙，又添乳洞入诗来。","dynasty":"宋代","title":"乳洞"}
{"author":"刘克庄","content":"只见如山白浪飞，更堪动地黑风吹。渺茫直际九州外，汹涌常如八月时。河伯岂能穷海若，灵胥仅可吓吴儿。惜无散发骑鲸友，共了南游一段奇。","dynasty":"宋代","title":"十五里沙"}
{"author":"刘克庄","content":"古云龟与鹤，阅世寿尤长。试问刳肠卜，何如曳尾藏。有灵宁毁椟，无用且支床。吸视堪传否，仙家不死方。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"召来未及拥青绫，麾去何妨拄赤藤。粉署冯唐无辈行，镜湖贺老有交承。吏柂月给幫虚设，客怪冰衔字稍增。犹胜毫州前管辖，鬒毛秃尽欲归僧。","dynasty":"宋代","title":"居厚弟改提举鸿禧一首"}
{"author":"刘克庄","content":"石天祠有烟焰，游帷观亦腥膻。小龙子入于海，老仙翁飞上天。","dynasty":"宋代","title":"得江西报六言十首"}
{"author":"刘克庄","content":"当年虎穴挺身临，匹马平欺万绿林。余欲关弓常掩涕，汝能卖剑即回心。歌廉民已嗟来暮，微管吾安得至今。欲谒铃斋参嫡派，管蠡何敢测高深。","dynasty":"宋代","title":"呈黄建州"}
{"author":"刘克庄","content":"吴中见说亦枯焦，勺水如金汲路遥。但有清尘无洒道，不能破块止鸣条。","dynasty":"宋代","title":"秋旱继以大风即事十首"}
{"author":"刘克庄","content":"满目山河异，南冠十六期。胡羝无乳日，辽鹤有归时。詗虏几齑粉，还朝不磷缁。汉家重名节，郎秩未为卑。","dynasty":"宋代","title":"与零陵周倅子镕"}
{"author":"刘克庄","content":"共倒残尊过日西，重来花事想参差。建阳主簿今才子，焉可无诗补杜诗。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"自说居奇货。人知有贩心。相如小商尔，卖赋得千金。","dynasty":"宋代","title":"商妇词十首"}
{"author":"刘克庄","content":"问讯江边白首郎，可堪留滞向殊方。远游定有骚哀郢，新集应添赋吊湘。得路诸公蛇入宇，去国几个鹤还乡。与君大生于刘柳，岁晚邻翁约未偿。","dynasty":"宋代","title":"迎候艮翁二首"}
{"author":"刘克庄","content":"性与聃书合，平生宝俭慈。鹿门妻采药，蟾窟子攀枝。君可先贤传，吾惭幼妇碑。衰年窘才思，呵冻课哀诗。","dynasty":"宋代","title":"挽林承奉"}
{"author":"刘克庄","content":"西都生昴宿，东井聚奎星。仅可尊秦陛，安能肃汉廷。收图懲灭籍，起蕝欠嵇经。何况杯羹语，书之涴汗青。","dynasty":"宋代","title":"咏史五言二首"}
{"author":"刘克庄","content":"妓有香分客有鱼，主君头白总因渠。枯杨此日悲风起，寂寞无人哭墓庐。","dynasty":"宋代","title":"同郑君瑞出濑溪即事十首"}
{"author":"刘克庄","content":"主公已换老龙名，部曲无知觊宠灵。执爨婢权呼小玉，拾樵童暂叚奴星。邻叟称尊宿，兼命雏孙曰宁馨。稚子不知侬烂醉，刚来耳畔唤教醒。","dynasty":"宋代","title":"抄戊辰十月近稿七首"}
{"author":"刘克庄","content":"雪峰寺里曾相识，面皱颧高五十馀。削发入山参最久，白头出世瘦如初。觉心不共真身坏，遗偈犹能战手书。何必塔铭并语录，吾诗自可表幽墟。","dynasty":"宋代","title":"哭囊山觉初长老"}
{"author":"刘克庄","content":"有剑弹欢铗，无金筑隗台。孝王虽贵介，犹解客邹枚。","dynasty":"宋代","title":"杂咏五言八首"}
{"author":"刘克庄","content":"韶颜譬槿花尔，枵腹仅椰子如。不知作千年调，谁教盛万卷书。","dynasty":"宋代","title":"又六言二首"}
{"author":"刘克庄","content":"卷服辞三事，深衣立一儒。羞扶孔公杖，宁入洛英图。鉴已云亡矣，梁其不坏乎。纷纷扫门客，曾拜董陵无。","dynasty":"宋代","title":"挽毅斋郑观文二首"}
{"author":"刘克庄","content":"一麾踰峤几星霜，岁晚乘云觐帝傍。方喜吾丘来春计，又闻翁子去怀章。百弓别业虽清旷，九尺长身已老苍。原上悲风吹宰树，伤心鸡絮莫携将。","dynasty":"宋代","title":"挽陈建昌"}
{"author":"刘克庄","content":"新贵纷纷竞著鞭，明公于此独恬然。未曾批敕中书考，先判天官二十年。","dynasty":"宋代","title":"庆建州叶守其二"}
{"author":"刘克庄","content":"绛帕妖方士，青襟小茂才。集瓜讥汝否，止棘刺谁哉。倏忽寻声去，曾无濯足来。吾衰臂力短，驱去复飞回。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"批凤提鳌间世遭，老臣全未报丝毫。封还不觉天颜近，劝诵偏知帝学高。户外昭容犹紫袖，柩前诸后更黄袍。暮年泪滴藏山稿，畴昔曾经圣笔褒。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"南渡钧枢后，宣和节义门。依然窭人子，不似贵公孙。苦李无谁采，甘棠在处存。遥知宦游地，巷哭更招魂。","dynasty":"宋代","title":"挽建昌詹使君二首"}
{"author":"刘克庄","content":"北望神州路。试平章、这场公事，怎生分付。记得太行山百万，曾入宗爷驾驭。今把作、握蛇骑虎。君去京东豪杰喜，想投戈、下拜真吾父。谈笑里，定齐鲁。两河萧瑟惟狐兔。问当年、祖生去后，有人来否。多少新亭挥泪客，谁梦中原块土。算事业、须由人做。应笑书生心胆怯，向车中、闭置如新妇。空目送，塞鸿去。","dynasty":"宋代","tags":"宋词三百首，豪放，壮志，送别，勉励","title":"贺新郎·送陈真州子华"}
{"author":"刘克庄","content":"郭公郭公曾君国，魂化为鸟憾未释。满目山河属别人，旧时宫殿归不得。更姓改物今千春，历历记忆常如新。郭公蜀帝两痴绝，自古失国知几人。","dynasty":"宋代","title":"禽言九首其九郭公"}
{"author":"刘克庄","content":"若非大气魄，只是小机锋。老子一声喝，学人三日聋。","dynasty":"宋代","title":"杂咏一百首·马祖"}
{"author":"刘克庄","content":"白首临凋瘵，齑盐似旧时。仅持一麾止，安用五车为。库有留州赋，家无葬地资。空馀清俭字，长使郡人思。","dynasty":"宋代","title":"挽楼旸叔二首其一"}
{"author":"刘克庄","content":"借问缘何事，年年带笑容。春风无可笑，止有笑衰翁。","dynasty":"宋代","title":"记小圃花果二十首其一笑花"}
{"author":"刘克庄","content":"病来清瘦欲通仙，深炷香篝扫地眠。野客劝寻廉药买，外人偷出近诗传。术庸难靠医求效，俗陋多依鬼乞怜。鸥鹭如欺行迹少，分明溪上占渔船。","dynasty":"宋代","title":"问友人病"}
{"author":"刘克庄","content":"勤本小家数，韩欧大秀才。二公需作料，勾入集中来。","dynasty":"宋代","title":"三月二日被命祈晴上天竺舟中得六绝句其六"}
{"author":"刘克庄","content":"武帝有荒志，终童无远谋。长缨自击耳，莫击越王头。","dynasty":"宋代","title":"杂咏一百首·终童"}
{"author":"刘克庄","content":"无复戴花能起舞，有时逢曲尚流涎。年龄绛县老人长，交友青州从事贤。司业送钱真爱我，侍郎取榼亦欣然。吾诗浅易聊陶写，不似渊明述酒篇。","dynasty":"宋代","title":"醉笔"}
{"author":"刘克庄","content":"泝源高适谱，作媲郑虔家。贤子搴丹桂，高才补白华。病犹观冕辂，没不待笄珈。阡表堪传远，何须挽诔加。","dynasty":"宋代","title":"挽高孺人"}
{"author":"刘克庄","content":"挹君如玉雪，未易得亲疏。何日深山里，同灯共读书。","dynasty":"宋代","title":"答妇兄林公遇四首"}
{"author":"刘克庄","content":"已怪社愆期，尚喜巢如故。过了清明未肯来，莫被春寒误。常傍画檐飞，忽委空梁去。忘却王家与谢家，别有衔泥处。","dynasty":"宋代","title":"卜算子（燕）"}
{"author":"刘克庄","content":"羽士过门卖，新翻样愈奇。坚如龟屋制，精似鹿胎为。邛杖扶相称，唐衣载最宜。笑他蝉冕客，忧畏白须眉。","dynasty":"宋代","title":"棕冠"}
{"author":"刘克庄","content":"宿露卷青步障，晨曦涌紫金轮。时平有戴白老，春晴宜踏青人。","dynasty":"宋代","title":"春日六言十二首"}
{"author":"刘克庄","content":"施先生学有源流，家自长安徒益州。畴昔建牙当一面，只今失国托诸侯。身侨岳麓无生计，目断岷峨起暮愁。闻道汉廷须黼黻，蜀珍那得此淹留。","dynasty":"宋代","title":"赠施道州二首"}
{"author":"刘克庄","content":"南岳后，累任作祠官。试说与君看。仙都玉局才交卸，新衔又管华州山。怪先生，吟胆壮，饮肠宽。去岁拥、旌旗称太守。今岁带、笭箵称漫叟。慵入闹，惯投闲。有时拂袖寻种放，有时携枕就陈抟。任旁人，嘲潦倒，笑痴顽。","dynasty":"宋代","title":"最高楼其一戊戌自寿"}
{"author":"刘克庄","content":"倴僝将军约早回，楚材相国更频催。江东将相真如虎，去报胡雏莫过来。","dynasty":"宋代","title":"端嘉杂诗二十首"}
{"author":"刘克庄","content":"不及生前见虏亡，放翁易箦愤堂堂。遥知小陆羞时荐，定告王师入洛阳。","dynasty":"宋代","title":"端嘉杂诗二十首"}
{"author":"刘克庄","content":"诗云王赫怒，吏说相宣威。假使从公旦，三年便衮归。","dynasty":"宋代","title":"征妇词十首"}
{"author":"刘克庄","content":"难寻楚三户，不记汉千门。独有灵光殿，长因一赋存。","dynasty":"宋代","title":"杂咏五言八首"}
{"author":"刘克庄","content":"苌尤桀点于坚者，勒固奸雄奈虎何。剩制赭袍添曲盖，中原假帝不胜多。","dynasty":"宋代","title":"端嘉杂诗二十首"}
{"author":"刘克庄","content":"东南立国惟王谢，西北筹边只范韩。公不衮衣假黄钺，吾能右衽更巍冠。","dynasty":"宋代","title":"凯歌十首呈贾枢使"}
{"author":"刘克庄","content":"汤熨兼旬尚未瘳，灾生盈满谷谁尤。禁中莲炬频宣锁，合上藜灯几校雠。回向真人并大士，变教师冕作离娄。何时眸子重清朗，短策随身处处游。","dynasty":"宋代","title":"病中九首"}
{"author":"刘克庄","content":"浅圳须穿浚，荒畦要粪除。何尝舍耒出，亦或带经锄。古有神农学，今传泛胜书。野儒曾涉猎，未可议空疏。","dynasty":"宋代","title":"田舍即事十首其八"}
{"author":"刘克庄","content":"尧舜若稽古外，烈祖圣谟洋洋。道理一句最大，卓冠万世帝王。","dynasty":"宋代","title":"两朝口号六言二首"}
{"author":"刘克庄","content":"藏山覆瓿两相痴，辛苦才供世俗嗤。壮不如人徒自悔，老能学易未过时。懒犹堪草归田赋，钝岂能吟对御诗。惟有聃书宜北面，存元守黑畏人知。","dynasty":"宋代","title":"次韵竹溪一首"}
{"author":"刘克庄","content":"业缘在东震旦国，参礼遍南赡部州。欠明眼人与谈道，就圆机士语九流。","dynasty":"宋代","title":"七十九吟十首"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红其十三庆抑斋元枢八十"}
{"author":"刘克庄","content":"沙漠有烽起，上林无雁来。可怜汉飞将，虚筑望乡台。","dynasty":"宋代","title":"飞将"}
{"author":"刘克庄","content":"赵叟生长太平，以著色花擅名。自古良工独苦，于今墨画盛行。","dynasty":"宋代","title":"题赵昌花一首"}
{"author":"刘克庄","content":"退之效玉川体，子美和舂陵地。古训后生可畏，俗语文人相轻。","dynasty":"宋代","title":"杂咏六言八首"}
{"author":"刘克庄","content":"丞相诗高妙，诸孙亦复奇。惠连康乐弟，子美审言儿。三舍犹当避，偏师未易支。老来怯酬唱，欲速反成迟。","dynasty":"宋代","title":"答陈璘司户"}
{"author":"刘克庄","content":"半山字说行，精义极贯穿。世好鸦蚓书，谁识虫鱼篆。","dynasty":"宋代","title":"字说一首"}
{"author":"刘克庄","content":"塘水拍堤科斗生，想君亭子俯幽清。黄梅雨足野田润，牡菊烟收村墅晴。莫信人嫌无理闹，颇疑渠有不平鸣。画堂方喜听琴阮，谁爱天然律吕声。","dynasty":"宋代","title":"题白渡方氏听蛙亭"}
{"author":"刘克庄","content":"自昔吴僧标致清，经禅之外有诗名。士衡止在东家住，恨不同听鹤唳声。","dynasty":"宋代","title":"船子和尚遗迹在华亭朱泾之间圭上人即其所诛"}
{"author":"刘克庄","content":"未尝学斩伤鼻，不待狂言炙眉。祸福非自求者，横逆当顺受子。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"唐德虽中否，犹能愧畔臣。尽驱污贼者，往拜诈暗人。","dynasty":"宋代","title":"杂咏一百首·甄济"}
{"author":"刘克庄","content":"揖退新龙象，归寻旧鹤猿。空令行百里，不遣骂三门。易致实封者，难招不动尊。辟支放光处，尚有石龛存。","dynasty":"宋代","title":"泉牧帖请囊山福上人住持承天既至有沮之者兴"}
{"author":"刘克庄","content":"把茅容膝强名庵，宜夏宜冬户向南。雪厄黄精饥杜二，花欺白发笑陈三。尔侬柏下已骨朽，此老橘中犹手谈。惟有子长赞深远，诸家类以浅求聃。","dynasty":"宋代","title":"用厚后弟强甫韵"}
{"author":"刘克庄","content":"盛德能容人有技，忮心尤忌士知名。训狐声厉憎韩子，鹦鹉才高累祢平。斑特隐君几负局，塞鸿奴辈不烦坑。客来林下温前话，尚得山翁掩耳惊。","dynasty":"宋代","title":"十和"}
{"author":"刘克庄","content":"柴门病后少曾开，今日人扶出郭来。君奉潘舆贫亦乐，我贪汉橐老犹呆。明师不患无高弟，大匠何尝有弃材。若见蓬仙烦问讯，掉头一去几时回。","dynasty":"宋代","title":"送方善夫赴鹭洲山长二首"}
{"author":"刘克庄","content":"至郭陪清语，留衣示别情。奈何凤翔骨，不得宪宗迎。","dynasty":"宋代","title":"杂记十首其九"}
{"author":"刘克庄","content":"暮年台笠代羸骖，信步篱东过舍南。稍喜农家行食麦，径催园户去移酣。寻花公倘来过甫，置薤吾无可语参。诸县丰登条教简，醉翁饮少已先酣。","dynasty":"宋代","title":"又和喜雨四首"}
{"author":"刘克庄","content":"二将同时死，路人闻亦哀。力穷鏖转急。围厚突难开。战骨寻应在，残兵间有回。伤心邮递里，隔日捷书来。","dynasty":"宋代","title":"二将"}
{"author":"刘克庄","content":"短发萧萧老日侵，遗编未敢废研寻。薰莸理欲迷通义，衮斧忠邪害恕心。笃信圣贤常事左，稍知治乱每忧深。人生有腹当盛酒，谁遣吾侪著古今。","dynasty":"宋代","title":"遗编"}
{"author":"刘克庄","content":"首从淇奥君子，数到越王潞公。世仅有一两个，君毋□八十翁。","dynasty":"宋代","title":"送月蓬道人南游寄呈阳岩侍读直院侍郎六言三"}
{"author":"刘克庄","content":"何必如郎伯，区区禄万钟。辟纑并织屦，足了一生中。","dynasty":"宋代","title":"处士妻十首"}
{"author":"刘克庄","content":"岳下无耆老，何从访旧闻。不知紫岩墓，更隔几重云。","dynasty":"宋代","title":"发岳市三首"}
{"author":"刘克庄","content":"客怪村翁老犹健，我知造物有乘除。曾看鲸海鹏天了，岂比蜂窝蚁垤如。旧敬尊公维北斗，今为后学指南车。此生只合熏班马，掩鼻人间等鲍鱼。","dynasty":"宋代","title":"五和"}
{"author":"刘克庄","content":"練衣蒲屦小纶巾，四壁清风一榻尘。谁谓先生贫到骨，百金新聘竹夫人。","dynasty":"宋代","title":"书壁"}
{"author":"刘克庄","content":"城中人怪我，清旦买芒鞋。君若知其趣，还应日日来。","dynasty":"宋代","title":"宿山中十首其一"}
{"author":"刘克庄","content":"过江人物萃樵引。更高千万丈，还我上头行。杨柳春风丞相府，梧桐夜雨济王家。","dynasty":"宋代","title":"句"}
{"author":"刘克庄","content":"谁把灵丹，点化了、荒园瓦砾。奇特处、恰当秋杪，不争春色。因甚素娥脂粉艳，怪他白帝车旗赤。叹暮年、无句比红儿，芳心息。狂飙起，行云急。开与谢，俱堪惜。唤妓行按酒，客来操瑟。扑鼻微香薰世界，解颜一笑迷人国。怕匆匆、归去广寒宫，难踪迹。","dynasty":"宋代","title":"满江红"}
{"author":"刘克庄","content":"恍惚天书事，庄严土木功。暮年王太尉，典领玉清宫。","dynasty":"宋代","title":"杂记十首"}
{"author":"刘克庄","content":"握笔临池惯，残书映雪勤。今宁无古篆，宁复有唐文。荒草周颙宅，空山董相坟。何时携斗酒，一酹墨溪云。","dynasty":"宋代","title":"挽陈北山二首"}
{"author":"刘克庄","content":"雪冒禹碑石，云埋泌草堂。早知抱遗恨，悔不挟乾粮。","dynasty":"宋代","title":"题江贯道山水十绝其六"}
{"author":"刘克庄","content":"贵豪渠已重金带，贫病侬犹旧布衾。钟阜解仇无宿憾，荆江感事有新吟。早知馀耳交难保，晚觉王何罪未深。白首还乡应闭户，断无保社肯追寻。","dynasty":"宋代","title":"自和二首"}
{"author":"刘克庄","content":"踏青人被色香迷，击壤翁看蓓蕾知。漏籍谱中无可恨，花开殿后未为迟。","dynasty":"宋代","title":"诸家牡丹已谢小圃忽开两朵皆大如斗戏题二绝"}
{"author":"刘克庄","content":"昔南使粤北防秋，闻汝啼声悔远游。我忆故乡归久矣，君归未得使人愁。","dynasty":"宋代","title":"杜鹃问答二首"}
{"author":"刘克庄","content":"兴亡天数亦人谋，战艦蒙冲一炬休。雪浪如山限南北，不湔江令沈侯羞。","dynasty":"宋代","title":"天堑"}
{"author":"刘克庄","content":"虽有隆乾手泽传，空疏岂敢望谈迁。春秋笔绝经谁续，光岳气分材少全。老去汗颜惭巧斩，向来执手付遗编。文名史学都休矣，追诵尧言一泫然。","dynasty":"宋代","title":"史稿"}
{"author":"刘克庄","content":"渥洼驹孰非龙种，丹穴雏皆是凤毛。却怪韩公产韩昶，不如枚叔有枚皋。","dynasty":"宋代","title":"昌黎子"}
{"author":"刘克庄","content":"溪边紫气半空浮，父老携杖看故侯。叔夜相思曾命驾，子猷一返少来舟。煨残僧芋平分吃，说道天花烂漫休。村叟安能留此客，地行仙偶出山游。","dynasty":"宋代","title":"简竹溪二首"}
{"author":"刘克庄","content":"挹君如玉雪，未易得亲疏。何日深山里，同灯共读书。","dynasty":"宋代","title":"答妇兄林公遇四首其四"}
{"author":"刘克庄","content":"准敕放还山，祈闲果得闲。直令舂庑下，也胜乞墦间。子美虽存阙，渊明且闭关。遥怜早朝者，推枕恐催班。","dynasty":"宋代","title":"得闲"}
{"author":"刘克庄","content":"想见朱衣吏，催排玉笋班。老臣绝朝谒，北望祝南山。","dynasty":"宋代","title":"岁除即事十首"}
{"author":"刘克庄","content":"晋士讐阮籍眼，唐人观李邕眉。任汝得吾皮骨，惟吾不汝瑕疵。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"卜叟囊书系肘边，儿童尊信等神仙。立谈算尽平生事，问到封侯拜相年。","dynasty":"宋代","title":"村居书事四首其三"}
{"author":"刘克庄","content":"乃翁去记玉楼成，岁帅乡人祀洛英。文耀可无田助祭，象贤赖有谷传声。奇葩融结双莲瑞，奕叶追攀五桂荣。累将重侯何足道，几人三世有诗名。","dynasty":"宋代","title":"题赵志仁南溪双莲"}
{"author":"刘克庄","content":"再尹神皋逾两载，市无群斗狱无冤。至尊犹遣使传诏，细故何烦士举幡。昨日千牙兵绕帐，今朝几个客过门。悬知一念尤忠爱，报大臣知圣主恩。","dynasty":"宋代","title":"寄洪云岩尚书"}
{"author":"刘克庄","content":"平生所历最崎嵚，不觉周南岁月深。拙宦元无金润屋，悼亡新有雪盈簪。凄凄德曜齐眉案，草草黔娄覆首衾。曾忝郡民渐教化，眼看双旐一沾襟。","dynasty":"宋代","title":"挽楼旸叔二首"}
{"author":"刘克庄","content":"踏破侬家一径苔，双鱼去换只鸡回。幸然不识聱牙字，省得闲人载酒来。","dynasty":"宋代","title":"岁晚书事十首其三"}
{"author":"刘克庄","content":"先生放逐方归，不如前辈抽身早。台郎旧秩，看来俗似，散人新号。起舞非狂，行吟非怨，高眠非傲。叹终南捷径，太行盘谷，用卿法、从吾好。闭了草庐长啸。后将军来时休报。床头书在，古人出处，今人非笑。制个淡词，呷些薄酒，野花簪帽。愿云台任满，又还因任，赛汾阳考。","dynasty":"宋代","title":"水龙吟其二"}
{"author":"刘克庄","content":"□趁朝参多失晓，不堪舞蹈始休官。临危昔以头全□，懲忿今无发指冠。醉语唐嗔狂李白，病忘汉免老师丹。暮年感泣龙销扇，直到来生泪未乾。","dynasty":"宋代","title":"感遇二首"}
{"author":"刘克庄","content":"薄宦周旋广及邕，一生甘苦藁砧同。孟光事远嗟谁继，督护歌悲听未终。鹤表魂栖高燥地，凤毛名在广寒宫。病翁空自吟哀些，撚断霜髭竟欠工。","dynasty":"宋代","title":"挽林安人"}
{"author":"刘克庄","content":"君侯谈笑该能事，诗到元和字永和。五夜纵游聊与众，一年更借不为多。牙旗此际留宵钥，宝马来春蹋晓珂。白发老农相告语，看灯归去要栽禾。","dynasty":"宋代","title":"和张秘丞灯夕韵四首"}
{"author":"刘克庄","content":"轴犹插高架，檠已弃低墙。可惜亡三箧，安能读一箱。自惭伯仁退，不及阿宜长。但忆初强记，谁知晚健忘。","dynasty":"宋代","title":"理故书二首"}
{"author":"刘克庄","content":"乃翁自是里名儒，箴史遗言幼染濡。设馔礼如初作妇，貤封谊不忍先姑。色丝尤妙于前制，彤管从删以后无。一事可纾存没恨，即今丹穴有双雏。","dynasty":"宋代","title":"挽郑令人二首"}
{"author":"刘克庄","content":"沙虱鬼车微物尔，偶然逢彼立灾身。朵颐唇吻中伤汝，射影疮疣点污人。读卫生书思解毒，持降魔咒竟无神。寄声禽大休轻出，莫向荒山点水滨。","dynasty":"宋代","title":"卫生一首"}
{"author":"刘克庄","content":"辇毂尝新著价高，土人弃掷梗弁髦。不嗔园客工偷窃，绝喜天公享老饕。","dynasty":"宋代","title":"和赵南塘离支五绝其四"}
{"author":"刘克庄","content":"玄晏欣然托序行，缊袍被衮岂非荣。家徒四壁穷难讳，字答三缣礼尚轻。金薤银钩俱妙绝，石泉香饼太清生。如何更费公搜索，缄送松煤与水晶。","dynasty":"宋代","title":"东涧为余序后稿余以国帖唐碑古壶润笔反成□桃抛引小诗谢之"}
{"author":"刘克庄","content":"蒙叟之言卓诡，尹喜之事诞夸。白云腾上尸假，紫气横空眼花。","dynasty":"宋代","title":"溪庵放言十首"}
{"author":"刘克庄","content":"拂袖归来计未疏，别规爽垲卜新居。即今独擅百弓地，当日惟携一束书。户外何须置行马，坐中不必尽悬鱼。渠亦若与人家国，输与兴公赋遂初。","dynasty":"宋代","title":"饮良翁宫教新第二首"}
{"author":"刘克庄","content":"有酒常相觅，无金尚欲挥。竟骑黄鹤去，谁见素骡飞。华屋俄零露，蓉城果是非。自嫌闻道浅，怀旧忽沾衣。","dynasty":"宋代","title":"挽顾君任粹二首"}
{"author":"刘克庄","content":"已折仙桂到月宫，安知再转瘴烟中。坐看管□封孤□，却使崔丞对二松。此士鼻端何待垩，老生指血至今红。祝君努力鸣昭代，切勿呻吟学冻蛩。","dynasty":"宋代","title":"送陈亨叔县丞"}
{"author":"刘克庄","content":"花木扶疏月露清，昔人来此比登瀛。不知做得神仙未，身在乔松顶上行。","dynasty":"宋代","title":"梦馆宿二首"}
{"author":"刘克庄","content":"跳丸屋角去如驰，蠹简窗间卷复披。元老岂无挥玉麈，大儒曾有奋金樵。钓牵鳌极灵根动，斧入牛山杰木衰。白首腐生多感慨，愁来时以酒浇之。","dynasty":"宋代","title":"书窗"}
{"author":"刘克庄","content":"至尊殿上主文衡，谁料台中有异评。垂二十年犹入幙，后三四榜尽登瀛。白头亲痛终天诀，丹穴雏方隔岁生。策比诸儒无愧色，自缘命不到公卿。","dynasty":"宋代","title":"哭毛易甫"}
{"author":"刘克庄","content":"辇下银袍似堵墙，名涂个个着鞭忙。期年操木何容易，一日看花得许狂。韩子吟披惟六艺，沂公吃着岂三场。临岐不待殷勤祝，涵养功深讲贯祥。","dynasty":"宋代","title":"送赴省诸友·卓怡丈"}
{"author":"刘克庄","content":"屡叩龙墀自免冠，虺隤初喜卸华鞍。病疏宾客麾之去，老爱儿孙遗以安。夙昔赐茶邻御座，即今送菜仰园官。萧然几案无书册，时取君诗反覆看。","dynasty":"宋代","title":"辛亥去国陈宗之胡希圣送行避谤不敢见希圣赠"}
{"author":"刘克庄","content":"后学鲜能舍瑟作，古人未免假韶鸣。不劳左辖诵新句，却爱老婆呼旧名。史馆谁徵段公事，雠家妄作武侯评。人间安得忘忧物，为窭儒生浇不平。","dynasty":"宋代","title":"抄戊辰十月近稿七首"}
{"author":"刘克庄","content":"龙川天下士，女子节尤奇。孟母迁邻训，共姜誓己诗。生无封国分，殁有表阡时。曾识双珠树，聊为补些辞。","dynasty":"宋代","title":"陈夫人哀诗"}
{"author":"刘克庄","content":"横议游侠四出，清流标榜自贤。血染瓜田方止，尸投浊河可怜。","dynasty":"宋代","title":"冬夜读几案间杂书得六言二十首"}
{"author":"刘克庄","content":"州境与潮邻，徐行止浃旬。瘴乡元一气，盐子亦吾民。日晏烟岚敛，兵馀户口贫。定将田里事，闭合细条陈。","dynasty":"宋代","title":"送王梅州二首"}
{"author":"刘克庄","content":"吾砚平生极自珍，涂云抹月发清新。临归携就西湖洗，不受东华一点尘。","dynasty":"宋代","title":"题砚"}
{"author":"刘克庄","content":"白首还乡铁铸关，云泥不复计飞蟠。原田高下雨三日，庵屋中分云半间。麻麦芃芃回秀色，茅柴薄薄暂酡颜。若非铃合诗筒至，身在华胥的未还。","dynasty":"宋代","title":"又和八首"}
{"author":"刘克庄","content":"秧愁晴暴死，花怕雨摧残。野老非常惧，天公不自安。","dynasty":"宋代","title":"春旱"}
{"author":"刘克庄","content":"乱书案上慵料理，长物斋中悉屏除。乍可假□□□甫，安能佞佛把随如。虎皮晚岁羞争席，豹尾当年扈属车。冬暖无冰村酒贱，肯来溪上共叉鱼。","dynasty":"宋代","title":"四和"}
{"author":"刘克庄","content":"雨凄迷，风料峭。情绪被花恼。白白红红，满地无人扫。可堪解佩盟寒，坠楼命薄，更杜宇、枝头闲火刍。绿阴绕。青帝结束匆匆，转眼朱明了。怕与春辞，茗芋玉山倒。后期觉做明年，春年年好，却不道、明年人老。","dynasty":"宋代","title":"祝英台近"}
{"author":"刘克庄","content":"赤肉团终当败坏，臭皮袋死尚贪痴。生憎铜镜催白发，残着珠襦待赤眉。高筑迷楼愁鬼瞰，多为疑冢怕人知。吾评裸葬尤坚久，来往何曾挂一丝。","dynasty":"宋代","title":"寓言"}
{"author":"刘克庄","content":"世有凝香乐，君侯总未知。清斋灯火夕，闭閤荔支时。郡小留难住，民愚去始思。两年案头笔，一字不容私。","dynasty":"宋代","title":"送项使君季约二首其一"}
{"author":"刘克庄","content":"元凯平生以智推，今看往事一何痴。山头螭首犹芜没，那有人观水底碑。","dynasty":"宋代","title":"同郑君瑞出濑溪即事十首"}
{"author":"刘克庄","content":"身是假皇帝，国由内太师。伪朝旧宫殿，历历有遗基。","dynasty":"宋代","title":"江南五首其五"}
{"author":"刘克庄","content":"尊嫜有严命，妾不获从夫。去去犹回首，谆谆别小姑。","dynasty":"宋代","title":"杂咏一百首·庐江小吏妻"}
{"author":"刘克庄","content":"旷土茫茫无主名，朱门惟恐籍分明。老农犹记淳熙事，太息文公志未行。","dynasty":"宋代","title":"龙溪道中"}
{"author":"刘克庄","content":"周章鹤碧朝服，咫尺猩红御袍。风号先帝陵木，霜著孤臣鬓毛。","dynasty":"宋代","title":"题同班小录其二"}
{"author":"刘克庄","content":"临渊细味心亨坎，卜筑先占地势坤。说易何妨遇于野，谈玄亦入妙之门。赐金莫惜娱宾客，堆笏犹堪遗子孙。不比酸寒杜陵老，破茅草屋傍江村。","dynasty":"宋代","title":"四和"}
{"author":"刘克庄","content":"轴犹插高架，檠已弃低墙。可惜亡三箧，安能读一箱。自惭伯仁退，不及阿宜长。但忆初强记，谁知晚健忘。","dynasty":"宋代","title":"理故书二首"}
{"author":"刘克庄","content":"倏来如詗伺，奇中费堤防。最善逃形影，恶知辨臭香。□□□不见，乌获臂空攘。□诧藏幽密，其如盖愈彰。","dynasty":"宋代","title":"又和南塘十首"}
{"author":"刘克庄","content":"倴僝将军约早回，楚材相国更频催。江东将相真如虎，去报胡雏莫过来。","dynasty":"宋代","title":"端嘉杂诗二十首"}
{"author":"刘克庄","content":"嫁与张京兆，新眉扫黛浓。不如伯鸾妇，长伴藁砧舂。","dynasty":"宋代","title":"处士妻十首"}
{"author":"刘克庄","content":"岁晚亲朋少，何堪远别离。人谁念原父，甥勿似牢之。宗伯惊文卷，慈亲望捷旗。饯行应满袖，不欠病翁诗。","dynasty":"宋代","title":"郑甥有大西上"}
{"author":"刘克庄","content":"雨恼颦西子，晴扶睡贵妃。老夫方入定，为尔一撩诗。","dynasty":"宋代","title":"记小圃花果二十首"}
{"author":"刘克庄","content":"恋阙子牟远，还乡贺监狂。老人忘节序，有菊即重阳。","dynasty":"宋代","title":"放言五首"}
{"author":"刘克庄","content":"唱名纳禄尤崖异，誓墓休官更崛奇。先辈翔而皆集矣，广文得此欲逃之。圣门岂不高曾皙，列传何为首伯夷。虎帅听君谁敢犯，莫欺此老白须眉。","dynasty":"宋代","title":"赠天隐李君瑞一首"}
{"author":"刘克庄","content":"不向莺边系宝鞍，海门东畔把鱼竿。无蒲萄酒博太守，有竹枝歌传小蛮。到处名山留屐齿，看来元气在毫端。绣娃辛苦描新样，肯信春风放牡丹。","dynasty":"宋代","title":"题赵西里诗卷二首其二"}
{"author":"刘克庄","content":"千载枯槎无主名，才翁子晦各偷撑。分明博望升天诉，不许人间别姓争。","dynasty":"宋代","title":"题张簿尉槎溪集"}
{"author":"刘克庄","content":"少贱肠枵破褐单，傍人门户活饥寒。自从毁齿初成券，直至长须尚不冠。冷炙时沾筵上馂，秃芒旋扫臼边残。他时纵取封侯印，仅得君王踞厕看。","dynasty":"宋代","title":"同秘书弟赋三老各一首老奴"}
{"author":"刘克庄","content":"俊物终当腾踏去，钝榔犹欲溯洄从。邻家东岂无□子，小屋西堪住士龙。掷笔不求佳传作，署门怕与恶宾逢。山歌亦自谐音节，莫管人嘲似哑钟。","dynasty":"宋代","title":"用强甫蒙仲韵十首"}
{"author":"刘克庄","content":"五字非容易，须曾断几茎。身虽居破屋，人比作长城。塞北李都尉，江东阮步兵。编师攻不下，老将望而惊。立帜骚坛峻，降旗敌垒平。可怜秦系辈，浅陋欲争衡。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"羽檄联翩趣募兵，单枪一剑觅功名。健儿争欲趋淮阃，宣相相看若父兄。","dynasty":"宋代","title":"凯歌十首呈贾枢使"}
{"author":"刘克庄","content":"上林全树，曾借君栖宿。朝过瑶台暮群玉。忽翩然、脱下宫锦袍来，□□□，却向齐州受箓。等闲挥醉笔，咳唾千篇，长与诗家窃膏馥。身是酒星文星，刚被诗人，□唤做、禁中颇牧。便散发、骑鲸去何妨，从我者谁欤，安期徐福。","dynasty":"宋代","title":"洞仙歌·上林全树"}
{"author":"刘克庄","content":"市脯店犹远，刈刍人未归。夜深语童子，且掩半边扉。","dynasty":"宋代","title":"宿山中十首"}
{"author":"刘克庄","content":"痛懲毒螫要持平，不察渊鱼未害明。棘户有囚疏械击，花村无吏打门声。","dynasty":"宋代","title":"次漕庾两使者绝句韵六首"}
{"author":"刘克庄","content":"曾从庄列问端倪，俗学区区等甕鸡。佛法须偿蚯蚓债，帝魂化作杜鹃啼。安知丞相嗔如屋，但见山公醉似泥。它日门人求注脚，只须标作饮中题。","dynasty":"宋代","title":"饮中题一首"}
{"author":"刘克庄","content":"一奴荷锸足矣，二客穿塚谁哉。宰上又添十桧，庭前不必三槐。","dynasty":"宋代","title":"余作生坟何生谦致桧十株答以六言二首"}
{"author":"刘克庄","content":"南宫放榜已蜚英，此阙传胪却漏名。潜救八人文最敏，尽归一网气难平。白生作麽教持杵，越石争些已见坑。莫倚晴天频吐绶，儿童见了又须惊。","dynasty":"宋代","title":"七和"}
{"author":"刘克庄","content":"川郭颠狂甚，平生挟术游。老犹携侍女，贫不谄公侯。用药多投病，酬钱或掉头。金陵官酒贵，应典旧貂裘。","dynasty":"宋代","title":"赠川郭"}
{"author":"刘克庄","content":"繙经岩电眼，竖拂海潮音。暂卓飞空锡，坚辞布地金。忉忉菩萨语，切切老婆心。明日入山去，城中何处寻。","dynasty":"宋代","title":"送金仙上人罢讲"}
{"author":"刘克庄","content":"吾脚今无力，安能跪鞠躬。北瞻韩吏部，南仰狄梁公。","dynasty":"宋代","title":"石竺山二十咏"}
{"author":"刘克庄","content":"厨荒灶鬼未须嗔，君看先师尚在陈。老退休贪太仓腐，清虚聊咽上池津。今无能采金膏者，古有曾逢石髓人。自笑冰衡三百户，难分圭撮饷比邻。","dynasty":"宋代","title":"即事二首"}
{"author":"刘克庄","content":"大令云亡笔不传，世无行草已千年。偶然遗下鹅群帖，生出杨风与米颠。","dynasty":"宋代","title":"米元章有帖云老弟山林集多于眉阳集然不袭古"}
{"author":"刘克庄","content":"向来客至投辖留，而今避客如避仇。山禽儆我似有理，何不握发更倒屣。禽兮禽兮汝岂知，人生衰旺各有时。主人老病客勿怪，爨冷樽空无管待。","dynasty":"宋代","title":"禽言九首·接客"}
{"author":"刘克庄","content":"自从七窍凿，无复六根全。鲸死彗星出，蟆枯月魄圆。","dynasty":"宋代","title":"七窍凿"}
{"author":"刘克庄","content":"诗作平生祟，因而废不为。君豪频挑战，吾老怯交绥。哨骑来无定，纲船发尚迟。日长无职事，半是撚髭时。","dynasty":"宋代","title":"题蔡烓主簿诗卷其一"}
{"author":"刘克庄","content":"长君论事天为动，季子居官水似清。双眊不能钞谏草，偏聋尚可听琴声。","dynasty":"宋代","title":"丁酉重九日宿顺昌步云阁绝句七首呈味道明府"}
{"author":"刘克庄","content":"只留一影伴山房，坐待墙西隙月光。鹤忽归来寻旧里，燕犹相对语斜阳。虽无传附青云显，赖有书消白日长。万一载醪人问字，为言侬仅识偏旁。","dynasty":"宋代","title":"墙西一首"}
{"author":"刘克庄","content":"铸出爬沙状，儿童竞抚摩。背如千岁者，腹柰一轮何。器蛟瓶罂小，功于几砚多。所盛涓滴水，后世赖馀波。","dynasty":"宋代","title":"蟾蜍砚滴"}
{"author":"刘克庄","content":"夜来几阵隔窗风，便恐明朝已扫空。点在青苔真可惜，不如吹入酒杯中。","dynasty":"宋代","title":"梅花五首"}
{"author":"刘克庄","content":"门户重重绣幕遮，十分国艳属侯家。谁知蔡琰燕山燕，愁听胡笳对雪花。","dynasty":"宋代","title":"九叠"}
{"author":"刘克庄","content":"我与兹山殆有缘，手栽一一已参天。主林神黠□□佛，老树精乖意是仙。留客看花聊席地，课僮种树频浇泉。丹成未可匆匆吃，且向溪边住十年。","dynasty":"宋代","title":"检校樗庵花木二首"}
{"author":"刘克庄","content":"桐庐道上雪花飞，一客骑驴觅雪诗。亦有扁舟蓑笠兴，江行却怕子陵知。","dynasty":"宋代","title":"桐庐"}
{"author":"刘克庄","content":"重来已白发老，独断擢紫薇郎。雅量虽惭子固，热情不倩君房。","dynasty":"宋代","title":"杂兴六言十首"}
{"author":"刘克庄","content":"名见商书又见诗，畹兰难拟况江蓠。灵均苦要群芳聚，却怪骚中偶见遗。","dynasty":"宋代","title":"九叠"}
{"author":"刘克庄","content":"杂遝今观渡，依稀昔浴沂。居人空巷出，几个咏而归。","dynasty":"宋代","title":"端午五言三首"}
{"author":"刘克庄","content":"但记嬴二世尔，岂知晋太康耶。一境浑无租税，四时长有桃花。","dynasty":"宋代","title":"题桃源图一首"}
{"author":"刘克庄","content":"和调失黏诗句，按摸出格文章。尽可追陪党进，不消更觅君房。","dynasty":"宋代","title":"抄近藁六言二首其一"}
{"author":"刘克庄","content":"有花多处便凭栏，插在金瓶不必看。百斛量珠真富贵，两枝剪彩太寒酸。","dynasty":"宋代","title":"十叠"}
{"author":"刘克庄","content":"已病犹蔬素，西归不复疑。飞凫逾岭远，别鹤返乡迟。箴史传贤女，巾褠付侍姬。白头潘令在，应有悼亡诗。","dynasty":"宋代","title":"挽聂孺人"}
{"author":"刘克庄","content":"东邻莫效西子，南窗何减北扉。一萤道我来往，焉用宫莲送归。","dynasty":"宋代","title":"抄近藁六言二首"}
{"author":"刘克庄","content":"夸毗子有谁存者，恩泽侯何足道哉。一叶绝江载愁去，万花环席突围来。","dynasty":"宋代","title":"送客"}
{"author":"刘克庄","content":"虽拥轺车贵，萧然似布韦。家依僧舍住，俸买古琴归。海内胜流尽，民间廉吏稀。空馀诗卷在，展玩一沾衣。","dynasty":"宋代","title":"挽赵漕简叔二首"}
{"author":"刘克庄","content":"精思巧斲诗家事，缪敬阳尊市道交。杜说新诗犹费改，韩评推字不如敲。衣传曾饮先师乳，弦绝今无异域胶。欲引蔺卿怀内璧，吾贫未免以砖抛。","dynasty":"宋代","title":"黄宽夫示诗不已自和前二首答之其二"}
{"author":"刘克庄","content":"瘦骨春衫薄，华颠綵胜垂。菱花应窃笑，妆束不相宜。","dynasty":"宋代","title":"岁除即事十首其十"}
{"author":"刘克庄","content":"更无一点涴铅华，状出冰枝糁玉葩。十绝顿令侬北面，万如元住子东家。自羞贫女钗边朵，难傍宫人额上花。纵使朔风如铁劲，未妨雪月照槎牙。","dynasty":"宋代","title":"赵礼部和余梅花十绝送林录参微而婉哀而不怨"}
{"author":"刘克庄","content":"莫信人言，虺不如熊，瓦不如璋。为孟坚补史，班昭才学，中郎传业，蔡琰词章。尽洗铅华，亦无璎珞，犹带栴檀国里香。笑贫女，尚寒机轧轧，催嫁衣忙。好逑不数潘杨。占梦者曾言大秤量。待银河浪静，金针穿了，蓝桥路近，玉杵携将。倩似凝之，媲如道韫，帘卷燕飞王谢堂。恁时节，看孙皆朱紫，翁未皤苍。","dynasty":"宋代","title":"沁园春·莫信人言"}
{"author":"刘克庄","content":"仰钻无篚实，平进少梯媒。一鹤竟归去，万牛难挽回。空驰驿使召，不见省郎来。欲挂原头剑，徐君安在哉。","dynasty":"宋代","title":"挽徐吏部二首"}
{"author":"刘克庄","content":"蚤从南浦晚南塘，二老联翩返帝旁。天上废云谁属和，斗间紫气久无光。已埋玉树难扶起，所宝银钩永袭藏。老去悲懽排遣尽，犹于师友未能忘。","dynasty":"宋代","title":"怀旧"}
{"author":"刘克庄","content":"若非大气魄，只是小机锋。老子一声喝，学人三日聋。","dynasty":"宋代","title":"杂咏一百首·马祖"}
{"author":"刘克庄","content":"归客飘然一叶身，尚能飞屐陟嶙峋。危亭下瞰嵎夷宅，积水上通河汉津。叱驭为臣前有志，乘桴从我更无人。暮年笔力全衰退，甘与韩苏作后尘。","dynasty":"宋代","title":"浴日亭一首"}
{"author":"刘克庄","content":"风云惨悽，草树枯死。笳鸣马嘶，弦惊鹘起。熟看境色非人间，祁连山下想如此。手持尊酒别故人，此生再面真无因。胡儿汉儿俱动色，路傍观者为悲辛。归来暗洒茂陵泪，子孟少叔方用事。白头属国冷如冰，空使穹庐叹忠义。茫茫事往赖画存，每愁岁久缣素昏。即今画亦落人手，古意凄凉谁复论。","dynasty":"宋代","title":"苏李泣别图"}
{"author":"刘克庄","content":"小陆词章海内传，名场久盍着先鞭。惯看馀子瓦枢坏，太息斯人铁砚穿。畴昔熏香过半世，即今拾芥已中年。病翁拟拭昏花眼，快向茅檐读奏篇。","dynasty":"宋代","title":"送赴省诸友·徐懋功"}
{"author":"刘克庄","content":"古人重言德，初不论倾城。切莫伤容鬓，犹堪嫁孔明。","dynasty":"宋代","title":"杂咏一百首其九十六阿承女"}
{"author":"刘克庄","content":"昔映仙藜临几桉，今栽甘菊满庭除。不堪立马挥新檄，只合囊萤勘旧书。","dynasty":"宋代","title":"晨起览镜六首"}
{"author":"刘克庄","content":"痴呆已肖木鸡状，行走不减竹马时。太平期恰当今日，嬉戏翁浑如小儿。","dynasty":"宋代","title":"乙丑元日口号十首"}
{"author":"刘克庄","content":"一郡夸饶掾，才名果不虚。忽闻归去勇，极恨往还疏。囚戴公平德，奴担性理书。京华逢友旧，为说闭门居。","dynasty":"宋代","title":"送饶司理端学"}
{"author":"刘克庄","content":"家有仙禽二。早追随、先生杖屦，互乡童子。旦旦池边三薰沐，夜夜山中警睡。且伴我、人间游戏。此老生平哀大陆，到未梢、始忆华亭唳。评往事，败佳思。古云鹤算谁能纪。叹归来、山川如故，人民非是。但愿主君高飞去，莫爱乘轩禄位。更赛过、令威千岁。假使焦山真羽化，待华阳贞逸铭方瘗。我拍手，渠展翅。","dynasty":"宋代","title":"贺新郎（二鹤）"}
{"author":"刘克庄","content":"破题得李程赋，结语取钱起诗。遂令眊矂举子，不满冬烘主司。","dynasty":"宋代","title":"代举人主司问答六言二首"}
{"author":"刘克庄","content":"鳌顶纶言古，蝇头谏草忠。予环犹昨日，赐扇忽秋风。貌肃深衣叟，官同秃鬓翁。百年会有别，不料许匆匆。","dynasty":"宋代","title":"竹湖李内翰哀诗二首"}
{"author":"刘克庄","content":"有时一画起，有时三绝编。朱丝弦侧畔，玉界尺傍边。","dynasty":"宋代","title":"戏效屏山书斋十咏"}
{"author":"刘克庄","content":"自填曲子，自歌之、岂是行家官样。眼瞎背驼方引去，羞杀陈抟种放。摺起残编，寄声太乙，不必烦藜杖。陈人束阁，让他来者居上。安乐值几多钱，且幅巾绦褐，准云台象。长扇矮壶山南北，忘却晓随天仗。六逸七贤，五更三老，元不论资望。香山误矢，渔翁何减为相。","dynasty":"宋代","title":"念奴娇·自填曲子"}
{"author":"刘克庄","content":"田舍诸雏各雅驯，男儿盍有艺资身。古来医卜多名世，莫学文章点涴人。","dynasty":"宋代","title":"田舍即事十首"}
{"author":"刘克庄","content":"繙经岩电眼，竖拂海潮音。暂卓飞空锡，坚辞布地金。忉忉菩萨语，切切老婆心。明日入山去，城中何处寻。","dynasty":"宋代","title":"送金仙上人罢讲"}
{"author":"刘克庄","content":"汉人称劲粤，累世不加兵。狂卒才三百，如何便缒城。","dynasty":"宋代","title":"登城五首"}
{"author":"刘克庄","content":"去时儿在腹，忽已语嚘哑。何日番休了，迎爷两手叉。","dynasty":"宋代","title":"征妇词十首"}
{"author":"刘克庄","content":"弟为龟湖妹制碑，伯姬舍我复何之。今彤史笔嗟谁炳，古锦囊诗独姊知。起絮撒盐才有间，燎须作粥力安施。澜湍石畔霜风冷，行路无情亦涕洟。","dynasty":"宋代","title":"哭伯姊二首"}
{"author":"刘克庄","content":"顾影矜毛羽，晴川偶泳游。不知谁打鸭，惊去不回头。","dynasty":"宋代","title":"子真子常饷双鸳将以五言效颦三首以谢"}
{"author":"刘克庄","content":"女孙笄珥，男孙袍笏，少长今朝咸集。且留晚节伴寒香，莫要似、春华性急。大招吟了，巫咸下了，未爱修门重入。我侬不做佛漳闽，免大雪、庭中呆立。","dynasty":"宋代","title":"鹊桥仙（生日和居厚弟）"}
{"author":"刘克庄","content":"帝令工写貌，相讽尹加笞。且赏折枝杏，休嘲有靥枝。","dynasty":"宋代","title":"蔡奴"}
{"author":"刘克庄","content":"囝罢相依萤雪边，安知今汝亦华颠。宁从欸乃翁孤钓，肯要原夫辈一联。儿向诗中得三昧，吏钳纸尾怕分权。客言大尹尤谦挹，每见屏星榻必悬。","dynasty":"宋代","title":"寄强甫"}
{"author":"刘克庄","content":"岁晚郊居苦寂寥，日高监酪去城遥。深深榕迳苔墙里，忽有银钗叫卖樵。","dynasty":"宋代","title":"岁晚书事十首"}
{"author":"刘克庄","content":"欲为乾坤扫积阴，万言忠愤上穹临。相嗔平地风波恶，主圣如天雨露深。葛藟尚为庇根计，戎葵难改向阳心。明时安肯寻斤斧，自古高材出邓林。","dynasty":"宋代","title":"次君畴洪卿韵送宗学赵优奏"}
{"author":"刘克庄","content":"谠言直触大单于，赖有阏氏上谏书。若把汉唐宫苑比，玉环飞燕总输渠。","dynasty":"宋代","title":"锁谏图"}
{"author":"刘克庄","content":"君去江边春色浓，郡花照席万枝红。守分风月元非赘，吏白文书但托聋。黄本何堪处秦观，白麻近已拜申公。早归了却兰台史，莫久吟诗快阁中。","dynasty":"宋代","title":"送实之倅庐陵二首"}
{"author":"刘克庄","content":"特以秾纖压众芳，痴人痴杀恨无香。问渠妩媚房栊里，何似庄严几研傍。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"巩洛山川几过兵，汉家初遣使修陵。可无神物呵豺虎，直护香烟到柏城。","dynasty":"宋代","title":"端嘉杂诗二十首"}
{"author":"刘克庄","content":"衰残悔不早脩真，蓝缕何须更逐贫。诸恶能通三世业，瓣香要做再来身。先民至死思存汉，谄子偷生作美新。俯仰两间无愧怍，有辞可以白先人。","dynasty":"宋代","title":"和竹溪三诗效颦一首"}
{"author":"刘克庄","content":"元日至人日，未有不晴时。剥复观周易，吟哦及杜诗。将开户北向，折到杏南枝。不得东风力，余寒岂易支。","dynasty":"宋代","title":"人日"}
{"author":"刘克庄","content":"韶颜譬槿花尔，枵腹仅椰子如。不知作千年调，谁教盛万卷书。","dynasty":"宋代","title":"又六言二首"}
{"author":"刘克庄","content":"过去光阴箭离弦，河清易俟鬓难玄。再加孔子从心岁，三倍周郎破贼年。耄齿阻陪鸠杖列，瞽言曾献兽樽前。磻溪淇澳吾何敢，且学香山也自贤。败絮萧然拥病身，久疎朝谒作闲人。公卿各趁黄麾仗，宾客谁看乌角巾。菱照无情难讳老，杏梢作意已撩春。卧闻儿女夸翁健，诗句年光一样新。","dynasty":"宋代","tags":"春节，感叹，时光，述志，组诗","title":"戊午元日二首"}
{"author":"刘克庄","content":"隐衣先自着，舂具亦同操。不但鸿高节，鸿发节更高。","dynasty":"宋代","title":"挽陈孺人"}
{"author":"刘克庄","content":"昔在番禺鬻筴时，瞽言不敢计从违。固知国有三空患，又欲民无再榷讥。篛裹为生尤瘠薄，牙筹所积恐纖微。公卿文学方矛盾，应待囊封决是非。","dynasty":"宋代","title":"送李用之察院赴潮州二首"}
{"author":"刘克庄","content":"十颗千钱品最珍，北人鲐背未濡唇。若生京洛豪华土，买断丹林肯算缗。","dynasty":"宋代","title":"和赵南塘离支五绝"}
{"author":"刘克庄","content":"久与瀑泉疏，劳公下檄书。极知居陋巷，不似宿精庐。奴客辞看犊，邻人畏借驴。何时儿子壮，聊为举篮舆。","dynasty":"宋代","title":"方寺丞招宿瀑上不果"}
{"author":"刘克庄","content":"一州两迁客，无地顿奇材。方送端明去，还迎博士来。","dynasty":"宋代","title":"唐子西故居二首"}
{"author":"刘克庄","content":"浪云如雾如电，又如天海一沤。金棺现两脚板，铁叶护死髑髅。","dynasty":"宋代","title":"六言偈四首"}
{"author":"刘克庄","content":"买牛搜粟向蛮烟，衰病安知璧偶全。使者召归曾四辈，臣之得罪又三年。柳刘漏语谁云尔，绛灌怜才定不然。纵使有泉堪洗耳，先生此愧若为湔。","dynasty":"宋代","title":"甲辰春日二首"}
{"author":"刘克庄","content":"久别番君国，山川远间之。惟应残梦里，壹似旧游时。方草淮南诏，难酬渭北诗。都忘今契阔，但记昔追随。","dynasty":"宋代","title":"答番昜使君胡直院二首"}
{"author":"刘克庄","content":"为固续汉史，嗔原作楚骚。伟哉二女子，才学识俱高。","dynasty":"宋代","title":"叙伦五言二十首"}
{"author":"刘克庄","content":"此翁幸自偏盲，那堪右目生微翳。羽流禳谢，缁郎忏悔，天乎无罪。客曰不然，也因口腹，也因瞻视。汝夜披黄卷，日餐丹荔，贻伊戚、将谁怼。长智都缘更事。尽今生、十分珍卫。暮年怕杀，汗青蠹简，擘红高会。也莫贪他，君谟旧谱，子云奇字。特邀张司业，看花题竹，韩家园内。","dynasty":"宋代","title":"水龙吟·此翁幸自偏盲"}
{"author":"刘克庄","content":"斧残留得半株斜，相对微吟到暮鸦。堪叹病翁无绮语，不如枯树有琪花。","dynasty":"宋代","title":"梅花十绝答石塘二林"}
{"author":"刘克庄","content":"关北关南气候分，雪飞不过古来云。若非曾发看山愿，老大何因入瘴云。","dynasty":"宋代","title":"炎关"}
{"author":"刘克庄","content":"典午无蜀可也，孙氏画江守之。轻裘缓带自若，拔刀斫案不疑。","dynasty":"宋代","title":"得江西报六言十首其七"}
{"author":"刘克庄","content":"偶向溪边洗客尘，数株如玉照青苹。凄风冷雨分宜县，赖有梅花管领人。","dynasty":"宋代","title":"安仁驿"}
{"author":"刘克庄","content":"今岁春盘始住家，也胜羁旅走天涯。圃晴菜拆经霜甲，林暖梅飞遍地花。闲有工夫忧世事，老无勋业惜年华。近来死尽吟诗者，得句聊从野叟夸。","dynasty":"宋代","title":"立春二首"}
{"author":"刘克庄","content":"言出勿令圭有玷，舌扪不及驷难追。阮公托醉劝进表，庞老无名受禅碑。","dynasty":"宋代","title":"读阮籍传一首"}
{"author":"刘克庄","content":"惠州副使是新差，定武端明落旧阶。尽遣秦郎晁子去，只携周易鲁论来。","dynasty":"宋代","title":"东坡故居二首"}
{"author":"刘克庄","content":"一砚常摩拊，宁容点涴痕。洗教残墨去，乞与小鱼吞。岩石微尘浣，洼泉寸鬣翻。安知马肝紫，姑爱麝胶浑。体制该秦篆，飞腾慕禹门。校人勿烹汝，腹有素书存。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"妾性尤柔顺，相看满面春。安知时态薄，偏妒入宫人。","dynasty":"宋代","title":"古宫词十首"}
{"author":"刘克庄","content":"塞氛未静铁衣寒，愁绝江南庾子山。谁使石郎捐一道，仅闻柴氏复三关。西当太白馀孤垒，北望神州隔几寰。犹忆楼船建黄钺，夕烽明灭照龙湾。","dynasty":"宋代","title":"又即事四首"}
{"author":"刘克庄","content":"兵去未妨行酒令，印收不碍掌诗权。只嫌海峤登临少，梦绕朱陵紫盖边。","dynasty":"宋代","title":"书第二考"}
{"author":"刘克庄","content":"不留妄念著胸中，弋者何心更慕鸿。畴昔直前焚戆草，即今殿后著谈丛。放言遣兴诗瓢满，野史诛奸笔钺公。埋骨家山百无恨，圣贤厄蔡更徂东。","dynasty":"宋代","title":"次韵赵优奏良爌投赠二首其一"}
{"author":"刘克庄","content":"史事十羊九牧，古音百鸟孤凰。前召南塘视草，后起秀岩提网。","dynasty":"宋代","title":"杂兴六言十首"}
{"author":"刘克庄","content":"诚翁仅有四千首，惟放翁几满万篇。老子胸中有残锦，问天乞与放翁年。","dynasty":"宋代","title":"八十吟十绝"}
{"author":"刘克庄","content":"乞骸不作凝香守，掩鼻难随逐臭夫。牛角书堪教村学，鱼羹饭胜食堂厨。门无喜鹊传朝报，笥有悬鹑拆海图。常敬渊明归去早，村翁晚始觉迷涂。","dynasty":"宋代","title":"再和宿囊山三首"}
{"author":"刘克庄","content":"田翁有酒邀村饮，地主存羊饷节仪。不喜人题木居士，何曾鬼怕艾天师。","dynasty":"宋代","title":"又七言三首"}
{"author":"刘克庄","content":"村墟薪湿米如金，犹记来时腊雪深。曾有小诗题岁月，店荒无壁可追寻。","dynasty":"宋代","title":"土马村"}
{"author":"刘克庄","content":"四月池边见拒霜，园丁惊问此何祥。花如云锦翻新样，叶似宫袍染御香。病不能陪花酒伴，诗犹堪譟鼓旗傍，诸君笔力回元化，努力先春压众芳。","dynasty":"宋代","title":"小圃有双莲夏芙蓉之喜文字祥也各赋一诗为宗"}
{"author":"刘克庄","content":"万疋沙场似电奔，轰天笳吹簇辕门。而今出借东家马，烟雨孤行小麦村。","dynasty":"宋代","title":"沧浪馆夜归二首"}
{"author":"刘克庄","content":"□趁朝参多失晓，不堪舞蹈始休官。临危昔以头全□，懲忿今无发指冠。醉语唐嗔狂李白，病忘汉免老师丹。暮年感泣龙销扇，直到来生泪未乾。","dynasty":"宋代","title":"感遇二首"}
{"author":"刘克庄","content":"又从天禄合中录，厌太官羊忆苦薇。伋瑗昌言忧国事，永钦沽直暴君非。贵人高爵悬金印，狎客闲情减带围。独有冥鸿惜毛羽，刺天未肯羡群飞。","dynasty":"宋代","title":"次韵君节秘书三首"}
{"author":"刘克庄","content":"补罅扶倾手段新，举头千丈又嶙峋。主谋何止堪户祝，妄议真当抵鬼薪。见说传更增逻卒，已闻犯夜少奸民。小偷不办公输械，遥望须惊彼有人。","dynasty":"宋代","title":"城坏复修又赋"}
{"author":"刘克庄","content":"夜来几阵隔窗风，便恐明朝已扫空。点在青苔真可惜，不如吹入酒杯中。","dynasty":"宋代","title":"梅花五首"}
{"author":"刘克庄","content":"别来怪雨挟颠风，想见江头恼此翁。湖海元龙身九尺，可怜蟠屈叶舟中。若见子期烦问讯，二诗真可续坡仙。捷材渠似杂弦箭，涩思侬如上水船。","dynasty":"宋代","title":"罗浮寄公储子洪二兄四首"}
{"author":"刘克庄","content":"览镜无方染白髭，垂车有疏叩丹墀。故将军老班师后，村校书贫散学时。百岁电光俄变灭，一场春梦莫寻思。篱边尚有开残菊，乱插乌巾策杖嬉。","dynasty":"宋代","title":"览镜"}
{"author":"刘克庄","content":"端明仙去谱犹存，珍重君侯拂藓痕。法石白虽无一颗，太仓红已饱千村。","dynasty":"宋代","title":"温陵太守赵右司惠诗求荔子适大风雨扫尽辄和"}
{"author":"刘克庄","content":"楳埜先生子象贤，向来心印得单传。谚云蜡烛真明矣，罚止蒲鞭亦肃然。执贽客多樽有酒，诟租吏少箧无钱。玺书底事催归急，不许邦人借一年。","dynasty":"宋代","title":"送徐守寺正二首"}
{"author":"刘克庄","content":"采芭栖迟稳，燃萁篡夺危。景升不受子，却念德公儿。","dynasty":"宋代","title":"杂咏一百首·庞公"}
{"author":"刘克庄","content":"战鼙非起自渔阳，到冠皆由偃月堂。相国裘虽来贺捷，蚩尤旗尚收亡芒。厨车古有刑都市，宝剑今谁请尚方。莫倚圣朝家法恕，前卢后蔡亦投荒。","dynasty":"宋代","title":"书事十首"}
{"author":"刘克庄","content":"首从淇奥君子，数到越王潞公。世仅有一两个，君毋□八十翁。","dynasty":"宋代","title":"送月蓬道人南游寄呈阳岩侍读直院侍郎六言三"}
{"author":"刘克庄","content":"古人一饭必思偿，恩大如天未易忘。囝罢白头相告语，三生不可负容堂。","dynasty":"宋代","title":"闻五月八日宸翰口号十首"}
{"author":"刘克庄","content":"厨人无职主君闲，春日惟供菜满槃。山下鸱肥聊共饱，堂中羊美得常餐。遍尝忧患肱三折，已过光阴指一弹。老去有巾宜漉酒，笑它楚客切云冠。","dynasty":"宋代","title":"三和二首"}
{"author":"刘克庄","content":"佳山祠畔结茅茨，犹记吹埙更和篪。苏氏旧称小坡赋，秦家晚垂少章诗。交游一老今华发，畴昔诸昆最白眉。子不可来吾欲去，壁间尘榻拂何时。","dynasty":"宋代","title":"题宋谦父诗卷"}
{"author":"刘克庄","content":"节物随时换，朱明斗转杓。波肥溪{左鱼右奥}壮，风暖谷莺娇。青草溪头岸，红栏水际桥。怀人无数舍，我欲致书招。","dynasty":"宋代","title":"怀人"}
{"author":"刘克庄","content":"闻说关河唾掌收，拟为跛子看花游。可怜逸少兴公辈，说着中原得许愁。","dynasty":"宋代","title":"端嘉杂诗二十首"}
{"author":"刘克庄","content":"颇闻谱与寿溪通，桑樟吾宁不敬恭。东汉聘君真处士，晚唐先辈亦文宗。文当夭矫惊春蛰，未可呻吟学冻蛩。老矣麾幢俱屏去，空弮难与子争锋。","dynasty":"宋代","title":"答徐雷震投赠"}
{"author":"刘克庄","content":"而翁二子绝奇，其季虎中最怒。期此郎甲科郎，跨王父曾王父。","dynasty":"宋代","title":"勉千里侄秋试六言四首"}
{"author":"刘克庄","content":"去年殿上侍天颜，亲见龙墀拜敕还。瓜地我归耘旧圃，杏林君去主荒坛。春光已过三分二，寒食都无数日间。天气未佳宜且住，老来不喜听阳关。","dynasty":"宋代","title":"送郑甥主龙溪学"}
{"author":"刘克庄","content":"翁子妻求诀，羞惭婿负薪。不如辟纑妇，保守灌园人。","dynasty":"宋代","title":"叙伦五言二十首"}
{"author":"刘克庄","content":"稍喜佩铜鱼，邅回四纪馀。早无人料理，晚有鬼揶揄。把酒言犹在，凝香梦竟虚。斯人止如此，恐坐太清臞。","dynasty":"宋代","title":"挽建昌詹使君二首"}
{"author":"刘克庄","content":"忆昔初寒已拂衣，当时曾悔出山非。而今老去都忘了，开尽荼梅尚未归。","dynasty":"宋代","title":"二月二十日再锁宿四绝"}
{"author":"刘克庄","content":"客云自孔氏，不觉喜逢迎。止宿见二子，孰云无世情。","dynasty":"宋代","title":"杂咏一百首其三十三荷蓧丈人"}
{"author":"刘克庄","content":"香歇朝衣懒更熏，梦残宫漏远难闻。漫郎不称青绫被，退士惟堪白布裙。","dynasty":"宋代","title":"环碧寒甚移宿客邸"}
{"author":"刘克庄","content":"宁游屋溪畔，勿傍盗泉边。监竹不食笋，先贤样在前。","dynasty":"宋代","title":"送明甫初筮十首"}
{"author":"刘克庄","content":"近来塞上，喜蜡弹、羽书清省。更万灶分屯，百年和籴，惭愧而今半省。蒙鞑残兵骑猪遁，永绝生＿侵省。做个太平民，戴花身健，催租符省。何幸。行人来密，佥军抽省。但进有都俞，退无科琐，不用依时出省。子厚南宫，仲舒四掖，又报岑参东省。趁此际、纳禄悬车，亦为大司农省。","dynasty":"宋代","title":"转调二郎神（四和）"}
{"author":"刘克庄","content":"幸自沉冥去，无端物色求。蓑衣亦堪钓，何必被羊裘。","dynasty":"宋代","title":"杂咏一百首·严光"}
{"author":"刘克庄","content":"经书上卿白刘子，史称三老为董公。赵章泉自号晏叟，朱先生一字遁翁。","dynasty":"宋代","title":"七十九吟十首"}
{"author":"刘克庄","content":"天女殷勤散，风姨僝僽空。儿童扫落叶，蜂蝶抱枯丛。","dynasty":"宋代","title":"落花怨十首"}
{"author":"刘克庄","content":"苦爱堂厨美，獾郎喜覆羹。饱食林下笋，输与邵先生。","dynasty":"宋代","title":"记小圃花果二十首其五笋"}
{"author":"刘克庄","content":"自从水心死，麈柄独归公。于易疑程氏，惟诗取晦翁。二箴家有本，孤论世无同。不复重商榷，骑鲸浩渺中。","dynasty":"宋代","title":"挽南塘赵尚书二首其二"}
{"author":"刘克庄","content":"残党分兵尽扑除，游魂多不返穹庐。肃清执至龙颜喜，又奏淮西有捷书。","dynasty":"宋代","title":"凯歌十首呈贾枢使"}
{"author":"刘克庄","content":"出久孟邻争吊贺，去迟防墓毕封茔。枕戈肯把棋消夜，落笔皆夸檄愈风。乌幕乐哉宾与主，墨行矣孝人移忠。江东将相俱人杰，早向明时策骏功。","dynasty":"宋代","title":"送陈谏议澈赴边幕二首"}
{"author":"刘克庄","content":"赋金屋信美矣，记玉楼果如何。人间国艳难得，天上才子不多。","dynasty":"宋代","title":"纵笔六言二首"}
{"author":"刘克庄","content":"暮年心胆怯，临履极兢兢。已被梅花恼，时为爆竹惊。","dynasty":"宋代","title":"岁除前一日"}
{"author":"刘克庄","content":"霜简刚言璧有瑕，清朝耳目不应差。醉翁绝少环滁饮，范老何心庆朔花。省库钱皆留享士，高斋琴却带还家。邵平旧圃元无恙，未必封侯胜种瓜。","dynasty":"宋代","title":"送游潮州二首"}
{"author":"刘克庄","content":"日，游方氏龙山别墅，试效颦为之，俾主人刻之崖石云。胜处可宫，平处可田，泉土尤甘美。深复深，路绝住人稀。有人兮、盘旋于此。送子归。是他隐居求志。是要明主媒当世。嗟此意谁论，其言甚壮，孔颜犹有遗旨。大丈夫之被遇于时。入则坐庙朝出旗麾。列屋名姬，夹道武夫，满前才子。噫。有命存焉，吾非恶此而逃之。富贵人所欲，如之何、幸而致。向茂树堪休，清泉可濯，谷中别有闲天地。况脍细于丝，蕨甜似蜜，采于山，钓于水。大丈夫不遇之所为。唐处士、依稀是吾师。觉山林、尊如朝市。五侯门下宾客，扰扰趋形势。嗟盘之乐，谁争子所，占断千秋万岁。呼童秣马更膏车，便与君，从此逝矣。","dynasty":"宋代","title":"哨遍"}
{"author":"刘克庄","content":"鲸海外多仙境界，蚁窠中有小乾坤。不愁北谷愚公老，自觉南柯太守尊。","dynasty":"宋代","title":"无题"}
{"author":"刘克庄","content":"出门机阱已相随，竟放灵均逐伯奇。始者齧肤微似蚋，俄然择肉及于罴。不言快箭穿杨叶，却讶长松托兔丝。败坏人材由利禄，乃知曾点胜颛师。","dynasty":"宋代","title":"五和"}
{"author":"刘克庄","content":"往前曾爱铭文嘱，老病安知拟议差。柏下人埋将宿草，管城子秃已无花。自惭吾匪三长史，谁误君寻五作家。今代李邕领袖手，往来碑版不须嗟。","dynasty":"宋代","title":"答杨浩"}
{"author":"刘克庄","content":"梦中候对殿东厢，解后先亲问答详。碓磨不能移素论，曝芹终欲献清光。触屏训谄生犹臭，攀槛传名死亦香。君父临之安所避，凌晨起坐涕淋浪。","dynasty":"宋代","title":"五月旦日鸡鸣梦袖疏墀下先君问言何事答曰犹"}
{"author":"刘克庄","content":"苛留不觉夏徂秋，甚笑周颙却效尤。往圣明言衰戒得，先贤亦谓耄宜休。空疏谒帝无高论，老退明农已熟筹。惭愧二君更迂阔，远看逐客欲何求。","dynasty":"宋代","title":"辛亥去国陈宗之胡希圣送行避谤不敢见希圣赠"}
{"author":"刘克庄","content":"避暑惟高卧，柴门闭不通。子来佩明月，予起濯清风。有墅犹当赠，无城可得攻。灵舒如见问，今作灌园翁。","dynasty":"宋代","title":"永嘉黄九万见访"}
{"author":"刘克庄","content":"扶胥黄木水连空，曾读韩碑访祝融。安得六丁机万弩，岷江西去海潮东。","dynasty":"宋代","title":"旧游"}
{"author":"刘克庄","content":"攀翻宰树暂徘徊。草草安排。昔人徒步陈鸡絮，愧公家、仆马觥罍。华表旧愁满目，黄粱残梦伤怀。欲将庄列等欢哀。对卷慵开。凭高指点虚无路，问何年、辽鹤归来。宿酒得风渐解，小舆待月同回。","dynasty":"宋代","title":"风入松"}
{"author":"刘克庄","content":"绛帕妖方士，青襟小茂才。集瓜讥汝否，止棘刺谁哉。倏忽寻声去，曾无濯足来。吾衰臂力短，驱去复飞回。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"闻诸师者本同，取之友者亦公。高才有出象外，精义不离个中。南渡大儒管见，西山先生正宗。","dynasty":"宋代","title":"师友六言一首"}
{"author":"刘克庄","content":"拔丁而去矣，袖瓦似要之。谁道州人薄，君行有彩旗。","dynasty":"宋代","title":"送陈德林巡辖"}
{"author":"刘克庄","content":"神女登徒子，微词未必然。感襄通一梦，窥玉费三年。","dynasty":"宋代","title":"杂咏一百首·东家女"}
{"author":"刘克庄","content":"辽鹤何年返故乡，天风剑佩已骞翔。郡人议叶来胥宇，兄子才高肯弗堂。里选诸儒俱饮惠，谏书百世尚流芳。试歌此曲陈蕉荔，万一乘云下帝旁。","dynasty":"宋代","title":"题丁给事祠堂"}
{"author":"刘克庄","content":"巩洛山川几过兵，汉家初遣使修陵。可无神物呵豺虎，直护香烟到柏城。","dynasty":"宋代","title":"端嘉杂诗二十首"}
{"author":"刘克庄","content":"内辞狨橐外菟符，巾褐萧然一老儒。床上乱书眠当枕，卷中警句摘为图。雨寒裹饭故人少，雪夜扁舟今世无。惟有徐君真好事，高轩肯自福之莆。","dynasty":"宋代","title":"总戎徐侯伯东远访田舍赠诗二首次韵"}
{"author":"刘克庄","content":"□□□□□□□，□□□□□□□。□□□□□□□，□□□□□□□。□□□□□□□，□□□□□□□。□□□□□□□，□□□□□□□。","dynasty":"宋代","title":"病中九首"}
{"author":"刘克庄","content":"狐鸣工作祟，鸦噪每为凶。鲁观初尸罪，丘门永削踪。谋身真有窟，凿趾欲无墉。力击延龄去，堂堂似亢宗。","dynasty":"宋代","title":"再和四首其一"}
{"author":"刘克庄","content":"耆旧凋零尚秀岩，可堪华表揭新衔。甘泉颂就抛荷橐，宝苑方收入枕函。宿昔山人来少室，暮年太史滞周南。嗟余去速公归晚，不得埋腰立雪参。","dynasty":"宋代","title":"挽李秀岩二首"}
{"author":"刘克庄","content":"致。属先受制置使李公之辟，崔公始聘洪公舜俞入幕。后二十五年，奉使岭外，拜公祠象，俯仰今昔，辄和公所作水调歌头以寓悲慨云。敕使竟空反，公不出梅关。当年玉座记忆，仄席问平安。羽扇尉佗城上，野服仙游阁下，辽鹤几时还。赖有蜀耆旧，健笔与书丹。青油士，珠履客，各凋残。四方蹙蹙靡骋，独此尚宽闲。丞相祠堂何处，太傅石碑堕泪，木老瀑泉寒。往者不可作，置酒且登山。","dynasty":"宋代","title":"水调歌头"}
{"author":"刘克庄","content":"溪水拍浮满，野花红白多。老夫被牵率，信步出鸡窠。","dynasty":"宋代","title":"景定初元即事十首"}
{"author":"刘克庄","content":"玉笥萧高士，超然物外姿。能弹广陵操，会作豫章诗。紫府非无分，丹房未有基。西山多隐者，何必远求师。","dynasty":"宋代","title":"赠萧高士"}
{"author":"刘克庄","content":"后四年发箧见之，有感帝赐玄圭，臣妾潘衡，奴隶侯璋。因封还除目，见瞋鬼质，窜涂贽卷，取怨奇章。肯比寒儒，自夸秘宝，十袭庭＿寸许香。下岩石，要朝朝磨试，不论闲忙。何须狗监揄扬。这衡尺曾经圣手量。纵埋之地下，居然光怪，栖之梁上，亦恐偷将。蓬户无人，花村有犬，添几重茅覆野堂。交游少，约文房四友，泛浩摩苍。","dynasty":"宋代","title":"沁园春"}
{"author":"刘克庄","content":"何必求佳传，家庭论自公。颍滨碑玉局，曲阜状南丰。辔远方追电，筝调每值风。深知有遗恨，不见捷旗红。","dynasty":"宋代","title":"挽王华甫提刑二首"}
{"author":"刘克庄","content":"去岁诣公车。天语勤渠。绛纱玉斧照寒儒。恰似昔人曾梦到，帝所清都。骨相太清臞。谪堕须臾。今年黄敕换称呼。只为此翁霜鬓秃，老不中书。","dynasty":"宋代","title":"浪淘沙·去岁诣公车"}
{"author":"刘克庄","content":"昔在端平际，临朝想老成。但闻辕固召，不见伏生行。霜柏无寒暑，朝华有悴荣。由来天所靳，上寿与高名。","dynasty":"宋代","title":"挽林焕章二首其一"}
{"author":"刘克庄","content":"诗家事业可怜生，骨朽人间有集行。锻炼鬼犹惊险语，折磨天亦妒虚名。长骑驴背嫌肩耸，欲拔鲸牙恨力轻。吟得擅场成底事，不如黄策挹浮荣。","dynasty":"宋代","title":"又二首"}
{"author":"刘克庄","content":"九月南州菊未黄，芙蓉取次献新妆。不妨折取繁红插，四海皆知两鬓霜。","dynasty":"宋代","title":"丁酉重九日宿顺昌步云阁绝句七首呈味道明府"}
{"author":"刘克庄","content":"尚恐公污我，何妨史失名。深衣与短制，同召不同行。","dynasty":"宋代","title":"杂咏一百首·两生"}
{"author":"刘克庄","content":"汗血名驹白玉鞭，本初父子喜华鲜。只今无复狂游侣，自卸驴鞍古店前。","dynasty":"宋代","title":"同郑君瑞出濑溪即事十首"}
{"author":"刘克庄","content":"夹岸盲风扫楝花，高城已近被云遮。遮时留取城西塔，篷底归人要认家。","dynasty":"宋代","title":"归至武阳渡作"}
{"author":"刘克庄","content":"深林不语抱幽贞，赖有微风递远馨。开处何妨依藓砌，折来未肯恋金瓶。孤高可挹供诗卷，素淡堪移入卧屏。莫笑门无佳子弟，数枝濯濯映阶庭。","dynasty":"宋代","title":"兰"}
{"author":"刘克庄","content":"几树繁红映碧湾，苎萝山下见芳颜。分明消得黄金屋，却堕荒蹊野径间。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"瘠地力耕禾倍入，荒山手植树皆嘉。同□炀者并吹者，融会儒家与墨家。见说杨雄太玄苦，非如宋玉大言夸。绝怜汝伯头成雪，羡汝才高笔有花。","dynasty":"宋代","title":"次韵竹溪题达卿后坡"}
{"author":"刘克庄","content":"剥啄谁欤，户外一宾，布衣麻鞋。有舌端雄辨，机锋破的，袖中行卷，锦绣成堆。阍启上宾，侬观诸老，个主人公喜挽推。怎奈向，今十分衰飒，非昔形骸。阍言宾怒如雷。因底事朱门晏未开。假使汝主公，做他将相，懒迎揖客，紧闭翘材。病叟惭惶，尊官宁耐，待铁拐先生旋出来。宾性急，怀生毛名纸，兴尽而回。","dynasty":"宋代","title":"沁园春"}
{"author":"刘克庄","content":"少年妄意假韶鸣，忧患欺人两鬓星。此去真当盟社友，向来不合诳山灵。百年如夜何由旦，万古惟天只麽青。若到桐城逢旧友，为言多醉少曾醒。","dynasty":"宋代","title":"答黄镛"}
{"author":"刘克庄","content":"花奴一双鬓垂耳，绿绳夜汲露桃蕊。青桂寒烟湿不飞，玉龙呵暖红薇水。翠靴踏云云帖妥，燕钗微卸香丝鬌。小莲夹拥真天人。红第犯雪欹一朵。鸾锦屏风画水月，鵁鶄抱颈唼兰叶。刘郎散尽金饼归，笑引香绡护痴蝶。","dynasty":"宋代","title":"赵昭仪春浴行"}
{"author":"刘克庄","content":"如闻攻老拙，颇似斫虚空。众口嘲投阁，新眉妒入宫。一身槁梧上，百岁大槐中。莫叹形骸废，姑留两颊红。","dynasty":"宋代","title":"余辛卯岁卧病郡其二"}
{"author":"刘克庄","content":"发脱秃鹙无异，背伛橐驼逼真。不是进贤冠者，亦非灵寿杖人。","dynasty":"宋代","title":"村居即事六言十首其九"}
{"author":"刘克庄","content":"紫芝仲白飞仙去，常恐英才不复生。人叹斯文逢厄运，天留此老主齐盟。执鞭孰可为之御，序齿吾犹事以兄。未必时人能着价，后千百载话头行。","dynasty":"宋代","title":"题赵西里诗卷二首"}
{"author":"刘克庄","content":"忠惠松楸过者饮，谁知藏伏祸机深。英魂久向兹埋玉，佛面今为汝削金。下马三号空抆泪，磔蟆万段亦甘心。迩来野外无全塚，谩使闲人愤满襟。","dynasty":"宋代","title":"盗发蔡端明墓一首和竹溪韵"}
{"author":"刘克庄","content":"玉雪面俄成丑老，琅玕腹未尽呈披。只今众女各施粉，自古十夫能挽椎。岂有进贤冠绘像，亦无灵寿杖扶衰。俚辞闻早安排了，未必他人识牧之。","dynasty":"宋代","title":"和竹溪披字韵二首"}
{"author":"刘克庄","content":"贱臣通金闺岁，先帝凭玉几年，韦曲桑麻如旧，茂陵松柏参天。","dynasty":"宋代","title":"老病六言十首呈竹溪"}
{"author":"刘克庄","content":"共倒残尊过日西，重来花事想参差。建阳主簿今才子，焉可无诗补杜诗。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"区区毛郑号精专，未必风人意果然。犬彘不吞舒亶唾，岂堪与世作诗笺。","dynasty":"宋代","title":"病后访梅九绝"}
{"author":"刘克庄","content":"履声腾上逼星辰，俄驾朱轓去牧民。不作金张门下客，亦非牛李党中人。公宁抽版还丞相，谁更移书责谏臣。爪距纷纷夸鸷搏，安知鲁野有祥麟。","dynasty":"宋代","title":"挽叶谦夫尚书二首"}
{"author":"刘克庄","content":"吾砚平生极自珍，涂云抹月发清新。临归携就西湖洗，不受东华一点尘。","dynasty":"宋代","title":"题砚"}
{"author":"刘克庄","content":"手援鍪弧先奋呼，盛气直传入国都。屈盘硬语押险韵，有似兵家使诈愚。专场自矜觜距黠，覆军讵意肝脑涂。堂堂老将号令肃，中营外栅如联珠。曾呼项羽作竖子，亦斥李陵为降奴。彼望麾幢已披靡，此遗巾帼聊揶揄。深藏区脱避石矢，密设鹿角埋椿株。始犹哆口学张籍，俄乃庵面如唐衢。毋庸奏凯论功级，且可按甲休师徒。献俘奚异获长狄，讳败谨勿书朱儒。君家人物盛殿午，或披鹤氅击唾壶。坐观士稚无铠仗，冷笑群谢皆袴襦。安知出奇电雹速，靡待掩耳并瞬矑。再衰三韵乃引去，裹创饮血自救扶。铁鎗漫留姓名在，玉麈有益成败无。凭轼姑与君王戏，弃甲宜按军法诛。尝闻匹夫不可狃，蜂虿有毒况国乎。嗟余久矣精锐铄，驱使不禁诗酒虐。蝉嘶今懒事章句，鲸吸旧宁论升较。磨石胡庭要勒铭，策勋辕门因舍爵。备严岂虑偏师攻，理到何妨异议駮。周公尚存祓禊礼，子贡讵知观蜡乐。祈年卜稼信当务，崇饮饰游不宜数。弟子服矣鸣吻悲，似听于菟啸风壑。寒墐户牖不敢窥，顾惜床庐愁见剥。志士之愿在时清，穷人所忧惟岁恶。","dynasty":"宋代","title":"四和"}
{"author":"刘克庄","content":"君于场屋素称雄，非止原夫一技工。贯虱心推白社族，执牛耳属紫薇公。乌衣子弟如康乐，绛帐先生得马融。看得龙飞第一榜，联翩奏赋冠南宫。","dynasty":"宋代","title":"方岩尹主课渔溪"}
{"author":"刘克庄","content":"南狱后，累任作祠官。试说与君看。仙都玉局才交卸，新衔又管华州山。怪先生，吟胆壮，饮肠宽。去岁拥、旌旗称太守。今岁带、笭箵称漫叟。慵入闹，惯投闲。有时拂袖寻种放，有时携枕就陈抟。任旁人，嘲潦倒，笑痴顽。","dynasty":"宋代","title":"最高楼·南岳後"}
{"author":"刘克庄","content":"九龙吐香水，兹事已千秋。道是本无垢，年年浴未休。","dynasty":"宋代","title":"四月八日三绝"}
{"author":"刘克庄","content":"远书徒搅思，归信屡愆期。瓦卦偏无准，灯花未必知。","dynasty":"宋代","title":"征妇词十首"}
{"author":"刘克庄","content":"孔明筹笔即天威，谢傅围棋亦事机。武骑散群望洋退，佛貍忍渴饮溲归。","dynasty":"宋代","title":"凯歌十首呈贾枢使"}
{"author":"刘克庄","content":"舍车出郊步屧，系鞋入院不靴。未妨扶九节杖，似曾踏八花砖。","dynasty":"宋代","title":"竹溪再和余亦再作其九"}
{"author":"刘克庄","content":"丛生山上下，影在月中央。受性老弥辣，开花晚更香。","dynasty":"宋代","title":"记小圃花果二十首其十五桂花"}
{"author":"刘克庄","content":"自有箪瓢乐，那须璧帛迎。后凋仁者寿，独往圣之清。古不称千驷，今犹重两生。吾衰久无泪，一恸为耆英。","dynasty":"宋代","title":"哭章泉二首其一"}
{"author":"刘克庄","content":"传闻东涧拜南宫，朝野皆忻泰道通。不比唐家超子厚，壹如元佑起坡公。官箴健论犹当续，雪月浮文不必工。十载帝城无点墨，有怀难托北飞鸿。","dynasty":"宋代","title":"送伯纪礼部造朝兼简息庵二首"}
{"author":"刘克庄","content":"天下书无数，君专治四书。因留精舍久，遂向举场疏。山路挑包去，秋风罢讲馀。故园荒草合，似欠一番锄。","dynasty":"宋代","title":"别宋斌文叔"}
{"author":"刘克庄","content":"时节浇松近，人家擘纸归。但知题墓好，不笑乞墦非。","dynasty":"宋代","title":"寒食清明十首"}
{"author":"刘克庄","content":"眉宇巑岏鬓秃残，愧君模写向冰纨。削瓜古有形相肖，掷果今无众聚观。且可夷犹狎鸥鹭，不消夭矫比龙鸾。去为将相开生面，莫貌山翁骨相寒。","dynasty":"宋代","title":"示画者"}
{"author":"刘克庄","content":"修持尽是女黄冠，自小辞家学住山。帘影静垂斜日里，磬声徐出落花间。祭星绿简亲书字，避客青衣密掩关。最爱粉墙堪试笔，苦无才思又空还。","dynasty":"宋代","title":"紫泽观"}
{"author":"刘克庄","content":"去岁与君同聘召，何曾杯酒暂相离。兵谋元帅多亲访，心事同官尽得知。三釜忽怀归去檄，一枰未了着残棋。此生聚散须牢记，记上扬州战艦时。","dynasty":"宋代","title":"送余子归"}
{"author":"刘克庄","content":"荒村随分有区廛，不在花边即水边。甚懒安能诗咏史，已归不复赋思玄。提壶声好行沽酒，扑满身灾坐贮钱。拣个名山藏断藁，莫教望气识龙泉。","dynasty":"宋代","title":"和季弟韵二十首"}
{"author":"刘克庄","content":"香芸辟蠹，青藜烛阁，天上宝书万轴。前回读得未精详，更罚走、一遭重读。松风如故，丹炉如故，坐阅人间陵谷。回头调戏窃桃儿，且宁耐、等他桃熟。","dynasty":"宋代","title":"鹊桥仙（庚申生日）"}
{"author":"刘克庄","content":"终岁闭柴荆，于君面尚生。客谈花判健，民道李官清。方喜片言折，忽因微罪行。吕侯今秉钺，羔雁必来迎。","dynasty":"宋代","title":"送赵司理归永嘉"}
{"author":"刘克庄","content":"老子瞢腾大化中，支干一字不能通。请君留取谈天口，去访横渠与了翁。","dynasty":"宋代","title":"赠日者朱俊甫二首"}
{"author":"刘克庄","content":"闻说三边地，今为百战场。君书一二纸，妾泪万千行。","dynasty":"宋代","title":"征妇词十首"}
{"author":"刘克庄","content":"乃翁去记玉楼成，岁帅乡人祀洛英。文耀可无田助祭，象贤赖有谷传声。奇葩融结双莲瑞，奕叶追攀五桂荣。累将重侯何足道，几人三世有诗名。","dynasty":"宋代","title":"题赵志仁南溪双莲"}
{"author":"刘克庄","content":"暂抛穑事竞方晨，在野稀疏总在闉。俚俗讙言宜上庙，贤侯初意欲新民。今无麟笔非观社，古有豚蹄可祝神。身是鲁中儒服者，闲搔白发看游人。","dynasty":"宋代","title":"又三首"}
{"author":"刘克庄","content":"不为刘郎屈，萧然钓远汀。当时无此客，其象见于星。龙衮思同学，羊裘谒广庭。九行仰黄道，一曜动青冥。帝座容伸足，云台肯绘形。少微非大隐，光彩谩荧荧。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"尧言播告几丝纶，服汉衣冠易介鳞。羞战黑山为虏将，俾王青社备藩臣。招怀河北来降者，响附山东听诏人。可惜蹉跎隳晚节，圣恩尚许庙为神。","dynasty":"宋代","title":"耄志十首"}
{"author":"刘克庄","content":"秦尊君卑臣，汉敬贤如宾。解角南郑将，前席洛阳人。","dynasty":"宋代","title":"记汉事二首"}
{"author":"刘克庄","content":"山秃林疏万窍风，独全晚节傲严冬。老惟交此三益友，梦不贪渠十八公。青帝行将转邹律，苍官何必爱秦封。树根定有苓堪掘，造物方当寿此翁。","dynasty":"宋代","title":"赋得老松老鹤各一首"}
{"author":"刘克庄","content":"帝赐先生一曲湖，画船领客泛菰蒲。覆茅亭子寻犹远，隔柳人家看似无。渴嗜瀑泉频遣汲，醒行钓岸屡嗔扶。假令不立功名死，史笔须编入酒徒。","dynasty":"宋代","title":"又得湖字"}
{"author":"刘克庄","content":"马公带些火色，孟生不舍山肩。争问唐举相法，谁赠君平卦钱。","dynasty":"宋代","title":"六言吾首赠李相士景春"}
{"author":"刘克庄","content":"自从混沌死，万象困穿凿。淳风谁挽还，古意日漓薄。余幼胆轮囷，泛滥通流略。短篇堪掣鲸，片文可驱鳄。吾尝观窍妙，渠敢讥杂驳。北未陟崧岱，南仅览衡霍。菊坡评三隽，竹隐表一鹗。虽为世流传，未经圣删削。晚岁历九州，导从惟一鹤。飘然乘刚风，腾而上寥廓。金色大千界。水涡几万落。荒哉叹陵阙，蕞尔辽城郭。遂窥子宗庙，尽见佛楼阁。叫开阊阖云，耳闻钧天乐。吾持此安归，喜极还惊愕。恍疑缘崖坠，又恐行路错。诗魔暂辞去，来如隔日疟。易展垂天翼，难踏实地脚。万病皆有方，惟狂不可药。拙吟示儿曹，聊记武公谑。","dynasty":"宋代","title":"古意二十韵"}
{"author":"刘克庄","content":"曾约还辕访爵罗，几回扫榻伫经过。待先生敬虽如此，与老人期柰后何。走马看花消许急，杀鸡为黍误侬多。吴中故旧还相问，一臂偏枯两鬓皤。","dynasty":"宋代","title":"送叶士岩二首其一"}
{"author":"刘克庄","content":"琴挑何曾动，梭投未免惭。女郎循古礼，元不解清谈。","dynasty":"宋代","title":"杂咏一百首·投梭女"}
{"author":"刘克庄","content":"一卉能令一室香，炎无尤觉玉肌凉。野人不敢烦天女，自折琼枝置枕傍。","dynasty":"宋代","title":"留山间种艺十绝"}
{"author":"刘克庄","content":"万字如针缕。忆王郎、丹墀大对，气为文主。贵近旁观俱失色，仰止如天圣度。笑杜牧、成名居五。晚面清光犹苦谏，似封人、恳切言君母。谪尘世，错行路。当时宜和薰风句。又那知、青云一跌，被才名误。输与灵和殿前柳，柔软随风学舞。怪两鸟、新来停语。不是先生高索价，问何时、宰相先生许。举杯祝，莫倾柱。","dynasty":"宋代","title":"贺新郎（四用缕字韵为王实之寿）"}
{"author":"刘克庄","content":"曩岁屡嗟萧补郡，此行稍喜□居中。□□□□□□□，清议从来在泽宫。未必诸生无郭泰，□□□□□□□。遥知共起淹中蕝，不必畦间拾穗翁。","dynasty":"宋代","title":"送仲晦徐监丞"}
{"author":"刘克庄","content":"几回南向望蒲轮，闻引而西忽改辕。小毖上求助初政，大招公起入修门。鳞无婴者宁非谄，膳有鬈如不必言。膜外浮荣均臭腐，本来面目要常存。","dynasty":"宋代","title":"送洪侍御二首"}
{"author":"刘克庄","content":"病翁无计出愁城，喜甲科郎竞拾青。主礼尤隆真刺史，华宗相望两魁星。董生至论惟三策，韦氏单传只一经。举首爱身如拱璧，修于家肯献于廷。","dynasty":"宋代","title":"次江权军宴新进士韵"}
{"author":"刘克庄","content":"吾尝评论齐物，未知彭殇孰贤。蒙庄略晓些子，分别小年大年。","dynasty":"宋代","title":"和黄彦华帅机六言十首"}
{"author":"刘克庄","content":"天海凭高两杳茫，岂无容地着吾狂。俗人不惯呼聱叟，明主何曾罪寝郎。耕富春山能重汉，隐王官谷未忘唐。自嫌老病疏溪墅，只靠邻僧守竹房。","dynasty":"宋代","title":"和季弟韵二十首"}
{"author":"刘克庄","content":"畴昔论交四十霜，知公出处我尤详。召来空赏凌云赋，麾去全疏偃月堂。近寄丽蔘怜老病，忽吟楚些隔存亡。从今野叟凝尘几，无复三溪字数行。","dynasty":"宋代","title":"挽林武博二首其二"}
{"author":"刘克庄","content":"溪上人来暮叩关，殷勤一纸报平安。甘泉宿老求闲局，苦县仙人有废坛，拜敕定披新紫氅，傍斋应许旧黄冠。冰衔怪得缄题异，自起呼童剪烛看。","dynasty":"宋代","title":"闻竹溪得玉局祠二首"}
{"author":"刘克庄","content":"朝阳凤咮更谁同，回首啾啾笑候虫。洛下二龙闲马吕，建中两豸数邹龚。呼来伯雅聊排闷，叱去奴星莫送穷。华发未交衰飒甚，敢鸣破釜答编钟。","dynasty":"宋代","title":"警斋吴侍郎再和余送行及居厚弟诗各次韵"}
{"author":"刘克庄","content":"昔人喜说坠楼姬，前辈尤高断臂妃。肯伴主君来过岭，不妨扶起六如碑。","dynasty":"宋代","title":"再题六如亭"}
{"author":"刘克庄","content":"驾鸡栖尾隼舆行，取次亭台若幻成。五亩季方荣独乐，一麾侯岂厌承明。芳时别驾联镳出，归晚华灯夹道迎。留得广平春却否，传闻已有玺书旌。","dynasty":"宋代","title":"陪宋侯赵粹过仓部弟家园宾主有诗次韵二首"}
{"author":"刘克庄","content":"贫汉殉财夸死权，世间廉退者差贤。高门炙手今罗雀，废冢枯髅昔珥蝉。薄糁藜羹诳雷腹，旋蒙絮帽暖霜颠。时人莫笑侬寒俭，自古臞儒近列仙。","dynasty":"宋代","title":"田舍一首"}
{"author":"刘克庄","content":"童作夫人纺，藏钱百万多。不知三箧内，还记旧书麽。","dynasty":"宋代","title":"杂咏一百首·富平侯"}
{"author":"刘克庄","content":"那复熏衣事早朝，杖藜时赴野人招。谋身不善交韩吕，度世犹堪访贺乔。杖有百钱寻酒盏，家无一物止诗瓢。君看莘渭三王佐，何似夷齐万世标。","dynasty":"宋代","title":"六和二首"}
{"author":"刘克庄","content":"近传桂管置行营，想见临淮号令明。书载舞干文德远，曲名破阵武功成。小儿队整遗风在，大将坛荒旧址平。未得军前实消息，强歌安得有欢声。","dynasty":"宋代","title":"宋侯和灯夕诗再用韵二首"}
{"author":"刘克庄","content":"一月山行未有梅，晓来戏着小诗催。谢家坟寺更衣处，初见墙西半树开。","dynasty":"宋代","title":"谢坟"}
{"author":"刘克庄","content":"春意萌于肃杀中，玄冥信有斡回功。东皇太一无情甚，吹去才消几阵风。","dynasty":"宋代","title":"三叠"}
{"author":"刘克庄","content":"闹处功名少，闲中岁月长。汉曾招绮季，鲁仅有灵光。玉雪生难涴，渊水死未忘。两州残父老，怀惠各悲凉。","dynasty":"宋代","title":"挽外舅林明道二首"}
{"author":"刘克庄","content":"隆乾间事，两翁有、手泽遗编曾纪。余掌兰台修纂到，景定初开忠邸。坏起复麻，奋涂归笔，嚼碎张巡齿。德音犹在，非卿何足语此。老来兹事都休，问门前宾客，今朝来几。达汝空函，投伊大瓮内，谁曾提起。丹汞灰飞，黄粱炊熟，跳出槐宫里。儿童不识，秃翁定是谁子。","dynasty":"宋代","title":"念奴娇（五和）"}
{"author":"刘克庄","content":"西山仙去各离群，穷达区区不足云。仅有尹谯守伊洛，更无房魏说河汾。虎皮子盍闿新义，蠹简予方辑旧闻。何日蹇驴载樽酒，一灯析理更论文。","dynasty":"宋代","title":"寄题徐仲晦须友堂二首"}
{"author":"刘克庄","content":"暮年量减怯杯深，客饷村醪且浅斟。衰惰仅存已残锦，清贫安得未挥金。朱弦有味馀三叹，丹扆无阶献六箴。留取平生一筇竹，约公遍访大丛林。","dynasty":"宋代","title":"生日和竹溪二首"}
{"author":"刘克庄","content":"不用占蓍更讯龟，功成尚有赤松期。由来寿与仁相贯，季主君平未必知。","dynasty":"宋代","title":"郑丞相生日口号十首"}
{"author":"刘克庄","content":"象防迹露埋齿，麝以香闻割脐。群儿争放纸鹞，老子宁为木鸡。","dynasty":"宋代","title":"铭座六言二首"}
{"author":"刘克庄","content":"土室不堪处，其如瘴毒何。莫年款段马，有愧少游多。","dynasty":"宋代","title":"杂咏一百首·马援"}
{"author":"刘克庄","content":"向来唤做荔支颠，浪得颠名不记年。帝悯此翁颜色老，即家除拜荔支仙。","dynasty":"宋代","title":"食早荔七首"}
{"author":"刘克庄","content":"甫登鳌顶浩然归，岂是区区较粟薇。纵使吠声杂尧桀，可无直笔辨聃非。雷音首占第一义，黛色终当四十围。想见朝阳鸣未已，在岐山下莫高飞。","dynasty":"宋代","title":"次韵君节秘书三首"}
{"author":"刘克庄","content":"渔盐旧俗惯恬熙，兵火新民脱乱离。石路树阴三十里，今犹仿佛太平时。","dynasty":"宋代","title":"将至海丰"}
{"author":"刘克庄","content":"草草衣装挈自随，婿贫毕竟与齐眉。绝胜京洛倾城色，鏁向侯门作侍儿。","dynasty":"宋代","title":"田舍即事十首"}
{"author":"刘克庄","content":"抱甕区区溉旱苗，忍饥终胜似操瓢。饮尧井水耕尧野，偶作樵歌亦誉尧。","dynasty":"宋代","title":"秋旱继以大风即事十首"}
{"author":"刘克庄","content":"何老长身李白须，传闻死尚握州符。战场便合营双庙，太学今方出二儒。史馆何人徵逸事，羽林无日访遗孤。病夫畴昔曾同幕，西望关山涕自濡。","dynasty":"宋代","title":"闻何立可李茂钦讣二首"}
{"author":"刘克庄","content":"太行以北海丰南，我与梁公各有惭。儿五十馀亲八十，可堪来宿白云庵。","dynasty":"宋代","title":"白云庵"}
{"author":"刘克庄","content":"畴昔曾赓殿阁凉，君恩重管旧□□。□□□□□□诮，贺八惟宜道士装。社里戴花□□□，□□□□□差强。摩挲壁记怀今昔，□□□□□□□。","dynasty":"宋代","title":"和族兄计院二首"}
{"author":"刘克庄","content":"老作黄冠返旧山，尚支驿料破衙官。孤臣毫发皆君赐，独坐风廊不觉寒。","dynasty":"宋代","title":"辛卯满散天基节即事六首"}
{"author":"刘克庄","content":"象防迹露埋齿，麝以香闻割脐。群儿争放纸鹞，老子宁为木鸡。","dynasty":"宋代","title":"铭座六言二首"}
{"author":"刘克庄","content":"西都生昴宿，东井聚奎星。仅可尊秦陛，安能肃汉廷。收图懲灭籍，起蕝欠嵇经。何况杯羹语，书之涴汗青。","dynasty":"宋代","title":"咏史五言二首"}
{"author":"刘克庄","content":"若非大气魄，只是小机锋。老子一声喝，学人三日聋。","dynasty":"宋代","title":"杂咏一百首其七十六马祖"}
{"author":"刘克庄","content":"工师将考室，何止大为杗。搘案虽微用，由来寸有长。","dynasty":"宋代","title":"戏效屏山书斋十咏"}
{"author":"刘克庄","content":"稍喜佩铜鱼，邅回四纪馀。早无人料理，晚有鬼揶揄。把酒言犹在，凝香梦竟虚。斯人止如此，恐坐太清臞。","dynasty":"宋代","title":"挽建昌詹使君二首"}
{"author":"刘克庄","content":"占断百花白，摘来三伏凉。着身素馨国，荀令未为香。","dynasty":"宋代","title":"即事十首"}
{"author":"刘克庄","content":"曾箴王太尉，亦讽寇莱公。无端两丞相，有愧一山翁。","dynasty":"宋代","title":"题四贤像·魏处士"}
{"author":"刘克庄","content":"无论晴及雨，岁岁到寒原。下马陵如故，书麟笔不存。心灯长在世，谏笏尚传孙。毫发皆翁赐，难忘罔极恩。","dynasty":"宋代","title":"撷阳阡二首"}
{"author":"刘克庄","content":"说向丁男与小姑，各勤耕织了军需。莫教塞北同文轨，却为江南减赋输。","dynasty":"宋代","title":"端嘉杂诗二十首"}
{"author":"刘克庄","content":"小窗几载共吟披，重见残编拊事悲。早日才高鹦鹉赋，暮年泪尽鹡鸰诗。神交梦尚通康乐，手泽书堪付阿宜。若是孔怀因未断，安知来世不吹篪。","dynasty":"宋代","title":"览西斋弟子抄诸家诗一首"}
{"author":"刘克庄","content":"依然这后村翁，阿谁改换新曹号。虚名砂砾，旁观冷笑，何曾明道。吟歇后诗，说无生话，热瞒村獠。被儿童盘问，先生因甚，身顽健、年多少。不茹园公芝草。不曾餐、安期瓜枣。要知甲子，陈抟差大，邵雍差小。肯学痴人，据鞍求用，染髭藏老。待眉毛覆面，看千桃谢，阅三松倒。","dynasty":"宋代","title":"水龙吟（癸丑生日，时再得明道祠）"}
{"author":"刘克庄","content":"虔在江西尤钜丽，极知君相选侯难。昔多法从怀州绂，今少诗人上将坛。敛戌官兵申拆洗，放衙豀洞报平安。衰颓欲纳辕门谒，却怕崆峒腊雪寒。","dynasty":"宋代","title":"寄章贡姚使君"}
{"author":"刘克庄","content":"鬼谷弟子捭阖，东方先生滑稽。彼哉妾妇道也，上以俳优畜之。","dynasty":"宋代","title":"冬夜读几案间杂书得六言二十首"}
{"author":"刘克庄","content":"狼烟起幽蓟，鸟道幸岷峨。穆满尚八骏，隆基惟一骡。失守文皇业，来听望帝声。向令曲江在，吾岂有兹行。","dynasty":"宋代","title":"明皇幸蜀图"}
{"author":"刘克庄","content":"若稽古至三万，道德经亦五千。俗学见皮肤止，圣处非口耳传。","dynasty":"宋代","title":"题杂书卷六言三首"}
{"author":"刘克庄","content":"寡女画眉通好，邻姬捧心效颦。况有黄金买赋，不羡碧玉嫁人。","dynasty":"宋代","title":"又六言二首"}
{"author":"刘克庄","content":"早日曾庐墓，中年懒建牙。的无金遗子，仅有笏传家。穷巷观时事，丛祠阅岁华。天乎清白吏，名位止斯耶。","dynasty":"宋代","title":"挽龚汀州二首"}
{"author":"刘克庄","content":"文若忠于操，嘉宝谄事温。晦翁叹难嗣，坡老惜无孙。","dynasty":"宋代","title":"叙伦五言二十首"}
{"author":"刘克庄","content":"愁眉暂展赖君诗，欲以先知觉后知。历引竺乾宽此老，未甘嬴博窆吾儿。寄阿兰若俄经昔，袝短松冈会有期。欲访巫咸何处在，忧来自向理中推。","dynasty":"宋代","title":"余哭蟾子潮士钟大鸣有诗相宽次韵"}
{"author":"刘克庄","content":"不必桮棬性，安能桎梏身。谁知千载下，有个葛天民。","dynasty":"宋代","title":"杂记五言十首"}
{"author":"刘克庄","content":"寿有可延理，医无不死方。扁曾忧骨髓，和亦畏膏肓。","dynasty":"宋代","title":"杂咏一百首·医和"}
{"author":"刘克庄","content":"帝恐先生岁晚贫，清晨颁瑞到幽人。巡檐已觉成银屋，糁地犹堪作玉尘。","dynasty":"宋代","title":"四叠"}
{"author":"刘克庄","content":"传闻君相奖清修，印节移来某水丘。范孟博非私奏劾，祁大夫不避亲讐。青黄未接宜开廪，红腐无多谩唱筹。事尚可为君努力，明时未好说归休。","dynasty":"宋代","title":"用洪君畴韵送徐仲晦赴乡郡二首"}
{"author":"刘克庄","content":"唤起龙泉老，侬今把钓缗。还公旗与鼓，别付夺标人。","dynasty":"宋代","title":"乙卯端午十绝"}
{"author":"刘克庄","content":"客有过吾庐，自言师陆朱。故应东海若，不及北山愚。","dynasty":"宋代","title":"杂记五言十首"}
{"author":"刘克庄","content":"无复戴花能起舞，有时逢曲尚流涎。年龄绛县老人长，交友青州从事贤。司业送钱真爱我，侍郎取榼亦欣然。吾诗浅易聊陶写，不似渊明述酒篇。","dynasty":"宋代","title":"醉笔"}
{"author":"刘克庄","content":"贵栾大佩六印，赋侏儒俸一囊。曼倩面有饥色，蟠桃三度偷尝。","dynasty":"宋代","title":"又六言二首"}
{"author":"刘克庄","content":"大将军无旧客，四公子成古坟。寄语鲁仲连辈，买丝绣平原君。","dynasty":"宋代","title":"杂咏六言八首"}
{"author":"刘克庄","content":"有载书盟三友，无文章送五穷。怯懦宁出胯下，清狂羞入褌中。","dynasty":"宋代","title":"又六言二首"}
{"author":"刘克庄","content":"曾有舂陵逐客篇，流传哀动紫阳仙。安知太白长流处，亦在重华野葬边。碎板一如坡贬日，盖棺不见桧薨年。谁云老眼枯无涕，闻说临川即泫然。","dynasty":"宋代","title":"怀曾景建二首"}
{"author":"刘克庄","content":"自伤临郡浅，有愧在民深。稽首文公庙，由唐直至今。","dynasty":"宋代","title":"离郡五绝"}
{"author":"刘克庄","content":"傩鼓咚匝庙门，可怜楚俗至今存。屈原章句无人诵，别有山歌侑佳尊。","dynasty":"宋代","title":"湘潭道中即事二首"}
{"author":"刘克庄","content":"初插玉梳小，徐妆粉额新。乌啼风露冷，娥始现全身。","dynasty":"宋代","title":"池上对月五首"}
{"author":"刘克庄","content":"邑事多商榷，惟诗未暇论。母慈催扇枕，父老谩攀辕。新戌谋何地，初程宿某村。西风有来雁，书札傥相存。","dynasty":"宋代","title":"送熊主簿"}
{"author":"刘克庄","content":"殿上俄流血，沙中竟脱身。乃知燕刺客，有愧汉谋臣。","dynasty":"宋代","title":"杂咏一百首·博浪壮士"}
{"author":"刘克庄","content":"向令从七国，是自列陪臣。太尉空称赏，非知剧孟人。","dynasty":"宋代","title":"杂咏一百首·剧孟"}
{"author":"刘克庄","content":"阅尽诸公上要津，丹山除目一番新。六卿尤重大宗伯，九制须还老舍人。太史将封乃留滞，纪瞻虽召尚逡巡。应怜公干今衰病，频寄书来寂寞滨。","dynasty":"宋代","title":"寄翁丹山侍郎"}
{"author":"刘克庄","content":"绾臧不自保，强致老先生。鲁邸今朝罢，蒲轮昨日迎。","dynasty":"宋代","title":"杂咏一百首·申公"}
{"author":"刘克庄","content":"咄咄人皆怪老夫，奈何此客去难呼。招温处士为罗否，待穆先生设醴无。我有青刍堪秣马，君言白发久占乌。人生蝉冕腰金印，未抵斑衣膝下娱。","dynasty":"宋代","title":"题萧令山则文编二首"}
{"author":"刘克庄","content":"苍头奉辟书，严装犯萧辰。岂不谋出处，岁检水菽贫。曛黑投山中，明发趋江滨。渔父隐者欤，叶舟方垂缗。相逢飘然逝，似笑来往频。白鸥我同盟，青山吾故人。即之欲与言，邈若不可亲。昔迎归轩喜，今见行橐嗔。索愿怅未谐，抱惭终此身。先贤远志喻，千载犹如新。","dynasty":"宋代","title":"发枕峰"}
{"author":"刘克庄","content":"乃祖曾吞凤，郎君岂后身。颇闻精选理，何必慕唐人。玉麈王夷甫，乌绦吕洞宾。客谈溪墅胜，终拟卜比邻。","dynasty":"宋代","title":"答罗天骥"}
{"author":"刘克庄","content":"传闻东涧拜南宫，朝野皆忻泰道通。不比唐家超子厚，壹如元佑起坡公。官箴健论犹当续，雪月浮文不必工。十载帝城无点墨，有怀难托北飞鸿。","dynasty":"宋代","title":"送伯纪礼部造朝兼简息庵二首"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红（庆抑斋元枢八十）"}
{"author":"刘克庄","content":"有载书盟三友，无文章送五穷。怯懦宁出胯下，清狂羞入褌中。","dynasty":"宋代","title":"又六言二首"}
{"author":"刘克庄","content":"同作祠官荷圣朝，年年相待放生桥。精庐此日来无伴，稽首炉熏自祝尧。","dynasty":"宋代","title":"昔方孚若主管云台予监衡岳每岁瑞庆节常聚广"}
{"author":"刘克庄","content":"庄周言达理，吾以蝶为优。无想亦无梦，有身长有愁。","dynasty":"宋代","title":"蝶"}
{"author":"刘克庄","content":"一叶撑来江浪阔，兼金却去客囊空。都将岁月供丹灶，不要功名上景钟。古有礼罗招处士，今无书币起逋翁。南阳只在荆州北，时一登高吊卧龙。","dynasty":"宋代","title":"送王允恭隐君"}
{"author":"刘克庄","content":"沙虱鬼车微物尔，偶然逢彼立灾身。朵颐唇吻中伤汝，射影疮疣点污人。读卫生书思解毒，持降魔咒竟无神。寄声禽大休轻出，莫向荒山点水滨。","dynasty":"宋代","title":"卫生一首"}
{"author":"刘克庄","content":"潦倒常惭室弗堂，君恩特地与开荒。灵津误作乘槎客，华发羞陪射策郎。金菊歌新赓下鹄，碧梧枝老许栖皇。退臣无路酬天奖，旦旦炉熏祝宝坊。","dynasty":"宋代","title":"重次臞轩韵二首"}
{"author":"刘克庄","content":"陈侯生长纷华地，却以芸香自沐薰。炼句岂非林处士，鬻书莫是穆参军。雨檐兀坐忘春去，雪案清谈至夜分。何日我闲君闭肆，扁舟同泛北山云。","dynasty":"宋代","title":"赠陈起"}
{"author":"刘克庄","content":"不识三君与八关，平生所敬独肱蟠。扶犁甘雨祥风里，占籍廉泉让水间。聊伴渔翁歌欸乃，且饶犬子赋孱颜。村深隐隐闻箫鼓，知是田家赛社还。","dynasty":"宋代","title":"又和八首其七"}
{"author":"刘克庄","content":"铸出爬沙状，儿童竞抚摩。背如千岁者，腹柰一轮何。器蛟瓶罂小，功于几砚多。所盛涓滴水，后世赖馀波。","dynasty":"宋代","title":"蟾蜍砚滴"}
{"author":"刘克庄","content":"万法与身俱幻，百骸惟耳尚聪。文公为补琴操，回仙邀听松风。","dynasty":"宋代","title":"耳鼻六言二首"}
{"author":"刘克庄","content":"伯伦酒颂老叉诗，腹愤胸奇略泄之。别著潜书并悔藁，后千百载有人知。","dynasty":"宋代","title":"八十吟十绝"}
{"author":"刘克庄","content":"官满无南物，飘然匹马还。惟应诗卷里，偷画桂州山。","dynasty":"宋代","title":"乍归九首"}
{"author":"刘克庄","content":"青蛟蜕骨万条长，玉架盘云护晓窗。外面看来些子叶，中间著得许多香。一枝缟色分明好，百卉含羞不敢芳。飞杀衔花双海燕，被渠勾引一春忙。","dynasty":"宋代","title":"酴醾"}
{"author":"刘克庄","content":"色深乍捣守宫红，片细俄随蛱蝶风。到得离披无意绪，精神全在半开中。","dynasty":"宋代","title":"再和十首其一"}
{"author":"刘克庄","content":"丹炉爆裂话头差，揽镜颜苍两鬓华。不记省中咏薇药，径归韦曲问桑麻。卿云方荐汉郊庙，郊岛难鸣唐国家。谁向玄都君子说，有春风处有桃花。","dynasty":"宋代","title":"君畴仲晦蒙仲再和余差须二诗警斋侍郎又继之"}
{"author":"刘克庄","content":"厨荒灶鬼未须嗔，君看先师尚在陈。老退休贪太仓腐，清虚聊咽上池津。今无能采金膏者，古有曾逢石髓人。自笑冰衡三百户，难分圭撮饷比邻。","dynasty":"宋代","title":"即事二首"}
{"author":"刘克庄","content":"曾课山间种艺诗，自犹不记更谁知。岂无鼠盗食新笋，曾有凤来栖老枝。未敢名为真福地，便应唤做小仇池。篮舆只合村夫举，儿子门生负笈随。","dynasty":"宋代","title":"三和"}
{"author":"刘克庄","content":"豫为终制付诸儿，莫待飞腾变化时。涑水书仪非含玉，魏公治命欲披缁。外加麟楦中先悴，生著蝉冠死岂知。除卸布衾堪覆首，更无一物可相随。","dynasty":"宋代","title":"溪庵十首"}
{"author":"刘克庄","content":"借问缘何事，年年带笑容。春风无可笑，止有笑衰翁。","dynasty":"宋代","title":"记小圃花果二十首其一笑花"}
{"author":"刘克庄","content":"长笛横吹露满空，柂行浑不辨西东。岸回初见遥峰出，浦尽新疏别港通。月照鹭身明石畔，风翻萤影没荷中。书生此乐关时命，叹息无因夜夜同。","dynasty":"宋代","title":"孟夏泛方湖得同字"}
{"author":"刘克庄","content":"捷书犹湿谤书随，太息斯人得祸奇。文举旧曾称一鹗，退之亦自喜孤罴。彼谗罔极身罗织，吾意怜才力发丝。老去眼中神骏少，诸君莫怪道林师。","dynasty":"宋代","title":"甲辰书事二首"}
{"author":"刘克庄","content":"百动俱休息，遥闻野外鸡。起提孤剑舞，肯恋一枝栖。乍枕雕戈寝，俄惊绛帻啼。自嗟褐宽博，不觉褎昂低。茅店寒声绝，函关晓色迷。细腰方按曲，风雨漫凄凄。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"京华汩没易忘归，欲去还如鸟着{左米右离}。但见朝臣均佚诏，未闻御制送行诗。执殳昔慕前驱伯，弃扇今如失宠姬。白首渔翁空感慨，当时饯空半皋夔。","dynasty":"宋代","title":"耄志十首"}
{"author":"刘克庄","content":"自从七窍凿，无复六根全。鲸死彗星出，蟆枯月魄圆。","dynasty":"宋代","title":"七窍凿"}
{"author":"刘克庄","content":"洛蜀纷纷孰是非，孤忠惟上与天知。何曾后世无公论，不愿明时有党碑。去奉绣帘差足喜，来调金鼎未为迟。铃斋一穟柑香起，细听中和乐职诗。","dynasty":"宋代","title":"送叶尚书赴永嘉二首其一"}
{"author":"刘克庄","content":"江卿二臬除书下，不与寻常遣使同。玉佩懒随小儿走，绣衣聊展丈夫雄。剑刀俗革田秋熟，贯索芒收圄夜空。想伴清言惟小谢，有诗毋惜寄衰翁。","dynasty":"宋代","title":"喜仲晦除江西宪二首"}
{"author":"刘克庄","content":"莫惜千银烛，频添两玉瓶。不须擂羯鼓，花睡未曾醒。","dynasty":"宋代","title":"海棠七首"}
{"author":"刘克庄","content":"万里当年慕建侯，而今痴坐衲蒙头。臭皮袋有形为累，古锦囊无句可收。拾穗翁饥歌不辍，散花人黠去难留。荒村不办肩舆者，未害先生策杖游。","dynasty":"宋代","title":"上十四吟十首"}
{"author":"刘克庄","content":"长鲁申公数岁馀，占天随子百弓居。久抛科举寻初服，不愿君王载后车。里有学人来问字，朝无掌故就传书。新春农告西畴事，谁伴樗翁共荷锄。","dynasty":"宋代","title":"挽陈岩方隐君二首"}
{"author":"刘克庄","content":"吾评此记前无古，历历溪山在目中。潦后数椽谁朴斩，云间千尺忽青红。比滁亭笔尤高简，与洛桥碑角长雄。父老皆云侯苦节，咄嗟幻出化人宫。","dynasty":"宋代","title":"延平汤使君惠双溪楼记跋以小诗"}
{"author":"刘克庄","content":"古来诗律推曹氏，不数河梁与董逃。唐季三家松最胜，建安七子植尤高。短檠尚课儿精选，老笔真堪仆命骚。极欲留君横槊赋，舟人苦报粤江涛。","dynasty":"宋代","title":"曹路分赠诗次韵一首"}
{"author":"刘克庄","content":"太守今元结，论交四十年。汝行勿前却，如在父兄边。","dynasty":"宋代","title":"送勋侄之官嵢峡五言五首"}
{"author":"刘克庄","content":"青帝施恩野老家，分张红白乞年华。安知巽二无斟酌，吹尽先生一架花。","dynasty":"宋代","title":"病起窥园十绝"}
{"author":"刘克庄","content":"丙午遭逢瑟改调，先皇记忆忝弓招。明扬虽曰由师锡，密启端因侍燕朝。早识武侯比龙凤，晚为公旦序鸱鸮。吾贫岂是无难酒，恨不携将柏下浇。","dynasty":"宋代","title":"丞相信庵赵公哀诗五首"}
{"author":"刘克庄","content":"纷纷荆聂辈，犹有利而为。智氏已无后，先生欲报谁。","dynasty":"宋代","title":"杂咏一百首·豫子"}
{"author":"刘克庄","content":"□□□□□，□□□□□。历历丹青意，如讥睡海棠。","dynasty":"宋代","title":"记杂画·□□□"}
{"author":"刘克庄","content":"侍郎如苍官，岁寒友梅竹。步行以当车，瓢饮不如掬。旧人存者少，灵光岿然独。朝野推意新，州闾敬齿宿。嗟余诗学浅，未敢窥耳环卜。朱弦才一倡，白圭费三复。共谈端平事，前局尚堪覆。愿言介眉寿，江乡秫田熟。","dynasty":"宋代","title":"答王侍郎和紫极宫诗"}
{"author":"刘克庄","content":"郦生方横死，蒯彻亦阳狂。设不逢刘季，同趋一鼎汤。","dynasty":"宋代","title":"杂咏一百首·蒯通"}
{"author":"刘克庄","content":"老瞒虐焰市朝空，宗室惟馀大耳翁。汉贼有谁分逆顺，关河无地著英雄。紫髯久矣营江表，黄屋萧然寄峡中。可惜姜维胆如斗，功虽不就有馀忠。","dynasty":"宋代","title":"刘玄德"}
{"author":"刘克庄","content":"黄絁制袍白布裤，长须扶拜翁翁墓。残骸倘未随朝露，鱼菽一年来一度。","dynasty":"宋代","title":"中𡼢省谒二绝其二"}
{"author":"刘克庄","content":"江左惟公，争些子、吾其衽发。谈笑里、旄头泛扫，斗杓旋斡。投一粒丹元气转，下三数著输棋活。把晋朝王谢傅同看，谁优劣。飞凯奏，清夔峡。蠲和籴，宽畿浙。有三千功行，待从头说。玉斝满斟长寿酒，冰轮探借中秋月。更慈帏、喜见凤将雏，添丹穴。","dynasty":"宋代","title":"满江红（傅相生日癸亥）"}
{"author":"刘克庄","content":"犹记同穿豹尾中，一翻覆手异蛇龙。吕侯赐履作方伯，毛颖免冠成秃翁。清苦吏人无厚禄，殷勤军将有斜封。君归定访耆英社，问讯周南太史公。","dynasty":"宋代","title":"送陈叔方侍郎二首其二"}
{"author":"刘克庄","content":"□定飞仙去不留，惜余生晚欠从游。种明逸后屈二指，范景仁边放一头。有鹿门栖堪遁去，无菟裘计径归休。却怜荷蓧非真隐，鸡黍殷勤止仲由。","dynasty":"宋代","title":"吾里前辈林删定甫六十挂冠夹漈艾轩诸老"}
{"author":"刘克庄","content":"世吏宽严若夏冬，欲安欲富此情同。楮先生贱难扶起，桑大夫生计亦穷。渐喜青规舍化日，更烦绛气导晴虹。若教子骏星常照，荒札从今可阜丰。","dynasty":"宋代","title":"三和二首"}
{"author":"刘克庄","content":"无尽空诸有，孤立何须同参。道人不置产业，寄孟家废庵。","dynasty":"宋代","title":"赠无庵于道人六言一首"}
{"author":"刘克庄","content":"已藁忠言未及输，岂知穷鬼迫臞儒。诸生蕝就汉朝野，一束刍留孺子湖。室有瓶储聊自给，帘夸碗□□人沽。风涛如此行何适，犹幸中流得一壶。","dynasty":"宋代","title":"又四首"}
{"author":"刘克庄","content":"出郭五里强，治地十亩宽。奇峰面朝挹，高阜背屈蟠。忽献若神授，久閟由天悭。兹焉卜寿宫，朱垩浮林端。使君世虑澹，出岭颜如丹。静思三窟危，孰如天丘安。莳松既森秀，引泉亦甘寒。愿言奉巾屦，暇日来盘桓。","dynasty":"宋代","title":"林容州别墅"}
{"author":"刘克庄","content":"不为卿面作计，转令汝貌不扬。鬓畔有千茎白，眉间无一点黄。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"玄晏欣然托序行，缊袍被衮岂非荣。家徒四壁穷难讳，字答三缣礼尚轻。金薤银钩俱妙绝，石泉香饼太清生。如何更费公搜索，缄送松煤与水晶。","dynasty":"宋代","title":"东涧为余序后稿余以国帖唐碑古壶润笔反成□桃抛引小诗谢之"}
{"author":"刘克庄","content":"瑶编对秉初修笔，粉署同携夜直衾。虎既蒙皮甘搏噬，鹤因疮羽久呻吟。尽归一网机犹浅，横说三网害最深。想到鄮山多暇日，轲书毋惜细研寻。","dynasty":"宋代","title":"读邸报二首"}
{"author":"刘克庄","content":"巫祝呼神去，缁黄送水还。若非宿来雨，仙圣亦惭颜。","dynasty":"宋代","title":"喜雨五首"}
{"author":"刘克庄","content":"发似芦花面削瓜，躬圭锦袄忽高华。愿还封邑九百户，小筑茆茨三两家。","dynasty":"宋代","title":"封邑"}
{"author":"刘克庄","content":"分断金钗股，全遮玉镜辉。竟令鸾独舞，愁见雉双飞。月照梁鸿案，尘凝孟母机。平生竺乾学，至此是真归。","dynasty":"宋代","title":"挽方宜人二首"}
{"author":"刘克庄","content":"君到中峰力不加，却疑绝顶事皆夸。烟含晚市微分塔，日照邻州近隔沙。","dynasty":"宋代","title":"戏答同游"}
{"author":"刘克庄","content":"瓜果跽拳祝，{左日右侯}罗扑卖声。粤人重巧夕，灯火到天明。","dynasty":"宋代","title":"即事十首"}
{"author":"刘克庄","content":"马公带些火色，孟生不舍山肩。争问唐举相法，谁赠君平卦钱。","dynasty":"宋代","title":"六言吾首赠李相士景春"}
{"author":"刘克庄","content":"日日抄书懒出门，小窗弄笔到黄昏。丫头婢子忙匀粉，不管先生砚水浑。","dynasty":"宋代","title":"岁晚书事十首"}
{"author":"刘克庄","content":"再尹神皋逾两载，市无群斗狱无冤。至尊犹遣使传诏，细故何烦士举幡。昨日千牙兵绕帐，今朝几个客过门。悬知一念尤忠爱，报大臣知圣主恩。","dynasty":"宋代","title":"寄洪云岩尚书"}
{"author":"刘克庄","content":"束缊宵行十里强。挑得诗囊，抛了衣囊。天寒路滑马蹄僵，元是王郎，来送刘郎。酒酣耳热说文章。惊倒邻墙，推倒胡床。旁观拍手笑疏狂。疏又何妨，狂又何妨？","dynasty":"宋代","tags":"离别，写人，抒情，猖狂","title":"一剪梅·余赴广东实之夜饯于风亭"}
{"author":"刘克庄","content":"东皇太乙漫行春，无赖封姨未霁嗔。薄酒不红皱靴面，湿薪难直曲钩身。埋腰健羡单传者，堕指深惭远戌人。莫笑布衾如铁冷，也胜去傍相君茵。","dynasty":"宋代","title":"春寒二首"}
{"author":"刘克庄","content":"古寺何年废，松门月似冰。间然孰为主，敲者只归僧。地僻禅敲寂，天高兔魄升。周游何处晚，剥啄有谁应。未易分邻烛，又难上佛灯。安知无岛辈，开户结诗盟。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"华毂早于飞，深知梦幻非。幽闲林下气，澹素嫁时衣。客不闻轑釜，儿犹宝断机。天风环佩远，兜率是真归。","dynasty":"宋代","title":"挽赵硕人二首"}
{"author":"刘克庄","content":"先生避谤山栖，戒门不纳高轩客。谁欤来者，吟诗张碧，诙谐侯白。礼数由他，谢郎著帽，王郎穿屐。且问花随柳，举杯邀月，那须预、人家国。香案旁边供职。鸟飞空、何曾留迹。臞翁铁汉，两贤安在，百夫之特。但愿王师，早俘颉利，早禽长狄。便太平无事，卖薪沽酒，骑牛腰笛。","dynasty":"宋代","title":"水龙吟·先生避谤山栖"}
{"author":"刘克庄","content":"店妪明灯送，前村认未真。山头云似雪，陌上树如人。渐觉高星少，才分远烧新。何烦看堠子，来往暗知津。","dynasty":"宋代","title":"早行"}
{"author":"刘克庄","content":"利刃斩风空恶毒，疾声吠雪似獃颠。嗟余刍狗木鸡尔，视汝螟蛉蜾蠃然。墓上将军堪吓鬼，龛中大士且安禅。不须忏礼如来足，佛与波旬共结缘。","dynasty":"宋代","title":"书事二首"}
{"author":"刘克庄","content":"病翁一榻萧然，不知世有欢娱事。雀罗庭院，载醪客去，催租人至。报答秋光，要些酒量，要些诗思。奈长鲸罢吸，寒蛩息响，茶瓯外、惟贪睡。穷巷幸无干贽。或相过、莫知谁氏。柴门草户，阙人守舍，任伊题字。自和山歌，国风之变，离骚之裔。待从今向去，年年强健，插花高会。","dynasty":"宋代","title":"水龙吟自和前二首其三"}
{"author":"刘克庄","content":"樗翁书题闲慢，万言不直豪芒。夺了巡官行货，搀他太卜牙郎。","dynasty":"宋代","title":"赠日者陈达夫六言二首"}
{"author":"刘克庄","content":"物贵皆缘自币轻，丝身谷腹费经营。公卿文学方矛盾，黔首何时见太平。","dynasty":"宋代","title":"丁卯元日十首"}
{"author":"刘克庄","content":"上世师朱氏，慈闱祖艾轩。惓惓篡遗绪，历历识前言。柳记多先友，迁书赖外孙。悲哉此奇士，寂寞向寒源。","dynasty":"宋代","title":"挽方粹岩仲二首"}
{"author":"刘克庄","content":"奎墨西来，落笔处、亲蒙天笑。谁信道、郡人生怕，福星移照。宾客唱予还和汝，使君安老兼怀少。况醉能同乐醒能文，新腔妙。无诸国，渐声教。元结辈，宣明诏。恍梦中辽鹤，重来华表。一盏勘书殊简径，万灯侍辇曾荣耀。怪晴檐、乾鹊语查查，公归兆。","dynasty":"宋代","title":"满江红（再和）"}
{"author":"刘克庄","content":"挟策说荆州，那知亦暗投。漫招温处士，几杀杜参谋。出幕有清议，还乡空白头。人间容不得，下与阿翁游。","dynasty":"宋代","title":"哭李景温架阁"}
{"author":"刘克庄","content":"老圃献花来，异域移根至。相对炎官火伞中，便有清凉意。淡薄古梳妆，娴雅仙标致。欲起涪翁再品花，压了山矾弟。","dynasty":"宋代","title":"卜算子·老圃献花来"}
{"author":"刘克庄","content":"竭海夷山气力雄，只愁无术驻颜红。却须擘划千馀岁，多买丹砂置女僮。","dynasty":"宋代","title":"书事二首"}
{"author":"刘克庄","content":"亹亹清谈犹可听，星星短发不禁搔。昔如八骏走千里，今似九牛亡一毛。吟苦都忘年事老，寝酣始悟早朝劳。箕山只在人间世，尧大如天未易逃。","dynasty":"宋代","title":"病起十首"}
{"author":"刘克庄","content":"史事十羊九牧，古音百鸟孤凰。前召南塘视草，后起秀岩提网。","dynasty":"宋代","title":"杂兴六言十首"}
{"author":"刘克庄","content":"昔单栖乡久，君今半被空。天公将老寿，裨补两鳏翁。","dynasty":"宋代","title":"仓部弟生日五绝"}
{"author":"刘克庄","content":"仕泉一郡共称贤，今仕于漳想亦然。非有珠犀堪自献，若无栀蜡可为研。恶贪泉水平生洁，缺相轮尖早晚圆。若是尚书问村叟，衰残恰似挂冠年。","dynasty":"宋代","title":"送林推官"}
{"author":"刘克庄","content":"依然山泽一臞儒，幸有先畴与敝庐。闻说醉乡方弄印，不知堪拜小侯无。","dynasty":"宋代","title":"菜地"}
{"author":"刘克庄","content":"浪说身如蝶，安能及蝶哉。穿花终日去，据槁霎时回。","dynasty":"宋代","title":"题四梦图·梦蝶"}
{"author":"刘克庄","content":"川郭颠狂甚，平生挟术游。老犹携侍女，贫不谄公侯。用药多投病，酬钱或掉头。金陵官酒贵，应典旧貂裘。","dynasty":"宋代","title":"赠川郭"}
{"author":"刘克庄","content":"甫登鳌顶浩然归，岂是区区较粟薇。纵使吠声杂尧桀，可无直笔辨聃非。雷音首占第一义，黛色终当四十围。想见朝阳鸣未已，在岐山下莫高飞。","dynasty":"宋代","title":"次韵君节秘书三首"}
{"author":"刘克庄","content":"二百新题字四千，庚申已后甲寅前。继周可以知百世，续汉谁曾到八年。江左重修泰陵录，水心绝重建隆编。何时老子真闲退，共结青灯蠹简缘。","dynasty":"宋代","title":"题林梦馨本朝杂咏"}
{"author":"刘克庄","content":"怪事广寒殿，此夕不开关。林间乌鹊相贺，暂得一枝安。只在浮云深处，谁驾长风挟取，明镜忽飞还。玉兔呼不应，难觅臼中丹。酒行深，歌听彻，笛吹残。嫦娥老去孤另，离别匹如闲。待得银盘擎出，只怕玉峰醉倒，衰病不禁寒。卿去我欲睡，孤负此湖山。","dynasty":"宋代","title":"水调歌头其七十三夜，同官载酒相别，不见月作"}
{"author":"刘克庄","content":"大观鹏与鴳，小智管并蠡。椿菌年脩短，夔蚿足少多。交锋蜗左角，森戟蚁南柯。惟酒能齐物，醺醺合太和。","dynasty":"宋代","title":"题陈主学达观堂二首"}
{"author":"刘克庄","content":"最怕摛词与草麻，明朝传布竞攻瑕。而今失韵乖平仄，挞市哄堂一任他。","dynasty":"宋代","title":"记辛酉端午旧事二首其二"}
{"author":"刘克庄","content":"吾母尤高洁，夫人亦步趋。书窗共残烛，禅几对团蒲。不愧顾家妇，能存赵氏孤。郎君奉鸾诰，聊足报亲劬。","dynasty":"宋代","title":"雪观顾夫人哀诗二首"}
{"author":"刘克庄","content":"闻禽啄木心犹喜，跃马追花事已非。今与东皇盟歃了，留春死不放春归。","dynasty":"宋代","title":"新春二首"}
{"author":"刘克庄","content":"郎宿临初度，村翁喜欲颠。要知侬甲子，老弟已稀年。","dynasty":"宋代","title":"仓部弟生日五绝"}
{"author":"刘克庄","content":"国色名花俱绝代，玉人甘后本双身。劝君薄薄施朱粉，莫遣名花妒玉人。","dynasty":"宋代","title":"九叠"}
{"author":"刘克庄","content":"儿萦薄宦女从夫，谁伴庞翁拥地炉。颇忆都尝煨芋否，肯归同卖漉篱无。春游捉辔惟宗武，晨起称觞仅阿奴。一句汝曹牢记取，家山差稳似江湖。","dynasty":"宋代","title":"上十四吟十首"}
{"author":"刘克庄","content":"精思巧斩诗家事，缪敬阳尊市道交。杜说新诗犹费改，韩评推字不如敲。衣传曾饮先师乳，弦绝今无异域胶。欲引蔺卿怀内璧，吾贫未免以砖抛。","dynasty":"宋代","title":"黄宽夫示诗不已自和前二首答之"}
{"author":"刘克庄","content":"死生非有二致，圣凡于此一般。醒{内隹外鬼}预为石椁，王乔尚欲玉棺。","dynasty":"宋代","title":"凡圣一首"}
{"author":"刘克庄","content":"一宵丑类徒南溟，靡待仙官敕六丁。宗闵与绅空并世，可怜不似鳄鱼灵。","dynasty":"宋代","title":"韩祠三首"}
{"author":"刘克庄","content":"宣劝犹疑鸩，龙颜笑引觞。络鞍奉明主，执梃长降王。","dynasty":"宋代","title":"江南五首"}
{"author":"刘克庄","content":"纵观姑游目，殷忧欲碎心。马嘶淮祲恶，鹃叫蜀冤深。玉座方亭箸，椒涂亦脱簪。好为谏臣论，莫作醉翁吟。","dynasty":"宋代","title":"癸卯上元即席次杨使君韵二首"}
{"author":"刘克庄","content":"塞外传烽急，云中调守难。谁为帝言者，白发老郎官。","dynasty":"宋代","title":"杂咏一百首·魏尚"}
{"author":"刘克庄","content":"大榼酒诗酩酊，小瓢药自贵珍。老去修持如故，向来符呪通神。","dynasty":"宋代","title":"道释六言二首"}
{"author":"刘克庄","content":"宁采箕山钓颍滨，放勋天大不能臣。渔郎未必知年代，先有逃尧次避秦。","dynasty":"宋代","title":"隐者"}
{"author":"刘克庄","content":"紫袍临蜀殿，黄屋建梁台。异世为鹃去，前身作蚓来。","dynasty":"宋代","title":"梁武修忏图"}
{"author":"刘克庄","content":"古来名世者，一字费吟哦。物贵常因少，诗传不在多。词人三影句，处士五噫歌。子壮吾衰矣，无因共琢磨。","dynasty":"宋代","title":"题方元吉诗卷"}
{"author":"刘克庄","content":"家事从今勿更关，山深林密且栖蟠。白眉君秀闺门内，秃鬓余惭季孟间。厚族肯分南舍阮，亢宗何减北州颜。西山幸有薇堪采，免被人驱去复还。","dynasty":"宋代","title":"居厚弟示和诗复课十首"}
{"author":"刘克庄","content":"少喜浮名谬激昂，晚温故读稍精详。易全何患乾坤毁，骚在堪争日月光。漆简字更经学误，玉台体出选诗亡。残年欲尚鞭吾后，谁道先生已耄荒。","dynasty":"宋代","title":"训蒙二首"}
{"author":"刘克庄","content":"残年宜去亦宜休，出处输渠第一流。华表归三千岁鹤，具区有四十蹄牛。吟薰风殿曾微讽，祖夕阳亭尚隐忧。乾鹊噪檐无别喜，书筒诗卷远相求。","dynasty":"宋代","title":"次韵黄户曹问讯二首"}
{"author":"刘克庄","content":"杂遝今观渡，依稀昔浴沂。居人空巷出，几个咏而归。","dynasty":"宋代","title":"端午五言三首"}
{"author":"刘克庄","content":"扫地南来蜂出窠，裔夷谋夏欲如何。传闻挞览毙一矢，惊走单于骑六骡。匹马只轮番部曲，寸天尺地汉山河。晋公幕府多名士，不欠寒儒作凯歌。","dynasty":"宋代","title":"淮捷一首"}
{"author":"刘克庄","content":"圆随如一百八，大知识五十三。旋学梵音朗诵，老无脚力遍参。","dynasty":"宋代","title":"题佛书六言一首"}
{"author":"刘克庄","content":"乌寺迎岩主，螭坳起涧翁。也须留几个，相伴听松风。","dynasty":"宋代","title":"病中杂兴五言十首"}
{"author":"刘克庄","content":"拙者平生，不曾乞得天孙巧。那回忝卮蜀车来，岂是齐卿小。此膝不曾屈了。更休文、腰难运掉。前贤样子，表圣宜休，申公告老。凉簟安眠，绝胜儤直铃声搅。集中大半是诗词，幸没潮州表。月夕花朝咏啸。叹人间、愁多乐少。蓬莱有路，办个船儿，逆风也到。","dynasty":"宋代","title":"烛影摇红·拙者平生"}
{"author":"刘克庄","content":"听得先生去，抛书喜欲颠。吾闻渥洼种，堕地不须鞭。","dynasty":"宋代","title":"岁除即事十首"}
{"author":"刘克庄","content":"红绿各萌春意，朱紫争叙年劳。钟馗七老八大，无人与换蓝袍。","dynasty":"宋代","title":"七十八咏六言十首"}
{"author":"刘克庄","content":"游公念旧才叁月，郑傅怜才恰半年。老去独当千箭镞，向来不踏两船舷。","dynasty":"宋代","title":"无题二首"}
{"author":"刘克庄","content":"灵龟曳尾防钻壳，老蚌潜光怕剖珠。史笔久无两龚传，画家曾有二疏图。","dynasty":"宋代","title":"戊午生朝和居厚弟五绝其四"}
{"author":"刘克庄","content":"起来呵手检衣篝，烛影蛩声伴小楼。赖有梦中堪细说，锦笺写不尽离愁。","dynasty":"宋代","title":"起来"}
{"author":"刘克庄","content":"不觉朱明变素商，萤穿户牖燕辞梁。牢愁五鼓尤难睡，薄冷单衣未易当。谁伴子綦同隐几，亦无法喜共禅房。残骸到了犹贪爱，仙圣前头自炷香。","dynasty":"宋代","title":"秋思一首"}
{"author":"刘克庄","content":"病鸿垂翅噤无声，惯见虚弦莫浪惊。二仲卜邻元不恶，两生坚壁未尝行。出关谁识为周史，入社犹堪伴洛英。都把首阳山占断，采薇到老没人争。","dynasty":"宋代","title":"余除铸钱使者居厚除尚书郎俄皆销印即事二首"}
{"author":"刘克庄","content":"新擢咸淳两台端，可继庆历四谏官。安知千载无南董，异日求君谏草看。","dynasty":"宋代","title":"乙丑元日口号十首"}
{"author":"刘克庄","content":"炎州产文鸡，毛羽固天禀。朱丹饰尾距，彩绣错衿衽。主人极珍怜，龠合分俸廪。置诸后园中，小奴司啄饮。地荒笼栅疏，客见辄危懔。点狸出没精，豪鼠窥伺稔。谅垂彼馋涎，或瞯君高枕。骇机中夕发，果以毙来谂。裂冠首立碎，吃嗉声已噤。酷哉三尺喙，残此一段锦。长嗟命瘗埋，讵忍付烹饪。始为文采累，终欠智虑审。老瞒戕孔公，千载愤凛凛。黄祖杀处士，粗暴犯流品。况兹毒鸷物，尤索防闲甚。善视双翠衣，夜凉勿嗜寝。","dynasty":"宋代","title":"吊锦鸡一首呈叶任道"}
{"author":"刘克庄","content":"樵子俄从间路回，因言溪谷响如雷。分明雨怕城中去，只隔前峰不过来。","dynasty":"宋代","title":"七月九日二首"}
{"author":"刘克庄","content":"钱子非仙者，种郎岂隐哉。先生闭门睡，弟子下山来。","dynasty":"宋代","title":"题四贤像·陈希夷"}
{"author":"刘克庄","content":"才入中年会面难，安知白首此团栾。不妨时驾柴车出，只作初骑竹马看。","dynasty":"宋代","title":"三月二十五日饮方校书园十绝"}
{"author":"刘克庄","content":"五更三点待漏，一目十行读书。图南先生仙者，偶然睡觉月馀。","dynasty":"宋代","title":"杂记六言五首其二"}
{"author":"刘克庄","content":"西野约余同荐祢，六丁力尽不能留。霜蹄屡蹶追风骠，皓首还登载月舟。伊昔士元曾别驾，即今子美尚参谋。浮荣膜外何须较，且可归来秉烛游。","dynasty":"宋代","title":"迎候林德辅帅参一首"}
{"author":"刘克庄","content":"入闽多古松，夹道疏复密。未尝识兵火，既久蔽云日。蠢兹惰游民，深夜腰斧出。斸根取脂肪，窃负如鬼疾。譬诸人刖趾，僵仆立可必。供君一瞬光，夭彼千岁质。暴殄圣垂诫，樵采官著律。徼吏嗜鸡豚，熟视不诃诘。登高抚逵路，巨干日萧瑟。哀哉暑行人，暍死谁汝恤。","dynasty":"宋代","title":"道傍松一首"}
{"author":"刘克庄","content":"身在半天贪进步，脚离实地骇旁观。愈悲登华高难下，载却寻橦险不安。","dynasty":"宋代","title":"绳技"}
{"author":"刘克庄","content":"手移孤竹氏，遍地长孙枝。挺挺堪传嫡，疏疏欲咎谁。汝馋犹可忍，吾俗恐难医。虽有监临法，宽柔不忍施。","dynasty":"宋代","title":"惜笋二首"}
{"author":"刘克庄","content":"□□□□□□冠，圣世君师自铸颜。海运而南六月息，辰居于北众星环。宴开镐邑升平际，乐奏钧天缥缈间。惭愧微臣蒙特起，羡他先辈夺标还。","dynasty":"宋代","title":"恭和御制闻喜宴诗"}
{"author":"刘克庄","content":"学问过时已悍坚，文章垂老未精专。薰琴何患无赓载，秋扇明知有弃捐。旧读温寻浑不记，新吟锻炼久方圆。此生幸不当词翰，免被人嘲上水船。","dynasty":"宋代","title":"甲辰春日二首"}
{"author":"刘克庄","content":"味尝不暇更论斤，买断何曾敢算缗。谱与本经俱过眼，食之不老者何人。","dynasty":"宋代","title":"荔枝龙眼二绝"}
{"author":"刘克庄","content":"一已为多况百哉，得君诗卷久惊猜。乍疑姑射山头比，谁唤勾芒雪里回。委壤可怜渠有命，倾城岂是子无媒。直须著意描香影，和靖宗人合咏梅。","dynasty":"宋代","title":"林知录和余梅百咏"}
{"author":"刘克庄","content":"世上高科众，君尤自贵珍。如何一夕里，忽尽百年身。双旐齐眉友，孤灯拥{上髟下告}人。伤心惟孟母，头白送归闽。","dynasty":"宋代","title":"哭孙行之二首"}
{"author":"刘克庄","content":"累疏皆中寝，孤忠奈众咻。人方袖瓦送，君独举幡留。不记邯郸梦，犹贪洛社游。而今都已矣，恸哭过西州。","dynasty":"宋代","title":"又五言一首"}
{"author":"刘克庄","content":"池远疏浇溉，墙低劣蔽遮。初无虎守杏，况有蝶穿花。薄采难纫佩，深培待茁芽。嗟余愧迂叟，招汝兴仍赊。","dynasty":"宋代","title":"漳兰为丁窃货其半纪实四首"}
{"author":"刘克庄","content":"闻说秋防急，安危寄阃臣。无心致羔雁，有分上麒麟。毡帽环吾境，纶巾赖此人。晋朝陶庾辈，岂必靠江神。","dynasty":"宋代","title":"送叶制参"}
{"author":"刘克庄","content":"维摩居士室，晨有鹊、噪檐声。排闼者谁欤，冶容袨服，宝髻珠璎。疑是毗耶城里，那天魔、变作散花人。姑射神仙雪艳，开元妃子春酲。鄜延第一次西京。姚魏是知名。向欧九记中，思公屏上，描画难成。一自朝陵使去，赚洛阳、花鸟望升平。感慨桑榆暮景，抉挑草木微情。","dynasty":"宋代","title":"木兰花慢·维摩居士室"}
{"author":"刘克庄","content":"天上映藜已懒，雾中看花不真。顾我七十馀老，见公三两分人。","dynasty":"宋代","title":"揽镜六言三首"}
{"author":"刘克庄","content":"窗无童子窥桃熟，坐有骚人颂橘嘉。触氏不来争左角，颜渊亦只住西家。罗张门巷求吾乐，锦裹山林笑彼夸。红绿千株皆手种，绝胜人看担头花。","dynasty":"宋代","title":"次韵竹溪题达卿后坡"}
{"author":"刘克庄","content":"历事三朝，觐而执圭，祭而裸璋。更宫莲引入，视淮南草，御屏录了，露会稽章。贪膜外荣，遗身后臭，晔也平生漫传香。颜发改，独丹基无恙，事在休忙。曹丘生莫游扬。这瞎汉还曾自配量。已化为胡蝶，穿花栩栩，懒陪鹓鹭，佩玉锵锵。机蹉面前，钟闻饭后，我上堂时众下堂。从前错，欲区区手援，天下黔苍。","dynasty":"宋代","title":"沁园春·历事三朝"}
{"author":"刘克庄","content":"野衲云云祝圣躬，亦拈拂子演宗风。恨渠僻陋无闻见，不识光公与杲公。","dynasty":"宋代","title":"辛卯满散天基节即事六首"}
{"author":"刘克庄","content":"一部日录付婿，三经新义传儿。跻翁超乎亚圣，赞父光于仲尼。","dynasty":"宋代","title":"春夜温故六言二十首其十五"}
{"author":"刘克庄","content":"文公左目晚羞明，犹抱遗经细考评。今汝畏书如畏虎，天公折罚使偏盲。","dynasty":"宋代","title":"杂咏七言十首"}
{"author":"刘克庄","content":"织锦为书寄雁飞，功名从古恨无机。良人白首沙场里，何日封侯建节归。","dynasty":"宋代","title":"戌妇词三首"}
{"author":"刘克庄","content":"夫子昔居地，流传后人看。竹藏壁中简，杏落水边坛。流藻万蘩盛，依槐免折残。一时雩舞乐，千古孔林寒。渔父击舟听，门人舍瑟叹。世多伐木者，吾道欲行难。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"武帝有荒志，终童无远谋。长缨自系耳，莫系越王头。","dynasty":"宋代","title":"杂咏一百首其八十四终童"}
{"author":"刘克庄","content":"废诗二十馀年矣，忽读来诗眼暂明。处士梅曾如许瘦，化人酒莫过于清。蛩鸣竞起为唐体，牛耳谁堪主夏盟。事阔语长殊未竟，跨驴作麽问归程。","dynasty":"宋代","title":"题永福黄生行卷"}
{"author":"刘克庄","content":"莫谓蟾蜍小，渊源在许中。曹溪一滴水，驾浪作南宗。","dynasty":"宋代","title":"戏效屏山书斋十咏"}
{"author":"刘克庄","content":"通宵璧月迷琼树，破晓霜葩糁玉枝。明艳能花老夫眼，温柔不粟美人肌。","dynasty":"宋代","title":"四叠"}
{"author":"刘克庄","content":"调发年多籍半空，虎符招补至闽中。庄农戎服来操戟，太守儒装学拍弓。去日初辞乡树绿，到时愁见戌旗红。募金莫作缠头费，留制衣袍御北风。","dynasty":"宋代","title":"闻城中募后有感二首"}
{"author":"刘克庄","content":"帝令工写貌，相讽尹加笞。且赏折枝杏，休嘲有靥枝。","dynasty":"宋代","title":"蔡奴"}
{"author":"刘克庄","content":"书筒旧岁尚谆谆，曾几何时哭蜀珍。对紫薇边还老手，近红云处立长身。禁中视草蒙天笑，湖外埋轮触相嗔。直气雄辞俱已矣，西风怀友一沾巾。","dynasty":"宋代","title":"哭赵百"}
{"author":"刘克庄","content":"本子流传自柳荣，著行线綵斗鲜明。似从傀儡家传出，又说熙河帅教成。边地烽烟差向里，中州灯火尚承平。何尝夜夺昆崙隘，真为君王奏凯声。","dynasty":"宋代","title":"灯夕二首其二"}
{"author":"刘克庄","content":"一卷阴符，二石硬弓，百斤宝刀。更玉花骢喷，鸣鞭电抹，乌丝阑展，醉墨龙跳。牛角书生，虬髯豪客，谈笑皆堪折简招。依稀记，曾请缨系粤，草檄征辽。当年目视云霄。谁信道凄凉今折腰。怅燕然未勒，南归草草，长安不见，北望迢迢。老去胸中，有些磊块，歌罢犹须著酒浇。休休也，但帽边鬓改，镜里颜凋。","dynasty":"宋代","tags":"宋词三百首，豪放，典故，写人","title":"沁园春·答九华叶贤良"}
{"author":"刘克庄","content":"恰见如丹粒，俄惊似紫绵。山翁无供帐，只就落花眠。","dynasty":"宋代","title":"海棠七首"}
{"author":"刘克庄","content":"南岳后，累任作祠官。试说与君看。仙都玉局才交卸，新衔又管华州山。怪先生，吟胆壮，饮肠宽。去岁拥、旌旗称太守。今岁带、笭箵称漫叟。慵入闹，惯投闲。有时拂袖寻种放，有时携枕就陈抟。任旁人，嘲潦倒，笑痴顽。","dynasty":"宋代","title":"最高楼其一戊戌自寿"}
{"author":"刘克庄","content":"八代更相禅，休文北面萧。不如文惠妾，垂泪记前朝。","dynasty":"宋代","title":"古宫词十首"}
{"author":"刘克庄","content":"晚悟才为崇，深居学养生。乃知景升字，差胜少游兄。绝涧携瓶汲，空山抱耒耕。儿孙听苦语，世世勿谈兵。","dynasty":"宋代","title":"晚悟"}
{"author":"刘克庄","content":"昔忝玉麟招，主君解衣衣。于时事会来，中原方鼎沸。封侯命大谬，更仆谈未既。俯仰四十年，岁月堪累欷。多垒诸公辱，万灶大农费。玁狁至于泾，颛臾近于费。譬如寝积薪，徒幸火然未。边人厌虏暴，别都尚王气。管钥居守尊，衮钺宗臣贵。呼吸草檄书，蒐拣拔茅汇。粲粲玄英孙，鲁叟之所畏。枚邹愿游梁，陈阮亦客魏。非惟揖将军，抑可欢大尉。杀羊必及斟，啖鹅肯移毅。拙谋鄙画江，长策在耕渭。驾驭雄狡服，拊摩军民慰。要当扫旄头，宁论烂羊胃。病翁越世久，嚼蜡淡无味。胆薄怯观井，忧深遑恤纬。临分执玉手，苦言君勿讳。","dynasty":"宋代","title":"送方蒙仲赴辟江图分韵得既字"}
{"author":"刘克庄","content":"征夫去时着伫葛，征夫未回天雨雪。夜呵刀尺制寒衣，儿小却倩人封题。上有泪痕不教洗，征夫见时认针指。殷勤着向边城里，莫遣寒风吹腠理。江南江北一水间，古人万里戌玉关。","dynasty":"宋代","title":"寄衣曲"}
{"author":"刘克庄","content":"乾淳门户芳菲歇，尚喜兰芽接续开。不学老刘看花去，又牵小阮入林来。汝贤能宝郑公笏，吾耄难燃内史灰。天目侍郎今水镜，不妨长榜注官回。","dynasty":"宋代","title":"送质甫侄铨集"}
{"author":"刘克庄","content":"不比尧夫新悦泽，依然迂叟旧清羸。末年先帝攀髯恨，几处遗民随泪碑。上自易名真独断，史当立传要雄辞。道山堂上分襟句，岂料今为绝笔诗。","dynasty":"宋代","title":"资殿清惠陈公哀诗三首"}
{"author":"刘克庄","content":"密疏多不定，来往少曾停。穿幌非阴燐，窥窗若曙星。微能破幽暗，高欲傍青冥。忽起江湖思，微茫隔远汀。","dynasty":"宋代","title":"又和南塘十首"}
{"author":"刘克庄","content":"世无仙则已，有必属斯人。丹熟将分友，云游每念亲。小窗时读易，静室夜修真。符篆皆馀事，题诗亦出尘。","dynasty":"宋代","title":"黄天谷赠诗次韵二首其二"}
{"author":"刘克庄","content":"阁中芸冷，观中桃谢，谁问贞元朝士。吾宗一句好书绅，但记取、毋污青史。不交平勃，不游田窦，也不朋他牛李。平章此去似何人，似洛社、戴花舞底。","dynasty":"宋代","title":"鹊桥仙·阁中芸冷"}
{"author":"刘克庄","content":"昨收边讯云蝗入，近得京书报哨回。放得子陵归钓濑，还他高密上云台。","dynasty":"宋代","title":"书事三绝"}
{"author":"刘克庄","content":"此是晋人游集处，当时风景与今同。不干铁鏁楼船力，似是蒲葵尘柄功。几簇旌旗秋色里，百年陵阙泪痕中。兴亡毕竟缘何事，专罪清谈恐未公。","dynasty":"宋代","title":"新亭"}
{"author":"刘克庄","content":"先生放逐方归，不如前辈抽身早。台郎旧秩，看来俗似，散人新号。起舞非狂，行吟非怨，高眠非傲。叹终南捷径，太行盘谷，用卿法、从吾好。闭了草庐长啸。后将军来时休报。床头书在，古人出处，今人非笑。制个淡词，呷些薄酒，野花簪帽。愿云台任满，又还因任，赛汾阳考。","dynasty":"宋代","title":"水龙吟其二"}
{"author":"刘克庄","content":"象防吊露埋齿，麝以香闻割脐。群儿争放纸鹞，老子宁为木鸡。","dynasty":"宋代","title":"铭座六言二首其一"}
{"author":"刘克庄","content":"王孙乘颢气，九万里空洞。春风吹玉唾，点点成彩凤。不惟仆命骚，直恐无雅颂。暮归阿{上弥下女}嗔，奴辈锦囊重。","dynasty":"宋代","title":"昌谷"}
{"author":"刘克庄","content":"穹壤有时敝，娥名万古垂。直从彤管笔，便到色丝碑。","dynasty":"宋代","title":"杂咏一百首·曹娥"}
{"author":"刘克庄","content":"周遭暗室工诃夜，偃息朝檐喜曝晴。{左足右孛}跳似猴难摄伏，纵擒无鼠敢从横。侬贪梦蝶防闲弛，汝薄鱼餐去住轻。赤脚苍头俱失察，主君姑息不须惊。","dynasty":"宋代","title":"失猫一首"}
{"author":"刘克庄","content":"枝上好花无十日，松梢老叶有千年。静中勘破人间世，醒者常愚醉者贤。","dynasty":"宋代","title":"绝句二首"}
{"author":"刘克庄","content":"子长交游莫救，孙盛门户机危。执简而往误矣，阁笔相视得之。","dynasty":"宋代","title":"春夜温故六言二十首"}
{"author":"刘克庄","content":"信上多人物，华宗谱最蕃。遥遥忘世胄，仆仆傍谁门。眼毒偏奇中，心灵每预言。秃翁无阿堵，何以赠南辕。","dynasty":"宋代","title":"赠术者施元龙"}
{"author":"刘克庄","content":"树头栗鼠往来频，时遣髽童作徼巡。不是尚方要包贡，暮年赖此助精神。","dynasty":"宋代","title":"食早荔七首"}
{"author":"刘克庄","content":"大胡自来未易当，谓鞭可投沙可囊。庙谟先事自为备，天堑虽险难撤防。健儿白叟乡之望，愿闻一语以自壮。老儒无以激发君，历历为君说名将。武襄贵不除黥文，韩岳亦隶河北军。当时繿缕何足云，异日挂剑图元勋。","dynasty":"宋代","title":"观调发四首"}
{"author":"刘克庄","content":"老蚌剖胎枯矣，雄鸡断尾弃之。刎颈交谁救汝，犁舌狱无出时。","dynasty":"宋代","title":"村居即事六言十首其四"}
{"author":"刘克庄","content":"铁笔俱牵动，金台总去登。老僧不出院，挂起一枝藤。","dynasty":"宋代","title":"病中杂兴五言十首"}
{"author":"刘克庄","content":"广室内嵌空，层峰外巍嵬。仰视骇悬石，俯践愁滑苔。古窦风肃肃，阴涧泉洄洄。飞梁跨其间，上可陈尊罍。爱凉复畏湿，当暑重裘来。名岩者谁欤，兄固弟子开。忆昔建中初，国论几一回。惜也祖荆舒，卒为清议排。至今出牧地，姓字留苍崖。踌躇增叹慨，日入禽声哀。","dynasty":"宋代","title":"曾公岩"}
{"author":"刘克庄","content":"少全。若论死生无愧怍，幅巾岂不胜貂蝉。","dynasty":"宋代","title":"题缺"}
{"author":"刘克庄","content":"□□凭书作睡媒，夜窗危坐乱书堆。甫从安乐窝移去，又向华胥国遣回。转枕易如炊斗黍，据梧听彻奏□□。□□□□东方白，仍取残编更阖开。","dynasty":"宋代","title":"不寐二首"}
{"author":"刘克庄","content":"象罔得来还失了，寒斋拾去閟藏之。临行此物犹难忍，不付他人付二儿。","dynasty":"宋代","title":"奉题付珠二首"}
{"author":"刘克庄","content":"相逢乍似生朋友，坐久方惊隔阔馀。遍问诸郎皆冠带，自言别业可樵渔。住邻秦系曾居里，老读文公所著书。十七年间如电瞥，君须我鬓两萧疏。","dynasty":"宋代","title":"赠翁定"}
{"author":"刘克庄","content":"逆知生女主，预说覆唐宗。误杀五娘子，安知在后宫。","dynasty":"宋代","title":"杂咏一百首·李淳风"}
{"author":"刘克庄","content":"柏子薰衣眉晕销，女垣榆影冷萧萧。屏山一枕游方梦，横锡飘然过石桥。","dynasty":"宋代","title":"题寺壁二首"}
{"author":"刘克庄","content":"厥初赋形貌，固已具阴阳。素问无人读，流为采战方。","dynasty":"宋代","title":"杂咏一百首其六十二素女"}
{"author":"刘克庄","content":"西埜约余同荐祢，六丁力尽不能留。霜蹄屡蹶追风骠，皓首还登载月舟。伊昔士元曾别驾，即今子美尚参谋。浮荣膜外何须较，且可归来秉烛游。","dynasty":"宋代","title":"迎候林德辅帅参一首"}
{"author":"刘克庄","content":"曝背聊披陶子絮，压衣且系吕公绦。可怜太白心犹騃，不著蓑衣著锦袍。","dynasty":"宋代","title":"辛亥各口占十绝其四"}
{"author":"刘克庄","content":"智出建成上，贤于子纠多。至今称让帝，当日唤宁哥。","dynasty":"宋代","title":"杂咏一百首·宁王"}
{"author":"刘克庄","content":"老贼顺流下，周郎凭轼观。不干春水事，一蹙走曹瞒。","dynasty":"宋代","title":"即事十绝"}
{"author":"刘克庄","content":"辇毂尝新著价高，土人弃掷梗弁髦。不嗔园客工偷窃，绝喜天公享老饕。","dynasty":"宋代","title":"和赵南塘离支五绝其四"}
{"author":"刘克庄","content":"主簿佳公子，何曾染绮纨。果能磨铁砚，真可歃铜盘。君壮雷惊蛰，吾衰月阙团。家贫无宝贝，珍贶欲酬难。","dynasty":"宋代","title":"答陈珽主簿"}
{"author":"刘克庄","content":"赵叟生长太平，以著色花擅名。自古良工独苦，于今墨画盛行。","dynasty":"宋代","title":"题赵昌花一首"}
{"author":"刘克庄","content":"百篇端可补诗亡，形秽何堪在玉傍。方苎萝山尤觉艳，入旃檀国不知香。一枝我欲簪蓬葆，七字君宜和柏梁。卧雪家风要人继，莫因摇落便凄凉。","dynasty":"宋代","title":"又答袁卿相子一首"}
{"author":"刘克庄","content":"旧宅犹东里，新丘宛北邙。单鸡频哭友，老鹤悔还乡。斋记曾磋切，埋文愧耄荒。诸郎真五宝，虽死未尝亡。","dynasty":"宋代","title":"挽黄德远堂长二首"}
{"author":"刘克庄","content":"费亭侯在日，乱已有萌芽。养得螟蛉种，犹能覆汉家。","dynasty":"宋代","title":"杂咏一百首·曹腾"}
{"author":"刘克庄","content":"处处鸡豚竞赛冬，皆言太守致年丰。老农记得庄生说，姑射仙人恐是公。","dynasty":"宋代","title":"庆建州叶守"}
{"author":"刘克庄","content":"当年琴调绝平平，妄意先贤宰武城。邑有澹台犹欠识，始知令尹未聪明。","dynasty":"宋代","title":"赠建阳医士杨椿老二首"}
{"author":"刘克庄","content":"色深乍捣守宫红，片细俄随蛱蝶风。到得离披无意绪，精神全在半开中。","dynasty":"宋代","title":"再和十首其一"}
{"author":"刘克庄","content":"淮汉沄沄战血腥，蜀山鬼哭不堪听。如何一线江西路，独现奎星并福星。","dynasty":"宋代","title":"送真舍人帅江西八首"}
{"author":"刘克庄","content":"市朝无处避喧啾，思驾飞车事远游。古志曾云寿多辱，前贤亦说耄宜休。愈诃彼佛为夷鬼，跖骂吾师作盗丘。安得海波都变酒，洗空开辟以来愁。","dynasty":"宋代","title":"书事"}
{"author":"刘克庄","content":"韩柳子孙皆物故，士民尸祝尚如新。吾行天下已头白，三百年唐惟二人。","dynasty":"宋代","title":"题韩柳庙碑一首"}
{"author":"刘克庄","content":"不愁儿足冻，第恐母心伤。所以子范子，惟弹一履霜。","dynasty":"宋代","title":"杂咏一百首·尹伯奇"}
{"author":"刘克庄","content":"沈郎院闭彩云收，寂寞秋花拆树头。留取断弦来世续，此生长抱百年愁。","dynasty":"宋代","title":"石塘感旧十绝"}
{"author":"刘克庄","content":"点穴不须医，针经手自披。既云丹熟后，焉用火攻为。简出创牵步，端居痛上眉。闭门功行满，应有解飞时。","dynasty":"宋代","title":"戏郑闽清灼艾"}
{"author":"刘克庄","content":"太守今元结，论交四十年。汝行勿前却，如在父兄边。","dynasty":"宋代","title":"送勋侄之官嵢峡五言五首"}
{"author":"刘克庄","content":"江上归来两鬓丝，倒囊惟剩草堂赀。云山有态争呈献，天海无边入指麾。怪石远从商舶至，名花多自别州移。寄声独乐先生说，世事而今尚可为。","dynasty":"宋代","title":"寄题李尚书秀野堂一首"}
{"author":"刘克庄","content":"小雅衰周所作，二南治世之音。子虚失之誇大，太玄文以艰深。","dynasty":"宋代","title":"题杂书卷六言三首其一"}
{"author":"刘克庄","content":"极力排舒黯，联翩去不回。惟应刀笔吏，时得到翘材。","dynasty":"宋代","title":"杂咏一百首·公孙弘"}
{"author":"刘克庄","content":"遁翁精舍久荒凉，君去应先炷瓣香。畴昔二难贤可并，即今一个弱堪伤。时平多有农耕野，官好浑无卒下乡。莫作寻常黄绶看，子真向亦尉南昌。","dynasty":"宋代","title":"送方辰孙赴崇安尉"}
{"author":"刘克庄","content":"植物惟松柏，苍苍贯四时。岁虽寒不改，人到老方知。风籁龙吟冷，冰枝鹤立危。一株独青在，万木后凋谁。齐寝樵苏矣，秦宫点涴之。斧斤寻未已，善保栋梁姿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"礼乐衣冠，浑靠定、堂堂国老。出双手、把天裂处，等闲补了。谢传东山心未遂，周郎赤壁功犹小。事难于张赵两元台，扶炎绍。恢鹤禁，迎商皓。开兔苑，延枚叟。喜奎星来聚，旄头都扫。重译争询裴令貌，御诗也祝汾阳考。更何须、远向海山求，安期枣。","dynasty":"宋代","title":"满江红"}
{"author":"刘克庄","content":"自笑如穷鬼，相从不记年。每烦诗饯送，不止办车船。","dynasty":"宋代","title":"答妇兄林公遇四首"}
{"author":"刘克庄","content":"木主来西土，檀车济孟津。只应千万世，瞻仰首阳人。","dynasty":"宋代","title":"杂咏一百首·伯夷"}
{"author":"刘克庄","content":"草户柴门野老居，恍然疑执化人裾。不知身在花阴卧，但见亭台似积苏。","dynasty":"宋代","title":"四叠其三"}
{"author":"刘克庄","content":"乌寺迎岩主，螭坳起涧翁。也须留几个，相伴听松风。","dynasty":"宋代","title":"病中杂兴五言十首"}
{"author":"刘克庄","content":"蔚郁相门望，新书在所衔。昔随翁出宰，今见子封男。大录鹜行至，遗民马首参。击鲜良不恶，何日返槐庵。","dynasty":"宋代","title":"陈佐藏之温陵"}
{"author":"刘克庄","content":"地远无迎吏，州城若个边。宁甘茅屋粥，勿饮石门泉。旋橐挑诗卷，家书托客船。安知二千石，不荐议曹贤。","dynasty":"宋代","title":"送封州方法曹"}
{"author":"刘克庄","content":"当年双璧甲科郎，未羡燕山五桂芳。奏赋何曾因狗监，谏书直乞罢鹰坊。聚萤窗冷韦编蠹，下马陵芜宰树苍。不是使君来北海，邦人岂识郑公乡。","dynasty":"宋代","title":"使君次韵再赋二首"}
{"author":"刘克庄","content":"寂寂南州少物华，有园池处只梅茶。荔枝花发差平等，不问分家富贵家。","dynasty":"宋代","title":"荔枝二首"}
{"author":"刘克庄","content":"惯作梁园座右宾，非惟管鲍亦朱陈。自从石友幽明隔，谁访瑶妃寂寞滨。花若无情还有恨，树犹如此况于人。不知宋玉归何处，口诵招魂一怆神。","dynasty":"宋代","title":"二月十八日过梅庵追怀主人二首"}
{"author":"刘克庄","content":"忽弃国中去，疑为方外游。早知守都厕，何似莫仙休。","dynasty":"宋代","title":"杂咏一百首·刘安"}
{"author":"刘克庄","content":"发兵坑黥布竖子，踞洗骂隋何腐儒。谁道东都重名节，故人只唤作狂奴。","dynasty":"宋代","title":"高光"}
{"author":"刘克庄","content":"架帙纵横砚有埃，先生久不至山斋。散花魔已降摩诘，裹饭人谁访子来。又与杜康绝交矣，并疏毛颖少恩哉。几时真得金篦力，书债重偿酒禁开。","dynasty":"宋代","title":"病起十首"}
{"author":"刘克庄","content":"菰甘因辍送，荔熟亦均分。食指真欺我，脾神不似君。","dynasty":"宋代","title":"仓部弟生日五绝"}
{"author":"刘克庄","content":"后土宫中标韵。天上人间一本。道号玉真妃。字琼姬。我与花曾半面。流落天涯重见。莫把玉箫吹。怕惊飞。","dynasty":"宋代","title":"昭君怨（琼花）"}
{"author":"刘克庄","content":"仙不离人世，何须远觅仙。桃花最深处，更著小渔船。","dynasty":"宋代","title":"二月初七日寿溪十绝"}
{"author":"刘克庄","content":"苦爱堂厨美，貛郎喜覆羹。饱食林下笋，输与邵先生。","dynasty":"宋代","title":"记小圃花果二十首"}
{"author":"刘克庄","content":"人所难言敢纳忠，祖龙虽暴却英雄。同时见者皆虀粉，肯活茅焦沸鼎中。","dynasty":"宋代","title":"读秦纪七绝"}
{"author":"刘克庄","content":"初见微于□，徐惊巧入神。忽然缠作茧，信矣出如纶。桑绕罗敷舍，机鸣孟母邻。明当晒新□，霁月鎔□□。","dynasty":"宋代","title":"又和南塘十首"}
{"author":"刘克庄","content":"象防迹露埋齿，麝以香闻割脐。群儿争放纸鹞，老子宁为木鸡。","dynasty":"宋代","title":"铭座六言二首"}
{"author":"刘克庄","content":"□上翁新授□□，□□字字费精研。韩婴岂敢为□□，郭象安能□□□。曾是呕心多警语，或疑枕膝有奇传。溪□□僻□□□，何日真乘入剡船。","dynasty":"宋代","title":"题竹溪近藁二首"}
{"author":"刘克庄","content":"傩鼓鼕鼕匝庙门，可怜楚俗至今存。屈原章句无人诵，别有山歌侑桂尊。","dynasty":"宋代","title":"湘潭道中即事二首其二"}
{"author":"刘克庄","content":"满腹诗书，余事到、穰苴兵法。新受了、乌公书币，著鞭垂发。黄纸红旗喧道路，黑风青草空巢穴。向幼安、宣子顶头行，方奇特。溪峒事，听侬说。龚遂外，无长策。便献俘非勇，纳降非怯。帐下健儿休尽锐，草间赤子俱求活。到崆峒、快寄凯歌来，宽离别。","dynasty":"宋代","title":"满江红（送宋惠父入江西幕）"}
{"author":"刘克庄","content":"拂拂东风欲辨晨，新晴和气满郊闉。未妨吹雅存豳俗，何必沉巫怖邺民。田父扶携问鸡卜，村姑呼唤祭蚕神。柴门不识徵祖吏，便是尧时击壤人。","dynasty":"宋代","title":"次韵三首"}
{"author":"刘克庄","content":"公等真堪起太平，我侬久已厌承明。扶犂只合勤农务，奋笔犹能作颂声。","dynasty":"宋代","title":"次漕庾两使者绝句韵六首"}
{"author":"刘克庄","content":"店妪明灯送，前村认未真。山头云似雪，陌上树如人。渐觉高星少，才分远烧新。何烦看堠子，来往暗知津。","dynasty":"宋代","title":"早行"}
{"author":"刘克庄","content":"曾从庄列问端倪，俗学区区等甕鸡。佛法须偿蚯蚓债，帝魂化作杜鹃啼。安知丞相嗔如屋，但见山公醉似泥。它日门人求注脚，只须标作饮中题。","dynasty":"宋代","title":"饮中题一首"}
{"author":"刘克庄","content":"顷传汤序心倾挹，兹得姚钞手阖开。朱子所疑非孔传，汉儒之罪甚秦灰。时清纵未经筵召，岁晚宁无掌故来。揽辔远臣惭力薄，不能为国论遗材。","dynasty":"宋代","title":"题馀干姚三锡书钞"}
{"author":"刘克庄","content":"过去生平一念差，偶因薄技忝清华。宁吟韩子将归操，不草韦郎起复麻。绮语预愁无间狱，纶言见笑当行家。而今老矣全瘖了，匹似枯株不着花。","dynasty":"宋代","title":"仲晦昆仲求近稿戏答二首"}
{"author":"刘克庄","content":"系出自华宗，来嫔隐约中。贫能安苦节，贵愈积阴功。立志如欧母，生儿似富公。如闻新窆处，神告在溪东。","dynasty":"宋代","title":"真母吴氏挽词二首"}
{"author":"刘克庄","content":"恨余行李速，愧子酒杯长。日暮于谁屋，天寒陟彼冈。","dynasty":"宋代","title":"答妇兄林公遇四首"}
{"author":"刘克庄","content":"自矜力健爪距刚，乘夜阴黑来康庄。东家亡羊西失狗，不觉杲日升扶桑。村农贾勇群捕逐，一农奋戈扼其吭。虎立而攫吼动地，万夫辟易农重伤。众戈攒聚攻腹背，虎既倒毙农亦僵。居人空巷观死虎，竞设饮具罗酒浆。独怜逝者不可返，孩幼呱呱啼其傍。古来猛士岂易得，揖蛙可以图霸王。恨渠手无羽林鎗，血膏原野魂国殇。何如姑养北宫勇，犹可自附南方强。","dynasty":"宋代","title":"闰夏六月书事一首"}
{"author":"刘克庄","content":"包柚书云尔，分桃传有之。怜渠生处远，玉食偶然遗。","dynasty":"宋代","title":"采荔子十绝"}
{"author":"刘克庄","content":"奴视中人少，庭机左戚难。高爹嗔李白，新莽惎师丹。","dynasty":"宋代","title":"杂咏五言五首"}
{"author":"刘克庄","content":"不为刘郎屈，萧然钓远汀。当时无此客，其象见于星。龙衮思同学，羊裘谒广庭。九行仰黄道，一曜动青冥。帝座容伸足，云台肯绘形。少微非大隐，光彩谩荧荧。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"行世安能保不刊，自怜敝帚笑傍观。熏香未可疏班马，抓痒无过看杜韩。雷挟六丁来取易，天教两鸟不鸣难。吾闻海上鲸堪脍，休把鸾刀切蚁肝。","dynasty":"宋代","title":"温陵诸贤接刊拙稿竹溪且院有诗助噪戏和一首"}
{"author":"刘克庄","content":"井以瓶罂竭，溪堪揭厉行。蟹泉一摘子，辛苦上山迎。","dynasty":"宋代","title":"夏旱五首其二"}
{"author":"刘克庄","content":"曾抗归田疏几封，天高殊未察微悰。时人今雨谁相过，地主春风独见容。取友肯遗沮桀溺，论功不下弃勾龙。眉间黄色元无事，因拆诗筒一点浓。","dynasty":"宋代","title":"又和六首"}
{"author":"刘克庄","content":"吾脚今无力，安能跪鞠躬。北瞻韩吏部，南仰狄梁公。","dynasty":"宋代","title":"石竺山二十咏"}
{"author":"刘克庄","content":"天上人间，好时节、无过初夏。君记取、瞿昙生后，纯阳来也。风骨清＿如野鹤，门庭低小才旋马。更旁无红粉有青奴，堪娱夜。鲸口吸，银瓶泻。蝇头字，篝灯写。数而今铁笔，谁如公者。便合去开丞相阁，未应牵入耆英社。待调羹事了却归来，寻前话。","dynasty":"宋代","title":"满江红（林元质侍郎生日四月二十九日）"}
{"author":"刘克庄","content":"功名幻妄炊粱枕，岁月奔忙下坂轮。昔作时来木居士，今为暑退竹夫人。白襦裙稳于归衮，黄独苗甘似食珍。老汉秃残惟齿发，不妨句子尚尖新。","dynasty":"宋代","title":"老欢"}
{"author":"刘克庄","content":"荀卿粗了心形者，蒯彻安知背面哉。别有精微书不载，待君见了季咸来。","dynasty":"宋代","title":"赠马相士二首"}
{"author":"刘克庄","content":"生后至和嘉祐时，老身犹及见淳熙。都忘满镜星星发，带了春幡便出嬉。","dynasty":"宋代","title":"立春七其二"}
{"author":"刘克庄","content":"新图别义初拈出，四座皆惊昔未闻。定是胸中通象数，或于梦里见羲文。向来夫子编三绝，近世名儒说七分。自笑腐生尊古注，可能挟册便从君。","dynasty":"宋代","title":"蒋迈说易"}
{"author":"刘克庄","content":"帆近蓬莱忽浩茫，归来散发且阳狂。昔陪上帝图书府，今作清都山水郎。子美愁来曾叫舜，退之老去触鸣唐。商歌满屋如金石，绝胜箫声出洞房。","dynasty":"宋代","title":"和季弟韵二十首"}
{"author":"刘克庄","content":"翰林两仙人，偶来听凤竹。萧萧玉千竿，采采绿一掬。少时负不群，中岁乃见触。嗟余长十年，所至恋三宿。径当还笏归，奚俟揲蓍卜。夜郎与儋耳，老大费往复。宜州殿其后，路险车又覆。山中采芝去，舍下炊粱熟。","dynasty":"宋代","title":"十一月二日至紫极宫诵李白诗及坡谷和篇因念"}
{"author":"刘克庄","content":"夜夜各趺坐，朝朝同打斋。不知那个子，曾梦祖师来。","dynasty":"宋代","title":"风旛堂二首"}
{"author":"刘克庄","content":"贪听谯更夜未眠，偶拈一卷向灯前。凤箫按谱声声叶，鲛帕盛珠颗颗圆。洛叟曾规秦学士，蜀公晚喜柳屯田。江湖冷落词人少，难起花翁傍酒边。","dynasty":"宋代","title":"夜检故书得孙季蕃词有怀其人二首"}
{"author":"刘克庄","content":"方与誉髦连茹进，忽然避弋下乔来。空令归访盟鸥社，不使重登市骏台。古有孟尝能好客，今无鲍叔青分财。吾衰难秉铭幽笔，短些凄凉不尽哀。","dynasty":"宋代","title":"挽郑计院"}
{"author":"刘克庄","content":"狡狯疑为幻，姝妍复似魔。殷勤把花去，莫恼病维摩。","dynasty":"宋代","title":"杂咏一百首·散花女"}
{"author":"刘克庄","content":"男女不亲授，宁亲笔父书。如何出腹子，两个是胡雏。昔有吹笙侣，骖鸾上玉宸。奈何无欲地，著得有情人。振笛深宫侧，夫人若罔知。可怜东邻女，三载隔墙窥。","dynasty":"宋代","title":"广游女"}
{"author":"刘克庄","content":"日烁千山草树然，海乡极目少炊烟。蒜溪一脉涓涓水，只绿庵西数丈田。","dynasty":"宋代","title":"蒜溪"}
{"author":"刘克庄","content":"□传纸贵洛阳城，畴昔推高月旦评。下笔□□□□□，举幡亦足唱诸生。诗如东野无高论，策到□□□直声。病叟一春亲药裹，卧看柳色动离情。","dynasty":"宋代","title":"送林上舍"}
{"author":"刘克庄","content":"甫昔排阊阖，雄曾赋馺娑。而今行不得，切莫唤哥哥。","dynasty":"宋代","title":"仓部弟和前韵再得五首"}
{"author":"刘克庄","content":"蚤穿草履行求友，晚闭柴荆病绝交。古德皆曾经棒喝，今人不肯事推敲。吟千万首等蛩响，续三百篇无凤胶。霍地鬓毛如雪色，少年岁月莫轻抛。","dynasty":"宋代","title":"题黄景文诗"}
{"author":"刘克庄","content":"告子早不动，先师四十馀。乃知卢行者，暗合秀才书。","dynasty":"宋代","title":"风旛堂二首"}
{"author":"刘克庄","content":"中原昔分裂，五岳仅存一。嗟余生东南，有眼乃未觌。清晨犯寒栗，马上青历历。怪云何处来，对面失崷崒。午投胜业寺，僧讶余不怿。茗馀因献嘲，君定非韩匹。彼来既轩露，君至若封鐍。余谓僧无躁，兹可以理诘。止僧坐悦亭，霾翳忽冰释。石廪先呈身，{左山右勾}嵝俄见脊。须臾天柱开，最后祝融出。高峰七十二，固已得彷佛。邺侯何尝死，懒残元非寂。恍疑在山中，明当往寻觅。咄哉三尺雪，孤此一双屐。驾言款灵琐，楼堞晃丹赤。柏深不见人，画妙如新笔。珠珑千娉婷，弹棋拊瑶瑟。茫茫鬼神事，荒幻难穷悉。吾师太史公，江淮遍浪迹。兹焉又浮湘，汗漫恣游陟。虽然乏毫端，亦颇增目力。规模五字体，蟠屈万丈碧。诗成投褚中，何必题庙壁。","dynasty":"宋代","title":"谒南岳"}
{"author":"刘克庄","content":"几载皖山耕，忽提孤剑行。战场中有骨，尺籍上无名。马自寻归路，身空试贼营。却疑兵解去，曾说炼丹成。","dynasty":"宋代","title":"陈虚一"}
{"author":"刘克庄","content":"暮年量减怯杯深，客饷村醪且浅斟。衰惰仅存已残锦，清贫安得未挥金。朱弦有味馀三叹，丹扆无阶献六箴。留取平生一筇竹，约公遍访大丛林。","dynasty":"宋代","title":"生日和竹溪二首"}
{"author":"刘克庄","content":"上寿都来百岁，厚禄不过万钟。陋巷儒死廿九，灌园子辞三公。","dynasty":"宋代","title":"杂咏六言八首"}
{"author":"刘克庄","content":"才入中年会面难，安知白首此团栾。不妨时驾柴车出，只作初骑竹马看。","dynasty":"宋代","title":"三月二十五日饮方校书园十绝"}
{"author":"刘克庄","content":"卖卜本逃名，下帘无市声。如何穹壤内，知世有君平。","dynasty":"宋代","title":"杂咏一百首其七十六严君平"}
{"author":"刘克庄","content":"依然山泽一臞儒，幸有先畴与敝庐。闻说醉乡方弄印，不知堪拜小侯无。","dynasty":"宋代","title":"菜地"}
{"author":"刘克庄","content":"铁笔俱牵动，金台总去登。老僧不出院，挂起一枝藤。","dynasty":"宋代","title":"病中杂兴五言十首"}
{"author":"刘克庄","content":"欲赋梅花材藻尽，公分生意到枯椿。钜题昔只韩联孟，妙手今惟羿愈逄。守谷尚烦看杏虎，护花难少吠篱厖。丹崖翠壁宜挥扫，止要游人笔似杠。","dynasty":"宋代","title":"和方孚若瀑上种梅五首"}
{"author":"刘克庄","content":"清明未雨下秧难，小麦低低似剪残。穷巷萧然惟饮水，家童忽报井源乾。","dynasty":"宋代","title":"春早四首"}
{"author":"刘克庄","content":"身畔无钗泽，何由葬礼奢。明时选人妇，先帝近臣家。白首持巾帨，青灯楫苎麻。寺西同窆处，风日怆寒笳。","dynasty":"宋代","title":"挽林推官内方孺人"}
{"author":"刘克庄","content":"溪上人来暮叩关，殷勤一纸报平安。甘泉宿老求闲局，苦县仙人有废坛，拜敕定披新紫氅，傍斋应许旧黄冠。冰衔怪得缄题异，自起呼童剪烛看。","dynasty":"宋代","title":"闻竹溪得玉局祠二首"}
{"author":"刘克庄","content":"前岁山人来访逮，墓田丙舍报余知。法书尚宝元章帖，拙笔深惭有道碑。重作大招难尽意，共谈太极永无期。可怜老病忘昏昼，但记西窗剪烛时。","dynasty":"宋代","title":"挽赵虚斋二首"}
{"author":"刘克庄","content":"邑事多商榷，惟诗未暇论。母慈催扇枕，父老谩攀辕。新戌谋何地，初程宿某村。西风有来雁，书札傥相存。","dynasty":"宋代","title":"送熊主簿"}
{"author":"刘克庄","content":"清禁已无莲炬分，名山尚欠草鞋缘。贺公未是真知己，却唤诗仙作谪仙。","dynasty":"宋代","title":"杂咏七言二首"}
{"author":"刘克庄","content":"高牙拂云车带雨，清晓西州气成雾。玉麟堂上少文书，白鹭亭前多杖屦。古来此地一都会，城郭楼台尽非故。落日曚曨江北山，断烟仿佛新亭路。神州岂但夷甫责，西风更有元规污。是中端的得长城，正自不能堪短簿。戏马频从九日游，南楼许共诸君住。眼前突兀坡老碑，醉里吟哦谪仙句。只今蕙帐怨猿鹤，想见齐盟忆鸥鹭。淮南四月蚕麦熟，宫阙山河烦卧护。了知此意诚能驯，未许寻公遂初赋。","dynasty":"宋代","title":"金陵作"}
{"author":"刘克庄","content":"满插花黄沃巨杯，一丝不遣挂襟怀。若非供奉仙重谪，必是玄真子再来。有妓分甘徒自臭，无奴负锸也须埋。平生不喜名浮实，佳传何消上曲台。","dynasty":"宋代","title":"醉笔一首"}
{"author":"刘克庄","content":"百艺惟诗老始工，未应冻死杜陵翁。耸肩偏怯春衣薄，曝背尤贪晓日红。草鼓暖于狨坐子，蒲龛清似肉屏风。几时天地回生意，只费阳和一点功。","dynasty":"宋代","title":"春寒二首"}
{"author":"刘克庄","content":"便著羊裘也也难，山林未有一枝安。富春耕种桐江钓，却羡先生别墅宽。","dynasty":"宋代","title":"富阳"}
{"author":"刘克庄","content":"诗倍太白子美，年高辕固伏生。却鹤膝枝身健，读蝇头书眼明。","dynasty":"宋代","title":"题放翁像二首"}
{"author":"刘克庄","content":"秋斋近午气尤炎，命仆开箱更发奁。虫蚀阙文劳注乙，岚侵脱叶费装黏。云迷玉帝藏书府，日在山人炙背檐。谁道闲居无一事，祖衣挥扇曝芸签。","dynasty":"宋代","title":"曝书一首"}
{"author":"刘克庄","content":"图南倭舶透，败北榷场开。妾貌不长好，君行何日回。","dynasty":"宋代","title":"商妇词十首"}
{"author":"刘克庄","content":"呕出心肝撚短髭，篱边沙际动移时。獠奴窃笑翁迂阔，因斲梅诗忘午炊。","dynasty":"宋代","title":"二叠其九"}
{"author":"刘克庄","content":"老子无粮可御冬，强鸣饥吻和寒蛩。舍南舍北花如雪，止嚥清香饱杀侬。","dynasty":"宋代","title":"病后访梅九绝"}
{"author":"刘克庄","content":"身已龙钟不出村，尚能抱瓮灌蔬园。瓦盆甚朴常盛酒，茅屋虽低可负暄。锄倦扶藜访邻叟，祭归怀肉遗诸孙。后生记取耆年语，世世休思入县门。","dynasty":"宋代","title":"听蛙方君作八老诗效颦各赋一首内三题余四十"}
{"author":"刘克庄","content":"往昔扬州市，神仙爱夜游。夜来灯与月，不忝小扬州。","dynasty":"宋代","title":"神君歌十首"}
{"author":"刘克庄","content":"植物虽微性有常，人心翻覆至难量。李陵卫律阴山死，不似葵花识太阳。","dynasty":"宋代","title":"葵花二首"}
{"author":"刘克庄","content":"丞相诗高妙，诸孙亦复奇。惠连康乐弟，子美审言儿。三舍犹当避，偏师未易支。老来怯酬唱，欲速反成迟。","dynasty":"宋代","title":"答陈璘司户"}
{"author":"刘克庄","content":"犹记臣之少。兴狂时、过陈遵饮，对孙登啸。岁晚登临多感慨，但觉齐山诗妙。任蓉月、柳风吹照。金印不来丹飞去，拟神仙、富贵都差了。空铸错，与人笑。九年前拜悬车表。试回看、柴桑菊老，玄都花少。周也曾言殇子寿，佛以白头为夭。末後句、岩头曾道。头似秃鶖巾裹懒，最不宜蝉冕宜僧帽。杯中物，直须釂。","dynasty":"宋代","title":"贺新郎·犹记臣之少"}
{"author":"刘克庄","content":"西北名山未遍经，讵宜倚杖立竛竮。脉通气数医难晓，病在皮肤药易灵。昔走战场常纵靶，今居内屋更施屏。平生受用嵇康论，欲献公为座右铭。","dynasty":"宋代","title":"柬方寺丞病足"}
{"author":"刘克庄","content":"羊裘素不习朝仪，公遣西曹屈致之。道是君痴君不服，巢由安肯见皋夔。","dynasty":"宋代","title":"读严光传二首"}
{"author":"刘克庄","content":"金甲雕戈，记当日、辕门初立。磨盾鼻、一挥千纸，龙蛇犹湿。铁马晓嘶营壁冷，楼船夜渡风涛急。有谁怜、猿臂故将军，无功级。平戎策，从军什。零落尽，慵收拾。把茶经香传，时时温习。生怕客谈榆塞事，且教儿咏花间集。叹臣之壮也不如人，今何及。","dynasty":"宋代","title":"满江红其一夜雨凉甚，忽动从戎之兴"}
{"author":"刘克庄","content":"庵远人稀行未休，风烟绝不类中州。何须更问明朝路，才出南门极目愁。","dynasty":"宋代","title":"木绵铺"}
{"author":"刘克庄","content":"仆负轻装主倚辕，交游握手若为言。须求沂水风雩乐，勿爱沙河夜市繁。曩日士曾宗郭太，它时我欲传何蕃。殷勤待折津亭柳，老怕春寒不出村。","dynasty":"宋代","title":"送方清孙参学"}
{"author":"刘克庄","content":"身已明农老一丘，屡空何以答珍投。新腔高处古乐府，警句当家小倚楼。此笔生花尤组丽，彼风吹箨漫轻浮。从前作者皆勤苦，萤雪功夫更讲求。","dynasty":"宋代","title":"题赵与{左亻右炙火换言}贽卷"}
{"author":"刘克庄","content":"申白苛留。绮园浪出，老不知羞。输与先生，一枝鹤膝，一领羊裘。便教赐履营丘。争似把、渔竿到头。冷落磻溪，张皇牧野，著甚来由。","dynasty":"宋代","title":"柳梢青·申白苛留"}
{"author":"刘克庄","content":"来访古祠宫，迢迢过水东。一条溪不断，数里竹方通。巫拜分馀胙，商行祷顺风。妆楼空百尺，半仆夕阳中。","dynasty":"宋代","title":"清惠庙"}
{"author":"刘克庄","content":"中州无地堪投足，垂老携家泛瘴江。不爱朱丹画车毂，且贪紫翠入船窗。","dynasty":"宋代","title":"罗湖八首"}
{"author":"刘克庄","content":"奁封名品饷耆年，谊比□芹曝背然。帖报能生采薪疾，谱言曾有荔枝仙。朵颐笑我脾神馁，节腹知君气□全。来岁郎官香烂熟，定分千颗沃馋涎。","dynasty":"宋代","title":"以宋香方红送听蛙翁答柬云两年来啖荔颗则动"}
{"author":"刘克庄","content":"初来毛羽锦青葱，今与家鸡饮啄同。童子有时偷剪翅，主人常日少开笼。峤南岁月幽囚里，陇右山川梦寐中。因笑世间真赝错，绣身翻得上屏风。","dynasty":"宋代","title":"邻家孔雀"}
{"author":"刘克庄","content":"不甘蟆蚀月，泣献磔蟆诗。却效玉川子，仍曾是退之。","dynasty":"宋代","title":"两曜二首"}
{"author":"刘克庄","content":"衮衮登瀛更上坡，且容老子钓烟波。凤麟自合呈祥瑞，凫雁何曾击少多。时有耦耕人共语，亦无问字客相过。倒囊欲答骊珠赠，柰此家徒四壁何。","dynasty":"宋代","title":"和吴教授投赠二首"}
{"author":"刘克庄","content":"梅野先生子象贤，向来心印得单传。谚云蜡烛真明矣，罚止蒲鞭亦肃然。执贽客多樽有酒，诟租吏少箧无钱。玺书底事催归急，不许邦人借一年。","dynasty":"宋代","title":"送徐守寺正二首其一"}
{"author":"刘克庄","content":"熟读执事文，恍如入宝山。瑰异千万种，一一无可删。瑶草既俯拾，珠树亦仰攀。美玉不知数，照映穹壤间。大者中圭瓒，小者堪佩环。居然郊庙器，胡为委荆菅。嗟余颇识宝，对之清涕潸。携寘蔀屋内，虹气惊市阛。常恐阳虎辈，窃去亡繇还。何当变姓名，袖出函谷关。","dynasty":"宋代","title":"题胡仲威文藁"}
{"author":"刘克庄","content":"老子年来，颇自许、心肠铁石。尚一点、消磨未尽，爱花成癖。懊恼每嫌寒勒住，丁宁莫被晴烘坼。柰暄风烈日太无情，如何得。张画烛，频频惜。凭素手，轻轻摘。更几番雨过，彩云无迹。今夕不来花下饮，明朝空向枝头觅。对残红满院杜鹃啼，添愁寂。","dynasty":"宋代","title":"满江红（二月廿四夜海棠花下作）"}
{"author":"刘克庄","content":"忆携束书来京师，洛下诸贤颇见推。当日难为元方弟，何处闻有蔡克儿。晚节免羞彦回面，后生愿识李邕眉。五陵年少欺衰飒，不见田光盛壮时。","dynasty":"宋代","title":"题旧记颜"}
{"author":"刘克庄","content":"星星短发茁霜根，今后村非昔后村。无客雨中能裹饭，有僧月下忽敲门。佛为摩顶虽真觉，儒劝加巾亦格言。师不茹荤余止酒，何时煮茗得重论。","dynasty":"宋代","title":"题晤上人诗卷"}
{"author":"刘克庄","content":"早衰安敢望年高，镜里双眉有白毫。消夜赌棋张画烛，怯寒添絮入绨袍。百骸受病惟诗健，万事输人独饮豪。梨栗满山皆硕果，何须海上访蟠桃。","dynasty":"宋代","title":"上十四吟十首"}
{"author":"刘克庄","content":"蚓穿槁壤及黄泉，蜂采花房与柳绵。微蚋么麽殊嗜好，以醯为蜜甕为天。","dynasty":"宋代","title":"蚋"}
{"author":"刘克庄","content":"书奸书盗不隐，讳周讳鲁若私。使乱贼惧直笔，于定哀多微辞。","dynasty":"宋代","title":"春夜温故六言二十首"}
{"author":"刘克庄","content":"点点沃枯焦，声声伴寂寥。五更初听雨，千载后闻韶。","dynasty":"宋代","title":"喜雨五首其二"}
{"author":"刘克庄","content":"君父如天地，虽逃安所之。可怜共世子，死不恨骊姬。","dynasty":"宋代","title":"杂咏一百首·申生"}
{"author":"刘克庄","content":"蜀女羞施粉，轻装爱淡红。抹涂尚年少，膏沐为谁容。","dynasty":"宋代","title":"海棠七首其一"}
{"author":"刘克庄","content":"不冻肩山耸，方暄鬓雪浓。或云寿者相，敢道德人容。补助无灵药，抚持赖瘦筇。傍观莫相笑，年事合龙钟。","dynasty":"宋代","title":"记颜二首"}
{"author":"刘克庄","content":"壮士如驹出渥洼，死眠牖下等虫沙。老儒细为儿郎说，名将皆因战起家。","dynasty":"宋代","title":"赠防江卒六首其二"}
{"author":"刘克庄","content":"惭愧清朝，罢贡包茅，住发牙璋。便羊裘归去，难留严子，牛衣病卧，肯泣王章。畴昔忧天，如今怀土，田舍鸡肥社酒香。甘雨足，且免扶鉏苦，免踏车忙。先生少拟荀扬。晚自觉才衰可斗量。甚都无白凤，飞来玄草，亦无紫气，下烛干将。待得新亭，倒持手版，何似抽还政事堂。荣与辱，算到头由我，不属苍苍。","dynasty":"宋代","title":"沁园春（再和）"}
{"author":"刘克庄","content":"剖决时通夕，将迎或望尘。官为贤令尹，位下郡专人。尚欲平州欠，何曾叹县贫。能容老夫否，负耒去为民。","dynasty":"宋代","title":"又五言二首"}
{"author":"刘克庄","content":"柏寝才休又雪宫，杀麋罪与杀人同。徂丘稷下人多诈，谁肯投身入阱中。","dynasty":"宋代","title":"齐俗"}
{"author":"刘克庄","content":"力荐资深入柏台，独延吉甫客翘材。如何岁晚钟山寺，只见黄州副使来。","dynasty":"宋代","title":"读本朝事有感十首"}
{"author":"刘克庄","content":"此翁见事常迟，八秩尚移荔枝。何曾无戴白老，会须有擘红时。","dynasty":"宋代","title":"溪庵种蓻六言八首"}
{"author":"刘克庄","content":"徒倚溪亭惜坠芳，恨无异域返魂香。残枝并恐风吹去，插在金瓶置坐傍。","dynasty":"宋代","title":"再和十首"}
{"author":"刘克庄","content":"应真渡揭厉水，个个皆以杖扶。长江千里天堑，讵能踏一枝芦。","dynasty":"宋代","title":"释老六言十首"}
{"author":"刘克庄","content":"由晋以至唐，几人作文字。前有酒德颂，后惟醉乡记。","dynasty":"宋代","title":"纪游十首"}
{"author":"刘克庄","content":"初裁隐服师杨陆，忽赠身章别一般。似雪精絺为表襮，比花文锦作中单。何妨俗笑浩然耸，不要人怜范叔寒。孰若子衣安且吉，绝胜剑履进贤冠。","dynasty":"宋代","title":"谢景行方寺丞惠衣二首其二"}
{"author":"刘克庄","content":"噫声初发窍，巨浸倏漫空。我欲镌箕毕，为天节雨风。","dynasty":"宋代","title":"久雨五首其四"}
{"author":"刘克庄","content":"戏衫抛了，下棚去、谁笑郭郎长袖。小小草庵无宝贝，何必神呵鬼守。黄奶篝灯，青奴拂榻，莫要他桃柳退之二妾。客来问字，此翁高卧摇首。仿佛曾子当年，商歌满屋，衣不完衿肘曾子捉衿而肘见。混沌若教休凿窍，巧历安知其寿。文叔故人，仲华几个，输与羊裘叟。浮生如寄，切身之物惟酒。","dynasty":"宋代","title":"念奴娇（三和）"}
{"author":"刘克庄","content":"履声腾上逼星辰，俄驾朱轓去牧民。不作金张门下客，亦非牛李党中人。公宁抽版还丞相，谁更移书责谏臣。爪距纷纷夸鸷搏，安知鲁野有祥麟。","dynasty":"宋代","title":"挽叶谦夫尚书二首"}
{"author":"刘克庄","content":"半山字说行，精义极贯穿。世好鸦蚓书，谁识虫鱼篆。","dynasty":"宋代","title":"字说一首"}
{"author":"刘克庄","content":"试倚高楼望，桑田化渺弥。安知为野老，农事上双眉。","dynasty":"宋代","title":"久雨五首"}
{"author":"刘克庄","content":"世俗传偷药，嫦娥以此名。唐人皆咏月，吾取玉川生。","dynasty":"宋代","title":"池上对月五首"}
{"author":"刘克庄","content":"夫节独高古，妇贤传至今。既为加美谥，复不用邪衾。","dynasty":"宋代","title":"杂咏一百首其八十七黔娄妻"}
{"author":"刘克庄","content":"海贾归来富不赀，以身殉货绝堪悲。似闻近日鸡林相，只博黄金不博诗。","dynasty":"宋代","title":"泉州南郭二首"}
{"author":"刘克庄","content":"挹君如玉雪，未易得亲疏。何日深山里，同灯共读书。","dynasty":"宋代","title":"答妇兄林公遇四首"}
{"author":"刘克庄","content":"痛定偶成短梦，惊回如近清光。黄帕牙篦开卷，绛纱玉斧照廊。","dynasty":"宋代","title":"后九首"}
{"author":"刘克庄","content":"君子防微谨，嫌疑远未然。从来纳履处，不傍种瓜田。樊圃芸初熟，耕畦瓞已绵。黄台虽可摘，东郭未尝穿。尾虎懲危道，挥蝇慕昔贤。浪云择地蹈，濡血在山前。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"初疑瓠子堤决，又恐娲皇石穿。已是吹翻茅屋，那堪流了葑田。","dynasty":"宋代","title":"久雨六言四首"}
{"author":"刘克庄","content":"老不计生朝，惭愧阿连书尺。雪鬓霜髭不管，管眼腰黄赤。待将心事自笺天，莫费子公力。乞赐先生处士，换一张黄敕。","dynasty":"宋代","title":"好事近（壬戌生日和居厚弟）"}
{"author":"刘克庄","content":"图经云此有神仙，曾见壶公跳入年。斫木人多山渐瘦，结庵僧去石谯眠。鸟归半岭衔斜日，樵返疏村起远烟。君若能抛尘里事，一龛共占野云边。","dynasty":"宋代","title":"次方式成壶山韵"}
{"author":"刘克庄","content":"舶客珠犀凑郡城，向来点涴几名卿。海神亦叹公清德，少见归舟个样轻。","dynasty":"宋代","title":"送真舍人帅江西八首"}
{"author":"刘克庄","content":"族甲莆鄞鲜拟伦，儿班玉笋婿朱轮。析财遍及棣华子，艎粟均沾菜色民。乡饮酒希先酌者，洛英会失戴花人。与君世世联墙住，晚筑新阡亦卜邻。","dynasty":"宋代","title":"挽陈常卿其二"}
{"author":"刘克庄","content":"竹溪满口相称说，韩慥林间一辈流。少不如人今已老，天之命我子难修。桑蓬壮志无成就，箕斗虚名有悔尤。试为端蓍占岁晚，几囤枣实几蹄牛。","dynasty":"宋代","title":"赠日者程士熙"}
{"author":"刘克庄","content":"丞相曾参督府谋，郎君今复赞边筹。彼哉金谷饮长夜，去矣玉关防盛秋。尺度岂能拘快士，功名断不在中州。习池水满堤花艳，安得相陪赋远游。","dynasty":"宋代","title":"送陈户曹之官襄阳"}
{"author":"刘克庄","content":"触石才肤寸，垂天忽怒飞。道人不出户，笑汝出还归。","dynasty":"宋代","title":"题汪道士云庵"}
{"author":"刘克庄","content":"相国私英倩，将军嬖子都。可怜洛阳令，只问主家奴。","dynasty":"宋代","title":"杂记十首"}
{"author":"刘克庄","content":"多谢句芒，露十分春信，一种仙姿。主人领客卜夜，也唤分司。天葩国艳，几曾烦、薄粉浓脂。微似有，酒潮玉颊，更无粟起香肌。犹记老婆年少，爱斜簪宝髻，浅印红眉。回头笑他桃杏，太赤些儿。而今零落，更禁当、多少风吹。君看取，梢头点滴，绝胜树下纷披。","dynasty":"宋代","title":"汉宫春（再和前韵）"}
{"author":"刘克庄","content":"女子谈天世有之，福唐吴媛独神奇。语多中的疑明思，心自通灵不问龟。闻道膝边随季主，定传肘后与文姬。未知谁是吹笙侣，玉镜台前要画眉。","dynasty":"宋代","title":"赠女学士"}
{"author":"刘克庄","content":"稚子呼牛女拾薪，莱妻自鱠小溪鳞。安知曝背庭中老，不是渊明辈行人。","dynasty":"宋代","title":"田舍"}
{"author":"刘克庄","content":"由晋以至唐，几人作文字。前有酒德颂，后惟醉乡记。","dynasty":"宋代","title":"纪游十首"}
{"author":"刘克庄","content":"须眉似是绮皓。耳目已非旷娄。受明上座顶礼，视彼老公血讐。","dynasty":"宋代","title":"目痛一月未愈自和前九首"}
{"author":"刘克庄","content":"我昔单栖久，君今半被空。天公将老寿，裨补两鳏翁。","dynasty":"宋代","title":"仓部弟生日五绝其三"}
{"author":"刘克庄","content":"绝顶烟开霁色新，万家台观密如鳞。城中楚楚银袍子，来读曾碑有几人。","dynasty":"宋代","title":"福州道山亭"}
{"author":"刘克庄","content":"抱甕区区溉旱苗，忍饥终胜似操瓢。饮尧井水耕尧野，偶作樵歌亦誉尧。","dynasty":"宋代","title":"秋旱继以大风即事十首"}
{"author":"刘克庄","content":"溪墅山房委折通，每分半榻听松风。篘成昔喜同浮白，荔熟今悲自擘红。宰上碑何惭有道，城中人少识庞公。单鸡久酒新丘远，迢递扶衰别殡宫。","dynasty":"宋代","title":"挽陈岩方隐君二首"}
{"author":"刘克庄","content":"惯作梁园座右宾，非惟管鲍亦朱陈。自从石友幽明隔，谁访瑶妃寂寞滨。花若无情还有恨，树犹如此况于人。不知宋玉归何处，口诵招魂一怆神。","dynasty":"宋代","title":"二月十八日过梅庵追怀主人二首"}
{"author":"刘克庄","content":"九月严霜塞下飞。连营回首望寒衣。将军纵上移屯奏，无柰公卿半是非。","dynasty":"宋代","title":"戌妇词三首"}
{"author":"刘克庄","content":"汉魏以前犹古雅，宋齐而下稍淫哇。剪裁贫女机中素，扑卖都人担上花。括帖不离初学记，管蠡乌睹大方家。世间跛鳖难鞭策，安得龙媒出渥洼。","dynasty":"宋代","title":"训蒙二首"}
{"author":"刘克庄","content":"千林黄落涧冰坚，应是江湖作雪天。偶有客过居士室，绝无人识孝廉船。绣衣二使交章荐，黄册诸郎律赋传。莫向明时嗟不遇，乃翁穮蓘子逢年。","dynasty":"宋代","title":"谢韩孔惠见访"}
{"author":"刘克庄","content":"本朝耆旧数吾宗，老监轩昂洛社中。后五百年人定说，过江复有戴花翁。","dynasty":"宋代","title":"三月二十一日泛舟十绝"}
{"author":"刘克庄","content":"骨朽是非始定，怒炎毁誉未公。太平呼奇宰相，野狐目半山翁。","dynasty":"宋代","title":"春夜温故六言二十首"}
{"author":"刘克庄","content":"天下名山众，岩岩独岱崇。圣朝久熙洽，天子乃登封。清跸临危顶，钩陈备祲容。下观红日出，中起白云浓。太史陪祀见，燕公载笔从。安知千载后，樵者斧坛松。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"未省吞腥腐，惟承晚露餐。三年齐女怨，千首孟郊寒。腹馁鸣尤激，身轻蜕不难。何须珥华冕，吾欲挂吾冠。","dynasty":"宋代","title":"昔陈北山赵南塘二老各有观物十咏笔力高妙暮"}
{"author":"刘克庄","content":"抽还手版，受用处、十分轻省。便衣翦家机，饭炊躬稼，且免支移系省。帝悯龙钟蠲朝谒，予长假、毋烦申省。笑木石虚斋，暮年＿做，端明提省。闲冷。橐金散尽，书筒来省。有小小楼儿，看山待月，绝胜崔公望省。两鹤随轩，一奴负锸，此外诸余从省。把一身本末，绿章奏过，泰玄都省。","dynasty":"宋代","title":"转调二郎神（余生日，林农卿赠此词，终篇押一韵，效＿一首）"}
{"author":"刘克庄","content":"三砚联翩买券成，绝胜玉杵聘云英。拊摩无粟向肌起，涂抹有花从笔生。韫匵每愁逢暴客，倾囊或笑费方兄。古来事业由勤苦，不信磨穿道不亨。","dynasty":"宋代","title":"再获一砚自和"}
{"author":"刘克庄","content":"吴兢史法蔡邕碑，每叹斯文尚在兹。老夺故交堪痛惜，晚徵集序未遑为。单传骨髓惟吾子，空呕心肝向阿谁。道远束刍携不去，覆翻遗墨岂胜悲。","dynasty":"宋代","title":"哭吴卿明辅二首"}
{"author":"刘克庄","content":"鬼谷弟子捭阖，东方先生滑稽。彼哉妾妇道也，上以俳优畜之。","dynasty":"宋代","title":"冬夜读几案间杂书得六言二十首"}
{"author":"刘克庄","content":"斤妙斲如神，源深汲愈新。岱宗疑有趾，海若忽无津。传远须公等，钻坚尽此身。平生师友意，非为雨中巾。","dynasty":"宋代","title":"和西外赵知宗"}
{"author":"刘克庄","content":"失守文皇业，来听望帝声。向令曲江在，吾岂有兹行。","dynasty":"宋代","title":"明皇幸蜀图其二"}
{"author":"刘克庄","content":"青蛟蜕骨万条长，玉架盘云护晓窗。外面看来些子叶，中间著得许多香。一枝缟色分明好，百卉含羞不敢芳。飞杀衔花双海燕，被渠勾引一春忙。","dynasty":"宋代","title":"酴醾"}
{"author":"刘克庄","content":"洲边三亩宅，有竹有梅花。岂不堪名世，何如勿起家。身才著朱绶，州谩出丹砂。渺渺重湖外，悲风咽暮笳。","dynasty":"宋代","title":"哭李公晦二首"}
{"author":"刘克庄","content":"病鹤曾栖禁苑枝，瞥然惊坠羽褵褷。包弹靡靡萧萧制，指摘深深款款诗。表圣暇时先卜圹，牧之他日自为碑。独惭师说多遗忘，老抱残编嘱付谁。","dynasty":"宋代","title":"溪庵十首"}
{"author":"刘克庄","content":"真率会居同社长，屠苏酒让一家先。垂髫孙各欣新岁，华发翁偏惜旧年。","dynasty":"宋代","title":"丁卯元日十首"}
{"author":"刘克庄","content":"诗至中山不可加，直将幽澹扫秾华。宁依处士坟前竹，不爱都人担上花。老子骚魂常住世，郎君吟笔又名家。遥知丈室无天女，纸帐香篝瘦影斜。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"平生老兄弟，岁晚共婆娑。苏氏推同叔，程家说二哥。","dynasty":"宋代","title":"仓部弟生日五绝"}
{"author":"刘克庄","content":"梦与诸贤会赏心，恍然佳日共登临。酒边多说乌衣事，曲里犹残玉树音。江水淮山明历历，孙陵晋庙冷沉沉。晓钟呼觉俱忘却，夕记千门柳色深。","dynasty":"宋代","title":"梦赏心亭"}
{"author":"刘克庄","content":"读过书皆记，非惟善属文。有名登进士，无命作参军。白发行秋暑，青衫殓瘴云。可怜膏火下，虚费一生勤。","dynasty":"宋代","title":"哭谭户录二首"}
{"author":"刘克庄","content":"勤读方书不为身，里中耆旧半成尘。几时作个荒山主，多种黄精售与人。","dynasty":"宋代","title":"题本草"}
{"author":"刘克庄","content":"断机手自训三珠，彤史遗芳未必如。子贵面槐陪国论，母贤画荻课儿书。百官未讲回班礼，千乘空多送葬车。曾忝枢庭文字友，束刍无路酹丘墟。","dynasty":"宋代","title":"挽段夫人二首"}
{"author":"刘克庄","content":"曾为元礼登龙客，亦上昭王市骏台。相与席间珠履说，此翁虽瞽有诗来。","dynasty":"宋代","title":"闻五月八日宸翰口号十首"}
{"author":"刘克庄","content":"自惜孤寒士，栖栖到老休。生前浩然弃，殁后所忠求。臣草金允赦，帝临丹凤楼。追怀稀阔遇，恨不杀身酬。","dynasty":"宋代","title":"大行皇帝挽诗六首"}
{"author":"刘克庄","content":"隘矣匹夫疾视，鄙哉主父倒行。止酒看花溅泪，吹灯见月羞明。","dynasty":"宋代","title":"目痛一月未愈自和前九首"}
{"author":"刘克庄","content":"老子瞢腾大化中，支干一字不能通。请君留取谈天口，去访横渠与了翁。","dynasty":"宋代","title":"赠日者朱俊甫二首"}
{"author":"刘克庄","content":"眦血滴耕夫，愁眉蹙贾胡。良辰风雨至，不复田禾苏。","dynasty":"宋代","title":"中秋大风雨五绝"}
{"author":"刘克庄","content":"太武求溲处，支祁著锁边。淮风晨裂面，淮浪夜惊船。","dynasty":"宋代","title":"题江贯道山水十绝其八"}
{"author":"刘克庄","content":"忆昔俱年少。向斯晨、登高怀古，赋诗舒啸。追数樽前插花客，人物并皆佳妙。禁几度、西风残照。元子寄奴曾富贵，到而今、一一消磨了。君不乐，后人笑。山南山北添华表。叹归来、谢池草合，黄台瓜少。老去爱持齐物论，谁管彭殇寿夭。待细说、教天知道。不羡两苏并二宋，愿弟兄、岁岁同吹帽。杯到手，莫辞釂。","dynasty":"宋代","title":"贺新郎（已未九日同季弟子侄饮仓部弟免庵，艮翁、宫教来会。）"}
{"author":"刘克庄","content":"鲸吸仙人饮兴浓，尤嫌恶客懒迎逢。逆风弱水三万里，梦雨高唐十二峰。诗派相邀容入社，酒泉虽远愿移封。葑田毕竟胜高仰，犹可躬耕佐大农。","dynasty":"宋代","title":"四和其一"}
{"author":"刘克庄","content":"□汉七叶主，励精致中兴。非惟霸王杂，亦以刑名绳。哀哉三能臣，来如蛾赴灯。贤矣二大夫，逝若鱼脱罾。韩藓至崛强，异世犹服膺。嗟余归已晚，钓游记昔曾。虽无都门饯，幸有下泽乘。独恨赐金尽，无以懽亲朋。","dynasty":"宋代","title":"蒙仲以二画寿予生朝各题一诗"}
{"author":"刘克庄","content":"早持坚白论，晚踏软红尘。明逸并夷甫，初终似二人。","dynasty":"宋代","title":"杂兴十首其二"}
{"author":"刘克庄","content":"五十盆苍翠，皆从异县求。不能防狡窟，未免破鸿沟。惨甚兵初过，苛于吏倍抽。渠侬慕铜臭，肯为国香谋。","dynasty":"宋代","title":"漳兰为丁窃货其半纪实四首"}
{"author":"刘克庄","content":"久断过从客，尤妨刈穫夫。羲和应烂醉，晨起失金乌。","dynasty":"宋代","title":"久雨五首其五"}
{"author":"刘克庄","content":"一径松花飐紫苔，东风落尽佛前梅。道人深掩禅关坐，莫听莺声出定来。","dynasty":"宋代","title":"临溪寺二首"}
{"author":"刘克庄","content":"败絮萧然拥病身，久疏朝谒作閒人。公卿各趁黄麾仗，宾客谁看乌角巾。菱照无情难讳老，杏梢作意已撩春。卧闻儿女夸翁健，诗句年光一样新。","dynasty":"宋代","title":"戊午元日二首其二"}
{"author":"刘克庄","content":"梅花种子无穷尽，和靖何曾占断休。若向鼻端参得透，孤山不必在杭州。","dynasty":"宋代","title":"寄题小孤山二首"}
{"author":"刘克庄","content":"少小逢场老罢休，衰残更阅几春秋。瓜牛庐有亲情贺，罗誉门无谒刺留。梦断玉皇香案畔，诗成田舍火垆头。赐驹牵与萧京兆，归去姑乘款段游。","dynasty":"宋代","title":"甲寅元月二首"}
{"author":"刘克庄","content":"褵褷病鹤翅短，虺隤老马力疲。不知大翰会事，且吟小家数诗。","dynasty":"宋代","title":"春日六言十二首"}
{"author":"刘克庄","content":"识郑尚书曳履，嫌高将军涴靴。难伴小儿上树，且饶跛子看花。","dynasty":"宋代","title":"老病六言十首呈竹溪其九"}
{"author":"刘克庄","content":"幕府秋风事日生，参军匹马去兼程。起为楚舞何其壮，吟退胡兵在此行。且喜岘山碑有跋，不愁江表传无名。老儒那复封侯梦，止愿躬耕看太平。","dynasty":"宋代","title":"送陈户曹之官襄阳二首"}
{"author":"刘克庄","content":"勇归陶子元非矫，素懒嵇公每不堪。僧贺新堂初见一，友忻旧径再开三。渠侬去矣涯之北，此士佳哉斗似南。遮莫肯招房□客，老夫或可作同参。","dynasty":"宋代","title":"题梁抚干见一堂"}
{"author":"刘克庄","content":"谁道炎州无劲植，君看韩木与苏枞。憩棠此日成遗爱，伐树当年不见容。巴俗曾传莱相柏，番人犹敬范公松。阅三甲子方拈出，吴令之贤岂易逢。","dynasty":"宋代","title":"寄题惠州嘉祐寺坡公手植枞树"}
{"author":"刘克庄","content":"香火万家市，烟花二月时。居人空巷出，去寒海神祠。","dynasty":"宋代","title":"即事十首"}
{"author":"刘克庄","content":"同榜飞腾尽，君初拜小侯。地寒推易去，天远借难留。新垅家山畔，生祠岭海头。历官如杜老，白首止参谋。","dynasty":"宋代","title":"挽郑参议"}
{"author":"刘克庄","content":"便披蓑、荷锄归去，何须身著宫锦。与谁共话桑麻事，朱老阮生尤稔。筛样饼。瓮样茧，长须赤脚供樵饪。清流浊品。尽扫去胸中，置诸膜外，对酒莫辞饮。华胥梦，怕杀人惊晓枕。疏窗惟月来闯。一生常被弓旌误，且告朝家追寝。愁个甚。君管取，有薇堪采松堪荫。茅山再任。幸不是谋臣，又非世将，免犯道家禁。","dynasty":"宋代","title":"摸鱼儿·便披蓑"}
{"author":"刘克庄","content":"面削瓜黄头雪白，雀罗庭院久深芜。劳烦上客迂童马，惭愧贫家阙饭刍。绝喜绪言闻辅嗣，了无斋衬供文殊。定知别后尤精进，寻得轩皇所失珠。","dynasty":"宋代","title":"别后寄大渊二首"}
{"author":"刘克庄","content":"韶颜譬槿花尔，枵腹仅椰子如。不知作千年调，谁教盛万卷书。","dynasty":"宋代","title":"又六言二首"}
{"author":"刘克庄","content":"桃李已成尘，葵榴各斗新。红颜年少子，白发背时人。","dynasty":"宋代","title":"乙卯端午十绝"}
{"author":"刘克庄","content":"宿露卷青步障，晨曦涌紫金轮。时平有戴白老，春晴宜踏青人。","dynasty":"宋代","title":"春日六言十二首"}
{"author":"刘克庄","content":"架书多散乱，信手偶拈开。匹似前生读，茫然记不来。","dynasty":"宋代","title":"乍归九首"}
{"author":"刘克庄","content":"仙鬼微茫果是非，不如辽鹤有归期。铸成范蠡何嗟及，绣作平原未必知。歌扇舞裙风雨散，野田荒草古今悲。可怜一觉寒窗梦，犹记联鞍出塞时。","dynasty":"宋代","title":"梦方孚若二首"}
{"author":"刘克庄","content":"目眚陈编懒更窥，博通似恐泄天机。大愚苦要骑麟下，小黠犹能化鹤归。觅句瘦肩两山耸，绝粮乾咽上池肥。平生慕用徐先辈，异世溪边共一矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"昔侍重瞳读考工，老无只字干子公。故人化作累累冢，留得村翁与涧翁。","dynasty":"宋代","title":"和东涧丁卯上元日见寄三绝句"}
{"author":"刘克庄","content":"一念才萌帝已临，岂容纖芥自欺心。夜犹养气操存熟，晨偶科头警惧深。跌宕少曾希管葛，敛藏晚欲学柴参。小窗稍觉春宵冷，自设篝炉置楮衾。","dynasty":"宋代","title":"一念"}
{"author":"刘克庄","content":"禁中张宴，苦留公、未许归寻初服。千载君臣鱼有水，不比严光文叔。火德中天，客星一夕，草草聊同宿。重来凝碧，依然赓载相属。过眼夸夺纷纷，浮云野马，几度棋翻局。客话凤池三入事，洗耳湖光一曲。伯始泉荒，稚珪圃冷，占断西风菊。年年岁岁，金英常泛芳醁。","dynasty":"宋代","title":"念奴娇·禁中张宴"}
{"author":"刘克庄","content":"依然这后村翁，阿谁改换新曹号。虚名砂砾，旁观冷笑，何曾明道。吟歇后诗，说无生话，热瞒村獠。被儿童盘问，先生因甚，身顽健、年多少。不茹园公芝草。不曾餐、安期瓜枣。要知甲子，陈抟差大，邵雍差小。肯学痴人，据鞍求用，染髭藏老。待眉毛覆面，看千桃谢，阅三松倒。","dynasty":"宋代","title":"水龙吟（癸丑生日，时再得明道祠）"}
{"author":"刘克庄","content":"不敢怨夫子，徒悲误姜身。安知同穴者，乃是乞墦人。","dynasty":"宋代","title":"杂咏一百首·齐人妻"}
{"author":"刘克庄","content":"观寺临湖上，亭台出柳间。都忘来五岭，将谓在孤山。","dynasty":"宋代","title":"药洲四首"}
{"author":"刘克庄","content":"齐鲁多方士，荒唐竞自媒。微茫隔烟雾，向望祀蓬莱。甲帐云旗下，离宫月户开。海难架桥渡，风易引船回。求药童安在，乘槎使不来。空令仁圣悔，世岂有仙哉。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"病不禁茅柴酒，寒添著木绵裘。寄语斜川鱼鸟，先生改日来游。","dynasty":"宋代","title":"春日六言十二首其六"}
{"author":"刘克庄","content":"去春蒙尹召，曾一泛湖光。和靖应相笑，君房有许忙。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"风吹千片点征裘，犹记相逢在岭头。岁晚建州城外见，向人似欲诉离愁。","dynasty":"宋代","title":"道傍梅花"}
{"author":"刘克庄","content":"今代庐陵牧，苍生属意深。胸中丝补衮，肘后药成金。仆自操齐瑟，公宜和舜琴。篝灯精舍里，何日共论心。","dynasty":"宋代","title":"和赵吉州三首"}
{"author":"刘克庄","content":"三儒夜话俱忘寝，户外纵横卧仆夫。椰腹拈来即书簏，芋头煨熟当行厨。谪仙岂是无诗种，处士相传有句图。师服何曾能把笔，短章吟就改还涂。","dynasty":"宋代","title":"与林中书李礼部同宿囊山三首"}
{"author":"刘克庄","content":"身是假皇帝，国由内太师。伪朝旧宫殿，历历有遗基。","dynasty":"宋代","title":"江南五首其五"}
{"author":"刘克庄","content":"壶范班班在里闾，始知列女传非虚。室无遗桂空花妄，溪有新茔宰树疏。弟忆雪中联汝句，兄行雷岸寄家书。自怜戴白龙钟叟，犹向原头驾素车。","dynasty":"宋代","title":"哀仲妹"}
{"author":"刘克庄","content":"相逢乍似生朋友，坐久方惊隔阔馀。遍问诸郎皆冠带，自言别业可樵渔。住邻秦系曾居里，老读文公所著书。十七年间如电瞥，君须我鬓两萧疏。","dynasty":"宋代","title":"赠翁定"}
{"author":"刘克庄","content":"黄粱梦觉，忽跳出、北扉西省。今似得何人，老僧退院，秀才下省。罢草河西淮南诏，没一字、谘尚书省。已交侣樵渔，免教人道，弥封官省。多幸。条冰解去，新衔全省。笑杀太师光，赐灵寿杖，有诏扶他入省。死谥醉侯，生封诗伯，此事不关朝省。便茅屋、送老云边，也胜倚金华省。","dynasty":"宋代","title":"转调二郎神/二郎神"}
{"author":"刘克庄","content":"虽有隆乾手泽传，空疏岂敢望谈迁。春秋笔绝经谁续，光岳气分材少全。老去汗颜惭巧斩，向来执手付遗编。文名史学都休矣，追诵尧言一泫然。","dynasty":"宋代","title":"史稿"}
{"author":"刘克庄","content":"化蝶但贪睡美，舐犊尚为爱牵。三年不见心痗，十日无书眼穿。","dynasty":"宋代","title":"送明甫赴铜铅场六言七首"}
{"author":"刘克庄","content":"何老长身李白须，传闻死尚握州符。战场便合营双庙，太学今方出二儒。史馆何人徵逸事，羽林无日访遗孤。病夫畴昔曾同幕，西望关山涕自濡。","dynasty":"宋代","title":"闻何立可李茂钦讣二首"}
{"author":"刘克庄","content":"不比尧夫新悦泽，依然迂叟旧清羸。末年先帝攀髯恨，几处遗民随泪碑。上自易名真独断，史当立传要雄辞。道山堂上分襟句，岂料今为绝笔诗。","dynasty":"宋代","title":"资殿清惠陈公哀诗三首"}
{"author":"刘克庄","content":"便有凤从千仞下，更无虎守九重门。拔茅初喜仕途泰，起蕝乃知皇帝尊。","dynasty":"宋代","title":"七十九吟十首"}
{"author":"刘克庄","content":"使君神隽似龙麟，行地飞空不可驯。诗里得朋卿与我，酒边争霸世无人。宝钗去尽中年病，珠履来疏晚节贫。昔共诛茅听瀑处，溪云谷月亦悲辛。","dynasty":"宋代","title":"挽方孚若寺丞二首"}
{"author":"刘克庄","content":"黠儿阴挟弹丸随，发巧悬知中必奇。蝇本至微求附骥，貙犹可畏况生罴。烘燖似虱群藏絮，缠缚如蚕自吐丝。玉汝于成赖渠辈，何须挟策远从师。","dynasty":"宋代","title":"八和"}
{"author":"刘克庄","content":"贫儿篱下看花窠，曾见千株玉雪麽。画得诗禅三昧少，诗如无住一联多。过时结实心犹苦，从古调羹味在和。我坐耸肩穷到老，君肩欲耸又如何。","dynasty":"宋代","title":"诸人颇有和余百梅诗者各赋一首"}
{"author":"刘克庄","content":"辇路曾联花底辔，钓矶共著雪中簑。璧瑕自是难为掩，言玷谁云不可磨。烦锦绣肠施月斧，洗筝笛耳听云和。两翁弄此穷生活，户外浑无客履过。","dynasty":"宋代","title":"竹溪评余近诗发药甚多次韵"}
{"author":"刘克庄","content":"俗情讳老难藏老，暮景添年是减年。举力田科虽殿后，序乡饮酒却居前。","dynasty":"宋代","title":"乙丑元日口号十首"}
{"author":"刘克庄","content":"老怜几个小孙儿，不减添丁与阿宜。渐有墨鸦扫窗兴，绝胜竹马走廊嬉。","dynasty":"宋代","title":"杂咏七言十首"}
{"author":"刘克庄","content":"新剃阇梨顶尚青，满村看说法华经。安知世有弥天释，万衲如云座下听。","dynasty":"宋代","title":"村居书事四首"}
{"author":"刘克庄","content":"临歧约共屠苏酒，及饮屠苏汝未归。纵使举头瞻日近，可堪返顾见云飞。索长安米难淹久，回剡溪船果是非。别后安书如束笋，眼穿新岁雁来稀。","dynasty":"宋代","title":"忆强甫"}
{"author":"刘克庄","content":"至尊殿上主文衡，谁料台中有异评。垂二十年犹入幙，后三四榜尽登瀛。白头亲痛终天诀，丹穴雏方隔岁生。策比诸儒无愧色，自缘命不到公卿。","dynasty":"宋代","title":"哭毛易甫"}
{"author":"刘克庄","content":"华宗所产必人英，久见诸贤说父兄。荀氏晚添文若出，杨家又有敬之生。进堪负荷斯文责，退亦流传后世名。身老荒村无可恨，独于佳友尚关情。","dynasty":"宋代","title":"送汤伯纪归番易"}
{"author":"刘克庄","content":"太傅风流祖，亲朋共手谈。元来棋有智，输墅与羊昙。","dynasty":"宋代","title":"叙伦五言二十首其十二"}
{"author":"刘克庄","content":"勤本小家数，韩欧大秀才。二公需作料，勾入集中来。","dynasty":"宋代","title":"三月二日被命祈晴上天竺舟中得六绝句"}
{"author":"刘克庄","content":"汉重貂珰鼎轴轻，力扶弱势赖公卿。劾侯常侍如张□，讼石中书有更生。伺夜九头犹作祟，过时百舌未收声。虞廷可是无仪凤，底事相看噤不鸣。","dynasty":"宋代","title":"书事十首其十"}
{"author":"刘克庄","content":"晚遭吕范攻尤峻，死辟荆舒恨未销。举世共非前濮议，无人细考后尊尧。","dynasty":"宋代","title":"读本朝事有感十首"}
{"author":"刘克庄","content":"铁马防秋记昔曾，晚涂消缩似寒蝇。同时校尉俱封拜，谁伴将军猎霸陵。","dynasty":"宋代","title":"同郑君瑞出濑溪即事十首"}
{"author":"刘克庄","content":"桃李已成尘，葵榴各斗新。红颜年少子，白发背时人。","dynasty":"宋代","title":"乙卯端午十绝"}
{"author":"刘克庄","content":"街鼓鼕鼕霜月寒，冶游夹道拥如山。衡门谢客孤吟过，铃阁忧民一念关。变赤地馀成佛国，望红云处隔仙寰。华灯收了霏微雨，最好耘田更钓湾。","dynasty":"宋代","title":"和乡侯灯夕六首其五"}
{"author":"刘克庄","content":"只是从前瘦病身，官卑活计大清贫。买来晋帖多成赝，吟得唐诗转逼真。生拟弃家寻剑客，死当移冢近骚人。秋风烂熳吹双鬓，目送停云欲怆神。","dynasty":"宋代","title":"南浦亭寄所思"}
{"author":"刘克庄","content":"忆携束书来京师，洛下诸贤颇见推。当日难为元方弟，何处闻有蔡克儿。晚节免羞彦回面，后生愿识李邕眉。五陵年少欺衰飒，不见田光盛壮时。","dynasty":"宋代","title":"题旧记颜"}
{"author":"刘克庄","content":"兴亡天数亦人谋，战艦蒙冲一炬休。雪浪如山限南北，不湔江令沈侯羞。","dynasty":"宋代","title":"天堑"}
{"author":"刘克庄","content":"[以上题及诗均残缺]少全。若论死生无愧怍，幅巾岂不胜貂蝉。","dynasty":"宋代","title":"叙伦五言二十首"}
{"author":"刘克庄","content":"四朝遗老，须眉白、巧历不知其纪。真唤九重为座主，肯谒侯门王邸。晚会耆英，未论爵德，乡曲无如齿。酒酣度曲，妙音久不闻此。堪叹化鹤重来，但累累华表，旧人存几。散尽黄金，留箧中团扇，怕秋风起。结绮歌阑，披香宴悄，放出深宫里。颠毛虽秃，尚堪封管城子。","dynasty":"宋代","title":"念奴娇·四朝遗老"}
{"author":"刘克庄","content":"耆旧凋零尚秀岩，可堪华表揭新衔。甘泉颂就抛荷橐，宝苑方收入枕函。宿昔山人来少室，暮年太史滞周南。嗟余去速公归晚，不得埋腰立雪参。","dynasty":"宋代","title":"挽李秀岩二首"}
{"author":"刘克庄","content":"世论喧啾众窍鸣，先贤于此极持平。坡称淳父文经世，沂惜希文谏近名。向去史书将有考，由来公议最无情。我衰君壮飞潜判，何日重寻洛社盟。","dynasty":"宋代","title":"送方君节监丞"}
{"author":"刘克庄","content":"□尚纷言扰，烛龙深伏藏。金鸡不能忍，腾出照扶桑。","dynasty":"宋代","title":"喜晴一首"}
{"author":"刘克庄","content":"历代名书画，中原古鼎彝。不教萧翼看，常怕米颠知。此物空盈笈，何人与掌匙。贵无它嗜好，焉用太清为。","dynasty":"宋代","title":"挽史馆资政木石尢公三首"}
{"author":"刘克庄","content":"二昆南北各驱驰，季复随君试有司。蕃衍皆因先世积，荒嬉端为乃翁慈。争名古有笞儿语，任运吾无责子诗。万一原夫能末缀，采蒲裹粽待归期。","dynasty":"宋代","title":"送山甫铨试二首并寄强甫"}
{"author":"刘克庄","content":"草户柴门野老居，恍然疑执化人裾。不知身在花阴卧，但见亭台似积苏。","dynasty":"宋代","title":"四叠"}
{"author":"刘克庄","content":"自入玄门户，寂寂清虚做。静里披搜四假身，勘破尘行路。悟上还重悟，得得真闲趣。收住身中无价真，岂逐人情去。","dynasty":"宋代","title":"卜算子"}
{"author":"刘克庄","content":"出郭五里强，治地十亩宽。奇峰面朝挹，高阜背屈蟠。忽献若神授，久閟由天悭。兹焉卜寿宫，朱垩浮林端。使君世虑澹，出岭颜如丹。静思三窟危，孰如天丘安。莳松既森秀，引泉亦甘寒。愿言奉巾屦，暇日来盘桓。","dynasty":"宋代","title":"林容州别墅"}
{"author":"刘克庄","content":"检点齐年友，凋零重可悲。君逢庚子鹏，我叹甲辰雌。鸥社同盟少，蟆陵会哭谁。暮龄多感慨，邻笛更须吹。","dynasty":"宋代","title":"挽林计院二首"}
{"author":"刘克庄","content":"稍喜世缘渐薄，尚嫌家事相关。种子入豹林谷，庞公遁鹿门山。","dynasty":"宋代","title":"夜读传灯杂书六言八首其二"}
{"author":"刘克庄","content":"夸大帝传由，形容蹠侮丘。仅饶聃禦寇，共载一虚舟。","dynasty":"宋代","title":"杂咏一百首其十四庄子"}
{"author":"刘克庄","content":"都忘几桉有华笺，但怪虹光夜属天。唐律胚胎梨岭作，古文骨髓艾轩传。蚤陈董大夫三策，肯觅原夫辈一联。若过溪边叩宗旨，为余问讯玉堂仙。","dynasty":"宋代","title":"答林逮贽卷因以送行"}
{"author":"刘克庄","content":"仅可著孤身，何曾有四邻。切须留一榻，让与细书人。","dynasty":"宋代","title":"石竺山二十咏其二"}
{"author":"刘克庄","content":"色深乍捣守宫红，片细俄随蛱蝶风。到得离披无意绪，精神全在半开中。","dynasty":"宋代","title":"再和十首其一"}
{"author":"刘克庄","content":"明镜偷神秀，菩提犯卧轮。更将旧衣钵，占断不传人。","dynasty":"宋代","title":"杂咏一百首·卢能"}
{"author":"刘克庄","content":"蹠富回贫赋予偏，有司之者勿尤天。不争贵倖铜山铸，专算书生纸裹钱。仅有玉川数间屋，素无鲁望百弓田。荒村牢落稀还往，傥肯重登入剡船。","dynasty":"宋代","title":"寄方时父二首其二"}
{"author":"刘克庄","content":"起来无赖晚风狂，便恐飘零损岁芳。飞燕不持身欲去，绿珠虽坠魄犹香。","dynasty":"宋代","title":"十叠"}
{"author":"刘克庄","content":"幼共从师长五年，暮龄彼此各华颠。我辞台斗先还笏，君望蓬莱忽引船。差胜于朝于市者，相携某水某丘边。老儒未至忘情地，便是瞿聃亦泫然。","dynasty":"宋代","title":"挽陈常卿二首"}
{"author":"刘克庄","content":"已满葵丘戌，民犹借一年。何曾拔薤本，亦不用蒲鞭。羡帑留修泮，公厨少起烟。今无采诗者，付与后人传。","dynasty":"宋代","title":"送曹守司直二首"}
{"author":"刘克庄","content":"伤春感旧似中酲，乐器全抛曲谱生。自小抱衾无怨色，有时拥髻尚风情。曾陪太尉斟还唱，犹记司空眼与声。著主衣裳为主寿，莫如琴客别宜城。","dynasty":"宋代","title":"同秘书弟赋三老各一首·老妾"}
{"author":"刘克庄","content":"此段君王付托谁，明公身可荷安危。常游簪带春携客，忽夺崑崙夜出奇。忠定罢兵才建绍，襄公讨叛止邕宜。腐儒虽惫如同载，堪稿平蛮第二碑。","dynasty":"宋代","title":"送胡石璧帅广西二首"}
{"author":"刘克庄","content":"汉家募击匈奴者，此士如何未见收。闻说将军能揖客，安知定远不封侯。羊肠九折谁云险，骏骨千金岂易酬。自古荐扬繇幕府，送君去谒大参谋。","dynasty":"宋代","title":"送淮士陈文席见四川陈制参"}
{"author":"刘克庄","content":"不识三君与八关，平生所敬独肱蟠。扶犁甘雨祥风里，占籍廉泉让水间。聊伴渔翁歌欸乃，且饶犬子赋孱颜。村深隐隐闻箫鼓，知是田家赛社还。","dynasty":"宋代","title":"又和八首其七"}
{"author":"刘克庄","content":"元不识死活，偶然逢二仙。昔与牧奴戏，今饶国手先。","dynasty":"宋代","title":"石竺山二十咏"}
{"author":"刘克庄","content":"拔到髯生族，多因兔颖稀。只宜茅舍用，难向玉堂挥。弄翰虚名似，吹毛本质非。儿曹贪价贱，鸦蚓扫如飞。","dynasty":"宋代","title":"羊毫笔"}
{"author":"刘克庄","content":"荀卿粗了心形者，蒯彻安知背面哉。别有精微书不载，待君见了季咸来。","dynasty":"宋代","title":"赠马相士二首"}
{"author":"刘克庄","content":"草草衣装挈自随，婿贫毕竟与齐眉。绝胜京洛倾城色，鏁向侯门作侍儿。","dynasty":"宋代","title":"田舍即事十首"}
{"author":"刘克庄","content":"已病犹蔬素，西归不复疑。飞凫逾岭远，别鹤返乡迟。箴史传贤女，巾褠付侍姬。白头潘令在，应有悼亡诗。","dynasty":"宋代","title":"挽聂孺人"}
{"author":"刘克庄","content":"谁谓斯文无定价，独怜之子坐虚名。主司头与笔俱点，宰物心如秤样平。骏马却还国西域，病鸱堕落屋东坑。老夫谢绝人间事，亦为诸贤喜且惊。","dynasty":"宋代","title":"四和"}
{"author":"刘克庄","content":"作者肩摩似堵墙，君侯殿后独轩昂。搀先太皞露消息，笑杀书生泥色香。能令曹瞒兵渴止，谁云开府□肠刚。骚坛甚矣荒芜久，评小徐陵合擅场。","dynasty":"宋代","title":"总管徐侯和余梅百咏辄课七言一章以答来贶"}
{"author":"刘克庄","content":"万里求师脚力顽，可怜无药驻童颜。游梁曾在邹枚右，反鲁安能季孟间。但见堆金守郿坞，未闻全璧出函关。尧如天大逃焉往，莫费巢由自买山。","dynasty":"宋代","title":"蝶庵一首"}
{"author":"刘克庄","content":"颗颗苞甘液，年年饫老饕。绝胜九千岁，三度窃蟠桃。","dynasty":"宋代","title":"摘玉堂红皱玉其一"}
{"author":"刘克庄","content":"西子宴姑苏，灵胥赐属镂。如何居上宰，忠越不忠吴。","dynasty":"宋代","title":"杂咏一百首·太宰嚭"}
{"author":"刘克庄","content":"晴窗蚤觉爱朝曦，竹外秋声渐作威。命仆安排新暖阁，呼童熨帖旧寒衣。叶浮嫩绿酒初熟，橙切香黄蟹正肥。蓉菊满园皆可羡，赏心从此莫相违。","dynasty":"宋代","title":"初冬"}
{"author":"刘克庄","content":"帝令工写貌，相讽尹加笞。且赏折枝杏，休嘲有靥枝。","dynasty":"宋代","title":"蔡奴"}
{"author":"刘克庄","content":"南宫放榜已蜚英，此阙传胪却漏名。潜救八人文最敏，尽归一网气难平。白生作麽教持杵，越石争些已见坑。莫倚晴天频吐绶，儿童见了又须惊。","dynasty":"宋代","title":"七和"}
{"author":"刘克庄","content":"屋边废地稍平治，装点风光要自怡。爱敬古梅如宿士，护持新笋似婴儿。花窠易买姑添价，亭子难营且筑基。老矣四科无入处，旋锄小圃学樊迟。","dynasty":"宋代","title":"为圃二首"}
{"author":"刘克庄","content":"原夫辇岂敢追攀，每叹君文似左班。不许犬鸡舐丹鼎，肯为鼷鼠发黄间。主司一洗冬烘谤，老子前知昼锦还。空诵子虚不能荐，送行未免有惭颜。","dynasty":"宋代","title":"送赴省诸友·林德遇"}
{"author":"刘克庄","content":"好事过子云，摘仙访贺老。载醪谈文字，其乐侔击考。子猷稍崖异，入剡殊草草。船头一籧篨，船尾一村僚。扬滕巽怒，飘瞥林岫缟。何曾携爨具，清景自可饱。溪边处士庐，雪深无人扫。肯来斯已奇，倏去良亦好。游子有饥色，主人省行搅。异世觉绘事，拊掌为绝倒。","dynasty":"宋代","title":"题崔白访戴图"}
{"author":"刘克庄","content":"苛留孤月伴长庚，无奈残星欲启明。曾子数商诚有罪，韩公云籍未尝首。病深不早迎秦缓，赀薄将何谢宋清。客问后村翁健否，呻吟中有句将行。","dynasty":"宋代","title":"送玉融周医"}
{"author":"刘克庄","content":"茫茫衰草与云平，斗气千年不复明。惟有多情篷上月，相随客子过丰城。","dynasty":"宋代","title":"湖南江西道中十首"}
{"author":"刘克庄","content":"向来动脚已谬，末后濡尾转非。伏生力辞不至，申公不合而归。","dynasty":"宋代","title":"春夜温故六言二十首"}
{"author":"刘克庄","content":"学道无所得，惟于鄙事能。九帙后篇什，来世有公评。岂未登社坛，直欲破刘城。六言与七字，如九转炼成。宇宙中间物，琐屑不记名。孰能通伦类，挑抉其微情。蛾以灯为光，蚊众成雷声。桑老蚕茧白，草腐萤爝明。幽谷闻绵蛮，知有迁乔莺。落日见科斗，深夜有蝈鸣。蚋嗜醯杂袭，蚓饮泉亦清。蝇吮血美炙，犬以秽为鲭。蛇非性好曲，蠖负屈求伸。蚤惧鸺鶹撮，自匿于衣巾，虱愁犊鼻破，不免景略扪。狐依冢作崇，鼠谓社可凭。痛掴一掌血，饱食五鼎烹。畴昔同袍子，来问侬师承。前柴桑处士，后半山老人。讵能追高雅，或可洗腐陈。","dynasty":"宋代","title":"演雅二十韵"}
{"author":"刘克庄","content":"五十有三个，问法向谁边。村老小颠尔，竹溪翁大颠。","dynasty":"宋代","title":"送广师谒竹溪中书五言二首其二"}
{"author":"刘克庄","content":"一橐萧然五鬼随，竟缘名盛与文奇。可曾天下无麟凤，何必山中有虎罴。蜂虿尾犹如许毒，蜘蛛腹得几多丝。圣贤不校吾家法，车及蒲骚岂足师。","dynasty":"宋代","title":"四和其一"}
{"author":"刘克庄","content":"兽不能加害，倾身障赭红。安知丁与傅，他日鸷于熊。","dynasty":"宋代","title":"杂咏一百首·冯昭仪"}
{"author":"刘克庄","content":"我留鸢跕外，君住雁回边。走仆行千里，敲门授一编。真妍非粉黛，至巧谢雕镌。何必周丞相，男儿要自传。","dynasty":"宋代","title":"题许介之诗草"}
{"author":"刘克庄","content":"白也诗高有别肠，弃馀分与老知章。邓林木大堪支厦，谢砌兰佳况肯堂。何必三年犹刻楮，便教百步亦穿杨。咸淳天子开文治，定起君赓殿阁凉。","dynasty":"宋代","title":"次竹溪韵跋志仁工部柞木诗"}
{"author":"刘克庄","content":"谤之则丧家狗，誉之则人中龙。华发去周柱下，深衣立鲁门东。","dynasty":"宋代","title":"记颜六言三首"}
{"author":"刘克庄","content":"小家三两户，荒巘万千重。有月犬时吠，无人泉自舂。","dynasty":"宋代","title":"夜登甘露山二首"}
{"author":"刘克庄","content":"谩道三阳交泰，绝无一客来临。仲尼于复卦见，子美云人日阴。","dynasty":"宋代","title":"春日六言十二首"}
{"author":"刘克庄","content":"世吏宽严若夏冬，欲安欲富此情同。楮先生贱难扶起，桑大夫生计亦穷。渐喜青规舍化日，更烦绛气导晴虹。若教子骏星常照，荒札从今可阜丰。","dynasty":"宋代","title":"三和二首"}
{"author":"刘克庄","content":"人竞迎新岁月，侬方饯旧年。雏莺又画百啭，高柳忽三眠。","dynasty":"宋代","title":"春词"}
{"author":"刘克庄","content":"闽溪瘴岭客程赊，晓泊怀安喜近家。大屋书旗夸酒米，小舟鸣艣竞鱼虾。溪移驿已临高岸，潮退帆多聚浅沙。快著征衫鞭瘦马，要看二十里梅花。","dynasty":"宋代","title":"怀安道中"}
{"author":"刘克庄","content":"不要元戎访草堂，勿烦儿子表泷冈。一窗看设囊萤几，四壁惟安梦蝶床。聊与僧分半间屋，且无人夺上三房。韩公作志潘郎诔，得似先生自举扬。","dynasty":"宋代","title":"徐潭即事二首"}
{"author":"刘克庄","content":"小榭无丹雘，低墙略塈茨。辛勤趋穑事，快活过花时。懒献嘉禾颂，闲赓滞穗诗。幸生太平世，不乐复何为。","dynasty":"宋代","title":"田舍即事十首"}
{"author":"刘克庄","content":"去岁相过寂寞滨，心如符券迹参辰。骨香万死何曾腐，膝屈千生不复神。哀仲行诗谁续古，补中丞传岂无人。短歌虽愧招魂作，或可留传达史臣。","dynasty":"宋代","title":"临江使君陈华叟哀诗二首"}
{"author":"刘克庄","content":"一车两马不烦骖，草地蠕行到极南。春燕无栖各依木，佛狸有使辄求柑。按中军请东阳徒，获左车谁北面参。凭语吴儿莫游冶，塞鸿回处阵云酣。","dynasty":"宋代","title":"又闻边报四首"}
{"author":"刘克庄","content":"低篷小雨梦残时，忽忆同寻楚老祠。夜过丰城占斗气，想公别后有新诗。","dynasty":"宋代","title":"舟中寄景建"}
{"author":"刘克庄","content":"宗伯中朝第一人，向来曾卜太初邻。凝香侯有孤高趣，拥絮翁馀老病身。嗟汝弃予宁返顾，祝公存我勿伤神。瑞云道远西风冷，想见斋居百岁新。","dynasty":"宋代","title":"挽郑令人二首其二"}
{"author":"刘克庄","content":"忍死教磨墨，留书诀父兄。读来堪下泪，寄去怕伤情。墓要师为志，诗于世有名。夜阑秋枕上，犹梦共山行。","dynasty":"宋代","title":"哭薛子舒二首其二"}
{"author":"刘克庄","content":"昔闻华胥与净土，道释寓言非目睹。此图物色皆华人，太平气象在里许。竞披野服装束俭，旋泻薄醪盆盎古。小姑丘嫂丑骇人，襁儿于背行伛偻。峄桐泗磬未尝试，手持蒉桴叩土鼓。当时四安耕凿，百姓焉知有官府。帝心犹不奈丛脞，欲以黄屋让支父。乌乎放勋去已远，朝野多事民愁苦。腐儒未暇论秦汉，齐榷鱼盐鲁税亩。舟鲛衡麓设讥禁，□若海神愁摘煮。计臣各操享上说，祸先及农次商贾。南邻责米借斗斛，西舍诛帛空机杼。又闻更盼平□□，□□□□□官庾。何况防秋羽檄急，□□□□选材武。下乡卒毒惨于蛇，坐衙官恶猛如虎。十家九亡村落静，存者鬼质身繿缕。有时适野挑荠食，亦或逢场戴花舞。披图茅屋晴窗下，偶然释耒一摩拊。老农未知陶唐世，过予瞪视口谵语。暮年憔悴欲移乡，借问此是何处所。","dynasty":"宋代","title":"击壤图"}
{"author":"刘克庄","content":"向来种花地，曾与五夫邻。有客我同姓，见君如故人。赤身穷至骨，碧眼妙通神。且问两元老，何时定秉钧。","dynasty":"宋代","title":"赠崇安刘相士"}
{"author":"刘克庄","content":"举世尽兄孔方，无人敢卿五郎。客喜大夫粪苦，奴夸太尉足香。","dynasty":"宋代","title":"冬夜读几案间杂书得六言二十首"}
{"author":"刘克庄","content":"尚记陪言笑，如今叫不应。儿分身后俸，僧上殡前灯。宅有遗基在，田无一亩增。问天何至此，在日以廉称。","dynasty":"宋代","title":"哭容倅舅氏二首"}
{"author":"刘克庄","content":"早退分明胜一筹，年行六十复何求。东门瓜与南山豆，谁道君恩薄故侯。","dynasty":"宋代","title":"三月二十五日饮方校书园十绝"}
{"author":"刘克庄","content":"里巷传呼府座来，柴门草户亦荣哉。相忘金鲫忽然跃，惯见白鸥浑不猜。墨客堵墙观落笔，花神步水出行杯。定知入奉吾丘计，万一君王访草莱。","dynasty":"宋代","title":"和张使君一首"}
{"author":"刘克庄","content":"童子糊新就，笼纱碧色深。唤回少年梦，照见古人心。每对忘甘寝，频挑伴苦吟。与君交到老，莫虑弃墙阴。","dynasty":"宋代","title":"书灯"}
{"author":"刘克庄","content":"典刑无复蒲人见，风味曾经蔡谱夸。券买贪痴宁论价，摘尝甘美不逢渣。岂无人笑铁鑪步，疑有神司玉蕊花。说与子孙须记取，此翁赖有此传家。","dynasty":"宋代","title":"买陈紫"}
{"author":"刘克庄","content":"鹦鹉洲犹自若，铜雀台安在哉。老瞒真大不道，狂生恃小有才。","dynasty":"宋代","title":"冬夜读几案间杂书得六言二十首"}
{"author":"刘克庄","content":"齐人陈迹此流传，班史苏诗岂必然。故老皆言家即寺，痴儿误入海求仙。莫将刘项分羹鼎，来涴巢由洗耳泉。欲采菖蒲无觅处，且随箫鼓乐新年。","dynasty":"宋代","title":"蒲涧寺"}
{"author":"刘克庄","content":"两张遗墨六亲悲，台下黄瓜摘渐稀。用北辰阡殊不乱，似南柯梦复疑非。向来岂有葡萄博，末后元无薏苡归。七十残骸双秃鬓，可堪原上泪频挥。","dynasty":"宋代","title":"惠州弟哀诗二首"}
{"author":"刘克庄","content":"地行臣耄矣，稽首告天公。藉草千场醉，留花十日红。","dynasty":"宋代","title":"海棠七首"}
{"author":"刘克庄","content":"斗垒那堪数旱饥，君侯苦节未为非。宾筵虽画何尝卜，雩祷于天且不违。岁俭粟输仓氏少，郡贫饷入洛阳稀。老农夹道攀辕叹，作麽携琴载鹤归。","dynasty":"宋代","title":"送张守秘丞二首"}
{"author":"刘克庄","content":"苍头呵欠纳诗卷，赤脚鬅鬙收药铛。惟有小窗一枝影，夜寒不睡伴先生。","dynasty":"宋代","title":"九叠"}
{"author":"刘克庄","content":"溪草林花争碧红，伤心黄壤閟芳容。短松明月易陈迹，断雨残云难觅踪。伊昔老盆常共酌，即今败絮倩谁缝。臼间一斗仓陈粟，薄暮归来独自舂。","dynasty":"宋代","title":"壬辰春上冢五首·西楼"}
{"author":"刘克庄","content":"萧察数步闻臭，荀令三日犹香。老子年来鼻塞，不分鲍肆麝房。","dynasty":"宋代","title":"老病六言十首呈竹溪其六"}
{"author":"刘克庄","content":"篱边屋角立多时，试为骚人拾弃遗。不信西湖高士死，梅花寂寞便无诗。","dynasty":"宋代","title":"梅花五首"}
{"author":"刘克庄","content":"蜀道闽山各有之，千林红绿任纷披。杜诗息响难追和，蔡谱孤行欠补遗。","dynasty":"宋代","title":"食早荔七首"}
{"author":"刘克庄","content":"苦恋莱衣乐，非贪汉绣行。上方优斡腹，儿未可陈情。风木终身恨，朝华过眼荣。谁言彤史废，阡表自峥嵘。","dynasty":"宋代","title":"挽赵硕人二首"}
{"author":"刘克庄","content":"贯索星明方用事，金花帖至枉标名。朝无左或容邹子，家有婵媛詈屈平。忍使衣冠同坐锢，未闻逢掖自机坑。还乡何止交游绝，鸥鸟逢渠也自惊。","dynasty":"宋代","title":"九和"}
{"author":"刘克庄","content":"酷爱名花，本不贪妖艳，惟赏幽姿。乌台旧案累汝，牵惹随司。冰层雪积，独伊家、点绛凝脂。应冷笑，海棠醉睡，牡丹未免丰肌。舞殿歌台此际，各新涂妆额，别画宫眉。那知有人淡泊，不识虫儿。春莺去也，玉参差、分付谁吹。空传得，暗香疏影，琐窗卷了还披。","dynasty":"宋代","title":"汉宫春（三和）"}
{"author":"刘克庄","content":"共餐鲈一箸，各饮酒三升。空去主人睡，明朝醉未兴。","dynasty":"宋代","title":"赤壁图"}
{"author":"刘克庄","content":"自填曲子，自歌之、岂是行家官样。眼瞎背驼方引去，羞杀陈抟种放。摺起残编，寄声太乙，不必烦藜杖。陈人束阁，让他来者居上。安乐值几多钱，且幅巾绦褐，准云台象。长扇矮壶山南北，忘却晓随天仗。六逸七贤，五更三老，元不论资望。香山误矢，渔翁何减为相。","dynasty":"宋代","title":"念奴娇"}
{"author":"刘克庄","content":"视草呼来犹殿上，采薇归去忽山阿。重笺饮渭观濠义，曾和横汾过沛歌。乞岛一联余思涩，方丕十倍子才多。白头辜负龙泉老，拙咏安能继庾何。","dynasty":"宋代","title":"和竹溪怀樗庵二首"}
{"author":"刘克庄","content":"行藏自决于心，不消谋及门前客。平生慕用，著书玄晏，挂冠贞白。帝奖孤高，别加九锡，一筇双屐。更赐之车服，胙之茅土，依稀在、槐安国。频领竹宫清职。仰飞仙、犹龙无迹。与谁同去，挑包徐甲，负辕班特。蹉过明师，且寻狎友，杜康仪狄。笑谢公旷达，暮年垂泪，听桓郎笛。","dynasty":"宋代","title":"水龙吟（徐仲晦、方蒙仲各和余去岁笛字韵为寿，戏答二君）"}
{"author":"刘克庄","content":"垢衣忘浣虱游须，岂有村情似长瑜。作圣德诗无乃怪，进文鉴序近于谀。热中人有谗余者，殿后天将寿我乎。晚觉陶翁嗔子懒，不如坡老愿儿愚。","dynasty":"宋代","title":"君畴仲晦蒙仲再和余差须二诗警斋侍郎又继之"}
{"author":"刘克庄","content":"华堂不洎千钟养，荒垅空遗四尺封。愁绝狐狸潭畔路，不知更扫几番松。","dynasty":"宋代","title":"戊午上巳谒何恭人坟三绝"}
{"author":"刘克庄","content":"曾峨豸角立朝端，贵近闻名胆尚寒。古冢狐狸何足问，法筵龙象各傍观。青霄直上云梯易，白首能坚铁壁难。想见洛阳为纸贵，争传献可袖中弹。","dynasty":"宋代","title":"送洪侍御二首"}
{"author":"刘克庄","content":"却莱辨夷夏，隳郈肃君臣。丘岂生知者，聃非绝灭人。","dynasty":"宋代","title":"孔子问礼图"}
{"author":"刘克庄","content":"周章鹤碧朝服，咫尺猩红御袍。风号先帝陵木，霜著孤臣鬓毛。","dynasty":"宋代","title":"题同班小录其二"}
{"author":"刘克庄","content":"谠言直触大单于，赖有阏氏上谏书。若把汉唐宫苑比，玉环飞燕总输渠。","dynasty":"宋代","title":"锁谏图"}
{"author":"刘克庄","content":"韩子流于惨，聃书妙造微。百年同一传，谁是复谁非。","dynasty":"宋代","title":"杂咏一百首·韩非"}
{"author":"刘克庄","content":"阁上束三千卷，墙角弃二尺檠。此玉函方不载，无金篦刮亦明。","dynasty":"宋代","title":"左目痛六言九首"}
{"author":"刘克庄","content":"分断金钗股，全遮玉镜辉。竟令鸾独舞，愁见雉双飞。月照梁鸿案，尘凝孟母机。平生竺乾学，至此是真归。","dynasty":"宋代","title":"挽方宜人二首"}
{"author":"刘克庄","content":"生在荒山野水傍，可曾倚市更窥墙。幽妍丑杀施朱女，高洁贤于传粉郎。","dynasty":"宋代","title":"二叠"}
{"author":"刘克庄","content":"黄亭瓮闻酒美，白湖船至籴平。珠衱丽人出郭，银钗村姑入城。","dynasty":"宋代","title":"春日六言十二首其四"}
{"author":"刘克庄","content":"辇毂尝新着价高，土人弃掷梗弁髦。不嗔园客工榆窃，绝喜天公享老饕。","dynasty":"宋代","title":"和赵南塘离支五绝"}
{"author":"刘克庄","content":"老年有奇事，天放两中秋。使君飞榭千尺，缥缈见麟洲。景物东徐城上，岁月北征诗里，圆缺几时休。俯仰慨今昔，惟酒可浇愁。风露高，河汉澹，素光流。贾胡野老相庆，四海十分收。竞看姮娥金镜，争信仙人玉斧，费了一番修。衰晚笔无力，谁伴赋黄楼。","dynasty":"宋代","title":"水调歌头其八癸卯中秋作"}
{"author":"刘克庄","content":"新笺传后学，古训发先儒。不拟狂年少，灯前骂老奴。","dynasty":"宋代","title":"杂咏一百首·郑司农"}
{"author":"刘克庄","content":"往日封章，曾耸动、君王颜色。今似得、三闾公子，四明狂客。古不能钳言者口，天方欲寿中朝脉。算人间、岂有病无医，须针石。年冉冉，袍犹碧。心耿耿，头先白。笑臣舒迂缓，臣山愚直。拂袖归来羞炙手，望尘拜了难伸膝。把富春濑与首阳山，图斋壁。","dynasty":"宋代","title":"满江红四首并和实之其九"}
{"author":"刘克庄","content":"手移孤竹氏，遍地长孙枝。挺挺堪传嫡，疏疏欲咎谁。汝馋犹可忍，吾俗恐难医。虽有监临法，宽柔不忍施。","dynasty":"宋代","title":"惜笋二首"}
{"author":"刘克庄","content":"□□幸已逃忧责，铭卒犹思儆耄荒。平日何曾欺暗室，暮年不会议明堂。重金身宠生无益，赐扇恩深死未忘。扈跸老臣开九帙，感今怀旧独凄凉。","dynasty":"宋代","title":"铭座一首"}
{"author":"刘克庄","content":"无尽谈空学，纵横胆似天。如何兜率说，不肯许他禅。","dynasty":"宋代","title":"三月二日被命祈晴上天竺舟中得六绝句"}
{"author":"刘克庄","content":"老逢初度，小儿女、盘问翁翁年纪。屈指先贤，彷佛似，当日申公归邸。跛子形骸，瞎堂顶相，更折当门齿。麒麟阁上，定无人物如此。追忆太白知章，自骑鲸去后，酒徒无几。恶客相寻，道先生、清晓中酲慵起。不袖青蛇，不骑黄鹤，混迹红尘里。彭聃安在，吾师淇澳君子。","dynasty":"宋代","title":"念奴娇其十二丙寅生日"}
{"author":"刘克庄","content":"苍头呵欠纳诗卷，赤脚鬅鬙收药铛。惟有小窗一枝影，夜寒不睡伴先生。","dynasty":"宋代","title":"九叠"}
{"author":"刘克庄","content":"公卿黠似双环女，权位危于百尺竿。身在半天贪进步，脚离实地骇傍观。愈悲登华高难下，载却寻橦险不安。谁与贵人铭谇右，等闲记取退朝看。","dynasty":"宋代","title":"绳技"}
{"author":"刘克庄","content":"晴窗蚤觉爱朝曦，竹外秋声渐作威。命仆安排新暖阁，呼童熨帖旧寒衣。叶浮嫩绿酒初熟，橙切香黄蟹正肥。蓉菊满园皆可羡，赏心从此莫相违。","dynasty":"宋代","title":"初冬"}
{"author":"刘克庄","content":"买得荒郊五亩馀，旋营花木置琴书。柳能樊圃犹须种，兰纵当门亦不锄。无力改墙姑覆草，多方存井要浇蔬。区区才志聊如此，谁谓先生广且疏。","dynasty":"宋代","title":"即事四首"}
{"author":"刘克庄","content":"古者役人常以冬，据经端自紫薇公。杠舆梁涉犹徒步，龟筮民从见大同。不假洛阳抱桥蛎，宛如震泽卧波虹。春江浩渺风涛急，方待先生济不通。","dynasty":"宋代","title":"次韵竹溪中书重修县橘二首"}
{"author":"刘克庄","content":"半生窃禄取禾廛，晚节休官失秫田。伴陆先生游甫里，同陶徵士访斜川。凤池信美其如夺，莺谷虽幽不愿迁。自笑刘墙如许短，谪仙坛未易扳缘。","dynasty":"宋代","title":"次韵二首"}
{"author":"刘克庄","content":"淮汉沄沄战血腥，蜀山鬼哭不堪听。如何一线江西路，独现奎星并福星。","dynasty":"宋代","title":"送真舍人帅江西八首"}
{"author":"刘克庄","content":"船成莫厌野人过，久欲从公具钓蓑。积雨晴来湖面阔，残花落尽树阴多。新营小店皆依柳，旧有危亭尚隔荷。所恨前峰含暝色，不然和月宿烟波。","dynasty":"宋代","title":"方寺丞{左舟右定}子初成"}
{"author":"刘克庄","content":"人世应无第二楼，暮云飞不到帘钩。未开宝鉴青冥里，先涌冰轮碧海头。白似雪涛翻赤壁，壮如夜日出罗浮。酒醒何处吹横玉，径欲乘风万里游。","dynasty":"宋代","title":"诗境楼观月"}
{"author":"刘克庄","content":"平生憎鲍鱼肆，何处割山麝房。试与君评花品，不如渠有国香。","dynasty":"宋代","title":"寄题赵尉若钰兰所六言四首"}
{"author":"刘克庄","content":"谁道炎州无劲植，君看韩木与苏枞。憩棠此日成遗爱，伐树当年不见容。巴俗曾传莱相柏，番人犹敬范公松。阅三甲子方拈出，吴令之贤岂易逢。","dynasty":"宋代","title":"寄题惠州嘉祐寺坡公手植枞树"}
{"author":"刘克庄","content":"屡有诗贻田舍翁，灯花常至夜深红。莫嫌云榭文书冗，稍喜冰衔职任雄。健吏安知元结事，贪夫愧死伯夷风。得君厚禄吾何患，从此樽中酒不空。","dynasty":"宋代","title":"三寄简叔"}
{"author":"刘克庄","content":"唤做农夫却逢掖，道是禅和又幅巾。灞陵雪中耸肩客，天津桥上皱眉人。","dynasty":"宋代","title":"记颜"}
{"author":"刘克庄","content":"树头栗鼠往来频，时遣髽童作徼巡。不是尚方要包贡，暮年赖此助精神。","dynasty":"宋代","title":"食早荔七首"}
{"author":"刘克庄","content":"俗情重蒲饮，故事按舟师。莫倚无山越，闲将作水嬉。","dynasty":"宋代","title":"即事十首"}
{"author":"刘克庄","content":"搔白发翁疑是假，对青铜镜认为真。影形本合成同体，梦觉俄分作二人。欢至不期开口笑，愁来相对捧心颦。可怜怛化贪生者，刍狗元身学出神。","dynasty":"宋代","title":"次竹溪所和薛明府镜中我诗三首"}
{"author":"刘克庄","content":"人老难重少。强追陪、李侯痛饮，刘郎清啸。报答秋光无一字，虚说君房语妙。且匣起、青铜休照。赖有多情篱下菊，待西风、不肯先开了。留晚节，发孤笑。孔璋客绍衡依表。有谁怜、戴花翁病，插萸人少。生不逢场闲则剧，年似龚生犹夭。吃紧处、无人曾道。到得扶他迂叟出，算貂蝉、未抵深衣帽。街酒贱，更沽釂。","dynasty":"宋代","title":"贺新郎·人老难重少"}
{"author":"刘克庄","content":"保惜金瓯未必非，台城至竟亦灰飞。隐侯老任梁朝事，却为闲情减带围。","dynasty":"宋代","title":"咏史二首"}
{"author":"刘克庄","content":"繇语几于谶，流传信有诸。王何谩辛苦，易自是占书。","dynasty":"宋代","title":"杂咏一百首·史苏"}
{"author":"刘克庄","content":"欲去还留每自怜，竟为吾子弟先鞭。孤忠尽见万言疏，十口同登一叶船。屈法相全烦圣主，上书俱贬愧前贤。南归定过西山下，细把行藏告墓阡。","dynasty":"宋代","title":"送王实之"}
{"author":"刘克庄","content":"赫赫戎衣定，区区扣马非。如何孤竹子，嫌粟不嫌薇。","dynasty":"宋代","title":"离郡五绝"}
{"author":"刘克庄","content":"畴昔荣途分寸跻，危机不合上云梯。凤皇池有人争夺，鹦鹉洲无客敢题。早不修真坏丹灶，晚方受录脱金闺。羽毛只可如鸦雀，谁遣君为吐绶鸡。","dynasty":"宋代","title":"抄戊辰十月近稿七首"}
{"author":"刘克庄","content":"元日家童催蚤起，起搔冷发惜残眠。未将柏叶簪新岁，且与梅花叙隔年。甥侄拜多身老矣，亲朋来少屋萧然。人生智力难求处，惟有称觞阿母前。","dynasty":"宋代","title":"元日"}
{"author":"刘克庄","content":"主公晚节治家宽，婢惯奴骄号令难。圃在屋边慵种菜，井临砌畔怕浇兰。","dynasty":"宋代","title":"岁晚书事十首"}
{"author":"刘克庄","content":"既衰戒得久书绅，所得毫毛所失身。疏传画图传不朽，胡公粪土谤如新。古询黄发非无意，今击苍生尚有人。吾老而休君未可，时来遍与物为春。","dynasty":"宋代","title":"洪秘监徐常丞有诗贺余休致次韵四首"}
{"author":"刘克庄","content":"羯虏问周鼎，柱史出秦关。苦求句漏，何意身世远差安。不见踮鸢堕水，时有飞鸿遵渚，乐此久忘还。采药寓言耳，胸次有灵丹。钓游处，榕叶暗，荻花残。自翁仙后千载，输与水鸥闲。我读内篇未竟，忽被急符驱去，洞闭白云寒。回首愧幽子，隐约海中山。","dynasty":"宋代","title":"水调歌头（次夕，觞客湖上，赋葛仙事）"}
{"author":"刘克庄","content":"早耽蔡谱华妙，晚受聃书深长。始悟擘红异味，不如守黑单方。","dynasty":"宋代","title":"左目痛六言九首"}
{"author":"刘克庄","content":"州境与潮邻，徐行止浃旬。瘴乡元一气，盐子亦吾民。日晏烟岚敛，兵馀户口贫。定将田里事，闭合细条陈。","dynasty":"宋代","title":"送王梅州二首"}
{"author":"刘克庄","content":"刘园水竹绝幽清，花径繁红藓砌青。何处贵游开步障，谁家生色画深屏。","dynasty":"宋代","title":"再和十首"}
{"author":"刘克庄","content":"未纵心年乞退休，年垂八十更何求。相方好事下白屋，帝岂无人记玉楼。绶未必为翁子福，扇安能障彦回羞。吾诗绝似渊明诔，莫遣他人弄笔头。","dynasty":"宋代","title":"病起十首"}
{"author":"刘克庄","content":"绝出雕虫辈，相期竹马年。二魁家有样，四世里兴贤。雪鬓吾还笏，霜蹄汝著鞭。微疴真换骨，骨换不难仙。","dynasty":"宋代","title":"送德甫侄省试"}
{"author":"刘克庄","content":"夫子昔居地，流传后人看。竹藏壁中简，杏落水边坛。流藻万蘩盛，依槐免折残。一时雩舞乐，千古孔林寒。渔父击舟听，门人舍瑟叹。世多伐木者，吾道欲行难。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"岭头无复一人来，渔店收灯户不开。松气满山凉似雨，海声中夜近如雷。拟披醉发横箫去，只寄乡书与剑回。他日有人传肘后，尚堪收拾作诗材。","dynasty":"宋代","title":"蒜岭夜行"}
{"author":"刘克庄","content":"忆昔矜容色，如今懒抹涂。谁能面皮皱，施粉又施朱。","dynasty":"宋代","title":"记小圃花果二十首"}
{"author":"刘克庄","content":"聚橛并番楀，今犹唾姓名。国人深可畏，尹氏更须平。","dynasty":"宋代","title":"杂咏一百首·尹氏"}
{"author":"刘克庄","content":"向来刀笔充书佐，岁晚衣巾学道流。毕竟贤于人一着，醉中梦里忽回头。","dynasty":"宋代","title":"余为建阳令遣小吏王堪为西山翁之役翁留之仙"}
{"author":"刘克庄","content":"旨蓄元无可御冬，薄醪欣与故人同。蜀珍乃肯临闽聚，韩富何尝笑孟穷。旧事回头梦中蝶，浮荣过眼雨馀虹。惟公出处关时运，堪谷年荒玉岁丰。","dynasty":"宋代","title":"再和二首"}
{"author":"刘克庄","content":"月体无拘碍，那堪得水清。暂从掬处动，还在水中明。长物瓢安用，寒光握不盈。注眸蟾彩乱，入掌蚌珠生。顾兔攀难住，骑鲸捉太轻。犹胜倒持版，去作晋公卿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"医书攻百病，惟有老难医。雾眼朱成碧，霜颠涅不缁。","dynasty":"宋代","title":"即事"}
{"author":"刘克庄","content":"忽得中都讯，纶言下玉墀。名为开国子，实类出家儿。不记操麻卷，犹堪谱荔枝。吾方抽手扳，谷璧欲安施。","dynasty":"宋代","title":"禋霈进封一首"}
{"author":"刘克庄","content":"竹笥并綀帔，何妨托妾身。若逢夫婿问，向道乃翁贫。","dynasty":"宋代","title":"杂咏一百首其九十七戴良女"}
{"author":"刘克庄","content":"篚苞不复入修门，民力微苏物渐蕃。见说海边停{左鱼右差}局，介鳞亦被相君恩。","dynasty":"宋代","title":"郑丞相生日口号十首"}
{"author":"刘克庄","content":"晚雨冷冷子夜风，杜鹃啼月小墙东。江南词客惜春老，清晓披衣拾坠红。","dynasty":"宋代","title":"春暮"}
{"author":"刘克庄","content":"树头栗鼠往来频，时遣髽童作徼巡。不是尚方要包贡，暮年赖此助精神。","dynasty":"宋代","title":"食早荔七首"}
{"author":"刘克庄","content":"黠鬼机械恶毒，老人皮肉麻顽。且摩麟肪止血，不须獭髓灭瘢。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"放逐归来老一廛，旧巢回首五云边。固知七略惭臣向，误把三长责子玄。岂有侍郎留下榼，亦无司业送来钱。丰年不怕相如渴，处处人家酒似泉。","dynasty":"宋代","title":"和季弟韵二十首"}
{"author":"刘克庄","content":"鹏赋年犹少||。晚飘蓬、夜郎秋浦，渔歌猿啸|<“猿啸风中断，渔歌月下闻”见太白诗>|。骏马名姬俱散去，参透南华微妙。敛万丈、光芒迥照。妃子将军瞋个甚，老先生、拂袖金闺了。供玉齿，粲然笑。解骖赖有汾阳老。叹今人、布衣交薄，绨袍情少。黄祖斗筲何足算，鹦鹉才高命夭。与贺监、其归同道。脱下锦袍与呆底，谪仙人、白苎乌纱帽||。邀素月，入杯釂。","dynasty":"宋代","title":"贺新郎（六用韵。叙谪仙为宫教兄寿）"}
{"author":"刘克庄","content":"目力已茫茫。缝菊为囊。论衡何必帐中藏。却爱素馨清鼻观，采伴禅床。风露送新凉。山麝开房。旋吹银烛闭华堂。无奈纱厨遮不住，一地闻香。","dynasty":"宋代","title":"浪淘沙（素馨）"}
{"author":"刘克庄","content":"眇难揽镜，跛尤难穿履。赖有胡公菊潭水。信医言、断了重碧轻红，禁害杀，不遗高吟大醉。古来稀七十，添许多年，赢得笺天致君事。莫问客去门前，金尽床头，留宝扇、御诗珍秘。畴昔慕、乖崖老尚书，到晚节依稀，有些儿似。","dynasty":"宋代","title":"洞仙歌（和居厚弟韵）"}
{"author":"刘克庄","content":"物微生处远，往还来、非但稻粱求。似爱长安日，怕阴山雪，善自为谋。个里幸无鸣镝，随意占沙洲。归兴何妨待，风景和柔。昔到衡阳回去，今随阳避地，遍海南头。与西川流寓，彼此各淹留。未得云中消息，登望乡台了又登楼。江天阔，几行草字，字字含愁。","dynasty":"宋代","title":"八声甘州（雁）"}
{"author":"刘克庄","content":"往日封章，曾耸动、君王颜色。今似得、三闾公子，四明狂客。古不能箝言者口，天方欲寿中朝脉。算人间、岂有病无医，须针石。年冉冉，袍犹碧。心耿耿，头先白。笑臣舒迂缓，臣山愚直。拂袖归来羞炙手，望尘拜了难伸膝。把富春濑与首阳山，图斋壁。","dynasty":"宋代","title":"满江红（四首并和实之）"}
{"author":"刘克庄","content":"一梦扬州事。画堂深、金瓶万朵，元戎高会。座上祥云层层起，不减洛中姚魏。叹别后、关山迢递。国色天香何处在，想东风、犹忆狂书记。惊岁月，一弹指。数枝清晓烦驰骑。向小窗、依稀重见，芜城妖丽。料得花怜侬消瘦，侬亦怜花憔悴。漫怅望、竹西歌吹。老矣应无骑鹤日，但春衫、点点当时泪。那更有，旧情味。","dynasty":"宋代","title":"贺新郎（客赠芍药）"}
{"author":"刘克庄","content":"日月跳丸，光阴脱兔。登临不用深怀古。向来吹帽插花人，尽随残照西风去。老矣征衫，飘然客路。炊烟三两人家住。欲携斗酒答秋光，山深无觅黄花处。","dynasty":"宋代","title":"踏莎行（甲午重九牛山作）"}
{"author":"刘克庄","content":"东圳宁馨儿，南国循良守。先把炉熏祝帝尧，次祝君侯寿。广致米商船，多酿兵厨酒。客有须眉似盖延，许至华堂否。","dynasty":"宋代","title":"卜算子（曹守生朝十二月初六日）"}
{"author":"刘克庄","content":"已怪社愆期，尚喜巢如故。过了清明未肯来，莫被春寒误。常傍画檐飞，忽委空梁去。忘却王家与谢家，别有衔泥处。","dynasty":"宋代","title":"卜算子（燕）"}
{"author":"刘克庄","content":"驱鹊营桥，呼蟾出海，朝朝暮暮遥相望。谁知风雨此时来，银河便有些波浪。玉兔迷离，金鸡嘲口析，二星无语空惆怅。元来上界也多魔，天孙长怨牵牛旷。","dynasty":"宋代","title":"踏莎行（巧夕）"}
{"author":"刘克庄","content":"黄茅迷远近，不见一人行。信步未知险，回头方可惊。路由高顶过，云在半腰生。落日无栖止，飘飘自问程。","dynasty":"宋代","title":"黄罴岭"}
{"author":"刘克庄","content":"昨现官身往，今迎影子回。总云凫入觐，谁料鵩为灾。巷静公人去，门荒吊客来。故园花满架，犹似去年开。","dynasty":"宋代","title":"哭王宗可"}
{"author":"刘克庄","content":"和靖终身欠孟光，只留一鹤伴山房。唐人未识花高致，苦欲为渠聘海棠。","dynasty":"宋代","title":"九叠"}
{"author":"刘克庄","content":"野色湖光淡复浓，阿香神爻巧相逢。金篦莫辨烟中树，蜡履难登海上峰。帝眷驿驰丹诏问，客归亭有白云封。边无牧马村无犬，击壤何妨作老农。","dynasty":"宋代","title":"三和"}
{"author":"刘克庄","content":"一闻尧禅后，洗耳急归休。邻叟嫌泉浊，牵牛饮下流。","dynasty":"宋代","title":"杂咏一百首其三十一许由"}
{"author":"刘克庄","content":"老矣宦情素薄，天于书分尤悭。宁作一鸥浮海，长笑六鳌负山。","dynasty":"宋代","title":"和黄彦华帅机六言十首"}
{"author":"刘克庄","content":"平生受用语，祖道试重拈。御下慈亲恕，持身处女严。民歌齐相静，守说许丞廉。宽作期年别，吾衰勿久淹。","dynasty":"宋代","title":"送强甫赴漳粹二首"}
{"author":"刘克庄","content":"妙年文价重和随，不料东家产此奇。谗者纷纷传有虎，词人往往让于罴。探囊已足三年艾，补衮那无五色丝。闻说卜邻王翰了，长卿安敢出偏师。","dynasty":"宋代","title":"七和"}
{"author":"刘克庄","content":"治化无深浅，要诸久始知。遗民它日泪，太傅向来碑。反袂缘何事，轻裘若在时。勋名一片石，尸祝百年思。不比山公醉，惟应湛辈悲。征南亦深刻，感慨者为谁。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"东行值伯伦，西去逢无功。不知何国土，疑是醉乡中。","dynasty":"宋代","title":"杂记五言十首"}
{"author":"刘克庄","content":"礼重耆年与令名，由来椿菌异枯荣。卑辞昔有迎商皓，字画今谁写洛英。应共盖公谈治道，素知严丑富□情。可怜衰悴难扶曳，不是元戎外老生。","dynasty":"宋代","title":"次韵吴帅卿宴高年二首"}
{"author":"刘克庄","content":"多谢齐安牧，交情未阔疏。方筹江北事，肯寄海南书。开幙交锋处，修城劫火馀。别来各添岁，筋力近何如。","dynasty":"宋代","title":"寄左次魏二首"}
{"author":"刘克庄","content":"俱入平蛮幙，同登出岭舟。交情倾盖尽，世事阖棺休。客致生刍去，家惟断藁留。遥知风雨夜，愁绝老参谋。","dynasty":"宋代","title":"挽叶潜仲运干二首"}
{"author":"刘克庄","content":"亹亹清谈犹可听，星星短发不禁搔。昔如八骏走千里，今似九牛亡一毛。吟苦都忘年事老，寝酣始悟早朝劳。箕山只在人间世，尧大如天未易逃。","dynasty":"宋代","title":"病起十首"}
{"author":"刘克庄","content":"朝朝出阳谷，夜夜入虞渊。且看乌轮转，休论蚁磨旋。","dynasty":"宋代","title":"两曜二首"}
{"author":"刘克庄","content":"日添一线书中见，雪染千丝镜里明。迟暮犹思寸阴惜，凝严未觉一阳生。","dynasty":"宋代","title":"冬至四绝"}
{"author":"刘克庄","content":"竹笥并綀帔，何妨托妾身。若逢夫婿问，向道乃翁贫。","dynasty":"宋代","title":"杂咏一百首其九十七戴良女"}
{"author":"刘克庄","content":"典领天书使，脩崇昭应祠。可怜有遗恨，殓不得髡缁。","dynasty":"宋代","title":"杂兴十首其七"}
{"author":"刘克庄","content":"石室外甚狭，中广如球场。伟哉钜丽居，天造无栋梁。严冬既深燠，盛夏尤虚凉。偶至不忍去，杖屦聊方羊。人能专此壑，何必政事堂。先须置禅龛，次第营丹房。烟霞入几席，尘土麾门墙。学道纵未得，著书亦可藏。","dynasty":"宋代","title":"程公岩"}
{"author":"刘克庄","content":"□趁朝参多失晓，不堪舞蹈始休官。临危昔以头全□，懲忿今无发指冠。醉语唐嗔狂李白，病忘汉免老师丹。暮年感泣龙销扇，直到来生泪未乾。","dynasty":"宋代","title":"感遇二首"}
{"author":"刘克庄","content":"梦中忘却，已闲退、谏草犹藏怀袖。文不会、铺张粉饰，武又安能战守。秃似葫芦，辣于姜桂，衰飒同蒲柳。没安顿处，不如归去丘首。岁晚筋力都非，任空花眩眼，枯杨生肘。客举前修三数个，待与刘君为寿。或号憨郎杨朴，或称钝汉玉川，或自呼聱叟次山。一篇齐物，读时咽以卮酒。","dynasty":"宋代","title":"念奴娇（再和）"}
{"author":"刘克庄","content":"秧马从今渐可行，林鸠未好便呼晴。敢云使者乘轺传，聊为君王式耦耕。有一日留忧职旷，无三宿恋觉身轻。此生不复持高论，愿友台佟与尚平。","dynasty":"宋代","title":"次韵李仓春游一首"}
{"author":"刘克庄","content":"先儒绪业有师承，非谓闻风便服膺。康节易传于隐者，濂溪学得自高僧。众宗虚誉相贤圣，独守遗编当友朋。门掩荒村人扫迹，空钞小字对孤灯。","dynasty":"宋代","title":"先儒"}
{"author":"刘克庄","content":"时服颁周府，薰弦奏舜廊。未知新帖子，几首似欧阳。","dynasty":"宋代","title":"乙卯端午十绝"}
{"author":"刘克庄","content":"君给相如札，吾方长道山。燕犹栖旧垒，驹已养天闲。","dynasty":"宋代","title":"闻东轩讣其一"}
{"author":"刘克庄","content":"中和堂昔隳于火，今剪荒榛再落成。博士尊师重演说，史君存古不更名。渐摩伋学三风熄，流布褒诗五瘴清。天子金声兼玉振，会徵褚大兴儿生。","dynasty":"宋代","title":"梅州重建中和堂"}
{"author":"刘克庄","content":"菰甘因辍送，荔熟亦均分。食指真欺我，脾神不似君。","dynasty":"宋代","title":"仓部弟生日五绝其四"}
{"author":"刘克庄","content":"便披蓑、荷锄归去，何须身著宫锦。与谁共话桑麻事，朱老阮生尤稔。筛样饼。瓮样茧，长须赤脚供樵饪。清流浊品。尽扫去胸中，置诸膜外，对酒莫辞饮。华胥梦，怕杀人惊晓枕。疏窗惟月来闯。一生常被弓旌误，且告朝家追寝。愁个甚。君管取，有薇堪采松堪荫。茅山再任。幸不是谋臣，又非世将，免犯道家禁。","dynasty":"宋代","title":"摸鱼儿其三用实之韵"}
{"author":"刘克庄","content":"陌上鞦韆索渐收，金鞭懒逐少年游。晚风细落梨花点，飞上春衫总是愁。","dynasty":"宋代","title":"马上口占"}
{"author":"刘克庄","content":"饮瓢未必臞颜氏，裹饭谁曾访子来。天上人间唯玉帝，肯分雨露到枯荄。","dynasty":"宋代","title":"闻五月八日宸翰口号十首"}
{"author":"刘克庄","content":"金风淅淅，银河淡淡，长少群贤毕会。平生心事麹生知，怪此夕、惺惺相对。玄花生眼，新霜点鬓，不肯遮藏老态。人间何处有仙方，擘划得、二三百岁。","dynasty":"宋代","title":"鹊桥仙（戊戌生朝）"}
{"author":"刘克庄","content":"昔年尚友先君子，晚见贤郎自策名。芹泮佩衿尊郑老，桐江谱牒派玄英。誉髦孰不观朝彩，耄齿吾难主夏盟。若见监州烦问讯，必分风月照寒檠。","dynasty":"宋代","title":"送方汝楫客授严陵"}
{"author":"刘克庄","content":"镜中雪鬓数茎新，归作田间负耒民。仕五十年难讳老，封三百户敢嫌贫。诸无物实师庞蕴，万苦非真试子春。到得邢杨遭勘辨，始知铁汉是全人。","dynasty":"宋代","title":"仲晦监簿和放翁七十三吟三篇华予初度走笔□"}
{"author":"刘克庄","content":"灵龟曳尾防钻壳，老蚌潜光怕剖珠。史笔久无两龚传，画家曾有二疏图。","dynasty":"宋代","title":"戊午生朝和居厚弟五绝其四"}
{"author":"刘克庄","content":"十里荒荆手共开，屐痕历历在青苔。山中猿鸟愁予去，争问先生几日回。","dynasty":"宋代","title":"宿别瀑上二首"}
{"author":"刘克庄","content":"过江人物萃樵引。更高千万丈，还我上头行。杨柳春风丞相府，梧桐夜雨济王家。","dynasty":"宋代","title":"句"}
{"author":"刘克庄","content":"学射必百发中，观棋争三着高。画工一洗万马，巨人一钓六鳌。","dynasty":"宋代","title":"纵笔六言七首"}
{"author":"刘克庄","content":"尖新赖摹画，老秃计休闲。露顶张长史，科头管幼安。","dynasty":"宋代","title":"戏效屏山书斋十咏其一"}
{"author":"刘克庄","content":"累累生满树，知我老而饕。绝胜齐三士，轻生为二桃。","dynasty":"宋代","title":"记小圃花果二十首"}
{"author":"刘克庄","content":"系出诸王后，名高胄子中。昔惟称八凯，今复有□□。疏可编遗史，诗宁论变风。所交皆胜彦，未必记衰翁。","dynasty":"宋代","title":"题赵上舍崇{左月右盈}诗卷"}
{"author":"刘克庄","content":"直翁寿甫踰八，叔方年不及希。即今高冢麟卧，何时华表鹤归。","dynasty":"宋代","title":"杂兴六言十首其三"}
{"author":"刘克庄","content":"历监三郡无殊渥，饱阅千帆奈逆风。晋尚高谈重方外，汉称半刺曰治中。不惟守听廉丞语，所至民歌别驾功。他日潮人感遗爱，祠槎溪老又祠公。","dynasty":"宋代","title":"送子敬赴潮粹七言二首"}
{"author":"刘克庄","content":"京师敢方泄边机，北耗传讹果是非。不见红旗加露布，颇传黄屋尚宵衣。南风不竞师将老，春水方生虏必归。何日灵台真偃伯，更无一点战尘飞。","dynasty":"宋代","title":"北耗"}
{"author":"刘克庄","content":"理窟骚坛两罢休，倒持麈柄让名流。向来袒裼欲暴虎，老去短衣聊饮牛。敛退始知颜巷乐，迂疏空抱杞天忧。名山何处无灵药，长笑痴人入海求。","dynasty":"宋代","title":"次韵黄户曹问讯二首"}
{"author":"刘克庄","content":"忆被乌台劾，聃非传偶同。瞽言拚万死，明诏赦孤忠。全活皆英主，淹留各秃翁。伤心古遗直，不返瘴云中。","dynasty":"宋代","title":"挽方德润宝学三首"}
{"author":"刘克庄","content":"曾向明时雪李邕，又闻名在聘贤中。忆言鸱吻施茅屋，忍见龟趺立柏宫。杯酒昔常陪贺老，只鸡终待哭乔公。情知客泪先难制，邻笛那堪咽晚风。","dynasty":"宋代","title":"过章戴二首其二"}
{"author":"刘克庄","content":"赵室儒英盍聚奎，奈何白首钓磻溪。不通光范门前谒，□较征西墓上题。晚节画工图广受，高文太史序重黎。章泉没后无耆旧，他日清名可与齐。","dynasty":"宋代","title":"和赵广文韵"}
{"author":"刘克庄","content":"既具顶门眼，逐得少林髓。南山梵王宫，规模自唐始。","dynasty":"宋代","title":"南山感旧"}
{"author":"刘克庄","content":"无住先生独住庵，得朋犹冀自西南。丹心事国忠无二，白首尊师谊在三。诗少古风惟近体，学惭实践谩虚谈。退之未离乎儒者，坐井观天错议聃。","dynasty":"宋代","title":"用厚后弟强甫韵"}
{"author":"刘克庄","content":"小扉通水竹，幽绝少比邻。家似巢栖者，诗非火食人。于今无宿士，若昔有先民。彊作徵君诔，居然语未亲。","dynasty":"宋代","title":"哭章泉二首其二"}
{"author":"刘克庄","content":"专报熙丰怨，宁论爵齿高。可怜五朝老，双泪落斋旄。","dynasty":"宋代","title":"杂兴十首"}
{"author":"刘克庄","content":"向来岁月半投闲，莫叹朝朝苜蓿盘。身后芬芳聊自诳，眼前腥腐饱曾餐。虫鸡一笑何须较，花鸟相疏恐被弹。清议自为儒者设，未应羁束老黄冠。","dynasty":"宋代","title":"次韵实之二首"}
{"author":"刘克庄","content":"赵室儒英盖聚奎，奈何白首钓磻溪。不通光范门前谒，□较征西墓上题。晚节画工图广受，高文太史序重黎。章泉没后无耆旧，他日清名可与齐。","dynasty":"宋代","title":"和赵广文韵"}
{"author":"刘克庄","content":"翰林万里出峨嵋，曾受开元帝异知。只道高爷能毁鬲，无端环子亦嗔痴。空传飞燕当时句，难觅骑鲸以后诗。的是长庚星现世，秕糠伯友与王师。","dynasty":"宋代","title":"读太白诗一首和竹溪"}
{"author":"刘克庄","content":"圣主出矣千载遇，王言大哉万口夸。闻道朝廷却苞篚，更无方镇进鞭靴。","dynasty":"宋代","title":"乙丑元日口号十首"}
{"author":"刘克庄","content":"凉州贼烧洛阳宫，黄屋迁播侨邺中。兵驱椒房出复壁，帝不能救忧及躬。台下役夫皆菜色，台上美人如花红。九州战血丹野草，不闻鬼哭闻歌钟。时人肆骂作汉贼，相国自许贤周公。一朝西陵瘗弓剑，帐殿寂寞来悲风。美人去事黄初帝，家法乃与穹庐同。繁华销歇世代远，惟有漳水流无穷。时时耕者钁遗瓦，苏侵土蚀疑古铜。后来好事斲成砚，平视端歙相长雄。参军得之喜不寐，携归光怪夜吐虹。谓宜载宝饷洛贵，顾肯割爱遗山翁。翁生建安七子后，幼览方册梦寐通。白头始获交石友，非不磨砺无新功。复愁偷儿瞰吾屋，窃去奚异玉与弓。书生一砚何足计，老瞒万瓦扫地空。","dynasty":"宋代","title":"铜雀瓦砚歌一首谢林法曹"}
{"author":"刘克庄","content":"万蕊千葩染似红，停杯无语恨东风。薄寒且为花愁恼，何况开时值雨中。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"聃书深远绝难窥，止足书中向上机。但看杖扶博山入，不知扇赐曲江归。年饥方虑沟中瘠，旰食欲令天下肥。念此令人生内热，溪边赖有涤烦矶。","dynasty":"宋代","title":"诸公载酒贺余休致水村农卿有诗次韵"}
{"author":"刘克庄","content":"诸老皆曾接典型，鹅湖一辈亦豪英。晚持师说尤坚垒，不怕兵家会斫营。晴色极佳宜岁事，郊行因好访民情。朝家要采风谣否，第一君侯号治平。","dynasty":"宋代","title":"次韵乡侯计"}
{"author":"刘克庄","content":"丐客鹑衣立户前，岂知侬自窘残年。染人酒媪逋犹缓，且送添丁上学钱。","dynasty":"宋代","title":"岁晚书事十首"}
{"author":"刘克庄","content":"白发夷门老，能兴晋鄙师。魏王备它盗，曾不备如姬。","dynasty":"宋代","title":"杂咏一百首·侯嬴"}
{"author":"刘克庄","content":"三相入朝马，诸妻照夜骢。故应留小蹇，专载拾遗公。花鸟皆诗料，江山即画图。暮归锦囊重，压杀小奚奴。","dynasty":"宋代","title":"梦中为人跋画两绝"}
{"author":"刘克庄","content":"珍重邛山鹤膝枝，十年南北惯携持。扶登右壁宁嫌峻，拄过溪桥肯避危。昔涉畏途麾不去，今行平地弃如遗。主人尚要防衰老，会有重拈入手时。","dynasty":"宋代","title":"邛杖"}
{"author":"刘克庄","content":"薇药无情自紫红，白头合老去匆匆。林閒翠羽偷相语，可是梅花累此翁。","dynasty":"宋代","title":"梅花十绝答石塘二林"}
{"author":"刘克庄","content":"村老诗颠者，颠年八十年。后生被传染，引得广师颠。","dynasty":"宋代","title":"送广师谒竹溪中书五言二首"}
{"author":"刘克庄","content":"苇间一叶且延缘，奎壁祥光上烛天。定有异人遥望气，个船不是米家船。","dynasty":"宋代","title":"辛亥各口占十绝"}
{"author":"刘克庄","content":"鲸吸仙人饮兴浓，尤嫌恶客懒迎逢。逆风弱水三万里，梦雨高唐十二峰。诗派相邀容入社，酒泉虽远愿移封。葑田毕竟胜高仰，犹可躬耕佐大农。","dynasty":"宋代","title":"四和"}
{"author":"刘克庄","content":"天孙机上刀尺，雪儿口里宫商。愧我元非郢客，恨君不识秦郎。","dynasty":"宋代","title":"六立二首答陈天骥长短句"}
{"author":"刘克庄","content":"尚记青灯同讲贯，安知白首始遭逢。向来众论称雏凤，岁晚同时拜老龙。","dynasty":"宋代","title":"杂兴四首"}
{"author":"刘克庄","content":"节将飞飏去，牙郎卖弄馀。唐臣不负国，惟有一尚书。","dynasty":"宋代","title":"杂咏一百首·司空图"}
{"author":"刘克庄","content":"炎州产文鸡，毛羽固天禀。朱丹饰尾距，彩绣错衿衽。主人极珍怜，龠合分俸廪。置诸后园中，小奴司啄饮。地荒笼栅疏，客见辄危懔。点狸出没精，豪鼠窥伺稔。谅垂彼馋涎，或瞯君高枕。骇机中夕发，果以毙来谂。裂冠首立碎，吃嗉声已噤。酷哉三尺喙，残此一段锦。长嗟命瘗埋，讵忍付烹饪。始为文采累，终欠智虑审。老瞒戕孔公，千载愤凛凛。黄祖杀处士，粗暴犯流品。况兹毒鸷物，尤索防闲甚。善视双翠衣，夜凉勿嗜寝。","dynasty":"宋代","title":"吊锦鸡一首呈叶任道"}
{"author":"刘克庄","content":"□□传闻恶，邕宜守备孱。各宜更短制，未可靠巍冠。","dynasty":"宋代","title":"即事十绝"}
{"author":"刘克庄","content":"秃翁未敢佚馀生，洗竹浇兰立课程。辛苦谋身无甕算，殷勤娱耳有瓶笙。炉寒烧叶回春意，烛尽携书就月明。一欠伸间分梦觉，何须它日曲池平。","dynasty":"宋代","title":"即事二首"}
{"author":"刘克庄","content":"手援鍪弧先奋呼，盛气直传入国都。屈盘硬语押险韵，有似兵家使诈愚。专场自矜觜距黠，覆军讵意肝脑涂。堂堂老将号令肃，中营外栅如联珠。曾呼项羽作竖子，亦斥李陵为降奴。彼望麾幢已披靡，此遗巾帼聊揶揄。深藏区脱避石矢，密设鹿角埋椿株。始犹哆口学张籍，俄乃庵面如唐衢。毋庸奏凯论功级，且可按甲休师徒。献俘奚异获长狄，讳败谨勿书朱儒。君家人物盛殿午，或披鹤氅击唾壶。坐观士稚无铠仗，冷笑群谢皆袴襦。安知出奇电雹速，靡待掩耳并瞬矑。再衰三韵乃引去，裹创饮血自救扶。铁鎗漫留姓名在，玉麈有益成败无。凭轼姑与君王戏，弃甲宜按军法诛。尝闻匹夫不可狃，蜂虿有毒况国乎。嗟余久矣精锐铄，驱使不禁诗酒虐。蝉嘶今懒事章句，鲸吸旧宁论升较。磨石胡庭要勒铭，策勋辕门因舍爵。备严岂虑偏师攻，理到何妨异议駮。周公尚存祓禊礼，子贡讵知观蜡乐。祈年卜稼信当务，崇饮饰游不宜数。弟子服矣鸣吻悲，似听于菟啸风壑。寒墐户牖不敢窥，顾惜床庐愁见剥。志士之愿在时清，穷人所忧惟岁恶。","dynasty":"宋代","title":"四和"}
{"author":"刘克庄","content":"二王万古擅书名，闻说临池学始成。瘗鹤字犹看不见，黄庭小楷付来生。","dynasty":"宋代","title":"题法帖"}
{"author":"刘克庄","content":"隔膜能知人肺肝，瞭如烛照与龟鑽。敏于一行推棋子，妙似尧夫测牡丹。道是鬼来疑太黠，蓦然仙去觅应难。身今槁木寒灰样，惭愧巫咸子细看。","dynasty":"宋代","title":"赠豫知子"}
{"author":"刘克庄","content":"君去江边春色浓，郡花照席万枝红。守分风月元非赘，吏白文书但托聋。黄本何堪处秦观，白麻近已拜申公。早归了却兰台史，莫久吟诗快阁中。","dynasty":"宋代","title":"送实之倅庐陵二首"}
{"author":"刘克庄","content":"夜起饭牛薄暮舂，古人既老始明农。残年尚欲勤东作，未肯将身旁瘦筇。","dynasty":"宋代","title":"病起窥园十绝"}
{"author":"刘克庄","content":"天子览书悲，肉刑无复施。不惟嘉烈女，亦自活神医。","dynasty":"宋代","title":"杂咏一百首·缇萦"}
{"author":"刘克庄","content":"垂堂一跌血面，闭閤三旬裹疮。有佛至维摩室，无人拜德公床。","dynasty":"宋代","title":"臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首其五"}
{"author":"刘克庄","content":"瀑山木落霜寒夜，共读吾家梦得诗。坐对遗篇忘漏尽，手遮残烛怕风吹。森严似听元戎令，机警如看国手棋。千载愚溪相对垒，未应地下友微之。","dynasty":"宋代","title":"十月二十二夜同方寺丞宿瀑庵读刘宾客集"}
{"author":"刘克庄","content":"手援鍪弧先奋呼，盛气直传入国都。屈盘硬语押险韵，有似兵家使诈愚。专场自矜觜距黠，覆军讵意肝脑涂。堂堂老将号令肃，中营外栅如联珠。曾呼项羽作竖子，亦斥李陵为降奴。彼望麾幢已披靡，此遗巾帼聊揶揄。深藏区脱避石矢，密设鹿角埋椿株。始犹哆口学张籍，俄乃庵面如唐衢。毋庸奏凯论功级，且可按甲休师徒。献俘奚异获长狄，讳败谨勿书朱儒。君家人物盛殿午，或披鹤氅击唾壶。坐观士稚无铠仗，冷笑群谢皆袴襦。安知出奇电雹速，靡待掩耳并瞬矑。再衰三韵乃引去，裹创饮血自救扶。铁鎗漫留姓名在，玉麈有益成败无。凭轼姑与君王戏，弃甲宜按军法诛。尝闻匹夫不可狃，蜂虿有毒况国乎。嗟余久矣精锐铄，驱使不禁诗酒虐。蝉嘶今懒事章句，鲸吸旧宁论升较。磨石胡庭要勒铭，策勋辕门因舍爵。备严岂虑偏师攻，理到何妨异议駮。周公尚存祓禊礼，子贡讵知观蜡乐。祈年卜稼信当务，崇饮饰游不宜数。弟子服矣鸣吻悲，似听于菟啸风壑。寒墐户牖不敢窥，顾惜床庐愁见剥。志士之愿在时清，穷人所忧惟岁恶。","dynasty":"宋代","title":"四和"}
{"author":"刘克庄","content":"蚊睫僾然不见，蝇头老矣停披。盲左邱明作传，瞎张太祝工诗。","dynasty":"宋代","title":"揽镜六言三首"}
{"author":"刘克庄","content":"苇间一叶且延缘，奎壁祥光上烛天。定有异人遥望气，个船不是米家船。","dynasty":"宋代","title":"辛亥各口占十绝"}
{"author":"刘克庄","content":"解瑟于今又再秋，弓旌所致总名流。积轻曾覆祁公鼎，偏重能翻涑水舟。袖里缠文差快意，局傍观弈尚私忧。信庵丞相如通讯，为说狂生霜满头。","dynasty":"宋代","title":"送胡叔献被召二首"}
{"author":"刘克庄","content":"乃翁自是里名儒，箴史遗言幼染濡。设馔礼如初作妇，貤封谊不忍先姑。色丝尤妙于前制，彤管从删以后无。一事可纾存没恨，即今丹穴有双雏。","dynasty":"宋代","title":"挽郑令人二首"}
{"author":"刘克庄","content":"谁谓贫难忍，三年闭户居。老兵能合药，小仆会抄书。白发羞弹铗，青山去荷锄。既于吟得趣，功业合乘除。","dynasty":"宋代","title":"答客"}
{"author":"刘克庄","content":"早持坚白论，晚踏软红尘。明逸并夷甫，初终似二人。","dynasty":"宋代","title":"杂兴十首"}
{"author":"刘克庄","content":"屈指耆英，谁似得、三朝元老。尚留个、管夷吾在，何忧江表。世道方占公出处，裔夷争问今年貌。怎不移、此手整乾坤，长闲了。灵寿却，斑衣绕。如瓶李，如瓜枣。把禅龛闭定，怕蒲轮到。师尚父年浑未艾，中书令考犹为少。看画盆、岁岁浴曾玄，添怀抱。","dynasty":"宋代","title":"满江红其十三庆抑斋元枢八十"}
{"author":"刘克庄","content":"诗到歌行尤妙，传与国语并行。艰辛张籍病瞎，浮夸左丘失明。","dynasty":"宋代","title":"左目痛六言九首"}
{"author":"刘克庄","content":"前辈日以远，斯文吁可悲。西人皆尚友，近世例无师。晚节初寮集，中年务观诗。虽云南渡体，俗子未容窥。","dynasty":"宋代","title":"前辈"}
{"author":"刘克庄","content":"羽客初寻见，因于此葺庐。未能平险峻，先拟架空虚。磴路樵相引，山名尉自书。看来临驿道，未必有仙居。","dynasty":"宋代","title":"严关新洞"}
{"author":"刘克庄","content":"轻薄如蝉翼，择兮风未休。烦劳汝威重，镇压彼轻浮。","dynasty":"宋代","title":"戏效屏山书斋十咏"}
{"author":"刘克庄","content":"洛蜀纷纷孰是非，孤忠惟上与天知。何曾后世无公论，不愿明时有党碑。去奉绣帘差足喜，来调金鼎未为迟。铃斋一穟柑香起，细听中和乐职诗。","dynasty":"宋代","title":"送叶尚书赴永嘉二首其一"}
{"author":"刘克庄","content":"先传传后学，自觉觉天民。鲁儒迷甚者，何以救迷人。","dynasty":"宋代","title":"杂记五言十首"}
{"author":"刘克庄","content":"笳鼓春城，处处有、丰年语笑。浑忘却、金莲前导，青藜下照。白雪唱来偏寡和，朱颜老去难重少。羡遨头、四十已专城，真英妙。奎文宠，崇儒教。田毛喜，宽租诏。有舂陵之什，无潮州表。怪雨盲风稀发作，华星秋月争光耀。看来年、此夜侍端门，开佳兆。","dynasty":"宋代","title":"满江红其二十五次韵徐使君癸亥灯夕"}
{"author":"刘克庄","content":"老子归来作么生，扫空诸有觉身轻。触蛮大战两蜗角，甫白相酬二鸟鸣。煨芋僧高曾约话，负苓者黠不传名。世间无过村田乐，莫怪庞公懒入城。","dynasty":"宋代","title":"试笔二首其二"}
{"author":"刘克庄","content":"忆昔游君父子间，高才穷力莫追攀。读书众壑归沧海，下笔微云起太山。幼嗣尚存宗武在，遗文难附所忠还。荒丘衰草埋双璧，兀坐空斋涕自潸。","dynasty":"宋代","title":"秋夜有怀傅至叔太博父子"}
{"author":"刘克庄","content":"士林方卜道穷通，一旦骑鲸万事空。帷下有人师董相，墓傍无客哭乔公。白头稍得谈经力，青简尤高绝币功。尚记长衣横麈柄，今看华表立西风。","dynasty":"宋代","title":"过刘尚书墓"}
{"author":"刘克庄","content":"偶然眠一觉，推枕起来惊。寂寞犹前日，荣华已隔生。","dynasty":"宋代","title":"题四梦图·黄粱"}
{"author":"刘克庄","content":"□觞无复举萱堂，麟卧陇阡雁折行。殿后即今惟一老，阿宜长大阿奴亡。","dynasty":"宋代","title":"冬至四绝"}
{"author":"刘克庄","content":"此腹元空洞。少年时、诸公过矣，上天吹送。老大被他禁害杀，身与浮名孰重。这鼓笛、休休拈弄。彩笔掷还残锦去，愿今生、来世无妖梦。且饭犊，莫吞凤。新来喑哑如翁仲。羡王郎、骖鸾缥缈，玉箫吹动。应笑夔州村里女，灸面生愁进奉。要绝代、倾城安用。今古何人知此理，有吾家、酒德先生颂。三万卷，漫充栋。","dynasty":"宋代","title":"贺新郎·此腹元空洞"}
{"author":"刘克庄","content":"大榼酒时酩酊，小瓢药自贵珍。老去修持如故，向来符咒通神。","dynasty":"宋代","title":"道释六言二首其二"}
{"author":"刘克庄","content":"卫王自谓过伊周，奕叶珥貂何足酬。四世五公禁太盛，六卿三家僭有由。地寒曾为国远虑，天高未察臣志谋。京桧令终真幸矣，何须接踵贵熺攸。","dynasty":"宋代","title":"耄志十首"}
{"author":"刘克庄","content":"昔任高阳里，登堂执束修。深知二郎故，曾接两翁游。面棘新班峻，然藜旧话休。空藏笥中帖。世世宝银钩。","dynasty":"宋代","title":"挽参与蔡公三首"}
{"author":"刘克庄","content":"四序推移景迭新，二诗体认理尤亲。爱莲亦既见君子，看竹不须通主人。领略春风来广坐，分张月色过比邻。端能着我西家否，客户何妨赘一民。","dynasty":"宋代","title":"题宋谦父四时佳致楼"}
{"author":"刘克庄","content":"三载仙谿上，萧然少府厅。不曾填格日，但见纂图经。","dynasty":"宋代","title":"送仙游黄尉"}
{"author":"刘克庄","content":"晚爱聃书义味长，无身始与患相忘。残年颇觉饥难忍，未敢贪君不死方。","dynasty":"宋代","title":"赠建阳医士杨椿老二首"}
{"author":"刘克庄","content":"贪听谯更夜未眠，偶拈一卷向灯前。凤箫按谱声声叶，鲛帕盛珠颗颗圆。洛叟曾规秦学士，蜀公晚喜柳屯田。江湖冷落词人少，难起花翁傍酒边。","dynasty":"宋代","title":"夜检故书得孙季蕃词有怀其人二首"}
{"author":"刘克庄","content":"公似长松特秀冬，青蒿安敢与松同。高于岱顶谁曾览，远若河源未易穷。历块岂无追电骏，步虚疑有架天虹。吾诗直犹砖抛耳，载宝而归所得丰。","dynasty":"宋代","title":"仓使和诗出奇不穷再次韵四首其四"}
{"author":"刘克庄","content":"白首临凋瘵，齑盐似旧时。仅持一麾止，安用五车为。库有留州赋，家无葬地资。空馀清俭字，长使郡人思。","dynasty":"宋代","title":"挽楼旸叔二首其一"}
{"author":"刘克庄","content":"儿童不识樗翁。挽衣借问年今几。少如彦国，大如君实，披襟高比。德业天渊，有些似处，须眉而已。愿老身无事，小车乘兴，名园内、行窝里。做取出关周史。莫做他、下山园绮。从人谤道，是浮丘伯，是庚桑子。背伛肩高，幅巾藜杖，敞袍穿履。向画图上面，十分似个，见端门底。","dynasty":"宋代","title":"水龙吟其七丙辰生日"}
{"author":"刘克庄","content":"年高难结草鞋缘，道远贫无犊负辕。惟有加餐两个字，忉忉衍作百千言。","dynasty":"宋代","title":"又三首"}
{"author":"刘克庄","content":"齐人陈迹此流传，班史苏诗岂必然。故老皆言家即寺，痴儿误入海求仙。莫将刘项分羹鼎，来涴巢由洗耳泉。欲采菖蒲无觅处，且随箫鼓乐新年。","dynasty":"宋代","title":"蒲涧寺"}
{"author":"刘克庄","content":"身是假皇帝，国由内太师。伪朝旧宫殿，历历有遗基。","dynasty":"宋代","title":"江南五首其五"}
{"author":"刘克庄","content":"诞育文章家可贺，轩渠烦恼障皆除。霜蹄堕地能行矣，玉树临风必皎如。群纪伴翁入图画，俨佟为我御巾车。客中往往烦厨传，倘许携将酒与鱼。","dynasty":"宋代","title":"十和贺太渊得雄二首"}
{"author":"刘克庄","content":"俱被光华遣，同归寂寞滨。吾灾因抱椠，子咎在埋轮。记忆烦明主，招徕到远臣。要须留晚节，它日白先人。","dynasty":"宋代","title":"送居厚弟堂禀二首"}
{"author":"刘克庄","content":"卫生草草昧周防，小郡无医自处方。采下菊宜为枕睡，碾来芎可入茶尝。身因病转添萧飒，人到衰难再盛强。旧喜读书今亦懒，铜炉慢炷一铢香。","dynasty":"宋代","title":"卫生"}
{"author":"刘克庄","content":"存五千篇吟笔老，加三百户赞书新。官分綵胜簪华发，僧送乌薪煖曲身。","dynasty":"宋代","title":"立春七其七"}
{"author":"刘克庄","content":"昔侍西山讲习时，颇于函丈得精微。书如逐客犹遭绌，辞取横汾亦恐非。筝笛岂能谐雅乐，绮纨元未识深衣。嗟余老矣君方少，勤向师门扣指归。","dynasty":"宋代","title":"题郑宁文卷"}
{"author":"刘克庄","content":"拔地高崖如铁色，拂天老树作寒声。他年记宿榕台夜，便是南归第一程。","dynasty":"宋代","title":"榕台二绝"}
{"author":"刘克庄","content":"开遍千红紫，东皇力最多。朱明笑青卉，无奈百花何。","dynasty":"宋代","title":"落花怨十首"}
{"author":"刘克庄","content":"竹院过僧话，山门扫地迎。英雄犹有迹，般若太无情。玉蕊春阴密，琅玕晚暑清。半生来往屡，也合送人行。","dynasty":"宋代","title":"玉蕊花"}
{"author":"刘克庄","content":"初祖西来但指心，大光明藏在胸襟。世间盲汉浑忘却，误向骊龙颔下寻。","dynasty":"宋代","title":"奉题付珠二首其二"}
{"author":"刘克庄","content":"士各全躯命，惟侯视死轻。张巡须尽怒，先轸面如生。短刃犹枭冠，空弮尚背城。新祠箫鼓盛，人敬比神明。","dynasty":"宋代","title":"寄题邵武死事胡将祠堂"}
{"author":"刘克庄","content":"天寿斯文嘿护持，区区二竖莫儿嬉。炊糜足以留佳客，淡面贤于聘上医。渴见紫芝常入梦，共游共檗屡愆期。溪边雨过春泥滑，借问门前裹饭谁。","dynasty":"宋代","title":"竹溪痔后齿痛小诗问讯"}
{"author":"刘克庄","content":"旧说土风淳，今闻未易驯。势侵官府弱，税去县衙贫。襆印辞州远，开轩与海邻。中朝峨豸者，多用满归人。","dynasty":"宋代","title":"送刘连江之官"}
{"author":"刘克庄","content":"粤俗安知帝，遗祠亦至今。青山人寂寂，朱户柏森森。雨打荒碑缺，苔封古洞深。曾闻张侍讲，来此想韶音。","dynasty":"宋代","title":"舜庙"}
{"author":"刘克庄","content":"坡去二百载，尚有遗爱留。孤山领众客，三圄无一囚。吴尹学问人，刀笔盖所羞。惓惓民隐瘼，不翅已戚休。大意师长公，尚德贱智谋。谈文及谈政，俪美襄与修。","dynasty":"宋代","title":"昔坡公粹杭有悯囚诗后守杭岁除狱空又和前作"}
{"author":"刘克庄","content":"畏跌始知筇有力，怯寒常以衲蒙头。诗名吾不如公干，清兴君何减子猷。林下方将分半席，江边作麽返扁舟。骚坛尚有阳岩在，岂必担簦更远求。","dynasty":"宋代","title":"谢王尚贤见访"}
{"author":"刘克庄","content":"早惠能言者，前生结习馀。吾闻伏生女，口授古尚书。","dynasty":"宋代","title":"葵女"}
{"author":"刘克庄","content":"南国秋容晚。晓寒轻、菊花台榭，拒霜池馆。试向壶山堂上望，万顷黄云刈遍。总吃著、君侯方寸。不要汉廷夸击断，要史家、编入循良传。春脚到，福星见。家家香火人人愿。要还他、庆元狨座，建炎蝉冕。稳奉安舆迎两国，谁谓山遥水远。福寿比、河沙难算。来岁而今黄花节，早骖鸾、入侍瑶池宴。风浩荡，海清浅。","dynasty":"宋代","title":"贺新郎·南国秋容晚"}
{"author":"刘克庄","content":"身后青名在，辛勤卜此阡。书丹翰林笔，埋玉息庵钱。葛帔孤谁托，蒿簪妇亦贤。许丞无事业，千古以廉传。","dynasty":"宋代","title":"挽方粹岩仲二首"}
{"author":"刘克庄","content":"五叶英雄主，长驱等拉摧。单于先退舍，天子自登台。鸣镝经营远，乘舆警跸来。穹庐空漠遁，黄屋半天开。雁寒三更月，龙廷一炬灰。公卿争上寿，扈从翠华回。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"江浙膏腴动渺然，惟闽硗薄少平川。可怜老子扶凋邑，绝似吾民垦瘠田。稍喜一犂翻宿雨，聊为三爵礼高年。太平主相调元气，春在桑畦麦垅边。","dynasty":"宋代","title":"劳农二首"}
{"author":"刘克庄","content":"昔结精庐在半崖，苔扉无主阖还开。近闻有虎为看守，应是防闲俗子来。","dynasty":"宋代","title":"同郑君瑞出濑溪即事十首"}
{"author":"刘克庄","content":"家住武夷精舍边，若非悟道必逢仙。不为宰相浑闲事，只作名医也自贤。羞与市争伯林价，尽教人负宋清钱。幔亭泉石应如故，安得相从刺钓船。","dynasty":"宋代","title":"赠崇安吴医德安"}
{"author":"刘克庄","content":"暮年台笠代羸骖，信步篱东过舍南。稍喜农家行食麦，径催园户去移酣。寻花公倘来过甫，置薤吾无可语参。诸县丰登条教简，醉翁饮少已先酣。","dynasty":"宋代","title":"又和喜雨四首"}
{"author":"刘克庄","content":"一生不蓄买田钱，华屋何心亦偶然。客至多逢僧在坐，钓归惟许鹤随船。按行花木皆僚友，主掌湖山即事权。京洛贵人金谷里，安知世上有林泉。","dynasty":"宋代","title":"方寺丞新第二首"}
{"author":"刘克庄","content":"已奏囊封墨尚新，又携袖疏榻前陈。小臣忧国言无隐，先帝如天笑不嗔。阙下举幡空太学，路傍卧辙几遗民。愚儒未解天公意，偏寿它人夭此人。","dynasty":"宋代","title":"挽陈师复寺丞二首"}
{"author":"刘克庄","content":"霜髭撚断雪肩寒，帝放还山莫下山。饶取两生留鲁国，笑他四皓出蓝关。弈秋局已翻新势，王会图应复旧寰。老不预人家国事，自撑一叶向深湾。","dynasty":"宋代","title":"又即事四首其三"}
{"author":"刘克庄","content":"精舍观书二十年，偶窥沸鼎出馋涎。小豪已草黄巾檄，老大遭烧赤壁船。半夜宫嫔和泪诀，当时汉禅只心传。后来仍有朱三辈，欲比英雄恐未然。","dynasty":"宋代","title":"曹孟德"}
{"author":"刘克庄","content":"南州四月气如蒸，却忆吴中始卖冰。绿浦游船常载妓，画廊浴鼓或随僧。梦过水榭闻凉笛，身在山房伴晓灯。怊怅乌丝栏上笔，蓬窗学写字如蝇。","dynasty":"宋代","title":"乍暑一首"}
{"author":"刘克庄","content":"辇路东风里。试回头、金闺昨梦，侵寻三纪。岁晚岿然灵光殿，仆与君侯而已。漫过眼、几番桃李。珠履金钗常满座，问谁人、得似张公子。驰骥騄，佩龟紫。宿云收尽檐声止。玳筵开、高台风月，後堂罗绮。恰近洛人修禊节，莫惜飞觞临水。怕则怕、追锋徵起。此老一生江海客，愿风云、际会从今始。宁郁郁，久居此。","dynasty":"宋代","title":"贺新郎·辇路东风里"}
{"author":"刘克庄","content":"病鸿垂翅噤无声，惯见虚弦莫浪惊。二仲卜邻元不恶，两生坚壁未尝行。出关谁识为周史，入社犹堪伴洛英。都把首阳山占断，采薇到老没人争。","dynasty":"宋代","title":"余除铸钱使者居厚除尚书郎俄皆销印即事二首"}
{"author":"刘克庄","content":"僭伪蟠宫阙，忠贤血贼庭。相君无喜愠，面色只蓝青。","dynasty":"宋代","title":"杂咏一百首·卢杞"}
{"author":"刘克庄","content":"吾评世间病，至惨莫如盲。亲友不觌面，子孙惟认声。根存神不死，食既魄难生。赖有鬳斋老，书来吊失明。","dynasty":"宋代","title":"小雪后二日二首"}
{"author":"刘克庄","content":"晚雾徐收月色鲜，承平物态尚依然。断无飓母起吹海，应有蚌胎还媚川。远俗熙恬犹乐土，孤臣流落谩忧天。夜归听得舆人语，且愿新年胜旧年。","dynasty":"宋代","title":"次韵二首并呈仓使"}
{"author":"刘克庄","content":"车前弯帽同声散，关外华簪一揖休。惟有渐江潮好事，肯随逐客到严州。","dynasty":"宋代","title":"桐庐舟中即事"}
{"author":"刘克庄","content":"昏主非姬不饱，内嬖废嫡可悲。骊女逐金玦子，玉环养锦绷儿。","dynasty":"宋代","title":"又六言二首"}
{"author":"刘克庄","content":"曾立龙墀忝近臣，深知玉座最忧民。近传奎画蠲租赋，稽首觚棱祝圣人。","dynasty":"宋代","title":"秋旱继以大风即事十首"}
{"author":"刘克庄","content":"赫赫戎衣定，区区扣马非。如何孤竹子，嫌粟不嫌薇。","dynasty":"宋代","title":"离郡五绝"}
{"author":"刘克庄","content":"昔梦趋旃厦，巍冠预讲论。孤忠鄙张禹，薄命类虞翻。稍觉刍言戆，徐瞻玉色温。放臣绝朝谒，无路可酬恩。","dynasty":"宋代","title":"记梦"}
{"author":"刘克庄","content":"欲架茅堂久不成，萧然身世托专城。日无车辖非常静，月有餐钱未是清。髠首向来输白粲，短衣老去斸黄精。绝怜不及梁间燕，岁岁新巢巧自营。","dynasty":"宋代","title":"次张使君韵"}
{"author":"刘克庄","content":"岳降神，方启中兴之运；河如带、山若砺，未酬再造之功。某逾望三台，敬熏一瓣。短衣饭牛而至旦，业已归耕；搢笏笼鸽以放生，末由旅贺。载籍以来，于宇宙间，有功者谁。自唐尧咨禹，水行由地，宗周微管，夏变为夷。谢傅棋边，莱公骰畔，淝水澶渊送捷旗。天不偶，生堂堂国老，真太平基。雅怀厌倦台司。新天子殷勤留帝师。向朝堂衮绣，万羊非泰，湖山绦褐，两鹤相随。寿过＿溪，德如淇澳，进了丹书作抑诗。蒯缑客，愿年年岁岁，来献新词。","dynasty":"宋代","title":"沁园春"}
{"author":"刘克庄","content":"骏马如花妾，平生不负春。如何飞燕语，不怒辇边人。","dynasty":"宋代","title":"杂记十首"}
{"author":"刘克庄","content":"况鮀非是佞，莒仆未为凶。鬼谷从横舌，终南诡秘踪。断无麟在薮，独有鼠穿墉。千古谁俦匹，依稀似敬宗。","dynasty":"宋代","title":"和实之读邸报四首"}
{"author":"刘克庄","content":"纸帐参梅花观，铜彝炷柏子香。适梦游旃檀国，觉来元在禅房。","dynasty":"宋代","title":"竹溪再和余亦再作"}
{"author":"刘克庄","content":"未爱京师传子真，园池冷落户庭贫。神仙疑是丹丘子，年纪高于绛县人。春去似催花送老，岁荒聊喜麦尝新。晚知嵇阮非酣畅，名与杯中物孰亲。","dynasty":"宋代","title":"自和效颦一首"}
{"author":"刘克庄","content":"纵观姑游目，殷忧欲碎心。马嘶淮祲恶，鹃叫蜀冤深。玉座方亭箸，椒涂亦脱簪。好为谏臣论，莫作醉翁吟。","dynasty":"宋代","title":"癸卯上元即席次杨使君韵二首"}
{"author":"刘克庄","content":"少谙刀笔晚尤工，旧贯新条问略通。斗智固应维鹜辈，论年亦合作狙公。孙魁明有堪瞒处，包老严犹在套中。只恐阎罗难抹过，铁鞭它日鬼臂红。","dynasty":"宋代","title":"听蛙方君作八老诗效颦各赋一首内三题余四十"}
{"author":"刘克庄","content":"衰迟已迫挂冠年，三黜皆因恋九迁。且傍雁行游福地，免陪豹尾幸甘泉。早知丹汞方难验，晚悟□□□不然。闻说青云梯磴捷，老无肩力可攀缘。","dynasty":"宋代","title":"又次居厚韵一首"}
{"author":"刘克庄","content":"梦亦齐庄非矫戾，病犹温习见操存。生柴参后千馀载，恍似同时及圣门。","dynasty":"宋代","title":"自箴"}
{"author":"刘克庄","content":"犹记垂髫到此山，重游客鬓已雕残。寺经水后增轮奂，僧比年时减钵单。绝壑云兴潭影黑，疏林霜下叶声乾。平生酷嗜朱翁字，细看荒碑倚石栏。","dynasty":"宋代","title":"黄檗寺一首"}
{"author":"刘克庄","content":"华容芦荻里，一炬可无遗。叹息刘玄德，平生见事迟。","dynasty":"宋代","title":"杂咏一百首·刘备"}
{"author":"刘克庄","content":"向来岁月半投闲，莫叹朝朝苜蓿盘。身后芬芳聊自诳，眼前腥腐饱曾餐。虫鸡一笑何须较，花鸟相疏恐被弹。清议自为儒者设，未应羁束老黄冠。","dynasty":"宋代","title":"次韵实之二首"}
{"author":"刘克庄","content":"盐铁论儿读否，聚敛臣子攻之。公卿大夫民贼，贤良文学汝师。","dynasty":"宋代","title":"送明甫赴铜铅场六言七首"}
{"author":"刘克庄","content":"龙章凤姿中散，麞头鼠目十郎。一遗恨悲风操，一老死偃月堂。","dynasty":"宋代","title":"杂咏六言八首"}
{"author":"刘克庄","content":"七聚惟莆最僻穷，四明狂客此飘蓬。圣门性命言犹罕，俚俗支干说未通。子术纵高于季主，吾年已老申公。贫家无处撰车马，草草搜诗亦欠工。","dynasty":"宋代","title":"赠四明余天与"}
{"author":"刘克庄","content":"南渡钧枢后，宣和节义门。依然窭人子，不似贵公孙。苦李无谁采，甘棠在处存。遥知宦游地，巷哭更招魂。","dynasty":"宋代","title":"挽建昌詹使君二首"}
{"author":"刘克庄","content":"吾脚今无力，安能跪鞠躬。北瞻韩吏部，南仰狄梁公。","dynasty":"宋代","title":"石竺山二十咏"}
{"author":"刘克庄","content":"发脱纷纷不待爬，天将丑怪变妍华。论为城旦宁非怒，度作沙弥亦自佳。稚子笑翁簪柏叶，侍人讳老匣菱花。霜寒尤要泥丸暖，惭愧乌巾着意遮。","dynasty":"宋代","title":"发脱"}
{"author":"刘克庄","content":"五季骄诸镇，终朝易千人。使无孔方癖，犹是晋名臣。","dynasty":"宋代","title":"杂咏一百首·桑维翰"}
{"author":"刘克庄","content":"考详往事炳蓍龟，精论微言训戒垂。度赞元和中兴业，徵开贞观太平基。览披贤似铜为鉴，顾问谦然木就规。孤远谀儒叨执卷，白头两和缉熙诗。","dynasty":"宋代","title":"恭和御制进读唐鉴彻章诗"}
{"author":"刘克庄","content":"绝顶谒龙公，森寒石作宫。路盘青壁上，瀑泻白云中。僧说闻雷出，人疑与海通。几时阴晦夜，来此看拿空。","dynasty":"宋代","title":"第三龙湫"}
{"author":"刘克庄","content":"一领青衫似败荷，奈君母老秩卑何。三年幕府无人荐，常日柴门有客过。身畔担轻藏棒少，江头船重载书多。故人若问军中事，为说防秋夜枕戈。","dynasty":"宋代","title":"送周监门"}
{"author":"刘克庄","content":"铁庵同队亦同庚，鹏鷃}逍遥各问程。渠梦南柯曾富贵，君归西洛作耆英。戴花未肯疏刘监，起蕝终当致鲁生。须向乘除验天理，莫将夕秀博朝荣。","dynasty":"宋代","title":"答翁权教"}
{"author":"刘克庄","content":"锦囊玉笛昔追从，度曲联诗雪月中。老对梅花无意味，欠诗欠笛欠花翁。","dynasty":"宋代","title":"二叠"}
{"author":"刘克庄","content":"晋士雠阮籍眼，唐人观李邕眉。任汝得吾皮骨，惟吾不汝瑕疵。","dynasty":"宋代","title":"臈月二十二夜漏下数刻小饮径醉坐小閤睡傍无侍者仆于户限眉鼻伤焉流血被面记以六言九首其七"}
{"author":"刘克庄","content":"侬久离怖畏，佛亦生欢喜。却看丈六身，僬侥国人尔。","dynasty":"宋代","title":"南山感旧其七"}
{"author":"刘克庄","content":"岁晚淹留潦雾间，朱幡虽宠变苍颜。颍川凤下来何晚，浪泊鸢飞去不还。道远返丧新燧改，州贫无赙旅囊悭。新邱莫叹封茔俭，绝胜痴人锦裹山。","dynasty":"宋代","title":"林贵州哀诗二首"}
{"author":"刘克庄","content":"丐客鹑衣立户前，岂知侬自窘残年。染人酒媪逋犹缓，且送添丁上学钱。","dynasty":"宋代","title":"岁晚书事十首"}
{"author":"刘克庄","content":"荒哉穆天子，辙迹遍九垓。已写偃师弄，更引化人来。","dynasty":"宋代","title":"杂记五言十首"}
{"author":"刘克庄","content":"向来春帖子，残膏罥蛛丝。无复秦郎思，聊吟党进诗。","dynasty":"宋代","title":"病中杂兴其九"}
{"author":"刘克庄","content":"妾甘为隐服，君喜冒先锋。但祝玉关入，宁无石窌封。","dynasty":"宋代","title":"征妇词十首其二"}
{"author":"刘克庄","content":"士有一长斯可矣，文兼众妙古难之。元丰御览诸生赋，淳化屏题侍读诗。序建隆须还巩笔，记储祥必待苏碑。臣于四美安能备，虚受先皇不世知。","dynasty":"宋代","title":"读大行皇帝遗诏感恩哀恸六首"}
{"author":"刘克庄","content":"造化于微物，生生品汇兹。流萤倏然集，腐草化而为。雨迳陈荄积，寒塘碧色衰。与星斗光彩，助月吐神奇。明灭形无定，枯荣理孰推。莫矜太阳近，会有肃霜时。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"龟筴皆云二月佳，愁眉攒定几曾开。不如腐草成萤爝，绝似明珠隔蚌胎。啖月蟆何尝砾死，衔泥燕却已归来。清羸不敢深思索，信笔成章一散怀。","dynasty":"宋代","title":"二月八日二首"}
{"author":"刘克庄","content":"二圣已重劝了，西京无一尘飞。白衣山人辞去，青袍拾贵步归。","dynasty":"宋代","title":"录汉唐事六言五首"}
{"author":"刘克庄","content":"人叹摛毫妙，天知补衮忠。力犹挽元气，身已御长风。家谱侔洪氏，官称似范公。独怜莼鲫奠，不得至苕中。","dynasty":"宋代","title":"参预陈公挽诗二首"}
{"author":"刘克庄","content":"中州无地堪投足，垂老携家泛瘴江。不爱朱丹画车毂，且贪紫翠入船窗。","dynasty":"宋代","title":"罗湖八首"}
{"author":"刘克庄","content":"坏局今犹劳圣虑，穷涂自叹失人心。贵曾颛面居金鼎，谪尚于飞恋绣衾。罪大□□□柳下，恩宽许卧古藤阴。殡时惟有青蝇集，此外应无吊客临。","dynasty":"宋代","title":"书近事二首"}
{"author":"刘克庄","content":"先业归犹在，遗经读未终。岂无门弟子，私谥作文中。","dynasty":"宋代","title":"中说"}
{"author":"刘克庄","content":"鸾胶曲子久喧传，烈祖英明素薄焉。语草探怀周[以下残缺]","dynasty":"宋代","title":"题陶谷朝林山楼帖"}
{"author":"刘克庄","content":"薰蔷薇水启函封，妙语端能破闷悰。自请把麾行雅志，渠能腰扇障羞容。居然雄狡伏麟凤，何止杰魁如虎龙。致了丰年归未晚，西来诏墨似鸦浓。","dynasty":"宋代","title":"又和六首"}
{"author":"刘克庄","content":"昔梦趋旃厦，巍冠预讲论。孤忠鄙张禹，薄命类虞翻。稍觉刍言戆，徐瞻玉色温。放臣绝朝谒，无路可酬恩。","dynasty":"宋代","title":"记梦"}
{"author":"刘克庄","content":"栖非梧不憩，渴以醴为浆。回首笑鸱辈，方争腐鼠忙。","dynasty":"宋代","title":"子真子常饷双鸳将以五言效颦三首以谢"}
{"author":"刘克庄","content":"幅巾高蹈挹洪崖，闲洒银钩著玉杯。文律不论先汉后，诗源远自国风来。却愁小子方攻冉，未必吾师肯铸回。极欲去修床下拜，扁舟归梦绕南台。","dynasty":"宋代","title":"和北山一首"}
{"author":"刘克庄","content":"梅雨初收，浑不辨、东陂南荡。清旦里、鼓铙动地，车轮空巷。画舫稍渐京辇俗，红旗会踏吴儿浪。共葬鱼娘子斩蛟翁，穷欢赏。麻与麦，俱成长。蕉与荔，应来享。有累臣泽畔，感时惆怅。纵使菖蒲生九节，争如白发长千丈。但浩然一笑独醒人，空悲壮。","dynasty":"宋代","title":"满江红（端午）"}
{"author":"刘克庄","content":"君忆东湖不久归，我思陈迹恍难追。殷勤为报莺花说，止有诗情似旧时。","dynasty":"宋代","title":"再和十首"}
{"author":"刘克庄","content":"未奉三雍对，聊为五筦行。乡书逾岭少，诗思入湘清。远宦身差稳，中州事日生。向来几离别，此别最关情。","dynasty":"宋代","title":"送赵叔愚赴浔州理掾"}
{"author":"刘克庄","content":"李妹玉曜肤色，梅娘淡妆素衣。大主嗔老奴爱，三郎怕肥婢知。","dynasty":"宋代","title":"冬夜读几案间杂书得六言二十首其十七"}
{"author":"刘克庄","content":"初秋风露变，偶出憩庄家。原稼无全穗，陂荷有晚花。疏钟踰涧响，微月转林斜。邻媪头如雪，灯前自绩麻。","dynasty":"宋代","title":"宿庄家二首其一"}
{"author":"刘克庄","content":"髣髴瑶姬拥仗来，茆檐化作玉楼台。平明绕砌圆残梦，元是梅花数树开。","dynasty":"宋代","title":"梅花五首其一"}
{"author":"刘克庄","content":"夹辅曾调鼎，分忧屡建牙。虏犹闻范老，盗亦说宗爷。公晚参黄檗，人痴望白麻。临歧却荤茹，应怕念头差。","dynasty":"宋代","title":"挽柳斋陈公四首"}
{"author":"刘克庄","content":"僣伪蟠宫阙，忠贤血贼庭。相君无喜愠，面色只蓝青。","dynasty":"宋代","title":"杂咏一百首其四十八卢杞"}
{"author":"刘克庄","content":"作桥聊结众生缘，不计全家落瘴烟。内翰翻身脱犀带，黄门劝妇助金钱。","dynasty":"宋代","title":"丰湖三首"}
{"author":"刘克庄","content":"有酒聊排闷，无书可订顽。君看鸾铩羽，不若早知还。","dynasty":"宋代","title":"放言五首"}
{"author":"刘克庄","content":"壮士如驹出渥洼，死眠牖下等虫沙。老儒细为儿郎说，名将皆因战起家。","dynasty":"宋代","title":"赠防江卒六首其二"}
{"author":"刘克庄","content":"忆昔春郊共踏青，十人中已九凋零。溘先未遣随朝落，殿后姑留作曙星。老眼蝇书犹可读，微聋蚁闹不须听。申公岁晚殊多事，白首番番诣汉廷。","dynasty":"宋代","title":"忆昔"}
{"author":"刘克庄","content":"刬骑犊子不施鞯，老退犹堪学力田。疏大夫金虽已散，蔺相如璧偶然全。黄河水有曾清日，白发人无再少年。许大乾坤愁塞满，觅无愁处只樽前。","dynasty":"宋代","title":"再和其一"}
{"author":"刘克庄","content":"阴德必食阳报，忮心终为馁魂。智伯死而无后，愚公子又生孙。","dynasty":"宋代","title":"冬夜读几案间杂书得六言二十首"}
{"author":"刘克庄","content":"生死荣枯一付天，谁能躶露自求全。殷勤寄语袁司隶，滥及无须或可怜。","dynasty":"宋代","title":"丁未春五首"}
{"author":"刘克庄","content":"笳鼓春城，处处有、丰年语笑。浑忘却、金莲前导，青藜下照。白雪唱来偏寡和，朱颜老去难重少。羡遨头、四十已专城，真英妙。奎文宠，崇儒教。田毛喜，宽租诏。有舂陵之什，无潮州表。怪雨盲风稀发作，华星秋月争光耀。看来年、此夜侍端门，开佳兆。","dynasty":"宋代","title":"满江红其二十五次韵徐使君癸亥灯夕"}
{"author":"刘克庄","content":"墙壁虽有劝农文，不如禽语尤殷勤。春泥滑滑陂水满，晨出下秧薄暮返。乌呼三农养一兵，汝曹努力勿惰耕。朱门日高眠未起，却嫌布谷声聒耳。","dynasty":"宋代","title":"禽言九首·布谷"}
{"author":"刘克庄","content":"不入城里市里，常在水边月边。蜀公有疏谢事，米老无书辨颠。","dynasty":"宋代","title":"六言三首其二"}
{"author":"刘克庄","content":"倏来如诇伺，奇中费堤防。最善逃形影，恶知辨臭香。□□□不见，乌获臂空攘。□诧藏幽密，其如盖愈彰。","dynasty":"宋代","title":"又和南塘十首其三蚋"}
{"author":"刘克庄","content":"乱书案上慵料理，长物斋中悉屏除。乍可假□□□甫，安能佞佛把随如。虎皮晚岁羞争席，豹尾当年扈属车。冬暖无冰村酒贱，肯来溪上共叉鱼。","dynasty":"宋代","title":"四和"}
{"author":"刘克庄","content":"蒋君易学高无助，蔡子重来讲杏坛。绛帆先生移席听，青衿学士堵墙观。举扬霁月光风易，笺注先天太极难。稳坐虎皮挥麈毛，岂知春雨客毡寒。","dynasty":"宋代","title":"蔡伟叔讲通书"}
{"author":"刘克庄","content":"俱事重华著直声，百年藏藁未流行。世评谏疏如刘向，公读遗书感乐生。里有襄阳耆旧传，史无齐鲁大臣名。孤孙白首荒家学，甘作滕民负耒耕。","dynasty":"宋代","title":"太守宋监丞新三先生祠刊二刘遗文以二诗纪实"}
{"author":"刘克庄","content":"诗作平生祟，因而废不为。君豪频挑战，吾老怯交绥。哨骑来无定，纲船发尚迟。日长无职事，半是撚髭时。","dynasty":"宋代","title":"题蔡烓主簿诗卷其一"}
{"author":"刘克庄","content":"唐氏源流远，寄才每间生。勤于骚有分，举以相知名。吾子攻诗苦，先民耻艺成。常卿不可见，见汝眼犹明。","dynasty":"宋代","title":"赠唐谷"}
{"author":"刘克庄","content":"髫龀随二亲，旅泊承天寺。姆抱殿上嬉，忽睹瞿昙氏。","dynasty":"宋代","title":"南山感旧"}
{"author":"刘克庄","content":"往年群玉顶，典领偶然同。我去如廷秀，君来似放翁。同聃驾牛出，鲁叟感麟逢。纵有招魂些，谁为寄浙中。","dynasty":"宋代","title":"挽史馆资政木石尢公三首"}
{"author":"刘克庄","content":"断弦难续矣，读者尚悲辛。不似穷冯衍，甘为薄幸人。","dynasty":"宋代","title":"杂咏五言八首"}
{"author":"刘克庄","content":"宴坐仅留半窗月，归装只载一船愁。可怜潘令无标致，却为闲情白了头。","dynasty":"宋代","title":"闲情"}
{"author":"刘克庄","content":"山中无价宝，月色与泉声。莫向贵人说，将为有力争。","dynasty":"宋代","title":"宿山中十首"}
{"author":"刘克庄","content":"绝出雕虫辈，相期竹马年。二魁家有样，四世里兴贤。雪鬓吾还笏，霜蹄汝著鞭。微疴真换骨，骨换不难仙。","dynasty":"宋代","title":"送德甫侄省试"}
{"author":"刘克庄","content":"昔有华阳真逸，今惟员峤老仙。悬弧小余□岁，拈花先我两年。","dynasty":"宋代","title":"送颜□之清漳六言三首"}
{"author":"刘克庄","content":"锦机组织尤巧，纸田收获甚微。即今束阁藏起，多时扫阁载归。","dynasty":"宋代","title":"六言三首其二"}
{"author":"刘克庄","content":"宦情为虎为鼠，世态如云如轮。武夫驾盲宰相，醉尉呵飞将军。","dynasty":"宋代","title":"即事六言四首"}
{"author":"刘克庄","content":"遁翁精舍久荒凉，君去应先炷瓣香。畴昔二难贤可并，即今一个弱堪伤。时平多有农耕野，官好浑无卒下乡。莫作寻常黄绶看，子真向亦尉南昌。","dynasty":"宋代","title":"送方辰孙赴崇安尉"}
{"author":"刘克庄","content":"至郭陪清语，留衣示别情。奈何凤翔骨，不得宪宗迎。","dynasty":"宋代","title":"杂记十首其九"}
{"author":"刘克庄","content":"富贵威权得自由，收融二子杀杨修。闲人于物无恩怨，那得仓舒只麽休。","dynasty":"宋代","title":"悼阿驹七首"}
{"author":"刘克庄","content":"斜飞庆历皇华远，捷出熙宁使指新。但记欧公更此职，不知赵济是何人。剡章遍及孤寒士，奋笔先诛聚敛臣。自叹暮年衰飒甚，羡君老手独埋轮。","dynasty":"宋代","title":"送李漕用之二首"}
{"author":"刘克庄","content":"胎发落居后，屠苏饮最先。眉间八十字，愿汝过翁年。","dynasty":"宋代","title":"锦孙"}
{"author":"刘克庄","content":"草户柴门野老居，恍然疑执化人裾。不知身在花阴卧，但见亭台似积苏。","dynasty":"宋代","title":"四叠其三"}
{"author":"刘克庄","content":"老欠人书债，惟公幸恕之。不逢斩窗处，即值揽衣时。胆薄书行诏，才悭倚合诗。自怜双鬓秃，犹忝属车随。","dynasty":"宋代","title":"答番昜使君胡直院二首"}
{"author":"刘克庄","content":"庵里僧应行脚去，龛中佛也为眉嚬。炎炎昔有□□者，寂寂今无上冢人。","dynasty":"宋代","title":"谒墓五首"}
{"author":"刘克庄","content":"辛苦搜肠更撚须，适资谈者指瑕瑜。中郎碑好犹名愧，吏部铭高未免谀。馀忿燕泥能道否，遗言鹤唳可闻乎。从今一字休思索，千古文人一律愚。","dynasty":"宋代","title":"仲晦昆仲求近稿戏答二首其二"}
{"author":"刘克庄","content":"父隐于渔者，怜渠后骑追。得船从此逝，赠剑漠然辞。一叶吾贫甚，千金子宝之。仅存钓竿在，焉用太阿为。齐客弹何鄙，徐君挂尚疑。不如苇间叟，千古励清规。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"胜负无常数，先观曲直知。隐然壮吾国，孰改敌王师。致讨皆声罪，徂征必有辞。一言明逆顺，大势决雄雌。缟素炎图定，包茅霸业基。后儒喜穿凿，妄意说升陑。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"衡门忽有满堂宾，皆诧瞿聃抱送麟。懒作柳边退朝客，宁为花下弄孙人。小年置膝尤钟爱，晚岁含饴当食珍。吾万卷书将付汝，胜如制诰水银银。","dynasty":"宋代","title":"竹溪以余得第七孙惠诗次韵一首"}
{"author":"刘克庄","content":"万物泛观皆我闼，诸君何事入吾褌。不须苦问侬宗旨，醉里闻之洛诵孙。","dynasty":"宋代","title":"客问宗旨一首"}
{"author":"刘克庄","content":"墙壁虽有劝农文，不如禽语尤殷勤。春泥滑滑陂水满，晨出下秧薄暮返。乌呼三农养一兵，汝曹努力勿惰耕。朱门日高眠未起，却嫌布谷声聒耳。","dynasty":"宋代","title":"禽言九首·布谷"}
{"author":"刘克庄","content":"从我辙环衰世，有谁鼓瑟暮春。高弟勇浮海者，圣师与浴沂人。","dynasty":"宋代","title":"纵笔六言七首"}
{"author":"刘克庄","content":"摩挲妙墨慢微言，故箧才馀二帖存。往昔翁为紫岩客，后来子及浦城门。晚生多说参诸老，它日谁堪见九原。自叹西河索居者，暮年归梦绕田园。","dynasty":"宋代","title":"题弋阳方友民所藏紫岩西山二帖"}
{"author":"刘克庄","content":"少而汲汲皇皇，老犹踽踽凉凉。即今归□□□，□□起瞻四方。","dynasty":"宋代","title":"溪庵放言十首"}
{"author":"刘克庄","content":"吉梦维何，男子之祥，载弄之璋。嗟我辰安在，斯文後死，力侔元气，手抉天章。学稼田荒，炼丹灶壤，稽首南华一瓣香。休休也，免王良友笑，屑往来忙。浮名斗挹箕扬。世岂有明珠百斛量。叹种来瑶草，年深未熟，挑成锦字，道远难将。迁转不行，形容尽变，盍改称呼号瞎堂。遗弓远，怆帝乡云白，禹会山苍。","dynasty":"宋代","title":"沁园春·吉梦维何"}
{"author":"刘克庄","content":"极目无边际，惟天与水连。烟中帆几点，若个是君船。","dynasty":"宋代","title":"咏潇湘八景各一首·远浦归帆"}
{"author":"刘克庄","content":"转了头厅屡乞归，已将传舍视黄扉。江湖不欠鱼羹饭，直为君恩未拂衣。","dynasty":"宋代","title":"郑丞相生日口号十首"}
{"author":"刘克庄","content":"中和堂昔隳于火，今剪荒榛再落成。博士尊师重演说，史君存古不更名。渐摩伋学三风熄，流布褒诗五瘴清。天子金声兼玉振，会徵褚大兴儿生。","dynasty":"宋代","title":"梅州重建中和堂"}
{"author":"刘克庄","content":"断机手自训三珠，彤史遗芳未必如。子贵面槐陪国论，母贤画荻课儿书。百官未讲回班礼，千乘空多送葬车。曾忝枢庭文字友，束刍无路酹丘墟。","dynasty":"宋代","title":"挽段夫人二首"}
{"author":"刘克庄","content":"北望神州路。试平章、这场公事，怎生分付。记得太行山百万，曾入宗爷驾驭。今把作、握蛇骑虎。君去京东豪杰喜，想投戈、下拜真吾父。谈笑里，定齐鲁。两河萧瑟惟狐兔。问当年、祖生去后，有人来否。多少新亭挥泪客，谁梦中原块土。算事业、须由人做。应笑书生心胆怯，向车中、闭置如新妇。空目送，塞鸿去。","dynasty":"宋代","tags":"宋词三百首，豪放，壮志，送别，勉励","title":"贺新郎·送陈真州子华"}
{"author":"刘克庄","content":"周章鹤碧朝服，咫尺猩红御袍。风号先帝陵木，霜著孤臣鬓毛。","dynasty":"宋代","title":"题同班小录其二"}
{"author":"刘克庄","content":"郭郎线断事都休，卸了衣冠返沐猴。棚上偃师何处去，误他棚下几人愁。","dynasty":"宋代","title":"无题二首"}
{"author":"刘克庄","content":"三黜归来，饭疏食、浑无愠色。中年后、家如旅舍，身如行客。轩冕岂非疣赘具，烟霞已是膏盲脉。有些儿、隙地更疏泉，堆卷石。邻媪饷，新篘碧。溪友卖，鲜鳞白。向陈编冷笑，孔明元直。俗事不教污两耳，宴居聊可盘双膝。取当年、行脚一枝筇，悬高壁。","dynasty":"宋代","title":"满江红·三黜归来"}
{"author":"刘克庄","content":"章子捐书洒埽忙，华轩乃肯过草堂。知闻敢望回并赐，文献难徵夏与商。会有神医为刮膜，岂无邻女肯分光。聋盲常起于音色，三复聃书检欲章。","dynasty":"宋代","title":"竹溪和予喜大渊至二诗复叠前韵"}
{"author":"刘克庄","content":"州境与潮邻，徐行止浃旬。瘴乡元一气，盐子亦吾民。日晏烟岚敛，兵馀户口贫。定将田里事，闭合细条陈。","dynasty":"宋代","title":"送王梅州二首"}
{"author":"刘克庄","content":"少狂费尽一生心，丛稿如山雪满簪。杨子雕镌夸赋丽，唐人锻炼说诗深。寒来尚可披裘钓，穷杀何妨带索吟。社友萧疏吾老大，安知来者不如今。","dynasty":"宋代","title":"抄戊辰十月近稿七首"}
{"author":"刘克庄","content":"自古稀全传，于今独重名。羞蒙彼相力，宁伴此君清。加璧犹坚卧，支筇或散行。过江不大用，汪李两端明。","dynasty":"宋代","title":"竹湖李内翰哀诗二首其二"}
{"author":"刘克庄","content":"刘翰潘柽社友称，何侯直要续心灯。阴山有雪双雕下，碧落无云一鹤新。觜距专场渠克畏，鼓旗傍噪我安能。男儿何必毛锥子，麟阁云台有分登。","dynasty":"宋代","title":"题水西何侯诗卷"}
{"author":"刘克庄","content":"曾约还辕访爵罗，几回扫榻伫经过。待先生敬虽如此，与老人期柰后何。走马看花消许急，杀鸡为黍误侬多。吴中故旧还相问，一臂偏枯两鬓皤。","dynasty":"宋代","title":"送叶士岩二首其一"}
{"author":"刘克庄","content":"鳌顶纶言古，蝇头谏草忠。予环犹昨日，赐扇忽秋风。貌肃深衣叟，官同秃鬓翁。百年会有别，不料许匆匆。","dynasty":"宋代","title":"竹湖李内翰哀诗二首"}
{"author":"刘克庄","content":"老农相戒早输官，何日爰书得少宽。明府安知帘外事，路人却见水中瘢。","dynasty":"宋代","title":"秋旱继以大风即事十首"}
{"author":"刘克庄","content":"管鲍交三世，朱陈共一村，居惭阿承女，获事太丘孙。惜别吾钟爱，相宾右格言。应怜垂白叟，计日望回辕。","dynasty":"宋代","title":"送陈郎玉汝之官二首"}
{"author":"刘克庄","content":"士不论穷达，离乡即可哀。白头孙七十，岁岁埽松来。","dynasty":"宋代","title":"二月初七日寿溪十绝"}
{"author":"刘克庄","content":"夫子昔居地，流传后代看。竹藏壁中简，杏落水边坛。流藻尤蘩盛，依槐免折残。一时雩舞乐，千古孔林寒。渔父系舟听，门人舍瑟叹。世多伐木者，吾道欲行难。","dynasty":"宋代","title":"竹溪直院盛称起予草堂诗之善暇日览之多有可恨"}
{"author":"刘克庄","content":"咬齑饥饿□，□□□□□。乍可训童子，谁能说老兵。","dynasty":"宋代","title":"记杂画·瘿"}
{"author":"刘克庄","content":"桓司马欲兵夫子，哥利王曾丑释迦。血面何须九坠臂，忮心终不怨镆鎁。","dynasty":"宋代","title":"有感二首"}
{"author":"刘克庄","content":"七年侍膝极融怡，半月分襟费梦思。比鹿门翁吾齿耄，作鱼梁吏汝官卑。击鲜何忍为儿溷，反鮓无烦寄土宜。若见省郎问村叟，不能书札尚能诗。","dynasty":"宋代","title":"小暑日寄山甫二首"}
{"author":"刘克庄","content":"自昔番禺统府雄，君恩暂许领元戎。不羞短发垂肩白，且爱前旌照眼红。笔久不灵妨草檄，臂新无力怯开弓。即今超距多枭俊，安用辎车载此翁。","dynasty":"宋代","title":"广州都试"}
{"author":"刘克庄","content":"初见微于□，徐惊巧入神。忽然缠作茧，信矣出如纶。桑绕罗敷舍，机鸣孟母邻。明当晒新□，霁月鎔□□。","dynasty":"宋代","title":"又和南塘十首"}
{"author":"刘克庄","content":"端平俱辱弓旌召，鹏鴳逍遥各不同。笑我赭衣钳楚市，愧君白帽老辽东。董迂因被公羊误，杜癖惟于左氏忠。晚取诸家高束起，且看渠与意林公。","dynasty":"宋代","title":"题张元德著作春秋解二首其一"}
{"author":"刘克庄","content":"节将飞飏去，牙郎卖弄馀。唐臣不负国，惟有一尚书。","dynasty":"宋代","title":"杂咏一百首·司空图"}
{"author":"刘克庄","content":"休致后欣荣念薄，利名中伏祸机深。蔺卿反仅能全璧，疏传归才有赐金。福过安知衔秽袜，朝回犹叹负香衾。山中猿鹤休猜怪，方表先生铁石。","dynasty":"宋代","title":"休致"}
{"author":"刘克庄","content":"汝图膏血饱，吾惜体肤伤。景略扪差快，宜师扑不妨。","dynasty":"宋代","title":"梅月为蚤虱所苦各赋二绝·虱"}
{"author":"刘克庄","content":"前人筑城官已高，後人下车来开壕，画图先至中书省，诸公聚看称贤劳。壕深数丈周十里，役兵大半化为鬼；传闻又起旁县夫，凿教四面皆成水。何时此地不为边，使我地脉重相连？","dynasty":"宋代","title":"开壕行"}
{"author":"刘克庄","content":"杨柳堤边立，荼蘼架下行。不知一遗老，更看几清明。","dynasty":"宋代","title":"寒食清明十首其七"}
{"author":"刘克庄","content":"具艦逃安往，焚巢溃不支。区区一州力，不足辱王师。","dynasty":"宋代","title":"江南五首"}
{"author":"刘克庄","content":"君耳污□□，□□□□湾。首阳落第二，前已有箕山。","dynasty":"宋代","title":"记杂画·□□□"}
{"author":"刘克庄","content":"骥子丰神水似清，晬盘拿了太憨生。语迟未识罢并囝，性慧过如姊与兄。顾我高明惭父祖，愿儿愚鲁至公卿。何时长大胜冠带，处处将车捉辔行。","dynasty":"宋代","title":"骥孙晬日"}
{"author":"刘克庄","content":"驴加九锡石三品，鸟睹村翁晚节荣。出有小车扶有杖，前身莫是邵先生。","dynasty":"宋代","title":"画赞七言一首"}
{"author":"刘克庄","content":"檄笔骚情俱妙绝，它人才少子才多。分桐江派从初祖，在孔门中占二科。此去潘舆添燕喜，向来韩木尚婆娑。传闻仲举高悬榻，应待元寮入礼罗。","dynasty":"宋代","title":"送方文甫判官"}
{"author":"刘克庄","content":"博览劳丸胆，精思恐呕心。可怜亲养薄，难报母恩深。","dynasty":"宋代","title":"叙伦五言二十首"}
{"author":"刘克庄","content":"蔡公遂委笃，朝野共歔欷。子不税冕去，王将以衮归。风涛如此急，人物眇然稀。自古难全传，今无一可讥。","dynasty":"宋代","title":"挽参与蔡公三首其一"}
{"author":"刘克庄","content":"杨柳春风丞相府，梧桐夜雨济王家。","dynasty":"宋代","title":"句其三"}
{"author":"刘克庄","content":"岚翠屏环墅，溪光练抹坤。尚书华栋改，先辈钓矶存。久卧漳滨疾，谁招楚泽魂。昔惭葵卫足，今喜叶归根。自志台卿墓，休争谢傅墩。牧慵贪草暖，鸟急怕林昏。时许樵分席，何烦客扫门。早嫌皮袋臭，晚悟髑髅尊。童子便高枕，偷儿瞰短垣。岁寒始知柏，劫火不焚璠。恩未忘簪履，衰难恋厩轩。抽身脱胶扰，掩耳避啾喧。联句那无藉，藏书幸有繁。故交频煖热，新贵断寒暄。篱落多疏阙，犹须折柳樊。","dynasty":"宋代","title":"志仁监簿示五言十五韵夸徐潭之胜次韵一首"}
{"author":"刘克庄","content":"自从失关隘，国荡无藩篱。血喋渭耕处，草荒汉坛基。获复以泸叛，坏势如败棋。设非城古渝，遂举蜀弃之。吁嗟今之人，不念筑者谁。但见绳陈汤，未闻言李齐。曾忆建隆殿，老柏生新枝。方喜立赤帜，俄已变黑旗。昔欲包秦巩，今乃防嘉眉。澈也客金吾，于何驻旌麾。孟坚出塞铭，仲宣从军诗。吾耄不可待，何以慰离思。","dynasty":"宋代","title":"杂兴其二"}
{"author":"刘克庄","content":"鹿门陈迹有馀哀，犹记庞公返自崖。行到当时相送处，不知老泪自何来。","dynasty":"宋代","title":"石塘感旧十绝"}
{"author":"刘克庄","content":"华发萧萧，归碧鸡坊，出金马门。把一枝色笔，掷还郭璞，些儿残锦，回乞天孙。永免朝参，更无宣锁，送老三家水竹村。休休也，任巫阳来下，未易招魂。茅檐安得庖阍。倩便了沽来酒满樽。叹角巾东路，吾寻初服，上书北阙，子漫危言。漏院霜靴，火城雪辔，得似先生败絮温。安危事，付布衣融泰，鼎足膺蕃。","dynasty":"宋代","title":"沁园春（答陈上舍应祥）"}
{"author":"刘克庄","content":"词客纷纷载后车，谁能远寄病相如。双旌已拜湖南牧，尺素犹题岭外书。诗句骑驴游蜀后，情怀赋鵩吊湘馀。似闻阖郡春风暖，便拟移家占籍居。","dynasty":"宋代","title":"武冈叶使君寄诗次韵二首"}
{"author":"刘克庄","content":"登高四望积云深，失了金乌底处寻。未可沤麻需潦退，临当晒麦辄天阴。宝开元画忧岚湿，惜善和书怕蠹侵。只道闲人无击累，岂知亦有事关心。","dynasty":"宋代","title":"久雨二首"}
{"author":"刘克庄","content":"一春闵雨动龙颜，晓殿权停贺雪班。林下散人看邸报，也疏把酒废游山。","dynasty":"宋代","title":"春旱四首其一"}
{"author":"刘克庄","content":"私怨有公论者，反噬非人情哉。颖叔发修阴事，资深叹轼奇才。","dynasty":"宋代","title":"春夜温故六言二十首"}
{"author":"刘克庄","content":"问讯南溪水，韩张泛几回。侍郎何处在，司业有孙来。","dynasty":"宋代","title":"送延平张生归南溪"}
{"author":"刘克庄","content":"箦中尸忽为秦相，跨下人俄拜楚王。老退已成大父笑，行嘲一任少年郎。","dynasty":"宋代","title":"杂兴四首"}
{"author":"刘克庄","content":"曲学多希世，方穿竟忤时。麈谈巾垫角，燕处案齐眉。峙鹄非常秀，离鸾得许悲。残年有何乐，偏作故人诗。","dynasty":"宋代","title":"挽王礼部二首"}
{"author":"刘克庄","content":"射虱心法未亲，读蝇头字不真。顾我八十馀老，见公两三分人。","dynasty":"宋代","title":"老病六言十首呈竹溪"}
{"author":"刘克庄","content":"直翁寿甫踰八，叔方年不及希。即今高冢麟卧，何时华表鹤归。","dynasty":"宋代","title":"杂兴六言十首其三"}
{"author":"刘克庄","content":"出处平生大致同，中间得失等鸡虫。髧髦昔似晋诸谢，华发今成楚两龚。握有兰香为子崇，家无铜臭坐余穷。善和旧宅残书卷，只合连床听晓钟。","dynasty":"宋代","title":"余除铸钱使者居厚除尚书郎俄皆销印即事二首"}
{"author":"刘克庄","content":"族谱康成裔，先儒谷叔孙。汉廷无表荐，鲁壁有书存。莲幙翻留滞，萱堂废凊温。吾衰惭宋玉，不解赋招魂。","dynasty":"宋代","title":"挽郑判官"}
{"author":"刘克庄","content":"樵柯烂，丹灶熟，一跳出红尘。斗紫一双龙奋蛰，帝青九万里为程。赤脚踏层云。鞭鸾上，骑麟下，仿佛睹昆仑。洒马鬃泉苏赤地，翻蟾滴水涨沧溟。笑杀懵仙人。","dynasty":"宋代","title":"法驾导引"}
{"author":"刘克庄","content":"侧生海畔远难将，风日尤能变色浆。借问驿驰丞相府，何如辇致道山堂。","dynasty":"宋代","title":"和赵南塘离支五绝"}
{"author":"刘克庄","content":"郎陵后嗣尤推彧，太傅诸孙最数嘉。之子固无惭尔祖，此翁所望大吾家。夺标羞与儿童竞，佩印才堪妾妇夸。案上菖蒲勤洗沐，灵苗见说有时花。","dynasty":"宋代","title":"次韵竹溪题达卿后坡"}
{"author":"刘克庄","content":"少年妄意假韶鸣，忧患欺人两鬓星。此去真当盟社友，向来不合诳山灵。百年如夜何由旦，万古惟天只麽青。若到桐城逢旧友，为言多醉少曾醒。","dynasty":"宋代","title":"答黄镛"}
{"author":"刘克庄","content":"北辙南辕有返期，吾儿掣手去何之。梦中玉雪来怀抱，愁绝邻钟唤醒时。","dynasty":"宋代","title":"悼阿驹七首"}
{"author":"刘克庄","content":"古有道人皆朽骨，世无价宝是元身。天公作意相裨补，又见咸淳第二春。","dynasty":"宋代","title":"立春七首"}
{"author":"刘克庄","content":"颜苍鬓秃旧词臣，几见台家局面新。栖碧山中真大隐，立红云畔是前身。鲁公昔有书干禄，杨子今无赋逐贫。纵使未能追绮皓，绝胜赐杖给扶人。","dynasty":"宋代","title":"和警斋侍郎二首"}
{"author":"刘克庄","content":"掷柳迁乔大有情，交交时作弄机声。洛阳三月春如锦，多少工夫织得成。","dynasty":"宋代","title":"莺梭"}
{"author":"刘克庄","content":"虽森画戟惟清啸，因讨红巾有雪髯。孟子曾称伯夷隘，汉人亦议弱翁严。交游皆叹遗公误，仇怨犹言太守廉。可惜遒人官久废，此诗湮郁在闾阎。","dynasty":"宋代","title":"送游潮州二首"}
{"author":"刘克庄","content":"拥万貔貅佩玉麟，内防天堑外边尘。昔尝以处范韩老，今奈何可许史亲。孤士但知怒螳臂，先皇不罪批龙鳞。此身只合山阴住，长作陵边洒扫人。","dynasty":"宋代","title":"耄志十首"}
{"author":"刘克庄","content":"向来唤做荔支颠，浪得颠名不记年。帝悯此翁颜色老，即家除拜荔支仙。","dynasty":"宋代","title":"食早荔七首"}
{"author":"刘克庄","content":"长君论事天为动，季子居官水似清。双眊不能钞谏草，偏聋尚可听琴声。","dynasty":"宋代","title":"丁酉重九日宿顺昌步云阁绝句七首呈味道明府"}
{"author":"刘克庄","content":"压倒群芳，天赋与、十分秾艳。娇嫩处、有情皆惜，无香何慊。恰则才如针粟大，忽然谁把胭脂染。放迟开、不肯婿梅花，羞寒俭。时易过，春难占。欢事薄，才情欠。觉芳心欲诉，冶容微敛。四畔人来攀折去，一番雨有离披渐。更那堪、几阵夜来风，吹千点。","dynasty":"宋代","title":"满江红（海棠）"}
{"author":"刘克庄","content":"稍转阳和解积阴，暂停汤熨事微吟。翠禽娱客有佳哢，金鲫知人无杀心。一片不留花着树，数竿忽见笋成林。野蹊滑滑泥平膝，荷锸奴扶试一寻。","dynasty":"宋代","title":"小园即事五首"}
{"author":"刘克庄","content":"坠帻长须丑，遗靴一足濡。不须诃小鬼，烂醉要渠扶。","dynasty":"宋代","title":"记杂画·醉钟馗"}
{"author":"刘克庄","content":"京桧皆黄发老，攸熺各黑头公。当时号为小相，至今叹作顽童。","dynasty":"宋代","title":"春夜温故六言二十首"}
{"author":"刘克庄","content":"岳下无耆老，何从访旧闻。不知紫岩墓，更隔几重云。","dynasty":"宋代","title":"发岳市三首"}
{"author":"刘克庄","content":"蒲鞭渐弛，＿＿渐少，安用知他帘外。从今也莫察渊鱼，做到不忍欺田地。四民香火，五营笳吹，来献一杯寿水。大家赞祝太夫人，长伴取、鲁侯燕喜。","dynasty":"宋代","title":"鹊桥仙（乡守赵计院生日）"}
{"author":"刘克庄","content":"衰迟已迫挂冠年，三黜皆因恋九迁。且傍雁行游福地，免陪豹尾幸甘泉。早知丹汞方难验，晚悟□□□不然。闻说青云梯磴捷，老无肩力可攀缘。","dynasty":"宋代","title":"又次居厚韵一首"}
{"author":"刘克庄","content":"一尖一髠一逢掖，鼎足剧饮豪无敌。前杯未酹注后杯，髠腹虽大盛不得。就中觱篥胆尤粗，奋臂乃欲倒葫芦。瞿聃有此两高弟，彼儒以是丘之徒。老夫少年亦酣畅，衰病着身屏盆盎。颇能和会三家书，安敢追陪百觚量。","dynasty":"宋代","title":"三醉图"}
{"author":"刘克庄","content":"郎陵后嗣尤推彧，太傅诸孙最数嘉。之子固无惭尔祖，此翁所望大吾家。夺标羞与儿童竞，佩印才堪妾妇夸。案上菖蒲勤洗沐，灵苗见说有时花。","dynasty":"宋代","title":"次韵竹溪题达卿后坡"}
{"author":"刘克庄","content":"昔似子期善听，今如祈父不总。怕有学人问话，向道老僧害聋。","dynasty":"宋代","title":"老病六言十首呈竹溪"}
{"author":"刘克庄","content":"弟兄玉映更珠联，岂减玄晖与惠连。却笑漠人无具眼，羡它李郭作神仙。","dynasty":"宋代","title":"三月二十一日泛舟十绝"}
{"author":"刘克庄","content":"聪老才堪将，髠缁意未平。僧中能结客，禅外又谈兵。喜听诗家话，多知虏地情。何当长须发，遣戌国西营。","dynasty":"宋代","title":"聪老"}
{"author":"刘克庄","content":"晚雨冷冷子夜风，杜鹃啼月小墙东。江南词客惜春老，清晓披衣拾坠红。","dynasty":"宋代","title":"春暮"}
{"author":"刘克庄","content":"草草池亭宴。又何须、珠＿络臂，琵琶遮面。宾主一时词翰手，倏忽龙蛇满案。传写处、尘飞莺啭。但得时平鱼稻熟，这腐儒、不用青精饭。阴雾扫，霁华见。使君偿了丰年愿。便从今、也无敲扑，也无厨传。试拂笼纱看壁记，几个标名渠观。想九牧、闻风争羡。此老饱知民疾苦，早归来、载笔薰风殿。诗有讽，赋无劝。","dynasty":"宋代","title":"贺新郎（郡宴和韵）"}
{"author":"刘克庄","content":"脱发纷纷雪满簪，逢春非复少年心。旋分菜把来穷巷，遥忆花枝满上林。寒拥絮衣看谒懒，老耽绮语业缘深。竹居东道风光主，乞与甘棠蔽芾阴。","dynasty":"宋代","title":"和外弟方遇立春"}
{"author":"刘克庄","content":"苦爱堂厨美，貛郎喜覆羹。饱食林下笋，输与邵先生。","dynasty":"宋代","title":"记小圃花果二十首"}
{"author":"刘克庄","content":"齿宿何妨意尚新，向来误认假为真。漏名左相门首客，占籍愚公谷里人。上知岂无千虑失，下官惟有两眉颦。史臣传与颂台谥，未抵杯中物切身。","dynasty":"宋代","title":"次韵林太渊二首"}
{"author":"刘克庄","content":"□定飞仙去不留，惜余生晚欠从游。种明逸后屈二指，范景仁边放一头。有鹿门栖堪遁去，无菟裘计径归休。却怜荷蓧非真隐，鸡黍殷勤止仲由。","dynasty":"宋代","title":"吾里前辈林删定甫六十挂冠夹漈艾轩诸老"}
{"author":"刘克庄","content":"曾攀玉李青冥上，亦摘蟠桃缥缈边。定是三生有灵骨，谪归犹作荔支仙。","dynasty":"宋代","title":"荔支盛熟四绝"}
{"author":"刘克庄","content":"彩胜矜时节，其如两鬓皤。所欣解馀冻，已觉扇微和。牧竖眠吹笛，渔翁起晒簑。土牛蹄角赤，休咎果如何。","dynasty":"宋代","title":"立春"}
{"author":"刘克庄","content":"田横死士今亡矣，陈豨从车安在哉。独有尉佗尚黄屋，故应两费陆生来。","dynasty":"宋代","title":"陆贾二首"}
{"author":"刘克庄","content":"□□渔辄获，元□□几戕。不足烦三顾，毋宁且□□。刳鑽供卜筮，巾笥沐恩光。何似泥中伏，朝朝出太阳。","dynasty":"宋代","title":"又和南塘十首"}
{"author":"刘克庄","content":"吾闻曲礼当凶岁，诸大夫安敢食粱。婢臛香芹羹过美，水车声畔不能尝。","dynasty":"宋代","title":"夏旱四首"}
{"author":"刘克庄","content":"老大重登聘士台，客怀牢落可曾开。临流往往看鸢堕，入蜀时时见马来。有约青山何日去，无根白发是谁栽。自嫌不带功名骨，只合眠莎与坐苔。","dynasty":"宋代","title":"老大"}
{"author":"刘克庄","content":"愁见当时玉镜台，返魂无诀可胜哀。暮年尚有馀情在，月下迢迢挈影来。","dynasty":"宋代","title":"四叠"}
{"author":"刘克庄","content":"端人舌本钝如槌，自画村眉不入时。门巷张罗宾客少，车轮生角仆夫悲。共游洛下凋零尽，末向岩头付嘱谁。为吾子师余岂敢，伊家元有大宗师。","dynasty":"宋代","title":"和林太渊二首"}
{"author":"刘克庄","content":"谁引扶胥水入城，循除终日爱琮琤。天风何许佩环响，秋色自然竽籁声。尽洗珠犀宁受涴，少留琴鹤未须行。它年父老传都漕，名与濂翁一样清。","dynasty":"宋代","title":"次黄殿讲鸣佩亭"}
{"author":"刘克庄","content":"金谷觞豪友，珠楼拥艳姬。南交来处悖，东市悔何追。","dynasty":"宋代","title":"杂咏一百首·石崇"}
{"author":"刘克庄","content":"就莆食菜国恩优，昼锦全胜万里侯。却笑向来师尚父，磻溪不老老营丘。","dynasty":"宋代","title":"八十吟十绝"}
{"author":"刘克庄","content":"雌燕营巢切，鸣鸠爱子均。荆练孟光饰，玉雪敬凄身。女史无其匹，宗姬有若人。里中多作诔，何况忝朱陈。","dynasty":"宋代","title":"挽方揭阳内子一首"}
{"author":"刘克庄","content":"费亭侯在日，乱已有萌芽。养得螟蛉种，犹能覆汉家。","dynasty":"宋代","title":"杂咏一百首·曹腾"}
{"author":"刘克庄","content":"曲学多希世，方穿竟忤时。麈谈巾垫角，燕处案齐眉。峙鹄非常秀，离鸾得许悲。残年有何乐，偏作故人诗。","dynasty":"宋代","title":"挽王礼部二首"}
{"author":"刘克庄","content":"仙不离人世，何须远觅仙。桃花最深处，更著小渔船。","dynasty":"宋代","title":"二月初七日寿溪十绝"}
{"author":"刘克庄","content":"二集一传一不传，可能宝晋胜坡仙。苏郎不醉常如醉，米老真颠却辨颠。","dynasty":"宋代","title":"米元章有帖云老弟山林集多于眉阳集然不袭古"}
{"author":"刘克庄","content":"议郎座上识郎君，窃意趋庭有异闻。客屦今无同辈在，书灯昔与长公分。虫冰寒暑余侵耄，萤雪光阴子尚勤。见说架签犹万卷，肯将浊臭博清芬。","dynasty":"宋代","title":"昔与仙游傅常傅父子游从识其幼子方总角晚归"}
{"author":"刘克庄","content":"厨人需米盐，匠氏索材甓。先当缮井灶，次议补篱壁。自古托天公，讵肯怨河伯。后村空劝缘，诗不一钱直。莫愁草堂赀，必得檀越力。","dynasty":"宋代","title":"周天益由福侨剑水灾毁室辄奉小诗劝缘"}
{"author":"刘克庄","content":"自有箪瓢乐，那须璧锦迎。后凋仁者寿，独往圣之清。古之称千驷，今犹重两生。吾衰久无泪，一恸为耆英。","dynasty":"宋代","title":"哭章泉二首"}
{"author":"刘克庄","content":"长剑拄颐刀纳鞾，得如曝背趁阳和。买邻底用百万价，好事争为十二窝。异日史臣应有考，同时朝士欲无多。与君死守西山学，莫遣人讥末路蹉。","dynasty":"宋代","title":"三和二首"}
{"author":"刘克庄","content":"行世安能保不刊，自怜敝帚笑傍观。熏香未可疏班马，抓痒无过看杜韩。雷挟六丁来取易，天教两鸟不鸣难。吾闻海上鲸堪脍，休把鸾刀切蚁肝。","dynasty":"宋代","title":"温陵诸贤接刊拙稿竹溪且院有诗助噪戏和一首"}
{"author":"刘克庄","content":"方士诳三郎，蟾宫事渺茫。至尊宜夕月，安敢问霓裳。","dynasty":"宋代","title":"池上对月五首其四"}
{"author":"刘克庄","content":"不但行吟又卧披，掩编因有感于斯。竞为蛙蚓号鸣态，乌睹龙鸾夭矫姿。损挹嫌人称大好，琢磨容我指微疵。自惭学识非匡鼎，安敢陪君共说诗。","dynasty":"宋代","title":"丁酉九月十四日黄源岭客舍题黄瀛父近诗"}
{"author":"刘克庄","content":"身畔无钗泽，何由葬礼奢。明时选人妇，先帝近臣家。白首持巾帨，青灯楫苎麻。寺西同窆处，风日怆寒笳。","dynasty":"宋代","title":"挽林推官内方孺人"}
{"author":"刘克庄","content":"先君遗令有馀哀，自扫苍苔酹一杯。八十孤孙头尽白，未知更得几回来。","dynasty":"宋代","title":"谒墓五首"}
{"author":"刘克庄","content":"占断百花白，摘来三伏凉。着身素馨国，荀令未为香。","dynasty":"宋代","title":"即事十首"}
{"author":"刘克庄","content":"与君非复昔年时，我瞎君聋各已衰。萤案头光何必照，蚁床下斗不须知。嵇康老觉形骸懒，扁鹊亡无耳目医。只恐蒲轮催强起，林间未免独吟诗。","dynasty":"宋代","title":"寄呈阳岩"}
{"author":"刘克庄","content":"大观鹏与鴳，小智管并蠡。椿菌年脩短，夔蚿足少多。交锋蜗左角，森戟蚁南柯。惟酒能齐物，醺醺合太和。","dynasty":"宋代","title":"题陈主学达观堂二首"}
{"author":"刘克庄","content":"老倦逢迎揖客稀，上人乃肯顾柴扉。愧无林下茶瓜待，忽有空中杖锡飞。师瘦能吟无本句，吾穷难赠大颠衣。此行不枉观南海，探得珊瑚满载归。","dynasty":"宋代","title":"赠天台通上人"}
{"author":"刘克庄","content":"拂袖归来计未疏，别规爽垲卜新居。即今独擅百弓地，当日惟携一束书。户外何须置行马，坐中不必尽悬鱼。渠亦若与人家国，输与兴公赋遂初。","dynasty":"宋代","title":"饮良翁宫教新第二首"}
{"author":"刘克庄","content":"昔笑聪秃首，如韩戏观师。若聪今见我，汝亦有几时。","dynasty":"宋代","title":"理发二首"}
{"author":"刘克庄","content":"龙泉笔绝文章熄，此作居然可贵珍。激处翻嫌董生缓，新来却笑退之陈。假令覆瓿无知者，尚可藏山待后人。外物区区均粪土，祝君爱取不赀身。","dynasty":"宋代","title":"题永嘉黄仲炎文卷二首"}
{"author":"刘克庄","content":"颜发今如此，光阴更几何。不堪上麟阁，只合入鸡窠。足弱追花懒，瞳昏认字讹。一般差自慰，卷里警联多。","dynasty":"宋代","title":"丙寅记颜"}
{"author":"刘克庄","content":"有香影处即追攀，岂必西湖水月间。若问何人传此诀，后村翁授小孤山。","dynasty":"宋代","title":"梅花十绝答石塘二林"}
{"author":"刘克庄","content":"古来神异少，天下妄庸多。文帝能全意，曹瞒竟杀佗。","dynasty":"宋代","title":"杂咏一百首·华佗"}
{"author":"刘克庄","content":"丁宁僮可沽佳酒，戒饬阍毋纳恶宾。种杞菊非求饱者，思莼菜是见几人。食甘鮓饭安排易，出驾鸡栖受用贫。却笑曹瞒遗令侈，黔娄殓不待衣巾。","dynasty":"宋代","title":"四和"}
{"author":"刘克庄","content":"泉声虢虢树苍苍，云有高僧占一房。粮绝罕曾起烟火，佛来不肯下禅床。缁流谁可传宗旨，黄敕难招坐道场。何必真分一间住，偶为但过亦清凉。","dynasty":"宋代","title":"余平生不至庐山六月廿八日夜梦同孙季蕃游焉"}
{"author":"刘克庄","content":"经书上卿曰刘子，史称三老为董公。赵章泉自号晏叟，朱先生一字遁翁。","dynasty":"宋代","title":"七十九吟十首其七"}
{"author":"刘克庄","content":"白发夷门老，能兴晋鄙师。魏王备它盗，曾不备如姬。","dynasty":"宋代","title":"杂咏一百首·侯嬴"}
{"author":"刘克庄","content":"□汉七叶主，励精致中兴。非惟霸王杂，亦以刑名绳。哀哉三能臣，来如蛾赴灯。贤矣二大夫，逝若鱼脱罾。韩藓至崛彊，异世犹服膺。嗟余归已晚，钓游记昔曾。虽无都门饯，幸有下泽乘。独恨赐金尽，无以欢亲朋。","dynasty":"宋代","title":"蒙仲以二画寿予生朝各题一诗二疏图"}
{"author":"刘克庄","content":"几树繁红映碧湾，苎萝山下见芳颜。分明消得黄金屋，却堕荒蹊野径间。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"廉使端如秤样平，行台非以刻为明。未论汉吏摇山力，且听尧民击壤声。","dynasty":"宋代","title":"次漕庾两使者绝句韵六首"}
{"author":"刘克庄","content":"雁足书良是，鸾胶事已非。如何子卿内，不待藁砧归。","dynasty":"宋代","title":"杂题十首"}
{"author":"刘克庄","content":"战鼙非起自渔阳，到冠皆由偃月堂。相国裘虽来贺捷，蚩尤旗尚收亡芒。厨车古有刑都市，宝剑今谁请尚方。莫倚圣朝家法恕，前卢后蔡亦投荒。","dynasty":"宋代","title":"书事十首"}
{"author":"刘克庄","content":"古人重言德，初不论倾城。切莫伤容鬓，犹堪嫁孔明。","dynasty":"宋代","title":"杂咏一百首其九十六阿承女"}
{"author":"刘克庄","content":"汗血名驹白玉鞭，本初父子喜华鲜。只今无复狂游侣，自卸驴鞍古店前。","dynasty":"宋代","title":"同郑君瑞出濑溪即事十首"}
{"author":"刘克庄","content":"晏温全不似霜天，开遍芙蓉蜀锦鲜。昔我父兄悭上寿，今君翁媪各稀年。清狂尚欲簪花舞，答飒无端据槁眠。闻道日边消息好，除书断在一阳前。","dynasty":"宋代","title":"寿计院族兄"}
{"author":"刘克庄","content":"苍山七百亩，主人新买断。于时积雾开，素瀑挂青汉。泠泠瑟初铿，璀璀珠乍贯。久晴雨瓢翻，忽暖冰柱泮。恍如白浪涌，翔舞下凫雁。又疑黄河决，萗祭沉玉瓒。不然蟒出穴，或是虹吸涧。客言下有潭，龙伏不可玩，攫拿起云气，喷薄苏岁旱。平生爱奇心，欲此筑飞观。沿流踏浅清，陟巘腾汗漫。低头拜主人，分我华山半。","dynasty":"宋代","title":"赋西淙瀑布得断字"}
{"author":"刘克庄","content":"坐久乌薪尽，呼童扫叶忙。海风过雪冷，冬夜抵年长。故纸真糟粕，枯骴孰臭香。老无闲记性，读罢转头忘。","dynasty":"宋代","title":"夜坐二首"}
{"author":"刘克庄","content":"已向深林卓小庵，是中仅可着禅龛。士师何止三无愠，中散居然七不堪。一去重华那复得，方当盛汉勿多谈。近来弟子俱行脚，谁伴山僧面壁参。","dynasty":"宋代","title":"题小室二首"}
{"author":"刘克庄","content":"自从七窍凿，无复六根全。鲸死彗星出，蟆枯月魄圆。","dynasty":"宋代","title":"七窍凿"}
{"author":"刘克庄","content":"叔夜真龙凤矣，嗣宗犹螟蠃然。一以广陵散死，一以劝进表全。","dynasty":"宋代","title":"冬夜读几案间杂书得六言二十首"}
{"author":"刘克庄","content":"公似长松特秀冬，青蒿安敢与松同。高于岱顶谁曾览，远若河源未易穷。历块岂无追电骏，步虚疑有架天虹。吾诗直犹砖抛耳，载宝而归所得丰。","dynasty":"宋代","title":"仓使和诗出奇不穷再次韵四首其四"}
{"author":"刘克庄","content":"束帛徵诸老，深衣立一儒。乡人偕猎较，童子共凤雩。屑屑羞来往，兢兢迨举扶。自惭衰竭久，书墓觉词芜。","dynasty":"宋代","title":"挽林焕章二首"}
{"author":"刘克庄","content":"鸡絮交欢远，琵琶寄恨深。早知胡地冷，永巷亦甘心。","dynasty":"宋代","title":"杂题"}
{"author":"刘克庄","content":"弹指七十年，颜发遽如此。棒喝夹攻之，碓磨备尝矣。","dynasty":"宋代","title":"南山感旧其四"}
{"author":"刘克庄","content":"物贵皆缘自币轻，丝身谷腹费经营。公卿文学方矛盾，黔首何时见太平。","dynasty":"宋代","title":"丁卯元日十首"}
{"author":"刘克庄","content":"篚苞不复入修门，民力微苏物渐蕃。见说海边停{左鱼右差}局，介鳞亦被相君恩。","dynasty":"宋代","title":"郑丞相生日口号十首"}
{"author":"刘克庄","content":"汉唐科目各招延，中者端如拾芥然。明水赋曾拘八韵，大廷策亦限三篇。窃窥古调谐轩律，留取高吟和舜弦。圣代作人添舍法，祝君走马止三年。","dynasty":"宋代","title":"答王与立上舍"}
{"author":"刘克庄","content":"一春闵雨动龙颜，晓殿权停贺雪班。林下散人看邸报，也疏把酒废游山。","dynasty":"宋代","title":"春旱四首其一"}
{"author":"刘克庄","content":"驱鹊营桥，呼蟾出海，朝朝暮暮遥相望。谁知风雨此时来，银河便有些波浪。玉兔迷离，金鸡嘲口析，二星无语空惆怅。元来上界也多魔，天孙长怨牵牛旷。","dynasty":"宋代","title":"踏莎行（巧夕）"}
{"author":"刘克庄","content":"方喜燃藜向石渠，岂知仅拥两轮朱。非为郡失好太守，便恐世无行秘书。酒渍双鸡惭薄薄，表论一鹗谩区区。即今交道尤难恃，试问原头几素车。","dynasty":"宋代","title":"方蒙仲秘书哀诗三首"}
{"author":"刘克庄","content":"衡与脩皆捋虎须，不论公干与元瑜。讥弹山寺诗为谤，指点沧洲疏似谀。毛垢人将吹洗汝，涅磨渠不磷缁乎。劝君刊落闲枝叶，佩服高柴一字愚。","dynasty":"宋代","title":"君畴仰晦茂功蒙仲和余差须韵二诗再答二首其二"}
{"author":"刘克庄","content":"徙倚溪亭惜坠芳，恨无异域返魂香。残枝并恐风吹去，插在金瓶置坐傍。","dynasty":"宋代","title":"再和十首其六"}
{"author":"刘克庄","content":"造物将如此老何，悬车以后稿犹多。晋刘伶醉戏为颂，楚接舆狂偶作歌。","dynasty":"宋代","title":"杂咏七言十首"}
{"author":"刘克庄","content":"王孙乘颢气，九万里空洞。春风吹玉唾，点点成彩凤。不惟仆命骚，直恐无雅颂。暮归阿{上弥下女}嗔，奴辈锦囊重。","dynasty":"宋代","title":"昌谷"}
{"author":"刘克庄","content":"雁回杳杳浑无报，鹊语啾啾似有凭。忽得远书看百过，眼昏自起剔残灯。","dynasty":"宋代","title":"和仲弟十绝"}
{"author":"刘克庄","content":"店妪明灯送，前村认未真。山头云似雪，陌上树如人。渐觉高星少，才分远烧新。何烦看堠子，来往暗知津。","dynasty":"宋代","title":"早行"}
{"author":"刘克庄","content":"儿女相携看市优，纵谈楚汉割鸿沟。山河不暇为渠惜，听到虞姬直是愁。","dynasty":"宋代","title":"田舍即事十首"}
{"author":"刘克庄","content":"四山犹被乱云封，卧听檐声洗病悰。焦谷萌芽非尔力，晚花膏沐为谁容。水田渺渺飞双鹭，旸谷徐徐起六龙。莫道农家无供帐，扶疏绕屋绿阴浓。","dynasty":"宋代","title":"又和六首"}
{"author":"刘克庄","content":"古有如瓶李，得之海上仙。如何阿戎辈，钻核怕人传。","dynasty":"宋代","title":"记小圃花果二十首其十一李"}
{"author":"刘克庄","content":"先帝谋元帅，烦公护蜀淮。军皆歌范老，民各像乖崖。北顾犹关虑，西归已卷怀。早令扶日月，宁不扫氛霾。","dynasty":"宋代","title":"挽崔丞相三首"}
{"author":"刘克庄","content":"寡女画眉通好，邻姬捧心效颦。况有黄金买赋，不羡碧玉嫁人。","dynasty":"宋代","title":"又六言二首"}
{"author":"刘克庄","content":"老农相戒早输官，何日爰书得少宽。明府安知帘外事，路人却见水中瘢。","dynasty":"宋代","title":"秋旱继以大风即事十首"}
{"author":"刘克庄","content":"世儒通易少，公子信人豪。几载韦编绝，三篇纸价高。素心鄙温饱，馀事及风骚。台阃招徕广，勾朱不足劳。","dynasty":"宋代","title":"题赵主簿省试议并以将行"}
{"author":"刘克庄","content":"昨日人回问塞垣，阵前多有未招魂。营司不许分明哭，寒月家家照泪痕。","dynasty":"宋代","title":"戌妇词三首"}
{"author":"刘克庄","content":"梦里谁无彩笔，暗中别有朱衣。苏二得援失荐，欧九黜几取煇。","dynasty":"宋代","title":"代举人主司问答六言二首"}
{"author":"刘克庄","content":"借问缘何事，年年带笑容。春风无可笑，止有笑衰翁。","dynasty":"宋代","title":"记小圃花果二十首"}
{"author":"刘克庄","content":"御阶人看放班回，谁记乾淳旧事哉。进卷已尝观所主，闻弦上欲老其才。割鸡必待民谣著，峨豸多由县谱来。莫道胜流俱不屑，艾轩做了到诚斋。","dynasty":"宋代","title":"送大渊宰安溪七言三首其一"}
{"author":"刘克庄","content":"旧说闽人夺节稀，先生独抱岁寒姿。老年绛帐聊开讲，当日乌台要勘诗。东合不游缘有气，草堂未架为无赀。轻烟小雪孤山路，折賸梅花寄一枝。","dynasty":"宋代","title":"别敖器之"}
{"author":"刘克庄","content":"施先生学有源流，家自长安徒益州。畴昔建牙当一面，只今失国托诸侯。身侨岳麓无生计，目断岷峨起暮愁。闻道汉廷须黼黻，蜀珍那得此淹留。","dynasty":"宋代","title":"赠施道州二首"}
{"author":"刘克庄","content":"未答前书每有惭，忽收近讯自开缄。缴回玉笥山人号，换得金门羽客衔。石鼎联诗尘满砚，竹宫应制草盈函。可怜予与君俱错，投老方思卸戏衫。","dynasty":"宋代","title":"寄杨休文高士"}
{"author":"刘克庄","content":"肮脏倚门如敖，滑稽玩世非颠。坡即崇宁奎宿，白是开元谪仙。","dynasty":"宋代","title":"和黄彦华帅机六言十首"}
{"author":"刘克庄","content":"翁与梅花即主宾，月中缟袂对乌巾。不知卫玠何为者，举世推他作玉人。","dynasty":"宋代","title":"梅花十绝答石塘二林"}
{"author":"刘克庄","content":"贵家纨袴金梭织，贫家布袴才蔽膝。半夜打门持文书，脱袴贳酒待里胥。何时赎袴要御寒，亦为官掩催租瘢。","dynasty":"宋代","title":"禽言九首·脱布袴"}
{"author":"刘克庄","content":"篱援萧疏常奥寒，西从蜀岭北淮山。少狂曾似身摩垒，衰暮今无力拓关。烽火终年烦斥堠，车书何日混舆寰。佽飞冗惰楼船敝，谁为朝家备海湾。","dynasty":"宋代","title":"又闻边报四首"}
{"author":"刘克庄","content":"后有良工识苦心，今无善听孰知音。老来字字趋平易，免被儿童议刻深。","dynasty":"宋代","title":"三月二十五日饮方校书园十绝"}
{"author":"刘克庄","content":"雌燕营巢切，鸣鸠爱子均。荆练孟光饰，玉雪敬凄身。女史无其匹，宗姬有若人。里中多作诔，何况忝朱陈。","dynasty":"宋代","title":"挽方揭阳内子一首"}
{"author":"刘克庄","content":"昔南使粤北防秋，闻汝啼声悔远游。我忆故乡归久矣，君归未得使人愁。","dynasty":"宋代","title":"杜鹃问答二首"}
{"author":"刘克庄","content":"仲尼已没世无师，新学专门各自私。死守不为它说胜，秘藏似恐外人窥。欲招程子看通典，兼起欧公讲击辞。浩叹迩来耆旧尽，绪言分付与群儿。","dynasty":"宋代","title":"书感"}
{"author":"刘克庄","content":"鹅湖始若小异，虎溪岂必皆同。平亭晦庵子静，揑合渊明远公。","dynasty":"宋代","title":"儒释"}
{"author":"刘克庄","content":"綵胜矜时节，其如两鬓皤。所欣解馀冻，已觉扇微和。牧竖眠吹笛，渔翁起晒蓑。土牛蹄角赤，休咎果如何。","dynasty":"宋代","title":"立春"}
{"author":"刘克庄","content":"诏免延英对，轻装见吏民。极知忙捄埋，岂是急颁春。邑为搜空坏，州因献羡贫。此行休戚击，未敢贺朱输。","dynasty":"宋代","title":"送陈寺丞守延平"}
{"author":"刘克庄","content":"冲寒何处去，新戌尚来年。客劝休辞幙，君言已买船。霜清江有蟹，叶脱木无蝉。若过东林寺，携家往问禅。","dynasty":"宋代","title":"送邹景仁"}
{"author":"刘克庄","content":"诲子如陶母，持身比伯姬。携扶同出峡，侨寄未还枝。阡有时而表，魂无所不之。一端差慰意，徐字与杨碑。","dynasty":"宋代","title":"题孙母陈孺人墓志"}
{"author":"刘克庄","content":"晚喜獾郎学，前知杜宇声。乃知常处士，不及邵先生。","dynasty":"宋代","title":"题四贤像邵康节"}
{"author":"刘克庄","content":"台使选良牧，诏下帝曰俞。高牙植华艦，钱者来倾郛。明月满丽谯，寒光映尊壶。桂人愿少留，昭人望疾驱。一室可为政，况乃有国都。岭民日以耗，丁口彊半无。洋洋紫云诏，侯其勒座隅。道乡游息处，暇日披榛芜。鄙拙忝投分，临风临踌躇。颇念友离索，宁论鬼揶揄。何繇扣铃阁，百榼倾兵厨。","dynasty":"宋代","title":"中秋湘南楼饯张昭州"}
{"author":"刘克庄","content":"莫叹家庭远，卿侯即父师。尚于吾缱绻，定不汝瑕疵。","dynasty":"宋代","title":"送明甫初筮十首"}
{"author":"刘克庄","content":"卫生草草昧周防，小郡无医自处方。采下菊宜为枕睡，碾来芎可入茶尝。身因病转添萧飒，人到衰难再盛强。旧喜读书今亦懒，铜炉慢炷一铢香。","dynasty":"宋代","title":"卫生"}
{"author":"刘克庄","content":"自从失关隘，国荡无藩篱。血喋渭耕处，草荒汉坛基。获复以泸叛，坏势如败棋。设非城古渝，遂举蜀弃之。吁嗟今之人，不念筑者谁。但见绳陈汤，未闻言李齐。曾忆建隆殿，老柏生新枝。方喜立赤帜，俄已变黑旗。昔欲包秦巩，今乃防嘉眉。澈也客金吾，于何驻旌麾。孟坚出塞铭，仲宣从军诗。吾耄不可待，何以慰离思。","dynasty":"宋代","title":"杂兴其二"}
{"author":"刘克庄","content":"施先生学有源流，家自长安徒益州。畴昔建牙当一面，只今失国托诸侯。身侨岳麓无生计，目断岷峨起暮愁。闻道汉廷须黼黻，蜀珍那得此淹留。","dynasty":"宋代","title":"赠施道州二首"}
{"author":"刘克庄","content":"蒲鞭渐弛，缿筒渐少，安用知他帘外。从今也莫察渊鱼，做到不忍欺田地。四民香火，五营笳吹，来献一杯寿水。大家赞祝太夫人，长伴取、鲁侯燕喜。","dynasty":"宋代","title":"鹊桥仙·蒲鞭渐弛"}
{"author":"刘克庄","content":"耄矣犹耽学，天乎不背师。仅馀芭受业，曾许赐言诗。鲁兀存尊足，虞翻乏媚姿。回头谢房魏，努力辅明时。","dynasty":"宋代","title":"和朱主簿四首"}
{"author":"刘克庄","content":"胡公饮菊潭，八十冠貂蝉。高叟饮菊磵，六十雪满颠。胡公死无名，高叟生无权。权随粪土尽，名与穹壤传。刘生劝高叟，世事不两全。饥且拾落英，渴且{左奭右斗}寒泉。快吟三千篇，多活五百年。","dynasty":"宋代","title":"题高九万菊磵"}
{"author":"刘克庄","content":"游人似蚁磨边旋，惊怪壶中有别天。铁画谁如奎画妙，锦湖赛过鉴湖贤。悬知星照严光濑，不管江通鲁望田。昭代未应无狗监，诵公新作冕旒前。","dynasty":"宋代","title":"席间次水村主人韵"}
{"author":"刘克庄","content":"三杯攻散愁肠易，百岁频开笑口难。谁与南柯太守说，黄粱未熟且追欢。","dynasty":"宋代","title":"不寝二首"}
{"author":"刘克庄","content":"后四年发箧见之，有感帝赐玄圭，臣妾潘衡，奴隶侯璋。因封还除目，见瞋鬼质，窜涂贽卷，取怨奇章。肯比寒儒，自夸秘宝，十袭庭＿寸许香。下岩石，要朝朝磨试，不论闲忙。何须狗监揄扬。这衡尺曾经圣手量。纵埋之地下，居然光怪，栖之梁上，亦恐偷将。蓬户无人，花村有犬，添几重茅覆野堂。交游少，约文房四友，泛浩摩苍。","dynasty":"宋代","title":"沁园春"}
{"author":"刘克庄","content":"悬弧之旦。忆争骑竹马，各怀金弹。恨岁月、去我堂堂，向酒畔愁生，镜中颜换。灶坏丹飞，慢追悔、邺侯婚宦。已发心忏悔，免去猴冠，卸下麟楦。依稀仆家铁汉。虽末梢老寿，初节魔难。幸闻早、省了柳枝，更送了朝云，尘念俱断。丈室萧然，独病与、乐天相伴。但归依西方，拈起向来一瓣。","dynasty":"宋代","title":"解连环"}
{"author":"刘克庄","content":"曾峨豸角立朝端，贵近闻名胆尚寒。古冢狐狸何足问，法筵龙象各傍观。青霄直上云梯易，白首能坚铁壁难。想见洛阳为纸贵，争传献可袖中弹。","dynasty":"宋代","title":"送洪侍御二首"}
{"author":"刘克庄","content":"有意祝灵椿，无堪献野芹。玉杯真缪巧，金镜最忠勤。","dynasty":"宋代","title":"丁巳启建二首"}
{"author":"刘克庄","content":"先朝筑此要防边，不遣胡儿见战船。遮断难传河朔檄，修来大费水衡钱。书生空抱闻鸡志，故老能言饮马年。惭愧戌兵身手健，箔楼各占一间眠。","dynasty":"宋代","title":"瓜洲城"}
{"author":"刘克庄","content":"顷传汤序心倾挹，兹得姚钞手阖开。朱子所疑非孔传，汉儒之罪甚秦灰。时清纵未经筵召，岁晚宁无掌故来。揽辔远臣惭力薄，不能为国论遗材。","dynasty":"宋代","title":"题馀干姚三锡书钞"}
{"author":"刘克庄","content":"一闻尧禅后，洗耳急归休。邻叟嫌泉浊，牵牛饮下流。","dynasty":"宋代","title":"杂咏一百首其三十一许由"}
{"author":"刘克庄","content":"乞骸亲奉留行诏，擢发犹蒙掩覆恩。泽畔累臣回首处，汤村已远更徐村。","dynasty":"宋代","title":"辛亥各口占十绝其三"}
{"author":"刘克庄","content":"此段君王付托谁，明公身可荷安危。常游簪带春携客，忽夺崑崙夜出奇。忠定罢兵才建绍，襄公讨叛止邕宜。腐儒虽惫如同载，堪稿平蛮第二碑。","dynasty":"宋代","title":"送胡石璧帅广西二首"}
{"author":"刘克庄","content":"门外呵寒客，鹑衣百结悬。藏瓶犹可扑，莫费水衡钱。","dynasty":"宋代","title":"岁除即事十首"}
{"author":"刘克庄","content":"造物生才自昔难，此君夭矫类龙鸾。圣贤本柄藏椰子，佛祖机锋寓棘端。畴昔诸人多北面，暮年万里着南冠。伤心海内交游尽，箧有遗书不忍看。","dynasty":"宋代","title":"怀曾景建二首"}
{"author":"刘克庄","content":"药囊价重百车渠，肯受村翁折简呼。失喜迎君瞻紫气，必能为我索玄珠。晨兴舐鼎尝残药，夕暝吹灯据槁梧。乞取刀圭补精髓，天公岂忍瞎癯儒。","dynasty":"宋代","title":"再赠一首"}
{"author":"刘克庄","content":"岁计无馀逢谷贵，晚餐有味觉蔬嘉。赊邻人酒堪留客，藏善和书尚满家。稍喜熊儿理精熟，常嫌犬子赋虚夸。鲁论新义何时毕，相约溪头共看花。","dynasty":"宋代","title":"次韵竹溪题达卿后坡"}
{"author":"刘克庄","content":"甥馆恩通内，妃茔诏卜邻。来应自仙佛，去尚恋君亲。望送龙绡湿，封崇鹤表新。不能秉彤管，羞愧作词臣。","dynasty":"宋代","title":"皇女周汉国端孝公主挽诗二首其二"}
{"author":"刘克庄","content":"闹处掉头挥手去，定中惟影与形俱。幼而好赋同侪少，老矣劬书独学孤。后殿君如傲霜菊，早衰吾似望秋蒲。痴人多恋黄粱梦，不信先生梦也无。","dynasty":"宋代","title":"笑黄德远"}
{"author":"刘克庄","content":"去国为农混里廛，故旧抛向短檠边。台卿複壁犹温孟，夷甫排墙始悔玄。送老只消营藁葬，买春不过费榆钱。枯肠欲汲无涓滴，谁道先生万斛泉。","dynasty":"宋代","title":"和季弟韵二十首"}
{"author":"刘克庄","content":"北客由来惮入南，仆家谏议饱曾谙。谁云瘴雾非吾上，曾有魁躔住此庵。身重岂容眉斧伐，时危犹要脊梁檐。公归未必怀陈迹，留与州人作美谈。","dynasty":"宋代","title":"梅州杨守铁庵"}
{"author":"刘克庄","content":"旷土茫茫无主名，朱门惟恐籍分明。老农犹记淳熙事，太息文公志未行。","dynasty":"宋代","title":"龙溪道中"}
{"author":"刘克庄","content":"向来储粟辅常平，招鹤翁曾为证明。可是□□□□者，邑人久不识弦声。","dynasty":"宋代","title":"次漕庾两使者绝句韵六首"}
{"author":"刘克庄","content":"人物今衰少，惟侯智勇兼。悲风起关塞，斜日薄嵫崦。老子无从涕，诸贤不及髯。知心惟蜀李，应为发幽潜。","dynasty":"宋代","title":"挽李卿俦老二首"}
{"author":"刘克庄","content":"九秩复何憾，生荣没更哀。闺门天下则，地位佛中来。贝叶从头看，庭槐一手栽。侍儿闻晓磬，犹恐坐禅回。","dynasty":"宋代","title":"挽郑夫人二首"}
{"author":"刘克庄","content":"绝塞多为窟，秦时所筑城。因怜吾马渴，教饮彼泉清。霜雪卢龙塞，风烟骠骑营。远从贰师垒，瞥过武安坑。心警投鞭虏，身先荷杵兵。宁为伏波死，不作李陵生。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"古书蹖驳承讹久，新义支离折衷难。孔墨达观无异道，触蛮角立有争端。壁中科斗经传写，甕里醯鸡味笔残。老子暮年亲勘破，束书阁上不须看。","dynasty":"宋代","title":"杂兴十首"}
{"author":"刘克庄","content":"古人一饭必思偿，恩大如天未易忘。囝罢白头相告语，三生不可负容堂。","dynasty":"宋代","title":"闻五月八日宸翰口号十首"}
{"author":"刘克庄","content":"丁宽与易俱东去，神秀离禅作北宗。天恐孤山无种子，一枝分擘付寒翁。","dynasty":"宋代","title":"梅花十绝答石塘二林"}
{"author":"刘克庄","content":"富贵威权得自由，收融二子杀杨修。闲人于物无恩怨，那得仓舒只麽休。","dynasty":"宋代","title":"悼阿驹七首"}
{"author":"刘克庄","content":"剪称名将岂其然，汲汲惟求宅与田。见说淮兵殊死战，相公喝犒是私钱。","dynasty":"宋代","title":"凯歌十首呈贾枢使其二"}
{"author":"刘克庄","content":"先君遗令有馀哀，自扫苍苔酹一杯。八十孤孙头尽白，未知更得几回来。","dynasty":"宋代","title":"谒墓五首"}
{"author":"刘克庄","content":"辇路香风吹软尘，拥途士女看朱轮。朝为赫赫大京兆，暮作栖栖逆旅人。姬院肉屏俄顷散，帝城眉样一番新。惟应唤醒茅檐叟，长驾柴车戴幅巾。","dynasty":"宋代","title":"记事"}
{"author":"刘克庄","content":"茅茨迷诘曲，度谷复踰陂。世上事如许，山中人不知。牛羊晴卧野，鹅鹜晚归池。粗识为农意，秋输每及时。","dynasty":"宋代","title":"宿庄家二首其二"}
{"author":"刘克庄","content":"虽沉璧马计安施，倏忽桑田就渺瀰。说与神通君看取，潮头不到艮山祠。","dynasty":"宋代","title":"三月二十一日泛舟十绝"}
{"author":"刘克庄","content":"依然山泽一臞儒，幸有先畴与敝庐。闻说醉乡方弄印，不知堪拜小侯无。","dynasty":"宋代","title":"菜地"}
{"author":"刘克庄","content":"子美花狂已减，玉川茶兴方浓。耕处偶逢沮溺，池边懒送夔龙。","dynasty":"宋代","title":"和黄彦华帅机六言十首"}
{"author":"刘克庄","content":"读易参禅事事奇，高情已恨挂冠迟。清于楚客滋兰日，贫似唐人乞米时。家为买琴添旧债，厨因养鹤减晨炊。君看江表英雄传，何似孤山一卷诗。","dynasty":"宋代","title":"答友生"}
{"author":"刘克庄","content":"肯因冷澹怨年芳，霜满寒林月满塘。至白世间惟玉雪，不如伊处为无香。","dynasty":"宋代","title":"梅花五首"}
{"author":"刘克庄","content":"作雨宾春雪饯冬，田家休戚使家同。鱼非人所当加察，马与民皆不可穷。政尔和风并暖日，管他雌霓更雄虹。耿侯非祖荆舒者，预创常平备歉丰。","dynasty":"宋代","title":"仓使和诗出奇不穷再次韵四首"}
{"author":"刘克庄","content":"惠州副使是新差，定武端明落旧阶。尽遣秦郎晁子去，只携周易鲁论来。","dynasty":"宋代","title":"东坡故居二首"}
{"author":"刘克庄","content":"刘翰潘柽社友称，何侯直要续心灯。阴山有雪双雕下，碧落无云一鹤新。觜距专场渠克畏，鼓旗傍噪我安能。男儿何必毛锥子，麟阁云台有分登。","dynasty":"宋代","title":"题水西何侯诗卷"}
{"author":"刘克庄","content":"仁厚传嘉祐，重华继绍兴。方恢周境土，忽治汉山陵。俭匪珠襦殓，危犹玉几凭。遥知天上乐，难返白云乘。","dynasty":"宋代","title":"大行皇帝挽诗六首其一"}
{"author":"刘克庄","content":"石鼓名天下，州庠画不如。古祠犹汉旧，石刻半唐馀。翠巘供凭几，寒江照读书。恨余非楚产，来借一房居。","dynasty":"宋代","title":"石鼓"}
{"author":"刘克庄","content":"形容唐事片言中，元子文犹有古风。莫管看碑人指点，写碑人是太师公。","dynasty":"宋代","title":"浯溪二首"}
{"author":"刘克庄","content":"出县半程遥，松间认粉标。峰排神女峡，寺创德宗朝。鹳老巢高木，僧寒晒堕樵。早知人世淡，来住退居寮。","dynasty":"宋代","title":"黄檗山"}
{"author":"刘克庄","content":"贫士莫难乐不改，圣人固以遁为嘉。宁披龙具去耕野，奚事鹤书来起家。古有逸民逃举选，今无烈士矫贪夸。鬳翁晨遣诗筒至，昨夜寒灯屡结花。","dynasty":"宋代","title":"次韵竹溪题达卿后坡"}
{"author":"刘克庄","content":"传得上林种，曾于艮岳栽。吾君无嗜好，不贡一株来。","dynasty":"宋代","title":"采荔子十绝"}
{"author":"刘克庄","content":"君侯谈笑该能事，诗到元和字永和。五夜纵游聊与众，一年更借不为多。牙旗此际留宵钥，宝马来春蹋晓珂。白发老农相告语，看灯归去要栽禾。","dynasty":"宋代","title":"和张秘丞灯夕韵四首"}
{"author":"刘克庄","content":"信上多人物，华宗谱最蕃。遥遥忘世胄，仆仆傍谁门。眼毒偏奇中，心灵每预言。秃翁无阿堵，何以赠南辕。","dynasty":"宋代","title":"赠术者施元龙"}
{"author":"刘克庄","content":"官满无南物，飘然匹马还。惟应诗卷里，偷画桂州山。","dynasty":"宋代","title":"乍归九首"}
{"author":"刘克庄","content":"□□□□□，□□□□□。中伤过吻士，窥伺捷偷儿。□□□□□，□□□□□。□□露筋女，千载有荒祠。□□□□□，□□□□□。□□□□□，□处半身麻。□□□□□，□□□□□。□□□□□，□落忝承家。□□□□□，□□□□□。□富烹炰侈，颜臞饮啄馋。鼠肝虽眇小，蛛腹欲婪酣。若辈盈穹壤，哀哉馁不堪。","dynasty":"宋代","title":"蚊二首"}
{"author":"刘克庄","content":"陟浅犹须杖，谁云佛有神。乃知杯渡者，只是热瞒人。","dynasty":"宋代","title":"过水罗汉图"}
{"author":"刘克庄","content":"人老难重少。强追陪、李侯痛饮，刘郎清啸。报答秋光无一字，虚说君房语妙。且匣起、青铜休照。赖有多情篱下菊，待西风、不肯先开了。留晚节，发孤笑。孔璋客绍衡依表。有谁怜、戴花翁病，插萸人少。生不逢场闲则剧，年似龚生犹夭。吃紧处、无人曾道。到得扶他迂叟出，算貂蝉、未抵深衣帽。街酒贱，更沽釂。","dynasty":"宋代","title":"贺新郎·人老难重少"}
{"author":"刘克庄","content":"老年有奇事，天放两中秋。使君飞榭千尺，缥渺见麟洲。景物东徐城上，岁月北征诗里，圆缺几时休。俯仰慨今昔，惟酒可浇愁。风露高，河汉澹，素光流。贾胡野老相庆，四海十分收。竞看姮娥金镜，争信仙人玉斧，费了一番修。衰晚笔无力，谁伴赋黄楼。","dynasty":"宋代","title":"水调歌头·老年有奇事"}
{"author":"刘克庄","content":"珍重渠家大小君，分明二陆是前身。遥知洛下倾城看，锦样文章玉样人。","dynasty":"宋代","title":"寄二徐"}
{"author":"刘克庄","content":"尺棰拟为千世用，一梅欲足百人酸。苦心乍可齑盐里，粉骨何须鼎鼐间。","dynasty":"宋代","title":"十叠"}
{"author":"刘克庄","content":"诗作平生祟，因而废不为。君豪频挑战，吾老怯交绥。哨骑来无定，纲船发尚迟。日长无职事，半是撚髭时。","dynasty":"宋代","title":"题蔡烓主簿诗卷其一"}
{"author":"刘克庄","content":"谢病归来，便文殊相问，懒下禅床。雀罗晨有剥啄，颠倒衣裳。袖中贽卷，原夫辈、安敢争强。若不是，子期苗裔，也应通谱元常。村叟鸡鸣籁动，更休烦箫管，自协宫商。酒边唤回柳七，压倒秦郎。一觞一咏，老尚书、闲杀何妨。烦问讯，雪洲健否，别来莫有新腔。","dynasty":"宋代","title":"汉宫春（题钟肇长短句）"}
{"author":"刘克庄","content":"燕山张皇薄伐，艮岳文饰太平。黼贺克复受赏，瓘忧分裂有萌。","dynasty":"宋代","title":"春夜温故六言二十首"}
{"author":"刘克庄","content":"平生孤立懒随群，未爱标名附五君。投老病身甘碓□，无穷世事等轮云。牛衣尚许寻初服，蚕室何堪续旧闻。玉座他年如记忆，安知不讲礼融文。","dynasty":"宋代","title":"门外"}
{"author":"刘克庄","content":"别后书稀梦亦稀，忽传尺素到柴扉。不知天骥方徐步，将谓云鹏久怒飞。句律斩新过似旧，姓名略是复疑非。长官仙去宾朋散，存者依稀有杜微。","dynasty":"宋代","title":"答循倅潜起"}
{"author":"刘克庄","content":"愈悲第二牙辞去，况我今亏第一牙。嚼比牛饲衰毕现，豁如狗窦丑难遮。宴陈麟脯真虚设，庖进鱼{左月右肃}不必嗟。岁晚鲁公惟食粥，断无仙骨饭胡麻。","dynasty":"宋代","title":"齿落"}
{"author":"刘克庄","content":"杀身明逆顺，濡足救危亡。未必荀文若，甘为操子房。","dynasty":"宋代","title":"杂咏一百首·荀彧"}
{"author":"刘克庄","content":"市脯店犹远，刈刍人未归。夜深语童子，且掩半边扉。","dynasty":"宋代","title":"宿山中十首"}
{"author":"刘克庄","content":"昨者邳徐表奏通，圣朝除吏遍山东。新来调卒防秋浦，又与山东报不同。","dynasty":"宋代","title":"赠防江卒六首其三"}
{"author":"刘克庄","content":"□□先帝开宣室，频领群儒上石渠。奏牍三千前日事，寓言十九暮年书。色空勘破偏盲久，记诵俱忘一载馀。西晋诸人惟乐令，肯将石教矫玄虚。","dynasty":"宋代","title":"新凉理故书有感二首"}
{"author":"刘克庄","content":"国老辞机密，阉儿叩绪馀。殷勤传一诀，莫遣上观书。","dynasty":"宋代","title":"杂咏一百首·仇士良"}
{"author":"刘克庄","content":"已傍先庐敞便斋，善和万卷与君偕。少时岁月真驰隙，圣处工夫未涉涯。海浅蓬莱疑可近，云深阊阖不容排。信书至老成何事，有酒聊浇磊块怀。","dynasty":"宋代","title":"用强甫蒙仲韵十首"}
{"author":"刘克庄","content":"武帝有荒志，终童无远谋。长缨自击耳，莫击越王头。","dynasty":"宋代","title":"杂咏一百首·终童"}
{"author":"刘克庄","content":"久断过从客，尤妨刈穫夫。羲和应烂醉，晨起失金乌。","dynasty":"宋代","title":"久雨五首其五"}
{"author":"刘克庄","content":"小儿胆大说文章，萤火难争两曜光。侍讲先生今寂寂，龙图老子尚堂堂。邻无羊仲并求仲，家有元方与季方。想见瘦梅疏竹下，深衣如雪鬓须苍。","dynasty":"宋代","title":"与北山陈龙图"}
{"author":"刘克庄","content":"朝骑宝马听鸡声，夕问归舟灶婢惊。手扳抽还无责任，谏书讫了少施行。有时短褐过邻舍，不记巍冠待迩英。善类合离关世运，非人颊舌所能争。","dynasty":"宋代","title":"警斋吴侍郎再和余送行及居厚弟诗各次韵"}
{"author":"刘克庄","content":"断无小妾坐金鞯，且伴诸孙垦纸田。天子尤尊方外者，少陵盛说饮中仙。宫花毕竟非真色，朝菌安知有大年。牧竖和声侬倡首，管他王后与卢前。","dynasty":"宋代","title":"再三和"}
{"author":"刘克庄","content":"童子糊新就，笼纱碧色深。唤回少年梦，照见古人心。每对忘甘寝，频挑伴苦吟。与君交到老，莫虑弃墙阴。","dynasty":"宋代","title":"书灯"}
{"author":"刘克庄","content":"少喜浮名谬激昂，晚温故读稍精详。易全何患乾坤毁，骚在堪争日月光。漆简字更经学误，玉台体出选诗亡。残年欲尚鞭吾后，谁道先生已耄荒。","dynasty":"宋代","title":"训蒙二首"}
{"author":"刘克庄","content":"向来刀笔充书佐，岁晚衣巾学道流。毕竟贤于人一着，醉中梦里忽回头。","dynasty":"宋代","title":"余为建阳令遣小吏王堪为西山翁之役翁留之仙"}
{"author":"刘克庄","content":"自昔安危等置棋，系人著数匪天为。何因国手来当局，要看开奁布子时。","dynasty":"宋代","title":"送真舍人帅江西八首其六"}
{"author":"刘克庄","content":"老作黄冠返旧山，尚支驿料破衙官。孤臣毫发皆君赐，独坐风廊不觉寒。","dynasty":"宋代","title":"辛卯满散天基节即事六首"}
{"author":"刘克庄","content":"不但亲朋吊，乡人总涕濡。那堪公冢妇，还是我诸姑。庞叟留封坎，嵇孤哭反虞。惟应不朽者，昭揭在龟趺。","dynasty":"宋代","title":"□□□□"}
{"author":"刘克庄","content":"薇药无情自紫红，白头合老去匆匆。林閒翠羽偷相语，可是梅花累此翁。","dynasty":"宋代","title":"梅花十绝答石塘二林"}
{"author":"刘克庄","content":"溪上重来两鬓丝，岂知拙政久犹思。旄倪欲见叶公面，香火共存朱邑祠。争劝令君持酒盏，不容老子闭车帷。谁言俗薄今非古，我与斯民各秉彝。","dynasty":"宋代","title":"过建阳二首"}
{"author":"刘克庄","content":"夜起饭牛薄暮舂，古人既老始明农。残年尚欲勤东作，未肯将身旁瘦筇。","dynasty":"宋代","title":"病起窥园十绝"}
{"author":"刘克庄","content":"动而得谤亦名随，生子看来不必奇。尔辈真堪畀豺虎，君王安用猎熊罴。人言李白文如锦，谁信卢能命若丝。回首世间机阱恶，子归闭户有馀师。","dynasty":"宋代","title":"再和"}
{"author":"刘克庄","content":"一阵狂风吹彩云，猩红万点落缤纷。人间无处堪翻诉，说向天公似不闻。","dynasty":"宋代","title":"病起窥园十绝"}
{"author":"刘克庄","content":"草草衣装挈自随，婿贫毕竟与齐眉。绝胜京洛倾城色，鏁向侯门作侍儿。","dynasty":"宋代","title":"田舍即事十首"}
{"author":"刘克庄","content":"游人绝。绿阴满野芳菲歇。芳菲歇。养蚕天气，采茶时节。枝头杜宇啼成血。陌头杨柳吹成雪。吹成雪。淡烟微雨，江南三月。","dynasty":"宋代","title":"忆秦娥（暮春）"}
{"author":"刘克庄","content":"三相入朝马，诸姨照夜骢。故应留小蹇，专载拾遗公。","dynasty":"宋代","title":"梦中为人跋画两绝其一"}
{"author":"刘克庄","content":"往昔扬州市，神仙爱夜游。夜来灯与月，不忝小扬州。","dynasty":"宋代","title":"神君歌十首"}
{"author":"刘克庄","content":"不觉朱明变素商，萤穿户牖燕辞梁。牢愁五鼓尤难睡，薄冷单衣未易当。谁伴子綦同隐几，亦无法喜共禅房。残骸到了犹贪爱，仙圣前头自炷香。","dynasty":"宋代","title":"秋思一首"}
{"author":"刘克庄","content":"茧纸银钩写一通，殷勤投赠愧空空。辙环晚乃交吾子，稇载天将富此翁。著论未容符独步，操琴欲与愈争雄。儿童错认眉间喜，疑有珠犀满箧中。","dynasty":"宋代","title":"题萧令山则文编二首"}
{"author":"刘克庄","content":"跳出槐安有底忙，何须更待熟黄粱。牙签载返善和宅，手板抽回政事堂。效玉川生称锐汉，爱杨处士号憨郎。山中岂不差岑寂，犹胜人间臭腐肠。","dynasty":"宋代","title":"梦回"}
{"author":"刘克庄","content":"菊磵说花翁，飘蓬向浙中。无书上皇帝，有句恼天公。世事年年异，诗人个个穷。筑台并下榻，今岂乏英雄。","dynasty":"宋代","title":"赠高九万并寄孙季蕃二首"}
{"author":"刘克庄","content":"少陵阻水诗难继，子厚游山记绝工。断璧残圭零落尽，新碑无数满湘中。","dynasty":"宋代","title":"湖南江西道中十首"}
{"author":"刘克庄","content":"久罢长鲸吸，宁逃鼹鼠嘲。不蒙药王力，误绝曲生交。扑鼻诗情动，浇胸世事抛。暮龄寻旧好，如以漆投胶。","dynasty":"宋代","title":"余自戊申春得疾止酒十年戊午秋开"}
{"author":"刘克庄","content":"旧案依俙在柏台，寄声杭本莫翻开。骑驴导从两黥挟，罗爵门庭几客来。务观可堪供史草，补之不会作宫梅。男儿盍建横行策，免使君王叹乏材。","dynasty":"宋代","title":"和张简簿尉韵"}
{"author":"刘克庄","content":"采药栖迟稳，燃萁篡夺危。景升不爱子，却念德公儿。","dynasty":"宋代","title":"杂咏一百首其三十九庞公"}
{"author":"刘克庄","content":"寂寞鳏翁掩县斋，吏传刺字睡惊回。自从黄鹤仙人去，谁遣青牛道士来。适梦羽衣良有徵，共吟石鼎愧无才。殷勤问讯西山老，何日山中伴访梅。","dynasty":"宋代","title":"送杨休文"}
{"author":"刘克庄","content":"旧闻岩洞胜，欲往自髫年。耸秀过灵隐，幽深似善权。远环州堞外，近献屋檐边。傥有登临约，甘为子执鞭。","dynasty":"宋代","title":"游水东诸洞次同游韵二首"}
{"author":"刘克庄","content":"海贾归来富不赀，以身殉货绝堪悲。似闻近日鸡林相，只博黄金不博诗。","dynasty":"宋代","title":"泉州南郭二首"}
{"author":"刘克庄","content":"送迎懒更下禅床，撑拄犹堪坐道场。大众□□□□病，小师忽报惠休亡。庵荒空复留遗偈，□□□□□厚藏。吾老此诗聊赠别，塔铭合属紫薇郎。","dynasty":"宋代","title":"哀二僧"}
{"author":"刘克庄","content":"□□□□听漏筹，檐声得得伴春愁。残灯似唤人开□，□□□□妾护篝。昔者鹤曾为道士，俄而蜨又化庄周。要知梦觉皆虚幻，且拨寒炉起坐休。","dynasty":"宋代","title":"不寐二首"}
{"author":"刘克庄","content":"少日鱼同队，中年雁失群。宁师楚胜舍，不羡洛机云。春梦谢池草，冰衔汉合人。向来麾节处，尽说小冯君。","dynasty":"宋代","title":"送居厚弟二首"}
{"author":"刘克庄","content":"自从出腹来，未尝识奇伟。顾瞻忽眩晃，冷汗如泼水。","dynasty":"宋代","title":"南山感旧"}
{"author":"刘克庄","content":"生有缝舂讽，死无封禅书。不须求大手，吾自表幽墟。","dynasty":"宋代","title":"寓言"}
{"author":"刘克庄","content":"展卷嗟丘也，东西南北人。昔还行脚债，今作卧游身。","dynasty":"宋代","title":"题江贯道山水十绝"}
{"author":"刘克庄","content":"非有干时策，聊为避地图。昔人补勾漏，老子管仙湖。","dynasty":"宋代","title":"药洲四首"}
{"author":"刘克庄","content":"彼此俱丁未，相逢忆少时。工书有筋骨，嗜句入肝脾。鲁泮郎君秀，唐官助教卑。直须燎黄诰，方慰蓼莪悲。","dynasty":"宋代","title":"挽王助教"}
{"author":"刘克庄","content":"倦入承明听履声，朱轓今复厌专城。汤胸太华供吟兴，照眼伊川洗宦情。莼鱠何惭高士决，琴龟不减昔贤清。未应便葺东山墅，出处方关世重轻。","dynasty":"宋代","title":"和叶尚书解印二首"}
{"author":"刘克庄","content":"茅檐卧听雨声寒，晨起油云遍海山。州牧忧勤真可记，田家苦乐最相关。亲祈閟宇神其吐，谁道灵湫鬼所寰。但愿时平鱼稻熟，结茅青壁舣沧湾。","dynasty":"宋代","title":"又和喜雨四首"}
{"author":"刘克庄","content":"闻与先师是切邻，束书无定橐装贫。不辞远道长为客，未有荒山可掩亲。石椁悬知非尔力，麦舟今岂乏斯人。吾闻葬礼随丰俭，布被珠襦到底均。","dynasty":"宋代","title":"赠浦城陈贡士适"}
{"author":"刘克庄","content":"初隐灵芝处，终逃小橘中。谁言秦法密，网不得商翁。","dynasty":"宋代","title":"商翁"}
{"author":"刘克庄","content":"非有干时策，聊为避地图。昔人补勾漏，老子管仙湖。","dynasty":"宋代","title":"药洲四首其一"}
{"author":"刘克庄","content":"田蚡坐东向，贵加诸父兄。请渠观涑水，不敢齿耆英。","dynasty":"宋代","title":"叙伦五言二十首"}
{"author":"刘克庄","content":"犹记摛毫侍玉除，溪傍□□□□□。□□□□□□久，白首冯唐顾问初。□□□□□□□，□□□□□无书。不应更作含色香，□□□□□□□。","dynasty":"宋代","title":"竹溪除司封郎中走笔贺"}
{"author":"刘克庄","content":"匹如迂叟洛中园，花竹依稀五亩宽。梧树参天栖凤集，桧根入地蛰龙蟠。翁求真乐希颜子，世着清名慕邴丹。身是双溪前令尹，胜游蹉过不曾观。","dynasty":"宋代","title":"次韵寄题建阳马氏亦乐园"}
{"author":"刘克庄","content":"徒倚溪亭惜坠芳，恨无异域返魂香。残枝并恐风吹去，插在金瓶置坐傍。","dynasty":"宋代","title":"再和十首"}
{"author":"刘克庄","content":"场屋声名淳绍初，同时一辈晓星疏。举人尚记前乡贡，天子亦呼行秘书。出蜀诗堪编杜集，涉湘文可补骚馀。中朝典册须鸿笔，何必然藜照蠹鱼。","dynasty":"宋代","title":"题袁秘书文藁"}
{"author":"刘克庄","content":"跌荡四千首，流行宇宙间。国风几曾熄，圣笔不能删。","dynasty":"宋代","title":"病中杂兴五言十首"}
{"author":"刘克庄","content":"一把算未能下，万户棋苦不高。老子腹中无物，渠侬笑里有刀。","dynasty":"宋代","title":"村居即事六言十首"}
{"author":"刘克庄","content":"发脱秃鶖无异，背伛橐驼逼真。不是进贤冠者，亦非灵寿杖人。","dynasty":"宋代","title":"村居即事六言十首"}
{"author":"刘克庄","content":"一树婆娑整复斜，使君辍赠到田家。自惭甕牖绳枢子，不称香囊锦伞花。小借暖风为破萼，旋浇新水待抽芽。丁宁童子勤封值，留与甘棠一样夸。","dynasty":"宋代","title":"太守林太博赠瑞香花"}
{"author":"刘克庄","content":"清泉浇后活，夜雨剪来新。有客陈三韭，无钱致八珍。","dynasty":"宋代","title":"记小圃花果二十首"}
{"author":"刘克庄","content":"古昔尊年德，今谁问孝廉。空烦推毂荐，不合相轮尖。郕叟行歌乐，台卿自志谦。嗟予老而秃，何以发幽潜。","dynasty":"宋代","title":"教授方君孺人刘氏哀诗二首其一"}
{"author":"刘克庄","content":"华宗人物甲吾乡，丹穴由来出凤凰。万卷楼高谁敢上，五言城小不能当。几曾费我挥斤力，尚欲传君齧镞方。何日重寻豀上路，共羹苦荬饭黄粱。","dynasty":"宋代","title":"题方至诗卷"}
{"author":"刘克庄","content":"典午无蜀可也，孙氏画江守之。轻裘缓带自若，拔刀斫案不疑。","dynasty":"宋代","title":"得江西报六言十首"}
{"author":"刘克庄","content":"废诗二十馀年矣，忽读来诗眼暂明。处士梅曾如许瘦，化人酒莫过于清。蛩鸣竞起为唐体，牛耳谁堪主夏盟。事阔语长殊未竟，跨驴作麽问归程。","dynasty":"宋代","title":"题永福黄生行卷"}
{"author":"刘克庄","content":"孔明筹笔即天威，谢傅围棋亦事机。武骑散群望洋退，佛貍忍渴饮溲归。","dynasty":"宋代","title":"凯歌十首呈贾枢使"}
{"author":"刘克庄","content":"古书随读已微茫，时事閒思欲发狂。愿保残年同绛老，不贪来世作缁郎。史饶西汉宁论晋，诗止黄初不及唐。海阔天高孤鹤远，寄声飞矢莫抽房。","dynasty":"宋代","title":"和季弟韵二十首"}
{"author":"刘克庄","content":"搯肾搜肠极苦辛，先贤曾叹费精神。瓣香重发来生愿，世世无为识字人。","dynasty":"宋代","title":"壬戌首春十九日锁宿玉堂四绝"}
{"author":"刘克庄","content":"药品用昆虫，遂亏全活功。至今仙未得，只在蜀山中。","dynasty":"宋代","title":"杂咏一百首·孙思邈"}
{"author":"刘克庄","content":"几点朝来小雨斜，未应造物妒山家。陡惊春报千林信，拟问天留数日花。写物只今须老笔，染根何处有灵芽。彩云过眼真如梦，著意追摹岂好夸。","dynasty":"宋代","title":"太守林太博赠瑞香花"}
{"author":"刘克庄","content":"飞将无时命，庸奴有战勋。谁怜老卫尉，身属大将军。","dynasty":"宋代","title":"杂咏一百首·李广"}
{"author":"刘克庄","content":"少豪颇似括谈兵，老去方惭理未明。窗下残书千遍读，卷中一字几回更。撚髭人尽嗤吾拙，歃血谁当豫此盟。肯啖菜根抄脱粟，许君十载共经营。","dynasty":"宋代","title":"答傅监仓"}
{"author":"刘克庄","content":"瀛洲学士风流远，中叶唐惭贞观唐。灵武拾遗晚羁旅，开元供奉老佯狂。戏苕翡翠非伦拟，撼树蚍蜉不揣量。赖有元和韩十八，骑麟被发共翱翔。","dynasty":"宋代","title":"唐诗"}
{"author":"刘克庄","content":"粤从宣靖至炎兴，粉饰湖山苑圃增。列圣久无师入洛，三京初有使朝陵。摧锋指日酋传首，返旆终身气拂膺。逸少兴公虚论胜，百年机会更谁乘。","dynasty":"宋代","title":"丞相信庵赵公哀诗五首"}
{"author":"刘克庄","content":"闻道君侯欲解麾，士农攀卧共依依。野人恨作滕民晚，州牧能如结辈稀。虽有荔枝懒包贡，亦无薏苡可囊归。诸公万一询衰朽，为说羊裘坐钓矶。","dynasty":"宋代","title":"送徐守寺正二首"}
{"author":"刘克庄","content":"侍讲开甥馆，三间不至奢。少曾居北面，老只住东家。野笋庖尤美，深衣衮未华。何时寻旧路，去谒玉川茶。","dynasty":"宋代","title":"送叶士龙归竹林精舍"}
{"author":"刘克庄","content":"图{羁马换月}卧薪尝胆，为农拾穗行歌。短衾敛首形矣，高官如跋疐何。","dynasty":"宋代","title":"春夜温故六言二十首"}
{"author":"刘克庄","content":"昔事先皇帝，堂堂立玉墀。进怀伏蒲疏，退诵考槃诗。哀郢遗言切，忧周素发垂。它年耆旧传，此笔属诸谁。","dynasty":"宋代","title":"挽搏谏议三首"}
{"author":"刘克庄","content":"帝率耆英入社，攀留穷鬼忘年。华胥国在吾宇，桃花源有别天。","dynasty":"宋代","title":"竹溪再和余亦再作"}
{"author":"刘克庄","content":"暮止溪西宿，喧呼聒四邻。满村无别姓，比屋喜生人。解榻勤为黍，烘衣许觅薪。客房惟有月，偏照不眠身。","dynasty":"宋代","title":"溪西"}
{"author":"刘克庄","content":"二客如龙虎，同登蟹井颠。吾今成聱叟，渠久作飞仙。","dynasty":"宋代","title":"纪游十首"}
{"author":"刘克庄","content":"晨兴风色恶，日晏汲归迟。宁与闺中诀，莫令堂上饥。","dynasty":"宋代","title":"杂咏一百首·姜诗"}
{"author":"刘克庄","content":"出户询来使，能言别后臞。病馀双鬓改，俸外一钱无。撰杖陪诸老，篝灯课二雏。梅天费调燮，善保不貲躯。","dynasty":"宋代","title":"寄强甫二首"}
{"author":"刘克庄","content":"平生老兄弟，岁晚共婆娑。苏氏推同叔，程家说二哥。","dynasty":"宋代","title":"仓部弟生日五绝其五"}
{"author":"刘克庄","content":"初疑瓠子堤决，又恐娲皇石穿。已是吹翻茅屋，那堪流了葑田。","dynasty":"宋代","title":"久雨六言四首"}
{"author":"刘克庄","content":"孝谨亲颜悦，端严妇德修。鹊桥犹纪节，鸾扉忽惊秋。鲁笔王姬卒，湘弦帝子愁。愿言宽圣抱，已返蕊宫游。","dynasty":"宋代","title":"皇女周汉国端孝公主挽诗二首"}
{"author":"刘克庄","content":"偶捉麈挥尤有韵，不须犀辟自无尘。早闻玉振真名士，古说冰肤是至人。","dynasty":"宋代","title":"四叠"}
{"author":"刘克庄","content":"去春蒙尹召，曾一泛湖光。和靖应相笑，君房有许忙。","dynasty":"宋代","title":"□□长老住宁国光孝寺并题雪矶三绝"}
{"author":"刘克庄","content":"病思羁怀少豫忻，暮年犹幸友多闻。千枝管秃因稽古，一啜芹甘欲献君。明主何曾轻朴学，后儒大率读今文。藏山俟圣吾侪事，何秘时人好子云。","dynasty":"宋代","title":"夜读乐平吴燊书钞用与伯纪韵"}
{"author":"刘克庄","content":"文致累臣心事薄，包谈眸子过名轻。可怜汝辈终身悔，得似先生只眼明。","dynasty":"宋代","title":"晨起览镜六首"}
{"author":"刘克庄","content":"余少之时，赋和仲宣，檄如孔璋。也曾观万舞，铺陈商颂，曾闻九奏，制作尧章。抖擞空囊，存留谏笏，犹带虚皇案畔香。今归矣，省听鸡骑马，趁早朝忙。榻前密启明扬。宰物者方持玉尺量。元未尝弃汝，自云耄及，无宁寿我，或者天将李泰伯云：天将寿我欤。富有图书，贫无钗泽，不似安昌列后堂。新腔好，任伊川看见，非亵穹苍。","dynasty":"宋代","title":"沁园春（四和）"}
{"author":"刘克庄","content":"此篇不是臣当笔，清晓貂珰忽踵门。腾欲散文安用偶，卿多古意勿伤繁。院收同列残篇去，家有先朝圣笔存。臣亿何尝无气性，刍言安得及王言。","dynasty":"宋代","title":"耄志十首"}
{"author":"刘克庄","content":"镜悲鸾独舞，射感雉双飞。早认色空是，晚知婚宦非。","dynasty":"宋代","title":"放言五首"}
{"author":"刘克庄","content":"条桑女子两鬓垂，车马过门未省窥。生长柴门蓬户里，安知世有二南诗。","dynasty":"宋代","title":"田舍即事十首"}
{"author":"刘克庄","content":"樵柯烂，丹灶熟，一跳出红尘。斗紫一双龙奋蛰，帝青九万里为程。赤脚踏层云。鞭鸾上，骑麟下，仿佛睹昆仑。洒马鬃泉苏赤地，翻蟾滴水涨沧溟。笑杀懵仙人。","dynasty":"宋代","title":"法驾导引"}
{"author":"刘克庄","content":"诗变齐梁体已浇。香奁新制出唐朝。纷纷竞奏桑间曲，寂寂谁知爨下焦。挥彩笔，展红绡。十分峭措称妖娆。可怜才子如公瑾，未有佳人敌小乔。","dynasty":"宋代","title":"鹧鸪天（戏题周登乐府）"}
{"author":"刘克庄","content":"乱似盎中丝，密似风中絮。行遍茫茫禹迹来，底是无愁处。好客挽难留，俗事推难去。惟有翻身人醉乡，愁欲来无路。","dynasty":"宋代","title":"卜算子"}
{"author":"刘克庄","content":"静是无憀动是狂，秋蝉两两抱斜阳。不知才思能多少，瘦得腰肢似沈郎。","dynasty":"宋代","title":"柳"}
{"author":"刘克庄","content":"思邈方书去失，休文老病来攻。新年筋力太龙钟。腰似铁猫儿重。雅拜怎生搢笏，徐行也要扶筇。田翁邀饮不能从。难伴诸公上雍。","dynasty":"宋代","title":"西江月（腰痛，旧传陈复斋名方，岁久失之）"}
{"author":"刘克庄","content":"恰为仙佛做生辰。公又绂麒麟。黑白几枰屡变，丹青百奏如新。都门饯底，洛中画底，莫是前身。虽老不扶灵寿，有时更上蒲轮。","dynasty":"宋代","title":"朝中措（元质侍郎生日）"}
{"author":"刘克庄","content":"受持鼻祖五千言。留得谷神存。伴我赋诗茅屋，饶渠待诏金门。此翁岁晚，有书充栋，有酒盈樽。君看多花早落，孰如仙李蟠根。","dynasty":"宋代","title":"朝中措（艮翁生日）"}
{"author":"刘克庄","content":"仙风道骨北山翁。万卷著胸中。涣若宦情冰释，作□醉面桃红。千林冻槁，一枝雪艳，消息先通。颜色□青精饭，姓名在碧纱笼。","dynasty":"宋代","title":"朝中措（艮翁生日）"}
{"author":"刘克庄","content":"海天万顷碧玻璃。风露洗炎曦。鹦鹉绿毛导从，蟾□雪色追随。分明来处，补陀大士，先后同时。觅取善财童子，膝边要个孙儿。","dynasty":"宋代","title":"朝中措（陈左藏生日）"}
{"author":"刘克庄","content":"人间喘汗。无计翻银汉。有个至人来震旦。宴坐补陀岩畔。吾闻福寿难量。待看海底生桑。乞取净瓶一滴，普教大地清凉。","dynasty":"宋代","title":"清平乐（居厚弟生日）"}
{"author":"刘克庄","content":"久客长安市，人情薄似云。宁为绝交论，不著送穷文。白发长千丈，黄金尽百斤。故山春事动，深恐废耕耘。","dynasty":"宋代","title":"久客"}
{"author":"刘克庄","content":"漫费人蒸土，常如物溃堤。傍疑为息壤，下恐有蟠泥。","dynasty":"宋代","title":"登城五首其四"}
{"author":"刘克庄","content":"磐石时时垂钓，茅檐旦旦负暄。小杓行鱼羹饭，长竿晒犊鼻褌。","dynasty":"宋代","title":"村居即事六言十首"}
{"author":"刘克庄","content":"粟泉竭泽剥床肤，券封如山泄尾闾。埒国贾胡成小贩，专城太守甚癯儒。","dynasty":"宋代","title":"送侍读常尚书绝句六首"}
{"author":"刘克庄","content":"乌寺迎岩主，螭坳起涧翁。也须留几个，相伴听松风。","dynasty":"宋代","title":"病中杂兴五言十首"}
{"author":"刘克庄","content":"渠观英游转首空，玄都蔡麦几春风。米郎笔绝九霄上，子骏星移五管东。雅拜从渠投石友，遗言以子为山公。定应去判芙蓉馆，不堕蛮云蜑雨中。","dynasty":"宋代","title":"挽赵漕克勤礼部二首"}
{"author":"刘克庄","content":"王遣金驷聘，先生已许王。从家变名姓，非独接舆狂。","dynasty":"宋代","title":"处士妻十首"}
{"author":"刘克庄","content":"孔明筹笔即天威，谢傅围棋亦事机。武骑散群望洋退，佛貍忍渴饮溲归。","dynasty":"宋代","title":"凯歌十首呈贾枢使"}
{"author":"刘克庄","content":"雪萤贫士眼，珠翠贵人身。自从墙角弃，无复案头亲。","dynasty":"宋代","title":"戏效屏山书斋十咏"}
{"author":"刘克庄","content":"辇路感春草句，殿阁赋薰风人。联句未闻笔谏，凭高空忆侍臣。","dynasty":"宋代","title":"记汉唐事六言二首"}
{"author":"刘克庄","content":"俱登瀛馆，俱还洛社，各自健如黄犊。不消外监与留台，也不要、嵩山崇福。我如原父，君如贡父，且把汉书重读。韩公当局等闲过，又看到、温公当局。","dynasty":"宋代","title":"鹊桥仙（居厚弟生日）"}
{"author":"刘克庄","content":"当时三晋地，已有圣人生。不晓河汾氏，为隋策太平。","dynasty":"宋代","title":"杂咏一百首·王通"}
{"author":"刘克庄","content":"宰公心印佛心慈，吉兆前知抱送期。喜溢亲闱占鸑鷟，来从帝所下骑麒。芝兰庭户芽初茁，荼堇原田味变饴。加我数年渠稍长，要看丱角出吟诗。","dynasty":"宋代","title":"安溪黄明府得子"}
{"author":"刘克庄","content":"先生精数学，卜穴未应疏。因捋虎须死，还寻鱼腹居。如何师鬼谷，却去友灵胥。此理恁谁诘，人方宝葬书。","dynasty":"宋代","title":"郭璞墓"}
{"author":"刘克庄","content":"古来观社见春秋，茜袂银钗尽出游。欲与鲁人同猎较，可怜身世尚它州。","dynasty":"宋代","title":"田舍即事十首"}
{"author":"刘克庄","content":"建隆事得之遗老，畴昔曾参野史看。后阁夜犹歌玉树，陈桥日已涌金盘。可怜李主归朝晚，专靠江神立国难。谁道齐兵当十万，一身杌隉不能安。","dynasty":"宋代","title":"南唐一首"}
{"author":"刘克庄","content":"蚤穿草履行求友，晚闭柴荆病绝交。古德皆曾经棒喝，今人不肯事推敲。吟千万首等蛩响，续三百篇无凤胶。霍地鬓毛如雪色，少年岁月莫轻抛。","dynasty":"宋代","title":"题黄景文诗"}
{"author":"刘克庄","content":"同作祠官荷圣朝，年年相待放生桥。精庐此日来无伴，稽首炉熏自祝尧。","dynasty":"宋代","title":"昔方孚若主管云台予监衡岳每岁瑞庆节常聚广"}
{"author":"刘克庄","content":"终岁闭柴荆，于君面尚生。客谈花判健，民道李官清。方喜片言折，忽因微罪行。吕侯今秉钺，羔雁必来迎。","dynasty":"宋代","title":"送赵司理归永嘉"}
{"author":"刘克庄","content":"贤矣两家臣，存孤极苦辛。后来有曹马，亦是受遗人。","dynasty":"宋代","title":"杂咏一百首·婴臼"}
{"author":"刘克庄","content":"竭海夷山气力雄，只愁无术驻颜红。却须擘划千馀岁，多买丹砂置女僮。","dynasty":"宋代","title":"书事二首"}
{"author":"刘克庄","content":"羽书堆里挟遗编，往古来今尽粲然。白发晚持川口节，丹旌暑下峡门船。生前多半游榆塞，身后才方领木天。老去一双怀旧泪，谁知滴向建溪边。","dynasty":"宋代","title":"挽夔漕王中浦二首"}
{"author":"刘克庄","content":"昔年尚友先君子，晚见贤郎自策名。芹泮佩衿尊郑老，桐江谱牒派玄英。誉髦孰不观朝彩，耄齿吾难主夏盟。若见监州烦问讯，必分风月照寒檠。","dynasty":"宋代","title":"送方汝楫客授严陵"}
{"author":"刘克庄","content":"中州无地堪投足，垂老携家泛瘴江。不爱朱丹画车毂，且贪紫翠入船窗。","dynasty":"宋代","title":"罗湖八首"}
{"author":"刘克庄","content":"一种秾纖态，三郎未必知。浪将妃子比，妃子太浓肥。","dynasty":"宋代","title":"海棠七首"}
{"author":"刘克庄","content":"书卷交疏觉昼长，田园收薄值年荒。老而用事独毛颖，何以解忧惟杜康。赐帛恩深优故老，催租人至败重阳。西风烂熳开蓉菊，不管先生两鬓霜。","dynasty":"宋代","title":"即事一首"}
{"author":"刘克庄","content":"尽识葠无毒，明知堇有灾。安知尝试者，百死百生来。","dynasty":"宋代","title":"杂咏一百首·神农"}
{"author":"刘克庄","content":"首规旒冕次钧衡，纸价遥知贵洛城。谷永有知应愧死，曹蜍无气谩偷生。弘宽敛衽惭三策，桑濮收声让九成。闻说龙天俱赞叹，法筵第一义分明。","dynasty":"宋代","title":"读友人奏藁"}
{"author":"刘克庄","content":"蜀女羞施粉，轻装爱淡红。抹涂尚年少，膏沐为谁容。","dynasty":"宋代","title":"海棠七首"}
{"author":"刘克庄","content":"同向溪边卜一丘，独怜出处不同谋。吾今老矣佚吾老，子好游乎与子游。漫对芝兰怀幼度，可教白马笑之罘。人生无过家山好，京洛风尘莫久留。","dynasty":"宋代","title":"翀甫侄西上"}
{"author":"刘克庄","content":"少日手抄尤谨楷，中年目视稍眵昏。如今天罚偏盲了，烛下残书尚覆翻。","dynasty":"宋代","title":"晨起览镜六首"}
{"author":"刘克庄","content":"臞翁卜筑向东皋，小憩江湖半世劳。绕屋树阴供杖屦，登楼山色发诗骚。客来贺厦杯行阔，市写抛梁纸价高。白虎渐台何处在，不如茅舍尚坚牢。","dynasty":"宋代","title":"敖器之宅子落成"}
{"author":"刘克庄","content":"花事匆匆了，人家割麦初。雨多田有鹳，潮小市无鱼。秃笔回僧简，褒衣看古书。经年稀见客，磬折转生疏。","dynasty":"宋代","title":"晚春"}
{"author":"刘克庄","content":"柏子薰衣眉晕销，女垣榆影冷萧萧。屏山一枕游方梦，横锡飘然过石桥。","dynasty":"宋代","title":"题寺壁二首"}
{"author":"刘克庄","content":"怪雨盲风，留不住江边行色。烦问讯、冥鸿高士，钓鳌词客。千百年传吾辈语，二三子系斯文脉。听王郎一曲玉箫声，凄金石。晞发处，怡山碧；垂钓处，沧溟白。笑而今拙宦，他年遗直。只愿常留相见面，未宜轻屈平生膝。有狂谈欲吐且休休，惊邻壁。","dynasty":"宋代","tags":"送别，抱负","title":"满江红·和王实之韵送郑伯昌"}
{"author":"刘克庄","content":"适报翁子露绶，又闻孟博登车。田里觇赈贷议，墙壁挂宽大书。","dynasty":"宋代","title":"春日六言十二首"}
{"author":"刘克庄","content":"丹诏求贤切，西行不可徐。便乘天厩马，莫跨霸桥驴。太白清平调，相如谏猎书。定将新述作，一一寄田庐。","dynasty":"宋代","title":"送方寔孙"}
{"author":"刘克庄","content":"奋雄何勇猛，取履若儿童。眇是沙中帝，不如圯上翁。","dynasty":"宋代","title":"题画二首其一"}
{"author":"刘克庄","content":"渡江门户已华簪，嫁得黔娄作藁砧。畴昔曾为宾截发，暮年亲见子腰金。泷阡新刻丰碑妙，防墓重封宿草深。忆与夏卿联禁路，些辞题罢一酸心。","dynasty":"宋代","title":"挽连夫人"}
{"author":"刘克庄","content":"二刘三孔萧条久，直至君家擅俊声。挥麈旧曾参宿老，吹篪蚤合和诸兄。怪来度度观诗好，闻说人人有集行。欲荐子虚无气力，津亭折柳若为情。","dynasty":"宋代","title":"题临江郭君季韩文卷"}
{"author":"刘克庄","content":"一树婆娑整复斜，使君辍赠到田家。自惭甕牖绳枢子，不称香囊锦伞花。小借暖风为破萼，旋浇新水待抽芽。丁宁童子勤封值，留与甘棠一样夸。","dynasty":"宋代","title":"太守林太博赠瑞香花"}
{"author":"刘克庄","content":"戴氏多人物，君尤月旦推。能传后仓礼，亦擅叔伦诗。故里悬车蚤，名场解褐迟。它年端有恨，椿桂不同时。","dynasty":"宋代","title":"挽戴丞"}
{"author":"刘克庄","content":"倦投枕上如蚕老，飞入花间与蝶同。可惜无人劝蒙叟，百年莫出大槐宫。","dynasty":"宋代","title":"寝室二绝"}
{"author":"刘克庄","content":"洛下人呼为迂叟，非惟语简意无穷。曲台不合加美谥，俗了深衣大带翁。","dynasty":"宋代","title":"涑水"}
{"author":"刘克庄","content":"先朝取士尚雕虫，前辈皆因此显融。衡鉴集中推范老，混成篇里得沂公。杏园饮畅莺声早，梨岭飞高雁影同。岁晚交游各西上，不留一个伴溪翁。","dynasty":"宋代","title":"送赴省诸友·方云卿昆仲"}
{"author":"刘克庄","content":"先朝筑此要防边，不遣胡儿见战船。遮断难传河朔檄，修来大费水衡钱。书生空抱闻鸡志，故老能言饮马年。惭愧戌兵身手健，箔楼各占一间眠。","dynasty":"宋代","title":"瓜洲城"}
{"author":"刘克庄","content":"南塘登极数袁，平围册后尾联。已矣诸老绝笔，勉哉吾子著鞭。","dynasty":"宋代","title":"六言三首其三"}
{"author":"刘克庄","content":"已挂朝冠了，烦君寄道冠。头蓬不梳久，发秃欲簪难。简便乌巾赘，清羸鹤氅宽。儿童怪崖异，便作羽流看。雁足传书至，蟾光出匣新。真从古冶子，曾照汉时人。昔作美年少，今非妙色身。明知皆梦幻，莫认假为真。","dynasty":"宋代","title":"大渊寄道冠汉镜各答以一首"}
{"author":"刘克庄","content":"归骑何须抵死催，且拈落蕊藉苍苔。平生酷喜坡长句，笔力今谁可夺胎。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"何必关山远，凉风在殿西。箫声犹袅袅，舞袖忽凄凄。","dynasty":"宋代","title":"古宫词十首"}
{"author":"刘克庄","content":"养生之说要形劳，井臼何须晚自操。齿豁未须烦祝鲠，臂挛殊不碍持螯。除驱病崇无灵剂，裨补碑神赖老饕。尚有一襟哀郢泪，久疏夜饮省春遨。","dynasty":"宋代","title":"上十四吟十首"}
{"author":"刘克庄","content":"共倒残尊过日西，重来花事想参差。建阳主簿今才子，焉可无诗补杜诗。","dynasty":"宋代","title":"熊主簿示梅花十绝诗至梅花已过因观海棠辄次"}
{"author":"刘克庄","content":"寿有可延理，医无不死方。扁曾忧骨髓，和亦畏膏肓。","dynasty":"宋代","title":"杂咏一百首·医和"}
{"author":"刘克庄","content":"自从混沌死，万象困穿凿。淳风谁挽还，古意日漓薄。余幼胆轮囷，泛滥通流略。短篇堪掣鲸，片文可驱鳄。吾尝观窍妙，渠敢讥杂驳。北未陟崧岱，南仅览衡霍。菊坡评三隽，竹隐表一鹗。虽为世流传，未经圣删削。晚岁历九州，导从惟一鹤。飘然乘刚风，腾而上寥廓。金色大千界。水涡几万落。荒哉叹陵阙，蕞尔辽城郭。遂窥子宗庙，尽见佛楼阁。叫开阊阖云，耳闻钧天乐。吾持此安归，喜极还惊愕。恍疑缘崖坠，又恐行路错。诗魔暂辞去，来如隔日疟。易展垂天翼，难踏实地脚。万病皆有方，惟狂不可药。拙吟示儿曹，聊记武公谑。","dynasty":"宋代","title":"古意二十韵"}
{"author":"刘克庄","content":"囝罢各华颠，临分倍黯然。吾惛如隔雾，汝孝可通天。郡古多文献，厅寒少事权。东冈今召父，犹在乃翁前。","dynasty":"宋代","title":"送强甫赴漳粹二首"}
{"author":"刘克庄","content":"善和坊里早多病，翰墨场中竟策勋。径以文辞擢臣向，俄而科第与刘蕡。止方好问经疑义，予不能通史阙文。拈起祈招犹未识，安知五典与三坟。","dynasty":"宋代","title":"耄志十首"}
{"author":"刘克庄","content":"想入漳潮境，牙旗夹路红。帝方忧瘴俗，君可惠清风。海有沉珠户，岩无斩砚工。它年循吏传，要杂古人中。","dynasty":"宋代","title":"送郑端州"}
{"author":"刘克庄","content":"身于七邑最孤寒，每辱黄堂刮眼看。乍可郡无九年蓄，要令民受一分宽。公闲去伴种司谏，我懒思寻靖长官。曾出龙门称弟子，感知惟有寸心丹。","dynasty":"宋代","title":"送叶尚书奉祠二首"}
{"author":"刘克庄","content":"暂击金狨陪法从，长骑秧马杂耕夫。今红琥珀来村店，昔紫驼峰出御厨。阙里尚延瞽师冕，法筵谁起躄浮图。莫欺残秃毛锥子，几度曾将敕尾涂。","dynasty":"宋代","title":"三和"}
{"author":"刘克庄","content":"读过书皆记，非惟善属文。有名登进士，无命作参军。白发行秋暑，青衫殓瘴云。可怜膏火下，虚费一生勤。","dynasty":"宋代","title":"哭谭户录二首"}
{"author":"刘克庄","content":"节将飞飏去，牙郎卖弄馀。唐臣不负国，惟有一尚书。","dynasty":"宋代","title":"杂咏一百首·司空图"}
{"author":"刘克庄","content":"君给相如札，吾方长道山。燕犹栖旧垒，驹已养天闲。","dynasty":"宋代","title":"闻东轩讣其一"}
{"author":"刘克庄","content":"叔夜真龙凤矣，嗣宗犹螟蠃然。一以广陵散死，一以劝进表全。","dynasty":"宋代","title":"冬夜读几案间杂书得六言二十首"}
{"author":"刘克庄","content":"兹岩视诸峰，厥状尤峥嵘。旧为碧藓封，新有朱栈横。縻腰尚恐坠，束炬劣可行。外狭中乃宽，始单间俄忽明。仰视神魄悸，俯顾形殻轻。遂览丹炉基，微闻玉鼓声。源深足力尽，路黑云气生。不辨昼夜分，恍疑世代更。尝闻学神仙，所得由专精。岂吾诸名士，羡彼一老兵。欣然约同志，嗣此将寻盟。安知无白鹿，绝顶来相迎。","dynasty":"宋代","title":"戴秀岩"}
{"author":"刘克庄","content":"修禊节。晋人风味终然别。终然别。当时宾主，至今清绝。等闲写就兰亭帖。岂知留与人闲说。人闲说。永和之岁，暮春之月。","dynasty":"宋代","title":"忆秦娥（上巳）"}
{"author":"刘克庄","content":"幄殿荒凉屋欠扶，绍兴遗老故应无。旧来曾识高皇帝，尚有庭前柳一株。","dynasty":"宋代","title":"下蜀驿"}
{"author":"刘克庄","content":"春来能得几朝晴，病叟深藏似冻蝇。独夜山房惟烛影，暮年家乐只檐声。垫巾此老犹标致，裹饭何人访死生。村北村南泥滑滑，且宜高卧闭柴荆。","dynasty":"宋代","title":"久雨一首"}
{"author":"刘克庄","content":"佛经六千馀卷，聃书八十一篇。今为二氏学者，我则两端竭焉。","dynasty":"宋代","title":"纵笔六言七首"}
{"author":"刘克庄","content":"伴壮丁骑秧马出，看儿童放纸鸢嬉。老无忧责庸非福，身是神仙不知知。","dynasty":"宋代","title":"乙丑元日口号十首"}
{"author":"刘克庄","content":"昔单栖乡久，君今半被空。天公将老寿，裨补两鳏翁。","dynasty":"宋代","title":"仓部弟生日五绝"}
{"author":"刘克庄","content":"老子年来，颇自许、心肠铁石。尚一点、消磨未尽，爱花成癖。懊恼每嫌寒勒住，丁宁莫被晴烘坼。柰暄风烈日太无情，如何得。张画烛，频频惜。凭素手，轻轻摘。更几番雨过，彩云无迹。今夕不来花下饮，明朝空向枝头觅。对残红满院杜鹃啼，添愁寂。","dynasty":"宋代","title":"满江红（二月廿四夜海棠花下作）"}
{"author":"刘克庄","content":"身是假皇帝，国由内太师。伪朝旧宫殿，历历有遗基。","dynasty":"宋代","title":"江南五首其五"}
{"author":"刘克庄","content":"眇难揽镜，跛尤难穿履。赖有胡公菊潭水。信医言、断了重碧轻红，禁害杀，不遗高吟大醉。古来稀七十，添许多年，赢得笺天致君事。莫问客去门前，金尽床头，留宝扇、御诗珍秘。畴昔慕、乖崖老尚书，到晚节依稀，有些儿似。","dynasty":"宋代","title":"洞仙歌（和居厚弟韵）"}
{"author":"刘克庄","content":"首从淇奥君子，数到越王潞公。世仅有一两个，君毋□八十翁。","dynasty":"宋代","title":"送月蓬道人南游寄呈阳岩侍读直院侍郎六言三"}
{"author":"刘克庄","content":"鸦帝曙色尚朦胧，惊起山房梦蝶翁。始悟区区大槐里，不如栩栩乱花中。","dynasty":"宋代","title":"晓意"}
{"author":"刘克庄","content":"踏破侬家一迳苔，双鱼去换只鸡回。幸然不识聱牙字，省得闲人载酒来。","dynasty":"宋代","title":"岁晚书事十首"}
{"author":"刘克庄","content":"昔闻东郭先生者，处士宁非是远孙。空有新诗喧一邑，竟无明诏老孤村。雷琴酷爱应同殉，草字尤工惜不存。复说归从葱岭去，骚成何路可招魂。","dynasty":"宋代","title":"挽郭处士"}
{"author":"刘克庄","content":"吾评世间病，至惨莫如盲。亲友不觌面，子孙惟认声。根存神不死，食既魄难生。赖有鬳斋老，书来吊失明。","dynasty":"宋代","title":"小雪后二日二首"}
{"author":"刘克庄","content":"高牙拂云车带雨，清晓西州气成雾。玉麟堂上少文书，白鹭亭前多杖屦。古来此地一都会，城郭楼台尽非故。落日曚曨江北山，断烟仿佛新亭路。神州岂但夷甫责，西风更有元规污。是中端的得长城，正自不能堪短簿。戏马频从九日游，南楼许共诸君住。眼前突兀坡老碑，醉里吟哦谪仙句。只今蕙帐怨猿鹤，想见齐盟忆鸥鹭。淮南四月蚕麦熟，宫阙山河烦卧护。了知此意诚能驯，未许寻公遂初赋。","dynasty":"宋代","title":"金陵作"}
{"author":"刘克庄","content":"遍行海角与天涯，烟阁云台不似家。无肉并无子猷竹，失侯不失邵平瓜。难藏白发惟菱照，晚悟朱荣若槿花。惭愧孙曾来贺岁，劝翁椒酒各斟些。","dynasty":"宋代","title":"贺岁"}
{"author":"刘克庄","content":"黄亭罋闻酒美，白湖船至籴平。珠衱丽人出郭，银钗村姑入城。","dynasty":"宋代","title":"春日六言十二首"}
{"author":"刘克庄","content":"溯源高适谱，作媲郑虔家。贤子搴丹桂，高才补白华。病犹观冕辂，没不待笄珈。阡表堪传远，何须挽诔加。","dynasty":"宋代","title":"挽高孺人"}
{"author":"刘克庄","content":"先生读易注参同，筑室云山第几重。昔遇壶丘疑见怪，今于老子信犹龙。方灵有物司丹灶，符验无妖血剑锋。只恐欲藏藏未得，世人往往或知踪。","dynasty":"宋代","title":"绵亭林逸人扁所居室曰藏晖求诗"}
{"author":"刘克庄","content":"道人三昧力，手阅几岩砖。既用功追琢，何忧质得坚。玉因石攻美，月以斧修圆。非遇良工剖，陶泓不受镌。","dynasty":"宋代","title":"赠洪道人圆定"}
{"author":"刘克庄","content":"嘘呵肌理泉润，拊摩德性玉温。可谓无毫发恨，何曾犯斧凿痕。","dynasty":"宋代","title":"题研六言四首"}
{"author":"刘克庄","content":"归到城门欲发更，马头惟有暮鸦迎。小窗了却观书课，几首残诗旋补成。","dynasty":"宋代","title":"春日五首"}
{"author":"刘克庄","content":"须眉似是绮皓。耳目已非旷娄。受明上座顶礼，视彼老公血讐。","dynasty":"宋代","title":"目痛一月未愈自和前九首"}
{"author":"刘克庄","content":"信上多人物，华宗谱最蕃。遥遥忘世胄，仆仆傍谁门。眼毒偏奇中，心灵每预言。秃翁无阿堵，何以赠南辕。","dynasty":"宋代","title":"赠术者施元龙"}
{"author":"刘克庄","content":"□□外弟寄双鱼，细读银钩卷复舒。愧我挂冠方草奏，误君载盾过茆庐。罢祠久绝支离粟，失势谁看闲杂书。老畏春寒缩如鳖，坐妨沽酒摘园蔬。","dynasty":"宋代","title":"长溪陈梦雷携表弟赵君玉书相访"}
{"author":"刘克庄","content":"生来拙性嗜清幽，因过山家为小留。顶笠儿归行树沙，提瓶妇去汲溪头。参天老竹当门碧，尽日寒泉绕舍流。我料草堂犹未架，规模已被野人偷。","dynasty":"宋代","title":"小梓人家"}
{"author":"刘克庄","content":"游戏人间又一年，非儒非佛复非仙。历官甘出倚相后，序齿叨居绛老先。世难见花常溅泪，时平逢曲亦流涎。无端风月相勾引，不是先生爱放颠。","dynasty":"宋代","title":"上十四吟十首"}
{"author":"刘克庄","content":"自说居奇货。人知有贩心。相如小商尔，卖赋得千金。","dynasty":"宋代","title":"商妇词十首"}
{"author":"刘克庄","content":"忽见牙郎态，吁嗟悔失身。不虞小婢子，曾是柳家人。","dynasty":"宋代","title":"杂咏一百首其一○○柳家婢"}
{"author":"刘克庄","content":"具舰逃安往，焚巢溃不支。区区一州力，不足辱王师。","dynasty":"宋代","title":"江南五首其三"}
{"author":"刘克庄","content":"有酒常相觅，无金尚欲挥。竟骑黄鹤去，谁见素骡飞。华屋俄零露，蓉城果是非。自嫌闻道浅，怀旧忽沾衣。","dynasty":"宋代","title":"挽顾君任粹二首"}
{"author":"刘克庄","content":"恩赋支离粟一囊，午窗卧看世人忙。东家学究穷于我，六月褒衣上讲堂。","dynasty":"宋代","title":"午窗"}
{"author":"刘克庄","content":"蚓穿槁壤及黄泉，蜂采花房与柳绵。微蚋么麽殊嗜好，以醯为蜜甕为天。","dynasty":"宋代","title":"蚋"}
{"author":"刘克庄","content":"所住在郊坰，田园事遍经。浅沟晴后塞，高垄雨馀青。屋润邻翁富，祠新社鬼灵。南州无酒禁，十户九旗亭。","dynasty":"宋代","title":"郊坰"}
{"author":"刘克庄","content":"朱门画鼓舞宫靴，应笑狂歌似采和。露坐一生无步障，春游是处有行窝。绍兴谠议谁当续，元祐全人本不多。办取九年同面壁，未应末后话头蹉。","dynasty":"宋代","title":"四和二首"}
{"author":"刘克庄","content":"形容唐事片言中，元子文犹有古风。莫管看碑人指点，写碑人是太师公。","dynasty":"宋代","title":"浯溪二首"}
{"author":"刘克庄","content":"丱角从诸老，麻衣客五侯。风云疑反手，江海不回头。寂寂生堪笑，皇皇死未酬。空馀老知识，闭户著穷愁。","dynasty":"宋代","title":"挽王华甫提刑二首"}
{"author":"刘克庄","content":"业缘在东震旦国，参礼遍南赡部州。欠明眼人与谈道，就圆机士语九流。","dynasty":"宋代","title":"七十九吟十首"}
{"author":"刘克庄","content":"天与精忠不与时，堂堂心在路人悲。龙颜帝子方推毂，猿臂将军忽死绥。洒泣我来瞻画像，断头公耻立降旗。海州故老凋零尽，重见王师定几时。","dynasty":"宋代","title":"魏胜庙"}
{"author":"刘克庄","content":"麟经之笔既绝，蚕室之书遂行。聃非二子同传，齐鲁两生失名。","dynasty":"宋代","title":"夜读传灯杂书六言八首"}
{"author":"刘克庄","content":"见宰官身，出只手、擎他宇宙。筹边外、招徕名胜，登崇勋旧。不下莱公扶景德，又如涑水开元祐。尽从渠、干贽及吾门，归斯受。上林苑，多花柳。祁连塞，稀刁斗。更红旗破贼，黄云栖亩。阿母瑶池枝上实，仙人太华峰头藕。泻铜盘、沆瀣入金卮，为公寿。","dynasty":"宋代","title":"满江红（傅相生日甲子）"}
{"author":"刘克庄","content":"想赴瑶池约。向东风、名姬骏马，翠鞯金络。太液池边鹄群下，又似南楼呼鹤。画不就、秾纤娇弱。罗帕封香来天上，泻铜盘、沆瀣供清酌。春去也，被留却。芳魂再返应无药。似诗咏、绿衣黄里，感伤而作。爱惜尚嫌蜂采去，何况流莺蹴落。且放下、珠帘遮著。除却江南黄九外，有何人、敢与花酬酢。君认取，莫教错。","dynasty":"宋代","title":"贺新郎（用前韵赋黄荼＿）"}
{"author":"刘克庄","content":"浅把宫黄约。细端相、普陀烟里，金身珠络。萼绿华轻罗袜小，飞下祥云仙鹤。朵朵赛、蜂腰纤弱。已被色香僚病思，尽鹅儿、酒美无多酌。看不足，怕残却。人间难得伤春药。更枝头、流莺呼起，少年狂作。留取姚家花相伴，羞与万红同落。未肯让、蜡梅先著。乐府今无黄绢手，问斯人、清唱何人酢。休草草，认题错。","dynasty":"宋代","title":"贺新郎（再用约字）"}
{"author":"刘克庄","content":"尽说番和汉。这琵琶、依稀似曲，蓦然弦断。作么一年来一度，欺得南人技短。叹几处、城危如卵。元凯后身居玉帐，报胡儿、休作寻常看。布严令，运奇算。开门决斗雌雄判。笑中宵、奚车毡屋，兽惊禽散。个个巍冠横尘柄，谁了君王此段。也莫靠、长江能限。不论周郎并幼度，便仲尼、复起嗟微管。驰露布，筑京观。","dynasty":"宋代","title":"贺新郎（杜子昕凯歌）"}
{"author":"刘克庄","content":"宣引东华去。似当年、文皇亲擢，马周徒步。殿上风霜生白简，下殿扁舟已具。怎不与、官家留住。古有一言腰相印，谁教他、满箧婴鳞疏。还笏退，不回顾。新来边报犹飞羽。问诸公、可无长策，少宽明主。攀槛朱云头雪白，流落如今底处。但一片、丹心如故。赖有越台堪眺望，那中原、莫已平安否。风色恶，海天暮。","dynasty":"宋代","title":"贺新郎（跋唐伯玉奏稿）"}
{"author":"刘克庄","content":"驿骑联翩至。道台家、筹边方急，酒行姑止。作么携将琴鹤去，不管州人堕泪。富与贵、平生无味。可但红尘难著脚，便山林、未有安身地。搔白发，兀相对。前身小范疑公是。忆当年、天章阁上，建明尤伟。庆历诸贤方得路，便不容他老子。须著放、延州城里。一句殷勤牢记取，在朝廷、最好图西事。何必向，玉关外。","dynasty":"宋代","title":"贺新郎（送唐伯玉还朝）"}
{"author":"刘克庄","content":"方喜辽天孤鹤返，忽惊蔡岭一牛鸣。理官未遣俦三后，拙宦才令至九卿。尽翦萑莆潢弄息，不囊薏苡粤装轻。厚诬岂待他人雪，自有尧言与辨明。","dynasty":"宋代","title":"挽丘大卿二首"}
{"author":"刘克庄","content":"深碧非少林祖，暴赤疑归宗僧。何须近青藜杖，不愿如紫石棱。","dynasty":"宋代","title":"左目痛六言九首"}
{"author":"刘克庄","content":"自入玄门户，寂寂清虚做。静里披搜四假身，勘破尘行路。悟上还重悟，得得真闲趣。收住身中无价真，岂逐人情去。","dynasty":"宋代","title":"卜算子"}
{"author":"刘克庄","content":"燕子来时春事空，杖藜来往绿阴中。静怜朱槿无根蒂，开落惟销一阵风。","dynasty":"宋代","title":"暮春"}
{"author":"刘克庄","content":"劣知针粟大，出没似通灵。不但能膏吻，元来善隐形。","dynasty":"宋代","title":"梅月为蚤虱所苦各赋二绝·蚤"}
{"author":"刘克庄","content":"平生最受鲁公知，手简才翁语极悲。海内奇才都有几，世间瑞物不多时。君归上界骑麟去，客过新陵下马谁。笔秃无花衰久矣，可堪拂拭作铭诗。","dynasty":"宋代","title":"方蒙仲秘书哀诗三首"}
{"author":"刘克庄","content":"年饥未可倾家酿，昼短真当秉烛游。中国醉乡隔万里，岂无寸地可逃愁。","dynasty":"宋代","title":"逃愁"}
{"author":"刘克庄","content":"百艺惟诗老始工，未应冻死杜陵翁。耸肩偏怯春衣薄，曝背尤贪晓日红。草鼓暖于狨坐子，蒲龛清似肉屏风。几时天地回生意，只费阳和一点功。","dynasty":"宋代","title":"春寒二首"}
{"author":"刘克庄","content":"拔起真三艉，分飞只二难。怕趋丞相热，宁忍后山寒。梅老徒书局，徂徕不谏官。如何令国弈，白首局傍观。","dynasty":"宋代","title":"挽汤仲能二首"}
{"author":"刘克庄","content":"得丧傍观有悴荣，此翁勘破一毫轻。宴披香殿犹前日，出大槐宫已隔生。未许季咸觇老态，旋呼伯雅解春酲。不知触氏并蛮氏，胜负元因底事争。","dynasty":"宋代","title":"居厚弟和七十四吟再赋"}
{"author":"刘克庄","content":"前有条桑女子，后有茶蕊夫人。洁以自媒为妇，贤于奉表称臣。","dynasty":"宋代","title":"广列女四首"}
{"author":"刘克庄","content":"安石心夷旷，难将浅见窥。能拚百弓墅，只赌一枰棋。苻虏投鞭急，羊生对弈迟。土山今乞汝，泉石更由谁。侍女收残局，群儿走捷旗。拊筝并折屐，无喜亦无悲。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"未纵心年乞退休，年垂八十更何求。相方好事下白屋，帝岂无人记玉楼。绶未必为翁子福，扇安能障彦回羞。吾诗绝似渊明诔，莫遣他人弄笔头。","dynasty":"宋代","title":"病起十首"}
{"author":"刘克庄","content":"哭时闻者亦欷歔，双鹤随声下碧虚。帝出丝纶照穹壤，官施绰楔表门闾。今无陶侃谁能尔，古有苏耽莫是渠。华发史儋曾载笔，尚能浓墨为君书。","dynasty":"宋代","title":"寄题杨𢡟卿孝感堂"}
{"author":"刘克庄","content":"造物将如此老何，悬车以后稿犹多。晋刘伶醉戏为颂，楚接舆狂偶作歌。","dynasty":"宋代","title":"杂咏七言十首"}
{"author":"刘克庄","content":"初与游杨事伊洛，后闻王魏起并汾。空令蟠结千年核，难掩光芒万丈文。儿似福郊传旧学，友为子厚志新坟。身今独老西河上，欲酹生刍隔暮云。","dynasty":"宋代","title":"挽李秘监"}
{"author":"刘克庄","content":"昨闻英断有烹封，泽畔累臣抱寸悰。巧智不如葵卫足，曲蟠谁与木为容。祠官失职惭虚蠹，野老无知祷象龙。欲上高楼瞻魏阙，乱山千叠暮云浓。","dynasty":"宋代","title":"又和六首"}
{"author":"刘克庄","content":"渥洼驹孰非龙种，丹穴雏皆是凤毛。却怪韩公产韩昶，不如枚叔有枚皋。","dynasty":"宋代","title":"昌黎子"}
{"author":"刘克庄","content":"夜绩旁边映隙光，忆曾参扣遍诸方。扫眉众女偏谣诼，开口群儿亦谤伤。后有知音分雅郑，今谁协律谱宫商。戏衫欲脱夫人付，诸子披襟直下当。","dynasty":"宋代","title":"用石塘二林韵"}
{"author":"刘克庄","content":"寄语涉川女，安知往问津。水神不妒汝，偏妒冶容人。","dynasty":"宋代","title":"杂题十首"}
{"author":"刘克庄","content":"发脱秃鹙无异，背伛橐驼逼真。不是进贤冠者，亦非灵寿杖人。","dynasty":"宋代","title":"村居即事六言十首其九"}
{"author":"刘克庄","content":"春酲薄，梦中毬马豪如昨。豪如昨。月明横笛，晓寒吹角。古来成败难描摸，而今却悔当时错。当时错，铁衣犹在，不堪重著。","dynasty":"宋代","tags":"追忆，抒怀，壮志难酬","title":"忆秦娥·春酲薄"}
{"author":"刘克庄","content":"座上交游广，城南讲读馀。如何万金产，只解八分书。","dynasty":"宋代","title":"杂咏一百首·阿买"}
{"author":"刘克庄","content":"吾鹤尤驯扰，俄如引避然。何曾厌茅舍，多是为茶烟。活计穷桑苎，枯肠老玉川。苍头犹爨下，丹顶已松颠。渴饮谁能免，高飞尔自贤。须臾休茗事，却下竹傍边。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"每到阑干畔，徘徊暮始还。为怜临水寺，尽见隔城山。墙缭青苔里，舟藏绿阴间。松扉宜步月，只是限重关。","dynasty":"宋代","title":"悠然亭"}
{"author":"刘克庄","content":"端平忝缀鵷行末，曾抗纲常疏一通。诸老不能回横议，孤臣犹记寤清衷。鹤林莫掣傲象肘，乌府甘弯射羿弓。西涧相君知我者，箧中尚书记遗忠。","dynasty":"宋代","title":"耄志十首"}
{"author":"刘克庄","content":"日日铜瓶插数枝，瓶空颇讶折来稀。出城忽见樱桃熟，始信无花可买归。","dynasty":"宋代","title":"出城二绝"}
{"author":"刘克庄","content":"衰桐无叶报萧飕，卧听窗声作许愁。檠暗冷光侵砚几，瓦疏飞片落香篝。病思结客游梁苑，狂爱提军人蔡州。也欲访梅湖畔去，黄尘满袖欲盟鸥。","dynasty":"宋代","title":"雪"}
{"author":"刘克庄","content":"榾柮通红未辟寒，病身无异着囚山。俊游与众聊同乐，欢事于侬了不关。一霎莲华开陆地，十分桂影洗瀛寰。朝家若访玄真子，知在清溪第几湾。","dynasty":"宋代","title":"和乡侯灯夕六首"}
{"author":"刘克庄","content":"虞翻骨体素多屯，垂老遭逢白发新。岂有一辞裨衮斧，亦无三制报丝纶。孤臣命薄难谐世，明主恩深欠杀身。不道归田无以报，暮年长作祝尧人。","dynasty":"宋代","title":"送金潮州三首"}
{"author":"刘克庄","content":"岁计无馀逢谷贵，晚餐有味觉蔬嘉。赊邻人酒堪留客，藏善和书尚满家。稍喜熊儿理精熟，常嫌犬子赋虚夸。鲁论新义何时毕，相约溪头共看花。","dynasty":"宋代","title":"次韵竹溪题达卿后坡"}
{"author":"刘克庄","content":"角门闭了晓方开，坐撚霜髭尽雪灰。纵有浩然堪共直，法严不敢唤渠来。","dynasty":"宋代","title":"二月二十日再锁宿四绝"}
{"author":"刘克庄","content":"宋玉口多微词，曼倩言不纯师。陈赋讽荐枕女，抗义斩卖珠儿。","dynasty":"宋代","title":"冬夜读几案间杂书得六言二十首"}
{"author":"刘克庄","content":"身后青名在，辛勤卜此阡。书丹翰林笔，埋玉息庵钱。葛帔孤谁托，蒿簪妇亦贤。许丞无事业，千古以廉传。","dynasty":"宋代","title":"挽方粹岩仲二首"}
{"author":"刘克庄","content":"架帙纵横砚有埃，先生久不至山斋。散花魔已降摩诘，裹饭人谁访子来。又与杜康绝交矣，并疏毛颖少恩哉。几时真得金篦力，书债重偿酒禁开。","dynasty":"宋代","title":"病起十首"}
{"author":"刘克庄","content":"安石心夷旷，难将浅见窥。能拚百弓墅，只赌一枰棋。苻虏投鞭急，羊生对弈迟。土山今乞汝，泉石更由谁。侍女收残局，群儿走捷旗。拊筝并折屐，无喜亦无悲。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"父魄下沉渊，儿声上彻天。向令逢孔氏，是亦女参骞。","dynasty":"宋代","title":"杂题十首"}
{"author":"刘克庄","content":"朝回暖律变严冬，应念闽风与蜀同。丛棘冤皆为洗雪，发棠惠遍及饥穷。冰寒吏胆照天烛，泉涌诗肠饮润虹。帝遣二星临七聚，不妨击壤和元丰。","dynasty":"宋代","title":"次韵庾使左史中书行部二首"}
{"author":"刘克庄","content":"磐石时时垂钓，茅檐旦旦负暄。小杓行鱼羹饭，长竿晒犊鼻褌。","dynasty":"宋代","title":"村居即事六言十首"}
{"author":"刘克庄","content":"仅可着孤身，何曾有四邻。切须留一榻，让与细书人。","dynasty":"宋代","title":"石竺山二十咏"}
{"author":"刘克庄","content":"亲朋存者少，岁月去如驰。不记桃三窍，犹疑黍一炊。","dynasty":"宋代","title":"杂咏五言五首"}
{"author":"刘克庄","content":"柏寝才休又雪宫，杀麋罪与杀人同。徂丘稷下人多诈，谁肯投身入阱中。","dynasty":"宋代","title":"齐俗"}
{"author":"刘克庄","content":"架帙纵横砚有埃，先生久不至山斋。散花魔已降摩诘，裹饭人谁访子来。又与杜康绝交矣，并疏毛颖少恩哉。几时真得金篦力，书债重偿酒禁开。","dynasty":"宋代","title":"病起十首"}
{"author":"刘克庄","content":"鬼质内持衡，胡雏外握兵。一朝临白刃，乞米老儒生。","dynasty":"宋代","title":"杂咏一百首·颜鲁公"}
{"author":"刘克庄","content":"吉语西来，已衮归行阙，册拜头厅。唐家岂可，一日轻去玄龄。洛英蜀客，老成人、几半朝廷。但客取，三边无警，活他百万生灵。槐第安排敕设，有藕如船大，有枣如瓶。瑶环瑜珥绕席，个个宁馨。一般奇特，中台星、拜老人星。谁知得，眉攒万国，华筵少醉多醒。","dynasty":"宋代","title":"汉宫春（丞相生日乙丑）"}
{"author":"刘克庄","content":"主人尤爱竹，老病鲜窥园。粟鼠竞携子，箨龙空长孙。化为玉版去，留得锦绷存。虽有监临者，贪眠昼闭门。","dynasty":"宋代","title":"惜笋二首"}
{"author":"刘克庄","content":"朱门画鼓舞宫靴，应笑狂歌似采和。露坐一生无步障，春游是处有行窝。绍兴谠议谁当续，元祐全人本不多。办取九年同面壁，未应末后话头蹉。","dynasty":"宋代","title":"四和二首"}
{"author":"刘克庄","content":"一秋窗下少书声，目眚缠绵久未平。大德三麻如昨日，善和千卷付来生。聃兮虽视如无见，藉也于心固不盲。吹却残灯抛蠹简，拥衾危坐待天明。","dynasty":"宋代","title":"目眚"}
{"author":"刘克庄","content":"化尽开山物，惟存窣堵坡。俗传潭出雨，僧说火因魔。旧给唐绫暗，新镌蔡字讹。岩前观蟒石，尤觉可疑多。","dynasty":"宋代","title":"九座山"}
{"author":"刘克庄","content":"仕不论高下，丝毫要及民。君其守三尺，古有活千人。岳树侵云杪，江蓠满水滨。楚芳饥可荐，切莫叹清贫。","dynasty":"宋代","title":"送方阜高赴衡州法掾"}
{"author":"刘克庄","content":"几多精甲没黄沙，野哭遥怜战士家。瓜渡月明空粉堞，芜城烟断只昏鸦。似闻汉使攽王醢，尚喜胡儿剖帝羓。怊怅两淮蚕织地，春风不复长桑芽。","dynasty":"宋代","title":"扬州作"}
{"author":"刘克庄","content":"蛟潭雩祀稀曾讲，蟹井灵泉亦未迎。代拜烦它村祝叟，愿丰误杀老书生。","dynasty":"宋代","title":"夏旱四首"}
{"author":"刘克庄","content":"路傍纷纷送者谁，相顾泪下如绠縻。妻牵郎衣留不得，儿抱斧颈尤可悲。寄声征夫且止泪，矫情勿为识者窥。国贫端坐养士耳，汝曹衣廪民血髓。边头战士寒堕指，霜风猎猎阵云起，湓城善地亦靠里。","dynasty":"宋代","title":"观调发四首"}
{"author":"刘克庄","content":"童子偷无怪，先生老尚馋。采时留绝顶，猿鸟要分甘。","dynasty":"宋代","title":"采荔子十绝"}
{"author":"刘克庄","content":"太息臣无罪，胡为伏剑鋩。悲哉四十万，宁不诉苍苍。","dynasty":"宋代","title":"杂咏一百首·白起"}
{"author":"刘克庄","content":"因爱庵前一脉泉，襥衾来此借房眠。骤闻将谓溪当户，久听翻疑屋是船。变作怒声犹壮伟，滴成细点更清圆。君看昔日兰亭帖，亦把湍流替管弦。","dynasty":"宋代","title":"宿千岁庵听泉"}
{"author":"刘克庄","content":"万里先行脚，三家晚闭关。曾求诗入海，亦作史藏山。","dynasty":"宋代","title":"放言其四"}
{"author":"刘克庄","content":"吏奉新书多刻峭，君于此事极忠勤。告缗鲜有丽三尺，投劾不知宽一分。重币稍权周旧法，大搜安用汉深文。先民最善言阴德，莫要人知耳自闻。","dynasty":"宋代","title":"送雷司法于发秤提结局一首"}
{"author":"刘克庄","content":"已满葵丘戌，民犹借一年。何曾拔薤本，亦不用蒲鞭。羡帑留修泮，公厨少起烟。今无采诗者，付与后人传。","dynasty":"宋代","title":"送曹守司直二首"}
{"author":"刘克庄","content":"少为紫陌看花郎，岁晚维摩住病坊。忽被彩云瞒老眼，错呼青女作红娘。","dynasty":"宋代","title":"冬暖海棠盛开三绝"}
{"author":"刘克庄","content":"泥滑滑。一声声唤征鞍发。征鞍发。客亭杨柳，不禁攀折。荀郎衣上香初歇。萧郎心下书难说。书难说。霎时吹散，一生愁绝。","dynasty":"宋代","title":"忆秦娥"}
{"author":"刘克庄","content":"尔祖西来无文字，受持一句心是佛。烦恭藏主试问他，楞伽四卷是何物。","dynasty":"宋代","title":"恭上人求偈戏赠二首"}
{"author":"刘克庄","content":"交游回首散如烟，重过洪州隔世然。手种垂杨皆合抱，朱颜安得似当年。","dynasty":"宋代","title":"豫章二首"}
{"author":"刘克庄","content":"最怕摛词与草麻，明朝传布竞攻瑕。而今失韵乖平仄，挞市哄堂一任他。","dynasty":"宋代","title":"记辛酉端午旧事二首其二"}
{"author":"刘克庄","content":"自填曲子，自歌之、岂是行家官样。眼瞎背驼方引去，羞杀陈抟种放。摺起残编，寄声太乙，不必烦藜杖。陈人束阁，让他来者居上。安乐值几多钱，且幅巾绦褐，准云台象。长扇矮壶山南北，忘却晓随天仗。六逸七贤，五更三老，元不论资望。香山误矢，渔翁何减为相。","dynasty":"宋代","title":"念奴娇"}
{"author":"刘克庄","content":"弃甲争先去，收兵殿后回。但云马不进，应自圣门来。","dynasty":"宋代","title":"杂咏一百首·孟之反"}
{"author":"刘克庄","content":"冥搜藻思殊精鍊，细读蓬心稍豁开。我窃高年惭绿竹，君持半偈试黄梅。肯为唐季小家数，须做僧中大辨材。吸尽鱼龙虾蟹子，不妨一蹴至如来。","dynasty":"宋代","title":"黄宽夫示诗不已自和前二首答之其一"}
{"author":"刘克庄","content":"昔任高阳里，登堂执束修。深知二郎故，曾接两翁游。面棘新班峻，然藜旧话休。空藏笥中帖。世世宝银钩。","dynasty":"宋代","title":"挽参与蔡公三首"}
{"author":"刘克庄","content":"失国之君多咎政，兴王者作著休符。亡秦天告由胡亥，非谓长城外有胡。","dynasty":"宋代","title":"二世"}
{"author":"刘克庄","content":"巽以行权亦可，方于事上未然。或迎使者负弩，或为刺史挽船。","dynasty":"宋代","title":"送强甫赴惠安六言十首"}
{"author":"刘克庄","content":"叔季词人杂雅哇，喜君诗卷美无瑕。朋侪却走避三舍，句律斩新成一家。肯学小儿烹虱胫，要看大手拔鲸牙。村翁岂敢持衡尺，直为痴年两倍加。","dynasty":"宋代","title":"题林文之诗卷二首"}
{"author":"刘克庄","content":"条桑女子两鬓垂，车马过门未省窥。生长柴门蓬户里，安知世有二南诗。","dynasty":"宋代","title":"田舍即事十首"}
{"author":"刘克庄","content":"儿时逃学频来此，一一重寻尽有踪。因漉戏鱼群下水，缘敲响石斗登峰。熟知旧事惟邻叟，催去韶华是暮钟。毕竟世间何物寿，寺前雷仆百年松。","dynasty":"宋代","title":"乌石山"}
{"author":"刘克庄","content":"百虫已藏蛰，此物出何哉。甚矣绿衣僭，公然赤帻来。居尝污脯醢，尤嘉败樽罍。刑故宁论小，无分卵与胎。","dynasty":"宋代","title":"冬蝇"}
{"author":"刘克庄","content":"楳埜先生子象贤，向来心印得单传。谚云蜡烛真明矣，罚止蒲鞭亦肃然。执贽客多樽有酒，诟租吏少箧无钱。玺书底事催归急，不许邦人借一年。","dynasty":"宋代","title":"送徐守寺正二首"}
{"author":"刘克庄","content":"仓皇问君父，忠孝两关心。绝胜杞梁妇，惟知哭藁砧。","dynasty":"宋代","title":"杂咏一百首·辟司徒妻"}
{"author":"刘克庄","content":"童年觜距已专场，何况而今益老苍。天网恢然罩鸾鹄，朝阳鸣矣革蜩螗。士谁与贺争同进，众亦推弘诣太常。可惜祠官无气力，不能缙笏诵阿房。","dynasty":"宋代","title":"送方蒙仲赴省"}
{"author":"刘克庄","content":"东郭无全履，南辕似转蓬。自惭老中垒，莫误小林宗。若见同胞子，为言秃鬓翁。衰年不堪玩，一病一龙钟。","dynasty":"宋代","title":"赠郭相士俊夫"}
{"author":"刘克庄","content":"五十有三个，问法向谁边。村老小颠尔，竹溪翁大颠。","dynasty":"宋代","title":"送广师谒竹溪中书五言二首其二"}
{"author":"刘克庄","content":"不用急符催，先行要看梅。岁时亲祭海，休沐必登台。鲍井聊供饮，韩碑待拭苔。遥知蛮俗喜，令尹带琴来。","dynasty":"宋代","title":"送丁元晖知南海"}
{"author":"刘克庄","content":"昔可摧坚阵，今难作选锋。自怜吾鬓秃，亦笑汝头童。","dynasty":"宋代","title":"戏咏文房四友"}
{"author":"刘克庄","content":"蚤日称雄翰墨林，暮年里巷且浮沉。诸公自负遗贤愧，此士元无谤国心。子佩子衿输少俊，某丘某水拣幽深。明时莫作逃尧计，忽有弓旌底处寻。","dynasty":"宋代","title":"题陈遂卿隐居"}
{"author":"刘克庄","content":"邻曲无还往，何由有别情。惟应小窗月，长记读书声。","dynasty":"宋代","title":"移居二首其二"}
{"author":"刘克庄","content":"茅檐卧听雨声寒，晨起油云遍海山。州牧忧勤真可记，田家苦乐最相关。亲祈閟宇神其吐，谁道灵湫鬼所寰。但愿时平鱼稻熟，结茅青壁舣沧湾。","dynasty":"宋代","title":"又和喜雨四首"}
{"author":"刘克庄","content":"下吏语尤硬，投荒身转轻。不然玉局老，肯唤作先生。","dynasty":"宋代","title":"题坡公赠郑介夫诗三首"}
{"author":"刘克庄","content":"拙笔芜辞字半斜，情知见笑大方家。放教吉甫独哦句，除却微之谁别花。勾引亲朋需果核，堤防风日损根芽。玉津应制须公等，林下樵歌敢自夸。","dynasty":"宋代","title":"太守林太博赠瑞香花"}
{"author":"刘克庄","content":"主公晚节治家宽，婢惯奴骄号令难。圃在屋边慵种菜，井临砌畔怕浇兰。","dynasty":"宋代","title":"岁晚书事十首"}
{"author":"刘克庄","content":"晴旭常难保，春寒未易禁。锋交马旋泞，室毁燕巢林。民望兵如雨，人言潦属阴。何当抉云雾，放出太阳临。","dynasty":"宋代","title":"久雨"}
{"author":"刘克庄","content":"恰则含香文德殿，俄而揽辔祝融峰。得非麟角惊凡目，或是蛾眉妒冶容。六丈一勾非恶意，两翁非对少欢悰。西山北郭多幽事，虽老犹堪撰杖从。","dynasty":"宋代","title":"迎候艮翁二首"}
{"author":"刘克庄","content":"噫声初发窍，巨浸倏漫空。我欲镌箕毕，为天节雨风。","dynasty":"宋代","title":"久雨五首其四"}
{"author":"刘克庄","content":"浮空紫气何须尔，度世金丹岂有之。函谷不烦关尹出，城南莫遣树精知。","dynasty":"宋代","title":"石塘感旧十绝"}
{"author":"刘克庄","content":"百禽久已蛰于冬，春暖喧啾各不同。壶少提沽村店静，袴无脱着小家穷。山翁吟窍黄泥蚓，阁老毫端白昼虹。社饮今年多醒者，豚肩掩豆不能丰。","dynasty":"宋代","title":"仓使和诗出奇不穷再次韵四首"}
{"author":"刘克庄","content":"石鼓名天下，州庠画不如。古祠犹汉旧，石刻半唐馀。翠巘供凭几，寒江照读书。恨余非楚产，来借一房居。","dynasty":"宋代","title":"石鼓"}
{"author":"刘克庄","content":"县郭依稀隔渡头，解鞍来倚店家楼。已攀桂树吟招隐，因看梅花赋远游。市上俚音多楚语，桥边碧色是湘流。直南乡国三千里，目送羁鸿起暮愁。","dynasty":"宋代","title":"醴陵客店"}
{"author":"刘克庄","content":"但见篮舆出，安知酒榼空。老僧翻折本，收不得陶公。","dynasty":"宋代","title":"莲社图"}
{"author":"刘克庄","content":"竭海夷山气力雄，只愁无术驻颜红。却须擘划千馀岁，多买丹砂置女僮。","dynasty":"宋代","title":"书事二首"}
{"author":"刘克庄","content":"世间小家数，不瘦失之寒。都未饱鲸脍，徒然烹虮肝。于今无对垒，亘古有荒坛。改竄无全句，明朝更取看。","dynasty":"宋代","title":"题近藁二首"}
{"author":"刘克庄","content":"病鹤曾栖禁苑枝，瞥然惊坠羽褵褷。包弹靡靡萧萧制，指摘深深款款诗。表圣暇时先卜圹，牧之他日自为碑。独惭师说多遗忘，老抱残编嘱付谁。","dynasty":"宋代","title":"溪庵十首"}
{"author":"刘克庄","content":"先生岁晚被人疑，梅畔浑无一字诗。明月清风愁并案，野花啼鸟怕随司。","dynasty":"宋代","title":"病后访梅九绝"}
{"author":"刘克庄","content":"想赴瑶池约。向东风、名姬骏马，翠鞯金络。太液池边鹄群下，又似南楼呼鹤。画不就、秾纤娇弱。罗帕封香来天上，泻铜盘、沆瀣供清酌。春去也，被留却。芳魂再返应无药。似诗咏、绿衣黄里，感伤而作。爱惜尚嫌蜂采去，何况流莺蹴落。且放下、珠帘遮著。除却江南黄九外，有何人、敢与花酬酢。君认取，莫教错。","dynasty":"宋代","title":"贺新郎（用前韵赋黄荼＿）"}
{"author":"刘克庄","content":"飞诏从天下。道中朝、名流欲尽，君王思贾。时事只今堪痛哭，未可徐徐俟驾。好著手、扶将宗社。多少法筵龙象众，听灵山、属付些儿话。千百世，要传写。子方行矣乘骢马。又送他、江南太史，去游毡厦。老我伴身惟有影，倚遍风轩月榭。怅玉手、何时重把。君向柳边花底问，看贞元、朝士谁存者。桃满观，几开谢。","dynasty":"宋代","title":"贺新郎（送黄成父还朝）"}
{"author":"刘克庄","content":"嫌杀双轮，驾行客、之燕适粤。也不喜、船儿无赖，载他江浙。荡子不归鸳被冷，昭君远嫁毡车发。叹子规、闲管昔人愁，啼成血。渭城柳，争攀折。关山月，空圆缺。有琵琶改语，锦书难说。若要人生长美满，除非世上无离别。算古今、此恨似连环，何时绝。","dynasty":"宋代","title":"满江红"}
{"author":"刘克庄","content":"年年岁岁今朝，左弧悬罢浑无事。吾衰久矣，我辰安在，老之将至。懒写京书，怕看除目，败人佳思。把东篱掩定，北窗开了，悠然酌、颓然睡。客有过门投贽。道先生访华胥氏。谁能辛苦，陪他绮语，记他奇字。屈指先贤，戴花老监，岂其苗裔。待异时约取，宽夫彦国，入耆英会。","dynasty":"宋代","title":"水龙吟（己亥自寿二首）"}
{"author":"刘克庄","content":"祁公一度貂蝉，先生三度貂蝉了。燔柴升辂，银蟾烛夜，金乌腾晓。喜动龙颜，瑞班虹玉，归功元老。纵擎天力倦，明农心切，先还取、中书考。末著留侯难办，算除非、烦他商皓。紫芝产遍，赤松待久，何时高蹈。人世无过，鱼羹饭美，布衾铭好。待角巾东路，蹇驴北阜，伴公游钓。","dynasty":"宋代","title":"水龙吟（辛亥安晚生朝）"}
{"author":"刘克庄","content":"雨凄迷，风料峭。情绪被花恼。白白红红，满地无人扫。可堪解佩盟寒，坠楼命薄，更杜宇、枝头闲火刍。绿阴绕。青帝结束匆匆，转眼朱明了。怕与春辞，茗芋玉山倒。后期觉做明年，春年年好，却不道、明年人老。","dynasty":"宋代","title":"祝英台近"}
{"author":"刘克庄","content":"橐泉梦断夜初长。别馆凄凉。细思二十年前事，叹人琴、已矣俱亡。改尽潘郎鬓发，消残荀令衣香。多年布被冷如霜。到处同床。箫声一去无消息，但回首、天海茫茫。旧日风烟草树，而今总断人肠。","dynasty":"宋代","title":"风入松（福清道中作）"}
{"author":"刘克庄","content":"金风淅淅，银河淡淡，长少群贤毕会。平生心事麹生知，怪此夕、惺惺相对。玄花生眼，新霜点鬓，不肯遮藏老态。人间何处有仙方，擘划得、二三百岁。","dynasty":"宋代","title":"鹊桥仙（戊戌生朝）"}
{"author":"刘克庄","content":"御屏录了，冰衔换了，酷似香山居士。草堂丹灶莫留他，且领取、忠州刺史。移来芳树，摘来珍果，压尽来禽青李。三千年一荐金盘，又不是、玄都栽底。","dynasty":"宋代","title":"鹊桥仙（挑巷弟生日）"}
{"author":"刘克庄","content":"俱登瀛馆，俱还洛社，各自健如黄犊。不消外监与留台，也不要、嵩山崇福。我如原父，君如贡父，且把汉书重读。韩公当局等闲过，又看到、温公当局。","dynasty":"宋代","title":"鹊桥仙（居厚弟生日）"}
{"author":"刘克庄","content":"去年无麦，今年多稼，尽是君侯心地。向来寺寺总拘桩，今有不拘桩底寺。省仓展日，米场镌价。万落千村蒙惠。更将补纳放宽些，便是个、西京循吏。","dynasty":"宋代","title":"鹊桥仙（乡守赵丞相生日）"}
{"author":"刘克庄","content":"伯姊真贤妇，闺门行可师。虽从合拊礼，似欠悼亡诗。壁已空遗挂，碑谁补色丝。嗟呼保及矣，托此识余悲。","dynasty":"宋代","title":"教授方君孺人刘氏哀诗二首"}
{"author":"刘克庄","content":"怪来喜事上双眉，袖有恬轩老子诗。几个□□□□断，十年长敢比肩随。古耆旧传犹堪续，今少微星更是谁。笑杀太清刘管辖，此冠不挂待何时。","dynasty":"宋代","title":"答尤溪赵广文"}
{"author":"刘克庄","content":"晨膳嫌羹薄，寒机怪织迟。阿家语新妇，汝有作家时。","dynasty":"宋代","title":"叙伦五言二十首"}
{"author":"刘克庄","content":"浥露含风匝树开，呼童净扫架边苔。湘红染就高张起，蜀锦机成乍剪来。公子但贪桃夹道，贵人自爱药翻阶。宁知野老茅茨下，亦有繁英送一杯。","dynasty":"宋代","title":"蔷薇花"}
{"author":"刘克庄","content":"挹君如玉雪，未易得亲疏。何日深山里，同灯共读书。","dynasty":"宋代","title":"答妇兄林公遇四首"}
{"author":"刘克庄","content":"少为紫陌看花郎，岁晚维摩住病坊。忽被彩云瞒老眼，错呼青女作红娘。","dynasty":"宋代","title":"冬暖海棠盛开三绝"}
{"author":"刘克庄","content":"坠壳纷纷满树间，更抛墙外费防闲。暗中仍被揶揄笑，此老冬烘可热瞒。","dynasty":"宋代","title":"樗庵采荔其二"}
{"author":"刘克庄","content":"烟燻野狐怪，雨熄毕方讹。惟有三彭黠，深藏不畏傩。","dynasty":"宋代","title":"观傩二首"}
{"author":"刘克庄","content":"半卸红绡出洞房，依稀侍辇幸温汤。三郎方爱霓裳舞，珍重梅姬且素妆。","dynasty":"宋代","title":"三叠"}
{"author":"刘克庄","content":"户外跫然闻足音，或怀漫刺袖新吟。樽空愧不能觞客，绠短如何敢汲深。薄俗求疵谁揜恶，先贤虑患或阳喑。国人岂待侬箴儆，持在萤窗且自箴。","dynasty":"宋代","title":"抄戊辰十月近稿七首"}
{"author":"刘克庄","content":"二梁大学同袍旧，晚识郎君亦隽才。柳永词堪腔里唱，刘叉诗自胆中来。老夫一榻何曾下，吾子扁舟作麽回。见说桐城方调卒，未应能筑礼贤台。","dynasty":"宋代","title":"答梁文杓"}
{"author":"刘克庄","content":"□□外弟寄双鱼，细读银钩卷复舒。愧我挂冠方草奏，误君载盾过茆庐。罢祠久绝支离粟，失势谁看闲杂书。老畏春寒缩如鳖，坐妨沽酒摘园蔬。","dynasty":"宋代","title":"长溪陈梦雷携表弟赵君玉书相访"}
{"author":"刘克庄","content":"仙不离人世，何须远觅仙。桃花最深处，更著小渔船。","dynasty":"宋代","title":"二月初七日寿溪十绝"}
{"author":"刘克庄","content":"追程送我剑池边，亹亹清谈晋宋前。岂意白头趋幕日，乃逢紫气出关年。夜深续炬俱忘寝，地冷吹薪久未然。临别祝君加帽絮，高峰雪后尚童颠。","dynasty":"宋代","title":"曾景建自临川送予至丰城示诗为别次韵一首"}
{"author":"刘克庄","content":"不觉昏眵过十旬，谒之先圣祷之神。室生虚白稀来客，驿致空青累故人。病尚研寻书外意，耄犹贪爱梦中身。从前计孛俱辞去，献岁明朝已发春。","dynasty":"宋代","title":"得乐谢竹溪一首"}
{"author":"刘克庄","content":"忆昔叨陪册府仙，曾陈大计璪{旒方换王}前。探符痴妄空劳矣，当璧休祥已灼然。奉玺相真曾浴日，倚楹女岂敢贪天。分明狐赵俱酿赏，不似之推隐去贤。","dynasty":"宋代","title":"耄志十首"}
{"author":"刘克庄","content":"卯君来处，与眉州仙子，依稀同日。一自前朝龚蔡後，颇觉壶山岑寂。谁料端平，继居遗补，复有斯人出。幅巾林下，姓名玉座长忆。须信谄语尤甘，忠言最苦，橄榄何如蜜。诸老萧疏星欲晓，留取南都铁壁。洛社自佳，镜湖虽好，莫问君王乞。年年岁岁，大家同做真率。","dynasty":"宋代","title":"念奴娇·卯君来处"}
{"author":"刘克庄","content":"底须辛苦访蓬莱，唾手功名亦快哉。唐季闽尤多进士，宋兴莆已四抡魁。来听雅乐歌三阕，去占群花第一开。乡老献书侯劝驾，共为昭代育群才。","dynasty":"宋代","title":"和潘侯劝驾韵"}
{"author":"刘克庄","content":"佛子扫空泡影后，道家跳出囱门馀。日公未得为超脱，犹宝寒斋数纸书。","dynasty":"宋代","title":"题灵石日长老所藏寒斋遗墨"}
{"author":"刘克庄","content":"令君抱送当秋晚，手种寒葩占断清。伯始厚颜贪饮水，灵均满腹饱餐英。要须晚节分香臭，宁与朝华角悴荣。父老方夸琴调古，未应高兴慕渊明。","dynasty":"宋代","title":"题罗亨祖丛菊隐居"}
{"author":"刘克庄","content":"辨才师苦死爱，文皇帝得许痴。温韬劫陵大盗，萧翼穿窬小儿。","dynasty":"宋代","title":"春夜温故六言二十首"}
{"author":"刘克庄","content":"蒲鞭渐弛，缿筒渐少，安用知他帘外。从今也莫察渊鱼，做到不忍欺田地。四民香火，五营笳吹，来献一杯寿水。大家赞祝太夫人，长伴取、鲁侯燕喜。","dynasty":"宋代","title":"鹊桥仙·蒲鞭渐弛"}
{"author":"刘克庄","content":"象罔得来还失了，寒斋拾去閟藏之。临行此物犹难忍，不付他人付二儿。","dynasty":"宋代","title":"奉题付珠二首"}
{"author":"刘克庄","content":"武皇好赋网群英，犹记龙颜赏墨卿。白玉牒中曾有草，碧纱笼里本无名。唐诗卒使张穷瞎，国语能令左失明。老子一生嗜章句，故应天罚遣偏盲。","dynasty":"宋代","title":"忆昔二首"}
{"author":"刘克庄","content":"后有良工识苦心，今无善听孰知音。老来字字趋平易，免被儿童议刻深。","dynasty":"宋代","title":"三月二十五日饮方校书园十绝"}
{"author":"刘克庄","content":"慈母清斋奉竺乾，平生功行默通天。遥知静坐修禅观，永昼炉中一穗烟。","dynasty":"宋代","title":"和仲弟十绝"}
{"author":"刘克庄","content":"鬓犹点漆面桃红，乾道淳熙辈行空。不是修身存养力，自缘方寸与天通。","dynasty":"宋代","title":"庆建州叶守"}
{"author":"刘克庄","content":"帝悯龙钟许放还，梦魂尚记侍威颜。难陪贡禹王阳后，犹在申公辕固间。昔领群仙上蓬岛，今为居士老香山。痴年八十官三品，不欠浮名只欠闲。","dynasty":"宋代","title":"和吴警斋侍郎二首"}
{"author":"刘克庄","content":"考详往事炳蓍龟，精论微言训戒垂。度赞元和中兴业，徵开贞观太平基。览披贤似铜为鉴，顾问谦然木就规。孤远谀儒叨执卷，白头两和缉熙诗。","dynasty":"宋代","title":"恭和御制进读唐鉴彻章诗"}
{"author":"刘克庄","content":"濡墨先愁染素衣，和铅亦恐浼冰肌。后村老子无声画，压倒花光与补之。","dynasty":"宋代","title":"三叠"}
{"author":"刘克庄","content":"池远疏浇溉，墙低劣蔽遮。初无虎守杏，况有蝶穿花。薄采难纫佩，深培待茁芽。嗟余愧迂叟，招汝兴仍赊。","dynasty":"宋代","title":"漳兰为丁窃货其半纪实四首"}
{"author":"刘克庄","content":"辨幕资筹笔，圜扉待雪冤。未论公喜怒，先为母平反。君壮行其志，吾贫赠以言。自怜刘跛子，不及送前村。","dynasty":"宋代","title":"送赵司理若钰之官潮州"}
{"author":"刘克庄","content":"帐殿久移南内，桥山已隔西兴。同时谒帝评事，回首不忘茂陵。","dynasty":"宋代","title":"题同班小录其三"}
{"author":"刘克庄","content":"陈迹分明断简中，才看卷首可占终。兵来尚恐妨恭谢，事去徒知悔夹攻。丞相自言芝产第，太师频奏鹤翔空。如何直到宣和季，始忆元城与了翁。","dynasty":"宋代","title":"读崇宁后长编二首"}
{"author":"刘克庄","content":"贾生废宅草芊芊，路出长沙一怅然。今日洛阳归不得，招魂合在楚江边。","dynasty":"宋代","title":"湖南江西道中十首"}
{"author":"刘克庄","content":"与人尤严师友，名世不在文章。既是来从颜巷，如何去傍刘墙。","dynasty":"宋代","title":"送颜□之清漳六言三首"}
{"author":"刘克庄","content":"先帝初更化，公曾以谏闻。身虽迁柱史，袖尚有弹文。晚境图成佛，它山预作坟。那知非变幻，止在石桥云。","dynasty":"宋代","title":"挽王简卿侍郎三首"}
{"author":"刘克庄","content":"买牛搜粟向蛮烟，衰病安知璧偶全。使者召归曾四辈，臣之得罪又三年。柳刘漏语谁云尔，绛灌怜才定不然。纵使有泉堪洗耳，先生此愧若为湔。","dynasty":"宋代","title":"甲辰春日二首"}
{"author":"刘克庄","content":"老马虺隤不服骖，累然病起泛溪南。失侯我尚堪耘豆，出牧公方自种酣。畏垒屡丰愧桑楚，汉喜虽小屈岑参。新年闻说茅柴贱，陌上逢人各半酣。","dynasty":"宋代","title":"又和感旧四首"}
{"author":"刘克庄","content":"未冠辞家出，麻衣不肯回。瘦因身久客，贫为性疏财。精力书中去，科名病里来。空传场屋义，留与铺家开。","dynasty":"宋代","title":"哭五一弟先辈二首"}
{"author":"刘克庄","content":"李唐故典存烧尾，皇宋科名从敕头。月露浓熏仙桂发，天风高送客槎浮。三场魁匪先贤志，千佛名知几劫修。自笑申公垂八十，不能挟册共西游。","dynasty":"宋代","title":"和曹守司直劝驾"}
{"author":"刘克庄","content":"白也诗高有别肠，弃馀分与老知章。邓林木大堪支厦，谢砌兰佳况肯堂。何必三年犹刻楮，便教百步亦穿杨。咸淳天子开文治，定起君赓殿阁凉。","dynasty":"宋代","title":"次竹溪韵跋志仁工部柞木诗"}
{"author":"刘克庄","content":"不比尧夫新悦泽，依然迂叟旧清羸。末年先帝攀髯恨，几处遗民随泪碑。上自易名真独断，史当立传要雄辞。道山堂上分襟句，岂料今为绝笔诗。","dynasty":"宋代","title":"资殿清惠陈公哀诗三首"}
{"author":"刘克庄","content":"门庑无人殿未开，白头散吏久徘徊。年年岁岁千秋节，长占群官第一来。","dynasty":"宋代","title":"辛卯满散天基节即事六首"}
{"author":"刘克庄","content":"浅圳须穿浚，荒畦要粪除。何尝舍耒出，亦或带经锄。古有神农学，今传泛胜书。野儒曾涉猎，未可议空疏。","dynasty":"宋代","title":"田舍即事十首其八"}
{"author":"刘克庄","content":"平生酷爱渊明，偶然一出归来早。题诗信意，也书甲子，也书年号。陶侃孙儿，孟嘉甥子，疑狂疑傲。与柴桑樵牧，斜川鱼鸟，同盟后、归于好。除了登临吟啸。事如天、莫相谘报。田园闲静，市朝翻覆，回头堪笑。节序催人，东篱把菊，西风吹帽。做先生处士，一生一世，不论资考。","dynasty":"宋代","title":"水龙吟"}
{"author":"刘克庄","content":"恰则董髫两髧，俄然揽镜千丝。昧老聃守黑义，动墨子染白悲。","dynasty":"宋代","title":"老病六言十首呈竹溪"}
{"author":"刘克庄","content":"佛祖流传信具，儿孙承袭付度。一个深夜携归，一个中路夺去。","dynasty":"宋代","title":"六言偈四首其一"}
{"author":"刘克庄","content":"退之落齿感慨，子春伤足悲哀。遗体有所受也，败面岂不痛哉。","dynasty":"宋代","title":"腊月二十二夜漏下数刻小饮径醉坐小合睡傍无"}
{"author":"刘克庄","content":"才子囊书入帝京，鷃}飞安敢料鹏程。赴南宫缓功夫久，携北碑多嗜好清。玉镜台边无别泪，金花笺上有芳名。可怜病叟如蜗缩，呵冻题诗当饯行。","dynasty":"宋代","title":"送方楷"}
{"author":"刘克庄","content":"君思清如许，吾诗浅矣哉。不能具刍饭，虚辱受琼瑰。伊洛推游谢，韩欧赏孟梅。武夷老仙伯，相引上蓬莱。","dynasty":"宋代","title":"和朱主簿四首"}
{"author":"刘克庄","content":"相逢乍似生朋友，坐久方惊隔阔馀。遍问诸郎皆冠带，自言别业可樵渔。住邻秦系曾居里，老读文公所著书。十七年间如电瞥，君须我鬓两萧疏。","dynasty":"宋代","title":"赠翁定"}
{"author":"刘克庄","content":"落辊纷纷孰是非，孤忠惟上与天知。何曾后世无公论，不愿明时有党碑。去奉绣帘差足喜，来调金鼎未为迟。铃斋一穟柑香起，细听中和乐职诗。","dynasty":"宋代","title":"送叶尚书赴永嘉二首"}
{"author":"刘克庄","content":"凉月如冰，素涛翻雪，人世依约三更。扁舟乘兴，莫计水云程。忽到一洲奇绝，花无数、多不知名。浑疑是，芙蓉城里，又似牡丹坪。蓬莱，应不远，天风海浪，满目凄清。更一声铁笛，石裂龙惊。回顾尘寰局促，挥袂去、散发骑鲸。蘧蘧觉，元来是梦，钟动野鸡鸣。","dynasty":"宋代","title":"满庭芳"}
{"author":"刘克庄","content":"贪听谯更夜未眠，偶拈一卷向灯前。凤箫按谱声声叶，鲛帕盛珠颗颗圆。洛叟曾规秦学士，蜀公晚喜柳屯田。江湖冷落词人少，难起花翁傍酒边。","dynasty":"宋代","title":"夜检故书得孙季蕃词有怀其人二首"}
{"author":"刘克庄","content":"梅醭朝衣尘满靴，曾穿细仗对延和。角巾久已寻初服，锦帐何须蛮旧窝。能读书人天下少，不如意事占来多。半生寂寂因迂阔，垂老方惊岁月蹉。","dynasty":"宋代","title":"次韵实之春日二首"}
{"author":"刘克庄","content":"白首归来作老农，丰年里社得过从。劝君莫梗贤侯化，去后思侯未易逢。","dynasty":"宋代","title":"喜雨口号九首呈潘侯"}
{"author":"刘克庄","content":"谠言直触大单于，赖有阏氏上谏书。若把汉唐宫苑比，玉环飞燕总输渠。","dynasty":"宋代","title":"锁谏图"}
{"author":"刘克庄","content":"君给相如札，吾方长道山。燕犹栖旧垒，驹已养天闲。","dynasty":"宋代","title":"闻东轩讣其一"}
{"author":"刘克庄","content":"忧见须眉膳却荤，分明上帝见忠勤。赤章夜彻通明殿，一缕烟生六合云。","dynasty":"宋代","title":"喜雨口号九首呈潘侯"}
{"author":"刘克庄","content":"往年群玉顶，典领偶然同。我去如廷秀，君来似放翁。同聃驾牛出，鲁叟感麟逢。纵有招魂些，谁为寄浙中。","dynasty":"宋代","title":"挽史馆资政木石尢公三首"}
{"author":"刘克庄","content":"出门一步即天涯，何况迢迢隔九华。汝性慧于灵照□，翁年高似木兰斧。帛书寄远□□□，□□无凭□□差。嫁与官人成底事，荆钗只合偶田家。","dynasty":"宋代","title":"得池阳书"}
{"author":"刘克庄","content":"冠非责童子礼，儿必读手泽书。箪瓢回也不敢，宗庙赤尔何如。","dynasty":"宋代","title":"赤侄孙敢名圭行冠礼一首"}
{"author":"刘克庄","content":"忆昔俱年少。向斯晨、登高怀古，赋诗舒啸。追数樽前插花客，人物并皆佳妙。禁几度、西风残照。元子寄奴曾富贵，到而今、一一消磨了。君不乐，后人笑。山南山北添华表。叹归来、谢池草合，黄台瓜少。老去爱持齐物论，谁管彭殇寿夭。待细说、教天知道。不羡两苏并二宋，愿弟兄、岁岁同吹帽。杯到手，莫辞釂。","dynasty":"宋代","title":"贺新郎（已未九日同季弟子侄饮仓部弟免庵，艮翁、宫教来会。）"}
{"author":"刘克庄","content":"愈叩新新愈不穷，小儒气索敢争雄。安知太白心肠异，但见曹公口鼻同。顾我牢愁来泽畔，放君独步向江东。他时应制金銮殿，定有蛾眉妒入宫。","dynasty":"宋代","title":"叠前韵谢元邃"}
{"author":"刘克庄","content":"鸡唱鸦啼搅晓眠，起煨田舍火炉边。天寒雪闭袁安户，岁恶江通鲁望田。已返山林全晚节，勿烦郡国礼高年。老臣久不陪朝谒，犹记称觞玉座前。","dynasty":"宋代","title":"晨起"}
{"author":"刘克庄","content":"壶范经亲授，笄年咏好逑。谓迎荷橐返，岂料蕣华休。断雁元方恨，离鸾小宋愁。邻翁惫无力，不及送原头。","dynasty":"宋代","title":"挽方孺人一首"}
{"author":"刘克庄","content":"仅可著孤身，何曾有四邻。切须留一榻，让与细书人。","dynasty":"宋代","title":"石竺山二十咏其二"}
{"author":"刘克庄","content":"静中面壁打坐，倦后抛书投床。认自家一尺棰，管渠侬万丈光。","dynasty":"宋代","title":"目痛一月未愈自和前九首"}
{"author":"刘克庄","content":"蹴踘鞵尖尘不涴，臂鹰袖窄样新裁。社中年少相容否，也待鲜衣染鬓来。","dynasty":"宋代","title":"田舍即事十首"}
{"author":"刘克庄","content":"梦中候对殿东厢，解后先亲问答详。碓磨不能移素论，曝芹终欲献清光。触屏训谄生犹臭，攀槛传名死亦香。君父临之安所避，凌晨起坐涕淋浪。","dynasty":"宋代","title":"五月旦日鸡鸣梦袖疏墀下先君问言何事答曰犹"}
{"author":"刘克庄","content":"不见仙湖能几日，尘沙变尽形容。夜来月冷露华浓。都忘茅屋下，但记画船中。两岸绿阴犹未合，更须补竹添松。最怜几树木芙蓉。手栽才数尺，别后为谁红。","dynasty":"宋代","title":"临江仙（潮惠道中）"}
{"author":"刘克庄","content":"梅月炎官尚敛威，纷纷此物傍綀衣。扑灯似怕光芒掩，撼树都忘力量微。因爱积阴憎景日，逆知将雨泄天机。未应蚁子浑无援，时至皆能插羽飞。","dynasty":"宋代","title":"蚍蜉一首"}
{"author":"刘克庄","content":"朝领诸儒上木天，夕同野老话茅椽。何须支枕思残梦，宫锦渔簑总偶然。","dynasty":"宋代","title":"丁未春五首"}
{"author":"刘克庄","content":"沟水泠泠草树香，独穿支径入垂杨。荠花满地无人见，唯有山蜂度短墙。","dynasty":"宋代","title":"豫章沟二首"}
{"author":"刘克庄","content":"麾下偏裨尽拜侯，执俘已漆月氐头。饮江马去黄旗捷，巢幕乌来黑眚收。上不解衣常北顾，公宜归衮勿东留。几时四野狼烟息，烂醉花间秉烛游。","dynasty":"宋代","title":"居厚弟和七十四吟再赋"}
{"author":"刘克庄","content":"爱瀑恋苔矶，难招出翠微。死因岩作墓，生以石为扉。已叹逃名是，犹嫌学佛非。后来无此士，不但鹤书稀。","dynasty":"宋代","title":"蔡溪岩"}
{"author":"刘克庄","content":"南渡先贤迹已稀，萧然华表立山陂，可曾长吏修祠宇，便恐樵人落树枝。几度过坟偏下马，向来出蜀只携龟。自怜日暮天寒客，不到林间读隧碑。","dynasty":"宋代","title":"赵清献墓"}
{"author":"刘克庄","content":"安石心夷旷，难将浅见窥。能拚百弓墅，只赌一枰棋。苻虏投鞭急，羊生对弈迟。土山今乞汝，泉石更由谁。侍女收残局，群儿走捷旗。拊筝并折屐，无喜亦无悲。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"挟策端平偶见遗，不旋踵已遇嘉熙。虽闻栖楚叩墀语，不见阳城伏合时。下殿君能和富范，上房吾愿让夷夔。或疑廉蔺曾相避，知两翁心更有谁。","dynasty":"宋代","title":"赠庸斋"}
{"author":"刘克庄","content":"辇路曾联花底辔，钓矶共著雪中簑。璧瑕自是难为掩，言玷谁云不可磨。烦锦绣肠施月斧，洗筝笛耳听云和。两翁弄此穷生活，户外浑无客履过。","dynasty":"宋代","title":"竹溪评余近诗发药甚多次韵"}
{"author":"刘克庄","content":"小筑三家聚，新篘万户春。昔豪几腐胁，今病罕沾唇。太古华胥氏，丰年畏垒人。超然市朝外，未易葛天民。","dynasty":"宋代","title":"田舍即事十首"}
{"author":"刘克庄","content":"童年觜距已专场，何况而今益老苍。天网恢然罩鸾鹄，朝阳鸣矣革蜩螗。士谁与贺争同进，众亦推弘诣太常。可惜祠官无气力，不能缙笏诵阿房。","dynasty":"宋代","title":"送方蒙仲赴省"}
{"author":"刘克庄","content":"性爱芙蓉淡复秾，倚栏日日待西风。池边数本无消息，愁绝东家半树红。","dynasty":"宋代","title":"西风二首"}
{"author":"刘克庄","content":"难寻楚三户，不记汉千门。独有灵光殿，长因一赋存。","dynasty":"宋代","title":"杂咏五言八首"}
{"author":"刘克庄","content":"忆昔分携今再闰，君犹黑鬓我霜颠。绝怜卢弟真才子，若比殷兄尚少年。渭北几时重把酒，山阴作麽便回船。未知后会平安否，搔首临风意惘然。","dynasty":"宋代","title":"留别表弟方时父二首"}
{"author":"刘克庄","content":"巧历推修短，前知定吉凶。吾为立标榜，唤做小淳风。","dynasty":"宋代","title":"赠雪山李道人二首"}
{"author":"刘克庄","content":"无梅诗兴阑珊了，无雪梅花冷淡休。懊恼天公堪恨处，不教滕六到南州。","dynasty":"宋代","title":"梅花十绝答石塘二林"}
{"author":"刘克庄","content":"徒倚溪亭惜坠芳，恨无异域返魂香。残枝并恐风吹去，插在金瓶置坐傍。","dynasty":"宋代","title":"再和十首"}
{"author":"刘克庄","content":"败荷折蓼溪村景，黄叶青苔野老家。赖有海棠相暖热，小春重放一番花。","dynasty":"宋代","title":"冬暖海棠盛开三绝"}
{"author":"刘克庄","content":"少年意气慕横行，不觉蹉跎过一生。便脱深衣笼窄袖，去参留守看东京。","dynasty":"宋代","title":"端嘉杂诗二十首"}
{"author":"刘克庄","content":"待凿新池引一湾，更规高阜敞三间。缩墙恐犯邻家地，减树图看屋后山。身隐免贻千载笑，书成犹要十年闲。门前蓦有相寻者，但说翁今怕往还。","dynasty":"宋代","title":"即事四首"}
{"author":"刘克庄","content":"黄粱梦觉，忽跳出、北扉西省。今似得何人，老僧退院，秀才下省。罢草河西淮南诏，没一字、谘尚书省。已交侣樵渔，免教人道，弥封官省。多幸。条冰解去，新衔全省。笑杀太师光，赐灵寿杖，有诏扶他入省。死谥醉侯，生封诗伯，此事不关朝省。便茅屋、送老云边，也胜倚金华省。","dynasty":"宋代","title":"转调二郎神/二郎神"}
{"author":"刘克庄","content":"云里金乌瞥见些，屋山鹊语亦查查。侵晨扫径开篱户，童子知翁出看花。","dynasty":"宋代","title":"病起窥园十绝"}
{"author":"刘克庄","content":"曾从庄列问端倪，俗学区区等甕鸡。佛法须偿蚯蚓债，帝魂化作杜鹃啼。安知丞相嗔如屋，但见山公醉似泥。它日门人求注脚，只须标作饮中题。","dynasty":"宋代","title":"饮中题一首"}
{"author":"刘克庄","content":"怪怪奇奇石，谁能辨丑妍。莫教赞皇见，定辇入平泉。","dynasty":"宋代","title":"药洲四首"}
{"author":"刘克庄","content":"宰公心印佛心慈，吉兆前知抱送期。喜溢亲闱占鸑鷟，来从帝所下骑麒。芝兰庭户芽初茁，荼堇原田味变饴。加我数年渠稍长，要看丱角出吟诗。","dynasty":"宋代","title":"安溪黄明府得子"}
{"author":"刘克庄","content":"少游乡磁针至华，常以虀盐养浩然。科举法行无誉士，丘园礼废有遗贤。刘贲下第人称屈，李汉编文后必传。闻道诸郎皆秀孝，拂云华表看它年。","dynasty":"宋代","title":"挽刘学谕"}
{"author":"刘克庄","content":"向来羞作绕枝飞，刘表区区不足依。索饭儿嗔郎罢出，画眉人约藁砧归。食鱼底处容长铗，射虎今方尚短衣。老缚一官行未得，羡君去采故山薇。","dynasty":"宋代","title":"送方时父"}
{"author":"刘克庄","content":"博览彊通千载事，冥搜谬用一生心。乾坤劫数有成毁，风月性情无古今。君似得吾之骨髓，俗方求我以声音。若非生处殊闽浙，把臂相邀共入林。","dynasty":"宋代","title":"总戎徐侯伯东远访田舍赠诗二首次韵其二"}
{"author":"刘克庄","content":"香芸辟蠹，青藜烛阁，天上宝书万轴。前回读得未精详，更罚走、一遭重读。松风如故，丹炉如故，坐阅人间陵谷。回头调戏窃桃儿，且宁耐、等他桃熟。","dynasty":"宋代","title":"鹊桥仙（庚申生日）"}
{"author":"刘克庄","content":"低局从头错。解危机、除非唤取，国棋来著。不信胡儿能胆大，南岸安他阵脚。谈笑里、乌巢空幕。西起岷峨东海岱，有捷旗、露布无宵柝。莘渭后，到秋壑。淮田犁遍吴田获。问台家、山河宇宙，是谁擎托。自觉怀中残锦尽，采色彰施技薄。视柳雅、韩碑瞠若。稽首鲁公黄发颂，世何人、堪继奚斯作。楚狂语，莫删却。","dynasty":"宋代","title":"贺新郎（傅相生日壬戌）"}
{"author":"刘克庄","content":"拂袖归来也。懒追陪、竹林嵇阮，兰亭王谢。谁与此翁相暖热，赖有平生伯雅。且放意、高吟闲话。山鸟山花皆上客，又何须、胜似公荣者。胸磊块，总浇下。盘龙痴绝求鹅炙。这先生、黄齑瓮熟，味珍无价。酒颂一篇差要妙，庄列诸书土苴。任礼法、中人嘲骂。君特未知其趣耳，若还知、火急来投社。共秉烛，惜今夜。","dynasty":"宋代","title":"贺新郎"}
{"author":"刘克庄","content":"家有仙禽二。早追随、先生杖屦，互乡童子。旦旦池边三薰沐，夜夜山中警睡。且伴我、人间游戏。此老生平哀大陆，到未梢、始忆华亭唳。评往事，败佳思。古云鹤算谁能纪。叹归来、山川如故，人民非是。但愿主君高飞去，莫爱乘轩禄位。更赛过、令威千岁。假使焦山真羽化，待华阳贞逸铭方瘗。我拍手，渠展翅。","dynasty":"宋代","title":"贺新郎（二鹤）"}
{"author":"刘克庄","content":"忆昔俱年少。向斯晨、登高怀古，赋诗舒啸。追数樽前插花客，人物并皆佳妙。禁几度、西风残照。元子寄奴曾富贵，到而今、一一消磨了。君不乐，后人笑。山南山北添华表。叹归来、谢池草合，黄台瓜少。老去爱持齐物论，谁管彭殇寿夭。待细说、教天知道。不羡两苏并二宋，愿弟兄、岁岁同吹帽。杯到手，莫辞釂。","dynasty":"宋代","title":"贺新郎（已未九日同季弟子侄饮仓部弟免庵，艮翁、宫教来会。）"}
{"author":"刘克庄","content":"何必游嵩少。屋边山、松风浩荡，虎龙吟啸。旧效楚人悲秋作，晚爱陶诗高妙。发如此、临流羞照。屈指向来夸毗子，被西风、一笔都勾了。曾不满，达人笑。当年玉振于江表。怅而今、老身空在，欢娱全少。假使真如彭祖寿，蒙叟犹嗤渠夭。偶落笔、不经人道。岁晚连床谈至晓，胜冈头、出没看乌帽。君举白，我频釂。","dynasty":"宋代","title":"贺新郎（居厚、艮翁皆和，余亦继作。）"}
{"author":"刘克庄","content":"残更难睚抵年长。晓月凄凉。芙蓉院落深深闭，叹芳卿、今在今亡。绝笔无求凰曲，痴心有返魂香。起来休镊鬓边霜。半被堆床。定归兜率蓬莱去，奈人间、无路茫茫。缘断漫三弹指，忧来欲九回肠。","dynasty":"宋代","title":"风入松（癸卯至石塘追和十五年前韵）"}
{"author":"刘克庄","content":"攀翻宰树暂徘徊。草草安排。昔人徒步陈鸡絮，愧公家、仆马觥罍。华表旧愁满目，黄粱残梦伤怀。欲将庄列等欢哀。对卷慵开。凭高指点虚无路，问何年、辽鹤归来。宿酒得风渐解，小舆待月同回。","dynasty":"宋代","title":"风入松"}
{"author":"刘克庄","content":"落魄长官江海客，少豪万里寻春。而今憔悴向溪滨。断无觞咏兴，惟有簿书尘。手插海棠三百本，等闲妆点芳辰。他年绛雪映红云。丁宁风与月，记取种花人。","dynasty":"宋代","title":"临江仙（县圃种花）"}
{"author":"刘克庄","content":"年是日，寓海丰县驿作。去岁越王台上饮，席间二客如龙。凭高吊古壮怀同。马嘶千嶂暮，乐奏半天中。今岁三家村市里，故人各自西东。菊花时节酒樽空。可怜双雪鬓，禁得几秋风。","dynasty":"宋代","title":"临江仙"}
{"author":"刘克庄","content":"坐井成小眼孔，面壁得大医王。净洗三生热恼，不烦一服清凉。","dynasty":"宋代","title":"后九首"}
{"author":"刘克庄","content":"翰林两仙人，偶来听凤竹。萧萧玉千竿，采采绿一掬。少时负不群，中岁乃见触。嗟余长十年，所至恋三宿。径当还笏归，奚俟揲蓍卜。夜郎与儋耳，老大费往复。宜州殿其后，路险车又覆。山中采芝去，舍下炊粱熟。","dynasty":"宋代","title":"十一月二日至紫极宫诵李白诗及坡谷和篇因念"}
{"author":"刘克庄","content":"雾扫山如泼黛浓，一开口笑古难逢。斩新种柳辋川水，火急移莲玉井峰。甚爱名花当辇致，远求佳果莫函封。人生惟有田园乐，未可轻将仕易农。","dynasty":"宋代","title":"五和其一"}
{"author":"刘克庄","content":"怀橘悲何及，芸瓜老不任。摘来先庙祭，洒泪向松阴。","dynasty":"宋代","title":"采荔子十绝"}
{"author":"刘克庄","content":"厨人需米盐，匠氏索材甓。先当缮井灶，次议补篱壁。自古托天公，讵肯怨河伯。后村空劝缘，诗不一钱直。莫愁草堂赀，必得檀越力。","dynasty":"宋代","title":"周天益由福侨剑水灾毁室辄奉小诗劝缘"}
{"author":"刘克庄","content":"长鲁申公数岁馀，占天随子百弓居。久抛科举寻初服，不愿君王载后车。里有学人来问字，朝无掌故就传书。新春农告西畴事，谁伴樗翁共荷锄。","dynasty":"宋代","title":"挽陈岩方隐君二首"}
{"author":"刘克庄","content":"尚在朝廷记忆中，敢于父命择西东。触怜家有百岁母，可使人嗤六十翁。芰制子能华岁晏，莼羹吾亦感秋风。书成藏向深山里，莫费君王遗所忠。","dynasty":"宋代","title":"次韵汤伯纪送别二首"}
{"author":"刘克庄","content":"试说东都事，添人白发多。寝园残石马，废殿泣铜驼。胡运占难久，边情听易讹。凄凉旧京女，妆髻尚宣和。","dynasty":"宋代","title":"北来人"}
{"author":"刘克庄","content":"有教圣愚无类，非人父子勿传。此乃靖欲反矣，是亦羿有罪焉。","dynasty":"宋代","title":"冬夜读几案间杂书得六言二十首其三"}
{"author":"刘克庄","content":"古来一哄立之平，朱魏当年互讲明。遗□□□□□约，面含菜色腹雷声。","dynasty":"宋代","title":"次漕庾两使者绝句韵六首"}
{"author":"刘克庄","content":"客来怕折枝揖，诏下尚扶杖观。佩吕翁一瓢易，悬季子六印难。","dynasty":"宋代","title":"老病六言十首呈竹溪"}
{"author":"刘克庄","content":"遨头唱首各高深，才薄难披作赋襟。已觉莺花成一梦，尚贪萤雪竞分阴。即今空负台莱意，宿昔曾赓殿阁吟。北望钧天搔白首，区区终有祝尧心。","dynasty":"宋代","title":"陪诸先辈题名登春台臞轩即席次故相陈魏公韵"}
{"author":"刘克庄","content":"乱漂源里红雨，净洗枝头雪绵。只讶欢非前日，安知春是去年。","dynasty":"宋代","title":"惜春"}
{"author":"刘克庄","content":"至道之精以治身，推其土苴足经纶。矢诗自儆侬衰惰，未有工夫儆国人。","dynasty":"宋代","title":"八十吟十绝"}
{"author":"刘克庄","content":"不喜苏君师鬼谷，宁从许子学神农。衰残犹有忠存阙，老丑应无妒入宫。贪汉惊鱼悬饵下，痴人饿虱处褌中。两翁勘破真堪笑，自古英雄见略同。","dynasty":"宋代","title":"三和"}
{"author":"刘克庄","content":"自从水心死，麈柄独归公。于易疑程氏，惟诗取晦翁。二箴家有本，孤论世无同。不复重商榷，骑鲸浩渺中。","dynasty":"宋代","title":"挽南塘赵尚书二首"}
{"author":"刘克庄","content":"有文殊佛来禅室，无后将军顾草庐。肉眼错看病居士，玉音犹记老尚书。","dynasty":"宋代","title":"闻五月八日宸翰口号十首其一"}
{"author":"刘克庄","content":"过了衡阳雁北回，乡书迢递托谁哉。岳山石鼓皆辞去，惟有湘江作伴来。","dynasty":"宋代","title":"衡永道中二首"}
{"author":"刘克庄","content":"脯麟炮凤饮鲸吞，肯学寒儒啮菜根。琴古无阶登舜殿，诗穷作崇客羌村。可怜书画科俱废，谁谓文章技未尊。世上金台随处有，吾贫聊复赠君言。","dynasty":"宋代","title":"和长溪叶潘投赠韵"}
{"author":"刘克庄","content":"恰讶书题少，俄惊讣问临。死方抛笔研，贫不涴珠琛。劫火难隳节，浮云肯动心。悲哉广陵散，旧谱有谁寻。","dynasty":"宋代","title":"挽赵漕简叔二首"}
{"author":"刘克庄","content":"虽则仇平仲，何曾问大年。崇宁一相拜，元祐几人全。","dynasty":"宋代","title":"杂记十首"}
{"author":"刘克庄","content":"驴多为令仆，蚁亦拜侯王。恰则封万户，俄然梦一场。","dynasty":"宋代","title":"五言一首"}
{"author":"刘克庄","content":"归到城门欲发更，马头惟有暮鸦迎。小窗了却观书课，几首残诗旋补成。","dynasty":"宋代","title":"春日五首"}
{"author":"刘克庄","content":"竹溪来索后村吟，读记披图已醒心。岂是沕渊行雨懒，亦非避地入山深。喜看素瀑飞青壁，不管苍苔卧绿沉。西北城高刁斗急，将军未可问山林。","dynasty":"宋代","title":"寄题徐候雨山堂"}
{"author":"刘克庄","content":"畏死仕新室，轻生谢季伦。细评投阁者，大愧坠楼人。","dynasty":"宋代","title":"绿珠"}
{"author":"刘克庄","content":"病翁岁晚朋从绝，细读高文面发惭。士贵切磋宁独学，僧虽苦硬有同参。名堂盖取伦之五，开径那无益者三。见说户庭来不拒，傥分半席待樗庵。","dynasty":"宋代","title":"寄题徐仲晦须友堂二首其一"}
{"author":"刘克庄","content":"韩庙坡为记，罗池愈制碑。老农不识字，自唱送神诗。","dynasty":"宋代","title":"乙卯端午十绝"}
{"author":"刘克庄","content":"声称籍甚自髫年，圣处闻之于膝边。庙瑟久无人续响，国棋谁与子分先。书经秦火讹难读，钵至曹溪靳不传。功行满时笙鹤下，未应山泽著臞仙。","dynasty":"宋代","title":"和林太渊二首"}
{"author":"刘克庄","content":"暝色蟠空起，狞飚激地吹。渐看云布濩，稍有霰纷披。蔌蔌初飘瓦，轻轻已点墀。居人朝未觉，客子夜先知。巧似庄严就，匀如剪刻为。充庭冰氏喜，缟户梁人疑。洒密苔缄遍，擎多树压垂。高峰迷顶踵，远渡失津涯。窘兔低蹲草，僵禽默堕枝。马难分牝牡，乌不辨雄雄。倏忽斜还整，冥蒙合又离。半埋官路堠，乱打寺廊碑。猛势欺袍絮，寒光照鬓丝。店荒敲尽闭，桥滑步尤危。破釜羹霜菜，残炉燎湿萁。废妆怜妇怯，露骭笑儿痴。乍起毛皆蝟，深藏手亦龟。犬惊邻吠急，鸡噤野鸣迟。偏滞南辕路，翻思北戌时。旌旗鸣雁塞，刁斗乱鹅池。呵笔堪飞檄，收灯可覆棋。暮营蒙虎卧，晓猎臂鹰随。浴铁成何事，披簑自一奇。空山吟忍冻，穷巷吃充饥。授简悲才退，烘衣感气衰。稍欣茅瘴薄，已觉麦畦滋。病怕村茶冷，愁嫌市酒醨。带间三十韵，聊补昔人遗。","dynasty":"宋代","title":"牛田铺大雪"}
{"author":"刘克庄","content":"灵龟曳尾防鑽壳，老蚌潜光怕剖珠。史笔久无两龚传，画家曾有二疏图。","dynasty":"宋代","title":"戊午生朝和居厚弟五绝"}
{"author":"刘克庄","content":"佛祖流传信具，儿孙承袭付度。一个深夜携归，一个中路夺去。","dynasty":"宋代","title":"六言偈四首"}
{"author":"刘克庄","content":"长剑拄颐刀纳鞾，得如曝背趁阳和。买邻底用百万价，好事争为十二窝。异日史臣应有考，同时朝士欲无多。与君死守西山学，莫遣人讥末路蹉。","dynasty":"宋代","title":"三和二首"}
{"author":"刘克庄","content":"人言上界足高寒，错踏金鳌绝顶山。恩许乞身镜湖曲。老难效命玉门关。明知甑破休回首，犹喜弓亡不出寰。便合挂帆沧海去，义溪三十六重湾。","dynasty":"宋代","title":"又和感旧四首"}
{"author":"刘克庄","content":"诸人凋落尽，高叟亦中年。行世有千首，买山无一钱。紫髯长拂地，白眼冷看天。古道微如线，吾侪各勉旃。","dynasty":"宋代","title":"赠高九万并寄孙季蕃二首"}
{"author":"刘克庄","content":"辛亥后，六请挂衣冠。甲子始休宫。白驹恰则来空谷，青牛早已出函关。笑狂生，还笏易，上竿难。也莫爱、宫中请内相。也莫爱、堂中呼六丈。但祷祝，要痴顽。懒挥玉斧重修月，不扶铁拐会登山。免飞升，长快活，戏人间。","dynasty":"宋代","title":"最高楼"}
{"author":"刘克庄","content":"犹记同穿豹尾中，一翻覆手异蛇龙。吕侯赐履作方伯，毛颖免冠成秃翁。清苦吏人无厚禄，殷勤军将有斜封。君归定访耆英社，问讯周南太史公。","dynasty":"宋代","title":"送陈叔方侍郎二首其二"}
{"author":"刘克庄","content":"长官三载内，屡被督邮嗔。镇静苔刑少，公清县库贫。减租沾野老，扫榻待诗人。只恐凫飞后，民间事事新。","dynasty":"宋代","title":"送薛明府"}
{"author":"刘克庄","content":"因交明允知坡颍，喜少公文更雅醇。方幸儒林得吾子，奈何宰相失斯人。未挥潞国告廷制，久作河阳入幕宾。自古埙篪宜送奏，开元张垍与张均。","dynasty":"宋代","title":"怀王制参"}
{"author":"刘克庄","content":"胎发落居后，屠苏饮最先。眉间八十字，愿汝过翁年。","dynasty":"宋代","title":"锦孙"}
{"author":"刘克庄","content":"僣伪蟠宫阙，忠贤血贼庭。相君无喜愠，面色只蓝青。","dynasty":"宋代","title":"杂咏一百首其四十八卢杞"}
{"author":"刘克庄","content":"噬至饱而止，出为饥所驱。东邻栈失羖，西舍廐亡驹。浪说裴旻射，难施抱朴符。雌雄已堪畏，况挟小于菟。","dynasty":"宋代","title":"虎暴二首"}
{"author":"刘克庄","content":"老去具一只眼，向来隔几重膜。尽见夫子宗庙，遍观弥勒楼阁。","dynasty":"宋代","title":"后九首"}
{"author":"刘克庄","content":"横身久塞杨朱路，洒泣俄悲墨子岐。陋矣射钩而中者，壮哉鸣鼓以攻之。侍读自无迁府分，中丞还有僦船时。八风舞罢君恩歇，赢得闲愁上两眉。","dynasty":"宋代","title":"自和二首"}
{"author":"刘克庄","content":"甫痛何郎夭，丘明亦复然。因思题墓上，不若斗樽前。剑马为谁得，琴书有女传。惟应千载下，配食雪堂仙。","dynasty":"宋代","title":"哭左次魏二首"}
{"author":"刘克庄","content":"老去逢春尚怯寒，牛衣那得傍鳌山。莫陪画隼行穿巾，姑对囊萤坐闭关。昔听仙韶游帝所，今披宫锦谪尘寰。溪村可是无风景，几点渔灯照碧湾。","dynasty":"宋代","title":"和乡侯灯夕六首"}
{"author":"刘克庄","content":"皓素应难染，玄纁未易迎。只宜大床卧，或命小车行。","dynasty":"宋代","title":"病中杂兴五言十首"}
{"author":"刘克庄","content":"三相入朝马，诸姨照夜骢。故应留小蹇，专载拾遗公。","dynasty":"宋代","title":"梦中为人跋画两绝其一"}
{"author":"刘克庄","content":"紫芝曾说子能诗，开卷如亲玉树枝。古佛写成翻水偈，天仙遗下步虚词。的然沈谢何难识，逝矣应刘不可追。寂寞西湖三尺墓，谁携斗酒一浇之。","dynasty":"宋代","title":"答汤升伯因悼紫芝"}
{"author":"刘克庄","content":"战掉病三日，汤熨乃能起。壁如秦武阳，震慑白帝子。","dynasty":"宋代","title":"南山感旧"}
{"author":"刘克庄","content":"野色湖光淡复浓，阿香神爻巧相逢。金篦莫辨烟中树，蜡履难登海上峰。帝眷驿驰丹诏问，客归亭有白云封。边无牧马村无犬，击壤何妨作老农。","dynasty":"宋代","title":"三和"}
{"author":"刘克庄","content":"更高千万丈，还我上头行。","dynasty":"宋代","title":"句其二"}
{"author":"刘克庄","content":"触石才肤寸，垂天忽怒飞。道人不出户，笑汝出还归。","dynasty":"宋代","title":"题汪道士云庵"}
{"author":"刘克庄","content":"奋雄何勇猛，取履若儿童。眇是沙中帝，不如圯上翁。","dynasty":"宋代","title":"题画二首"}
{"author":"刘克庄","content":"天更商量雨，人都领略晴。晚山青妥帖，野水白纵横。鹭立沙头影，蜂喧树底声。笋舆扶病出，邂逅亦诗成。","dynasty":"宋代","title":"乍晴"}
{"author":"刘克庄","content":"野衲云云祝圣躬，亦拈拂子演宗风。恨渠僻陋无闻见，不识光公与杲公。","dynasty":"宋代","title":"辛卯满散天基节即事六首"}
{"author":"刘克庄","content":"蔬是侬家野八珍，小畦自灌极艰辛。清晨卧听檐声喜，馀惠分沾抱甕人。","dynasty":"宋代","title":"喜雨口号九首呈潘侯"}
{"author":"刘克庄","content":"北辙心犹锐，南廊策不迁。美芹干将相，采藻淑生徒。赋鵩方强仕，闻鸡漫壮图。未应精爽尽，丹穴有双雏。","dynasty":"宋代","title":"挽郑甥主学二首"}
{"author":"刘克庄","content":"岁晚淹留潦雾间，朱幡虽宠变苍颜。颍川凤下来何晚，浪泊鸢飞去不还。道远返丧新燧改，州贫无赙旅囊悭。新邱莫叹封茔俭，绝胜痴人锦裹山。","dynasty":"宋代","title":"林贵州哀诗二首"}
{"author":"刘克庄","content":"李妹玉曜肤色，梅娘淡妆素衣。大主嗔老奴爱，三郎怕肥婢知。","dynasty":"宋代","title":"冬夜读几案间杂书得六言二十首其十七"}
{"author":"刘克庄","content":"梦入华胥国土来，咍噎不省夜何其。青灯明灭窥昏眩，绛帻殷勤警惰嬉。窗外百禽更唱和，褌中群虱尚贪痴。病翁未得全无事，不作新诗改旧诗。","dynasty":"宋代","title":"晓意"}
{"author":"刘克庄","content":"尽卸丝鞭并席帽，全装雨笠与烟簑。国南秦畴坛方筑，塞北燕然石未磨。本草书难寿炎帝，长绳击不信羲和。回仙郎在人间世，万一飘然袖剑过。","dynasty":"宋代","title":"竹溪评余近诗发药甚多次韵"}
{"author":"刘克庄","content":"制酒何曾把巨觥，抛书不复对寒檠。老儒愿忍须臾死，要看诸贤起太平。","dynasty":"宋代","title":"送侍读常尚书绝句六首"}
{"author":"刘克庄","content":"贵重元身外物轻，荐书怂恿入都城。金闺得路通初籍，玉座临轩再唱名。岩邑古人难锦制，长官叔世少琴声。今皇取法乾淳帝，峨豸多由此陟明。","dynasty":"宋代","title":"送赵抚干赵班"}
{"author":"刘克庄","content":"白首归来作老农，丰年里社得过从。劝君莫梗贤侯化，去后思侯未易逢。","dynasty":"宋代","title":"喜雨口号九首呈潘侯"}
{"author":"刘克庄","content":"城里遥看雨出时，想公笔墨发雄奇。山深龙虎飞腾变，海运鲲鹏瞬息移。凛凛前锋如赴敌，堂堂回势似归师。驱还始悟山灵意，怕向苍崖写恶诗。","dynasty":"宋代","title":"七月二十日自瀑上先归方寺丞遣诗夸雷雨之壮"}
{"author":"刘克庄","content":"幼以木兰为长兄，岂堪垂老隔幽明。空疏谁更讥匡鼎，友爱何曾詈屈平。服已降期从变礼，圣犹尚左况诸生。追严不必伊蒲供，自有松风与涧声。","dynasty":"宋代","title":"哭伯姊二首"}
{"author":"刘克庄","content":"炎郁甚炊蒸，夏虫难语冰。家无红拂妓，捉麈自驱蝇。","dynasty":"宋代","title":"戏效屏山书斋十咏"}
{"author":"刘克庄","content":"少年勿议宿士，阿瞒自是相师。蒙叟馘黄项槁，桓郎眼小声雌。","dynasty":"宋代","title":"六言吾首赠李相士景春"}
{"author":"刘克庄","content":"朝朝出阳谷，夜夜入虞渊。且看乌轮转，休论蚁磨旋。","dynasty":"宋代","title":"两曜二首"}
{"author":"刘克庄","content":"忽忽韶颜变老苍，叵堪屋角两轮忙。群花独菊香尤晚，大木惟樗寿最长。眉有白毫垂过眼，腹无墨汁苦搜肠。荒村偶有优旃至，且伴儿童看戏场。","dynasty":"宋代","title":"纵笔二首"}
{"author":"刘克庄","content":"世医多孟浪，赵子独专精。术稳常无误，能高素有名。方书真烂熟，裘马极鲜明。自笑贫兼病，将何赠宋清。","dynasty":"宋代","title":"赠赵医立之"}
{"author":"刘克庄","content":"灵椿难减菌难加，莫笑山翁两鬓华。不与公荣同饮酒，只留禹锡独看花。客来稍觉罍空耻，事去方知甕算差。归老东陈无可恨，失侯不失故园瓜。","dynasty":"宋代","title":"小园即事五首"}
{"author":"刘克庄","content":"夙昔潘郎说孟公，讲闻久矣匪匆匆。君豪不忝十才子，吾老真成一秃翁。谢事安能謄妙墨，辍耕犹可和高风。画帘寂寂蒲鞭子，应许澹台至室中。","dynasty":"宋代","title":"答陈莆田投赠二首"}
{"author":"刘克庄","content":"仙翁小试春风手，高拂茅檐矮映窗。选胜多依岩罅种，爱奇或并树身扛。海山大士寒蒙衲，月殿仙姝夜拥幢。商略此花宜茗饮，不销银烛彩缠缸。","dynasty":"宋代","title":"和方孚若瀑上种梅五首"}
{"author":"刘克庄","content":"西北功名奋发秋，南辕咄咄欲何求。似闻君识壶丘子，自笑吾非定远侯。鹓鹭行难看凫雁，麒麟阁不画猕猴。故人若问樗庵老，林下吟诗白却头。","dynasty":"宋代","title":"赠杨相士"}
{"author":"刘克庄","content":"厌看花开平地上，故攀绝磴履危矼。节方静女尤专一，韵比高人更少双。堪伴愚公居北谷，宜偕漫叟隐南淙。素标尚恐诗轻媟，敢犯人间曲子腔。","dynasty":"宋代","title":"再和五首"}
{"author":"刘克庄","content":"累累生满树，知我老而饕。绝胜齐三士，轻生为二桃。","dynasty":"宋代","title":"记小圃花果二十首"}
{"author":"刘克庄","content":"久矣设罗无客至，居然执简尚予从。微辞幸不遭阳虎，几谏谁能谅触龙。窃曼倩桃无复味，闻安期枣有谁逢。残年饮啄随缘过，能费支离粟几钟。","dynasty":"宋代","title":"用强甫蒙仲韵十首"}
{"author":"刘克庄","content":"不见龙骧与骥驰，纷纷虫篆斗蛛丝。君侯杰出南方者，老仆终当北面之。忆玉树枝劳远梦，熏蔷薇水读来诗。自惭眼力非关令，紫气浮空懵不知。","dynasty":"宋代","title":"答留通判元崇"}
{"author":"刘克庄","content":"男女不亲授，宁亲笔父书。如何出腹子，两个是胡雏。昔有吹笙侣，骖鸾上玉宸。奈何无欲地，著得有情人。振笛深宫侧，夫人若罔知。可怜东邻女，三载隔墙窥。","dynasty":"宋代","title":"广游女"}
{"author":"刘克庄","content":"材名汉廷选，文学孔门科。不仿治安策，宜赓喜起歌。三麾老龚遂，一榻病维摩。此事悬于命，吁嗟可奈何。","dynasty":"宋代","title":"挽林计院二首"}
{"author":"刘克庄","content":"稚子呼牛妇馌耕，早秧水足麦风清。老农喜极还垂涕，白首安知再太平。","dynasty":"宋代","title":"三月二十一日泛舟十绝"}
{"author":"刘克庄","content":"挽留天语极谆谆，愿为明时远牧民。倏去居然令国削，至清浑不怕州贫。断无苞匪聊崇俭，才用蒲鞭亦害仁。莫比寻常骑竹马，使君元结一流人。","dynasty":"宋代","title":"寄汤伯纪秘书"}
{"author":"刘克庄","content":"俱列儒臣侍细毡，各为逐客问归船。亲贤有诏徵刘向，疏远无人赎史迁。当日金台诸客散，暮年铁壁几人全。伤心滴露研朱笔，抱在萤窗雪案边。","dynasty":"宋代","title":"挽赵虚斋二首"}
{"author":"刘克庄","content":"荆益俱危急，风涛共一舟。未知策应使，兵已至何州。","dynasty":"宋代","title":"即事十绝"}
{"author":"刘克庄","content":"眼边桃李过匆匆，镜里衰颜岂再红。久觉胃寒疏建焙，新因血热戒郫筒。","dynasty":"宋代","title":"春日五首"}
{"author":"刘克庄","content":"生有缝春讽，死无封禅书。不须求大手，吾自表幽墟。","dynasty":"宋代","title":"寓言"}
{"author":"刘克庄","content":"禄米皆前定，分铢不可添。园葵莫争利，邻枣亦伤廉。","dynasty":"宋代","title":"送明甫初筮十首"}
{"author":"刘克庄","content":"通国兴仁逊，浑然太古时。不营分表事，肯拾道傍遗。山步多樵笛，郊行足酒旗。马应无失塞，羊岂有亡歧。坠李羞三咽，堆金畏四知。如何仙圣境，着得窃桃儿。","dynasty":"宋代","title":"竹溪直院盛称起予草堂诗之善暇日览之多有可"}
{"author":"刘克庄","content":"梦里依稀若在傍，安知觉后忽他乡。裁成出戌衣封去，挑就回纹锦寄将。多谢旧官留破镜，半为荡子守空房。偶逢女伴悲酸叹，不似披缁意味长。","dynasty":"宋代","title":"寓言"}
{"author":"刘克庄","content":"少喜浮名谬激昂，晚温故读稍精详。易全何患乾坤毁，骚在堪争日月光。漆简字更经学误，玉台体出选诗亡。残年欲尚鞭吾后，谁道先生已耄荒。","dynasty":"宋代","title":"训蒙二首"}
{"author":"刘克庄","content":"吾砚平生极自珍，涂云抹月发清新。临归携就西湖洗，不受东华一点尘。","dynasty":"宋代","title":"题砚"}
{"author":"刘克庄","content":"大观鹏与鷃}，小智管并蠡。椿菌年修短，夔蚿足少多。交锋蜗左角，森戟蚁南柯。惟酒能齐物，醺醺合太和。","dynasty":"宋代","title":"题陈生学达观堂二首"}
{"author":"刘克庄","content":"有个头陀，形等枯株，心犹死灰。幸春山笋贱，无人争吃，夜炉芋美，与客同煨。何处＿花，忽相导引，莫是天宫迎赴斋。又疑道，向毗耶城里，讲席初开。这边尚自徘徊。笑那里纷纷早见猜。有尊神奋杵，拳粗似钵，名缁竖拂，喝猛如雷。老子无能，山僧不会，谁误檀那举请哉。山中去，便百千亿劫，休下山来。","dynasty":"宋代","title":"沁园春（癸卯佛生翼日，将戟，梦中有作。既醒，但易数字）"}
{"author":"刘克庄","content":"昨现官身往，今迎影子回。总云凫入觐，谁料鵩为灾。巷静公人去，门荒吊客来。故园花满架，犹似去年开。","dynasty":"宋代","title":"哭王宗可"}
{"author":"刘克庄","content":"比丘会泣别瞿昙，秦失三号吊老聃。自笑此翁非铁汉，白头来此哭同参。","dynasty":"宋代","title":"石塘感旧十绝"}
{"author":"刘克庄","content":"旋挑野菜拾青梅，又向花边得暂陪。各选一枝簪白发，明年知与阿谁来。","dynasty":"宋代","title":"再和十首"}
{"author":"刘克庄","content":"欲击伯仁肘，难悬季子腰。自刊聊自用，渠刻任渠销。","dynasty":"宋代","title":"戏效屏山书斋十咏"}
{"author":"刘克庄","content":"虽拥朱轓贵阳市，清臞两鬓霜。判花人竞诵，诗草士深藏。农饱因蠲赋，州贫为救荒。公归无愧面，应可见严光。","dynasty":"宋代","title":"送洪使君"}
{"author":"刘克庄","content":"悟漆园自伐语，爱淮南招隐章。臭与流芳孰愈，老而弥辣何妨。","dynasty":"宋代","title":"溪庵种蓻六言八首"}
{"author":"姜晞","content":"灵沼萦回邸第前，浴日涵天写曙天。始见龙台升凤阙，应如霄汉起神泉。石匮渚傍还启圣，桃李初生更有仙。欲化帝图从此受，正同河变一千年。","dynasty":"唐代","title":"郊庙歌辞。享龙池乐章。第九章"}
{"author":"尹洙","content":"万顷太湖上，朝暮浸寒光。吴王去后，台榭千古锁悲凉。谁信蓬山仙子，天与经纶才器，等闲厌名僵。敛翼下霄汉，雅意在沧浪。晚秋里，烟寂静，雨微凉。危亭好景，佳树修竹绕回塘。不用移舟酌酒，自有青山绿水，掩映似潇湘。莫问平生意，别有好思量。","dynasty":"宋代","title":"水调歌头（和苏子美）"}
{"author":"尹洙","content":"万倾太湖上，朝暮浸寒光。吴王去後，台榭千古锁悲凉。谁信蓬山仙子，天与经纶才器，等闲厌名缰。敛翼下霄汉，雅意在沧浪。晚秋里，烟寂静，雨微凉。危亭好景，佳树修竹绕回塘。不用移舟酌酒，自有青山渌水，掩映似潇湘。莫问平生意，别有好思量。","dynasty":"宋代","title":"水调歌头·万倾太湖上"}
{"author":"尹洙","content":"去年使旆西征日，一见称君胆气豪。始信推心待国士，能令视死如鸿毛。从来投笔轻文吏，自此横尸贵尔曹。槐里今朝逢輤旐，依然旧馆一长号。","dynasty":"宋代","title":"过兴平哭耿傅谏议丧呈经略韩密学"}
{"author":"尹洙","content":"已成沈约难并恨，且奉陶公有限盃。感事伤春多少意，星星渐入鬓中来。","dynasty":"宋代","title":"和河东施待制二首"}
{"author":"尹洙","content":"千里观风使节来，百城舒惨系行台。威严少霁犹知幸，谁信芳罇镇日开。","dynasty":"宋代","title":"和河东施待制二首"}
{"author":"尹洙","content":"隋氏一宇内，三将皆勇夫。贺公活以累，杨素死有诛。贤哉韩柱国，身与功名俱。庙食垂后世，祀典诚有诸。荒忽临终言，遂此惑庸愚。","dynasty":"宋代","title":"和人过韩柱国庙一首"}
{"author":"尹洙","content":"於穆圣考，德无与偕。匪勤于兵，北人遂来。逮是三纪，远俗以怀。生民休息，呜呼仁哉。","dynasty":"宋代","title":"皇雅十首·《帝制》五章"}
{"author":"尹洙","content":"帝嗟汙邦，久罹于兵。或暴下以征，或敷虐以刑。予命中典，协于图经。民服德音，室家以宁。","dynasty":"宋代","title":"皇雅十首·《耆武》三章"}
{"author":"尹洙","content":"噫！太平无象兮世乌得而知，维盛德可迹兮其封祀之仪。东岱宗兮西汾脽，礼上帝兮宾地祇。皇有征兮吾民以嬉，皇有祈兮吾民是私。天敷佑兮俾皇之釐，永世亿宁兮无疆之基。","dynasty":"宋代","title":"皇雅十首·《太平》一章"}
{"author":"尹洙","content":"淮潞弗虔，卒汙叛迹。戎辂戒严，皇威有赫。彼寇诖民，吾勇其百。殄厥渠魁，贷其反侧。","dynasty":"宋代","title":"皇雅十首·《天监》四章"}
{"author":"尹洙","content":"帝告庶邦，式是典彜。元侯顯父，戚臣宗支。正乃封圻，予一人是毗。凡曰附城，罔尔俾之。畜兵厚赋，靡尔得私。毋凶而国，作福作威。天子有命，畴敢不祗。子孙承承，唯万世规。","dynasty":"宋代","title":"皇雅十首·《宪古》二章"}
{"author":"尹洙","content":"神骥渴死追无踪，离娄眩目迷虚空。九衢懽游尚故处，一日忽在终南峰。附势趋权徒扰扰，生歌死哭何匆匆。人间万事既能了，莫教声誉过关东。","dynasty":"宋代","title":"随州闻刘易入终南山"}
{"author":"尹洙","content":"伊昔相逢日，于今二十年。师随安乐住，我岂利名牵。自笑真徒尔，何如养浩然。西门女几路，未得赋归田。","dynasty":"宋代","title":"赠三乡浮图智聪一首"}
{"author":"尹洙","content":"雨涨滩头沙已空，一帆西上快清风。谁知去郡迟迟意，犹逐淮波日夜东。","dynasty":"宋代","title":"舟次寿州寄濠州江钧少卿"}
{"author":"尹洙","content":"耆武定功，时惟二方。淮服其乂，海南遂荒。孰孱而盭，孰暴而猖。自底不譓，乃终灭亡。帝戒二俘，同即尔诛。予惟民无辜，休息是图。时其辑矣，宁威独夫。帝嗟污邦，久罹于兵。或暴下以征，或敷虐以刑。予命中典，协于图经。民服德音，室家以宁。","dynasty":"宋代","title":"皇雅十首其三耆武"}
{"author":"尹洙","content":"帝怀永图，治古是宪。四方守臣，惟屏惟翰。在昔艰难，弗惠训典。跨都连城，高牙以建。有土有民，肆乃征缮。以息以容，终焉叛涣。凡今帅臣，狃厥闻见。匪革乱原，曷清多难。帝告庶邦，式是典彝。元侯显父，戚臣宗支。正乃封圻，予一人是毗。凡曰附城，罔尔俾之。畜兵厚赋，靡尔得私。毋凶而国，作福作威。天子有命，畴敢不祗。子孙承承，唯万世规。","dynasty":"宋代","title":"皇雅十首其四宪古"}
{"author":"尹洙","content":"万顷太湖上，朝暮浸寒光。吴王去后，台榭千古锁悲凉。谁信蓬山仙子，天与经纶才器，等闲厌名缰。敛翼下霄汉，雅意在沧浪。晚秋里，烟寂静，雨微凉。危亭好景，佳树修竹绕回塘。不用移舟酌酒，自有青山渌水，掩映似潇湘。莫问平生意，别有好思量。","dynasty":"宋代","title":"水调歌头和苏子美"}
{"author":"尹洙","content":"天监下民，乱靡有定。甚武且仁，祚厥真圣。仁实怀徕，武以执竞。匪虔匪刘，拯我大命。自昔外禅，曰经曰营。令以挟制，政以阴倾。帝初治兵，志勤于征。奄受神器，匪谋而成。淮潞弗虔，卒污叛迹。戎辂戒严，皇威有赫。彼寇诖民，吾勇其百。殄厥渠魁，贷其反侧。帝朝法宫，左右宗公。忮夫悍士，以雍以容。尔居尔室，尔工尔农。既息既养，惟天子功。","dynasty":"宋代","title":"皇雅十首其一天监"}
{"author":"尹洙","content":"主用西师，岷梁弗宾。匪曰负固，实交晋人。予训予誓，合我将臣。正厥有罪，无庸伤民。矫矫虎士，载摧其壁。于嗟孟侯，亦果其策。迎师而降，靡抗锋镝。岂独身谋，完是宗国。蜀都既平，将臣失律。此众悍骄，彼民危慄。当涂叫呶，合万为一。匪怀则威，帝心是恤。帝曰将臣，予嘉乃庸。废命毒民，尔弗有终。邦典用疑，惟罪惟功。靡殛而削，协于厥中。帝曰孟侯，受封于楚。淑旂雕戈，备物异数。俾尔族姻，及乃文武。服在王庭，靡不有序。蜀民呼歌，天子威灵。保我者封，暴我者刑。匪功是私，匪弱是陵。天子惠民，畴敢不承。","dynasty":"宋代","title":"皇雅十首其二西师"}
{"author":"尹洙","content":"冀州之疆，粤惟大卤。俗忮而专，地扼而固。协比幽都，荡摇边圉。三垂既夷，凶威弗沮。帝御六师，百万貔虎。剪其附庸，至于城下。锋镝始交，梯冲如舞。蠢尔孱王，请附降虏。我士奋扬，愿究吾武。皇帝曰吁，念彼黎庶。匪鲸匪鲵，复为王土。晋郊既平，九区以宁。陈功太庙，告假威灵。在昔武王，于商观兵。维我艺祖，亦勤于征。匪贷晋罪，俟厥贯盈。圣作圣继，巍巍相承。皇矣二后，功莫与京。","dynasty":"宋代","title":"皇雅十首其五大卤"}
{"author":"尹洙","content":"帝籍于郊，典仪具陈。务农以训，供祀以勤。祀在于诚，匪勤于人。训农以实，匪训以文。帝谨二物，乃躬乃亲。公侯卿士，暨厥庶民。千甸有制，饬哉惟寅。帝赉高年，式宴且喜。种种黄发，族立而议。我生艰难，暴乱以继。耳狃金鼓，目狎戎器。皇其我图，亲讲农事。有子有孙，力田孝悌。鼓舞至仁，薰焉如醉。","dynasty":"宋代","title":"皇雅十首其六帝籍"}
{"author":"尹洙","content":"帝咨庶工，畴其辅予。俊乂以登，厥劳乃图。匪忘旧勋，非贤勿俞。巍巍衮台，盛德以居。任贤伊何，昌言是庸。勉告尔猷，罔恤乃躬。岂无狷辞，怫于予衷。予不尔疵，尔无面从。始时从官，戎容扬扬。今帝左右，儒冠煌煌。朝廷以尊，文物典章。得人之盛，奕世重光。","dynasty":"宋代","title":"皇雅十首其七庶工"}
{"author":"尹洙","content":"帝制万邦，罔有弗宾。蛮夷戎狄，羁而勿臣。威格三方，稽颡献珍。单于革心，愿交使人。帝谋公卿，列侯庶校。咸曰彼心，暴戾阴狡。既扰我疆，复利吾宝。无若励兵，袭其还道。皇曰有众，予实念兹。战无必胜，矧其归师。借曰大获，畴能尽之。益俾馀丑，毒吾朔陲。乃愈其盟，北州以绥。在汉世宗，抗威北戎。暴农算商，经用弗充。中土震骚，汉南始空。降及后世，犹称厥功。于穆圣考，德无与偕。匪勤于兵，北人遂来。逮是三纪，远俗以怀。生民休息，呜呼仁哉。","dynasty":"宋代","title":"皇雅十首其八帝制"}
{"author":"尹洙","content":"皇底其治，钦哉惟刑。在疑而宥，罔察为明。爱怒弗肆，孰为重轻。毋一弗辜，惟典之平。前世理官，倚法以刻。匪彼为仇，盖曰任职。今之蔽狱，务正其辟。鉴于前人，繄我仁德。皇德在仁，寖而成风。公侯卿士，靡不率从。麛卵萌生，咸保厥终。不鄙不夭，乐哉融融。","dynasty":"宋代","title":"皇雅十首其九皇治"}
{"author":"白子仪","content":"逸景运寒燠，良辰徒送迎。冬权讫昏暮，岁籥改黎明。华发任疏飒，宿心无变更。唯凭一樽酒，时得慰劳生。","dynasty":"宋代","title":"除夜呈抑之"}
{"author":"白子仪","content":"南亩先曾集素霙，缤纷又拂岁峥嵘。得无留滞青春色，况复蔽亏红日明。司历不能分昼刻，勾芒何处待时行。岂如直近农耕候，万耳听来甘雨声。","dynasty":"宋代","title":"季冬立春后有雪呈诸公"}
{"author":"白子仪","content":"良辰今日正寒食，收拾宾槃宜再三。落笔唱酬宜不倦，把花醒醉亦何惭。客来常满眼无白，人道半痴心所甘。幸是禁烟芳节在，接䍦倒载定能堪。","dynasty":"宋代","title":"次韵和抑之寒食其一"}
{"author":"白子仪","content":"馀花茂草引醺酣，礼节休言爵止三。芳岁现逢虽强笑，少年相对但多惭。尚驱俗驾终何适，不辟愁门却未甘。难把长绳系春日，若非觞斝更谁堪。","dynasty":"宋代","title":"次韵和抑之寒食其二"}
{"author":"白子仪","content":"朱辂初闻建赤旗，绿杨犹啭旧黄鹂。和风骀荡无三月，炎气凭陵又一时。飘去馀香花衬屐，覆来浓荫叶成帷。秋光只在前山里，不日凉襟却共披。","dynasty":"宋代","title":"立夏后大热偶书"}
{"author":"白子仪","content":"火云方炽又风薰，谁柅天边午日轮。靖郭所生为贵子，灵均已死作忠臣。朝衣耻立鸡争地，宾幄难量狗盗人。休语前书忧喜事，浴兰角黍是良辰。","dynasty":"宋代","title":"端午书事"}
{"author":"白子仪","content":"岁时三伏每相承，雨汗居人因不胜。况是五弦均长养，何须六幕苦炎蒸。中乾愿沃仙盘露，上赐堪加凌室冰。安得天风破烦溽，释然群动返清澄。","dynasty":"宋代","title":"暑伏偶书呈端祖抑之"}
{"author":"白子仪","content":"炎天三伏经初伏，火烈石焚疑此时。钩带已逢瓜入座，扶疏还爱树成帷。良田广宅富家事，万壑千岩逋客期。顾念宿心俱未适，但惭种种鬓垂丝。","dynasty":"宋代","title":"初伏后偶书呈抑之"}
{"author":"白子仪","content":"日涉征涂信马前，鸿飞时节几怀贤。青山渐向故园近，皓月更临归驿圆。四乘光荣惭太子，一箪穷陋本颜渊。江皋上客红莲幕，犹荷明恩未弃捐。","dynasty":"宋代","title":"西归中秋夜宿三泉寄仙之公南"}
{"author":"白子仪","content":"金瓮兰英见贶时，桂轮犹惜一分亏。未知望夜谁同赏，先喜醉乡今有期。飞盖正怀曹子建，登楼何待庾元规。薄帷长簟忘秋兴，且洗清尘举渌卮。","dynasty":"宋代","title":"景孙八月十四日惠酒"}
{"author":"净圆","content":"娑婆苦，身世一浮萍。蚊蚋睫中争小利，蜗牛角上窃虚名。一点气难平。人我盛，日夜长无明。地狱争头成队入，西方无个肯修行。空死复空生。争一作尽。","dynasty":"宋代","title":"望江南"}
{"author":"净圆","content":"西方好，随念即超群。一点灵光随落日，万端尘事付浮云。人世自纷纷。凝望处，决定去栖神。金地经行光里步，玉楼宴坐定中身。方好任天真。","dynasty":"宋代","title":"望江南（西方好·六首）"}
{"author":"净圆","content":"西方好，琼树耸高空。弥覆七重珠宝纲，壮严百亿妙华宫。宫里众天童。金地上，栏楯绕重重。华雨飘飖香散漫，乐音嘹亮鼓清风。闻者乐无穷。","dynasty":"宋代","title":"望江南"}
{"author":"净圆","content":"西方好，七宝甃成池。四色好华敷菡萏，八功德水泛清漪。除渴又除饥。池岸上，楼殿势飞翚。碧玉雕栏填玛瑙，黄金危栋间玻璃。随处发光辉。","dynasty":"宋代","title":"望江南"}
{"author":"净圆","content":"西方好，群鸟美音声。华下和鸣歌六度，光中哀雅攒三乘。闻者悟无生。三恶道，犹自不知名。皆是佛慈亲变化，欲宣法语警迷情。心地顿圆明。","dynasty":"宋代","title":"望江南"}
{"author":"净圆","content":"西方好，清旦供尤佳。缥缈仙云随宝仗，轻盈衣裓贮天华。十万去非赊。诸佛土，随念遍河沙。莲掌抚摩亲授记，潮音清妙响频伽。时至即还家。","dynasty":"宋代","title":"望江南"}
{"author":"净圆","content":"西方好，我佛大慈悲。但具三心圆十念，即登九品越三祇。神力不思议。临执尽，接引定无疑。普愿众生同系念，金台天乐共迎时。弹指到莲池。","dynasty":"宋代","title":"望江南其十二"}
{"author":"净圆","content":"娑婆苦，情念骤如风。六贼村中无暂息，四蛇箧内更相攻。谁是主人公。无慧力，爱纲转关笼。一向四楞低搭地，不思两脚欲梢空。前路更匆匆。","dynasty":"宋代","title":"望江南"}
{"author":"净圆","content":"娑婆苦，生老病无常。九窍腥臊流秽污，一包脓血贮皮囊。争弱又争强。随妄想，耽欲更荒唐。念佛看经云著相，破齐毁戒却无妨。祗恐有阎王。","dynasty":"宋代","title":"望江南"}
{"author":"净圆","content":"娑婆苦，终日走尘寰。不觉年光随逝水，那堪日白发换朱颜。六趣任循环。今与古，谁肯死前闲。危脆利名才入手，虚华财色便追攀。荣辱片时间。","dynasty":"宋代","title":"望江南"}
{"author":"净圆","content":"娑婆苦，光影急如流。宠辱悲欢何日了，是非人我几时休。生死路悠悠。三界里，水面一浮沤。纵使英雄功盖世，祗留白骨掩荒丘。何似早回头。","dynasty":"宋代","title":"望江南"}
{"author":"净圆","content":"娑婆苦，长劫受轮回。不断苦因离火宅，祗随业报入胞胎。辜负这灵台。朝又暮，寒暑争相催。一个幻身能几日，百端机巧哀尘埃。何得出头来。","dynasty":"宋代","title":"望江南（娑婆苦·六首）"}
{"author":"朱庭玉","content":"庭前落尽梧桐，水边开彻芙蓉。解与诗人意同。辞柯霜叶，飞来就我题红。","dynasty":"元代","tags":"秋天，写景，悲秋","title":"天净沙·秋"}
{"author":"朱庭玉","content":"暖风迟日春天，朱颜绿鬓芳年，挈携童跨蹇。溪山佳处，好将春事留连。　夏　　参差竹笋抽簪，累垂梅子攒金，旋趁庭槐翠阴。南风解愠，快哉消我烦襟。　秋　　庭前落尽梧桐，水边开彻芙蓉，解与诗人意同。辞柯霜叶，飞来就我题红。　冬　　门前六出狂飞，樽前万事休提，为问东君信息。急教人探，小梅江上先知。","dynasty":"元代","title":"【越调】天净沙　春"}
{"author":"朱庭玉","content":"烟草萋萋，霜叶飞飞，落闲阶不管狼籍。雁儿才过，燕子先归。盼佳音，无佳信，误佳期。　　【幺】帘幕空垂，院宇幽凄，步回廊自恨别离。松鬓发，束减腰围。见人羞，惊人问，怕人知。　　【乔木查】但凭高望远，谩把阑干倚。不信功名犹未已，知他何处也，歌酒狂迷。　　【天仙令】相思忆，长是泪沾衣。恨满西风，情随逝水，闲恨与闲情，何日终极。伤心眼前无限景，都撮上愁眉。　　【离亭带歇指煞】橹声齐和归帆急，渔歌渐远鸣榔息。尖青寸碧，遥岑叠连天际。暮霭生，孤烟起。掩映残霞落日，江上两三家，山前六七里。　寄情　　春满皇州，名遍青楼，二十年旖旎风流。金鞍玉勒，矮帽轻裘。谢娘诗，云子酿，雪儿讴。　　【乔木查】几愁花病洒，偏甚今番瘦。非是潘郎不奈秋，都因风韵他，引起闲愁。　　【拨不断】两绸缪，意相投，天然一点芳心透。年纪未三十过二九，多情莺燕蜂蝶友，速难成就。　　【天仙令】于飞愿，端的几时酬？会语应难，修书问候。铺玉版写银钩，寄与娇羞。真真的的美眷爱，不尚延由。　　【离亭带歇指煞】休违了剪发燃香咒，莫忘了并枕同衾褥。再休眉期眼约闲<辶它>逗，娘间阻人调斗，枉教咱千生万受。长办着惜花心，空闲了画眉手。　痴迷　　既不知心，便不知音，既知音岂不知心？文君有意，司马调琴。想从初，思已往，怨而今。　　【拨不断】泪淋淋，湿离襟，近来憔悴都因您。可是相思况味深，自西风吹断回文锦，瘦来直恁。　　【天仙令】特然地，这几日越昏沉。鬼病难捱，情怀不禁。自恨咱家，无分消任。天长地久争奈何，虚度光阴。　　【离亭宴带歇指煞】情知的不是娘拘禁，度量来非为人谗谮。再审小冤家，不道人图甚。饥不タ进饮食，卧不能安床枕。岂止道忘餐废寝，鬓发已成潘，形骸俏如沈。","dynasty":"元代","title":"【双调】行香子　别恨"}
{"author":"朱庭玉","content":"腹内包藏锦绣，胸中贯串珠玑。剪裁冰雪嘲风月。闷时书画，闲后琴棋。游春名苑，避暑高楼。秋宵赏月传杯，冬天踏雪寻梅。列笙歌翡翠帘前，飞觥鲛绡帐底，会宾朋绮罗香里。甚几曾素闲了半日，有几多说不尽人不会的偏僻。风流，是非。造次不容易。锦字花笺共小简，暗传偷寄。　　【幺】才僻掠的花笺脱洒，恰填还的酒债伶俐。近新来又惹肠腌题月拇着他模样消的憔悴。有韦娘般风度，谢女般才能。浑似薛涛般聪惠，过如苏小般行为。选甚么时样宫妆，岂止道铅华首饰。何消得垒珠叠翠？淡妆更宜。二十年已里，端的不曾见兀的般真行院，虽是个女流辈，然住在花街柳陌，小末的谁及！　　【三煞】选甚乍使钱无名气，学做人初出帐的乔相识。折莫不发镘有魂灵曾做伴惯经笼的旧子弟。一个个都教成圆备，里外中间都是他周全方便，须对付出个省钱的应奉的双生更欢喜，也不教恶了冯魁。　　【二煞】主家司且是妈妈行绳墨，干衣饭索甚婆婆废气力。子弟每殊无相搀ベ，去送来迎。选甚新勤旧怪，不侵犯厮回避。休说尤云共雨，绣幕罗帏。　　【尾】知勤儿每高低眉睫看头势，觑子弟每颜色精神善取觅。怎恁地伊家快做美，扌闰就的姨夫每厮和会。端的俺许你，许你一片心过从着四下里。　归隐　　紫塞冒风沙，谩区区两鬓生华。归来好向林泉下。买牛卖剑，求田问舍，学圃耘瓜。　　【归塞北】争似我，恬淡作生涯。切意采芝编药篓，留心垂钓棹鱼差，汾水岸晋山坡。　　【幺】清耳目，欲慕许由家。苔砌倦观群蚁阵，花房嫌听乱蜂衙，犹是厌喧哗。　　【憨郭郎】醉醒须在咱，清浊任从他。竞名利，争头角，若蝇蜗。　　【还京乐】不羡穿红骑马，准便玩水观霞。自去携鱼换酒，客来汲水烹茶。家存四壁，诗书抵万金价。岂望皇宣省札，壮士持鞭，佳人捧。草堂深况亦幽嘉，自然身退天之道，免得刑罚。拖藜杖芒鞋刺塔，穿布袍麻绦搭撒，捻衰髯短发{髟查}{髟沙}。从人笑从人笑，道咱甚娘势霎。篱生竹笋，径落松花。　　【净瓶儿】字草蛇形耍，笔钝兔毫乏。瑶琴横几，宝剑归匣。清佳，乐潇洒，亲采云根镌砚瓦。书盈架，粉笺墨点色色翻鸦。　　【好观音】让客新棋一局罢，闲披览古名人画。一炷山檀瑞烟发，好风来，满座清风飒。　　【尾】尘事远狂交疏人情寡，终朝把草堂门亚。引睡翻书卧吟棍，觉来时性静神澄兴雅。唱道想半纸功名，到头身与祸孰多？青史凌烟姓名挂，也则是渔樵一场话。　咏梅　　客里过黄钟，阿谁道冷落穷冬？玉壶怪得冰澌冻。云低四野，霜摧万木，雪老千蜂。　　【归塞北】寻梅友，联辔控青鬃。乘兴不辞溪路远，赏心相约晋桥东，临水见幽丛。　　【幺】清更雅，装就道家风。蕾破嫩黄金的，枝横柔碧玉玲珑，不与杏桃同。　　【尾】果为斯花堪珍重，时复暗香浮动。萧然鼻观通，依约罗浮旧时梦。　秋千　　深院那人家，戏秋千语笑喧哗。绮罗间簇人如画。玉纤高举，采绳轻掣，画板双查。　　【归塞北】钩索响，时听韵伊哑。翠带舞低风外柳，绛裙惊落雨前霞，拂绽树头花。　　【好观音】有似飞仙骖云驾，金翘宝髻偏鸦。娇软腰肢足可夸，浑疑是力向东风暂假。　　【随煞】不管愁人停骄马，粉墙外似隔天涯。分明望见他，困立在垂丝海棠下。　思忆　　楼阁倚睛空，晚登临离恨偏供。寒砧捣处秋声动，露荷敛翠，风蒲减绿，霜叶添红。　　【憨郭郎】云封姑射洞，雾锁蕊珠宫。人去箫声断，两无踪。　　【还京乐】费尽俺工夫陪奉，只因他举止尊崇。好天良夜，辜负了对月临风。看时节上心，休道是不肠痛。要指望合欢共笼，月枕双欹，云衾并拥。铺谋下打凤捞龙。只除天与人方便，再得相逢。咱不曾人前卖弄，人不曾将咱过送。是他家命限孤穷。娘知道娘知道，致令不曾放忄松。风声不透，水息难通。　　【净瓶儿】一自分鸾凤，几欲托鳞鸿。虚度了春风花柳，又经过夜雨梧桐。愁浓，恨万种，方信年华如转蓬。伤情恸，忆春宵月夜，夜夜墙东。　　【尾】谁敢向他娘行闲唧哝，情性儿点水滴冻。喑气吞声，形容憔悴，病体龙钟。唱道咫尺是初冬，有人来新得纸断肠封。方表道和他家受懊躬，越添得俺相想担儿重。　送别　　游宦又驱驰，意徘徊执手临岐。欲留难恋应无计。昨宵好梦，今朝幽怨，何日归期。　　【归塞北】肠断处，取次作别离。五里短亭人上马，一声长叹泪沾衣，回首各东西。　　【初向口】万叠云山，千重烟水，音书纵有凭谁寄？恨萦牵，愁堆积，天天不管人憔悴。　　【怨别离】感情风物正凄凄，晋山青汾水碧。谁返扁舟芦花外，归棹急，惊散鸳鸯相背飞。　　【擂鼓体】一鞭行色苦相催，皆因些子，浮名薄利。萍梗飘流无定迹，好在阳关图画里。　　【摧拍子带赚煞】未饮离杯心如醉，须信道送君千里，怨怨哀哀，凄凄苦苦啼啼。唱道分破鸾钗，丁宁嘱付好将息。不枉了男儿堕志气，消得英雄眼中泪。","dynasty":"元代","title":"【南吕】梁州第七　妓门庭"}
{"author":"朱庭玉","content":"不求三品贵，唯厌一身多。假是功勋，图像麒麟阁，争如忙里闲，暂放眉间锁。来今往古英与豪，到头都被他，日月消磨。　　【六幺遍】有林泉约，云山乐。纶竿坐捻，藜杖行拖。樊笼撞破，尘缨摆脱。报却君恩归来么？如何，看他龙虎定干戈。　　【元和令】有为须有失，无福亦无祸。但高山流水少知音，短歌谁共作？对清风明月，更看人浊醪还自酌。　　【后庭花煞】不留心名利场，且潜身安乐窝。一度兴一度废，一尺水一丈波。住挣罗，随时达变，得磨陀处且磨陀。　贫乐　　功名不可图，贫困不能移。世态如云，转首千般易。谋心不遂心，处意难如意。阴公造物人莫知，穷通皆命也，岂在人为！　　【六幺遍】竟贪财贿，争名气。纷纷蚁战，扰扰蜂集。鸠巢一枝，鹏程万里。堪叹人生同物类，何异，幻躯白甚苦驱驰。　　【元和令】既能贫且乐，莫羡富与贵。高车驷马任从他，得之何足喜？桑枢瓮牖自由咱，失之何足悲？　　【后庭花煞】虽无禄万钟，宁忧家四壁。但且箪瓢饮，徒夸列鼎食。闭柴扉，固穷甘分，乐夫天命复奚疑。　雪景　　磨空生粉云，蔽日见彤霞。透骨侵肌，忽尔风飘飒。酸寒若箭穿，酽冷如刀刮。裁冰剪水都半霎，乾坤一玉壶，表里无瑕。　　【六幺遍】故邀佳客，乘娇马。过向阳溪曲，映暖堤お。山茶半萼，江梅正花。十里横桥直西下，窝，几人家篱落接平沙。最宜观赏，堪图画。破墙酒旆，古岸渔差。筠梢密洒，松梢重压。老木枯枝寒藤挂，槎牙，似玉龙搭撒乱披麻。　　【后庭花】睹暮天昏黯黪，望长林白刺擦。马盼山城近，人嫌江路滑。怨胡笳，赏心不尽，归来情倍加。　　【随煞】设酒筵连夜饮，会诗题分字押。扫竹叶聊酬兴，刳橙穰深蘸甲。论奢华，围炉同话，此风流不羡党侯家。　闺思　　钩闲垂绣箔，门掩静香阶。憔悴年来，更比年时セ。伤春心未灰，感旧情无奈。多应浪游年少客，千金将笑买，柳陌花街。　　【六幺遍】自姻缘拆，绸缪解。玉台珠网，宝鉴尘埃。谩修锦书，从分玉钗。一海来相思难擎戴，刚，美容姿消减做瘦形骸。　　【元和令】愁眉不易展，鬼病越难瘥。灯花空结尚无凭，不须将龟卦摆。晚来勉强出兰堂，步墙阴踏绿苔。　　【后庭花煞】愁人倦听，杜鹃声更哀。不去向他根底，偏来近奴空侧，诉离怀。把似唤将春去，争如撺顿取那人来。","dynasty":"元代","title":"【仙吕】ビ神急　道情"}
{"author":"朱庭玉","content":"慵铺翡翠鬟，懒晕胭脂颊。寸心开愁万缕，恨千叠。独对西风，倦把黄花折。幽庭闲步蹀，红叶飞来，就我将相思字写。　　【玉交枝】那人家薄劣，故把雕鞍锁者。费千金要买闲风月，真眷爱等闲撇。情怀欲言何处说？一星星都向琵琶泻。若有知音听彻，应也青衫血。　　【乌夜啼】黄昏怏怏归兰舍，还又是夜来时节。枕衾寒难捱如年夜，可惯离缺，爱恁磨灭！金盘火冷篆烟绝，银台烛尽灯花谢。月下砧，风前铁，敲碎人肠，几曾宁帖。　　【斗鹌鹑】薄幸多应，今宵醉也。谢馆秦楼，偎香倚雪，不信伊家不耳热。俺好业，俺好呆，怎恁今生，天悭运拙。　　【赚煞尾】听南楼禁鼓敲三歇，拥被和衣强睡些。业眼朦胧暂交睫。唱道欲睡还惊，蓦闻门外帘儿揭。俺唤则他来到出门接，原是风度竹筠筛翠叶。","dynasty":"元代","title":"【南吕】一枝花　女怨"}
{"author":"朱庭玉","content":"暗想配秋娘，情如交颈鸳鸯。绸缪缱绻深恩重义难忘，似真贤孟光。喜齐眉笑举梁鸿案，与卿卿带结同心，效鹣鹣永远成双。　　【前腔】调和琴瑟奏笙簧，意相投两下无妨。谁知今日薄情的改变心肠，顿教人惨伤。岂料他反目恩成怨，悔当初不合认真，好姻缘翻作参商。　　【不是路】柳絮飘狂，怎比得葵花倾向阳？谁承望桃花无意恋刘郎。细推详玉楼烟锁云江暗，危石盟言在那厢？空嗟怨冤家忒杀不思量，薄情娘你如今对面如霄壤。只怕久后相思要见难添惆怅，直待眉儿淡了思张敞。那时节悔未从良，恨未从良。　　【解三醒】我为你神魂飘荡，我为你废寝忘餐。我为你千金买笑平康巷，我为你几载浮踪在异乡。我为你想归徒自劳清梦，我为你久别鸳帏不下堂。（合）还思想，端的是李鹃奴负了王商。　　【前腔】你把我怜香惜玉冰和炭，你把我倚翠偎红圆合方。你把我山盟海誓成虚谎，你把我厚德深恩当晓霜。你把我如糖拌蜜盐落水，你把我似漆投胶雪见汤。（合前）　　【皂角儿】闷恹恹镇日凄凉，泪汪汪心中悒怏。为相思病入豪肓，瘦伶仃不成模样。只落得脸儿黄庞儿瘦沈郎腰潘郎鬓凄凉行状。（合）留情痴汉，负恩女娘。狼心肠，人须易负，难昧穹苍。　　【前腔】抱琵琶又过别船，折杨柳他把章台还上。记当时遂结鸾凰，到如今剧然分散。恁下得折鸾凰，剖并头，开连理，犹如反堂。（合前）　　【余文】千言万语都休讲，分付冤家要主张。终有日相逢，我也不与你较短长。","dynasty":"元代","title":"【仙吕】泣彦回"}
{"author":"朱庭玉","content":"可爱中秋，雨余天净，西风送。晚云归洞，凉露沾衣重。　　【混江龙】庾楼高望，桂华初上海涯东。秋光于宙，夜色帘栊。谁使银蟾吞暮霞，放教玉兔步睛空。人多在，管弦声里，诗酒乡中。　　【六幺遍】烂银盘涌，冰轮动。辗玻璃万顷，无辙无踪。今宵最好，来夜怎同。留恋孀娥相陪奉，天公，莫教清影转梧桐。　　【后庭花】直须胜赏，想人生如转蓬。此夕休虚废，幽欢不易逢。快吟胸，虹吞鲸吸，长川流不供。　　【赚煞】听江楼，笛三弄，一曲悠然未终。裂石凌空声留亮，似波心夜吼苍龙。唱道醉里诗成，谁为击金陵半夜钟，我今欲从嫦娥归去，盼青鸾飞上广寒宫。　咏梅　　所欠唯何？半生辜负，梅花债。洛京春色，直抵千金买。　　【混江龙】水南佳会，主人樽俎胜安排。北州远客，西洛英才。和气须知席上生，孤芳先向腊前开。宜珍赏，应题赋景，落笔书怀。　　【六幺遍】故人应与，梅同态。梅虽雅淡，人更清白。人之风彩，梅之调格。人与梅花俱可爱，无奈，岁寒姿可惜在尘埃。　　【赚煞】惜花心，今番煞，恨不到调羹鼎鼐。此日梅花溪上客，胜当年刘阮天台。劝酒留情，故意地教人强艳侧。酒休剩饮，花须少戴，也教人道洛阳来。","dynasty":"元代","title":"【仙吕】点绛唇　中秋月"}
{"author":"朱庭玉","content":"晓角梅花三弄曲，勾引起禁钟楼鼓。曙色将分，漏声才息，残月已沉江渚。　　【挂玉钩】迤逦莺啼共燕语，偏向闲庭户。春困佳人睡未足，好梦方惊寤。淡脸霞，松鬟雾。欲对鸾台，再整妆梳。　　【庆宣和】十二帘钩闲控玉，尚掩流苏。嫩寒犹怯透罗襦，绣帏，未出。　　【天仙令】晨妆罢，信步向庭隅。晓日楼台，秋千院宇。那更杜鹃催，春事归欤。怜红爱紫无限心，空自长吁。　　【离亭煞】伤春欲待留春住，留春不住随春去。凭谁寄与，问春归去归何处？只见覆莓苔糁落花，衬榆英铺香絮，又见潋滟池塘涨绿。纵不为五更风，管多因半夜雨。　秋夜　　秋夜谁家砧杵声？不管有人愁听。倦客伤心，披衣独步，踏遍绿苔幽径。　　【庆宣和】仙鼠翻风舞画楹，月色偏明。地龙经雨唱空庭，露华，乍冷。　　【天仙令】人初静，寂寞旅魂惊。玉宇澄澄，银河耿耿。帘幕夜寒生，月淡风清。惊鸟绕枝栖未宁，蛩雁哀鸣。　　【离亭煞】怯单衣渐觉西风劲，想多情不念东阳病。对景动羁怀，添客恨增归兴。近玉阑，临金井，早是离人闷哽。桂子散清香，梧桐弄碎影。　悔悟　　无限莺花慵管领，恐似沈郎多病。宋玉伤哉，安仁老矣，衰鬓怕临明镜。　　【挂玉钩】草草花花一梦惊，断了乔行径。大着多情换寡情，闹里宜寻静。有况味，无踪影。废尽功夫，误了前程。　　【庆宣和】若是自家空藏瓶，梦撒撩丁，花姑不重女猱轻，任谁，见哽。　　【天仙令】千金废，火上弄冻凌。他尽是劳成，咱都是志诚。博得个好儿名，那里施呈。而今纵有双秀才，谁是苏卿？　　【离亭煞】早收心拘束定疏狂性，倒大来耳根清净，头轻眼明。跳出面糊盆，迷魂寨，玻璃井。折莫恁漫天张网罗，遍地剜坑阱，莫想他自家夜行，被你甜句儿啜来奸，虚脾儿赚得省。","dynasty":"元代","title":"【双调】夜行船　春晓"}
{"author":"朱庭玉","content":"惊破佳人春梦，晓庭红树流莺啭。唤起伤春恨无穷，鸾翘云鬓堆蝉。首低勉，闺情脉脉，粉泪盈盈，界破残妆面。埋怨萧郎薄幸，狂心不断，旧性依然。恰才柳陌罢风流，又向花街趁芳妍。推宴东楼，暗挈娇姝，浪游上苑。　　【幺】昨夜来时，月移檐影花阴转。门外玉骢嘶，下雕鞍醉帽斜偏。暂眉展，红妆竞拥，翠袖忙扶，银烛朗珠帘卷。拂杓牙床珊枕，锦衾轻，玉山低偃。恨琐窗终日怨离鸾，喜罗幕今宵效双鸳，纵相逢却似孤眠。　　【尾】早是更漏促，春夜浅。醉醺醺直恁身躯软，到压的我黄金钏儿扁。　别恨　　疑怪杨花无力，晓来雨霁东风软。春事又成空，好光阴无计留连。过禁烟，云鬟绿，霞脸消红。玉腕松金钏。生怕傍人惊问，自言清瘦，不似今年。落花流水景迟迟，芳草斜阳恨绵绵。宝镜羞观，绣榻慵临，冰绡倦剪。　　【幺】金拨空眸，任从尘满琵琶面。帘幕深深悄无人，惟余燕语莺喧。怎消遣，双眸落泪，纤手扌耆颐，往事思量遍。几度凭高凝望，妆楼十二，客路三千。谩空和月倚阑干，却甚无人伴秋千，寂寞小花庭院。　　【尾】欢会少，缘分浅。音书欲寄凭黄犬，无奈关河路途远。　伤春　　唤起琐窗离恨，闹花深处鸣啼。独立高楼望郊原，但凝眸堪画宜诗。是则是，年年景物，岁岁风光，无比正三二。偏得东君造化，绿裁翡翠，红染胭脂。断云微雨养花天，暖日和风困人时。妆点人愁，将近清明，才过上已。　　【幺】着甚因由，消磨多病伤春事。无语恨轻别，懒临鸾脂粉慵施。倦针指，逐朝忆想，每夜思量，梦里何曾至。纵有邻姬相约，强斟芳酝，羞听离词。绿杨甚日系银宗？翠靥何时展金丝？销灭了袅娜腰肢。　　【促拍令】好光阴都空过了，美姻缘越恁推辞。到教俺传情寄恨，审问了三回五次。是他司马不伤春？白甚自家如此？　　【随煞】试喑腹，重三思。文君纵有当垆志，也被相如定害死。　春梦　　遮断墙头望眼，绿阴已满团圆树。南陌东郊静无人，又一番芳意成虚。听杜宇，噍噍聒聒，絮絮叨叨，叫的春归去。正是蜂闲蝶倦，燕忙莺懒，困人时序。落花满地锦斓斑，飞絮空雪模糊。有意留春，对景牵情，伤时感物。　　【幺】芳草斜阳，碧云荏苒衡皋暮。千里关河两无凭，几番欲寄音书。仗鳞羽，花笺谩展，彩笔空擎，倦写相思句。自觉香肌销怯，裙腰松掩，衫衤肯宽余。邻姬问我几多愁，说与他知也长吁。斜阳芳草，落花飞絮。　　【尾】叹此愁，能几许？看看更有伤心处，梅子黄时断肠雨。　莲船　　炽日人皆可畏，火云削出奇峰样。梅雨凌晨乍晴时，堪游水国江乡。挈艳妆，轻摇彩棹，缓拨兰舟，稳载清波漾。正是蕖花开也，荷张翠盖，莲竖红幢。系兰舟聊复舣沙汀，停彩棹须臾歇横塘。低奏笙篁，浅酌芳醪，恣情共赏。　　【幺】媚景芳年，莫教两事成虚妄。赏玩兴无穷，只疑身在潇湘。向晚来，残霞散绮，落日沉金，迤逦银蟾上。莫放酒空金，玉山低偃，又且何妨。朱唇齐唱采莲歌，惊起双双宿鸳鸯，难道是断我愁肠？　　【随煞】归去也，夜未央。棹行时拨散浮萍浪，船过处冲开菡萏香。","dynasty":"元代","title":"【般涉调】哨遍　风情"}
{"author":"朱庭玉","content":"雨余花落莓苔地，巢燕啄香泥，柳绵点水浮萍碎。景迟迟，秋千斜挂彩绳低。　　【金盏儿】启朱扉，出兰闺。晚来闲立东风外，肠欲断，恨无极，情未已。秋水摇光凝泪眼，远山无色淡愁眉。　　【绿窗愁】郁闷长萦系，鬼病厮禁持。即渐里衣宽削玉肌，争表人憔悴。别后关河万里，惊梦断，雁书稀，谁琐雕鞍不放归？　　【赚煞】有人来，知端的，谁似你个薄情下得？长醉青楼眠翠馆，镇追陪越艳吴姬。唱道暮乐朝欢，须有更阑管弦息。酒醒梦回，香消灯暗，甚不听晓风残月子规啼。","dynasty":"元代","title":"【仙吕】翠裙腰　闺思"}
{"author":"刘学箕","content":"何处浣离忧。消除许大愁。望长江、衮衮东流。一去乡关能几日，才屈指、又中秋。芦叶满汀洲。沙矶小艇收。醉归来、明月江楼。欲把情怀输写尽，终不似、少年游。","dynasty":"宋代","title":"糖多令（登多景楼）"}
{"author":"刘学箕","content":"归帆征棹，相望于黄芦烟草之际。去来乎桥之左右者，若非人世，极画工之巧所莫能形容。每来维舟，未尝即去，徜徉延伫，意尽然后行。至欲作数语以状风景胜概，辞不意逮，笔随句阁，良可慨叹。已未冬，自云阳归闽。腊月望后一日，漏下二鼓，舣舟桥西，披衣登垂虹。时夜将半，雪月交辉。水天一色，顾影长啸，不知身之寄于旅。返而登舟，谓偕行者周生曰：佳哉斯景也，讵可无乐乎？于是相与破霜蟹，斫细鳞，持两螯，举大白，歌赤壁之赋。酒酣乐甚。周生请曰：今日之事，安可无一言以识之？余曰：然。遂＿括坡仙之语，为哨遍一阕，词成而歌之。生笑曰：以公之才，岂不能自寓意数语，而乃缀缉古人之词章，得不为名文疵乎？余曰：不然。昔坡仙盖尝以靖节之词寄声乎此曲矣，人莫有非之者。余虽不敏，不敢自亚于昔人。然捧心效颦，不自知丑，盖有之矣。而寓于言之所乐，则虽贤不肖抑何异哉。今取其言之足以寄吾意者，而为之歌，知所以自乐耳，子何哂焉木叶尽凋，湖色接天，雪月明江水。凌万顷、一苇纵所之。若凭虚驭风仙子。听洞箫、绵延不绝如缕，余音袅袅游丝曳。乃举酒赋诗，玉鳞霜蟹，是中风味偏美。任满头堆絮雪花飞。更月澹篷窗冻云垂。山郁苍苍，桥卧沈沈，夜鹊惊起。噫。倚兰桨兮。我今恍惚遗身世。渔樵甘放浪，蜉蝣然、寄天地。叹富贵何时。功名浪语，人生寓乐虽情尔。知逝者如斯。盈虚如彼，则知变者如是。且物生宇宙各有司。非已有纤毫莫得之。委吾心、耳目所寄。用之而不竭，取则不吾禁，自色自声，本非有意。望东来孤鹤缟其衣。快乘之、从此仙矣。","dynasty":"宋代","title":"松江哨遍"}
{"author":"刘学箕","content":"湖山横。湖水平。买个湖船一叶轻。傍湖随柳行。秋风清。秋月明。谁捣秋砧烟外声。悲秋无尽情。","dynasty":"宋代","title":"长相思（西湖夜醉）"}
{"author":"刘学箕","content":"芳草萋萋入眼浓。一年花事又匆匆。吐舒桃脸今朝雨，零落梅妆昨夜风。云接野，水连空。画栏十二倚谁同。两眉新恨无分付，独立苍苔数落红。","dynasty":"宋代","title":"鹧鸪天（发舟安康，朋游见留，往复三用韵）"}
{"author":"刘学箕","content":"断虹开霁，净秋容、点点初收微雨。夕下生阴山影澹，缥渺烟云吞吐。乌帽风偏，青鞋沙软，误入桃溪坞。多情鸥鹭，偶来忽又飞去。日暮修竹佳人，雾绡琼佩，绰约疑仙侣。愧我禅心春尽絮，不逐东风飞舞。红叶题诗，紫云传恨，密意渠能诉。此情疏隔，不关楼外烟树。","dynasty":"宋代","title":"念奴娇（次人韵）"}
{"author":"刘学箕","content":"一柄双花，低翠盖、呈祥现美。人正在、薰风亭上，满襟如水。二陆比方夸俊少，两乔相并修容止。雨初晴、午永斗红酣，真奇耳。双白鹭，双赪鲤。飞与泳，俱来此。绾双鬟天上，侍香童子。双剑丰城双孕秀，双凫叶县双趋起。谩空谈、国士本无双，今双矣。","dynasty":"宋代","title":"满江红（双头莲）"}
{"author":"刘学箕","content":"烟汀一抹蒹葭渚。风亭两下荷花浦。月色漾波浮。波流月自留。若耶溪上女。两两三三去。眉黛敛羞蛾。采菱随棹歌。","dynasty":"宋代","title":"菩萨蛮·烟汀一抹蒹葭渚"}
{"author":"刘学箕","content":"去年中秋吾庐成，月华逾昼风露清。今年中秋来安康，风凉雨冷天无光。去年把酒诸子舆，月落尊空未归去。今年把酒兴如故，有月无月不须虑。妇翁欢喜婿远来，阿妇见爷双靨开。是风是雨是明月，管甚阴晴与圆缺。但愿吾身益强健，莫使骨肉叹南北。","dynasty":"宋代","title":"安康中秋书怀"}
{"author":"刘学箕","content":"白茶诚异品，天赋玉玲珑。不作烧灯焰，深明韫椟功。易容非世功，幻质本春工。皓皓知难污，尘飞谩自红。","dynasty":"宋代","title":"白山茶"}
{"author":"刘学箕","content":"瑞锦窠应对锦郎，谁将灵种到幽坊。山深月冷梅花老，压尽群英是此香。","dynasty":"宋代","title":"宝际窗前睡香"}
{"author":"刘学箕","content":"孤云野鹤情自在，碧水丹山人易安。哀鸿独叫暮天阔，宿鹭双飞秋雨寒。蔗林遮眼青到市，柏叶漫山红隔水。不将浊酒急驱除，满意风光谁料理。","dynasty":"宋代","title":"久雨秋怀二首"}
{"author":"刘学箕","content":"汉阴抱瓮自其志，彭泽折腰非本心。碧梧委路霜信早，黄菊护篱秋气深。稻场可羡西畴老，红酿黄鸡醉翁媪。自笑吾侬计太迂，愁满吟怀诗未了。","dynasty":"宋代","title":"久雨秋怀二首"}
{"author":"刘学箕","content":"嵌空奇崛石一拳，绿蒲攒剑森且蕃。虬梅屈折龙蜿蜒，苍榦藓蚀低盘根。琼英已露冰洋白，香气便觉凌芷荪。吁嗟培养几岁月，巧养造化移小盆。晴窗谛玩意无斁，搜索物理究所原。方圆高大仅尺许，典章文献皆具存。横斜疏瘦无不备，宛若老树生山园。乡邦畴昔少曾见，此花何自来幽轩。云是古洲老诗伯，亲手植此冰雪魂。不忘交旧情好密，春色分遗归山樊。吾家小阮亦好事，美不独擅招弟昆。更呼宾友同腾集，罗列槃馔开罍尊。举杯对花怀剧饮，情话款洽相笑言。归来渐是东方白，醉帽欹倾风袖翻。","dynasty":"宋代","title":"康侄招饮出示古洲所寄盆梅嘱坐客赋诗分韵得"}
{"author":"刘学箕","content":"何期一雨成三日，约客同行竟未能。春到分时阴不解，夜当深处气犹凝。帘低卷箔看飘洒，礎润添香散郁蒸。想见故园梅落尽，和羹消息又堪凭。","dynasty":"宋代","title":"苦雨"}
{"author":"刘学箕","content":"店舍总迢遥，山深转寂寥。看鸥临远水，下马过危桥。晴雪林间少，春风野外饶。此行为王事，旅食任萧条。","dynasty":"宋代","title":"跨水道间"}
{"author":"刘学箕","content":"何期踪迹又迟留，行止於人自不由。梦境固知空似蚁，生涯却笑拙于鸠。碧涵一镜晴天阔，翠拥千峰宿雨收。从此公馀须杖履，未应草草度春休。","dynasty":"宋代","title":"留滞"}
{"author":"刘学箕","content":"人言此井有灵源，潮落潮生透海门。陵谷未须穷变易，朱墙裹濮王园。","dynasty":"宋代","title":"鳗井"}
{"author":"刘学箕","content":"色异政自贵，香清未堪嗟。灵蜂擅造化，幻作姚家花。丰姿轻明体充实，染透蔷薇毓晴日。从称紫晕黄檀心，桃李依然是凡质。","dynasty":"宋代","title":"梅花自秦汉而下无一语焉至宋鲍参军照始赏其"}
{"author":"刘学箕","content":"片片玉零乱，寒风生惊嗟。冻雀相飞鸣，俛啄苔上花。鸣飞饥肠不能实，却上烟梢照斜日。愁逢冷淡太寂寥，不似春风艳阳质。","dynasty":"宋代","title":"梅花自秦汉而下无一语焉至宋鲍参军照始赏其"}
{"author":"刘学箕","content":"清钟静室破寂历，灏气空山生泬寥。长林风送润水急，聒枕宛似春江潮。","dynasty":"宋代","title":"密庵题柱二首"}
{"author":"刘学箕","content":"五更清梦鸡唤醒，八月好景诗为催。秋蟲夜静野禽语，风木天寒山雨来。","dynasty":"宋代","title":"密庵题柱二首"}
{"author":"刘学箕","content":"山径盘纡露石根，一溪流水两山云。斋馀缓步青松下，输与萧閒老惠勤。","dynasty":"宋代","title":"妙湛寺"}
{"author":"刘学箕","content":"蜂殻盈盈万颗珠，润于玛瑙浸水壶。吟心先自清如水，嚼了寒霜骨更臞。","dynasty":"宋代","title":"破榴"}
{"author":"刘学箕","content":"不如归去，愁绿怨红春欲声。汝动行人妇，行人动汝住。鸣声不债主良苦辛，啼得血流无用处。不如归去吾今归，千声万乐何为。","dynasty":"宋代","title":"七禽咏·不如归去"}
{"author":"刘学箕","content":"姑恶姑恶家道立，汝为人妇供妇职。妇德妇功汝不能，抱恨殁身空怨抑。不化秋柏食，不化山头石。化作春鸟鸣，号呶何苦极。","dynasty":"宋代","title":"七禽咏·姑恶"}
{"author":"刘学箕","content":"贯钱石八豆，充肠备粱糗。饱嬉游手儿，初不事耕耨。好衣好食街市女，汗珠滴滴田妇苦。夫耘妇饷日卓午，朝夕南山捕蟲鼠。","dynasty":"宋代","title":"七禽咏·贯钱石八豆"}
{"author":"刘学箕","content":"泥滑滑，泥滑滑，前声住，后声发。不道去年冬没雪，今年春早已三月。月如金，月如血，大麦小麦尽枯竭。使君祈祷走阡陌，汝切勿啼泥滑滑。","dynasty":"宋代","title":"七禽咏·泥滑滑"}
{"author":"刘学箕","content":"提葫荐，沽美酒，酒美欲沽何处有。官醪道远不可得，村酿浓酸难入口。况当春暮暝暖初，沉浸浓郁醺体肤，客中醉倒无人扶。","dynasty":"宋代","title":"七禽咏·提葫荐沽美酒"}
{"author":"刘学箕","content":"行不得，唤阿兄。向晚夕，独悲鸣。垣垣之途万人履，跛鳖不休跬千里。汝行不上可奈何，日暮途远无蹉跎。","dynasty":"宋代","title":"七禽咏·行不得哥哥"}
{"author":"刘学箕","content":"早耕早巾，节物如流春色暮。金房土瘠无稻田，布耕播种种何处。一春焦涸旱无雨，麦穗藏头犹未吐。麦穗不吐人不尤，粟田再种秋要收。只愁夏料欠输纳，悍吏坐门官不休。","dynasty":"宋代","title":"七禽咏·早耕早布"}
{"author":"刘学箕","content":"莫遣离愁相绊萦，九州之外尽愁城。酒频挹注幽尤浣，诗苦冥搜太瘦生。漠漠草茵习蛱蝶，深深柳幄韵鹂鹒。客怀未与成匆遽，三沐三熏慰此情。","dynasty":"宋代","title":"铅山庙宇题壁"}
{"author":"刘学箕","content":"佳人命薄今古悲，苦乐在人知者谁。镜莺窥损春黛眉，洞房不出藏绣帷。二十许嫁豪家儿，阿爷已受筐篚仪。心旌暗许良人随，那知中道前议非。父母反覆志愿达，嫁归只得随身衣。金币妆饰无所赍，妇德妇容虽守持。阿姑色厉妯娌嗤，良人轻贱恩意亏。春波似鸳鸯斋，春风不如双燕飞。妾非无声不敢啼，妾非无泪不敢垂。此身自恨生不时，怨仇父母将何为。不知携将六尺帛，黄泉冥行与世辞。父母安用深致思，此身期与良人知。","dynasty":"宋代","title":"妾薄命"}
{"author":"刘学箕","content":"石泉宵泠泠，清响杂寒吹。恍惊山雨来，醒我一觉睡。","dynasty":"宋代","title":"侵晓书怀四绝句"}
{"author":"刘学箕","content":"幽蟲声唧唧，感此秋夜长。起坐弹鸣琴，兰釭炫馀光。","dynasty":"宋代","title":"侵晓书怀四绝句"}
{"author":"刘学箕","content":"披衣启外户，晨光清可挹。绿树閟苍烟，遥认枫叶赤。","dynasty":"宋代","title":"侵晓书怀四绝句"}
{"author":"刘学箕","content":"疏星澹河汉，点点在秋水。微澜洋残辉，曲沼过游鲤。","dynasty":"宋代","title":"侵晓书怀四绝句"}
{"author":"刘学箕","content":"此君原不俗，幽趣逼苍官。浊世三庚热，空山六月寒。何尤怀抱隘，便{左扌右监}水云宽。敬请游盘日，追随杖履看。","dynasty":"宋代","title":"请游山之日于黎广文二首寺有万竹"}
{"author":"刘学箕","content":"闻说江隈裹，云藏古寺深。不妨相唤集，作意共登临。苦茗供朝盌，伊蒲馔晚鬵。天风吹皓月，归路细披襟。","dynasty":"宋代","title":"请游山之日于黎广文二首寺有万竹"}
{"author":"刘学箕","content":"团簇毓英玉碎圆，露稀日暖欲生烟。亲从后土分奇种，不是人间聚八仙。","dynasty":"宋代","title":"琼花"}
{"author":"刘学箕","content":"蕃釐观裹旧经游，五月曾看绿叶稠。今日家园玉捕树，春风吹梦到扬州。","dynasty":"宋代","title":"琼花"}
{"author":"刘学箕","content":"萧瑟秋池撼晓风，江妃旋旆水云空。未教零落千擎雨，尚借柔酣一点红。弊盖高低骚客赋，寒衣裁制楚人工。谁怜夜枕惊残梦，恨在毓声点滴中。","dynasty":"宋代","title":"秋池晓步败荷万柄一花挺然可爱伯益赋诗和韵"}
{"author":"刘学箕","content":"未说路行难，山深分外寒。晚村林隐寺，春润石鸣滩。薄宦曾无补，劳生敢自安。羽书虽较少，备御莫教宽。","dynasty":"宋代","title":"峮山铺"}
{"author":"刘学箕","content":"原原而来，白日跳丸莫可留。混混而去，青春过隙不能返。谁怜生者长自欢，不念死者日益远。吁嗟此理从古然，世事浮云共舒卷。我生顾影空伶仃，雁序零落如晓星。悠悠天道不可语，黯黯悲恨无时停。","dynasty":"宋代","title":"伤歌行"}
{"author":"刘学箕","content":"声名满世重如山，果见延登左掖班。天子虚心求国是，先生著手济时艰。要看出处诸公上，只在精神一转间。前此极言虽引去，安危理乱正相关。","dynasty":"宋代","title":"上司谏曹先生"}
{"author":"刘学箕","content":"大哉皇羲古神圣，八封始画天地辟。乾效于天坤法地，六子运用眇难测。天理人文一宣朗，万化昭然从此出。发明洊更三圣手，动静机缄皎如日。自从战国周网颓，是道亦几乎暂息。汉儒众说徒夺门，后世可闻无几及。傅流吾宋盛文物，学老儒宗相断述。濂溪伊洛绍韦编，数至邵公精算策。祗今南渡九十年，统会宗元孰探颐。恭惟先生蕴其{左这右必}，口不宣言藏以臆。愚虽不敏敢敬请，愿执门墙洒扫役。先生学识际天人，先生手提六轻笔。俯察仰观关键透，虚激寸心参太极。不鄙愚昧谓之进，启迪狂迷窥奥阈。他年衣钵得亲傅，誓言力造神明德。","dynasty":"宋代","title":"上王通守傅易数"}
{"author":"刘学箕","content":"夜来急雨淙飞檐，脱惊红日辉潭川。梨花有情朝露重，柳带无力春风颠。傍帘新燕低拂凉，入槛戏蝶相聊翩。今晨天气亦佳尔，一春未见兹晴暄。绿阴林下笑声好，萧鼓赛社祈丰年。金穰屡丰岂不好，米贱更苦人无钱。太公九府法已弊，楮币印出私相權。所司转变无善策，低昂用否难流傅。县官那更租税急，白纸不问黄傍蠲。穷民非负实无有，里正罚责殊可怜。吾侬虽乐此日美，釂白醉倒春风前。却愁烟雨暗春晚，米价顿长民尤煎。","dynasty":"宋代","title":"社日喜晴分韵得前字"}
{"author":"刘学箕","content":"顶上新成九转丹，□花日日到春坛。夜深飞上云霄去，华表月明风露寒。","dynasty":"宋代","title":"失鹤"}
{"author":"刘学箕","content":"潭溪散人方是閒，真山不爱爱假山。呼童积叠石磊碑，远近便拥峰与峦。晴岚滴翠明窗前，清影挂壁方池边。色侵书帙日华薄，丘壑坐上生云烟。云烟收霏苔藓绿，山石傍头更栽竹。三竿两竿韵不俗，摇荡清风凉意足。方是閒人当此时，以假像真人谓奇。或来静对酌美酒，或来宴坐哦新诗。吟诗搜索萦心脾，酒醉落魄精神痴。吟诗饮酒且不可，况复局上争枯棋。不如对山抚鸣琴，琴心三叠舞胎禽。高山流水存至音，古趣澹泊悦我心。老泉三峰烂木材，百年沉埋安在哉。东坡仇池九华石，只有佳篇傅入集。此山亦独今视昔，与我同生亦同没。","dynasty":"宋代","title":"石假山"}
{"author":"刘学箕","content":"当年立雪直齐腰，宗旨流傅到石桥。风急窗寒灯影远，疏梅无语夜香销。","dynasty":"宋代","title":"石桥楼待"}
{"author":"刘学箕","content":"手笔华岩梵笈新，更开宝地接迷津。一声金磬人初静，月照空山草自春。","dynasty":"宋代","title":"石桥楼待"}
{"author":"刘学箕","content":"园成日以待东风，绿李黄梅已前业。种竹自期千户等，举杯谁伴八仙同。机忘鸥鸟情相狎，兴适琴书趣独穷。坎止流行随所寓，乐天和命一閒翁。","dynasty":"宋代","title":"书怀"}
{"author":"刘学箕","content":"清啸孤猿半夜啼，子规山狖共酸悲。水风露月烟江冷，正是离人睡觉时。","dynasty":"宋代","title":"蜀口枕上"}
{"author":"刘学箕","content":"王命弛驱不敢轻，文书要覈去来情。青山步步生幽意，碧涧悠悠趁远程。春浅禽声犹自小，泥酥马迹正宜晴。地名见说名双路，便舍崎岖就坦平。","dynasty":"宋代","title":"双路"}
{"author":"刘学箕","content":"借水开花体态丰，获畦寒日玉珑{左王右忽}。素槃黄珏清尊并，绿箸青簪白发同。楚楚凌波明振鹭，翩翩遵渚洁飞鸿。断肠莫赋招魂句，我政怜渠趣未穷。","dynasty":"宋代","title":"水仙花分韵得鸿字"}
{"author":"刘学箕","content":"劫火不能焚，空中转法轮。风霜鸱殿古，金碧贝函尘。物本由成数，人言不坏身。却怜无问者，遗迹竟成陈。","dynasty":"宋代","title":"四安焚惠藏殿"}
{"author":"刘学箕","content":"客裹偶相逢，襟怀亦偶同。对梅吟夜月，新柳间春风。子勿言浮梗，余方笑转蓬。归程经雁荡，得句附邮筒。","dynasty":"宋代","title":"送东蒲张应发归永嘉"}
{"author":"刘学箕","content":"秋风乘兴下三山，不惮驰驱涉险艰。别酒醉来仍更酌，征鞍发去且须攀。身安岂畏路千里，道在元知命两间。从此莫教情断绝，尺书频寄塞鸿还。","dynasty":"宋代","title":"送连景昭归三山用其韵"}
{"author":"刘学箕","content":"得意难兼熊掌鱼，功名随分勿求馀。或先或后时而已，将废将行命也欤。理性明中閒念虑，云山深处著田庐。君归政好携妻子，泉石寻盟饱读书。","dynasty":"宋代","title":"送连景昭归三山用其韵"}
{"author":"刘学箕","content":"射策弹冠莫浪言，经丘寻壑且随缘。谁能守分閒居世，自断此生休问天。久矣知君该妙理，今焉过我话流年。岁寒事业相期重，欲植孤松验果然。","dynasty":"宋代","title":"送术士周柟归东阳"}
{"author":"刘学箕","content":"庾郎吾爱千里驹，朝莫勤苦读父书。少年绰有老成态，月旦考订评乡闾。明当别我择贤妃，结束琴剑谁挽裾。春空吹明惠风畅，烟草弄色和气舒。野桥融洩柳絮合，石岸惨怆鸣鶢鶋。乘龙有期弗获钱，数椽政葺渊明庐。旅愁冥思莫非遣，离恨挂臆难扫除。况当春晚气暄淑，着人欲醉甘体如。修程的嘱善养摄，礼毕蚤辨双轮舆。妇翁傅道世大儒，習俗再使淳古初。稔知贤舅继学家，子如从之师有馀。归来阿叔待审订，义路礼门从广居。","dynasty":"宋代","title":"送庾侄亲迎延平李先生家"}
{"author":"刘学箕","content":"世间何事能感人，诗人题咏为多情。我亦执笔书长吟，诗吟未竟情已盈。古称白头如新，倾盖如故，何似祗今握手见肺肝，开口无毁誉。古称共君一夜话，胜读十年书，何似祗今对床谈子虚，醉歌咍台笑庐胡。昨宵春月如昼明，与君聊诗到三更。今宵夜雨如盆倾，与君齁齁直到街鼓鸣。醒来莫问阴与晴，但听檐溜飞泉声。明朝又作穿云行，巾纱杖竹鞵芒轻。遇酒酌彼兕觥，逢花赏其芳馨。见贤者如接芝兰，对俗子譬之蚊虻。勿与物忤竞，勿为事绊萦。陶然乐吾真，是谓羲皇人，是谓葛天民。","dynasty":"宋代","title":"宿兴国寺方丈与容对状"}
{"author":"刘学箕","content":"清风起平湖，白云生润阴。佳时惨不乐，羁思苦难任。客子热中肠，浩然怀故林。仲夏倏已过，草木郁萧森。万物欣有托，吾生休崎嵚。念昔岁甫冠，自许双南金。只今堕危涂，不如烟际禽。山水所素愿，利名非宿心。何当返故庐，啸傲苍崖深。两鬓岂长绿，勿枉吴霜侵。","dynasty":"宋代","title":"太湖书怀"}
{"author":"刘学箕","content":"午日柳阴正，晓风花气新。川明鱼咏水，林静鸟啼春。","dynasty":"宋代","title":"题壁"}
{"author":"刘学箕","content":"金碧拥琼庐，天开绕电区。鸟流周室瑞，蛇断汉家府。石井腾曦驭，瑶坛布斗枢。愿将皇极福，敷锡偏康衢。","dynasty":"宋代","title":"天基瑞应宫"}
{"author":"刘学箕","content":"稻熟田间笑老农，咚咚村鼓乐时丰。新刍自酌花瓷碗，醉倒扶携夕照中。","dynasty":"宋代","title":"田家"}
{"author":"刘学箕","content":"堆槃野柿间山梨，酒美鸡肥稻滑匙。妇子团乐常见面，一醉宁识别离悲。","dynasty":"宋代","title":"田家"}
{"author":"刘学箕","content":"庚伏人间暑气隆，纳凉留客咏诗翁。润衣红湿池荷雨，拂面清泠槛竹风。沙觜旧痕平不露，野湾新涨曲相通。画桡澹月人归处，万盖翻翻涌翠筩。","dynasty":"宋代","title":"外舅安抚游东湖一聊云润衣红湿池荷雨拂而清"}
{"author":"刘学箕","content":"客思悠悠幸自安，亦因吟事可相宽。小窗过了廉纤雨，细与东风说晚寒。","dynasty":"宋代","title":"晚思"}
{"author":"刘学箕","content":"晚雨逆溪上，寒云傍山飞。白鹭去洲渚，潜鱼沂湾矶。举头行迹少，唯见暮樵归。","dynasty":"宋代","title":"晚望"}
{"author":"刘学箕","content":"灵鼍一鼓振潮音，征梦迢遥枕畔闻。语断频伽天正晓，送风吹散满天云。","dynasty":"宋代","title":"闻寺中晓鼓"}
{"author":"刘学箕","content":"夜半扁舟出桐庭，客帆初挂早潮平。社风才起海膺至，岚露未收江鹄鸣。吴岫乱云擎古塔，楚皋寒叶拥荒城。垂虹桥外天连水，无限别离生杜蘅。","dynasty":"宋代","title":"吴江道上"}
{"author":"刘学箕","content":"九天宫阕春风满，陆地楼台夜月寒。铁笛一声吹雁落，片云不到玉栏干。","dynasty":"宋代","title":"吴山雪霁"}
{"author":"刘学箕","content":"五峰之山环吾庐，五峰之水清溜渠。山水可乐。情可娱，五亩之宅奠厥居。清湖列嶂开坐隅，白沙峨峨烟岫铺。崇山梅岭豁望眼，高门堇阜聊襟裾。况当春娱积雨馀，绿褥翠叠青珊瑚。桑麻满路人意好，鸣禽上下声相呼。迨今八月九日初，枫林隔水红凋疏。秋场稻熟听蓬朴，不槽新酿倾真珠。昨宵一雪飞璠玙，远山近山光凝酥，群峰突兀不敢觑，银壁照耀天鬼涂。千金不须卖画图，丹青从有画不如。负景万态朝昏殊，天成此画人难摹。蹊荒圃废几朝夕，一日築居天赐予。四时游观心良舒，孝槃在阿归来乎。乃歌曰：采于园兮篮有蔬，钓于水筐有鱼，余之弗欢兮其谁之欢欤。又歌曰：惠风清兮出有车，芸香芬兮读有书，余之弗乐兮其谁之乐欤。","dynasty":"宋代","title":"吾庐寓言"}
{"author":"刘学箕","content":"十年不到武夷山，几与神仙绝往还。九曲依然青嶂裹，一峰仍插画檐间。潺湲野水溪随转，缥缈秋云意自閒。我见溪山浑似旧，溪山见我鬓毛斑。","dynasty":"宋代","title":"武夷山"}
{"author":"刘学箕","content":"云润衣裾夕露沾，悬崖一水散疏帘。精庐隐约青山下，缥缈飞甍出画檐。","dynasty":"宋代","title":"西岩观瀑水简沈庄仲三首"}
{"author":"刘学箕","content":"踏石穿云野兴添，傍崖昌歜绿纤纤。幽人近得安心术，撷满相篮意未厌。","dynasty":"宋代","title":"西岩观瀑水简沈庄仲三首"}
{"author":"刘学箕","content":"暮云新月一钩镰，归路溪风动碧蒹。美酒不妨车后载，夜深无处认青帘。","dynasty":"宋代","title":"西岩观瀑水简沈庄仲三首"}
{"author":"刘学箕","content":"一带清溪浅洋沙，松桥横渡野人家。平林尽日霜风劲，枫叶翻丹似落花。","dynasty":"宋代","title":"溪桥晚步"}
{"author":"刘学箕","content":"客眠梦梦永，花气著衣深。枕借溪中石，云开体上衾。醒来揩乱眼，风雨涤烦襟。得句无人解，惟予识子心。","dynasty":"宋代","title":"溪亭醉卧用季仙韵"}
{"author":"刘学箕","content":"溪园辟平畴，左右接林麓。沉沉水浮堰，泛泛潭转曲。果木渐成行，台榭亦营築。何时东风起，吹满枝上绿。","dynasty":"宋代","title":"溪园"}
{"author":"刘学箕","content":"君不见去年六月田作龟兆拆，祷祠乞雨遍村陌。时当饥馑民不聊，谷贵有钱无处糴。今年六月岁幸丰，十日一雨五日风。市积粟米价不长，有谷无钱人更穷。吁嗟此道孰识测，街头细听老农说。往年兵兴锡赍多，官会颁行姑济急。旧会既收新会降，所司称提苦无策。朝廷明许同见钱，便当流转同货泉。不应州县首逆旨，榜示墙壁徒纷然。库头令卖小印龊，输纳租税私相權。非钱卖龊用不得，执币啧啧烦有言。遂令百姓愈惶惑，行之与否谁使然。小臣空负济时术，阊阖九重无路入。何当奏计承明庐，倾倒卖生长太息。","dynasty":"宋代","title":"夏雨叹"}
{"author":"刘学箕","content":"杜门久经时，老我徒谬悠。平生山水心，汩汩不暇谋。今辰定何辰，木落风露秋。忘怀两佳士，共约来仙洲。杖藜欣跻攀，空蒙翠烟浮。解带小盘礴，寻胜还经丘。扪萝坐石冷，俯润穿林幽。露重巾履湿，涉历青山头。瀑泉尽生寒，晴雪散不收。蜒蜿下大壑，一闯千丈虬。归来坐危亭，兴与孤云留。野草为谁好，岩花徒尔愁。昔贤有遗从，俯仰岁月流。慨叹不自禁，陶然聊消尤。","dynasty":"宋代","title":"仙洲呈刘伯益沈庄仲"}
{"author":"刘学箕","content":"生平不愿为傭书，亦不愿作章句儒。酒酣诗成吐素霓，意气凛凛吞千夫。前年排云叫阊阖，出门一夜车四角。去年海峤席未温，一舸乘潮又催□。大江之西日本东，庐陵文物常称雄。决科岁古十八九，君当努力提词锋。才高不用长叹息，四海弥天岂无识。壮年怀居亦何有，著眼带砺开胸臆。岩岩柏府凌高寒，豪士倾盖宜交欢。我知屠龙不屠猪，食马政欲食马肝。吴姬压酒飘香絮，谪仙神游歌白紵。敬亭惟有孤云閒，欲雨人间亦飞去。","dynasty":"宋代","title":"萧长公来访示以诸公诗卷谓与予游从之不久不"}
{"author":"刘学箕","content":"人生立志各有癖，浃髓沦肌疗无术。君不学少年奏赋明光宫，又不能桑麻谷粟去作田舍翁。苦心竭虑淡泊音，手携三尺绿绮琴。七弦指下业然鸣，于以求见古人心。古音寥寥失微妙，郑卫淫哇竞蝉噪。君独优游夷广厚而高明，鼓有虞氏之南风，赓之以文王宣父之操。若人来索便与弹，略不訑訑见颜貌。绝之不作卫次公，却之常嗤戴安道。顾我与君幽趣同，海山尚忆初相逢。我时十五始冠巾，君亦庄年气如虹。夜窗拥衾月流空，促弦初学调商宫。别来二十五春风，我犹故吾君学通。五音六律知者稀，一生辛勤造精微。心存至乐物莫移，殆类闻韶子在齐。洋洋盈耳不疗饥，任众妻子相号啼。浮云柳絮无根蒂，世事乘除几荣悴。祗今物我俱念情，与君同寻方子春。","dynasty":"宋代","title":"萧长公来访示以诸公诗卷谓与予游从之久不能"}
{"author":"刘学箕","content":"曲曲屏山忆梦中，峭寒成阵入帘栊。宿香锁尽金猊冷，一树梅花却晓春。","dynasty":"宋代","title":"晓寒"}
{"author":"刘学箕","content":"晚天未霁烟张雾，浮埃蔽空云擘絮。西山远挂月一眉，澹澹寒辉生绮户。须知仰视天中央，清飚震拂银河光。人影在地林影散，月出皎兮星斗璨。","dynasty":"宋代","title":"新霁和人韵"}
{"author":"刘学箕","content":"炎精孕秀储气详，荔枝结实魁群芳。我有犹子客南服，千里眷念情不忘。星驰走寄一千颗，伏暑火炽劳取将。筠篮初开气芬溢，稍觉四座浮清香。骊珠璨烂光夺目，琱盘饤饾罗满堂。先庙未献不敢嗅，色味虽鲜那敢赏。少须祀毕分送似，宾友拉至纷攫攘。降囊初剥拆霞缕，玉脸旋堂绽流天浆。手持奈此水晶粒，地积更诧云锦裳。海乡因记少日好，绕树食{左口右稻去禾}高价偿。婆娑碧绿拥平野，丹苞縠皱晖朝阳。初惊星火争燿熠，久讶彩凤争翱翔。薰风吹开碧云叶，绿水宛类翻頳鲂。只今老大将底用，食此感激意故长。君不见方红陈紫列绀缃，三十二品裁中郎。丁香核小味甘洁，何似钗头十八娘。天生美实限南北，长安路远价愈强。只今生食享至味，不数家渍监蒸方。又不见宣靖文物全盛时，贡输不减开先唐。輶车从横绣衣使，海内骚动封纸黄。妙品人家那可得，置以走辙加浮航。似闻供上祗纤悉，往往尽入公侯王。骊山往事不古监，艮岳驯致烽烟狂。祗今故老尚能说，空使悲愤萦肝肠。书生不负医国手，赋成何日奏明光。不如且唤呈姬辈，笑擘轻红入醉乡。","dynasty":"宋代","title":"廞庭自三山送荔枝分韵得缃字"}
{"author":"刘学箕","content":"境接江东界，邮程是杏塘。雨喧茅屋小，泥滑草桥长。旷野人稀少，平田水渺茫。半生游历地，未若此荒凉。","dynasty":"宋代","title":"杏塘"}
{"author":"刘学箕","content":"为欲看山助眼明，频占鹊喜报新晴。春光已过三之一，尘世难逢四者并。诗酒深情殊未适，水蔬薄具亦频更。终来不似西湖好，晴雨皆堪傍柳行。","dynasty":"宋代","title":"雪坡以雨阻山行有诗用以次韵"}
{"author":"刘学箕","content":"前溪积雨浪拍天，人立沙头催渡船。溪云贴水湿不起，岸柳凝愁丝乱牵。石泉涓涓响润谷，山树濯濯延云烟。客程东西风袂翩，去者自去还者还。","dynasty":"宋代","title":"演平渡度侄别入城"}
{"author":"刘学箕","content":"一昨初登大将坛，弓刀旗帜簇雕鞍。连营壮士心先服，并塞胡人胆已寒。天上麒麟祥可卜，人间日月老应难。明年枢府为公寿，慷慨还知酒量宽。","dynasty":"宋代","title":"宴吴侯致语口号"}
{"author":"刘学箕","content":"得不知所止，泛然乘风船。正大辱启蒙，似欲驾我仙。大哉周孔心，异彼祗潦园。讲月琢以磨，岂在耘人田。","dynasty":"宋代","title":"杨户曹用外舅二诗韵见寄和以酬之"}
{"author":"刘学箕","content":"切问而近思，进进在不已。流光驹过隙，迁变一弹指。道大无津涯，讵作井蛙喜。公私义利分，亦各从其类。","dynasty":"宋代","title":"杨户曹用外舅二诗韵见寄和以酬之"}
{"author":"刘学箕","content":"一别亲朋岁月催，衿连袂属肯俱来。交情聊叙殷勤意，野蔌随宜三两杯。新月窥檐频起顾，清风动竹几惊猜。碧云日暮山环谷，竚立柴扉首屡回。","dynasty":"宋代","title":"邀赵行之陈敬叟未至四韵速之"}
{"author":"刘学箕","content":"五马旌旗去路长，笋舆穿翠度羊肠。霜馀绿橘浆尤美，秋晚黄花气倍香。胜景形容诗入咏，羁情排遣酒傅觞。风流太傅何面诧，独载东山窈窕娘。","dynasty":"宋代","title":"窑前小酌和外舅韵"}
{"author":"刘学箕","content":"野馆春归后，横塘席柳绵。轻风翻麦浪，细雨落花天。草褥迷三径，苔纹叠万钱。山禽自呼唤，水竹倍清妍。","dynasty":"宋代","title":"野馆"}
{"author":"刘学箕","content":"一炷夜香清，挑灯听雨声。虽然添客梦，却可助诗情。泽沁兰心重，泥酥笋角萌。山行频有约，日日候晴明。","dynasty":"宋代","title":"夜窗听雨"}
{"author":"刘学箕","content":"几有行山约，山灵早得知。仙家宁易到，尘世亦何为。草润非烟石，花流止水池。不晴还不雨，正是卖餳时。","dynasty":"宋代","title":"一春屡有阳明之约雨辄尼之将旋幙侍外舅来游"}
{"author":"刘学箕","content":"裂石未尝关，毋将俗眼观。虚中原有爱，造蕴亦何难。羽客能谈道，云房识候丹。只应仙有分，风响步虚坛。","dynasty":"宋代","title":"一春屡有阳明之约雨辄尼之将旋幙侍外舅来游"}
{"author":"刘学箕","content":"释迦黄成禅可夸，色想熏渍霜中葩。不然安得白玉蕊，而乃幻此黄金花。信知造化真有法，蜂须酿蜜蜜酿蜡。蜡凝花房丰不腴，桃李漫山焉可如。毓枝摘索璨栗玉，吟搜西郊信杖扶。少须夜窗疏影挂明月，是蜡是花君自别。","dynasty":"宋代","title":"饮乐屯庶侄家赋腊梅和陈简斋韵"}
{"author":"刘学箕","content":"畎亩镜中云，沧波杂断去。向来官裹赐，今属野人耘。怀古天难问，贫吟日易曛。羽衣傅遗本，起诵想馀芬。","dynasty":"宋代","title":"用梅溪镜湖韵"}
{"author":"刘学箕","content":"久客住兰亭，心同晋水清。忘机盟宿鹭，伐木听雏莺。物亦知人意，春宁有世情。幽寻空作计，一夜雨连明。","dynasty":"宋代","title":"用明叟韵并山行未成之意"}
{"author":"刘学箕","content":"才出城门兴便浓，晴光野色两俱融。柳方染得三分绿，桃已熏成一半红。山涌林峦荒寺隐，湖分港汊小舟通。相携各自论年事，几度春风一鬓蓬。","dynasty":"宋代","title":"用雪坡春色韵"}
{"author":"刘学箕","content":"三十六峰高插天，来游谁不慕真仙。幔亭旧事随流水，空自溪头唤钓船。","dynasty":"宋代","title":"游九曲"}
{"author":"刘学箕","content":"梅边春兴浩无涯，长忆西湖处士家。我政念君君过我，夜窗同共醉疏花。","dynasty":"宋代","title":"余读林子仁诗云君心恨不走天涯不比衰翁只恋"}
{"author":"刘学箕","content":"吾非北宫黝，挫名挞诸市。吾非孟施舍，量虑三军畏。一堕剌客流，一入力战士。知一不知二，遂与圣贤异。周孔得其傅，伟哉孟轲氏。讲明不动心，因问发奇秘。气台则动志，志一则动气。浩然得所寄，知言有深味。嗟予笃学心，一暴十寒废。立志苦不早，少岂达兹义。所适昧善恶，几溺彼功利。事情更历多，晚乃能自砺。日用根本源，至大至刚意。馁然行有慊，何谓塞天地。服膺先格言，造次颠沛是。","dynasty":"宋代","title":"余少日不能持养志气所暴多矣迩来方喜问学之"}
{"author":"刘学箕","content":"秋阳杲杲秋月明，秋风泠冷秋露沮。萧骚池上万松竹，凤笙龙管吹秋声。山亭与客坐夕阴，眼照万象前横陈。一年好处在此好，妙质欲纪难状名。那知天上诗酒星，翩然驰鲸来玉京。浩然相对发思奇，句法普现千古情。诗成不用世间语，五言七字虚皇吟。霞明皎皎芙蓉城，香霏楚楚月魄精。海棠婉变斗毓艳，江梅冷淡同芳馨。东篱采采万叠金，西畴更刈千顷秔。人生得此亦不恶，措辞莫谩悲秋生。先生年来真脱俗，看破世间荣与辱。胸怀坦荡适四时，岂但芳华竞驰逐。祗今忘物物忘我，物我两忘机印可。不知门外秋水深，不识纷纷朝市心。榨头新刍蚁初熟，芡盘剥珠茭切玉。是秋是春两难分，折花荐酒酒痕湿。万缘空处罢休休，八表神期汗漫游。醉乡广大尘世促，明日酒醒诗载续。","dynasty":"宋代","title":"与政仲端夫敬叟季仙至旧圃采采芙蓉金菊之妙"}
{"author":"刘学箕","content":"巉岩石壁{左扌右处}崖嵬，烟槛风篁十数栽。约客偶成花外迳，举头俄见竹边梅。背阴寒谷无人问，著句阳春有意裁。惭愧心肠非铁石，携壶绕树日千回。","dynasty":"宋代","title":"与政仲山行见梅偶成并和其诗二首"}
{"author":"刘学箕","content":"梅花端的记年芳，每到开时趁一阳。绿水湖边和靖句，含章檐下寿阳妆。昏昏澹月疏疏影，缓缓清风细细香。不比芳春万红紫，荡人狂思费思量。","dynasty":"宋代","title":"与政仲山行见梅偶成并和其诗二首"}
{"author":"刘学箕","content":"无计酬春独有诗，倚栏终日候晴晖。东风渐属新桃李，帘幕深深燕子飞。","dynasty":"宋代","title":"雨中用雪坡韵"}
{"author":"刘学箕","content":"素志薄利录，壮年荣林丘。种树疏间泉，凿沼开中洲。堤平水瀰漫，径绕竹净修。梅坞夜月乱，松罔晓风飂。犹以景象浅，欲广岩壑幽。叠石类奇品，置身将侣俦。磊块质伟诗，嵌空神琱锼。庐阜几上得，巫峰坐中求。每想云气嘘，遂觉烟練浮。曳杖日以乐，从怀吟无休。一朝失警巡，赤眉行盗谋。夜半负之去，公然从狗偷。检视所寇攘，嶙峋拔其尤。此情实难堪，遣命穷踪由。风声虽有闻，形势莫可搜。吁嗟世道降，人弗士行修。窃玦入志虑，攫金甘辈流。不念溺所習，意为前哲羞。今吾理自喻，委心任去留。甑堕虽不顾，壁归犹冀收。","dynasty":"宋代","title":"北山园山石形势卖盗夜半择其尤者窃去累日怀"}
{"author":"刘学箕","content":"月浸虚庭夜未央，一枝静对白云乡。三生自结玄都约，来伴疏梅到玉堂。","dynasty":"宋代","title":"碧桃"}
{"author":"刘学箕","content":"流金烁石火燎燔，何地泄此畏暑袢。草堂幸有茆三间，冷浸十亩泉有源。泉音琮琤下空山，金石戛击声潺湲。太华峰头十丈莲，吾侬玉井亲移根。开华结实今几年，红幛绿盖风翻翻。卷舒万柄摇苍烟，香苞芳萼锦绮毓。云将急雨珠溅圆，日焙晴酣香胜荪。龟鱼窃{上广下阴}鸥鹭眠，勾致属玉栖双鸳。房青子碧甘剥鲜，藕白条翠冰堆盆。嚼之清泠醒醉魂，犹可招邀慰文园。君明不闻李谪仙，声名飘然誉开元。忽傅诏草白莲序，一扫意到无馀言。又知苏州韦不凡，风清月晓之江樊。形容委曲说花趣，妙语历历成订论。我今对花难著句，挹取香气临窗轩。俱来亦有二三子，将坛共築旗同{左扌右举}。搜吟速下一转语，缩手无畏前辈尊。但今取之二老间，勿效碔砆乱璠玙。少需红日西沉山，从容特为开芳尊。晚色婉静更丽娟，咏到东方生晓暾。","dynasty":"宋代","title":"宾从集藕花堂分韵得园字二十韵"}
{"author":"刘学箕","content":"新年殊未有吟搜，美酒醺人不自由。多谢主人情意厚，玉舟三度转船头。","dynasty":"宋代","title":"伯益以玉舟相酬酢席上口占二绝"}
{"author":"刘学箕","content":"元正讲忆讵能忘，便辱留连设酒浆。笑指一船春盎盎，稽山应未愧知章。","dynasty":"宋代","title":"伯益以玉舟相酬酢席上口占二绝"}
{"author":"刘学箕","content":"农夫楫楫清波阔，秧稻茸茸森石发。父儿呼唤手拔齐，千把万把根连泥。四更乘月躇陇陌，晓烟渐散东方白。归来吃得饭一盂，担到田头汗似珠。蹲身擘业种入士，不间朝昏与亭午。肌肤剥裂肉起皮，烈日才阴又风雨。秋收幸值岁稍丰，谷贱无钱私债重。连忙变转了官赋，霜雪冰鋨愁穷冬。吁嗟四民天地间，服田力穑良独艰。寄言安坐西方辈，汝饱不惭吾厚颜。","dynasty":"宋代","title":"插秧歌"}
{"author":"刘学箕","content":"士生樗散甘嘉遯，頫首衡敢尤怨。良朋益友肯顾临，讲贯渐摩笃辨。年来瘖哑瓶守口，俗子污人如避箭。论交谩说笑金兰，厚貌深情半识讪。念君与我情不薄，一忝从游一亲眷。朅来终日坐书楼，喜剧论文几昏旦。曲生风味亦不恶，抵死绝交良可叹。胸中磊磈政须渠，吻噪肠枯赖浇灌。孟公旧不论升{左豆右斗}，惊座丰姿发奇观。宣文博学子游子，秀楚翘英颖锋见。呈虽不敏逐后尘，斩将搴旗共酣战。祗今便造无何有，相与神期游汗漫。既无三雅伯仲叔，不有巨杯觯角散。请观管辂扬子云，欲作九原谁可唤。酒不离唇元乃就，三{左豆右斗}顿倾辞绮粲。二公洞达疏通豪，妙语仍烦下一转。养浩堂中顒惠然，急吐才华染柔翰。","dynasty":"宋代","title":"长句简敬叟季仙兼呈端夫申父晦仲"}
{"author":"刘学箕","content":"照眼梅花雪作堆，险崖寒谷带春回。千篇堕我吟边去，万里怀人书未来。绕树政须搜苦语，攀修那忍负芳杯。长镵向度锄明月，尽是刘郎手自栽。","dynasty":"宋代","title":"陈洮湖取古今梅诗自鲍明远降至今日名腾集中"}
{"author":"刘学箕","content":"一番雨过一番多，间挟晴风涨绿波。柳絮吹残游迹在，谢池点点是阳和。","dynasty":"宋代","title":"池萍"}
{"author":"刘学箕","content":"竹篱茅舍去相安，谁与移根入画栏。尽道重帘妨暖日，疏枝却得获春寒。","dynasty":"宋代","title":"池萍"}
{"author":"刘学箕","content":"且要尽清欢，须知一出难。人因晴后喜，春到水边宽。柳长官桥媚，梅飘客袖寒。荒祠存禹迹，得得又来看。","dynasty":"宋代","title":"禹庙"}
{"author":"刘学箕","content":"灵种飞来鹤顶红，谁云九转有仙功。广庭曾侍东风宴，留得霞杯照晚丛。","dynasty":"宋代","title":"月丹和鹤庄韵"}
{"author":"刘学箕","content":"野渡烟迷谷，寒潭水涨沙。入云千万岫，出坞两三家。润古泉仍石，山空菊自花。柳塘冰欲结，相对祗栖鸦。","dynasty":"宋代","title":"云际峡中"}
{"author":"刘学箕","content":"晴空扬沙春茫茫，柳絮匝岸东风狂。篷窗两畔高插起，收拾万象供吟章。眼中物物尽诗料，应接不暇劳迎将。睡魔欺人晴昼长，垣腹一枕追羲皇。醒来意兴难说似，石鼎细味煎茶香。江花无情为谁芳，江草绿嫩肥牛羊。瀰瀰渺渺水曲折，远远近近山低昂。各怀邂逅良未恶，隐几抱膝聊徜徉。故人念我天一方，我亦千里遥想望。相思用情何日了，带园宽剩羞东阳。不如且理文字五千卷，搜吟拄腹撑枯肠。","dynasty":"宋代","title":"鄖乡舟中睡觉书怀"}
{"author":"刘学箕","content":"绿筠移种不多时，添我溪南一段奇。会看明年春雨后，满林头角箨龙儿。","dynasty":"宋代","title":"栽竹"}
{"author":"刘学箕","content":"秋云冥冥未开霁，搔首怀人人未来。特地送将双鲤去，果然换得两诗回。","dynasty":"宋代","title":"再次叔通来字诗字韵二首"}
{"author":"刘学箕","content":"谁念溪翁我念之，折腰为米见诸诗。春秧夏穟苦萦抱，不似东坡更似谁。","dynasty":"宋代","title":"再次叔通来字诗字韵二首"}
{"author":"刘学箕","content":"我生不辰八岁孤，伯父薨逝叔父无。长才十五立志苦，不敢怠惰知读书。汝生父子不识面，母慈育字如捧珠。那知汝更命苦极，八龄甫及母亦殂。幸有阿叔相持扶，叔亦痛念同气馀。辛勤鞠养力尽瘁，五载为汝六请师。固知门户要人兴，切切训诲口欲枯。有言弗听日益懒，乖劣气習移下愚。朅来值我有行役，恐汝质变为小夫。携俱不惮数千里，跳走健胜猿与狙。水行为汝爱江湖，出陆每愁山险纡。川途尤愁念虑苦，摩拊岂啻亲子如。傍舟终日捞虾鱼，兴舆人夫肩□□。□呶徒自费牙颊，事不获已施鞭蒲。潜窥谪视不少改，谑浪笑傲仍前初。圣比有味懒不读，对字粗晓平侧呼。吾家七世身业儒，忠孝学术夸乡闾。汝当更明所自出，挺挺当代文公朱。不悛祗为先德羞，失教何异犬马猪。稍长面目益可憎，侪辈戏弄人见疏。我今极口复汝说，速宜悔念毋忽诸。嬉游傥更不检束，命也奈何吾已夫。","dynasty":"宋代","title":"责{上广下来}"}
{"author":"刘学箕","content":"春归无计堪留连，川原暗绿屯云烟。涓涓润谷声潺潺，夜来急雨春风颠。天公知我爱山癖，晨光薄林晓日出。浮阴扫尽山屹立，叠嶂层峦凝黛湿。此时来访故人居，膻荤为我开兵厨。真珠滴槽不用沽，沉酣想忘于江湖。我不如阮公籍，相逢一醉六十日。君莫效陶渊明，欲令明朝重抱琴。且须相从痛饮师，尊前落魄同襟期。何如沉沉深夜剪韭共春酌，细诵工部生前相遇衔杯诗。","dynasty":"宋代","title":"政仲留饮醉书长句"}
{"author":"刘学箕","content":"今秋苦淫雨，涨汐添溪濆。新凉值月夕，密霭高璨雯。稽首告天公，垦念心良勤。天公知意诚，感应若有闻。须臾檄丰隆，蘋末生鳞纹。庭皋一震拂，陇首飞秋云。忽然朗穹昊，万象蒙奇勋。举头见松梢，光照草树分。乾坤两莹彻，烂白无边垠。我歌忽如狂，我醉茫如薰。桂酒杂椒浆，醖酿腾馨芬。皓魄耿素怀，幽思殊不群。泠然冰雪肠，顿醒曲蘖醺。便欲浥沆瀣，盘馔遗膻荤。遥望琼楼仙，雾绡青霞裙。何当下招呼，上征离尘氛。去年当此时，浩饮逢诸君。今载复肯来，持杯共论文。相从岂地他，群聚徒飞蟁。苟得嗜利辈，抑何挂牙龈。豪杰所愿交，黄金胜千斤。喜得诗谪仙，恨去髯将军。众子贤共推，奚用区莸薰。爱客绰祖风，满席生欢欣。参横斗转杓，魔崇相纠纷。欲眠君且去，陶语吾亦云。慷慨有大刘，浩气充栋棼。十觞不能醉，餐嚼无馀熏。鸣鸡忽唱晓，杲日东方昕。归路袭桂香，幽岩麝沉焚。","dynasty":"宋代","title":"中秋分韵得云字成三百言"}
{"author":"刘学箕","content":"池上楼台堤上路。尽日悠扬飞舞。欲下还重举。又随胡蝶墙东去。糁径飘空无定处。来往绿窗朱户。却被春风妒。送将蛛网留连住。","dynasty":"宋代","title":"惜分飞（柳絮）"}
{"author":"刘学箕","content":"原原而来，白日跳丸莫可留。混混而去，青春过隙不能返。谁怜生者长自欢，不念死者日益远。吁嗟此理从古然，世事浮云共舒卷。我生顾影空伶仃，雁序零落如晓星。悠悠天道不可语，黯黯悲恨无时停。","dynasty":"宋代","title":"伤歌行"}
{"author":"刘学箕","content":"流金烁石火燎燔，何地泄此畏暑袢。草堂幸有茆三间，冷浸十亩泉有源。泉音琮琤下空山，金石戛击声潺湲。太华峰头十丈莲，吾侬玉井亲移根。开华结实今几年，红幛绿盖风翻翻。卷舒万柄摇苍烟，香苞芳萼锦绮毓。云将急雨珠溅圆，日焙晴酣香胜荪。龟鱼窃{上广下阴}鸥鹭眠，勾致属玉栖双鸳。房青子碧甘剥鲜，藕白条翠冰堆盆。嚼之清泠醒醉魂，犹可招邀慰文园。君明不闻李谪仙，声名飘然誉开元。忽傅诏草白莲序，一扫意到无馀言。又知苏州韦不凡，风清月晓之江樊。形容委曲说花趣，妙语历历成订论。我今对花难著句，挹取香气临窗轩。俱来亦有二三子，将坛共築旗同{左扌右举}。搜吟速下一转语，缩手无畏前辈尊。但今取之二老间，勿效碔砆乱璠玙。少需红日西沉山，从容特为开芳尊。晚色婉静更丽娟，咏到东方生晓暾。","dynasty":"宋代","title":"宾从集藕花堂分韵得园字二十韵"}
{"author":"刘学箕","content":"万箱未获交偏偏，积雨不翅三日霖。发将翳处日急露，似欲霁间云复深。况当边报置邮速，讵识老儒尤世心。读君诗罢三太息，嘿不晤语行涧阴。","dynasty":"宋代","title":"次叔通见寄四首韵"}
{"author":"刘学箕","content":"故人别去复一月，三绝诗章寄我来。我有青州四从事，已令挈至待君开。","dynasty":"宋代","title":"和张政仲见寄三绝"}
{"author":"刘学箕","content":"扁舟兮容与，浮云兮舒卷。波澄兮练横，山秀兮屏展。散发兮平冈，濯缨兮清浅。皇皇兮何之，路长兮悠缅。早赋兮归来，迷途兮未远。","dynasty":"宋代","title":"舟行三章其二"}
{"author":"刘学箕","content":"素志薄利录，壮年荣林丘。种树疏间泉，凿沼开中洲。堤平水瀰漫，径绕竹净修。梅坞夜月乱，松罔晓风飂。犹以景象浅，欲广岩壑幽。叠石类奇品，置身将侣俦。磊块质伟诗，嵌空神琱锼。庐阜几上得，巫峰坐中求。每想云气嘘，遂觉烟練浮。曳杖日以乐，从怀吟无休。一朝失警巡，赤眉行盗谋。夜半负之去，公然从狗偷。检视所寇攘，嶙峋拔其尤。此情实难堪，遣命穷踪由。风声虽有闻，形势莫可搜。吁嗟世道降，人弗士行修。窃玦入志虑，攫金甘辈流。不念溺所習，意为前哲羞。今吾理自喻，委心任去留。甑堕虽不顾，壁归犹冀收。","dynasty":"宋代","title":"北山园山石形势卖盗夜半择其尤者窃去累日怀"}
{"author":"刘学箕","content":"稻熟田间笑老农，鼕鼕村鼓乐时丰。新篘自酌花瓷椀，醉倒扶携夕照中。","dynasty":"宋代","title":"田家其一"}
{"author":"刘学箕","content":"少生四方，游紫之水。每有良朋，见止遇止。长哦伐木，求友乎此。乐以忘尤，云胡不喜。","dynasty":"宋代","title":"紫溪庄舍读癸丑壁间旧题转眼忽十八年同游十"}
{"author":"刘学箕","content":"色异政自贵，香清未堪嗟。灵蜂擅造化，幻作姚家花。丰姿轻明体充实，染透蔷薇毓晴日。从称紫晕黄檀心，桃李依然是凡质。","dynasty":"宋代","title":"梅花自秦汉而下无一语焉至宋鲍参军照始赏其"}
{"author":"刘学箕","content":"劫火不能焚，空中转法轮。风霜鸱殿古，金碧贝函尘。物本由成数，人言不坏身。却怜无问者，遗迹竟成陈。","dynasty":"宋代","title":"四安焚惠藏殿"}
{"author":"刘学箕","content":"十年不见柳腰肢。契阔几何时。天遥地远，秋悲春恨，只在双眉。雁声今夜楼西畔，情愫渺难期。杏花风景，梧桐夜月，都是相思。","dynasty":"宋代","title":"眼儿媚"}
{"author":"刘学箕","content":"为说吟边事，曾陪讌笑频。自惭无韵者，敢对有名人。雨洗秦山晓，波明镜水春。匆匆还别去，芳草正如茵。","dynasty":"宋代","title":"奉和龟翁送别"}
{"author":"刘学箕","content":"园成日以待东风，绿李黄梅已前业。种竹自期千户等，举杯谁伴八仙同。机忘鸥鸟情相狎，兴适琴书趣独穷。坎止流行随所寓，乐天和命一閒翁。","dynasty":"宋代","title":"书怀"}
{"author":"刘学箕","content":"不如归去，愁绿怨红春欲声。汝动行人妇，行人动汝住。鸣声不债主良苦辛，啼得血流无用处。不如归去吾今归，千声万乐何为。","dynasty":"宋代","title":"七禽咏·不如归去"}
{"author":"刘学箕","content":"行不得，唤阿兄。向晚夕，独悲鸣。垣垣之途万人履，跛鳖不休跬千里。汝行不上可奈何，日暮途远无蹉跎。","dynasty":"宋代","title":"七禽咏·行不得哥哥"}
{"author":"刘学箕","content":"桂棹兮兰桨，溯流兮沿洄。天迥兮空明，湍激兮声哀。水落兮石出，路转兮溪回。鸥飞兮山净，鱼戏兮藻开。淹留兮何为，盍赋兮归来。","dynasty":"宋代","title":"舟行三章其一"}
{"author":"刘学箕","content":"沙平路软足力健，麦细桑柔春意深。绿水一湾浮野鶒，青山两岸唤幽禽。","dynasty":"宋代","title":"将口道中"}
{"author":"刘学箕","content":"蕃釐观里旧经游，五月曾看绿叶稠。今日家园玉抟树，春风吹梦到扬州。","dynasty":"宋代","title":"琼花其二"}
{"author":"刘学箕","content":"一从炎暑变秋风，识破维摩色想空。岂有三乘无尽法，尚怜孤艳十分红。唯惭寡陋吟怀劣，却爱诸贤句法工。共倚栏杆休怅恨，典型犹在四筵中。","dynasty":"宋代","title":"楚骚有正有反予既以数语咏独开荷花诸公宠和"}
{"author":"刘学箕","content":"可以赋新诗，江清钓石矶。船移山势动，滩急岸形飞。云日林红薄，晴烟野翠微。长歌渔父句，世事付蓑衣。","dynasty":"宋代","title":"钓砚候舟"}
{"author":"刘学箕","content":"桂棹兮兰桨，溯流兮沿洄。天迥兮空明，湍激兮声哀。水落兮石出，路转兮溪回。鸥飞兮山净，鱼戏兮藻开。淹留兮何为，盍赋兮归来。","dynasty":"宋代","title":"舟行三章其一"}
{"author":"刘学箕","content":"钟声烟际来，佛屋栖云端。回飚度崖谷，疏韵出林峦。东岫上明月，归僧濯清湍。","dynasty":"宋代","title":"赋祝次仲八景·烟寺晚钟"}
{"author":"刘学箕","content":"君居京江头，我住武夷曲。平生风马牛，道路几重複。会面情相亲，卜室欣相聆。倾盖一笑粲，恍然如故人。君家义聚五百指，堂上恰恰奉甘旨。收书万卷不言贫，抚卹孤鹜甚勤止。我家茕独与君似，自我之出谁料理。岁晚团圞未得归，感事扪膺但愿增耻。知君念我留客裹，每见时能具羞匕。心吐肺肝所同然，尊酒论文日终晷。古灵故家好孙子，披觌芝眉因识李。博洽多闻世希比，顷刻龙蛇飞剡纸。我惭学术殊不逮二君，二君爱予心勤。交游情钟固以类，愧以萧文聊兰薰。常恐此时心，易变作甘体。欲君持此心，淡若秋江水。古人心交尚道义，今人利交尚權势。古道于今何寂寥，伤心不识古交意。两君姿质俱精金，百炼不改色愈明。两君体性如美玉，浑浑厚厚蕴诸椟。上映亭亭岩上千岁人孤松，下方磊磊丰山百世之霜钟。松青不变四明色，钟铿一朝振文物。予何人哉得附骥，勉勉讵敢自暴弃。日莫长歌伐木篇，三复诗人琢磨义。","dynasty":"宋代","title":"古交行"}
{"author":"刘学箕","content":"三载役京口，十度过松江。垂虹亭下烟水，长是映篷窗。钓得锦鳞成鲙，快把双螯浩饮，豪气未能降。醉舞影零乱，心逐浪舂撞。景苍茫，歌＿乃，石空＿。蒹葭深处，适意鱼鸟自双双。便拟轻舟短棹，明月清风长共，与世绝纷＿。嘉遁有真隐，不羡鹿门庞。","dynasty":"宋代","title":"水调歌头（饮垂虹）"}
{"author":"刘学箕","content":"芍药花开日渐长，小窗閒理旧笙簧。凭谁为唤诗宗匠，共赋留云借月章。楼下酴醾压架香，翠围帷幄覆池塘。桃花浪暖鱼成阵，人倚雕栏到夕阳。","dynasty":"宋代","title":"九日十八日夜梦赏春某氏园池赋春词二首题柱"}
{"author":"刘学箕","content":"三载役京口，十度过松江。垂虹亭下烟水，长是映蓬窗。钓得锦鳞成脍，快把双螯浩饮，豪气未能降。醉舞影零乱，心逐浪舂撞。景苍茫，歌欸乃，石空硿。蒹葭深处，适意鱼鸟自双双。便拟轻舟短棹，明月清风长共，与世绝纷尨。嘉遁有真隐，不羡鹿门庞。","dynasty":"宋代","title":"水调歌头饮垂虹"}
{"author":"刘学箕","content":"江头离席。晚潮双橹催行色。往来属玉双飞白。笑我多情，犹作未归客。红尘奔走何时息。归心还似投林翼。角巾醉里从敧侧。独立东风，天际露岑碧。","dynasty":"宋代","title":"醉落魄/一斛珠"}
{"author":"刘学箕","content":"规模应甲刹，殿阁拥金仙。岁歉炊烟绝，城低野色连。客僧皆散去，主者独安眠。成毁难逃数，山门八百年。","dynasty":"宋代","title":"大能仁寺"}
{"author":"刘学箕","content":"鲜华五色翅飞低，不比寻常鹊踏枝。德茂翱翔丹穴日，琴清调弄紫庭时。羞同鸡鹜喧堂宇，笑把金铜铸殿墀。何似花栏自生长，幽芳端不在人知。","dynasty":"宋代","title":"次刘伯益三咏韵·金凤花"}
{"author":"刘学箕","content":"雪皎花明夜不迷，借光何假更然脐。咏吟自我形长短，斟唱从渠付浅低。谁识摽梅诗什赋，绝胜红叶御沟题。明朝杖履山行去，约束牛羊勿践蹊。","dynasty":"宋代","title":"和林处士梅诗八首"}
{"author":"刘学箕","content":"万箱未获交偏偏，积雨不翅三日霖。发将翳处日急露，似欲霁间云复深。况当边报置邮速，讵识老儒尤世心。读君诗罢三太息，嘿不晤语行涧阴。","dynasty":"宋代","title":"次叔通见寄四首韵"}
{"author":"刘学箕","content":"素志薄利禄，壮年荣林丘。种树疏间泉，凿沼开中洲。堤平水瀰漫，径绕竹净修。梅坞夜月乱，松冈晓风飂。犹以景象浅，欲广岩壑幽。叠石类奇品，置身将侣俦。磊块质伟特，嵌空神雕锼。庐阜几上得，巫峰坐中求。每想云气嘘，遂觉烟练浮。曳杖日以乐，纵怀吟无休。一朝失警巡，赤眉行盗谋。夜半负之去，公然从狗偷。检视所寇攘，嶙峋拔其尤。此情实难堪，遣命穷踪由。风声虽有闻，形势莫可搜。吁嗟世道降，人弗士行修。窃玦入志虑，攫金甘辈流。不念溺所习，竟为前哲羞。今吾理自喻，委心任去留。甑堕虽不顾，璧归犹冀收。","dynasty":"宋代","title":"北山园山石为形势买盗夜半择其尤者窃去累日怀抱作恶赋诗以纪郁郁"}
{"author":"刘学箕","content":"素志薄利录，壮年荣林丘。种树疏间泉，凿沼开中洲。堤平水瀰漫，径绕竹净修。梅坞夜月乱，松罔晓风飂。犹以景象浅，欲广岩壑幽。叠石类奇品，置身将侣俦。磊块质伟诗，嵌空神琱锼。庐阜几上得，巫峰坐中求。每想云气嘘，遂觉烟練浮。曳杖日以乐，从怀吟无休。一朝失警巡，赤眉行盗谋。夜半负之去，公然从狗偷。检视所寇攘，嶙峋拔其尤。此情实难堪，遣命穷踪由。风声虽有闻，形势莫可搜。吁嗟世道降，人弗士行修。窃玦入志虑，攫金甘辈流。不念溺所習，意为前哲羞。今吾理自喻，委心任去留。甑堕虽不顾，壁归犹冀收。","dynasty":"宋代","title":"北山园山石形势卖盗夜半择其尤者窃去累日怀"}
{"author":"刘学箕","content":"十年不见柳腰肢。契阔几何时。天遥地远，秋悲春恨，只在双眉。雁声今夜楼西畔，情愫渺难期。杏花风景，梧桐夜月，都是相思。","dynasty":"宋代","title":"眼儿媚"}
{"author":"刘学箕","content":"夜半扁舟出桐庭，客帆初挂早潮平。社风才起海膺至，岚露未收江鹄鸣。吴岫乱云擎古塔，楚皋寒叶拥荒城。垂虹桥外天连水，无限别离生杜蘅。","dynasty":"宋代","title":"吴江道上"}
{"author":"刘学箕","content":"提葫芦，沽美酒，酒美欲沽何处有。官醪道远不可得，村酿浓酸难入口。况当春暮暄暖初，沉浸醲郁醺体肤，客中醉倒无人扶。","dynasty":"宋代","title":"七禽咏提葫芦沽美酒"}
{"author":"刘学箕","content":"五马旌旗去路长，笋舆穿翠度羊肠。霜馀绿橘浆尤美，秋晚黄花气倍香。胜景形容诗入咏，羁情排遣酒傅觞。风流太傅何面诧，独载东山窈窕娘。","dynasty":"宋代","title":"窑前小酌和外舅韵"}
{"author":"刘学箕","content":"云润衣裾夕露沾，悬崖一水散疏帘。精庐隐约青山下，缥缈飞甍出画檐。","dynasty":"宋代","title":"西岩观瀑水简沈庄仲三首"}
{"author":"刘学箕","content":"朱垣素壁，醉墨漓淋。虚堂重临，思古伤今。文不忍诵，盟弗可寻。即事即物，抆泪痛心。","dynasty":"宋代","title":"紫溪庄舍读癸丑壁间旧题转眼忽十八年同游十"}
{"author":"刘学箕","content":"读书不执笺注，治生奚用丰财。诗吟一首两首，酒饮三杯五杯。石田茅屋无恙，不与乱生苍苔。","dynasty":"宋代","title":"东屯庄监秤六言三首"}
{"author":"刘学箕","content":"团簇毓英玉碎圆，露稀日暖欲生烟。亲从后土分奇种，不是人间聚八仙。","dynasty":"宋代","title":"琼花"}
{"author":"刘学箕","content":"昨日杏花春满树。今晨雨过香填路。零落软胭脂。湿红无力飞。转头春易去。春色归何处。待密与春期。春归人也归。","dynasty":"宋代","title":"菩萨蛮（杏花）"}
{"author":"刘学箕","content":"寂寞吟怀谁与开，前村除是竹边梅。清尊撩触香三嗅，短日吟搜肠九回。石路与风随袖入，茆檐和月上窗来。几番客散庭空处，独倚寒梢更一杯。","dynasty":"宋代","title":"和林处士梅诗八首"}
{"author":"刘学箕","content":"一番雨过一番多，间挟晴风涨绿波。柳絮吹残游迹在，谢池点点是阳和。","dynasty":"宋代","title":"池萍"}
{"author":"刘学箕","content":"山头团团上明月，偏与行人照离别。月华只是寻常明，照人离愁愁思盈。千古万古是个月，如何有愁有欢悦。君将此理细推寻，悲欢原自由人心。","dynasty":"宋代","title":"甲口玩月"}
{"author":"刘学箕","content":"一柄双花，低翠盖、呈祥现美。人正在、薰风亭上，满襟如水。二陆比方夸俊少，两乔相并修容止。雨初晴、午永斗红酣，真奇耳。双白鹭，双赪鲤。飞与泳，俱来此。绾双鬟天上，侍香童子。双剑丰城双孕秀，双凫叶县双趋起。谩空谈、国士本无双，今双矣。","dynasty":"宋代","title":"满江红·一柄双花"}
{"author":"刘学箕","content":"释迦黄成禅可夸，色想熏渍霜中葩。不然安得白玉蕊，而乃幻此黄金花。信知造化真有法，蜂须酿蜜蜜酿蜡。蜡凝花房丰不腴，桃李漫山焉可如。毓枝摘索璨栗玉，吟搜西郊信杖扶。少须夜窗疏影挂明月，是蜡是花君自别。","dynasty":"宋代","title":"饮乐屯庶侄家赋腊梅和陈简斋韵"}
{"author":"刘学箕","content":"沙平路软足力健，麦细桑柔春意深。绿水一湾浮野鶒，青山两岸唤幽禽。","dynasty":"宋代","title":"将口道中"}
{"author":"刘学箕","content":"山色都如归兴浓。春融融处客匆匆。岸花影里莺吟雾，江阁阴中燕受风。凭画楯，睇层空。情衷待说几时同。不如且尽樽中绿，图得醄醄醉脸红。","dynasty":"宋代","title":"鹧鸪天·山色都如归兴浓"}
{"author":"刘学箕","content":"客眠幽梦永，花气著衣深。枕借溪中石，云开体上衾。醒来揩乱眼，风雨涤烦襟。得句无人解，惟予识子心。","dynasty":"宋代","title":"溪亭醉卧用季仙韵"}
{"author":"刘学箕","content":"旧题墨妙，龙蛇户牖。步骤欧虞，模倣颜柳。醉裹百篇，冥搜九有。天胡夺我，张仲孝友。","dynasty":"宋代","title":"紫溪庄舍读癸丑壁间旧题转眼忽十八年同游十"}
{"author":"刘学箕","content":"一带清溪浅洋沙，松桥横渡野人家。平林尽日霜风劲，枫叶翻丹似落花。","dynasty":"宋代","title":"溪桥晚步"}
{"author":"刘学箕","content":"早耕早巾，节物如流春色暮。金房土瘠无稻田，布耕播种种何处。一春焦涸旱无雨，麦穗藏头犹未吐。麦穗不吐人不尤，粟田再种秋要收。只愁夏料欠输纳，悍吏坐门官不休。","dynasty":"宋代","title":"七禽咏·早耕早布"}
{"author":"刘学箕","content":"得意难兼熊掌鱼，功名随分勿求馀。或先或后时而已，将废将行命也欤。理性明中閒念虑，云山深处著田庐。君归政好携妻子，泉石寻盟饱读书。","dynasty":"宋代","title":"送连景昭归三山用其韵"}
{"author":"刘学箕","content":"披衣启外户，晨光清可挹。绿树閟苍烟，遥认枫叶赤。","dynasty":"宋代","title":"侵晓书怀四绝句"}
{"author":"刘学箕","content":"午睡莺惊起。鬓云偏、?鬆未整，凤钗斜坠。宿酒残妆无意绪，春恨春愁如水。谁共说、厌厌情味。手展流苏腰肢瘦，叹黄金、两细香消臂。心事远，仗谁寄。帘栊渐是槐风细。对梧桐、清阴满院，夏初天气。回首春空梨花梦，屈指从头暗记。叹薄倖、抛人容易。目断孤鸿沈双鲤，恨萧郎、不寄相思字。幽恨积，黛眉翠。","dynasty":"宋代","title":"贺新郎·午睡莺惊起"}
{"author":"刘学箕","content":"为说吟边事，曾陪讌笑频。自惭无韵者，敢对有名人。雨洗秦山晓，波明镜水春。匆匆还别去，芳草正如茵。","dynasty":"宋代","title":"奉和龟翁送别"}
{"author":"刘学箕","content":"汉水悠悠还漾漾。渔翁出没穿风浪。千尺丝纶垂两桨。收又放。月明长在烟波上。钓得活鳞鳊缩项。篘成玉液香浮盎。醉倒自歌歌自唱。轻袅缆。碧芦红蓼清滩傍。","dynasty":"宋代","title":"渔家傲·汉水悠悠还漾漾"}
{"author":"刘学箕","content":"移艘击湾浦，倾篷声更家。谩起湘妃恨，长歌灵均骚。晓汐涨何许，微茫泛江皋。","dynasty":"宋代","title":"赋祝次仲八景·潇湘夜雨"}
{"author":"刘学箕","content":"读书求见古人心，闭门不知青春深。夜来东风扫浮云，晓光薄林生遥岑。搜寻不觉出门去，绿暗溪边杨柳路。诗章立顾不复作，会景那知自成句。归途晤晤谁与从，眼前物物俱春工。崇桃积李事已晚，牡丹正丽酴醾稼。白茶照人冰雪同，红茶烧空猩血红。金沙雨晴翡翠积，海棠露湿胭脂重。急呼诗月唤酒伴，高堂共泛琉璃钟。夜阑秉烛相对语，谩道今人不如古。古士放达醒者稀，今人不饮徒自苦。","dynasty":"宋代","title":"醉歌"}
{"author":"刘学箕","content":"烟汀一抹蒹葭渚。风亭两下荷花浦。月色漾波浮。波流月自留。若耶溪上女。两两三三去。眉黛敛羞蛾。采菱随棹歌。","dynasty":"宋代","title":"菩萨蛮·烟汀一抹蒹葭渚"}
{"author":"刘学箕","content":"归帆征棹，相望于黄芦烟草之际。去来乎桥之左右者，若非人世，极画工之巧所莫能形容。每来维舟，未尝即去，徜徉延伫，意尽然后行。至欲作数语以状风景胜概，辞不意逮，笔随句阁，良可慨叹。已未冬，自云阳归闽。腊月望后一日，漏下二鼓，舣舟桥西，披衣登垂虹。时夜将半，雪月交辉。水天一色，顾影长啸，不知身之寄于旅。返而登舟，谓偕行者周生曰：佳哉斯景也，讵可无乐乎？于是相与破霜蟹，斫细鳞，持两螯，举大白，歌赤壁之赋。酒酣乐甚。周生请曰：今日之事，安可无一言以识之？余曰：然。遂＿括坡仙之语，为哨遍一阕，词成而歌之。生笑曰：以公之才，岂不能自寓意数语，而乃缀缉古人之词章，得不为名文疵乎？余曰：不然。昔坡仙盖尝以靖节之词寄声乎此曲矣，人莫有非之者。余虽不敏，不敢自亚于昔人。然捧心效颦，不自知丑，盖有之矣。而寓于言之所乐，则虽贤不肖抑何异哉。今取其言之足以寄吾意者，而为之歌，知所以自乐耳，子何哂焉木叶尽凋，湖色接天，雪月明江水。凌万顷、一苇纵所之。若凭虚驭风仙子。听洞箫、绵延不绝如缕，余音袅袅游丝曳。乃举酒赋诗，玉鳞霜蟹，是中风味偏美。任满头堆絮雪花飞。更月澹篷窗冻云垂。山郁苍苍，桥卧沈沈，夜鹊惊起。噫。倚兰桨兮。我今恍惚遗身世。渔樵甘放浪，蜉蝣然、寄天地。叹富贵何时。功名浪语，人生寓乐虽情尔。知逝者如斯。盈虚如彼，则知变者如是。且物生宇宙各有司。非已有纤毫莫得之。委吾心、耳目所寄。用之而不竭，取则不吾禁，自色自声，本非有意。望东来孤鹤缟其衣。快乘之、从此仙矣。","dynasty":"宋代","title":"松江哨遍"}
{"author":"刘学箕","content":"炎精孕秀储气详，荔枝结实魁群芳。我有犹子客南服，千里眷念情不忘。星驰走寄一千颗，伏暑火炽劳取将。筠篮初开气芬溢，稍觉四座浮清香。骊珠璨烂光夺目，琱盘饤饾罗满堂。先庙未献不敢嗅，色味虽鲜那敢赏。少须祀毕分送似，宾友拉至纷攫攘。降囊初剥拆霞缕，玉脸旋堂绽流天浆。手持奈此水晶粒，地积更诧云锦裳。海乡因记少日好，绕树食{左口右稻去禾}高价偿。婆娑碧绿拥平野，丹苞縠皱晖朝阳。初惊星火争燿熠，久讶彩凤争翱翔。薰风吹开碧云叶，绿水宛类翻頳鲂。只今老大将底用，食此感激意故长。君不见方红陈紫列绀缃，三十二品裁中郎。丁香核小味甘洁，何似钗头十八娘。天生美实限南北，长安路远价愈强。只今生食享至味，不数家渍监蒸方。又不见宣靖文物全盛时，贡输不减开先唐。輶车从横绣衣使，海内骚动封纸黄。妙品人家那可得，置以走辙加浮航。似闻供上祗纤悉，往往尽入公侯王。骊山往事不古监，艮岳驯致烽烟狂。祗今故老尚能说，空使悲愤萦肝肠。书生不负医国手，赋成何日奏明光。不如且唤呈姬辈，笑擘轻红入醉乡。","dynasty":"宋代","title":"廞庭自三山送荔枝分韵得缃字"}
{"author":"刘学箕","content":"闻说江隈裹，云藏古寺深。不妨相唤集，作意共登临。苦茗供朝盌，伊蒲馔晚鬵。天风吹皓月，归路细披襟。","dynasty":"宋代","title":"请游山之日于黎广文二首寺有万竹"}
{"author":"刘学箕","content":"烟梢修矗画檐低，春晓丛疏绿玉枝。节立孤高虚静处，身持敬义直方时。清风戛玉声摇佩，明月筛金影散墀。寄语幽人勤爱护，莫教斲削俗髡知。","dynasty":"宋代","title":"次刘伯益三咏韵其一方竹"}
{"author":"刘学箕","content":"云级涌青冥，金鳌载宝轮。地高心自逸，天近足无尘。图画千峰晚，楼台万井春。三生许元度，曾此证前身。","dynasty":"宋代","title":"登应天塔"}
{"author":"刘学箕","content":"三载役京口，十度过松江。垂虹亭下烟水，长是映蓬窗。钓得锦鳞成脍，快把双螯浩饮，豪气未能降。醉舞影零乱，心逐浪舂撞。景苍茫，歌欸乃，石空硿。蒹葭深处，适意鱼鸟自双双。便拟轻舟短棹，明月清风长共，与世绝纷尨。嘉遁有真隐，不羡鹿门庞。","dynasty":"宋代","title":"水调歌头饮垂虹"}
{"author":"刘学箕","content":"山崦少人渡，夕阳横钓艖。颠风卷重险，争浪扬层波。","dynasty":"宋代","title":"寄题吴介夫专壑七咏·横舟"}
{"author":"刘学箕","content":"谁念溪翁我念之，折腰为米见诸诗。春秧夏穟苦萦抱，不似东坡更似谁。","dynasty":"宋代","title":"再次叔通来字诗字韵二首"}
{"author":"刘学箕","content":"蕃釐观裹旧经游，五月曾看绿叶稠。今日家园玉捕树，春风吹梦到扬州。","dynasty":"宋代","title":"琼花"}
{"author":"刘学箕","content":"稻熟田间笑老农，咚咚村鼓乐时丰。新刍自酌花瓷碗，醉倒扶携夕照中。","dynasty":"宋代","title":"田家"}
{"author":"刘学箕","content":"释迦黄面禅可誇，色想熏渍霜中葩。不然安得白玉蕊，而乃幻此黄金花。信知造化真有法，蜂须酿蜜蜜酿蜡。蜡凝花房丰不腴，桃李漫山焉可如。繁枝摘索灿栗玉，吟搜西郊信杖扶。少须夜窗疏影挂明月，是蜡是花君自别。","dynasty":"宋代","title":"饮东屯庶侄家赋腊梅和陈简斋韵"}
{"author":"刘学箕","content":"少生四方，游紫之水。每有良朋，见止遇止。长哦伐木，求友乎此。乐以忘尤，云胡不喜。","dynasty":"宋代","title":"紫溪庄舍读癸丑壁间旧题转眼忽十八年同游十"}
{"author":"刘学箕","content":"梦绕天涯去意浓。客愁春恨两匆匆。绿波初涨桃花浪，画鹢轻随柳絮风。无笔力，判虚空。关山千里两心同。鱼书雁字都休问，只看啼痕翠袖红。","dynasty":"宋代","title":"鹧鸪天"}
{"author":"刘学箕","content":"可以赋新诗，江清钓石矶。船移山势动，滩急岸形飞。云日林红薄，晴烟野翠微。长歌渔父句，世事付蓑衣。","dynasty":"宋代","title":"钓砚候舟"}
{"author":"刘学箕","content":"素志薄利禄，壮年荣林丘。种树疏间泉，凿沼开中洲。堤平水瀰漫，径绕竹净修。梅坞夜月乱，松冈晓风飂。犹以景象浅，欲广岩壑幽。叠石类奇品，置身将侣俦。磊块质伟特，嵌空神雕锼。庐阜几上得，巫峰坐中求。每想云气嘘，遂觉烟练浮。曳杖日以乐，纵怀吟无休。一朝失警巡，赤眉行盗谋。夜半负之去，公然从狗偷。检视所寇攘，嶙峋拔其尤。此情实难堪，遣命穷踪由。风声虽有闻，形势莫可搜。吁嗟世道降，人弗士行修。窃玦入志虑，攫金甘辈流。不念溺所习，竟为前哲羞。今吾理自喻，委心任去留。甑堕虽不顾，璧归犹冀收。","dynasty":"宋代","title":"北山园山石为形势买盗夜半择其尤者窃去累日怀抱作恶赋诗以纪郁郁"}
{"author":"刘学箕","content":"清钟静室破寂历，灏气空山生泬寥。长林风送润水急，聒枕宛似春江潮。","dynasty":"宋代","title":"密庵题柱二首"}
{"author":"刘学箕","content":"犯寒不怕雪蒙头，蹋石穿林不暂休。千首诗成千首意，十分春瘦十分愁。飞添宫额妆同艳，斜插鬓云香共留。勉续清吟知笔弱，苦无风度恐花羞。","dynasty":"宋代","title":"和林处士梅诗八首其五"}
{"author":"刘学箕","content":"一昨初登大将坛，弓刀旗帜簇雕鞍。连营壮士心先服，并塞胡人胆已寒。天上麒麟祥可卜，人间日月老应难。明年枢府为公寿，慷慨还知酒量宽。","dynasty":"宋代","title":"宴吴侯致语口号"}
{"author":"刘学箕","content":"水轩沙岸，午风轻、飘动一天晴雪。日色晶荧光眩眼，细逐游丝明灭。帘幕中间，楼台侧畔，浑是瑶瑛积。缀松黏竹，恍然如对三绝。遥认仿佛飞花，花非还似，恼乱多情客。点染春衫无定度，又转沈香亭北。密密疏疏，斜斜整整，似雪难分别。坡仙不见，后人有口何说。","dynasty":"宋代","title":"念奴娇次韵范正之柳絮"}
{"author":"刘学箕","content":"孤云野鹤情自在，碧水丹山人易安。哀鸿独叫暮天阔，宿鹭双飞秋雨寒。蔗林遮眼青到市，柏叶漫山红隔水。不将浊酒急驱除，满意风光谁料理。","dynasty":"宋代","title":"久雨秋怀二首"}
{"author":"刘学箕","content":"海错园蔬富矣哉，杜醪龙婿一时来。放杯停筋情何似，经造无何半日回。","dynasty":"宋代","title":"次叔通推官见寄二首"}
{"author":"刘学箕","content":"犯寒不怕雪蒙头，蹋石穿林不暂休。千首诗成千首意，十分春瘦十分愁。飞添宫额妆同艳，斜插鬓云香共留。勉续清吟知笔弱，苦无风度恐花羞。","dynasty":"宋代","title":"和林处士梅诗八首其五"}
{"author":"刘学箕","content":"五马旌旗去路长，笋舆穿翠度羊肠。霜馀绿橘浆尤美，秋晚黄花气倍香。胜景形容诗入咏，羁情排遣酒傅觞。风流太傅何面诧，独载东山窈窕娘。","dynasty":"宋代","title":"窑前小酌和外舅韵"}
{"author":"刘学箕","content":"梅花湿露未全乾，青女横陈故作难。卯醉醉如申醉醉，晚寒寒似晓寒寒。园林雪后清孤甚，京洛尘中子细看。自是丰神无与比，肯同桃李恋雕鞍。","dynasty":"宋代","title":"和林处士梅诗八首"}
{"author":"刘学箕","content":"元正讲忆讵能忘，便辱留连设酒浆。笑指一船春盎盎，稽山应未愧知章。","dynasty":"宋代","title":"伯益以玉舟相酬酢席上口占二绝"}
{"author":"刘学箕","content":"月浸虚庭夜未央，一枝静对白云乡。三生自结玄都约，来伴疏梅到玉堂。","dynasty":"宋代","title":"碧桃"}
{"author":"刘学箕","content":"切问而近思，进进在不已。流光驹过隙，迁变一弹指。道大无津涯，讵作井蛙喜。公私义利分，亦各从其类。","dynasty":"宋代","title":"杨户曹用外舅二诗韵见寄和以酬之"}
{"author":"刘学箕","content":"掀髯停杯一问之，细读白柄长镵诗。我生托子以为命，世路艰危徒尔为。北阙不才书莫上，西山有味去何辞。流风馀韵只在眼，须信古今同一时。","dynasty":"宋代","title":"次叔通见寄四首韵其二乞米"}
{"author":"刘学箕","content":"风標漫与万花殊，可有尘埃染得渠。把住琼枝相晤晤，只疑身在玉堂居。","dynasty":"宋代","title":"池萍"}
{"author":"刘学箕","content":"一从炎暑变秋风，识破维摩色想空。岂有三乘无尽法，尚怜孤艳十分红。唯惭寡陋吟怀劣，却爱诸贤句法工。共倚栏杆休怅恨，典型犹在四筵中。","dynasty":"宋代","title":"楚骚有正有反予既以数语咏独开荷花诸公宠和"}
{"author":"刘学箕","content":"一春春雨连春阴，今夕何夕月满林。举头遥望星汉碧，皎皎明镜县东岑。栏杆浩欤三顾影，有酒有酒谁与斟。我思两弟怨以喑，邈不可见愁缔心。含愁更奏绿绮琴，匣中埃蠹尘土侵。解弦更张试促轸，怨人怀抱难成音。两君青春竟瓶沉，天阔怅望商与参。高高在上杳难诘，矫着涕泗尤思深。欲结今生未了因，尚蕲来世盟可寻。君游九泉闻不闻，安知阿兄心悲吟。","dynasty":"宋代","title":"春夜对月弹琴有怀"}
{"author":"刘学箕","content":"鲜华五色翅飞低，不比寻常鹊踏枝。德茂翱翔丹穴日，琴清调弄紫庭时。羞同鸡鹜喧堂宇，笑把金铜铸殿墀。何似花栏自生长，幽芳端不在人知。","dynasty":"宋代","title":"次刘伯益三咏韵·金凤花"}
{"author":"刘学箕","content":"雪裹婆娑结子低，山童应亦讶卑枝。几年开落惭无取，一日搜吟信有时。红实累累临曲砌，丹苞簇簇耀幽墀。古今未见多题品，却恐君诗取世知。","dynasty":"宋代","title":"次刘伯益三咏韵·耐冬子"}
{"author":"刘学箕","content":"万箱未获交偏偏，积雨不翅三日霖。发将翳处日急露，似欲霁间云复深。况当边报置邮速，讵识老儒尤世心。读君诗罢三太息，嘿不晤语行涧阴。","dynasty":"宋代","title":"次叔通见寄四首韵"}
{"author":"刘学箕","content":"掀髯停杯一问之，细续白柄长镵诗。我生托子以为命，世路艰危徒尔为。北阕不才书莫上，西山有味去何辞。流风馀韵只在眼，须信古今同一时。","dynasty":"宋代","title":"次叔通见寄四首韵"}
{"author":"刘学箕","content":"江山到眼一披豁，世念搅思三宜休。文章苦心费雕琢，岁月老我徒谬悠。欲谭圆觉识佛祖，更希超举期浮丘。宗盟暮年味嚼蜡，灰木万念空烦尤。","dynasty":"宋代","title":"次叔通见寄四首韵"}
{"author":"刘学箕","content":"周遭山五峰，环把潭一曲。溪头植杨柳，山下栽松菊。盈阡{左禾右上皿下能}稏香，绕舍梨柿熟。归来书在床，出去云满屋。萧散乐予心，可谓享清福。","dynasty":"宋代","title":"次叔通见寄四首韵"}
{"author":"刘学箕","content":"海错园蔬富矣哉，杜醪龙婿一时来。放杯停筋情何似，经造无何半日回。","dynasty":"宋代","title":"次叔通推官见寄二首"}
{"author":"刘学箕","content":"春波渺渺柳依依，芳草侵街蛱蝶飞。万景横陈空物是，一区幽僻念人非。沉悲逝者去不返，自挽已而今曷归。回首鹡鸰原上路，感怀赢得泪沾衣。","dynasty":"宋代","title":"二月二日东屯感怀"}
{"author":"刘学箕","content":"清风起平湖，白云生润阴。佳时惨不乐，羁思苦难任。客子热中肠，浩然怀故林。仲夏倏已过，草木郁萧森。万物欣有托，吾生休崎嵚。念昔岁甫冠，自许双南金。只今堕危涂，不如烟际禽。山水所素愿，利名非宿心。何当返故庐，啸傲苍崖深。两鬓岂长绿，勿枉吴霜侵。","dynasty":"宋代","title":"太湖书怀"}
{"author":"刘学箕","content":"世事从来无据，人生自古难凭。茫如天水有云萍。聚散任他形影。每怪东阳瘦损，常嗤骑省多情。如今我也瘦棱棱。却喜青青两鬓。","dynasty":"宋代","title":"西江月"}
{"author":"刘学箕","content":"竹篱茅舍去相安，谁与移根入画栏。尽道重帘妨暖日，疏枝却得获春寒。","dynasty":"宋代","title":"池萍"}
{"author":"刘学箕","content":"当年立雪直齐腰，宗旨流傅到石桥。风急窗寒灯影远，疏梅无语夜香销。","dynasty":"宋代","title":"石桥楼待"}
{"author":"刘学箕","content":"周遭山五峰，环抱潭一曲。溪头植杨柳，山下栽松菊。盈阡䆉稏香，绕舍梨柿熟。归来书在床，出去云满屋。萧散乐予心，可谓享清福。","dynasty":"宋代","title":"次叔通见寄四首韵其四晚福"}
{"author":"刘学箕","content":"裂石未尝关，毋将俗眼观。虚中原有爱，造蕴亦何难。羽客能谈道，云房识候丹。只应仙有分，风响步虚坛。","dynasty":"宋代","title":"一春屡有阳明之约雨辄尼之将旋幙侍外舅来游"}
{"author":"刘学箕","content":"楼下酴醾压架香，翠围帷幄覆池塘。桃花浪煖鱼成阵，人倚雕栏到夕阳。","dynasty":"宋代","title":"九月十八日夜梦赏春某氏园池赋春其二"}
{"author":"刘学箕","content":"劫火不能焚，空中转法轮。风霜鸱殿古，金碧贝函尘。物本由成数，人言不坏身。却怜无问者，遗迹竟成陈。","dynasty":"宋代","title":"四安焚惠藏殿"}
{"author":"刘学箕","content":"一柄双花，低翠盖、呈祥现美。人正在、薰风亭上，满襟如水。二陆比方夸俊少，两乔相并修容止。雨初晴、午永斗红酣，真奇耳。双白鹭，双赪鲤。飞与泳，俱来此。绾双鬟天上，侍香童子。双剑丰城双孕秀，双凫叶县双趋起。谩空谈、国士本无双，今双矣。","dynasty":"宋代","title":"满江红双头莲"}
{"author":"刘学箕","content":"念昔考槃，硕人之满。琴豆觞酒，寤寐笑歌。逝者弗返，涕泗滂沱。念彼不乐，伤如之何。","dynasty":"宋代","title":"紫溪庄舍读癸丑壁间旧题转眼忽十八年同游十"}
{"author":"刘学箕","content":"春归无计堪留连，川原暗绿屯云烟。涓涓润谷声潺潺，夜来急雨春风颠。天公知我爱山癖，晨光薄林晓日出。浮阴扫尽山屹立，叠嶂层峦凝黛湿。此时来访故人居，膻荤为我开兵厨。真珠滴槽不用沽，沉酣想忘于江湖。我不如阮公籍，相逢一醉六十日。君莫效陶渊明，欲令明朝重抱琴。且须相从痛饮师，尊前落魄同襟期。何如沉沉深夜剪韭共春酌，细诵工部生前相遇衔杯诗。","dynasty":"宋代","title":"政仲留饮醉书长句"}
{"author":"刘学箕","content":"江山到眼一披豁，世念搅思三宜休。文章苦心费雕琢，岁月老我徒谬悠。欲谭圆觉识佛祖，更希超举期浮丘。宗盟暮年味嚼蜡，灰木万念空烦尤。","dynasty":"宋代","title":"次叔通见寄四首韵"}
{"author":"刘学箕","content":"借水开花体态丰，护畦寒日玉珑璁。素槃黄盏清尊并，绿箸青簪白发同。楚楚凌波明振鹭，翩翩遵渚洁飞鸿。断肠莫赋招魂句，我政怜渠趣未穷。","dynasty":"宋代","title":"水仙花分韵得鸿字"}
{"author":"刘学箕","content":"草角灯窗，砚席是其。春山朝吟，秋堂夜诵。弃背三年，心骨沉痛。几夜见君，似梦非梦。","dynasty":"宋代","title":"紫溪庄舍读癸丑壁间旧题转眼忽十八年同游十"}
{"author":"刘学箕","content":"一柄双花，低翠盖、呈祥现美。人正在、薰风亭上，满襟如水。二陆比方夸俊少，两乔相并修容止。雨初晴、午永斗红酣，真奇耳。双白鹭，双赪鲤。飞与泳，俱来此。绾双鬟天上，侍香童子。双剑丰城双孕秀，双凫叶县双趋起。谩空谈、国士本无双，今双矣。","dynasty":"宋代","title":"满江红（双头莲）"}
{"author":"刘学箕","content":"芍药花开日渐长，小窗閒理旧笙簧。凭谁为唤诗宗匠，共赋留云借月章。楼下酴醾压架香，翠围帷幄覆池塘。桃花浪暖鱼成阵，人倚雕栏到夕阳。","dynasty":"宋代","title":"九日十八日夜梦赏春某氏园池赋春词二首题柱"}
{"author":"刘学箕","content":"片片玉零乱，寒风生惊嗟。冻雀相飞鸣，俛啄苔上花。鸣飞饥肠不能实，却上烟梢照斜日。愁逢冷淡太寂寥，不似春风艳阳质。","dynasty":"宋代","title":"梅花自秦汉而下无一语焉至宋鲍参军照始赏其"}
{"author":"刘学箕","content":"水轩沙岸，午风轻、飘动一天晴雪。日色晶荧光眩眼，细逐游丝明灭。帘幕中间，楼台侧畔，浑是瑶瑛积。缀松黏竹，恍然如对三绝。遥认仿佛飞花，花非还似，恼乱多情客。点染春衫无定度，又转沈香亭北。密密疏疏，斜斜整整，似雪难分别。坡仙不见，后人有口何说。","dynasty":"宋代","title":"念奴娇·水轩沙岸"}
{"author":"刘学箕","content":"稻熟田间笑老农，咚咚村鼓乐时丰。新刍自酌花瓷碗，醉倒扶携夕照中。","dynasty":"宋代","title":"田家"}
{"author":"刘学箕","content":"君比昌黎颇似之，号啼不问但吟诗。貯储甚愧邻僧谊，不与庐仝更与谁。","dynasty":"宋代","title":"次叔通推官见寄二首"}
{"author":"刘学箕","content":"隋地字身乐有涯，万钟于我何加焉。左蛮右触真在幻，浮利虚名总是花。草茁玉英新药笼，火添金鼎旧丹芽。异时相见无惊讶，漆点双瞳脸莹霞。","dynasty":"宋代","title":"次溪园纪实韵"}
{"author":"刘学箕","content":"规模应甲刹，殿阁拥金仙。岁歉炊烟绝，城低野色连。客僧皆散去，主者独安眠。成毁难逃数，山门八百年。","dynasty":"宋代","title":"大能仁寺"}
{"author":"刘学箕","content":"一曲芳池万柄荷，游鯈潜躣水扬波。竹孙楹风偏细，梅子江湖雨正多。凡物寓进俱意得，谓予不饮柰愁何。暂来徒又还去，猛拍栏杆浩浩歌。","dynasty":"宋代","title":"道间池亭小酌"}
{"author":"刘学箕","content":"东风到处竞繁华，不问穷檐与大家。垂柳丝中深院宇，隔墙时有出来花。","dynasty":"宋代","title":"道间见桃李花"}
{"author":"刘学箕","content":"云级涌青冥，金鳌载宝轮。地高心自逸，天近足无尘。图画千峰晚，楼台万井春。三生许元度，曾此证前身。","dynasty":"宋代","title":"登应天塔"}
{"author":"刘学箕","content":"可以赋新诗，江清钓石矶。船移山势动，滩急岸形飞。云日林红薄，晴烟野翠微。长歌渔父句，世事付蓑衣。","dynasty":"宋代","title":"钓砚候舟"}
{"author":"刘学箕","content":"读书不执笺注，治生奚用丰财。诗吟一首两首，酒饮三杯五杯。石田茅屋无恙，不与乱生苍苔。","dynasty":"宋代","title":"东屯庄监秤六言三首"}
{"author":"刘学箕","content":"天末鸿飞际，沙头鹭立倍鲜。霞明东崦个裹，烟抹西山那边。上马吟诗未觉，举头望月俄圆。","dynasty":"宋代","title":"东屯庄监秤六言三首"}
{"author":"刘学箕","content":"割尽黄云万顷，春成玉粒千苍□。出甑香粳满舍，厌糟新酒盈堈。田家惭愧时熟，官赋催徵可偿。","dynasty":"宋代","title":"东屯庄监秤六言三首"}
{"author":"刘学箕","content":"晓露沁桃脸，东风摇柳丝。小雨斂香尘，山川发华滋。今晨天气新，满路春融怡。祖饯宾从欢，喧哗车马驰。问云何为者，吾子有所之。所之道匪遥，求友贵及时。婚姻古则然，制礼今或夸。琴瑟因好合，蘋繁尤谨持。择藕得贤柔，令淑全妇仪。岂但荣已身，实将慰母慈。冰翁君子儒，材术世吏师。听讼鉴烛物，明尤差毫釐。子既获晤承，朝夕广见知。士生三日别，犹以刮目为。此行谅经月，归计春仲期。非吴下阿蒙，行可验措施。心广体自拜，勿溺小智私。门户要人兴，责望夙所蕲。庙见事唯谨，遄迈毋或迟。语直殆逆耳，愿当深致思。","dynasty":"宋代","title":"度侄从事行亲迎之礼于傅氏朋旧各赋诗赠别老"}
{"author":"刘学箕","content":"去起十里路盘纡，幽径平罔驾不舆。认得鹅湖山下路，绿松岩畔拥僧庐。","dynasty":"宋代","title":"鹅湖道中"}
{"author":"刘学箕","content":"春波渺渺柳依依，芳草侵街蛱蝶飞。万景横陈空物是，一区幽僻念人非。沉悲逝者去不返，自挽已而今曷归。回首鹡鸰原上路，感怀赢得泪沾衣。","dynasty":"宋代","title":"二月二日东屯感怀"}
{"author":"刘学箕","content":"四海广大万山立，奇怪崷崒几岩石。弃而达者庸有之，爱乐每恨沙土蚀。忽然一旦获所遇，刮垢磨光呈美质。骚人讽诵脱诸口，世宝不减和氏壁。东坡居士岂好奇，偶尔得之心良怡。巨盆沃以清涟漪，脉络雪浪从横施。平生我屡哦此诗，恨不见石心飞驰。何人志古墨写迹，剡藤染就贴东壁。似是而非不可知，诵诗对画长嗟咨。","dynasty":"宋代","title":"分题得雪浪斋石"}
{"author":"刘学箕","content":"为说吟边事，曾陪讌笑频。自惭无韵者，敢对有名人。雨洗秦山晓，波明镜水春。匆匆还别去，芳草正如茵。","dynasty":"宋代","title":"奉和龟翁送别"}
{"author":"刘学箕","content":"木落露君山，空明夜气浮。冰轮揩鉴净，皓彩洋波流。空外数声笛，孤吟人倚楼。","dynasty":"宋代","title":"赋祝次仲八景·洞庭秋月"}
{"author":"刘学箕","content":"云痴天四合，密雪洒石矼。野渡减行迹，岸沙横孤艭。谁怜鹤发翁，披蓑钓寒江。","dynasty":"宋代","title":"赋祝次仲八景·江天暮雪"}
{"author":"刘学箕","content":"水落洲渚阔，天寒风雪微。自云排序下，聚隔与沙依。饥啄荐苇根，何时稻粱肥。","dynasty":"宋代","title":"赋祝次仲八景·平沙落雁"}
{"author":"刘学箕","content":"贸易足鱼米，相逢话桑麻。村墟人蚁纷，日夕山气佳。酒贱醉瓷瓯，樵渔自生涯。","dynasty":"宋代","title":"赋祝次仲八景·山市晴岚"}
{"author":"刘学箕","content":"移艘击湾浦，倾篷声更家。谩起湘妃恨，长歌灵均骚。晓汐涨何许，微茫泛江皋。","dynasty":"宋代","title":"赋祝次仲八景·潇湘夜雨"}
{"author":"刘学箕","content":"钟声烟际来，佛屋栖云端。回飚度崖谷，疏韵出林峦。东岫上明月，归僧濯清湍。","dynasty":"宋代","title":"赋祝次仲八景·烟寺晚钟"}
{"author":"刘学箕","content":"轻蓑著篷背，日暮渔者还。新月印浅水，夕阳生乱山。谁歌采菱词，隐隐过前湾。","dynasty":"宋代","title":"赋祝次仲八景·渔村晚照"}
{"author":"刘学箕","content":"归鹭林边白，落霞天际明。蒲帆载风急，征棹逐鸥轻。稚子候江浒，遥闻嬉笑声。","dynasty":"宋代","title":"赋祝次仲八景·远浦归帆"}
{"author":"刘学箕","content":"把酒伤春事，何人慰寂寥。才高融未荐，魂断玉空招。赋就青阳曲，吟成白紵谣。拊栏三太息，幽雅愤几磨消。","dynasty":"宋代","title":"感事怀人送春病酒晓起五首"}
{"author":"刘学箕","content":"煮醖青梅且共赏，游蜂飞蝶为谁忙。秋千彩索迷青草，车马红桥锁绿杨。春事战回蒲剑老，诗肠结尽柳丝长。韶光赋别休匆遽，凝儜东风更一觞。","dynasty":"宋代","title":"感事怀人送春病酒晓起五首"}
{"author":"刘学箕","content":"积雨平田水接天，乍晴云日焕山川。净无馀馥延春艳，缛有繁阴长夏妍。泛泛荷衣青倚盖，轻轻柳絮白飞绵。一声布谷催清晓，节物惊心挠醉眠。","dynasty":"宋代","title":"感事怀人送春病酒晓起五首"}
{"author":"刘学箕","content":"双眉不皱乐平生，一{左豆右斗}时能对客倾。晓枕恰醒红日上，篆炉未歇紫烟明。画桥贴水轻飞燕，绿牖依山静啭莺。随雨随晴看天气，缓扶筇杖绕园行。","dynasty":"宋代","title":"感事怀人送春病酒晓起五首"}
{"author":"刘学箕","content":"君居京江头，我住武夷曲。平生风马牛，道路几重複。会面情相亲，卜室欣相聆。倾盖一笑粲，恍然如故人。君家义聚五百指，堂上恰恰奉甘旨。收书万卷不言贫，抚卹孤鹜甚勤止。我家茕独与君似，自我之出谁料理。岁晚团圞未得归，感事扪膺但愿增耻。知君念我留客裹，每见时能具羞匕。心吐肺肝所同然，尊酒论文日终晷。古灵故家好孙子，披觌芝眉因识李。博洽多闻世希比，顷刻龙蛇飞剡纸。我惭学术殊不逮二君，二君爱予心勤。交游情钟固以类，愧以萧文聊兰薰。常恐此时心，易变作甘体。欲君持此心，淡若秋江水。古人心交尚道义，今人利交尚權势。古道于今何寂寥，伤心不识古交意。两君姿质俱精金，百炼不改色愈明。两君体性如美玉，浑浑厚厚蕴诸椟。上映亭亭岩上千岁人孤松，下方磊磊丰山百世之霜钟。松青不变四明色，钟铿一朝振文物。予何人哉得附骥，勉勉讵敢自暴弃。日莫长歌伐木篇，三复诗人琢磨义。","dynasty":"宋代","title":"古交行"}
{"author":"刘学箕","content":"应天曾建塔，又此结精庐。释氏缘何熟，诗人念总疏。壁荒遗尽水，僧老学翳书。笑我重来者，经年不定居。","dynasty":"宋代","title":"古寺"}
{"author":"刘学箕","content":"金盘磊磈大如瓜，照乘骊珠未足夸。大矣芳苞美实，烂然红脸璨朝霞。臙脂细擘浆流液，珠琲轻挥路带华。一冼宿酲牙颊爽，瑶池如宴母仙家。","dynasty":"宋代","title":"光化储丈晨兴摘郡圃桃见惠梅每颗有重十三两"}
{"author":"刘学箕","content":"年年江上见梅时，忆著西湖处士诗。香暗影疏清到骨，水边篱下雪融枝。可知寒谷先回律，会是东皇肯与私。竹迳松扉留作伴，莫教风伯肆狂吹。","dynasty":"宋代","title":"和林处士梅诗八首"}
{"author":"刘学箕","content":"芳菲犹未露香妍，已是梅开溪上园。香静细参花外意，眼明应笑雾中昏。自怜拙思污吟笔，谁赋新诗人梦魂。风味满前难料理，急招挂客对开尊。","dynasty":"宋代","title":"和林处士梅诗八首"}
{"author":"刘学箕","content":"梅花湿露未全乾，青女横陈故作难。卯醉醉如申醉醉，晚寒寒似晓寒寒。园林雪后清孤甚，京洛尘中子细看。自是丰神无与比，肯同桃李恋雕鞍。","dynasty":"宋代","title":"和林处士梅诗八首"}
{"author":"刘学箕","content":"寂寞吟怀谁与开，前村除是竹边梅。清尊撩触香三嗅，短日吟搜肠九回。石路与风随袖入，茆檐和月上窗来。几番客散庭空处，独倚寒梢更一杯。","dynasty":"宋代","title":"和林处士梅诗八首"}
{"author":"刘学箕","content":"犯寒不怕雪蒙头，踢石穿林不暂休。千首诗成千首意，十分春瘦十分愁。飞添宫额妆同艳，斜插鬓云香共留。勉续清吟知笔弱，苦无风度恐花羞。","dynasty":"宋代","title":"和林处士梅诗八首"}
{"author":"刘学箕","content":"雪皎花明夜不迷，借光何假更然脐。咏吟自我形长短，斟唱从渠付浅低。谁识摽梅诗什赋，绝胜红叶御沟题。明朝杖履山行去，约束牛羊勿践蹊。","dynasty":"宋代","title":"和林处士梅诗八首"}
{"author":"刘学箕","content":"一树才开玉未残，忍此风雪耐些寒。不须俗子聊翩去，政要幽人自在看。白玉堂中春信早，黄金珏裹酒痕乾。后凋孰与坚盟约，松竹青青共岁阑。","dynasty":"宋代","title":"和林处士梅诗八首"}
{"author":"刘学箕","content":"寻春山径坐班荆，食罍芳尊后乘并。觞咏随宜无限趣，尘嚣不到有馀清。风流天赋幽閒态，寂寞霜明冷澹情。若把春葩归品藻，此花端的冠群英。","dynasty":"宋代","title":"和林处士梅诗八首"}
{"author":"刘学箕","content":"虚随斗转属中宵，草木凌竞菊粲修。钱叠夕阳金偠儁，蕊浮秋露骨玉镌雕塑。不随俗子媚时好，长伴幽人避世嚣。冷炙残杯愧徵逐，曲肱只合友颜瓢。","dynasty":"宋代","title":"和刘伯益嘲菊韵"}
{"author":"刘学箕","content":"了无闻事上眉纤，一炷清香静昼帘。造化自从回暖律，芬华顿觉转穷帘。轻风度柳春情薄，细雨催花土脉黏。所愧微官相束缚，何因共访酒家帘。","dynasty":"宋代","title":"和陆明叟"}
{"author":"刘学箕","content":"柘山尽处即屏山，若隔蓬莱弱水间。休木歌馀凝望远，此心翻羡白云閒。","dynasty":"宋代","title":"和张政仲见寄三绝"}
{"author":"刘学箕","content":"故人别去复一月，三绝诗章寄我来。我有青州四从事，已令挈至待君开。","dynasty":"宋代","title":"和张政仲见寄三绝"}
{"author":"刘学箕","content":"药畦菜圃足秋雨，菊径松坡未就荒。请命当年稽吕驾，便同看剑引杯长。","dynasty":"宋代","title":"和张政仲见寄三绝"}
{"author":"刘学箕","content":"欲览环洲胜，维舟步石矶。踏丹随野色，穿翠任春霏。地回知山远，村弯觉水围。东风轻薄甚，桃李乱荆扉。","dynasty":"宋代","title":"环洲江氏园"}
{"author":"刘学箕","content":"半载蓬莱地，相携只是诗。心怀丹凤去，梦与白鸥随。俯仰俱无愧，勤劳必有和。归舟平似掌，天亦念孤危。","dynasty":"宋代","title":"唤渡旋幙"}
{"author":"刘学箕","content":"钟鼎本玩世，富贵徒苦人。何似天地间，萧然一閒身。","dynasty":"宋代","title":"寄题吴介夫专壑七咏·负閒"}
{"author":"刘学箕","content":"山崦少人渡，夕阳横钓艖。颠风卷重险，争浪扬层波。","dynasty":"宋代","title":"寄题吴介夫专壑七咏·横舟"}
{"author":"刘学箕","content":"酌彼洪泽水，吾知非盗泉。举世望甘霖，唤起神蛰渊。","dynasty":"宋代","title":"寄题吴介夫专壑七咏·洪泽"}
{"author":"刘学箕","content":"负鍤刘伯伦，坐圹司空图。谁为后来达，息庵与之俱。","dynasty":"宋代","title":"寄题吴介夫专壑七咏·寿藏"}
{"author":"刘学箕","content":"日出机事生，日入群动息。吁嗟利名子，逐逐何所急。","dynasty":"宋代","title":"寄题吴介夫专壑七咏·息庵"}
{"author":"刘学箕","content":"大路古茅屋，问津欲何从。鸡黍相款留，贤哉植杖翁。","dynasty":"宋代","title":"寄题吴介夫专壑七咏·止宿"}
{"author":"刘学箕","content":"竹原与草堂，转眼事非旧。一壑今独专，造物有付授。","dynasty":"宋代","title":"寄题吴介夫专壑七咏·专壑"}
{"author":"刘学箕","content":"云陇躬耕新雨足，东阡南陌水奫沦。市朝轩绂秋多事，鹿豕渔樵欣与聆。我欲为谋三亩地，君能来共一犁春。蚤知世路风波险，挽首无令愧野人。","dynasty":"宋代","title":"寄谢叔通宗兄题耕隐诗韵"}
{"author":"刘学箕","content":"山头团团上明月，偏与行人照离别。月华只是寻常明，照人离愁愁思盈。千古万古是个月，如何有愁有欢悦。君将此理细推寻，悲欢原自由人心。","dynasty":"宋代","title":"甲口玩月"}
{"author":"刘学箕","content":"见好山如见高人，遯世冀茧清净身。见拳石如接佳友，手摩挲爱逾琼玖。我生嗜好不有冗长物，寓意萧閒祗在青山并怪石。往年都梁得灵壁，名以催诗延座侧。去载还自嶓冢江，女蜗溪头才落帆。山灵见知情不凡，乞我清波一块川墨涂巉岩。屏山嵯峨高云衢，五亩下著吾侬居。窗扉面面挹山色，真山假山互崷崒。旧藏英道数峰碧，怪怪奇奇总拈出。一丘一壑在胸臆，烟云尽向空斋集。君家一峰良可惜，埋汉庭除沙土蚀。尚思阿翁存手泽，何不遣归慰岑寂。楚人亡弓楚人得，在彼在此理则一。小诗代简言从容，子心坦荡讵执违与从。傥令长须勤送似，待予大书特书榜曰飞来峰。","dynasty":"宋代","title":"简康侄求先君石山"}
{"author":"刘学箕","content":"山水萦洄处士家，春林环合翠交加。行吟溪岸牵垂柳，坐倚栏杆数落花。万卉万葩天长养，一丘一壑我生涯。长瓶芳草陶然处，不向愁边感物华。","dynasty":"宋代","title":"閒居即事"}
{"author":"刘学箕","content":"沙平路软足力健，麦细桑柔春意深。绿水一湾浮野鶒，青山两岸唤幽禽。","dynasty":"宋代","title":"将口道中"}
{"author":"刘学箕","content":"一江春水绿油油，绕尽春山去不休。愧我虚舟无定著，追随曲折与同流。","dynasty":"宋代","title":"净口二绝句"}
{"author":"刘学箕","content":"修修野竹碧琅玕，乱石悬崖剑戟攒。贫看野禽穿绿树，不知船已过前滩。","dynasty":"宋代","title":"净口二绝句"}
{"author":"刘学箕","content":"芍药花开日渐长，小窗閒理旧笙簧。凭谁为唤诗宗匠，共赋留云借月章。楼下酴醾压架香，翠围帷幄覆池塘。桃花浪暖鱼成阵，人倚雕栏到夕阳。","dynasty":"宋代","title":"九日十八日夜梦赏春某氏园池赋春词二首题柱"}
{"author":"王羲之","content":"　　永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。　　夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。”岂不痛哉！(不知老之将至一作：曾不知老之将至)　　每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。","dynasty":"魏晋","tags":"高中文言文，古文观止，宴饮，离别，感伤，感叹，人生","title":"兰亭集序/兰亭序"}
{"author":"王羲之","content":"悠悠大象运，轮转无停际。陶化非吾因，去来非吾制。宗统竟安在，即顺理自泰。有心未能悟，适足缠利害。未若任所遇，逍遥良辰会。三春启群品，寄畅在所因。仰望碧天际，俯磐绿水滨。寥朗无厓观，寓目理自陈。大矣造化功，万殊莫不均。群籁虽参差，适我无非新。猗与二三子，莫匪齐所托。造真探玄根，涉世若过客。前识非所期，虚室是我宅。远想千载外，何必谢曩昔。相与无相与，形骸自脱落。鉴明去尘垢，止则鄙吝生。体之固未易，三觞解天刑。方寸无停主，矜伐将自平。虽无丝与竹，玄泉有清声。虽无啸与歌，咏言有馀馨。取乐在一朝，寄之齐千龄。合散固其常，修短定无始。造新不暂停，一往不再起。于今为神奇，信宿同尘滓。谁能无此慨，散之在推理。言立同不朽，河清非所俟。","dynasty":"魏晋","title":"兰亭诗二首其二"}
{"author":"王羲之","content":"取欢仁智乐，寄畅山水阴。清泠涧下濑，历落松竹松。","dynasty":"魏晋","title":"答许询诗其一"}
{"author":"王羲之","content":"代谢鳞次，忽焉以周。欣此暮春，和气载柔。咏彼舞雩，异世同流。迤携齐契，散怀一丘。","dynasty":"魏晋","title":"兰亭诗二首其一"}
{"author":"王羲之","content":"争先非吾事，静照在忘求。","dynasty":"魏晋","title":"答许询诗其二"}
{"author":"万俟造","content":"暖积龙池绿，晴连御苑春。迎风茎未偃，裛露色犹新。苒苒分阶砌，离离杂荇蘋.细丛依远渚，疏影落轻沦。迟引萦花蝶，偏宜拾翠人。那怜献赋者，惆怅惜兹辰。","dynasty":"唐代","title":"龙池春草"}
{"author":"王禹偁","content":"无花无酒过清明，兴味萧然似野僧。昨日邻家乞新火，晓窗分与读书灯。","dynasty":"宋代","tags":"清明节，生活，凄苦","title":"清明"}
{"author":"王禹偁","content":"马穿山径菊初黄，信马悠悠野兴长。万壑有声含晚籁，数峰无语立斜阳。棠梨叶落胭脂色，荞麦花开白雪香。何事吟余忽惆怅，村桥原树似吾乡。","dynasty":"宋代","tags":"古诗三百首，秋天，写景，思乡","title":"村行"}
{"author":"王禹偁","content":"雨恨云愁，江南依旧称佳丽。水村渔市。一缕孤烟细。天际征鸿，遥认行如缀。平生事。此时凝睇。谁会凭栏意。(栏通：阑)","dynasty":"宋代","tags":"宋词三百首，宋词精选，婉约，写景，抒情，无奈","title":"点绛唇·感兴"}
{"author":"王禹偁","content":"　　黄冈之地多竹，大者如椽。竹工破之，刳去其节，用代陶瓦。比屋皆然，以其价廉而工省也。　　子城西北隅，雉堞圮毁，蓁莽荒秽，因作小楼二间，与月波楼通。远吞山光，平挹江濑，幽阒辽夐，不可具状。夏宜急雨，有瀑布声；冬宜密雪，有碎玉声。宜鼓琴，琴调虚畅；宜咏诗，诗韵清绝；宜围棋，子声丁丁然；宜投壶，矢声铮铮然；皆竹楼之所助也。　　公退之暇，被鹤氅衣，戴华阳巾，手执《周易》一卷，焚香默坐，消遣世虑。江山之外，第见风帆沙鸟，烟云竹树而已。待其酒力醒，茶烟歇，送夕阳，迎素月，亦谪居之胜概也。彼齐云、落星，高则高矣；井干、丽谯，华则华矣；止于贮妓女，藏歌舞，非骚人之事，吾所不取。　　吾闻竹工云：“竹之为瓦，仅十稔；若重覆之，得二十稔。”噫！吾以至道乙未岁，自翰林出滁上，丙申，移广陵；丁酉又入西掖；戊戌岁除日，新旧岁之交，即除夕。有齐安之命；己亥闰三月到郡。四年之间，奔走不暇；未知明年又在何处，岂惧竹楼之易朽乎！幸后之人与我同志，嗣而葺之，庶斯楼之不朽也！　　咸平二年八月十五日记。","dynasty":"宋代","tags":"古文观止，咏物，抒情","title":"黄冈竹楼记"}
{"author":"王禹偁","content":"两株桃杏映篱斜，妆点商州副使家。何事春风容不得？和莺吹折数枝花。","dynasty":"宋代","tags":"古诗三百首，咏物，生活","title":"春居杂兴·两株桃杏映篱斜"}
{"author":"王禹偁","content":"一郡官闲唯副使，一年冷节是清明。春来春去何时尽，闲恨闲愁触处生。漆燕黄鹂夸舌健，柳花榆荚斗身轻。脱衣换得商山酒，笑把离骚独自倾。","dynasty":"宋代","tags":"清明节，谪居，无奈","title":"清明日独酌"}
{"author":"王禹偁","content":"今年寒食在商山，山里风光亦可怜。稚子就花拈蛱蝶，人家依树系秋千。郊原晓绿初经雨，巷陌春阴乍禁烟。副使官闲莫惆怅，酒钱犹有撰碑钱。","dynasty":"宋代","title":"寒食·今年寒食在"}
{"author":"王禹偁","content":"两株桃杏映篱斜，妆点商山副使家。何事春风容不得，和莺吹折数枝花。春云如兽复如禽，日照风吹浅又深。谁道无心便容与，亦同翻覆小人心。","dynasty":"宋代","tags":"写景，抒情，愤恨","title":"春居杂兴二首"}
{"author":"王禹偁","content":"　　天道不言，而品物亨、岁功成者，何谓也？四时之吏，五行之佐，宣其气矣。圣人不言而百姓亲、万邦宁者，何谓也？三公论道，六卿分职，张其教矣。是知君逸于上，臣劳于下，法乎天也。古之善相天下者，自咎、夔至房、魏，可数也，是不独有其德，亦皆务于勤耳，况夙兴夜寐，以事一人。卿大夫犹然，况宰相乎！朝廷自国初因旧制，设宰臣待漏院于丹凤门之右，示勤政也。至若北阙向曙，东方未明，相君启行，煌煌火城；相君至止，哕哕銮声。金门未辟，玉漏犹滴，彻盖下车，于焉以息。待漏之际，相君其有思乎？　　其或兆民未安，思所泰之；四夷未附，思所来之。兵革未息，何以弭之；田畴多芜，何以辟之。贤人在野，我将进之；佞臣立朝，我将斥之。六气不和，灾眚荐至，愿避位以禳之；五刑未措，欺诈日生，请修德以厘之。忧心忡忡，待旦而入，九门既启，四聪甚迩。相君言焉，时君纳焉。皇风于是乎清夷，苍生以之而富庶。若然，总百官、食万钱，非幸也，宜也。　　其或私仇未复，思所逐之；旧恩未报，思所荣之。子女玉帛，何以致之；车马器玩，何以取之。奸人附势，我将陟之；直士抗言，我将黜之。三时告灾，上有忧也，构巧词以悦之；群吏弄法，君闻怨言，进谄容以媚之。私心慆慆，假寐而坐，九门既开，重瞳屡回。相君言焉，时君惑焉。政柄于是乎隳哉，帝位以之而危矣。若然，则下死狱、投远方，非不幸也，亦宜也。　　是知一国之政，万人之命，悬于宰相，可不慎欤？复有无毁无誉，旅进旅退，窃位而苟禄，备员而全身者，亦无所取焉。　　棘寺小吏王某为文，请志院壁，用规于执政者。","dynasty":"宋代","tags":"古文观止，议论","title":"待漏院记"}
{"author":"王禹偁","content":"苇蓬疏薄漏斜阳，半日孤吟未过江。唯有鹭鸶知我意，时时翘足对船窗。","dynasty":"宋代","tags":"写景，抒情，政治，仕途，厌恶","title":"泛吴松江"}
{"author":"王禹偁","content":"应制诗篇对玉除，是谁传写到商於。昔从蓂荚阶前作，今向莲花座畔书。商岭未甘随绮季，汉庭曾忝用相如。山僧莫怪频垂泪，乍别承明旧直庐。","dynasty":"宋代","title":"初到商州馆于妙高禅院佛屋壁上见草圣数行读"}
{"author":"王禹偁","content":"迁客由来长合醉，不烦幽鸟道提壶。商州未是无人境，一路山村有酒沽。","dynasty":"宋代","title":"初入山闻提壶鸟"}
{"author":"王禹偁","content":"旧官休念直承明，就养虽能系宦情。蓝绶昔年为短簿，彩衣今日是专城。妓人半在登楼看，亲老初来满郡迎。慢逐板舆张皂盖，平生唯有此时荣。","dynasty":"宋代","title":"初上单州有作"}
{"author":"王禹偁","content":"四十强而仕，礼文可遵守。筮仕已十年，明朝三十九。自知得禄早，左宦诚宜有。年虽过潘岳，未为全白首。贫犹胜墨子，黔突聊供口。若比张辟强，吾甘为老丑。若比太公望，吾方为少秀。任从新岁来，且献高堂寿。更解金貂冠，多贳商山酒。","dynasty":"宋代","title":"除夜"}
{"author":"王禹偁","content":"除夜在天涯，共君同忆归。梦中倾寿酒，堂下着斑衣。腊雪通宵舞，梅花到处飞。更堪洞庭宿，愁思倍依依。","dynasty":"宋代","title":"除夜寄罗评事同年"}
{"author":"王禹偁","content":"郡僚方贺正，独宿太湖棱。阶下羞为吏，船中祗载僧。折梅和薄雪，煮茗对孤灯。应笑排衙早，寒靴踏晓冰。","dynasty":"宋代","title":"除夜寄罗评事同年"}
{"author":"王禹偁","content":"岁暮洞庭山，知君思浩然。年侵晓色尽，人枕夜涛眠。移棹灯摇浪，开窗雪满天。无因一乘兴，同醉太湖船。","dynasty":"宋代","title":"除夜寄罗评事同年三首"}
{"author":"王禹偁","content":"迹去金銮殿，官移玉笋班。才高宁免妬，命薄不如闲。晓监悲华发，春醪慰病颜。为郎身渐老，自笑不归山。","dynasty":"宋代","title":"滁上谪居"}
{"author":"王禹偁","content":"迹忝词林旧，官为郎署卑。同群甘鸟兽，苟禄为妻儿。未有一事立，空惊双鬓衰。唯怜文集里，添得谪官诗。","dynasty":"宋代","title":"滁上谪居"}
{"author":"王禹偁","content":"敢叹我命薄，所嗟吾道消。谪官淮上老，京信日边遥。巧宦或五鼎，甘贫唯一瓢。居然古人事，名迹讵相饶。","dynasty":"宋代","title":"滁上谪居"}
{"author":"王禹偁","content":"一日复一日，悠悠任此生。所悲频谪宦，不是厌专城。有悔皆因禄，无凶未若耕。林泉何处好，终卜挂吾缨。","dynasty":"宋代","title":"滁上谪居"}
{"author":"王禹偁","content":"忽从天上谪人间，知向山州住几年。俸外不教收果实，公余多爱入林泉。朝簪未解虽妨道，宦路无机即是禅。铃阁悄然私自问，郡斋何异玉堂前。","dynasty":"宋代","title":"滁州官舍"}
{"author":"王禹偁","content":"失职金銮假一麾，琅邪山色遶城池。解龟且作三年调，下马先吟八绝诗。勾检簿书宁免俗，逢迎使命亦随时。公余不敢妨吟咏，异日声名继至之。","dynasty":"宋代","title":"滁州官舍"}
{"author":"王禹偁","content":"襟袖飘飘晚吹轻，孤吟何必共人行。绿杨系马寻芳迳，春草随人上古城。不愤黄鹂夸巧舌，多惭戴胜劝归耕。凭高朗咏沉湘赋，自许吾生似贾生。","dynasty":"宋代","title":"春郊独步"}
{"author":"王禹偁","content":"百舌娇慵未苦啼，雪随春水下松溪。何人樵树和云斫，几处山田带雨犁。蜀柳半开鸜鹆眼，海棠深结麝香脐。东风似待闲人出，一路青莎衬马蹄。","dynasty":"宋代","title":"春郊寓目"}
{"author":"王禹偁","content":"雨株桃杏映篱斜，妆点商山副使家。何事春风容不得，和莺吹折数枝花。","dynasty":"宋代","title":"春居杂兴"}
{"author":"王禹偁","content":"门冷官闲似死灰，人言今日是春来。犹残旧锡银幡胜，且向山州当酒杯。","dynasty":"宋代","title":"春日"}
{"author":"王禹偁","content":"红桃飞尽绿杨深，独倚危楼半日吟。六里山川多逐客，贰车官职是笼禽。蓬沾残雪经秋鬓，葵隔浮云向日心。身世荣衰不能算，且倾村酒沃愁襟。","dynasty":"宋代","title":"春日登楼"}
{"author":"王禹偁","content":"薄宦苦流离，壮年心已衰。莺花愁不觉，风雨病先知。晓月晃竹屋，寒苔叠槿篱。无人慰幽寂，庭柳自低垂。","dynasty":"宋代","title":"春日官舍偶题"}
{"author":"王禹偁","content":"雨过川原上，凝眸送晚春。韶光销欲尽，野色望来新。天末迷蓝嶂，江湄乱麴尘。重杨难认影，幽鹭莫藏身。远接天开幕，晴和草展茵。明时四郊静，凌乱踏青人。","dynasty":"宋代","title":"春晚绿野秀诗"}
{"author":"王禹偁","content":"数里新萍夹岸莎，春来乘兴宿烟萝。随风蝴蝶颠狂甚，当路花枝采折多。绛节参差抽苦笋，翠钿狼籍撒圆荷。湖山满眼不休去，空羡渔翁雨一蓑。","dynasty":"宋代","title":"春晚游太和宫"}
{"author":"王禹偁","content":"南过高车岭，川原似掌平。峰峦开画障，畎亩列棋枰。帝女柔桑绿，王孙野莫生。提壶催我醉，戴胜劝人耕。商岭堪携妓，丹河好濯缨。盖圆松影密，鞭乱竹根狞。勃勃畲田气，磷磷水磑声。野桃谁是主，山鸟不知名。欲舞宁无蝶，思歌亦有莺。官闲春日永，担酒此中行。","dynasty":"宋代","title":"春游南静川"}
{"author":"王禹偁","content":"节近登高忽叹嗟，经年憔悴别京华。贰车何处搔蓬鬓，九日山州见菊花。梦里荣衰安足道，眼前杯酒且须赊。商於邹鲁虽迢递，大底携家即是家。","dynasty":"宋代","title":"淳化二年八月晦日夜梦于上前赋诗既寤唯省一"}
{"author":"王禹偁","content":"淮海丰登接帝畿，家家耕破旧荒陂。乳牛引犊精神健，野叟携孙鬓发衰。河市妓翻轻蒨袖，社筵人插小红旗。凭谁画取村田乐，尽使忧民圣主知。","dynasty":"宋代","title":"次韵和丁学士途中偶作"}
{"author":"王禹偁","content":"朗公垂老尚吟诗，曾泛三湘看九疑。欲问劳生心扰扰，强酬佳句思迟迟。红尘策马殊无味，碧嶂携僧自合宜。共待中条山有雪，寺楼吟尽更同谁。","dynasty":"宋代","title":"次韵和朗公见赠"}
{"author":"王禹偁","content":"清夜哀吟敌晓鸡，行藏无玷白於圭。阳春寡和人传郢，肉味都忘子在齐。绝俗文章终远大，循资班列暂卑栖。看君更刷鸶皇翼，一举方知燕雀低。","dynasty":"宋代","title":"次韵和史馆丁学士赴阙书怀见示"}
{"author":"王禹偁","content":"静对春天雪，时烹月俸茶。久闲便澹薄，渐老厌諠哗。徙倚终朝看，溟蒙向晓加。应同头上发，复乱眼中花。光暝侵灯暗，声繁拂竹斜。东风吹片片，北户积些些。最豁三农望，匀淹百草芽。润胜天上露，媚掩日边霞。史笔应先纪，丰年的不赊。舞萦农叟袂，飘逐使君车。善政商於郡，优闲副使家。酒钱随分有，诗笛且须夸。岸洒泉声好，园滋荠色嘉。无心思北阙，有兴读南华。地隐商於洛，山绵楚与巴。拖肠甘似鼠，画足不争蛇。有病如原宪，无才敌景差。由来叩寂寞，全胜事骄奢。世态诚堪笑，前贤亦可嗟。绛侯憎贾谊，白傅怨王涯。宣室终前席，浔阳暂种畲。升沉常自得，消息一何佳。自顾曾伤翼，甘同不食瓜。但全蝼蚁命，敢斗虎狼牙。竹箭天生直，潢污地本洼。敢云求富贵，且免奉奸邪。夜黑灯烧桦，朝饥饭带砂。尚惭纡紫绶，岂望署黄麻。亲寿高如鹤，儿娇语似鸦。时时倾一酌，聚口笑唅呀。","dynasty":"宋代","title":"次韵和仲咸对雪散吟三十韵"}
{"author":"王禹偁","content":"莫问穷通事若何，遇花逢酒且狂歌。人情易逐炎凉改，官路难防陷穽多。只合收心抛世网，不须推命说天罗。如今玉石休分别，免被无辜刖卞和。","dynasty":"宋代","title":"次韵和仲咸感怀贻道友"}
{"author":"王禹偁","content":"好齐生死与穷通，古往今来事略同。轩后谩留烧药鼎，汉皇虚築望仙台。鑑中容鬢看看老，梦里荣枯岁岁空。不逐冥鸿天外去，可怜焦烂扑灯虫。","dynasty":"宋代","title":"次韵和仲咸感怀贻道友"}
{"author":"王禹偁","content":"夏课诗成又旅游，离离秦树叶惊秋。青霄路在何难到，白雪才高岂易酬。几处读碑寻野迳，共谁沽酒上高楼。商於迁客曾如此，系滞空思十二旒。","dynasty":"宋代","title":"次韵和仲咸送池秀才西游"}
{"author":"王禹偁","content":"禾头低映黍头昂，处处沟塍水面凉。村路扶携伙冻馁，里门嬉戏有丁黄。鸡豚入市溪鱼美，梨枣登盘社酒香。岁乐田家风景好，待君模写奏明光。","dynasty":"宋代","title":"次韵许推官行县道中纪事"}
{"author":"王禹偁","content":"何必骖鸶上五云，由来吾道贵全身。君看白日冲霄者，多是偷桃窃药人。","dynasty":"宋代","title":"代答"}
{"author":"王禹偁","content":"谁爱潺湲到水滨，春来唯有我来频。沙边坐惯渔翁识，岸上行多白鸟驯。髭发照看添霰雪，冠缨濯後少埃尘。今秋更拟营蓑笠，冒雨冲风把钓纶。","dynasty":"宋代","title":"丹河闲步"}
{"author":"王禹偁","content":"瑟瑟复潺潺，朝宗去不还。和云归汉浦，喷雪下商山。影浸仙娥面，波涵织女鬟。饮猿清满掬，渡鹿冷侵斑。北润深通洛，东犇嶮叩关。灌园萦似带，漕磑曲如环。夜枕惊幽梦，秋汀照病颜。玉膏分地脉，银汉落人寰。漱石藏青鲤，崩沙聚白鹇。村桥微雨後，岸树夕阳间。翠涨新萍绿，红浮败叶殷。贰车时濯足，来伴钓翁闲。","dynasty":"宋代","title":"丹水"}
{"author":"王禹偁","content":"楮冠布褐皂纱巾，曾忝西垣寓直人。此际暂披因假日，如今长着见闲身。濯缨未识三湘水，漉酒空经六里春。不为行香着朝服，贰车谁信旧词臣。","dynasty":"宋代","title":"道服"}
{"author":"王禹偁","content":"谪取不敢咏江蓠，日永门闲何所为。多谢昭文李学士，劝教枕藉乐天诗。","dynasty":"宋代","title":"得昭文李学士书报以二绝"}
{"author":"王禹偁","content":"左宦寂寥惟上洛，穷愁依约似长沙。乐天诗什虽堪读，奈有春深迁客家。","dynasty":"宋代","title":"得昭文李学士书报以二绝"}
{"author":"王禹偁","content":"西接蓝田东武关，有唐名郡数商颜。二千石尽非吾道，一百年来负此山。重叠晓岚新雨後，参差春雪夕阳间。唯供迁客风骚兴，醉望吟看不暂闲。","dynasty":"宋代","title":"登郡南楼望山感而有作"}
{"author":"王禹偁","content":"巉岩石上候肩舁，因想前贤似坦途。韩愈谪官忧瘴疠，乐天左宦白髭须。商於郡僻何人到，秦岭峰高我仆痡。且咏诗章自开解，仕从霄汉落泥涂。","dynasty":"宋代","title":"登秦岭"}
{"author":"王禹偁","content":"乘兴登虚阁，披襟一望间。圣朝新日月，亡国旧江山。柱隔晴虹断，檐喧夕鸟还。归衙不辞晚，吟思白云闲。","dynasty":"宋代","title":"登寿宁寺阁"}
{"author":"王禹偁","content":"习习气初通，峨峨势自融。渌波归旧水，寒片漾和风。暖想千溪绽，吹疑一夜空。鹭翘休映白，鱼跃乍翻红。缯裂方塘上，琼流巨壑中。漪涟还浩渺，须赖济川功。","dynasty":"宋代","title":"东风解冻诗"}
{"author":"王禹偁","content":"东邻谁种竹，偏称长官心。月上分清影，风来惠好音。低枝疑见接，迸笋似相寻。多谢此君意，墙头诱我吟。","dynasty":"宋代","title":"东邻竹"}
{"author":"王禹偁","content":"西门送仆射，鞍马照路光。南门送贰卿，冠盖遥相望。东门送郎吏，舣舟隋堤傍。郎吏诚隔品，同直白玉堂。丈人况知己，振拔在举场。怜才惜我去，深劝离别觞。醉中不记事，烟水空茫茫。醒来闻鸣橹，呕轧摇斜阳。犹疑在禁中，残漏寒丁当。回望银台门，五云遮帝乡。聚散本如此，升沉庸何伤。丈人名位峻，只久登岩廊。平居倦朝请，高论思退藏。圃田有别业，古木罗修篁。艹亭寒萧萧，池波碧泱泱。尝云拂袖去，可以傲羲皇。丈人果能尔，识度非寻常。安车比疏广，辟谷如张良。再拜愿丈人，寿考仍康强。自念山野士，不解随圆方。宦途多龃龉，身计颇悲凉。行将解簪笏，归去事农桑。幸容操杖履，酒扫近丘墙。","dynasty":"宋代","title":"东门送郎吏行寄承旨宋侍郎"}
{"author":"王禹偁","content":"西汉十二帝，孝文最称贤。百金惜人力，露台草芊眠。千里却骏骨，鸶旗影迁延。上林慎夫人，衣短无花钿。细柳周将军，不拜容櫜鞬。霸业固以盛，帝道或未全。贾生多谪宦，邓通终铸钱。谩道膝前席，不如衣後穿。使我千古下，览之一泫然。赖有佞幸传，贤哉司马迁。","dynasty":"宋代","title":"读汉文纪"}
{"author":"王禹偁","content":"西山薇蕨蜀山铜，可见夷齐与邓通。佞幸圣贤俱饿死，若无史笔等头空。","dynasty":"宋代","title":"读史记列传"}
{"author":"王禹偁","content":"高车岭上无人见，南静川中信马行。多谢仙娥相管顾，远擎松雪助诗情。","dynasty":"宋代","title":"独游南静川"}
{"author":"王禹偁","content":"日高睡足更何为，数首新篇酒一卮。郡吏谩劳相告报，转输应不管吟诗。","dynasty":"宋代","title":"独酌自吟拙诗次吏报转运使到郡戏而有作"}
{"author":"王禹偁","content":"劝君莫把青铜照，一瞬浮生何足道。麻姑又采东海桑，阆苑宫中养蚕老。任是唐虞与姬孔，萧萧寒草埋孤冢。我恐自古贤愚骨，叠过北邙高突兀。少年对酒且为娱，几日樽前垂白发。安得沧溟尽为酒，滔滔倾入愁人口。从他一醉千百年，六辔苍龙任奔走。男儿得志升青云，须教利泽施于民。穷来高枕卧白屋，蕙带藜羹还自足。功名富贵不由人，休学唐衢放声哭。","dynasty":"宋代","title":"对酒吟"}
{"author":"王禹偁","content":"岁暮山城雪，民和岁有秋。深闻五袴咏，聊减贰车愁。凌乱藏溪寺，霏微酒郡楼。冻宜粘酒旆，香好试茶瓯。逐吹殊无定，连宵势未休。仙娥低粉面，熊耳压峰头。树老花重发，川长缟不收。平沉采芝洞，深锁避贤邮。麋鹿全迷迳，鹰鸇不下鞲。夜村埋古屋，丹水咽寒流。上洛城中客，梁园日下州。前年直纶阁，腊月奉宸游。六出寒光乱，重瞳喜气浮。催班临秘殿，称贺拱凝旒。漠漠笼天仗，轻轻落御沟。瑶池同皎洁，珠箔助飕飀。民有丰年望，君无旱食忧。佩垂延喜玉，服曜吉光裘。鸡树令开宴，鸳行许命俦。千锺方艳艳，三爵未油油。举白朱颜凝，飞文彩笔抽。传宣须尽醉，御札遣冥搜。晚出苍龙阙，骄驰紫燕骝。自惭生草泽，人指在蓬丘。薄命诚非据，清途不久留。左迁来僻郡，对景忆瀛洲。谪宦谁还往，贫家自献酬。敢言无俸禄，且喜润田畴。凤阁名虽黜，貂冠命亦优。山中甘散秩，膝下奉晨羞。默默惟思过，陶陶亦自由。摇头咏诗什，合眼入衾裯。只恨方于枘，何尝曲似钩。讵能悲鹏鸟，早合畏牺牛。玉冷期三爇，兰香任一莸。梦中非蛱蝶，世上本蜉蝣。祸福如亡马，机关喻狎鸥。甘贫慕原宪，齐物学庄周。尚赖迁莺侣，旁依建隼侯。愿随商洛叟，击壤金皇猷。","dynasty":"宋代","title":"对雪感怀呈翟使君冯中允同年"}
{"author":"王禹偁","content":"去年看雪在商州，使君命我山寺头。峰峦草树六百里，饥鼯冻鸟声啾啾。山城穷陋无妓乐，何以销得骚人愁。抱瓶自泻不待劝，乘兴一引连十瓯。晚归上马颇自适，狂吟醉舞夜不休。今年看雪在帝里，瑶台琼树佳气浮。朝回揽辔聊四望，移下五城十二楼。樽中有酒翻不饮，郁郁不快非怨尤。吾儿娇騃未晓事，问我胡不私献酬。困令把笔写我意，为渠吟作雪中讴。昔为副使不理事，待罪且免忧人忧。今为谏官非冗长，拾遗三馆俸入优。秋来连澍百日雨，禾黍漂溺多不收。如含行潦占南亩，农夫失望无来麰。尔看门外饥饿者，往往殭殕填渠沟。峨冠旅进又旅退，曾无一事裨皇猷。俸钱一月数家赋，朝衣一袭几人裘。安边不学赵充国，富民不作田千秋。胡为碌碌事文笔，歌时颂圣如俳优。一家衣食仰在我，纵得饱暖如狗偷。况我眼昏头渐白，安能隐几勤校雠。何时提汝归田去，卖马可易数只牛。深耕浅种苟自给，藜羹豆粥充饥喉。黍畦锄理学元亮，瓜田浇灌师秦侯。素餐免作疲人蠹，开卷免对古人羞。未行此志吾戚戚，对酒不饮抑有由。斯言不敢向人道，语尔小子为贻谋。","dynasty":"宋代","title":"对雪示嘉佑"}
{"author":"王禹偁","content":"谁信人间是与非，进须行道退忘机。卦逢大壮羝羊困，乡入无何蛱蝶飞。泽畔衣裳兰作佩，山中生计竹为扉。饥肠已共夷齐约，一曲高歌去采薇。","dynasty":"宋代","title":"放言"}
{"author":"王禹偁","content":"荣枯祸福转如轮，幽暗难欺有鬼神。天上若无司报者，世间争向不平人。夏虫莫怪冰壶色，秋隼休猜月窟身。吾道斯文如未丧，且凭方寸托穹旻。","dynasty":"宋代","title":"放言"}
{"author":"王禹偁","content":"贤人虽学心无闷，君子须知道自消。德似仲尼悲凤鸟，圣如姬旦赋鸱鴞。看松好待严霜降，试玉宜将烈火烧。青女祝融如不党，愿分金石与山苗。","dynasty":"宋代","title":"放言"}
{"author":"王禹偁","content":"人生唯问道如何，得丧升沉总是虚。宁可飞鸟随四皓，未能鱼腹葬三闾。傅岩偶梦谁调鼎，彭泽高歌自荷锄。不向世间争窟穴，蜗牛到处是吾庐。","dynasty":"宋代","title":"放言"}
{"author":"王禹偁","content":"静算人间事偶然，穷通未必在穹玄。关从白马欺来度，赦被青蝇暗里传。禁树罢吟红烂漫，江蓠且咏绿芊绵。放言诗什谁堪赠，焚赠微之与乐天。","dynasty":"宋代","title":"放言"}
{"author":"王禹偁","content":"次公治颍川，仁政被一方。神物不藏瑞，兹焉集凤皇。在昔奏箫韶，舜庭来跄跄。西伯有至化，亦见鸣岐阳。仲尼岂无德，已矣空悲伤。夫何刀笔吏，而能致殊祥。我来过荒陂，烟草但苍苍。缅怀汉循吏，史笔恐未详。","dynasty":"宋代","title":"凤皇陂"}
{"author":"王禹偁","content":"移床拖簟就南轩，门掩闲坊半树蝉。多病形容唯有骨，食贫生计旋无钱。掖垣已忝年深直，朝谒终妨日晏眠。会解纶闱求郡印，早收余俸卜归田。","dynasty":"宋代","title":"伏日偶作"}
{"author":"王禹偁","content":"移任长洲县，扁舟兴有余。篷高时见月，棹稳不妨书。雨碧芦枝亚，霜红蓼穗疏。此行纡墨绶，不是为鲈鱼。","dynasty":"宋代","title":"赴长洲县作"}
{"author":"王禹偁","content":"腊雪连春雪，商民舞且歌。数年求不得，一尺未为多。试法烹茶鼎，资吟落钓蓑。登楼应更好，丹水是银河。","dynasty":"宋代","title":"赋得腊雪连春雪"}
{"author":"王禹偁","content":"商山三月花如火，草树青葱雨初过。柳条渐软蝶双飞，桑叶尚多蚕一卧。薄情野水流不回，无力春云慵欲堕。团团榆荚是谁抛，漠漠游丝向人嚲。可怜花木间岚光，花前正好飞觥觞。冯君夙驾一何速，捧檄银坑按辛谷。转输昨日又移文，小甿诉牒何纷纭。见说南山六百里，跙尽马蹄摧屐齿。是何屈于不知己，冲斗太阿教补履。龙无尺水且蟠泥，骥困盐车但垂耳。片言折狱亦胡为，必也无讼方君子。吾徒事业本稽古，得行其志当刑措。画衣画地免烦苛，抵璧捐金返淳素。未行此道且营营，营营为禄聊代耕。残春小别不足念，为君高唱南山行。南山一月期回首，莫诉临歧数卮酒。","dynasty":"宋代","title":"赋得南山行送冯中允之辛谷冶按狱"}
{"author":"王禹偁","content":"洁白又方正，似君心坦平。空随文价贵，未免刺毛生。客被侵霜薄，山窗映雪明。前春悬作榜，应见淡书名。","dynasty":"宋代","title":"赋得纸送朱严"}
{"author":"王禹偁","content":"经年厌粱肉，颇觉道气浑。孟春奉斋戒，敕厨唯素飱。淮南地甚暖，甘菊生篱根。长芽触土膏，小叶弄晴暾。采采忽盈把，洗去朝露痕。俸面新且细，搜摄如玉墩。随刀落银镂，煮投寒泉盆。杂此青青色，芳草敌兰荪。一举无孑遗，空媿越盌存。解衣露其腹，稚子为我扪。饱惭广文郑，饥谢鲁山元。况吾草泽士，藜藿供朝昏。谬因事笔砚，名通金马门。官供政事食，久直紫微垣。谁言谪滁上，吾放饱且温。既无甘旨庆，焉用品味繁。子美重槐叶，直欲献玉尊。起予有遗韵，甫也可与言。","dynasty":"宋代","title":"甘菊冷淘"}
{"author":"王禹偁","content":"甘露霭长空，垂休太不宫。瑞光经日在，圣德与天通。如醴沾衣白，凝脂间叶红。淋漓滴层汉，顾眄骇重瞳。五色名难比，三危味莫同。祗应书信史，千古仰玄功。","dynasty":"宋代","title":"甘露降太一宫诗"}
{"author":"王禹偁","content":"甘棠风雅美贤臣，伐树凄凄亦圣人。因感得时留蔽芾，更嗟无位泣麒麟。谁知素教长多难，我向清朝自不辰。听讼何如使无讼，与君忧道合沾巾。","dynasty":"宋代","title":"甘棠即事简孙何"}
{"author":"王禹偁","content":"谪居岁云暮，晨起厨无烟。赖有可爱日，悬在南荣边。高舂已数丈，和暖如春天。门临商於路，有客憇檐前。老翁与病妪，头鬓皆皤然。呱呱三儿泣，惸惸一夫鳏。道粮无斗粟，路费无百钱。聚头未有食，颜色颇饥寒。试问何许人，答云家长安。去年关辅旱，逐熟入穰川。妇死埋异乡，客贫思故园。故园虽孔迩，秦岭隔蓝关。山深号六里，路峻名七盘。襁负且乞丐，冻馁复险艰。唯愁大雨雪，殭死山谷间。我闻斯人语，倚户独长叹。尔为流亡客，我为冗散官。左宦无俸禄，奉亲乏甘鲜。因思筮仕来，倏忽过十年。峨冠蠹黔首，旅进长素餐。文翰皆徒尔，放逐固宜然。家贫与亲老，睹翁聊自宽。","dynasty":"宋代","title":"感流亡"}
{"author":"王禹偁","content":"吾尝入深山，溪谷寒且冱。杉桧颇凌云，岁月自朽蠹。般输目不见，何由用斤斧。东山大夫松，中岳金鸡树。秦政本独夫，则天乃淫妪。名号被常材，所幸因一顾。为木岂有命，偶然生要路。谁取涧底松，立作明堂柱。","dynasty":"宋代","title":"感兴"}
{"author":"王禹偁","content":"江东多果实，橄榄称珍奇。北人将就酒，食之先颦眉。皮核苦且涩，历口复弃遗。良久有回味，始觉甘如饴。我今何所喻，喻彼忠臣词。直道逆君耳，斥逐投天涯。世乱思其言，噬脐焉能追。寄语采诗者，无轻橄榄诗。","dynasty":"宋代","title":"橄榄"}
{"author":"王禹偁","content":"谪宦滁上欲何为，唯把高闲度岁时。费尽俸钱因合药，忙於公事是吟诗。京中吏去慵传信，江外僧来与撰碑。更待吾家婚嫁了，解龟休致未全迟。","dynasty":"宋代","title":"高闲"}
{"author":"王禹偁","content":"诏书稀少日何长，闲枕通中睡一场。院吏报来丞相出，紫微花影上东廊。","dynasty":"宋代","title":"阁下暮春"}
{"author":"王禹偁","content":"正向承明恋直庐，年来华发已侵梳。官清自比乘轩鹤，心小还同畏网鱼。西掖永怀王阁老，北门堪叹扈尚书。会当辞禄东陵去，数亩瓜田一柄锄。","dynasty":"宋代","title":"阁下咏怀"}
{"author":"王禹偁","content":"吏胥围绕簿书堆，病眼昏昏素发垂。已觉文章无用处，不归田里待何时。两衙决事官差我，五日延英诏问谁。赖有古人踪迹在，只应蘧宁是吾师。","dynasty":"宋代","title":"公退言怀"}
{"author":"王禹偁","content":"冠褐飘飘户退公，引吟留坐一丛丛。买添幽景浑无价，洗却繁阴别有风。曾任雪欺终古绿，也从桃映暂时红。此君合是吾庐物，会种婵娟伴钓翁。","dynasty":"宋代","title":"公余对竹"}
{"author":"王禹偁","content":"丹禁迟迟漏，深宫灼灼花。繁枝开正满，清韵出何赊。静拂红英密，微穿翠叶斜。衣稀惊宿蝶，冷落动晨鸦。细逐香离槛，轻翻露滴沙。愿当直仙署，铃索共交加。","dynasty":"宋代","title":"宫漏出花迟诗"}
{"author":"王禹偁","content":"未赴吾君凤诏徵，蒲轮何似板舆荣。自期物外长无事，谁觉人间已有名。饵术肯尝锺鼎味，纫兰应笑佩环声。洛南迁客堪羞死，犹望量移近帝城。","dynasty":"宋代","title":"恭闻秉山人表谢急徵不赴荣侍因成拙句仰纪高"}
{"author":"王禹偁","content":"柱史有名迹，清才自天纵。构思庆云合，落笔醴泉涌。歌诗与文赋，铮铮人口讽。扬袂入泽宫，鹄心一箭中。恃才善戏谑，负气好侮弄。大志有谁知，细行乖自讼。小谏事世宗，惕惕佩光宠。太祖方历试，握兵权已重。上书范鲁公，先见不能用。历数不在周，讴谣卒归宋。汗漫失屠龙，接舆遂歌凤。行荷伯伦锸，高卧毕卓瓮。神德不为嫌，优待台谏俸。晚求万泉令，吏隐官资冗。一旦随朝露，识者弥哀痛。无子嗣家声，身世若一梦。文编多散失，人口时传诵。空持一器酒，何处浇孤冢。","dynasty":"宋代","title":"故殿中侍御史荥阳郑公"}
{"author":"王禹偁","content":"比邻有闲园，瓦砾杂荆杞。未尝动耕牛，但见牧群豕。今夏赤旱天，斲琢谁家子。播种甚莽卤，苗稼安能起。秋来连月雨，迤门昼不启。新晴一携杖，出户聊徙倚。重到田中立，黍稷何薿薿。吐穗欲及肩，鸟雀声亦喜。力穑乃有秋，斯言不虚矣。向使懒种植，荒榛殊未已。有书闲不读，为学还如此。","dynasty":"宋代","title":"观邻家园中种黍示嘉佑"}
{"author":"王禹偁","content":"释褐来成武，始知为政难。每签逃户状，羞作字人宦。冷砌莓苔遍，荒城草木寒。宦情销已矣，时梦钓鱼滩。","dynasty":"宋代","title":"官成武主簿作五首"}
{"author":"王禹偁","content":"俸钱随月尽，公务逐时生。白发多悲感，皇华倦送迎。奉身无实事，困我为虚名。会向沧浪上，秋风自濯缨。","dynasty":"宋代","title":"官舍偶题"}
{"author":"王禹偁","content":"年来潘令鬓初凋，瘦马青衫耻下僚。药债渐多医宿疾，宦情犹切恋明朝。空江梅雨添幽郁，古县槐花鏁寂寥。赖有郡侯知己在，每怜憔悴贳金貂。","dynasty":"宋代","title":"官舍书怀呈郡守"}
{"author":"王禹偁","content":"同年事分几船同，墨绶逶迤一郡中。仙桂并枝攀月魄，县花交影笑春风。分莎种就寻僧迳，借竹编成养鹤笼。公暇不妨闲唱和，免教来往递诗筒。","dynasty":"宋代","title":"官舍书怀呈罗思纯"}
{"author":"王禹偁","content":"为郡得官醖，月给盈三斛。地僻少使车，时清罕留狱。老大复迁谪，吾怀颇幽独。婵娟楼上月，烂漫池边菊。东院与西亭，翛翛风弄竹。对此不开樽，骚人应恸哭。独酌入醉乡，陶然瞑双目。醒来成浩叹，胡为事口腹。彝酒书垂诫，群饮圣所戮。汉文亦禁酒，患在糜人谷。自从孝武来，用度常不足。榷酤夺人利，取钱入官屋。古今事相倍，帝皇道难复。吾无奈尔何，更尽杯中渌。","dynasty":"宋代","title":"官醖"}
{"author":"王禹偁","content":"御柳差差拂禁墙，菲才何事直仙乡。坐闻鸡唱皇宫近，睡枕鱼须白日长。帘挂藓庭微雨霁，研添桐井落花香。春风老尽诗情淡，翻卷青编独绕廊。","dynasty":"宋代","title":"馆中春值偶题"}
{"author":"王禹偁","content":"侯公缓颊太公归，项籍何曾会战机。只见源沟分两处，不知垓下有重围。危桥带雨无人过，败叶随风傍马飞。半日垂鞭念前事，露莎霜树映斜晖。","dynasty":"宋代","title":"过鸿沟"}
{"author":"王禹偁","content":"我向商山占断春，风流还似锦江滨。群花自合知羞耻，莫对西施更学颦。","dynasty":"宋代","title":"海棠木瓜二绝句海棠赠木瓜"}
{"author":"王禹偁","content":"莫夸颜色斗扶疏，穠艳繁香总是虚。看取卫风诗什里，只因投我得琼琚。","dynasty":"宋代","title":"海棠木瓜二绝句木瓜答海棠"}
{"author":"王禹偁","content":"一堆绛雪压春丛，嫋嫋长条弄晓风。借问开时何所似，似将绣被覆薰笼。","dynasty":"宋代","title":"海仙花诗"}
{"author":"王禹偁","content":"春憎窈窕教无子，天为妖娆不与香。尽日含毫难比兴，花中应是卫庄姜。","dynasty":"宋代","title":"海仙花诗"}
{"author":"王禹偁","content":"何年移植在僧家，一簇柔条缀彩霞。锦带为名卑且俗，为君呼作海仙花。","dynasty":"宋代","title":"海仙花诗"}
{"author":"王禹偁","content":"寒食江都郡，青旗卖楚醪。楼台藏绿柳，篱落露红桃。妓女穿轻屐，笙歌泛小舠。史君慵不出，愁坐读离骚。","dynasty":"宋代","title":"寒食"}
{"author":"王禹偁","content":"欲报君亲与愿违，今年寒食任芳菲。八音遏密因山後，双泪滂沱拜墓归。艳治桃花迎马笑，轻狂榆荚扑人飞。宦途时态更谙尽，犹媿妨贤直紫微。","dynasty":"宋代","title":"寒食出城马上偶作"}
{"author":"王禹偁","content":"预忧囊瘿病龙锺，乞得仙方便有功。纵免项如樗里子，也应头似夏黄公。西晖亭下峰峦碧，南静川未木叶红。尽是贰车堪醉处，春来唯恐酒罇空。","dynasty":"宋代","title":"翰林毕学士寄示医瘿药方因题四韵兼简两制诸"}
{"author":"王禹偁","content":"合崖何嵌崆，湫水何浺瀜。瀛污暨积潦，滞泥不朝宗。有时见鬼怪，无人荐王公。止可饮麋鹿，未尝产蛟龙。山甿自神之，祠祀众口同。今春商於旱，太守职忧农。先请境内山，熊耳有如聋。乃迎是湫水，盈乎素缶中。州民与郡吏，觋女杂巫童。朝祈又夕祷，拜起虔且恭。馨炉复茵爵，牲币洁而丰。适与天雨会，三日势蒙蒙。致谢送水归，尽礼有始终。水旱蓋定数，灾祥与政通。傅岩道丧久，咄尔贪天功。","dynasty":"宋代","title":"合崖湫"}
{"author":"王禹偁","content":"数年侍从立丹墀，掌诰长惭格调卑。左宦久劳青琐梦，归山犹负白云期。一生得丧唯凭道，千古声名合在诗。深谢多才遗佳句，此身休退是何时。","dynasty":"宋代","title":"和安邑刘宰君见赠"}
{"author":"王禹偁","content":"宛丘分理藉贤明，暂辍词臣抚百城。职罢掖垣人共惜，郡连京辅自为荣。休吟红药堦前色，且听长淮枕上声。驻马都门相别处，柳黄莎碧上林莺。","dynasty":"宋代","title":"和陈州田舍人留别"}
{"author":"王禹偁","content":"东风初暖酒难销，五马行春罢趁朝。道畔棠阴同召伯，堦前蓂荚别唐尧。下车正是尝新笋，得句何妨寄旧僚。预想郡斋公宴处，桃花凝露柳垂条。","dynasty":"宋代","title":"和陈州田舍人留别"}
{"author":"王禹偁","content":"演纶多暇每封章，暂去颁条道更光。郡吏好排红粉妓，史君曾是紫微郎。楼台有月新诗出，囹圄无人绿草长。地接清淮足佳致，水村烟坞似鱼乡。","dynasty":"宋代","title":"和陈州田舍人留别"}
{"author":"王禹偁","content":"淮阳冰绽柳条新，风物暄妍土俗淳。捧诏暂辞双阙路，劝农深入四郊春。茶烟静拂听琴鹤，谷雨轻笼锄麦人。羸得褰帷恣吟兴，落花飞絮满车茵。","dynasty":"宋代","title":"和陈州田舍人留别"}
{"author":"王禹偁","content":"颁条京辅近吾君，政术高于召信臣。道服日斜披鹤氅，药畦春暖步龙鳞。归朝莫指三年调，化俗应苏一郡人。愿作淮阳去思颂，与君刊石慰陈民。","dynasty":"宋代","title":"和陈州田舍人留别"}
{"author":"王禹偁","content":"谁为东君掌青律，故将春日连人日。春日雨丝暖融融，人日雪花寒栗栗。雨雪寒暖苦不同，可比交情去就中。仲咸拥炉发歌咏，古风泪破浇漓风。人情离合古来有，召公初亦疑周公。汾阳临淮本雠隙，一旦分兵若亲戚。四公翻覆人不讥，各各操心为邦国。此外譸张多为己，反掌背面如千里。张耳陈余不忍言，魏其武安何足齿。我爱中庸君子心，心与人交淡如水。别有人间势利徒，一去一就随荣枯。西汉董贤方佞幸，孔光迎拜卑如奴。是时杨雄在东观，投阁欲死无人扶。有唐力士夫人死，朝士执丧如丧妣。是时李白放江边，憔悴无人供酒钱。小人之性何所似，真如蜂蝶并蝼蚁。寻春逐臭苟朝昏，岂顾松篁与兰茞。重君誓心一何极，涧底松兮陵上柏。涧松陵柏有朽时，我约君心无改易。","dynasty":"宋代","title":"和冯中戍炉边偶作"}
{"author":"王禹偁","content":"熊耳如当出槛熊，仙姿孤秀压诸峰。采芝逋客怜贞质，化石佳人妬丽容。身上霓衣慵整顿，天边华盖会裁缝。嫦娥月里休相笑，万古应无窃药踪。","dynasty":"宋代","title":"和冯中允仙娥峰"}
{"author":"王禹偁","content":"《前赋〈春居杂兴〉诗二首，间半岁，不复省视，因长男嘉［礻右］读杜工部集，见语意颇有相类者，咨于予，且意予窃之也。予喜而作诗，聊以自贺》命屈由来道日新，诗家权柄敌陶钧。任无功业调金鼎，且有篇章到古人。本与乐天为后进，敢期子美是前身。从今莫厌闲官职，主管风骚胜要津。","dynasty":"宋代","title":"前赋〈春居杂兴〉诗二首，间半岁，不复省视"}
{"author":"王禹偁","content":"谁种萧萧数百竿？伴吟偏称作闲官。不随夭艳争春色，独守孤贞待岁寒。声拂琴床生雅趣，影侵棋局助清欢。明年纵便量移去，犹得今冬雪里看！","dynasty":"宋代","tags":"咏物，赞美，抒怀","title":"官舍竹"}
{"author":"王禹偁","content":"闲思蓬岛会群仙，二百同年最少年。利市襴衫抛白紵，风流名纸写红牋。歌楼夜宴停银烛，柳巷春泥污锦鞯。今日折腰尘土里，共君追想好凄然。","dynasty":"宋代","tags":"抒情，落寞，伤怀","title":"寄砀山主簿朱九龄"}
{"author":"王禹偁","content":"日长何计到黄昏，郡僻官闲昼掩门。子美集开诗世界，伯阳书见道根源。风飘北院花千片，月上东楼酒一罇。不是同年来主郡，此心牢落共谁论。","dynasty":"宋代","tags":"友人，抒情，伤怀，寂寞","title":"日长简仲咸"}
{"author":"王禹偁","content":"北山种了种南山，相助刀耕岂有偏。愿得人间皆似我，也应四海少荒田。","dynasty":"宋代","title":"畲田词"}
{"author":"王禹偁","content":"苇篷疏薄漏斜阳，半日孤吟未过江。唯有鹭鹚知我意，时时翘足对船窗。","dynasty":"宋代","tags":"写景，抒情，孤寂","title":"泛吴松江"}
{"author":"王禹偁","content":"桃红李白莫争春，素态妖姿两未匀。日暮墙头试回首，不施朱粉是东邻。","dynasty":"宋代","title":"杏花"}
{"author":"王禹偁","content":"孟郊常贫苦，忽吟不贫句。为喜玉川子，书船归洛浦。乃知君子心，所乐在稽古。汉公得高科，不足唯坟素。二年佐棠阴，眼黑怕文簿。跃身入三馆，烂目阅四库。孟贫昔不贫，孙贫今暴富。暴富亦须防，文高被人妬。","dynasty":"宋代","tags":"抒情，议论，学习","title":"暴富送孙何入史馆"}
{"author":"王禹偁","content":"北楼出林杪，登览开病姿。旁带滁州城，雉堞何逶迤。下人刺史宅，却临统军池。伊予翰林客，失职方在兹。两衙簿领外，尽日吟望时。晚窗度急雨，夏木交繁枝。淮南气候殊，经秋啭黄鹂。檐前有山果，采掇亦甘滋。樽中有官酝，倾酌任醇醨。忘机得真趣，怀古生远思。念昔李太尉，落落邦家基。下笔到西汉，料兵如六奇。谪官来此郡，郁郁时一麾。尝作怀嵩楼，记文悲盛衰。甚得进退理，深明祸福机。未几再入用，斯言忽如遗。君恩匪胶柱，天殃若影随。六月万里行，炎荒竟不归。功成又名遂，不退将安之。姑以人事较，忽凭天命推。矧予草泽士，被褐复羹藜。谬因弄文翰，八载侍丹墀。三入承明庐，古人期并驰。玉堂百日罢，所累非文词。强仕未为老，望郎不为卑。淮边永阳郡，人物自熙熙。费用量所入，豊约从其宜。一妻本糟糠，不识金翠施。三男无庶孽，讵爱纨绮赀。甘贫绝诛求，易退无羁縻。五十拟归耕，何必悬车期。且予望卫公，云龙与山麋。唐贤昔际遇，文雅道光辉。进士取将相，易于俯拾棋。自从五代来，素风已陵迟。干戈为政事，茅土输健儿。儒冠筮仕者，仅免寒与饥。至今明圣代，此风犹未移。自无经济术，乌用碌碌为。归欤复归欤，无忘北楼诗。","dynasty":"宋代","title":"北楼感事"}
{"author":"王禹偁","content":"谪宦那堪叹弊帷，承明寓直收年骑。满阶红药曾嘶处，六田青山忽毙时。骏骨欲埋金价直，的颅犹爱雪离披。贰车谩道貂冠贵，从此徒行奉一麾。","dynasty":"宋代","title":"弊帷诗"}
{"author":"王禹偁","content":"霖霪为害正忧农，昨日阴云散碧空。泼刺退滩鱼失水，啁啾高树鸟知风。洗开霁月婵娟色，放出秋花菡萏红。劳寄新诗曲相贺，由来灾异系三公。","dynasty":"宋代","title":"和国子柳博士喜晴见赠"}
{"author":"王禹偁","content":"树影池光映晓霞，绿杨阴下吏排衙。闲拖屐齿妨横笋，静拂琴床有落花。地脉暗分吴苑水，厨烟时煮洞庭茶。青宫词客多闲暇，接曲飞觞待岁华。","dynasty":"宋代","title":"和郡僚题李中舍公署"}
{"author":"王禹偁","content":"枨也好刚多悔吝，唯凭忠信自书绅。严陵知退遗荣利，只拟沧浪把钓纶。老去趁朝慵待旦，病来求假动经旬。西垣兴味更谙尽，一片乌纱满马尘。","dynasty":"宋代","title":"和吏部薜员外见寄"}
{"author":"王禹偁","content":"北门西掖久妨贤，出入丹墀近八年。且把一麾淮水上，敢思三接浴堂前。将何政术称循吏，岂有文章号谪仙。除却清贫入诗咏，山城坐客冷无氈。","dynasty":"宋代","title":"和庐州通判李学士见寄"}
{"author":"王禹偁","content":"金銮失职下蓬瀛，也向淮边领郡城。堆案簿书为俗吏，满楼山色负吟情。庐江地近音尘断，何逊诗来格调清。未得樽前一开口，可怜心绪独摇旌。","dynasty":"宋代","title":"和庐州通判李学士见寄"}
{"author":"王禹偁","content":"科名长恐辱同年，许国丹诚皎日悬。谬掌斯文虽未丧，欲行吾道即无权。谢公留滞苍苔院，潘岳征行落叶天。引重力轻深自媿，强酬诗什益凄然。","dynasty":"宋代","title":"和屯田杨郎中同年留别之什"}
{"author":"王禹偁","content":"我罢内庭职，出临永阳民。永阳民虽庶，未免多饥贫。富之既无术，龊龊为谨身。可堪今夏旱，如燎复如焚。厥田本涂泥，坐见生埃氛。稚老无所诉，嗷嗷望穹旻。食禄忧人忧，蚤夜眉不伸。促决狱中囚，遍祷境内神。楚辞有山鬼，庙貌罗水滨。胡法有浮图，寺宇连城闉。斋庄命寮寀，供给抽俸缗。鼓笛迎湫水，香花照金轮。诚知非典故，且慰旱熯人。偶与天雨会，霶霶四郊匀。插秧复修堰，野叟何欣欣。可办官赋调，亦免农艰辛。燮调赖时相，感应由圣君。于吾复何有，敢望歌颂云。清流杨水部，德与我为邻。仇香官位屈，何逊诗格新。见投贺雨篇，言自人口闻。夫君盖私我，过实岂相亲。为霖非我事，职业唯词臣。若有民谣起，当歌帝泽春。庶使采诗官，入奏助南薰。","dynasty":"宋代","title":"和杨遂贺雨"}
{"author":"王禹偁","content":"君不见年年三月千丛媚，紫烂红繁夸胜异。寻常人戴满头归，醉折狂分不为贵。枝闲叶尽根空培，人情皆待明年开。化工自有呼魂术，霜前唤下琼瑶台。王母亲将金粉傅，麻姑齐借霓裳来。主人盖是神仙才，不然此物胡为而来哉。二姬劝酒谁引满，长洲懒吏先举杯。多感同年与攀折，吟诗欲谢难轻发。青宫校书方遁迹，代我作歌如锦拆。他年吾辈功业成，与君共作骑鲸客。","dynasty":"宋代","title":"和张校书吴县厅前冬日双开牡丹歌"}
{"author":"王禹偁","content":"明代何人为荐雄，专城犹与众人同。徒闻清政如黄霸，尚借绯衫似白公。我有金章知是忝。君无银榼信为穷。不须厌见随车雨，岁晚当期五谷丰。","dynasty":"宋代","title":"和仲咸除知郡後雨中戏作见赠"}
{"author":"王禹偁","content":"风雅荒凉信可悲，家声留得尽玄微。且欣丹穴一毛在，莫道沅江九肋稀。思苦也知关国政，官卑应为泄天机。他时迁客归朝去，拟觅琼瑶满袖归。","dynasty":"宋代","title":"和仲咸诗六首之二和回喻令诗集"}
{"author":"王禹偁","content":"何人祠庙立空山，四皓精灵合往还。疋马不辞峰更险，冥鸿应为世多艰。云生碧殿荧鸱尾，风触金铺动兽环。欲识姓名无问处，空闻灵异庇商颜。","dynasty":"宋代","title":"和仲咸诗六首之五和题鸣马庙"}
{"author":"王禹偁","content":"迁客秋来捧诏还，故人多怪鬓毛斑。重为东掖垣中士，犹梦西晖亭下山。静算宦途皆是命，老思身计不如闲。何时相约同归隐，水竹萧萧并掩关。","dynasty":"宋代","title":"寄商州冯十八仲咸同年"}
{"author":"王禹偁","content":"极望似江沱，漫漫起素波。两池泉不竭，万古利还多。场吏输年额，畦丁奉月课。收时车并载，种处地先磨。碎颗珠淩乱，乾声玉切瑳。岸平开雪苑，渠渗坼银河。众鹄齐翔舞，群羊自寝讹。本源皆泻卤，异端亦咸鹾。沫讶浮鸥鹭，津堪渍蚌螺。煮劳轻渤澥，煎苦笑牂牁。雨打重归水，庵盛更覆蓑。盐风吹作片，烈日晒成垛。海末知难及，蕃青的不过。惠人餐罔阙，均□赋无颇。涿鹿城虽近，蚩尤血若何。有时红烂漫，是处白嵯峨。润下终资国，灵长任酌蠡。江梅须待我，金鼎始能和。","dynasty":"宋代","title":"盐池十八韵"}
{"author":"王禹偁","content":"淮边为郡再相逢，又得同途赴九重。顾我尚骑天厩马，共君遥想鼎湖龙。贾生北望朝文帝，白傅何期哭宪宗。携手驿桥残照里，断魂空对隔江峰。","dynasty":"宋代","title":"扬道中感事兼简史馆丁学士"}
{"author":"王禹偁","content":"中郎亭树据江乡，雅称诗翁赋醉章。蒓菜鲈鱼好时节，晚风斜日旧烟光。一杯有味功名小，万事无心岁月长。安得便抛尘网去，钓舟闲倚画栏旁。","dynasty":"宋代","title":"松江亭"}
{"author":"王禹偁","content":"香絮乱飘梁苑雪，细秫轻袅楚宫腰。","dynasty":"宋代","title":"残句：香絮乱飘梁苑雪"}
{"author":"王禹偁","content":"诏从书殿理江干，江外生民识谏官。京口浪花迎棹白，海门山色入楼寒。茅君仙洞披图见，张祜诗牌拂藓看。他日政成无一事，好吟新句寄长安。","dynasty":"宋代","title":"送牛学士知润州"}
{"author":"王禹偁","content":"经纬千年业，陶熔万物功。藩垣龙节在，禁掖凤池空。卤簿蒙寒雨，铭旌扬晓风。太常草仪注，全似葬周公。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"一堆绛雪压春丛，嫋嫋长条弄晓风。借问开时何所似，似将绣被覆薰笼。","dynasty":"宋代","title":"海仙花诗"}
{"author":"王禹偁","content":"迹去金銮殿，官移玉笋班。才高宁免妬，命薄不如闲。晓监悲华发，春醪慰病颜。为郎身渐老，自笑不归山。","dynasty":"宋代","title":"滁上谪居"}
{"author":"王禹偁","content":"冠褐飘飘户退公，引吟留坐一丛丛。买添幽景浑无价，洗却繁阴别有风。曾任雪欺终古绿，也从桃映暂时红。此君合是吾庐物，会种婵娟伴钓翁。","dynasty":"宋代","title":"公余对竹"}
{"author":"王禹偁","content":"熊耳如当出槛熊，仙姿孤秀压诸峰。采芝逋客怜贞质，化石佳人妬丽容。身上霓衣慵整顿，天边华盖会裁缝。嫦娥月里休相笑，万古应无窃药踪。","dynasty":"宋代","title":"和冯中允仙娥峰"}
{"author":"王禹偁","content":"曾拜四章辞相府，又陈三表罢留司。朝廷年德刘仁轨，终始功名郭子仪。印锁黄金尘暗澹，堂闲绿野草离披。吾君若念先朝旧，应似文贞御制碑。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"琅琊名父子，少孤起徒步。贽谒桑魏公，藻监非易与。抚顶久叹惜，王杨许为伍。诸侯取为官，佐幕大名府。主帅杜重威，功大心跋扈。天骥被絷维，神龟罹网罟。六师薄孤垒，三面开生路。主人既释放，宾筵因诖误。逼胁本非辜，贬谪寻不赴。折腰纡墨绶，搨翼久未举。梁竦耻州县，长卿有辞赋。里行旌邑政，柱史登朝序。抨弹志不乐，润色才有素。锦窠应列宿，星垣吟药树。丹青生帝典，金玉铿王度。东观秉直笔，南宫司贡部。时英萃门下，蔼蔼腾嘉誉。鹏掀六月风，豹蔚七日雾。多才同列忌，嫉恶奸人怒。排斥屡专城，织罗仍典午。名宦颇流离，衣食常贫窭。文明起代邸，振拔非不遇。紫微虽正拜，白发已迟暮。史鱼直有遗，枨也刚不吐。非才占清列，志欲投兕虎。英俊在草莱，力能生翅羽。毁誉两无私，华衮间萧斧。掌选循故实，尹京耻钩距。名位仅三事，疾瘵婴二竖。告满拜贰卿，君恩慰沉痼。终见哲人萎，萧萧空垅墓。鲤庭有令嗣，凤阁登仙署。两制列门生，九原应自许。苍苍犹足信，吾道似有诉。余庆在子孙，明明深可据。","dynasty":"宋代","title":"五哀诗故尚书兵部侍郎琅琊王公"}
{"author":"王禹偁","content":"谪居多与俗为邻，熊耳当门入望频。感谢双峰对双眼，也胜逢见等闲人。","dynasty":"宋代","title":"望熊耳山"}
{"author":"王禹偁","content":"咏尽千峰雪，吟行六里春。布多成暇政，方称好闲身。物得商山下，形如震泽根。初期谷城叟，乍遇魏榆神。固异它山石，还同似玉珉。绕看犹汩没，斲见渐轮囷。草拥才抽甲，烟封几得辛。绿藏苔漠漠，青乱叶蓁蓁。蛟蜃浑疑活，琳琅势逼真。杖敲清有韵，衣拂莹无尘。起似生徐甲，扶如醉伯伦。知吾怜磊落，移尔山荒榛。留滞诚为久，遭逢盖有因。胜携堕鹊印，喜过骇鸡玲。齐列幽斋畔，休藏古涧滨。未邀耽酒客，先对抱琴人。带藓形虽瘦，穿交气已振。自非怀峭绝，安得免沉沦。月影无云夕，烟姿有雪辰。参差光互动，高下势相均。接待同嘉士，搜求等隽民。苍茫劳拂拭，感还似陶钧。抚惜情如旧，装添景自新。窗风声淅淅，檐鸟语欣欣。映合移红药，遮须翦绿筠。使君安置後，勾我往来频。扪摸闲垂袖，偎挨醉脱巾。海山低岌嶪，华岳小嶙峋。鹭毳莹如霰，蜗涎曳似银。峰峦轻菡萏，雕琢笑麒麟。雨霁岚光滴，春晴黛点匀。鼎分聊自得，芝秀好相亲。宋陨知难及，秦鞭似弗仁。无瑕收作宝，不速敬如宾。仙掌怜应拔，山眉妬亦嚬。罅开青虎眼，痕駮黑虬鳞。怪隐深难测，神驱恐不遵。倚多凉透骨，卧近冷侵茵。蹙缩回蛇尾，谽齚兽兽唇。云孙堪结伴，松老合为邻。对耻风标俗，题愁格力贫。玉堆深媿白，黛泼不如彬。埋去甘长往，移来忽并伸。露喷秋洗发，云触晓生津。清越时堪叩，嵌崆永不磷。似龙兼易扰，如虎岂难驯。夜槛含星彩，晴轩烁日轮。三人铛脚看，一盏瓮头醇。罗刹迎潮怒，干将插土皴。沉沉吁可怪，瑟瑟比难臻。斗莹宁饶璧，争年不让椿。闲书堪试笔，醉坐好垂纶。何啻为三友，还应直万缗。贪看棋错路，竞爱酒忘巡。利若刀悬蜀，危於阁耸陈。一拳终太小，五色却非纯。有泐应难待，无言讵可询。摩挲夸玉立，围绕似环循。为匠虽非郢，吟诗莫谓秦。须容一株上，题着旧词臣。","dynasty":"宋代","title":"仲咸因春游商山下得三怪石辇致郡斋甚有幽趣"}
{"author":"王禹偁","content":"蜘蛛虽巧不如蚕。","dynasty":"宋代","title":"残句：蜘蛛虽巧不如蚕"}
{"author":"王禹偁","content":"淮海丰登接帝畿，家家耕破旧荒陂。乳牛引犊精神健，野叟携孙鬓发衰。河市妓翻轻蒨袖，社筵人插小红旗。凭谁画取村田乐，尽使忧民圣主知。","dynasty":"宋代","title":"次韵和丁学士途中偶作"}
{"author":"王禹偁","content":"狼藉金钱撒野塘，几丛无力卧斜阳。争偷暖律输桃李，独亚寒枝负雪霜。谁惜晚芳同我折，自怜孤艳袭人香。幽怀远慕陶彭泽，且撷残英泛一觞。","dynasty":"宋代","title":"雪霁霜晴独寻山迳菊花犹盛感而赋诗"}
{"author":"王禹偁","content":"静对春天雪，时烹月俸茶。久闲便澹薄，渐老厌諠哗。徙倚终朝看，溟蒙向晓加。应同头上发，复乱眼中花。光暝侵灯暗，声繁拂竹斜。东风吹片片，北户积些些。最豁三农望，匀淹百草芽。润胜天上露，媚掩日边霞。史笔应先纪，丰年的不赊。舞萦农叟袂，飘逐使君车。善政商於郡，优闲副使家。酒钱随分有，诗笛且须夸。岸洒泉声好，园滋荠色嘉。无心思北阙，有兴读南华。地隐商於洛，山绵楚与巴。拖肠甘似鼠，画足不争蛇。有病如原宪，无才敌景差。由来叩寂寞，全胜事骄奢。世态诚堪笑，前贤亦可嗟。绛侯憎贾谊，白傅怨王涯。宣室终前席，浔阳暂种畲。升沉常自得，消息一何佳。自顾曾伤翼，甘同不食瓜。但全蝼蚁命，敢斗虎狼牙。竹箭天生直，潢污地本洼。敢云求富贵，且免奉奸邪。夜黑灯烧桦，朝饥饭带砂。尚惭纡紫绶，岂望署黄麻。亲寿高如鹤，儿娇语似鸦。时时倾一酌，聚口笑唅呀。","dynasty":"宋代","title":"次韵和仲咸对雪散吟三十韵"}
{"author":"王禹偁","content":"我闻三代淳且质，华华人熙熙信佛。茹蔬剃发在西戎，胡法不敢干华风。周家子孙何不肖，奢淫惛乱隳王道。秦皇汉帝又杂霸，只以威刑取天下。苍生哀苦不自知，从此中国思蛮夷。无端更作金人梦，万里迎来万民重。为君为相犹归依，嗤嗤聋俗谁敢非。若教都似周公时，生民岂肯须披缁。可怜嗷嗷避征役，半入金田不耕织。君子之道动即穷，亦有贤达藏其中。上人来自九华山，叩门遗我琼瑶编。铮铮五轴余百篇，定交仍以书为先。书中不说经，文中不言佛，有心直欲兴文物。感师自远来相亲，为师画卦成同人。出门无咎非群分，袈裟墨绶何足云。","dynasty":"宋代","title":"酬处才上人"}
{"author":"王禹偁","content":"迹忝词林旧，官为郎署卑。同群甘鸟兽，苟禄为妻儿。未有一事立，空惊双鬓衰。唯怜文集里，添得谪官诗。","dynasty":"宋代","title":"滁上谪居"}
{"author":"王禹偁","content":"谪宦滁上欲何为，唯把高闲度岁时。费尽俸钱因合药，忙於公事是吟诗。京中吏去慵传信，江外僧来与撰碑。更待吾家婚嫁了，解龟休致未全迟。","dynasty":"宋代","title":"高闲"}
{"author":"王禹偁","content":"汉主寿山称万岁，玄宗佳节号千秋。吾皇别享无疆福，百姓欢呼动九州。","dynasty":"宋代","title":"寿宁节祝圣寿"}
{"author":"王禹偁","content":"净邠霜髭展旧真，自疑容貌是前身。僧中独守三千戒，诗里闲销七十春。僻寺藓深人少到，故山云好梦归频。禅斋近日谁还往，祗有西垣放逐臣。","dynasty":"宋代","title":"赠朗上人"}
{"author":"王禹偁","content":"庄周浪说华封祝，汉帝虚传嵩岳声。争似寿宁嘉节日，千门万户愿长生。","dynasty":"宋代","title":"寿宁节祝圣寿"}
{"author":"王禹偁","content":"马穿山径菊初黄，信马悠悠野兴长。万壑有声含晚籁，数峰无语立斜阳。棠梨叶落胭脂色，荞麦花开白雪香。何事吟余忽惆怅，村桥原树似吾乡。","dynasty":"宋代","tags":"古诗三百首，秋天，写景，思乡","title":"村行"}
{"author":"王禹偁","content":"谪居岁云暮，晨起厨无烟。赖有可爱日，悬在南荣边。高舂已数丈，和暖如春天。门临商於路，有客憇檐前。老翁与病妪，头鬓皆皤然。呱呱三儿泣，惸惸一夫鳏。道粮无斗粟，路费无百钱。聚头未有食，颜色颇饥寒。试问何许人，答云家长安。去年关辅旱，逐熟入穰川。妇死埋异乡，客贫思故园。故园虽孔迩，秦岭隔蓝关。山深号六里，路峻名七盘。襁负且乞丐，冻馁复险艰。唯愁大雨雪，殭死山谷间。我闻斯人语，倚户独长叹。尔为流亡客，我为冗散官。左宦无俸禄，奉亲乏甘鲜。因思筮仕来，倏忽过十年。峨冠蠹黔首，旅进长素餐。文翰皆徒尔，放逐固宜然。家贫与亲老，睹翁聊自宽。","dynasty":"宋代","title":"感流亡"}
{"author":"王禹偁","content":"长愁风雨暗离披，醉遶吟搅得几时。唯有流莺偏称意，夜来偷宿最繁枝。","dynasty":"宋代","title":"杏花"}
{"author":"王禹偁","content":"秋光虽寂澹，幽兴入诗家。篱暗螀啼菊，园荒蚁上茄。围棋知日影，理发见霜华。向晓儿童喜，溪僧遗晚瓜。","dynasty":"宋代","title":"秋居幽兴"}
{"author":"王禹偁","content":"汾阳饱经术，赋性甚坦率。在昔举神童，广场推杰出。尚书诵在口，何论落自笔。总角取科名，弱冠纡缨绂。早佐湘阴幕，汉鼎入周室。失志罢屠龙，佯狂遂扪虱。周行亦黾勉，吏隐多放逸。滑稽东方朔，图画王摩诘。古文识科斗，奥学辨萍实。字穷苍颉本，篆证阳冰失。王绩醉为乡，伯伦居无匹。俸钱乏一囊，宦路从三黜。朱衣多不着，白发仍慵栉。渐老羁旅年，方见升平日。忽以伎术召，此意殊郁郁。放口忤无须，何门求造膝。遁逃终见捕，谴逐道中卒。遗孤落闾阎，荒冢鸣蟋蟀。手泽渐难求，谁家耀箱帙。投吊焚此诗，九原应有物。","dynasty":"宋代","title":"五哀诗故国子博士部公"}
{"author":"王禹偁","content":"讨情不负齐安郡，杜牧掌年与我齐。","dynasty":"宋代","title":"残句：讨情不负齐安郡"}
{"author":"王禹偁","content":"郡城无大小，雉堞皆有楼。其间著名者，不过十数州。吹箫事辽敻，仙迹难寻求。庾公在九江，缔构何风流。谢守镇宣城，叠嶂名有由。东阳敞八咏，吾闻沈隐侯。白雪架郢中，调高难和酬。黄鹤倚鄂渚，仙去事悠悠。赞皇谪滁上，作赋怀嵩丘。楼居出俗态，泽国多胜游。好景不遇人，安得名存留。齐安古郡废，移此清江头。筑城随山势，屈曲复环周。兹楼最轩豁，旷望西北陬。武昌地如掌，天末入双眸。平远无林木，一望同离娄。山形如八字，会合势相勾。三国事既远，六朝名亦休。近从唐末来，争夺互仇雠。斯楼备矢石，此地控咽喉。终朝望烽燧，连岁事戈矛。可怜好诗地，黄冈压上游。儒冠假郡印，践更若公邮。况多办职吏，谁肯恣吟讴。伊余何为者，窃慕骚人俦。两朝掌文翰，十年侍冕旒。去岁出西掖，谪居抱穷愁。日日江楼上，风物得冥搜。何人名月波，此义颇为优。西南新桂魄，初上悬玉钩。晓濑清且浅，漂荡影沉浮。三五金波满，夜光如暗投。骊龙弄颔珠，晃朗照汀洲。澹台拔宝剑，碎璧斩长虬。冰轮晓入地，推下赤金球。阑干四五星，斜汉印清秋。谁家上元灯，儿戏刳{上艹下左舌下右瓜}{上艹下左娄下右瓜}。此景吟不出，谩使声呦呦。千里画图阔，四时时兴幽。野花媚宫缬，芳草铺碧紬。火云照沙浦，暴雨倾瓦沟。白乱芦花散，红殷蓼穗稠。檐冰垂若绠，雪片大于鸥。江蓠烟漠漠，官柳雨飕飕。舟子斜荡桨，牧童倒骑牛。水獭有时戏，江豚颇能泅。山鸟奏竽籁，落霞展衾裯。鱼网雪离离，酒旗风飂飂。旅怀虽自适，诗物奈相尤。右顾徐邈洞，精灵知在否。左瞰伍员庙，荒隙令人羞。楼中何所有，官酝湛蚍蜉。棋枰留客坐，琴调待僧抽。橘苞邻药鼎，诗笔间茶瓯。平生性幽独，寂寞谁献酬。官常己三黜，怀抱罹百忧。凭栏忆王粲，望阙同子牟。自甘成潦倒，无复事声猷。身世喻泡幻，衣冠如赘瘤。放意无何乡，谁分亲与仇。寓形朝籍中，毁誉任啁啾。君恩无路报，民瘼无术瘳。唯惭恋禄俸，未去耕田畴。题诗郡楼上，含毫思夷犹。功名非范蠡，何必泛扁舟。","dynasty":"宋代","title":"月波楼咏怀"}
{"author":"王禹偁","content":"古藤何樛蟠，低荫庶子泉。童童若青盖，挂在绝壁前。月穿波影碎，露滴岸声圆。晓笼使君醉，夜覆溪僧禅。昔之好事者，为作出偶然。人亡藤已朽，犹得声名传。我欲移青松，植向泉眼边。既图岁月久，复取节操全。所为亦一时，所期或千年。庶吾不朽名，长与偃盖悬。","dynasty":"宋代","title":"八绝诗垂藤盖"}
{"author":"王禹偁","content":"数里新萍夹岸莎，春来乘兴宿烟萝。随风蝴蝶颠狂甚，当路花枝采折多。绛节参差抽苦笋，翠钿狼籍撒圆荷。湖山满眼不休去，空羡渔翁雨一蓑。","dynasty":"宋代","title":"春晚游太和宫"}
{"author":"王禹偁","content":"关征市赋縻贤俊，谁爱此官为吏隐。将作晁丞于役时，婺女星临海边郡。黄绢辞高位尚卑，白华行洁身犹困。会待时来即并伸，也知道在终无闷。君不见路随含笑坐市中，屈身岂愧丹阳尹。又不见张生狂醉恋扬州，冬瓜堰下甘肥遁。此行况是奉皇华，收丈轻舠载一家。携瓶下岸买竹叶，挂席背风穿蓼花。霜晴震泽初尝橘，泉过惠山应试茶。虎溪晓云灵隐雪，钱塘夜潮照湖月。密排诗景在途中，旋吟新句教儿童。渐近金华见隼旟，五马来迎使者车。应知骥足暂拘绊，八咏楼开频启宴。醉中官妓乞歌诗，剡溪纸贵抄新词。他年谁献子虚赋，召入金门五云路。因思元白在江东，不似晁丞今独步。","dynasty":"宋代","title":"送晁监丞赴婺州关市之役"}
{"author":"王禹偁","content":"云里寒溪竹里桥，野人居处绝尘嚣。病来芳草生渔艇，睡起残花落酒瓢。闲把道书寻晚迳，静携茶鼎洗春潮。长洲懒吏频过此，为爱盘餐有药苗。","dynasty":"宋代","title":"题张处士溪居"}
{"author":"王禹偁","content":"西山薇蕨蜀山铜，可见夷齐与邓通。佞幸圣贤俱饿死，若无史笔等头空。","dynasty":"宋代","title":"读史记列传"}
{"author":"王禹偁","content":"药树吟多且握兰，蔼然公议满朝端。西垣罢直苍苔冷，南郡行春绿野宽。蒨旆出过应曜墓，棠阴潜上伏牺坛。乡心休梦峨眉雪，会顾青薄忆史丹。","dynasty":"宋代","title":"送田舍人出牧淮阳"}
{"author":"王禹偁","content":"熊耳如当出槛熊，仙姿孤秀压诸峰。采芝逋客怜贞质，化石佳人妬丽容。身上霓衣慵整顿，天边华盖会裁缝。嫦娥月里休相笑，万古应无窃药踪。","dynasty":"宋代","title":"和冯中允仙娥峰"}
{"author":"王禹偁","content":"经略十三州，东南帝不忧。二年辞玉砌，几夜梦珠旒。旌旆虽假适，江山是胜游。风谣随处采，民瘼尽心求。报国机钤密，供吟景象幽。煮茶溪畔寺，望月海边楼。步武思龙尾，琴书在鷁舟。听泉调玉轸，拂石试银钩。古画多收买，新诗寡和詶。酒醒闻瀑响，睡起见潮头。奉使时将久，归朝礼必优。一麾先出守，万户待封侯。遇主当宜贵，遗材亦合收。此身居下位，无路画良筹。已悔田园废，堪惊鬓发秋。凭谁念寒苦，祗自拟归休。僻甚陶元亮，贫过鲁仲由。品题殊不滥，清浊肯同流。复命期三接，陈诗说四愁。荐雄如有便，还解杀身酬。","dynasty":"宋代","title":"赠采访使合门穆舍人"}
{"author":"王禹偁","content":"黄黄真是小巫娥，买恐千金价不多。别母语娇空有泪，对人声颤未成歌。产从南国胜桃李，携去东山隐薜萝。滁上老郎无妓女，草玄读易拟如何。","dynasty":"宋代","title":"戏和寿州曾秘丞黄黄诗"}
{"author":"王禹偁","content":"红旆飘飘夺晓霞，御筵相送出京华。仲尼俎豆真儒者，郤縠诗书属将家。腰下已悬如斗印，门前看见筑堤沙。先朝学士期牵复，待草南阳入相麻。","dynasty":"宋代","title":"送南阳李太傅"}
{"author":"王禹偁","content":"年少辞荣自古稀，朝衣不着着斑衣。北堂侍膳侵星起，南亩催耕冒雨归。种竹野塘春昏脆，采兰幽涧露牙肥。伊予自是徒劳者，未得同寻旧钓矶。","dynasty":"宋代","title":"寄金乡张赞善"}
{"author":"王禹偁","content":"一枝丹桂谩成名，一片绯衫未是荣。赖有遗文在东观，直应千载气如生。","dynasty":"宋代","title":"哭同年罗著作"}
{"author":"王禹偁","content":"三月降霜花木死，九秋飞雪麦禾灾。虫蝗水旱霖淫雨，尽逐商山副使来。","dynasty":"宋代","title":"自嘲"}
{"author":"王禹偁","content":"年来复有事堪嗟，载笔商丘鬢欲华。酒好未陪红杏宴，诗狂多意刺桐花。","dynasty":"宋代","title":"残句：年来复有事堪嗟"}
{"author":"王禹偁","content":"庄周浪说华封祝，汉帝虚传嵩岳声。争似寿宁嘉节日，千门万户愿长生。","dynasty":"宋代","title":"寿宁节祝圣寿"}
{"author":"王禹偁","content":"潘岳花阴覆杏坛，门生参谒绛纱宽。西垣久望神仙侣，北部休夸父母官。雨屐送僧莎迳滑，夜棋留客竹斋寒。何时儤直来相伴，三入承明兴渐阑。","dynasty":"宋代","title":"赠浚仪朱学士"}
{"author":"王禹偁","content":"谁为东君掌青律，故将春日连人日。春日雨丝暖融融，人日雪花寒栗栗。雨雪寒暖苦不同，可比交情去就中。仲咸拥炉发歌咏，古风泪破浇漓风。人情离合古来有，召公初亦疑周公。汾阳临淮本雠隙，一旦分兵若亲戚。四公翻覆人不讥，各各操心为邦国。此外譸张多为己，反掌背面如千里。张耳陈余不忍言，魏其武安何足齿。我爱中庸君子心，心与人交淡如水。别有人间势利徒，一去一就随荣枯。西汉董贤方佞幸，孔光迎拜卑如奴。是时杨雄在东观，投阁欲死无人扶。有唐力士夫人死，朝士执丧如丧妣。是时李白放江边，憔悴无人供酒钱。小人之性何所似，真如蜂蝶并蝼蚁。寻春逐臭苟朝昏，岂顾松篁与兰茞。重君誓心一何极，涧底松兮陵上柏。涧松陵柏有朽时，我约君心无改易。","dynasty":"宋代","title":"和冯中戍炉边偶作"}
{"author":"王禹偁","content":"淮边为小郡，身世复何云。妻病无医药，儿痴废典坟。簪裳看似梦，俸禄薄如云。不作归耕计，何阶望致君。","dynasty":"宋代","title":"身世"}
{"author":"王禹偁","content":"青云岂望更翱翔，览照唯添鬓雪光。为郡自知无政术，归田犹拟拜封章。且眠锦帐趣兰省，终掩云关卧草堂。三入承明已过分，有何词笔敌长杨。","dynasty":"宋代","title":"酬高邮知军蒋殿丞见寄"}
{"author":"王禹偁","content":"　　黄冈之地多竹，大者如椽。竹工破之，刳去其节，用代陶瓦。比屋皆然，以其价廉而工省也。　　子城西北隅，雉堞圮毁，蓁莽荒秽，因作小楼二间，与月波楼通。远吞山光，平挹江濑，幽阒辽夐，不可具状。夏宜急雨，有瀑布声；冬宜密雪，有碎玉声。宜鼓琴，琴调虚畅；宜咏诗，诗韵清绝；宜围棋，子声丁丁然；宜投壶，矢声铮铮然；皆竹楼之所助也。　　公退之暇，被鹤氅衣，戴华阳巾，手执《周易》一卷，焚香默坐，消遣世虑。江山之外，第见风帆沙鸟，烟云竹树而已。待其酒力醒，茶烟歇，送夕阳，迎素月，亦谪居之胜概也。彼齐云、落星，高则高矣；井干、丽谯，华则华矣；止于贮妓女，藏歌舞，非骚人之事，吾所不取。　　吾闻竹工云：“竹之为瓦，仅十稔；若重覆之，得二十稔。”噫！吾以至道乙未岁，自翰林出滁上，丙申，移广陵；丁酉又入西掖；戊戌岁除日，新旧岁之交，即除夕。有齐安之命；己亥闰三月到郡。四年之间，奔走不暇；未知明年又在何处，岂惧竹楼之易朽乎！幸后之人与我同志，嗣而葺之，庶斯楼之不朽也！　　咸平二年八月十五日记。","dynasty":"宋代","tags":"古文观止，咏物，抒情","title":"黄冈竹楼记"}
{"author":"王禹偁","content":"一郡官闲唯副使，一年冷节是清明。春来春去何时尽，闲恨闲愁触处生。漆燕黄鹂夸舌健，柳花榆荚斗身轻。脱衣换得商山酒，笑把离骚独自倾。","dynasty":"宋代","tags":"清明节，谪居，无奈","title":"清明日独酌"}
{"author":"王禹偁","content":"莫道商山节候犀，晓来帘外半空枝。明朝落尽无蜂蝶，冷暖人情我最知。","dynasty":"宋代","title":"和仲咸杏花三绝句"}
{"author":"王禹偁","content":"今年寒食在商山，山里风光亦可怜。稚子就花拈蛱蝶，人家依树系秋千。郊原晓绿初经雨，巷陌春阴乍禁烟。副使官闲莫惆怅，酒钱犹有撰碑钱。","dynasty":"宋代","title":"寒食·今年寒食在"}
{"author":"王禹偁","content":"元老令终归葬日，有司重奏辍朝时。骈罗卤簿三公礼，告赴同盟五月期。何处更求廊庙器，是谁重作帝王师。商山副使偏垂泪，未报当年国士知。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"晓直银台作侍臣，暮为郎吏入埃尘。一生大抵如春梦，三黜何妨似古人。不称禁中批紫诏，犹教淮上拥朱轮。时清郡小应多暇，感泪君恩养病身。","dynasty":"宋代","title":"诏知滁州军州事因题二首"}
{"author":"王禹偁","content":"赐来三载锦囊盛，今日重看倍觉荣。元白当时皆谪宦，不闻将得御书行。","dynasty":"宋代","title":"急就章"}
{"author":"王禹偁","content":"非才误受帝恩深，报国空存一片心。命薄任从官进退，道孤难与众浮沉。日边信断无归梦，滁上公余且醉吟。劳寄新诗远相唁，野云何处望为霖。","dynasty":"宋代","title":"又和曾秘丞见赠"}
{"author":"王禹偁","content":"泠泠庶子泉，落落阳冰笔。云气势崩垂，龙蛇互蟠屈。峄山既劘灭，石鼓又缺失。唯兹数十字，遒劲倚云窟。模印徧华夷，流传耀缃帙。书诚一艺尔，小道讵可忽。乃知出人事，千古名不没。","dynasty":"宋代","title":"八绝诗阳冰篆"}
{"author":"王禹偁","content":"祖孙相望百年间，万石遗风庶可攀。新咏袴襦传□巷，旧栽桃李满淮山。林泉岂易留君住，鱼鸟真□□我闲。好纵斋航天上去，郎闱卿寺有虚班。","dynasty":"宋代","title":"送交代刘斐裁之大夫"}
{"author":"王禹偁","content":"滁民带楚俗，下俚同巴音。岁稔又时安，春来恣歌吟。接臂转若环，聚首丛如林。男女互相调，其词非奔淫。修教不易俗，吾亦弗之禁。夜阑尚未阕，其乐何愔愔。用此散楚兵，子房谋计深。乃知国家事，成败因人心。","dynasty":"宋代","title":"唱山歌"}
{"author":"王禹偁","content":"罢直金銮领一麾，依前憔悴咏江蓠。所嗟吾道关消长，岂为微躯系盛衰。尚愧临民为父母，终当学稼养妻儿。自怜此度辞京阙，犹胜商山副使时。","dynasty":"宋代","title":"诏知滁州军州事因题二首"}
{"author":"王禹偁","content":"甲观正储祥，群臣献寿觞。捧登金殿稳，深照赭袍光。环佩和仙乐，衣冠惹御香。玄天共悠久，碧海比灵长。葵藿心无异，鸳鸿翅有行。何当随近侍，同此祝无疆。","dynasty":"宋代","title":"乾明节观群臣上寿觞诗"}
{"author":"王禹偁","content":"迹去金銮殿，官移玉笋班。才高宁免妬，命薄不如闲。晓监悲华发，春醪慰病颜。为郎身渐老，自笑不归山。","dynasty":"宋代","title":"滁上谪居"}
{"author":"王禹偁","content":"鼓箕名本异，拊石意何同。吹击虽殊致，声音忽暗通。谁将嶰谷韵，潜合泗滨风。莫问补天主，休寻入海工。凤鸣应不辨，兽舞自难穷。古乐何人会，须知政在中。","dynasty":"宋代","title":"笙磬同音诗"}
{"author":"王禹偁","content":"小郡虽无事，常时亦有劳。坐衙衫强着，判案笔须操。眼病因求假，身闲更觉高。何当长似此，归去老蓬蒿。","dynasty":"宋代","title":"病假"}
{"author":"王禹偁","content":"君从婺女典嘉兴，我自滁阳到广陵。同被雪霜侵两鬓，独嗟官职是三丞。郡斋新养华亭鹤，乡信时逢建业僧。愿作入朝西道主，只看黄霸诏书徵。","dynasty":"宋代","title":"寄秀州冯十八礼丞同年"}
{"author":"王禹偁","content":"正向承明恋直庐，年来华发已侵梳。官清自比乘轩鹤，心小还同畏网鱼。西掖永怀王阁老，北门堪叹扈尚书。会当辞禄东陵去，数亩瓜田一柄锄。","dynasty":"宋代","title":"阁下咏怀"}
{"author":"王禹偁","content":"月宫同岁取丹枝，次第飞翔侍玉墀。出职未吟红药树，转官新入白云司。使权繁重虽无暇，曹局清闲合赋诗。不似谪官淮水上，鬓毛衰飒咏江蓠。","dynasty":"宋代","title":"送都官梁员外同年之江南转运"}
{"author":"王禹偁","content":"生死虽殊道义存，晓来襟袖有啼痕。只应知我方憔悴，时向商山入梦魂。","dynasty":"宋代","title":"哭同年罗著作"}
{"author":"王禹偁","content":"六街旌旆嚲虹蜺，仙仗参差羽卫齐。千步廊前班振鹭，百寻竿上揭金鸡。狴牢冷落停丹笔，郡国欢呼拆紫泥。凤阁旧臣期赦宥，免教长似触藩羝。","dynasty":"宋代","title":"南郊大礼诗"}
{"author":"王禹偁","content":"太岁在辛卯，九月万木落。是时太阴亏，占云臣道剥。王生出紫微，谴逐走商洛。扶亲又抱子，迤逦过京索。弊车载书史，病马悬囊橐。西都不敢住，空负香山约。閿乡正南路，秦岭峭如削。肩与碍巨石，十步三四却。妻孥亦徒步，碛砾不容脚。山店蓋木皮，烟火浑熏灼。夜深闻櫖贙虎，全家屡惊戄。山泉何萦回，切冽无桥彴。卸鞍引羸蹄，解袜事芒屩。晨澜发可监，朝涉胫如斮。商山六百里，天设皆岩崿。上洛在其中，狴牢曾未若。逐臣自可死，何必在远恶。刺史不我顾，古寺聊淹泊。卜居杂民甿，致养无精舂。知道由自宽，有亲强为乐。侧闻种先生，终南卧云壑。长沮既躬耕，元礼仍开学。王绩妇未娶，介洁翘孤鹤。之推母偕隐，教诲修天爵。诗情亦嗜酒，道气不服药。田衣剪荷芰，野饭烹茝蒻。雾豹泽文彩，冥鸿避矰缴。肯从羔雁聘，唯恐簪裾缚。如何宋右史，斥鷃议鵰鹗。玄纁与丹诏，恩礼诚非薄。仍敕京兆府，敦谕辞恭恪。先生恋板舆，纯孝心坚确。散发走烟峦，拜章谢恩渥。巨材犹在涧，大玉不出璞。使者遂空回，软轮何寂寞。贤母召徵君，庭责词嗃嗃。胡为事章句，漏名入街郭。府县污我山，胥徒噪吾幄。以兹近声利，安得成高邈。誓将徙穷谷，庶可逃喧浊。先生拜引过，为寿开樽杓。陶陶又熙熙，何啻闻竽龠。人传到迁客，面目敦慙怍。器小识不远，当年事头角。遭时得一第，游宦何龌龊。逐膻甚蚍蜉，斗耀同熠燿。宰邑乏弦歌，谏垣无謇谔。便蕃朱紫绶，僭忝丝纶阁。方号騤騤龙，已困狺狺{左犭右足}。待罪始知非，咄哉昧先觉。一聆高世行，罪发庸可擢。忍耻赋三章，尘埃寄寥廓。明年会恩宥，量移井蛙跃。靡暇谒南山，征途望西岳。黄河波汹涌，白迳苔班驳。中条围解县，五老烟龊龊。此焉为郡副，乌敢事陨获。笼禽幸未死，尚且谋饮啄。米呼村婢舂，樵雇山僮斫。喂马捽寒芜，看书爇秋箨。信口亦吟哦，放心无适莫。君恩已绝望，人事终难度。相府一张纸，唤起久屈蠖。诚知有梁栋，未忍弃榱桷。五城天上开，三殿云间卓。重取故衣冠，笼裹山猱玃。病翼得风云，坏墙劳赭垩。谏官与史氏，旧职聊羁络。举袖拂石螭，凝眸睨金雀。冥心想前事，一梦何挥矐。长恐先生闻，倚松成大噱。关中朋友来，遗我神仙作。繁华远客骑，铮鏦美人错。古澹啜鉶羹，文雅铿木铎。千言距百韵，旨趣何绰绰。孰念气如虹，翻然轻抵鹊。俊甚麻姑抓，快比屠门嚼。浑金岂在熔，尺璧宁施琢。愈风齐捧檄，忘味同闻乐。致之同怀袖，日夕芬兰若。褒我尘俗韵，铅刀化干镆。同声必有应，过实还疑谑。盛夸山中事，云屋张霞幕。兰芽含露采，石髓和烟酌。巢由泉涤耳，园绮芝盈握。有时上绝顶，星斗近可摸。下视尘世人，营营似螶{左虫右上少右中日右下小}。男儿既束发，出处岐路各。苟非秉陶钧，即去持矛槊。致主比唐虞，安边如卫霍。不尔为逸人，深居返吾朴。胡然自碌碌，名节日销铄。行年过半世，功业久圭勺。无术铸五兵，使民兴钱鎛。无材统六师，逐寇开沙漠。空言说王道，肆眼看人瘼。多慙指佞草，虚效倾心藿。一览大雅文，起予亦何博。况兹山野性，谟画昧方略。搔首谢朝簪，行将返耕凿。","dynasty":"宋代","title":"酬种放徵君一百韵"}
{"author":"王禹偁","content":"天子优贤是有唐，监湖恩赐贺知章。他年我若功成去，乞取南园作醉乡。","dynasty":"宋代","title":"南园偶题"}
{"author":"王禹偁","content":"泣辞明主挂冠簪，便约幽云老旧林。朝请罢来频期笏，田园归去只携琴。焚香静院当山色，晒药空庭避竹阴。一子得官三品禄，未饶疏傅有黄金。","dynasty":"宋代","title":"贺将作孔监致仕"}
{"author":"王禹偁","content":"谁种离离碎玉苗，晓楼吟望兴偏饶。白云作伴宜长在，红日无情已半销。聚映早霞明野寺，散随春水过溪桥。世间安得王摩诘，醉展霜缣把笔描。","dynasty":"宋代","title":"霁後望山中春雪"}
{"author":"王禹偁","content":"拜命辞台席，扶亲道更光。风流在东阁，优逸是南阳。治箧排宸翰，行衣带御香。袴襦编户暖，扇枕板舆凉。铃阁留僧饭，书斋着道装。遗踪寻耿邓，善政法龚黄。潭净秋收菊，郊平晓坐棠。未应淹郡国，即是复岩廊。一息同鹏鸟，重来浴凤皇。贰卿三十八，羞杀老冯唐。","dynasty":"宋代","title":"送礼部苏佉郎赴南阳"}
{"author":"王禹偁","content":"徒劳官职在天涯，一望家园一泪垂。不是虎丘多胜概，拂衣归去已多时。","dynasty":"宋代","title":"诗一首"}
{"author":"王禹偁","content":"诗战虽非敌，吟多偶自编。齐强侵北鄙，许败守东偏。犹恨多虚日，何妨且系年。龙媒难趁逐，驽驾赖驱牵。拙句传非梦，雄词纵自天。一嘲花灼灼，再咏雁翩翩。白雪终无继，洪崖谩拍肩。骖鸶元在汉，堕鼠不成仙。硎发锋鋩利，衡诚势力悬。石因良玉润，褧借锦衣鲜。糠籺豪家笑，鉶羹古味全。虎盐宜燕享，猴棘谩雕镌。我笔非江氏，君才比孟坚。岂劳开蒨旆，早合步花砖。重甚连城璧，精於万选钱。西江闻祖德，南国许名贤。夜阁调琴月，秋堂煮茗烟。淡交轻势利，孤达鄙荣迁。媚挹怀珠水，幽听喷玉泉。谪居叨属和，都志命迍邅。","dynasty":"宋代","title":"仲咸以多编成商於唱和集以二十韵诗相赠依韵"}
{"author":"王禹偁","content":"年来失职别金銮，身世漂沦鬓发残。贫藉俸钱犹典郡，老为郎吏是何官。开樽暂喜愁肠破，堆案仍劳病眼看。自笑不归田里去，谩将名姓挂朝端。","dynasty":"宋代","title":"自笑"}
{"author":"王禹偁","content":"赐来三载锦囊盛，今日重看倍觉荣。元白当时皆谪宦，不闻将得御书行。","dynasty":"宋代","title":"急就章"}
{"author":"王禹偁","content":"杀尽鸡豚唤劚畲，由来递互作生涯。莫言火种无多利，禾明年似乱麻。","dynasty":"宋代","title":"畲田词"}
{"author":"王禹偁","content":"滁阳领郡经三月，宝应游山始一回。屐齿免忧岩下折，簿书长苦案头堆。潾潾泉石吟魂健，漠漠烟岚病眼开。尽日引渠寻胜境，读碑搅篆扫苍苔。","dynasty":"宋代","title":"与嘉佑同游宝应寺"}
{"author":"王禹偁","content":"携家昼锦行，山驿接江城。使是皇华贵，人还故国荣。离筵青杏小，别夜子规鸣。鹦鹉洲边宿，无忘吊祢衡。","dynasty":"宋代","title":"送秦供奉自商州使鄂渚"}
{"author":"王禹偁","content":"愁霖百日思低迷，昨夜星辰似旧时。稼穑已伤忧客计，津梁全坏怯归期。丹河浪减沙痕涨，锦岭霜晴月影迟。喜霁未遑抽赋笔，劳君先惠碧云诗。","dynasty":"宋代","title":"仲咸以一秋苦雨两日忽晴以四韵见寄因次原韵"}
{"author":"王禹偁","content":"一戴朝簪已十年，半居谪宦半荣迁。壮心无复思行道，病眼唯堪学坐禅。醉谢陶公长欠酒，俸惭吾祖不言钱。白头郎署成何事，见拟休官自种田。","dynasty":"宋代","title":"朝簪"}
{"author":"王禹偁","content":"惟有南宫竇员外，为予垂泪閤门前。","dynasty":"宋代","title":"残句：惟有南宫竇员外"}
{"author":"王禹偁","content":"六里山中谪宦身，归来无路掌丝纶。阶前不见朱衣吏，堂上空辞白发亲。月入可堪茶作俸，雨多还怯桂为薪。懒求郡印缘何事，曾忝西垣侍从臣。","dynasty":"宋代","title":"幕次闲吟"}
{"author":"王禹偁","content":"使星躔次入长沙，晓别延英去路赊。数刻漏中承密旨，几重湖外奉皇华。山行马拂湘川石，寺宿僧供岳麓茶。回日期君直西掖，当阶红药正开花。","dynasty":"宋代","title":"送罗著作奉使湖湘"}
{"author":"王禹偁","content":"满窗疏韵伴吟声，别夜犹怜枕簟清。见说解梁难种植，此君相别若为情。","dynasty":"宋代","title":"别北窗竹"}
{"author":"王禹偁","content":"曾经烂漫濯吾缨，忍别潺湲月下声。便入红应染诗思，吟魂犹合数年清。","dynasty":"宋代","title":"别丹水"}
{"author":"王禹偁","content":"欲辞苍翠入尘嚣，把酒看山思寂寥。莫动移文苦相责，解梁闻说近中条。","dynasty":"宋代","title":"别商山"}
{"author":"王禹偁","content":"明朝欲别采芝翁，吟遶阶前苦竹丛。贬谪入山非美退，此中争敢逐冥鸿。","dynasty":"宋代","title":"别四皓庙"}
{"author":"王禹偁","content":"一堆红雪媚青春，惜别须教泪满巾。好在明年莫憔悴，校书兼是爱花人。","dynasty":"宋代","title":"别堂後海棠"}
{"author":"王禹偁","content":"商山留滞再经春，吟爱仙娥最出群。若有精灵念迁客，暂来河北作行云。","dynasty":"宋代","title":"别仙娥峰"}
{"author":"王禹偁","content":"小郡虽无事，常时亦有劳。坐衙衫强着，判案笔须操。眼病因求假，身闲更觉高。何当长似此，归去老蓬蒿。","dynasty":"宋代","title":"病假"}
{"author":"王禹偁","content":"年年多病转思山，终日呻吟簿籍间。叔夜养生休著论，陶潜难死只因闲。又移郡印三年调，未报君恩两鬓斑。安得便归田里去，松篁泉石掩迤关。","dynasty":"宋代","title":"病起思归"}
{"author":"王禹偁","content":"四十为郎非不偶，况曾提笔直瀛洲。明时遇主谁甘退，白发侵人自合休。梦得蹉跎因出郡，薜能诗什耻监州。春来病起思归甚，未敢飞章达冕旒。","dynasty":"宋代","title":"病起思归"}
{"author":"王禹偁","content":"□□漳滨几晦明，起扶藜杖试闲行。清泉□□□□□，□□□□□可惊。万壑松声□□□，□□□□□□□。□□□起沧洲趣，便欲投簪此濯缨。","dynasty":"宋代","title":"病起至幽谷二首"}
{"author":"王禹偁","content":"支公兼有董狐才，史传修成乙夜开。天子远酬丹诏去，高僧不出白云来。眉毫久别应垂雪，心印休传本似灰。若念重瞳欲相见，未妨西上一浮杯。","dynasty":"宋代","title":"寄赞宁上人"}
{"author":"王禹偁","content":"风雅荒凉信可悲，家声留得尽玄微。且欣丹穴一毛在，莫道沅江九肋稀。思苦也知关国政，官卑应为泄天机。他时迁客归朝去，拟觅琼瑶满袖归。","dynasty":"宋代","title":"和仲咸诗六首之二和回喻令诗集"}
{"author":"王禹偁","content":"薄宦苦流离，壮年心已衰。莺花愁不觉，风雨病先知。晓月晃竹屋，寒苔叠槿篱。无人慰幽寂，庭柳自低垂。","dynasty":"宋代","title":"春日官舍偶题"}
{"author":"王禹偁","content":"丈夫贵自奋，何必恃贻谋。当年功不立，古人重为忧。太师忠顺公，没世有余休。令子一何贤，耻随资荫流。碌碌奉朝请，帝恩何以酬。郁郁不快意，上章闻冕旒。愿为循良吏，未甘恩泽侯。天子嘉乃诚，锡命莅同州。同州古三辅，北望雄且优。诏条得以布，民瘼得以求。勿谓绮纨子，当有襦袴讴。诗云无忝尔，礼云必为裘。去去继旄节，免作将门羞。","dynasty":"宋代","title":"送陈侯之任同州"}
{"author":"王禹偁","content":"公署在山上，凿泉深且清。一杯水溜满，六月火云生。利物诚煁拜，投钱恶近名。饮之何以报，官况与诗情。","dynasty":"宋代","title":"堂前井"}
{"author":"王禹偁","content":"山云百日雨，山水十丈波。田畴与道路，一夕成江河。巨石大於鳖，吹转如蓬窠。夏旱既损麦，秋潦复无禾。津梁尽倾坏，商贩绝经过。斗米二百金，吾生将奈何。安敢比夷齐，愚圣不同科。应如元鲁山，饿死深山阿。","dynasty":"宋代","title":"秋霖二首"}
{"author":"王禹偁","content":"但存心里正，无愁眼下迟。若人轻着力，便是转身时。","dynasty":"宋代","title":"磨诗"}
{"author":"王禹偁","content":"郎署领制诰，十年未上坡。冯唐空潦倒，卫绾是谁何。犹赖紫垣直，聊遮白发多。归田未有计，村树绿婆娑。","dynasty":"宋代","title":"病中书事上集贤钱侍郎"}
{"author":"王禹偁","content":"禾头低映黍头昂，处处沟塍水面凉。村路扶携伙冻馁，里门嬉戏有丁黄。鸡豚入市溪鱼美，梨枣登盘社酒香。岁乐田家风景好，待君模写奏明光。","dynasty":"宋代","title":"次韵许推官行县道中纪事"}
{"author":"王禹偁","content":"一日复一日，悠悠任此生。所悲频谪宦，不是厌专城。有悔皆因禄，无凶未若耕。林泉何处好，终卜挂吾缨。","dynasty":"宋代","title":"滁上谪居"}
{"author":"王禹偁","content":"谁移琪树下仙乡，二月轻冰八月霜。若使寿阳公主在，自当羞见落梅妆。","dynasty":"宋代","title":"后土庙琼花诗"}
{"author":"王禹偁","content":"览照笑浮生，秋霜发数茎。才高空有气，官散即无荣。贫久心还乐，吟多骨亦清。他年文苑传，应不漏吾名。","dynasty":"宋代","title":"览照"}
{"author":"王禹偁","content":"飘飘粉翅和梅艳，细细香鬚伴柳丝。","dynasty":"宋代","title":"残句："}
{"author":"王禹偁","content":"讨情不负齐安郡，杜牧掌年与我齐。","dynasty":"宋代","title":"残句：讨情不负齐安郡"}
{"author":"王禹偁","content":"嵯峨高锁夕阳红，斜入吟窗秀色浓。六里青山长满眼，不劳云片学奇峰。","dynasty":"宋代","title":"夏云"}
{"author":"王禹偁","content":"年来不见祀圜丘，谪宦携亲叹白头。作赋有时悲鹏鸟，杀身无路学牺牛。非才岂合居台阁，归梦徒劳近冕旒。千载遭逢如未替，此身重见帝王州。","dynasty":"宋代","title":"南郊大礼诗"}
{"author":"王禹偁","content":"早折蟾宫第一枝，纶闱恩命苦何迟。久为俗吏殊无味，合掌王言亦有时。好继忠州文最盛，应嫌长庆格犹卑。他年莫忘中吴宰，六里山前歌紫芝。","dynasty":"宋代","title":"贺迤舍人新入西掖"}
{"author":"王禹偁","content":"通悴徐方蒨绶新，老莱衣服暂离身。家君莲幕开厅事，府帅金貂耀缙绅。戏马台荒春寂寞，斩蛇乡古树轮囷。公余应长吟滋味，好寄西垣寓直人。","dynasty":"宋代","title":"送光禄王寺丞通判徐方"}
{"author":"王禹偁","content":"雨株桃杏映篱斜，妆点商山副使家。何事春风容不得，和莺吹折数枝花。","dynasty":"宋代","title":"春居杂兴"}
{"author":"王禹偁","content":"除夜在天涯，共君同忆归。梦中倾寿酒，堂下着斑衣。腊雪通宵舞，梅花到处飞。更堪洞庭宿，愁思倍依依。","dynasty":"宋代","title":"除夜寄罗评事同年"}
{"author":"王禹偁","content":"玄象中台坼，皇家上相薨。大功铭玉铉，密事在金縢。无复同鱼水，空嗟失股肱。若言丰沛旧，陪葬近长陵。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"谁信人间是与非，进须行道退忘机。卦逢大壮羝羊困，乡入无何蛱蝶飞。泽畔衣裳兰作佩，山中生计竹为扉。饥肠已共夷齐约，一曲高歌去采薇。","dynasty":"宋代","title":"放言"}
{"author":"王禹偁","content":"数声飞电响鸣鞘，香袅金炉映赭袍。王母亲承玉皇诏，年年今日进蟠桃。","dynasty":"宋代","title":"寿宁节祝圣寿"}
{"author":"王禹偁","content":"登龙曾入少年场，锡宴琼林醉御觞。争戴满头红烂熳，至今犹杂桂枝香。","dynasty":"宋代","title":"杏花"}
{"author":"王禹偁","content":"杜甫且为诗宰相。","dynasty":"宋代","title":"残句：杜甫且为诗宰相"}
{"author":"王禹偁","content":"大家齐力劚孱颜，耳听田歌手莫闲。各愿种成千百索，豆萁禾穗满青山。","dynasty":"宋代","title":"畲田词"}
{"author":"王禹偁","content":"霏霏连昼复连宵，红药苍苔也寂寥。唯有御沟堤畔柳，拂檐遮槛不胜娇。","dynasty":"宋代","title":"省中苦雨"}
{"author":"王禹偁","content":"年来恩例得量移，只合高歌不合悲。清长盈虚存大易，东南西北有先师。未抛轩冕终妨道，偶见林泉且赋诗。何事阌乡住三日，吟情难拾竹边池。","dynasty":"宋代","title":"阌乡县留题陶氏林亭"}
{"author":"王禹偁","content":"郡僚方贺正，独宿太湖棱。阶下羞为吏，船中祗载僧。折梅和薄雪，煮茗对孤灯。应笑排衙早，寒靴踏晓冰。","dynasty":"宋代","title":"除夜寄罗评事同年"}
{"author":"王禹偁","content":"荒台隐层碧，云磴踰百尺。攀萝试一上，依然有遗迹。掌舒旧砌平，屏卓诸峰直。凭高聊写望，孤怀念乡国。长安不可见，但对金乌赤。倾尽葵藿心，庶免浮云隔。","dynasty":"宋代","title":"八绝诗望日台"}
{"author":"王禹偁","content":"祗为忧民感上玄，玉京今日集群仙。更教添注吾君寿，直过人皇万八千。","dynasty":"宋代","title":"寿宁节祝圣寿"}
{"author":"王禹偁","content":"比邻有闲园，瓦砾杂荆杞。未尝动耕牛，但见牧群豕。今夏赤旱天，斲琢谁家子。播种甚莽卤，苗稼安能起。秋来连月雨，迤门昼不启。新晴一携杖，出户聊徙倚。重到田中立，黍稷何薿薿。吐穗欲及肩，鸟雀声亦喜。力穑乃有秋，斯言不虚矣。向使懒种植，荒榛殊未已。有书闲不读，为学还如此。","dynasty":"宋代","title":"观邻家园中种黍示嘉佑"}
{"author":"王禹偁","content":"小仆如猿狖，贫家备指呼。未堪随马足，已惯典鱼须。时洗尘侵砚，闲收雨滴图。归田如有计，留负酒胡卢。","dynasty":"宋代","title":"青猿"}
{"author":"王禹偁","content":"山州过夏如山寺，销尽机尘见道心。","dynasty":"宋代","title":"残句：山州过夏如山寺"}
{"author":"王禹偁","content":"琼华消散暖风来，多费阳春白雪才。守道也知心下乐，流年争奈鬢边催。君愁离别烟花好，我待量移翅羽开。渐老分飞更堪惜，海棠凋尽始应回。","dynasty":"宋代","title":"酬仲咸雪霁春融偶题见寄之什"}
{"author":"王禹偁","content":"三入承明已七年，自惭踪迹久妨贤。吾子几时归凤阁，病夫方欲买渔船。季路旨甘知已矣，潘安毛鬓更皤然。举人自代何由得，归去东臯种黍田。","dynasty":"宋代","title":"书怀简孙何丁谓"}
{"author":"王禹偁","content":"天王出震还海清，奎星灿灿昭文明。诏令郡国页多士，大张珠网罗群英。皇情孜孜终不倦，日斜犹御金銮殿。宦柳低笼三月烟，炉香飞入千人砚。麻衣皎皎光如雪，一一重瞳亲鉴别。孤寒得硌荷君恩，聚首唯言尽臣节。小臣踪迹本尘泥，登科曾赋御前题。屈指方经五六载，如今已上青云梯。位列谏官无一语，自问将何报明主。应制非才但泪垂，强作登歌歌舜禹。","dynasty":"宋代","title":"应制皇亲试贡士歌"}
{"author":"王禹偁","content":"百年身世片时间，况是多愁鬓早斑。贫有琴书聊自乐，贵无功业未如闲。波平南浦堪垂钓，日满东窗尚掩关。只为慈亲忆归去，商山不隐隐何山。","dynasty":"宋代","title":"遣兴"}
{"author":"王禹偁","content":"献岁在商州，依然想旧游。前年捧玉册，此日对珠旒。御酒尧樽畔，仙韶舜殿头。自惭非贾傅，宣室讵重求。","dynasty":"宋代","title":"元日作"}
{"author":"王禹偁","content":"吏隐宁陵县，琴堂枕古河。家山隔江远，风雨过船多。假日亲寻药，公庭自种莎。相逢如旧识，执手动劳歌。","dynasty":"宋代","title":"寄宁陵陈长官"}
{"author":"王禹偁","content":"南过高车岭，川原似掌平。峰峦开画障，畎亩列棋枰。帝女柔桑绿，王孙野莫生。提壶催我醉，戴胜劝人耕。商岭堪携妓，丹河好濯缨。盖圆松影密，鞭乱竹根狞。勃勃畲田气，磷磷水磑声。野桃谁是主，山鸟不知名。欲舞宁无蝶，思歌亦有莺。官闲春日永，担酒此中行。","dynasty":"宋代","title":"春游南静川"}
{"author":"王禹偁","content":"西汉十二帝，孝文最称贤。百金惜人力，露台草芊眠。千里却骏骨，鸶旗影迁延。上林慎夫人，衣短无花钿。细柳周将军，不拜容櫜鞬。霸业固以盛，帝道或未全。贾生多谪宦，邓通终铸钱。谩道膝前席，不如衣後穿。使我千古下，览之一泫然。赖有佞幸传，贤哉司马迁。","dynasty":"宋代","title":"读汉文纪"}
{"author":"王禹偁","content":"严配郊兵展教思，质文参酌礼无违。大羹味薄牲牷洁，至乐声和凤鸟飞。黄道月斜风细细，紫坛天晓露霏霏。可怜此夜商山客，画尽炉灰泪满衣。","dynasty":"宋代","title":"南郊大礼诗"}
{"author":"王禹偁","content":"诏修僧史浙江滨，万卷书中老一身。赴阙尚留支遁马，援毫应待仲尼麟。溟蒙雪影松窗晓，狼籍苔花竹院春。还许幽斋暂相访，却惭陶令满衣尘。","dynasty":"宋代","title":"赠赞宁大师"}
{"author":"王禹偁","content":"闻步花砖喜复悲，所悲君较十年迟。银台晓入批丹诏，铜镜秋开镊白髭。宫锦细袍宣与着，内闲骄马赐来骑。家门记得咸通事，莫忘论兵夜召时。","dynasty":"宋代","title":"贺毕翰林"}
{"author":"王禹偁","content":"使星躔次入长沙，晓别延英去路赊。数刻漏中承密旨，几重湖外奉皇华。山行马拂湘川石，寺宿僧供岳麓茶。回日期君直西掖，当阶红药正开花。","dynasty":"宋代","title":"送罗著作奉使湖湘"}
{"author":"王禹偁","content":"唐虞得良弼，姬孔是前身。尼丘钟骨骼，嵩狱舆精神。","dynasty":"宋代","title":"残句：唐虞得良弼"}
{"author":"王禹偁","content":"迁谪独熙熙，襟怀自坦夷。孤寒明主信，清直上天知。消息还依道，生涯只在诗。惟尚谕山水，讵敢咏江蓠。偶叹劳生事，因思志学时。读书方睹奥，下笔便搜奇。赋格欺鹦鹉，儒冠薄駿鸃。耕桑都不事，园井未曾窥。必欲缣缃富，宁教杼轴纰。光阴常矻矻，交友尽偲偲。步骤依班马，根源法孔姬。收萤秋不倦，刻鹄夜忘疲。流辈多相许，时贤亦见推。叨荣偕计吏，滥吹谒春司。仆瘦途中病，驴寒雪里骑。空拳入场屋，拭目看京师。技癢初调箭，锋銛欲试锥。甲科登汉制，内殿识尧眉。数刻愁晡矣，三题亦勉之。先鸣输俊彦，上第遂参差。罢举身何托，还家命自奇。唯慙亲倚户，敢望嫂停炊。竭力求甘旨，终朝走路歧。贪希仲由米，多废董生帷。丹桂何时折，孤蓬逐吹移。知怜无国士，志气自男儿。季子貂裘敝，狂生刺字隳。广场重考覆，蹇步载驱驰。明代宁甘退，青云暗有期。礼闱冠多士，御试拜丹墀。泽雾宁慙豹，抟风肯伏雌。重瞳念孤迹，一第忝鸿私。得告还乡贵，除官佐邑卑。折腰称小吏，矩步慎初资。枳棘心何恨，松筠操自持。及亲家有养，事长礼无亏。铜墨官常改，烟霄雨露垂。县花聊主管，寺棘且羁縻。吴郡包山侧，长洲巨海湄。万家呼父母，百里抚惸嫠。敢起徒劳叹，长忧窃禄嗤。宦途甘碌碌，官业亦孜孜。政事还多暇，优游甚不羁。村寻鲁望宅，寺认馆娃基。西子留香迳，吴王有剑池。狂歌殊不厌，酒兴最相宜。草织登山履，蒲纫挽舫{左糹右支}。果酸尝橄榄，花好插蔷薇。震泽柑包火，松江鱠缕丝。三年无异政，一篋有新词，多恋南园卧，俄从北阕追。呈材真朴樕，召对立茅茨。载笔居三馆，登朝忝拾遗。紫泥天上降，朱绂御前披。侍从殊为贵，图书颇自怡。史才媿班固，谏笔谢辛毗。拟把微躯杀，慙将厚禄尸。安边上章疏，端拱献箴规。精鉴逢英主，知怜是首夔。赓歌才不称，掌诰笔难摛。制历无多事，词头每怯迟。繁阴温室树，清吹万年枝。青琐霞光透，苍苔露片萎。御香飘砚席，宫叶落缨緌。看浴池心凤，闲扪殿角螭。上林花掩映，仙掌露淋漓。对近瞻旒冕，班清辟虎貔。宫帘垂翡翠，御水动涟漪。纪号年淳化，朝元月建寅。摄官捧宝册，祝寿执樽彝。表案行低折，宫悬听肃祗。德音王泽润，谦柄斗杓撝。贵接臯夔步，深窥龙凤姿。策勋何烜赫，赐紫更萎蕤。蚊力山难负，鹈梁翼易滋。论功惭八柱，受服欲三褫。只虑殃将至，曾无事可裨。趁朝空俯伛，退食自逶迤。更直当春好，横行隔宿咨。内朝长得对，驾幸每教随。琼苑观云稼，金明阅水嬉。赏花临凤沼，侍钓立鱼坻。拂面黄金柳，酡颜白玉卮。分题宣险韵，翻势得仙棋。竟举窥天管，争燃煮豆萁。恨无才应副，空有表虔祈。睿睠偏称赏，天颜极抚绥。中官赐文字，院吏捧巾綦。遭遇诚堪惜，功名窃自悲。请缨无壮志，视草亦何为。未献东封倾，空镌北岳碑。深惭专俎豆，长欲议边陲。但可怀骄子，何须斩谷蠡。胸中贮兵甲，堂上有熊羆。成败观千古，施张在四维。兼磨断佞剑，疑树直言旗。遇事难缄默，平居疾喔咿。无权逐鸟雀，俛首任狐狸。廷尉专刑煞，词臣益等衰。五花仪久废，三尺法聊施。书命酋无谄，评刑肯有欺。厚诬凌近侍，内乱疾妖尼。丹笔常无赦，金科了不疑。拜章期悟主，引法更防谁。萋斐终无已，雷霆遂赫斯。如弦伤訐直，投杼觅瑕疵。众乐金须化，群排柱不支。佞灌回北斗，谗舌簸南箕。阙下羊杨险，朝端虎尾危。道孤贻众怒，责薄赖宸慈。西掖除三字，南山佐一麾。苍黄麝满面，挥洒涕交赜。目断九重阙，魂销八达逵。尊亲远扶侍，兄弟尽流离。秦领偏巉绝，商於更险巘。吾庐何处是，我马忽长辞。六里山苍翠，丹河浪渺瀰。分封思卫鞅，割地意张仪。懒读三间传，空寻四皓祠。畲烟浓似瘴，松雪白如梨。坏舍床铺月，寒窗砚结澌。振书衫作拂，解带竹为椸。呼仆泥茶龟，从僧借药筛。钟愁上寺起，角怨水门吹。旧友谁青眼，新秋出白髭。烟岚晴郁郁，风雨夜飔飔。我过徒三省，吾生自百罹。初来闻旅雁，不觉见黄鹂。市井採山菜，房廊蓋木皮。野花红烂漫，山草碧褵褷。副使官资冷，商州酒味醨。尾因求食掉，角为触藩羸。有梦思红药，无心採紫芝。瘦妻容惨戚，稚子泪涟洏。暖怯蛇穿壁，昏忧虎入篱。松根燃夜烛，山蕨助朝饥。岂独堂亏养，还忧地乏医。跡飘萍渤澥，亲老日崦嵫。阁下辞巢凤，山中伴野麋。风欺秀林木，云隔向阳葵。屈产遭弩马，丹山困嚇鸱。悔须分黑白，本合混妍媸。自此韬馀刃，终当学钝追鎚。穷通皆有数，得丧又奚悲。自愿才何者，空怜道在兹。宣尼酋削伐，大禹亦胼胝。用去当如虎，投来且禦魑。避风聊戢翼，得水会扬鬐。琴酒图三乐，诗章效四谁。角鬚从典卖，貂尾任倾欹。兀兀拖腸鼠，悠悠曳尾龟。北窗寻蛱蝶，南岸看鸬鹚。山翠楼频上，云生杖独搘。篥闲留晓魄，檐暖负冬曦。松柏寒仍翠，琼瑶涅不缁。望谁分曲直，祇自仰神祇。吾道宁穷矣，斯文未已而。狂吟何所益，孤愤曳黄陂。","dynasty":"宋代","title":"谪居感事"}
{"author":"王禹偁","content":"郡城无大小，雉堞皆有楼。其间著名者，不过十数州。吹箫事辽敻，仙迹难寻求。庾公在九江，缔构何风流。谢守镇宣城，叠嶂名有由。东阳敞八咏，吾闻沈隐侯。白雪架郢中，调高难和酬。黄鹤倚鄂渚，仙去事悠悠。赞皇谪滁上，作赋怀嵩丘。楼居出俗态，泽国多胜游。好景不遇人，安得名存留。齐安古郡废，移此清江头。筑城随山势，屈曲复环周。兹楼最轩豁，旷望西北陬。武昌地如掌，天末入双眸。平远无林木，一望同离娄。山形如八字，会合势相勾。三国事既远，六朝名亦休。近从唐末来，争夺互仇雠。斯楼备矢石，此地控咽喉。终朝望烽燧，连岁事戈矛。可怜好诗地，黄冈压上游。儒冠假郡印，践更若公邮。况多办职吏，谁肯恣吟讴。伊余何为者，窃慕骚人俦。两朝掌文翰，十年侍冕旒。去岁出西掖，谪居抱穷愁。日日江楼上，风物得冥搜。何人名月波，此义颇为优。西南新桂魄，初上悬玉钩。晓濑清且浅，漂荡影沉浮。三五金波满，夜光如暗投。骊龙弄颔珠，晃朗照汀洲。澹台拔宝剑，碎璧斩长虬。冰轮晓入地，推下赤金球。阑干四五星，斜汉印清秋。谁家上元灯，儿戏刳{上艹下左舌下右瓜}{上艹下左娄下右瓜}。此景吟不出，谩使声呦呦。千里画图阔，四时时兴幽。野花媚宫缬，芳草铺碧紬。火云照沙浦，暴雨倾瓦沟。白乱芦花散，红殷蓼穗稠。檐冰垂若绠，雪片大于鸥。江蓠烟漠漠，官柳雨飕飕。舟子斜荡桨，牧童倒骑牛。水獭有时戏，江豚颇能泅。山鸟奏竽籁，落霞展衾裯。鱼网雪离离，酒旗风飂飂。旅怀虽自适，诗物奈相尤。右顾徐邈洞，精灵知在否。左瞰伍员庙，荒隙令人羞。楼中何所有，官酝湛蚍蜉。棋枰留客坐，琴调待僧抽。橘苞邻药鼎，诗笔间茶瓯。平生性幽独，寂寞谁献酬。官常己三黜，怀抱罹百忧。凭栏忆王粲，望阙同子牟。自甘成潦倒，无复事声猷。身世喻泡幻，衣冠如赘瘤。放意无何乡，谁分亲与仇。寓形朝籍中，毁誉任啁啾。君恩无路报，民瘼无术瘳。唯惭恋禄俸，未去耕田畴。题诗郡楼上，含毫思夷犹。功名非范蠡，何必泛扁舟。","dynasty":"宋代","title":"月波楼咏怀"}
{"author":"王禹偁","content":"此境一何醇，熙熙别得春。有声皆俗格，无梦是天真。壁上登山屐，床头漉酒巾。轻轻龟喘息，苒苒蝶精神。滞寂通禅理，无何等道人。曲肱高胜枕，藉草软于茵。吟苦魂初瞑，杯酣味更珍。觉知身是幻，静与死为邻。酷恨巢檐燕，生憎欸户宾。功成归展转，先兆自嚬呻。不入荣名客，还宜放逐臣。东窗一丈日，且作自由身。","dynasty":"宋代","title":"睡"}
{"author":"王禹偁","content":"莫道商山节候犀，晓来帘外半空枝。明朝落尽无蜂蝶，冷暖人情我最知。","dynasty":"宋代","title":"和仲咸杏花三绝句"}
{"author":"王禹偁","content":"谬因文字立虚名，寓直金銮冒宠荣。两度黜官谁是援，二毛侵鬓自堪惊。宫花谩役春来梦，山蕨聊供醉後羹。身外浮华尽闲物，不将穷达问君平。","dynasty":"宋代","title":"又和曾秘丞见赠"}
{"author":"王禹偁","content":"一枝丹桂谩成名，一片绯衫未是荣。赖有遗文在东观，直应千载气如生。","dynasty":"宋代","title":"哭同年罗著作"}
{"author":"王禹偁","content":"大燕引新雏，小鸦哺老乌。青青树木间，禽鸟声欢娱。我携二稚子，东园撷春蔬。可以奉晨羞，采采供贫厨。非肉诚不饱，割身实无余。缅怀宋阁老，同日出京都。谪宦不携家，留妻事老姑。块然武当下，此乐固亦无。","dynasty":"宋代","title":"携稚子东园刈菜因书触目兼寄均州宋四阁长"}
{"author":"王禹偁","content":"宦途漂荡似浮萍，又到棠阴邵伯城。亲老转添衰鬓白，妻儿犹免智囊生。状元馆谷如无倦，副使量移岂系程。吾道不拘官冷暖，唯君应合出郊迎。","dynasty":"宋代","title":"将及陕郊先寄孙状元"}
{"author":"王禹偁","content":"吏隐宁陵县，琴堂枕古河。家山隔江远，风雨过船多。假日亲寻药，公庭自种莎。相逢如旧识，执手动劳歌。","dynasty":"宋代","title":"寄宁陵陈长官"}
{"author":"王禹偁","content":"谪居岁云暮，晨起厨无烟。赖有可爱日，悬在南荣边。高舂已数丈，和暖如春天。门临商於路，有客憇檐前。老翁与病妪，头鬓皆皤然。呱呱三儿泣，惸惸一夫鳏。道粮无斗粟，路费无百钱。聚头未有食，颜色颇饥寒。试问何许人，答云家长安。去年关辅旱，逐熟入穰川。妇死埋异乡，客贫思故园。故园虽孔迩，秦岭隔蓝关。山深号六里，路峻名七盘。襁负且乞丐，冻馁复险艰。唯愁大雨雪，殭死山谷间。我闻斯人语，倚户独长叹。尔为流亡客，我为冗散官。左宦无俸禄，奉亲乏甘鲜。因思筮仕来，倏忽过十年。峨冠蠹黔首，旅进长素餐。文翰皆徒尔，放逐固宜然。家贫与亲老，睹翁聊自宽。","dynasty":"宋代","title":"感流亡"}
{"author":"王禹偁","content":"吏胥围绕簿书堆，病眼昏昏素发垂。已觉文章无用处，不归田里待何时。两衙决事官差我，五日延英诏问谁。赖有古人踪迹在，只应蘧宁是吾师。","dynasty":"宋代","title":"公退言怀"}
{"author":"王禹偁","content":"勤王修岁贡，晚驾过郊原。蔽芾余千本，青葱共一园。芽新撑老叶，土软迸深根。舌小侔黄雀，毛狞摘绿猿。出蒸香更别，入焙火微温。采近桐华节，生无谷雨痕。缄縢防远道，进献趁头番。待破华胥梦，先经阊阖门。汲泉鸣玉甃，开宴压瑶罇。茂育知天意，甄收荷主恩。沃心同直谏，苦口类嘉言。未复金銮召，年年奉至尊。","dynasty":"宋代","title":"茶园十二韵"}
{"author":"王禹偁","content":"且留重戴士风多。","dynasty":"宋代","title":"残句："}
{"author":"王禹偁","content":"谪居人事慵，幽兴与谁同。僧到烹秋菌，儿啼索草虫。扫苔留嫩绿，写叶惜残红。岁晏琴罇好，篱边有菊丛。","dynasty":"宋代","title":"秋居幽兴"}
{"author":"王禹偁","content":"商山五百五十日，若比昔贤非滞留。试看江陵元相国，四年移得向通州。","dynasty":"宋代","title":"量移自解"}
{"author":"王禹偁","content":"山云漠漠雨霏霏，正是骚人唱和时。谪宦惭无贾生赋，愁霖合有谢公诗。已妨步月尘凝榭，恐误登高菊满篱。且喜宾筵得同道，不为篇什欲何为。","dynasty":"宋代","title":"唱和暂停霖淫复作因书四韵呈仲咸兼简宋从事"}
{"author":"王禹偁","content":"合崖何嵌崆，湫水何浺瀜。瀛污暨积潦，滞泥不朝宗。有时见鬼怪，无人荐王公。止可饮麋鹿，未尝产蛟龙。山甿自神之，祠祀众口同。今春商於旱，太守职忧农。先请境内山，熊耳有如聋。乃迎是湫水，盈乎素缶中。州民与郡吏，觋女杂巫童。朝祈又夕祷，拜起虔且恭。馨炉复茵爵，牲币洁而丰。适与天雨会，三日势蒙蒙。致谢送水归，尽礼有始终。水旱蓋定数，灾祥与政通。傅岩道丧久，咄尔贪天功。","dynasty":"宋代","title":"合崖湫"}
{"author":"王禹偁","content":"贾谊因才逐，桓谭以谶疏。古今常似此，吾道竟何如。","dynasty":"宋代","title":"偶题三首"}
{"author":"王禹偁","content":"健羡鱼台景最奇，鲍参军到语多时。波平绿野悬鱼网，木脱空城露酒旗。锦掷鲜鳞红拨刺，雪翘寒鹭白褵褷。仍夸县尹风骚客，应有秋来唱和诗。","dynasty":"宋代","title":"寄鱼台主簿傅翱"}
{"author":"王禹偁","content":"泽畔骚人正憔悴，道旁山鬼莫揄揶。","dynasty":"宋代","title":"残句：泽畔骚人正憔悴"}
{"author":"王禹偁","content":"世网婴缠不自由，可怜匏系又萍流。忽从清洛南边郡，移向黄河北岸州。命薄我甘闲副使，道孤君是假诸侯。解梁去此无多地，时寄新诗慰客愁。","dynasty":"宋代","title":"留别仲咸"}
{"author":"王禹偁","content":"紫微新命旧交游，报到商於寂寞州。天上共分三字贵，山中全减贰车愁。抛离红药心无恨，弹拂金貂舞不休。最喜吾家有余庆，凤毛还直凤池头。","dynasty":"宋代","title":"贺三舍人新入西掖"}
{"author":"王禹偁","content":"楮冠布褐皂纱巾，曾忝西垣寓直人。此际暂披因假日，如今长着见闲身。濯缨未识三湘水，漉酒空经六里春。不为行香着朝服，贰车谁信旧词臣。","dynasty":"宋代","title":"道服"}
{"author":"王禹偁","content":"转输争合滞才华，急诏重乘上汉查。继我已吟红药树，劝君曾赋海棠花。词随健笛光纶诰，诗落成都灿绮霞。应笑同时东观客，商於憔悴似长沙。","dynasty":"宋代","title":"寄冯舍人"}
{"author":"王禹偁","content":"鼓声猎猎酒醺醺，斫上高山入乱云。自种自收还自足，不知尧舜是吾君。","dynasty":"宋代","title":"畲田词"}
{"author":"王禹偁","content":"满院匀开似赤城，帝乡齐点上元灯。感伤纶阁多情客，珍重维扬好事僧。酌处酒杯深蘸甲，折来花朵细含棱。老郎为郡辜朝寄，除却吟诗百不能。","dynasty":"宋代","title":"芍药诗"}
{"author":"王禹偁","content":"碧洞何眈眈，呀然倚山根。朝云出如呕，暮云归如吞。大块气不死，兹为玄牝门。怪石攡左右，势若貙虎蹲。旁行数十步，漆黑不可扪。安得鞭烛龙，为吾前驰奔。寻尽神仙窟，一一知其源。","dynasty":"宋代","title":"八绝诗归云洞"}
{"author":"王禹偁","content":"移床拖簟就南轩，门掩闲坊半树蝉。多病形容唯有骨，食贫生计旋无钱。掖垣已忝年深直，朝谒终妨日晏眠。会解纶闱求郡印，早收余俸卜归田。","dynasty":"宋代","title":"伏日偶作"}
{"author":"王禹偁","content":"好齐生死与穷通，古往今来事略同。轩后谩留烧药鼎，汉皇虚築望仙台。鑑中容鬢看看老，梦里荣枯岁岁空。不逐冥鸿天外去，可怜焦烂扑灯虫。","dynasty":"宋代","title":"次韵和仲咸感怀贻道友"}
{"author":"王禹偁","content":"东邻谁种竹，偏称长官心。月上分清影，风来惠好音。低枝疑见接，迸笋似相寻。多谢此君意，墙头诱我吟。","dynasty":"宋代","title":"东邻竹"}
{"author":"王禹偁","content":"佐郡海西边，挂帆离兔园。远经罗刹石，去近鶺鴒原。菊暖秋飞蝶，霜晴夜叫猿。老郎方吏隐，应笑市朝喧。","dynasty":"宋代","title":"送戚殿丞之任括苍"}
{"author":"王禹偁","content":"同试五题为县吏，共求三字作词臣。西垣谪宦何须恨，若比罗三是幸人。","dynasty":"宋代","title":"哭同年罗著作"}
{"author":"王禹偁","content":"之子有文行，常流窃比难。援毫秋露下，开卷古风寒。场屋推盟主，声诗立将坛。论儒轻五霸，议古嫉三桓。师仰唯韩愈，才名压李观。固穷多短褐，忧道即忘餐。见访山围郡，相逢菊满栏。眼青怜造士，头白愧郎官。罢举层霄远，监州勺水盘。贫厨兼味少，市酝数杯酸。旧业烦君勘，新题为我刊。临岐留雅什，天马撼金銮。","dynasty":"宋代","title":"和朱严留别"}
{"author":"王禹偁","content":"鼎湖髯断去难攀，九五飞龙已御乾。两制旧臣生白发，一番新贵上青天。老为郎吏承縗絰，假作诸侯哭几筵。疏贱无由撰哀册，梦中空负笔如椽。","dynasty":"宋代","title":"先帝登遐圣君嗣位追惟恩顾涕泣成章"}
{"author":"王禹偁","content":"松杉疏瘦簇山根，楼殿参差对郭门。不惜马蹄来北寺，为怜熊耳在西轩。云生石砌摇寒影，泉汲铜瓶露冻痕。迁客频来何所得，一丛修竹拂吟魂。","dynasty":"宋代","title":"上寺留题"}
{"author":"王禹偁","content":"商山三月花如火，草树青葱雨初过。柳条渐软蝶双飞，桑叶尚多蚕一卧。薄情野水流不回，无力春云慵欲堕。团团榆荚是谁抛，漠漠游丝向人嚲。可怜花木间岚光，花前正好飞觥觞。冯君夙驾一何速，捧檄银坑按辛谷。转输昨日又移文，小甿诉牒何纷纭。见说南山六百里，跙尽马蹄摧屐齿。是何屈于不知己，冲斗太阿教补履。龙无尺水且蟠泥，骥困盐车但垂耳。片言折狱亦胡为，必也无讼方君子。吾徒事业本稽古，得行其志当刑措。画衣画地免烦苛，抵璧捐金返淳素。未行此道且营营，营营为禄聊代耕。残春小别不足念，为君高唱南山行。南山一月期回首，莫诉临歧数卮酒。","dynasty":"宋代","title":"赋得南山行送冯中允之辛谷冶按狱"}
{"author":"王禹偁","content":"□□□□□□□，□□□□□□□。□□□□带嫩芽，不是贰车无此兴。此□□□□□□，□□□□□□□。□□□□□□□，□□□□□□□。","dynasty":"宋代","title":"阙题"}
{"author":"王禹偁","content":"九江为郡鬓成霜，淮海相逢共黯伤。放逐翰林同李白，蹉跎郎署是冯唐。才名各负诗千首，离别无辞酒一觞。归见鳌头如借问，为言枨也减刚肠。","dynasty":"宋代","title":"送江州孙膳部归阙兼寄承旨侍郎"}
{"author":"王禹偁","content":"麟丧虚灵囿，凤衰空帝梧。陶熔存庶汇，霖雨润寰区。旧疏同伊训，遗章入禹谟。九原何所恨，犹未灭匈奴。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"小仆如猿狖，贫家备指呼。未堪随马足，已惯典鱼须。时洗尘侵砚，闲收雨滴图。归田如有计，留负酒胡卢。","dynasty":"宋代","title":"青猿"}
{"author":"王禹偁","content":"长愁风雨暗离披，醉遶吟搅得几时。唯有流莺偏称意，夜来偷宿最繁枝。","dynasty":"宋代","title":"杏花"}
{"author":"王禹偁","content":"劳将诗什比兵权，兵数虽多气不全。乌合师徒空百万，虎贲精锐只三千。杨镳正突渔阳骑，避箭甘回赤壁船。若许英雄君与操，更当劘励整櫜鞬。","dynasty":"宋代","title":"仲咸见予一百六十韵赋诗相赠因以四韵答之"}
{"author":"王禹偁","content":"闻君公事苦喧卑，红粟堆边独歛眉。已入朝行翻掌庾，未如畿尉且吟诗。堰头笑傲同张祜，市里优游比路随。唯有才名藏不得，山阳留滞肯多时。","dynasty":"宋代","title":"赠吕通秘丞"}
{"author":"王禹偁","content":"一夜春雷起旧根，乱披烟箨出溪门。稚川龙过频回首，认得青青数代孙。","dynasty":"宋代","title":"笋"}
{"author":"王禹偁","content":"登龙曾入少年场，锡宴琼林醉御觞。争戴满头红烂熳，至今犹杂桂枝香。","dynasty":"宋代","title":"杏花"}
{"author":"王禹偁","content":"诗战虽非敌，吟多偶自编。齐强侵北鄙，许败守东偏。犹恨多虚日，何妨且系年。龙媒难趁逐，驽驾赖驱牵。拙句传非梦，雄词纵自天。一嘲花灼灼，再咏雁翩翩。白雪终无继，洪崖谩拍肩。骖鸶元在汉，堕鼠不成仙。硎发锋鋩利，衡诚势力悬。石因良玉润，褧借锦衣鲜。糠籺豪家笑，鉶羹古味全。虎盐宜燕享，猴棘谩雕镌。我笔非江氏，君才比孟坚。岂劳开蒨旆，早合步花砖。重甚连城璧，精於万选钱。西江闻祖德，南国许名贤。夜阁调琴月，秋堂煮茗烟。淡交轻势利，孤达鄙荣迁。媚挹怀珠水，幽听喷玉泉。谪居叨属和，都志命迍邅。","dynasty":"宋代","title":"仲咸以多编成商於唱和集以二十韵诗相赠依韵"}
{"author":"王禹偁","content":"昨夜三更後，姮娥堕玉簪。冯夷不敢受，捧出碧波心。","dynasty":"宋代","title":"咏白莲"}
{"author":"王禹偁","content":"共叹蹉跎两鬓苍，立朝为郡是寻常。重归谢客中书省，又送山涛吏部郎。三入承明身最忝，十年兄事分偏长。喜闻辞日留前席，莫算多时住水乡。","dynasty":"宋代","title":"书怀送田二舍人自吏部郎中出典泰州"}
{"author":"王禹偁","content":"君不见近代诗家流，胡为蹇滞多穷愁。孟郊憔悴死逆旅，浪仙斥逐长江头。张生漂泊冬瓜堰，徒云轻薄万户侯。浩然无成鹿门去，李洞恸哭昭陵休。生无风教兴王化，死无勋爵贻孙谋。可怜诗道日已替，风骚委地何人收。高阳许公精六义，独向圣朝生後嗣。因将先集进九重，高步金台曳珠履。祖德光辉圣主知，府尹贤明丞相子。广陵郡大古九州，记室官清外三字。遂令天下学诗人，徒羡君家穷四始。我来迎侍游江都，玳筵往往陪欢娱。遂求家集恣吟讽，海波乾处堆珊瑚。因思贾孟收家一何苦，诗鬼嗷嗷馁无主。子孙沦没谁及君，闲倚红莲倾渌醑。草檄余闲好赋诗，莫放风情忝尔祖。","dynasty":"宋代","title":"还扬州许书记家集"}
{"author":"王禹偁","content":"不应明时鹄板书，可能终老傲唐虞。神仙见说须阴德，肯为苍生一出无。","dynasty":"宋代","title":"再赋二章一以颂高人之风一以伸俗吏之意之二"}
{"author":"王禹偁","content":"左宦寂寥惟上洛，穷愁依约似长沙。乐天诗什虽堪读，奈有春深迁客家。","dynasty":"宋代","title":"得昭文李学士书报以二绝"}
{"author":"王禹偁","content":"洛阳富文彩，峭拔四子流。提笔入广场，辞气干斗牛。擢第在芸阁，言事触冕旒。左降宰百里，道胜心无忧。才高耻吏役，放荡不检修。起应贤良科，下笔不见休。青宫尚淹恤，赤县且优游。轻财粪土贱，高义云天浮。悬磬任贫窭，盈樽长献酬。知己彼何人，凤阁与鳌头。推挽终不起，壮志将焉收。晚年圯桥役，关市良可羞。忽然为异物，寒草封一丘。孀嫠应冻饿，交友谁寻求。遗孙方稚齿，爽秀已遒遒。皇天若有凭，必使光贻谋。","dynasty":"宋代","title":"五哀诗故太子中允知洛阳县颍公"}
{"author":"王禹偁","content":"臣闻伏羲画卦朴且淳，苍颉迼字初有文。大篆小篆八分体，楷隶章草何纷纭。因兹八法各有要，遂使六艺区以分。其中最难惟草圣，玄妙功夫自天性。又闻关雎本王化，四始洋洋风化下。比兴赋颂六义分，乃有变风兼变雅。仲尼删後屈平作，郢客李陵斗名价。古来诗道难得人，其唱弥高和弥寡。如今草圣与雅言，尽在吾皇万机暇。元年十月近乾明，崇文院静寒霜晴。直庐日午雠书罢，闲曳朱衣遶砌行。中使传宣来上界，忙把鱼须下阶拜。宝函钿轴光陆离，御札文书御制诗。折腰汗流魄骇聊一窥。急就章，何纵横，蓝田种玉苗初成。雪花洒破烟岚壁，黑云漏出天汉星。乍似鲛人泣下珠无数，错落晶荧满盘贮。又似大鲸吞尽沧海波，查牙露出珊瑚树。朱邸集，何清奇，仙风撼动琼林枝。汉皇休道白云句，穆满虚吟黄竹诗。乍似三春直上伯阳台，熙熙物华当眼开。又似十洲夜伴王母宴，鸶歌凤吟次第来。小臣再拜受一轴，捣纸抄诗抄未足。焚香朝向天日看，执简夜对星辰读。臣见高宗飞帛亦有名，笛迹往往颁公卿。所得不过三五字，当时臣子犹为荣。又见玄宗诗什颇留意，吟咏时时成御制。属和止于一两篇，至今史册犹为贵。若徵往事比明时，万分之一徒尔为。未如我四十三纸圣人作，一百二章天子诗。永为家宝藏书箧，岂让西方贝多叶。且教世世传子孙，长与皇家作臣妾。","dynasty":"宋代","title":"谢宣赐御草书急就章并朱邸旧集歌"}
{"author":"王禹偁","content":"力疾奉期谒，归来倦送迎。老为儒术误，瘦爱道装轻。罗药幽香散，移琴细韵生。晨餐渐有味，笋蕨倍关情。","dynasty":"宋代","title":"病中书事上集贤钱侍郎"}
{"author":"王禹偁","content":"妻儿惯蔬素，仆马任龙锺。一榻浑无物，孤琴对病容。风翻帘影乱，旱减井痕重。幽寂谁为伴，扶行赖瘦筇。","dynasty":"宋代","title":"病中书事上集贤钱侍郎"}
{"author":"王禹偁","content":"食贫当岁旱，朝退百端忧。典笏逢休假，焚香愿有秋。病饥浑厌肉，瘦冷未更裘。梦见山村兴，披蓑钓乱流。","dynasty":"宋代","title":"病中书事上集贤钱侍郎"}
{"author":"王禹偁","content":"郎署领制诰，十年未上坡。冯唐空潦倒，卫绾是谁何。犹赖紫垣直，聊遮白发多。归田未有计，村树绿婆娑。","dynasty":"宋代","title":"病中书事上集贤钱侍郎"}
{"author":"王禹偁","content":"日日春朝请，病多仍食贫。揶揄应有鬼，九俟岂无人。凤阁十年笔，乌纱九陌尘。集仙知己在，应为指迷津。","dynasty":"宋代","title":"病中书事上集贤钱侍郎"}
{"author":"王禹偁","content":"不见阳城驿，空吟昔人诗。谁改避贤邮，唱首元微之。微之谪江陵，顦悴为判司。路宿商山驿，一夕见嗟咨。所嗟阳道州，抗直贞元时。时亦被斥逐，南荒终一麾。题诗改驿名，格力何高奇。乐天在翰林，亦和迁客词。遂使道州名，光与日月驰。是後数十年，借问经者谁。留题富水驿，始见杜紫微。紫微言驿名，不合轻改移。欲遣朝天者，惕然知在兹。一以讳事神，名呼不忍为。一以名警众，名存教可施。为善虽不同，同归化之基。迩来又百稔，编集空鳞差。我迁上雒郡，罪谴身絷维。旧诗犹可诵，古驿殊无遗。富水地虽在，阳城名岂知。空想数君子，贯若珠累累。三章诗未泯，千古名亦随。德音苟不嗣，吾道当已而。前贤尚如此，今我复何悲。题此商於驿，吟之聊自贻。","dynasty":"宋代","title":"不见阳城驿"}
{"author":"王禹偁","content":"飘飘粉翅和梅艳，细细香鬚伴柳丝。","dynasty":"宋代","title":"残句："}
{"author":"王禹偁","content":"刺史好诗兼好酒，山民名醉又名吟。","dynasty":"宋代","title":"残句："}
{"author":"王禹偁","content":"春回积雪殊冰里，香动荒山野水滨。带月一枝斜弄影，背风千片远随人。","dynasty":"宋代","title":"残句："}
{"author":"王禹偁","content":"且留重戴士风多。","dynasty":"宋代","title":"残句："}
{"author":"王禹偁","content":"红桃飞尽绿杨深，独倚危楼半日吟。六里山川多逐客，贰车官职是笼禽。蓬沾残雪经秋鬓，葵隔浮云向日心。身世荣衰不能算，且倾村酒沃愁襟。","dynasty":"宋代","title":"春日登楼"}
{"author":"王禹偁","content":"百舌关关麦垅青，远山迎马翠如屏。禁中已诵相如赋，江外犹看使者星。衣拂茶烟寻水寺，枕欹梅雨泊沙汀。归期莫过中秋节，侍宴甘泉月满庭。","dynasty":"宋代","title":"送夏侯正言奉使江南"}
{"author":"王禹偁","content":"思纯十日水乡游，归见同年说不休。湖阔尽疑吞泽国，洞深皆道彻宣州。杉松自宿千年鹤，橘柚堪轻万户侯。销夏古湾长积雪，隔帆危柱几经秋。离离鱼网垂村巷，漠漠茶烟出寺楼。云叶拥僧迎墨绶，浪花和鹭裹仙舟。传书往事人难问，链药池空水自流。明月峰高欺少室，桃花坞好似瀛洲。许浑有句君应笑，张祜无诗我不愁。直拟如今抛印去，雨蓑风艇狎群鸥。","dynasty":"宋代","title":"听罗讦事话太湖洞庭之景因赋十韵"}
{"author":"王禹偁","content":"七榜御前搜俊造，商州终未识迁莺。可怜白屋孤寒士，更住深山寂寞城。独跨蹇驴云外去，仍携稚子雪中行。散官不敢将书荐，空解吟诗说姓名。","dynasty":"宋代","title":"再赋一章用伸赠别"}
{"author":"王禹偁","content":"携家昼锦行，山驿接江城。使是皇华贵，人还故国荣。离筵青杏小，别夜子规鸣。鹦鹉洲边宿，无忘吊祢衡。","dynasty":"宋代","title":"送秦供奉自商州使鄂渚"}
{"author":"王禹偁","content":"庄周浪说华封祝，汉帝虚传嵩岳声。争似寿宁嘉节日，千门万户愿长生。","dynasty":"宋代","title":"寿宁节祝圣寿"}
{"author":"王禹偁","content":"泣辞明主挂冠簪，便约幽云老旧林。朝请罢来频期笏，田园归去只携琴。焚香静院当山色，晒药空庭避竹阴。一子得官三品禄，未饶疏傅有黄金。","dynasty":"宋代","title":"贺将作孔监致仕"}
{"author":"王禹偁","content":"悬车东去谢明朝，摆脱簪缨似一毛。望苑官清谐侍养，督邮名贱耻徒劳。青宫位在他年起，彩服身归此日高。我媿无亲尸厚禄，与君书命泪沾袍。","dynasty":"宋代","title":"送淳于中舍悬车侍养"}
{"author":"王禹偁","content":"蜘蛛虽巧不如蚕。","dynasty":"宋代","title":"残句：蜘蛛虽巧不如蚕"}
{"author":"王禹偁","content":"郡斋全占五溪云，就养辞权以孝闻。重戴旧称秦御史，高堂新授汉封君。板舆为别经三载，寿酒先斟满十分。我叹今生无此事，赋诗相送泪雰雰。","dynasty":"宋代","title":"送邵察院陪知朗州"}
{"author":"王禹偁","content":"商山留滞再经年，咫尺无由见状元。会赦未教归北阙，高歌应合遇东园。寸心谩道如弦直，两鬓难禁似雪繁。兄弟相知情未改，著书呼取屈原魂。","dynasty":"宋代","title":"寄陕府通判孙状元兼简令弟秀才"}
{"author":"王禹偁","content":"函关秋霁雁初回，六里商於晓色开。四皓有灵应笑我，谪官方始入山来。","dynasty":"宋代","title":"郑州与张秉监察联句"}
{"author":"王禹偁","content":"吏胥围绕簿书堆，病眼昏昏素发垂。已觉文章无用处，不归田里待何时。两衙决事官差我，五日延英诏问谁。赖有古人踪迹在，只应蘧宁是吾师。","dynasty":"宋代","title":"公退言怀"}
{"author":"王禹偁","content":"荒亭秋日沉，独坐白头吟。为郡殊无味，归田素有心。鹊翻枫叶乱，蛬响菊丛深。微物休相聒，幽怀老不禁。","dynasty":"宋代","title":"荒亭晚坐"}
{"author":"王禹偁","content":"凤阁前年陪步武，麟台昔日是交游。先归内署身虽忝，直上高坡命更优。玉笋外郎全弃掷，土山果毅免经由。却应回笑滁阳守，官似冯唐半白头。","dynasty":"宋代","title":"贺吕佑之谏议"}
{"author":"王禹偁","content":"旧游前政一追寻，宦路迁移敌古今。黄绶位卑曾叹命，青宫官冷不妨吟。烟岚不改当窗色，桃李应垂满砌阴。好寄新诗题旧壁，为言梅福珥朝簪。","dynasty":"宋代","title":"和仲咸诗六首之四和与卢氏宋少府话旧游"}
{"author":"王禹偁","content":"一岁春光九十日，三分已是一分休。何曾快见花烧眼，只解潜催雪满头。莫问穷通求季主，自齐生死学庄周。终须摆脱人间事，高逐冥鸿狎海鸥。","dynasty":"宋代","title":"正月尽偶题"}
{"author":"王禹偁","content":"左宦寂寥惟上洛，穷愁依约似长沙。乐天诗什虽堪读，奈有春深迁客家。","dynasty":"宋代","title":"得昭文李学士书报以二绝"}
{"author":"王禹偁","content":"麟丧虚灵囿，凤衰空帝梧。陶熔存庶汇，霖雨润寰区。旧疏同伊训，遗章入禹谟。九原何所恨，犹未灭匈奴。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"天子优贤是有唐，监湖恩赐贺知章。他年我若功成去，乞取南园作醉乡。","dynasty":"宋代","title":"南园偶题"}
{"author":"王禹偁","content":"罢直金銮领一麾，依前憔悴咏江蓠。所嗟吾道关消长，岂为微躯系盛衰。尚愧临民为父母，终当学稼养妻儿。自怜此度辞京阙，犹胜商山副使时。","dynasty":"宋代","title":"诏知滁州军州事因题二首"}
{"author":"王禹偁","content":"北楼出林杪，登览开病姿。旁带滁州城，雉堞何逶迤。下人刺史宅，却临统军池。伊予翰林客，失职方在兹。两衙簿领外，尽日吟望时。晚窗度急雨，夏木交繁枝。淮南气候殊，经秋啭黄鹂。檐前有山果，采掇亦甘滋。樽中有官酝，倾酌任醇醨。忘机得真趣，怀古生远思。念昔李太尉，落落邦家基。下笔到西汉，料兵如六奇。谪官来此郡，郁郁时一麾。尝作怀嵩楼，记文悲盛衰。甚得进退理，深明祸福机。未几再入用，斯言忽如遗。君恩匪胶柱，天殃若影随。六月万里行，炎荒竟不归。功成又名遂，不退将安之。姑以人事较，忽凭天命推。矧予草泽士，被褐复羹藜。谬因弄文翰，八载侍丹墀。三入承明庐，古人期并驰。玉堂百日罢，所累非文词。强仕未为老，望郎不为卑。淮边永阳郡，人物自熙熙。费用量所入，豊约从其宜。一妻本糟糠，不识金翠施。三男无庶孽，讵爱纨绮赀。甘贫绝诛求，易退无羁縻。五十拟归耕，何必悬车期。且予望卫公，云龙与山麋。唐贤昔际遇，文雅道光辉。进士取将相，易于俯拾棋。自从五代来，素风已陵迟。干戈为政事，茅土输健儿。儒冠筮仕者，仅免寒与饥。至今明圣代，此风犹未移。自无经济术，乌用碌碌为。归欤复归欤，无忘北楼诗。","dynasty":"宋代","title":"北楼感事"}
{"author":"王禹偁","content":"汾阳饱经术，赋性甚坦率。在昔举神童，广场推杰出。尚书诵在口，何论落自笔。总角取科名，弱冠纡缨绂。早佐湘阴幕，汉鼎入周室。失志罢屠龙，佯狂遂扪虱。周行亦黾勉，吏隐多放逸。滑稽东方朔，图画王摩诘。古文识科斗，奥学辨萍实。字穷苍颉本，篆证阳冰失。王绩醉为乡，伯伦居无匹。俸钱乏一囊，宦路从三黜。朱衣多不着，白发仍慵栉。渐老羁旅年，方见升平日。忽以伎术召，此意殊郁郁。放口忤无须，何门求造膝。遁逃终见捕，谴逐道中卒。遗孤落闾阎，荒冢鸣蟋蟀。手泽渐难求，谁家耀箱帙。投吊焚此诗，九原应有物。","dynasty":"宋代","title":"五哀诗故国子博士部公"}
{"author":"王禹偁","content":"畲田鼓笛乐熙熙，空有歌声未有词。从此商於为故事，满山皆唱舍人诗。","dynasty":"宋代","title":"畲田词"}
{"author":"王禹偁","content":"红桃飞尽绿杨深，独倚危楼半日吟。六里山川多逐客，贰车官职是笼禽。蓬沾残雪经秋鬓，葵隔浮云向日心。身世荣衰不能算，且倾村酒沃愁襟。","dynasty":"宋代","title":"春日登楼"}
{"author":"王禹偁","content":"宛丘分理藉贤明，暂辍词臣抚百城。职罢掖垣人共惜，郡连京辅自为荣。休吟红药堦前色，且听长淮枕上声。驻马都门相别处，柳黄莎碧上林莺。","dynasty":"宋代","title":"和陈州田舍人留别"}
{"author":"王禹偁","content":"暖映垂杨曲槛边，一堆红雪罩轻烟。春来自得风流伴，榆荚休抛买笑钱。","dynasty":"宋代","title":"杏花"}
{"author":"王禹偁","content":"一戴朝簪已十年，半居谪宦半荣迁。壮心无复思行道，病眼唯堪学坐禅。醉谢陶公长欠酒，俸惭吾祖不言钱。白头郎署成何事，见拟休官自种田。","dynasty":"宋代","title":"朝簪"}
{"author":"王禹偁","content":"移床拖簟就南轩，门掩闲坊半树蝉。多病形容唯有骨，食贫生计旋无钱。掖垣已忝年深直，朝谒终妨日晏眠。会解纶闱求郡印，早收余俸卜归田。","dynasty":"宋代","title":"伏日偶作"}
{"author":"王禹偁","content":"兰省方雠乙夜书，襄阳迎侍暂脂车。挥毫偶未归纶阁，衣锦何妨奉板舆。岘首碑前留马足，鹿门山下宿僧居。汉臯游女曾相识，应解鸣璫换佩鱼。","dynasty":"宋代","title":"送夏侯正言襄阳迎亲"}
{"author":"王禹偁","content":"谪居京信断，岁暮更凄凉。郡僻青山合，官闲白日长。烧烟侵寺舍，林雪照街坊。为有迁莺侣，诗情不敢忘。","dynasty":"宋代","title":"岁暮感怀贻冯同年中允"}
{"author":"王禹偁","content":"药树吟多且握兰，蔼然公议满朝端。西垣罢直苍苔冷，南郡行春绿野宽。蒨旆出过应曜墓，棠阴潜上伏牺坛。乡心休梦峨眉雪，会顾青薄忆史丹。","dynasty":"宋代","title":"送田舍人出牧淮阳"}
{"author":"王禹偁","content":"春回积雪殊冰里，香动荒山野水滨。带月一枝斜弄影，背风千片远随人。","dynasty":"宋代","title":"残句："}
{"author":"王禹偁","content":"去年七月七，直庐闲独坐。西日下紫微，东窗晖青琐。露柳蜩忽鸣，风帘燕频过。寂寂红药階，槿花开一朵。时清无诏诰，性澹忘物我。兀然何所营，横枕通中卧。梦入无何乡，蛱蝶甚幺麽。孰谓处深严，自得放匍惰。中官传宣旨，御诗令属和。惊起俨衣冠，拜舞苍苔破。逸翰龙蛇走，雅调金石播。洋洋百世音，乃赓强牵课。暮随丞相出，自谓天上堕。归来备乞巧，酒肴间瓜果。海物杂时味，罗列繁且夥。家人乐熙熙，儿戏舞娑娑。宠辱方若惊，倚伏忽成祸。九月谪商於，羁縻复穷饿。凤仪困鸱吓，骥足翻鱉跛。山城已僻陋，旅舍甚丛脞。夏旱麦禾死，春霜花木挫。吾亲极衰耄，吾命何轗轲。稚子啼我前，孺人病我左。玄发半凋落，紫绶空垂拖。客计鱼脱泉，年光蚁旋磨。昨夜枕簟凉，西郊忽流火。河汉势清浅，牛女姿婀娜。商土本硗瘠，商民久劳瘅。霜旱固不支，水潦复无柰。居人且艰食，行商不通货。郡小数千家，今夕唯愁呵。吾儿索来禽，倾市得一颗。举家成大笑，愁眉略舒軃。自念一岁间，荣辱两偏颇。赖大道依据，故得心安妥。穷乎止旅人，达也登王佐。匏瓜从系滞，糠粃任扬簸。批凤不足言，失马聊自贺。委顺信吾生，无可无不可。","dynasty":"宋代","title":"七夕"}
{"author":"王禹偁","content":"上玄茫昧胡为乎，施设吾道生吾徒。否多泰少是天意，生有述作死不虚。圣人忧患方演易，贤者穷愁始著书。尽令富贵陷逸乐，蠢蠢戢戢如鸡猪。泯然无物作时瑞，谁识凤皇与驺虞。经史子集灿今古，粉绘帝道张皇谟。一言可采即不朽，名姓长与日月俱。乃知天心厚我辈，穷辱不足形悲吁。夫君擢秀在江左，国小而逼何区区。科名始得值兵火，金陵坐见成丘墟。归朝才得一赞善，黜降重为县大夫。彰明僻远在蜀道，又遇妖贼攻成都。徒行抱印入陇氐，乞食夷落何崎岖。归来朝责作主簿，朱衣暗澹鬓毛疏。昨朝投我蜀中作，铮然一集如琼琚。杜甫奔窜吟不辍，庾信悲哀情有余。我逢圣代自多难，谩夸三入承明庐。近令编缀小畜集，谪官诗什何纷如。才名官职不两立，真宰折刻分毫铢。郎官疏远既未贵，县吏礼数不足拘。相逢且说文章乐，为君酌酒焚枯鱼。","dynasty":"宋代","title":"还杨遂蜀中集"}
{"author":"王禹偁","content":"文自咸通後，流散不复雅。因仍历五代，秉笔多艳冶。高公在紫微，滥觞诱学者。自此遂彬彬，不荡亦不野。惜哉伤躁进，忤旨出阁下。吾君登大宝，兑泽连霶洒。均阳又淮阳，移徙曾不暇。遂无牵复命，虚偶文明化。何路得自新，赍志入长夜。人谓责太深，终于郡司马。","dynasty":"宋代","title":"五哀诗故尚书虞部员外郎知制诰贬莱州司马渤"}
{"author":"王禹偁","content":"　　黄冈之地多竹，大者如椽。竹工破之，刳去其节，用代陶瓦。比屋皆然，以其价廉而工省也。　　子城西北隅，雉堞圮毁，蓁莽荒秽，因作小楼二间，与月波楼通。远吞山光，平挹江濑，幽阒辽夐，不可具状。夏宜急雨，有瀑布声；冬宜密雪，有碎玉声。宜鼓琴，琴调虚畅；宜咏诗，诗韵清绝；宜围棋，子声丁丁然；宜投壶，矢声铮铮然；皆竹楼之所助也。　　公退之暇，被鹤氅衣，戴华阳巾，手执《周易》一卷，焚香默坐，消遣世虑。江山之外，第见风帆沙鸟，烟云竹树而已。待其酒力醒，茶烟歇，送夕阳，迎素月，亦谪居之胜概也。彼齐云、落星，高则高矣；井干、丽谯，华则华矣；止于贮妓女，藏歌舞，非骚人之事，吾所不取。　　吾闻竹工云：“竹之为瓦，仅十稔；若重覆之，得二十稔。”噫！吾以至道乙未岁，自翰林出滁上，丙申，移广陵；丁酉又入西掖；戊戌岁除日，新旧岁之交，即除夕。有齐安之命；己亥闰三月到郡。四年之间，奔走不暇；未知明年又在何处，岂惧竹楼之易朽乎！幸后之人与我同志，嗣而葺之，庶斯楼之不朽也！　　咸平二年八月十五日记。","dynasty":"宋代","tags":"古文观止，咏物，抒情","title":"黄冈竹楼记"}
{"author":"王禹偁","content":"刺史好诗兼好酒，山民名醉又名吟。","dynasty":"宋代","title":"残句："}
{"author":"王禹偁","content":"一路翠烟垂柳驿，满川红雨落花村。云随钓艇归渔浦，潮送沙鸥入店门。","dynasty":"宋代","title":"诗一首"}
{"author":"王禹偁","content":"收载直承明，宠深还若惊。趁朝鸡唤起，残梦马驮行。左宦离双阙，高眠尽五更。如将闲比贵，此味敌公卿。","dynasty":"宋代","title":"五更睡"}
{"author":"王禹偁","content":"桃红李白莫争春，素态妖姿两未匀。日暮墙头试回首，不施朱粉是东邻。","dynasty":"宋代","title":"杏花"}
{"author":"王禹偁","content":"五老知符命，皤然共效灵。游河方告瑞，入昴忽为星。接武传歌咏，翻身上杳冥。来同聚井数，去作种榆形。鹤发光难认，龙图兆可听。至今依列宿，高印远天青。","dynasty":"宋代","title":"五老化流星诗"}
{"author":"王禹偁","content":"长愁风雨暗离披，醉遶吟搅得几时。唯有流莺偏称意，夜来偷宿最繁枝。","dynasty":"宋代","title":"杏花"}
{"author":"王禹偁","content":"床头只有黄州印，监里看成白发翁。","dynasty":"宋代","title":"残句：床头只有黄州印"}
{"author":"王禹偁","content":"朗公垂老尚吟诗，曾泛三湘看九疑。欲问劳生心扰扰，强酬佳句思迟迟。红尘策马殊无味，碧嶂携僧自合宜。共待中条山有雪，寺楼吟尽更同谁。","dynasty":"宋代","title":"次韵和朗公见赠"}
{"author":"王禹偁","content":"偶费霜缣与彩毫，海鱼图画满波涛。搘床难死惭龟壳，把酒狂歌忆蟹螯。鲳蚱脚多垂似带，锯鲨齿密利如刀。何当一一穷真伪，须把千寻铁网捞。","dynasty":"宋代","title":"仲咸借多海鱼图观罢有诗因和"}
{"author":"王禹偁","content":"南过高车岭，川原似掌平。峰峦开画障，畎亩列棋枰。帝女柔桑绿，王孙野莫生。提壶催我醉，戴胜劝人耕。商岭堪携妓，丹河好濯缨。盖圆松影密，鞭乱竹根狞。勃勃畲田气，磷磷水磑声。野桃谁是主，山鸟不知名。欲舞宁无蝶，思歌亦有莺。官闲春日永，担酒此中行。","dynasty":"宋代","title":"春游南静川"}
{"author":"王禹偁","content":"飘飘粉翅和梅艳，细细香鬚伴柳丝。","dynasty":"宋代","title":"残句："}
{"author":"王禹偁","content":"唐虞得良弼，姬孔是前身。尼丘钟骨骼，嵩狱舆精神。","dynasty":"宋代","title":"残句：唐虞得良弼"}
{"author":"王禹偁","content":"霖霪为害正忧农，昨日阴云散碧空。泼刺退滩鱼失水，啁啾高树鸟知风。洗开霁月婵娟色，放出秋花菡萏红。劳寄新诗曲相贺，由来灾异系三公。","dynasty":"宋代","title":"和国子柳博士喜晴见赠"}
{"author":"王禹偁","content":"拜命辞台席，扶亲道更光。风流在东阁，优逸是南阳。治箧排宸翰，行衣带御香。袴襦编户暖，扇枕板舆凉。铃阁留僧饭，书斋着道装。遗踪寻耿邓，善政法龚黄。潭净秋收菊，郊平晓坐棠。未应淹郡国，即是复岩廊。一息同鹏鸟，重来浴凤皇。贰卿三十八，羞杀老冯唐。","dynasty":"宋代","title":"送礼部苏佉郎赴南阳"}
{"author":"王禹偁","content":"媒雉不诱凤，由鹿不致麟。终南有嘉士，天子不得臣。板舆入穷谷，同隐之推亲。种木山之阿，采兰涧之滨。务本不务末，求力不求人。至孝在尽欢，饮水犹欣欣。富贵不以道，列鼎奚足云。行是有余力，稽古且学文。稽古不为禄，学问非饰身。立言复垂教，杨孟时有伦。我生落世网，碌碌随搢紳。直躬多龉龃，左官苦漂沦。妻孥困斗粟，亲老无重茵。入山非隐遁，去国颇悲辛。犹顾贰车禄，縻絷丹河滨。羡君脱羁鞅，生计在水云。羡君遗荣利，居处绝嚣尘。躬耕方肯食，恐蠹力穑民。学优终不仕，孰为观国宾。去去谢桂籍，行行避蒲轮。巢由自高尚，尧舜徒圣神。况我蜉蝣辈，敢希鸶凤群。犹期不远复，一问迷途津。他年解郡职，愿许我为邻。","dynasty":"宋代","title":"赠秉放处士"}
{"author":"王禹偁","content":"小言望小利，载在礼经中。遂有鹰犬辈，拔剑各争功。一出定万乘，去若冥冥鸿。寂寂千古下，孰继采芝翁。","dynasty":"宋代","title":"四皓庙二首"}
{"author":"王禹偁","content":"文章曾受帝褒称，幕次孤吟冷似冰。借马趁朝长後到，问人求米尽难凭。僮教罢药朝无酒，儿废看书夜绝灯。除却金章在腰下，其余滋味一如僧。","dynasty":"宋代","title":"幕次闲吟"}
{"author":"王禹偁","content":"谬因文字立虚名，寓直金銮冒宠荣。两度黜官谁是援，二毛侵鬓自堪惊。宫花谩役春来梦，山蕨聊供醉後羹。身外浮华尽闲物，不将穷达问君平。","dynasty":"宋代","title":"又和曾秘丞见赠"}
{"author":"王禹偁","content":"四十强而仕，礼文可遵守。筮仕已十年，明朝三十九。自知得禄早，左宦诚宜有。年虽过潘岳，未为全白首。贫犹胜墨子，黔突聊供口。若比张辟强，吾甘为老丑。若比太公望，吾方为少秀。任从新岁来，且献高堂寿。更解金貂冠，多贳商山酒。","dynasty":"宋代","title":"除夜"}
{"author":"王禹偁","content":"嵯峨高锁夕阳红，斜入吟窗秀色浓。六里青山长满眼，不劳云片学奇峰。","dynasty":"宋代","title":"夏云"}
{"author":"王禹偁","content":"昨朝邸吏报商山，闻道孙生得状元。为贺圣朝文物盛，喜於初入紫微垣。","dynasty":"宋代","title":"闻进士孙何及第因寄"}
{"author":"王禹偁","content":"郡城无大小，雉堞皆有楼。其间著名者，不过十数州。吹箫事辽敻，仙迹难寻求。庾公在九江，缔构何风流。谢守镇宣城，叠嶂名有由。东阳敞八咏，吾闻沈隐侯。白雪架郢中，调高难和酬。黄鹤倚鄂渚，仙去事悠悠。赞皇谪滁上，作赋怀嵩丘。楼居出俗态，泽国多胜游。好景不遇人，安得名存留。齐安古郡废，移此清江头。筑城随山势，屈曲复环周。兹楼最轩豁，旷望西北陬。武昌地如掌，天末入双眸。平远无林木，一望同离娄。山形如八字，会合势相勾。三国事既远，六朝名亦休。近从唐末来，争夺互仇雠。斯楼备矢石，此地控咽喉。终朝望烽燧，连岁事戈矛。可怜好诗地，黄冈压上游。儒冠假郡印，践更若公邮。况多办职吏，谁肯恣吟讴。伊余何为者，窃慕骚人俦。两朝掌文翰，十年侍冕旒。去岁出西掖，谪居抱穷愁。日日江楼上，风物得冥搜。何人名月波，此义颇为优。西南新桂魄，初上悬玉钩。晓濑清且浅，漂荡影沉浮。三五金波满，夜光如暗投。骊龙弄颔珠，晃朗照汀洲。澹台拔宝剑，碎璧斩长虬。冰轮晓入地，推下赤金球。阑干四五星，斜汉印清秋。谁家上元灯，儿戏刳{上艹下左舌下右瓜}{上艹下左娄下右瓜}。此景吟不出，谩使声呦呦。千里画图阔，四时时兴幽。野花媚宫缬，芳草铺碧紬。火云照沙浦，暴雨倾瓦沟。白乱芦花散，红殷蓼穗稠。檐冰垂若绠，雪片大于鸥。江蓠烟漠漠，官柳雨飕飕。舟子斜荡桨，牧童倒骑牛。水獭有时戏，江豚颇能泅。山鸟奏竽籁，落霞展衾裯。鱼网雪离离，酒旗风飂飂。旅怀虽自适，诗物奈相尤。右顾徐邈洞，精灵知在否。左瞰伍员庙，荒隙令人羞。楼中何所有，官酝湛蚍蜉。棋枰留客坐，琴调待僧抽。橘苞邻药鼎，诗笔间茶瓯。平生性幽独，寂寞谁献酬。官常己三黜，怀抱罹百忧。凭栏忆王粲，望阙同子牟。自甘成潦倒，无复事声猷。身世喻泡幻，衣冠如赘瘤。放意无何乡，谁分亲与仇。寓形朝籍中，毁誉任啁啾。君恩无路报，民瘼无术瘳。唯惭恋禄俸，未去耕田畴。题诗郡楼上，含毫思夷犹。功名非范蠡，何必泛扁舟。","dynasty":"宋代","title":"月波楼咏怀"}
{"author":"王禹偁","content":"祖孙相望百年间，万石遗风庶可攀。新咏袴襦传□巷，旧栽桃李满淮山。林泉岂易留君住，鱼鸟真□□我闲。好纵斋航天上去，郎闱卿寺有虚班。","dynasty":"宋代","title":"送交代刘斐裁之大夫"}
{"author":"王禹偁","content":"初过清明野色繁，柳花榆荚扑轺轩。中台应宿郎官贵，外国占星使者尊。海水无波分岛屿，扶桑见日认藩垣。东夷休请萧夫子，好把诗书问状元。","dynasty":"宋代","title":"送迤郎中使高丽"}
{"author":"王禹偁","content":"荒台隐层碧，云磴踰百尺。攀萝试一上，依然有遗迹。掌舒旧砌平，屏卓诸峰直。凭高聊写望，孤怀念乡国。长安不可见，但对金乌赤。倾尽葵藿心，庶免浮云隔。","dynasty":"宋代","title":"八绝诗望日台"}
{"author":"王禹偁","content":"索寞红芳又一年，老郎空解惜春残。才闻莺啭夸杨柳，已被蝉声哭牡丹。壮志休磨三尺剑，白头谁藉两梁冠。酒罇何必劳人劝，且折余花更尽欢。","dynasty":"宋代","title":"暮春"}
{"author":"王禹偁","content":"郡在中条山脚下，盐南风起昼昏昏。舍人谪宦谁言命，副使量移岂是恩。月有俸钱堆长物，日无公事掩闲门。上天于我心还厚，祗遣文章道更尊。","dynasty":"宋代","title":"解梁官舍"}
{"author":"王禹偁","content":"熊耳如当出槛熊，仙姿孤秀压诸峰。采芝逋客怜贞质，化石佳人妬丽容。身上霓衣慵整顿，天边华盖会裁缝。嫦娥月里休相笑，万古应无窃药踪。","dynasty":"宋代","title":"和冯中允仙娥峰"}
{"author":"王禹偁","content":"帝怜守土旧时臣，添赐春光入酒尊。","dynasty":"宋代","title":"残句：帝怜守土旧时臣"}
{"author":"王禹偁","content":"阳山山下草庵深，寂寂香灯对远岑。莫怪相看总无语，坐禅为政一般心。","dynasty":"宋代","title":"赠草庵禅师"}
{"author":"王禹偁","content":"前年寒食节，待诏直内庭。休暇百官出，独掩深严扃。近侍不敢醉，赐酒空满瓶。闲就通中枕，时闻索上铃。思入无何乡，兀然欲忘形。去年寒食日，滁上忝专城。山歌喧里巷，春物媚池亭。永阳溪水渌，琅邪山色青。谪宦自消遣，不敢夸独醒。往往取官酝，时时对花倾。醉来念身世，翻使泪纵横。今年莅淮海，时节又清明。堆案有留事，听歌无欢声。胥徒费簿领，使客烦送迎。狴牢未空歇，堰埭劳修营。衰病力不支，懒慢性已成。虚花满双目，素发添几茎。酒肴略无味，妓乐固难听。谁言寒食下，终日取茶烹。屯田有素交，屈此关市征。昔年同应举，典衣飞巨觥。博士东观客，求官得步兵。况且丹陛前，同为出谷莺。殿丞尹我邑，桑梓复弟兄。吏隐掌鹾茗，终朝看道经。三贤宴会少，七夕休假并。何不策我马，废苑寻放萤。何不荡我舟，楼基访摘星。三春景欲尽，九曲波始平。居然逼吏役，顿此阻交情。老态厌春华，病身忧宿醒。如水若不改，藉糟亦胡宁。解印蓄素志，吟诗露丹诚。维扬非所爱，有便即归耕。","dynasty":"宋代","title":"扬州寒食赠屯田张员外成均吴博士同年殿省柳"}
{"author":"王禹偁","content":"掌贡司言耀圣朝，宦途屯否收难逃。雄文自贮胸中甲，直气谁防笑里刀。黄阁不登名甚屈，紫垣终老道弥高。君看身後荣多少，两制门生伴凤毛。","dynasty":"宋代","title":"内翰毕学士外制迤舍人故仈部阁老王公之门生"}
{"author":"王禹偁","content":"览照笑浮生，秋霜发数茎。才高空有气，官散即无荣。贫久心还乐，吟多骨亦清。他年文苑传，应不漏吾名。","dynasty":"宋代","title":"览照"}
{"author":"王禹偁","content":"毗陵古郡接江堧，赴任琴书共一船。下岸且寻甘露寺，到城先问惠山泉。秋蟾吐槛供吟兴，野鹤偎床伴醉眠。官散道孤诗格老，算应双鬓更皤然。","dynasty":"宋代","title":"寄毗陵刘博士"}
{"author":"王禹偁","content":"水芝卧玉腕，天棘舞金丝。","dynasty":"宋代","title":"残句：水芝卧玉腕"}
{"author":"王禹偁","content":"君不见年年三月千丛媚，紫烂红繁夸胜异。寻常人戴满头归，醉折狂分不为贵。枝闲叶尽根空培，人情皆待明年开。化工自有呼魂术，霜前唤下琼瑶台。王母亲将金粉傅，麻姑齐借霓裳来。主人盖是神仙才，不然此物胡为而来哉。二姬劝酒谁引满，长洲懒吏先举杯。多感同年与攀折，吟诗欲谢难轻发。青宫校书方遁迹，代我作歌如锦拆。他年吾辈功业成，与君共作骑鲸客。","dynasty":"宋代","title":"和张校书吴县厅前冬日双开牡丹歌"}
{"author":"王禹偁","content":"物形固天造，物景不自胜。泉乎未遇人，石罅徒流迸。宫相政多暇，行乐蹑岩磴。发蒙涨为溪，幽致兹焉盛。唐贤大历後，峭壁刻名姓。我来一何暮，今秋始乘兴。山势环有缺，山门壶引柄。户挹清泚姿，颇惬幽闲性。味将春茗宜，光与晓岚暝。架竹落僧厨，远声入清磬。何当宿禅室，欹枕终夜听。饮多病骨换，照久尘襟逈。销尽谪居愁，无心治归艇。","dynasty":"宋代","title":"八绝诗庶子泉"}
{"author":"王禹偁","content":"行尽两京路，将登六里山。全家空酒泪，知是几时还。","dynasty":"宋代","title":"阌乡旅夜"}
{"author":"王禹偁","content":"东下兰溪数十程，几多山水入图经。科名旧捷仙人桂，县界遥看婺女星。琴院静笼江树绿，敕楼高对海峰青。三年吏隐无嗟叹，百里封疆似画屏。","dynasty":"宋代","title":"送鞠评事宰兰溪"}
{"author":"王禹偁","content":"　　黄冈之地多竹，大者如椽。竹工破之，刳去其节，用代陶瓦。比屋皆然，以其价廉而工省也。　　子城西北隅，雉堞圮毁，蓁莽荒秽，因作小楼二间，与月波楼通。远吞山光，平挹江濑，幽阒辽夐，不可具状。夏宜急雨，有瀑布声；冬宜密雪，有碎玉声。宜鼓琴，琴调虚畅；宜咏诗，诗韵清绝；宜围棋，子声丁丁然；宜投壶，矢声铮铮然；皆竹楼之所助也。　　公退之暇，被鹤氅衣，戴华阳巾，手执《周易》一卷，焚香默坐，消遣世虑。江山之外，第见风帆沙鸟，烟云竹树而已。待其酒力醒，茶烟歇，送夕阳，迎素月，亦谪居之胜概也。彼齐云、落星，高则高矣；井干、丽谯，华则华矣；止于贮妓女，藏歌舞，非骚人之事，吾所不取。　　吾闻竹工云：“竹之为瓦，仅十稔；若重覆之，得二十稔。”噫！吾以至道乙未岁，自翰林出滁上，丙申，移广陵；丁酉又入西掖；戊戌岁除日，新旧岁之交，即除夕。有齐安之命；己亥闰三月到郡。四年之间，奔走不暇；未知明年又在何处，岂惧竹楼之易朽乎！幸后之人与我同志，嗣而葺之，庶斯楼之不朽也！　　咸平二年八月十五日记。","dynasty":"宋代","tags":"古文观止，咏物，抒情","title":"黄冈竹楼记"}
{"author":"王禹偁","content":"武关西畔路巉岩，两月劳君寄两缄。镜里想添新白发，箧中犹贮旧青衫。扶头酒好无辞醉，缩项鱼多且放馋。譬似元和张太祝，十年不改旧官衔。","dynasty":"宋代","title":"回襄阳周奉礼同年因题纸尾"}
{"author":"王禹偁","content":"四十为郎非不偶，况曾提笔直瀛洲。明时遇主谁甘退，白发侵人自合休。梦得蹉跎因出郡，薜能诗什耻监州。春来病起思归甚，未敢飞章达冕旒。","dynasty":"宋代","title":"病起思归"}
{"author":"王禹偁","content":"山云漠漠雨霏霏，正是骚人唱和时。谪宦惭无贾生赋，愁霖合有谢公诗。已妨步月尘凝榭，恐误登高菊满篱。且喜宾筵得同道，不为篇什欲何为。","dynasty":"宋代","title":"唱和暂停霖淫复作因书四韵呈仲咸兼简宋从事"}
{"author":"王禹偁","content":"薄宦苦流离，壮年心已衰。莺花愁不觉，风雨病先知。晓月晃竹屋，寒苔叠槿篱。无人慰幽寂，庭柳自低垂。","dynasty":"宋代","title":"春日官舍偶题"}
{"author":"王禹偁","content":"武昌官柳见毫厘，八字山遥细似眉。","dynasty":"宋代","title":"残句：武昌官柳见毫厘"}
{"author":"王禹偁","content":"　　黄冈之地多竹，大者如椽。竹工破之，刳去其节，用代陶瓦。比屋皆然，以其价廉而工省也。　　子城西北隅，雉堞圮毁，蓁莽荒秽，因作小楼二间，与月波楼通。远吞山光，平挹江濑，幽阒辽夐，不可具状。夏宜急雨，有瀑布声；冬宜密雪，有碎玉声。宜鼓琴，琴调虚畅；宜咏诗，诗韵清绝；宜围棋，子声丁丁然；宜投壶，矢声铮铮然；皆竹楼之所助也。　　公退之暇，被鹤氅衣，戴华阳巾，手执《周易》一卷，焚香默坐，消遣世虑。江山之外，第见风帆沙鸟，烟云竹树而已。待其酒力醒，茶烟歇，送夕阳，迎素月，亦谪居之胜概也。彼齐云、落星，高则高矣；井干、丽谯，华则华矣；止于贮妓女，藏歌舞，非骚人之事，吾所不取。　　吾闻竹工云：“竹之为瓦，仅十稔；若重覆之，得二十稔。”噫！吾以至道乙未岁，自翰林出滁上，丙申，移广陵；丁酉又入西掖；戊戌岁除日，新旧岁之交，即除夕。有齐安之命；己亥闰三月到郡。四年之间，奔走不暇；未知明年又在何处，岂惧竹楼之易朽乎！幸后之人与我同志，嗣而葺之，庶斯楼之不朽也！　　咸平二年八月十五日记。","dynasty":"宋代","tags":"古文观止，咏物，抒情","title":"黄冈竹楼记"}
{"author":"王禹偁","content":"秋近草虫乳，夜遥霜月寒。扇声酋泛暑，井气忽生秋。","dynasty":"宋代","title":"残句：秋近草虫乳"}
{"author":"王禹偁","content":"菜助三餐急，园愁五月枯。废畦添粪壤，胼手捽荒芜。前日种子下，今朝雨点粗。吟诗深自慰，天似悯穷途。","dynasty":"宋代","title":"种菜雨下"}
{"author":"王禹偁","content":"登龙曾入少年场，锡宴琼林醉御觞。争戴满头红烂熳，至今犹杂桂枝香。","dynasty":"宋代","title":"杏花"}
{"author":"王禹偁","content":"收藏家谱恐人寻，雨笠烟蓑自称心。夜踏月华三迳小，晓耕秋色一犂深。庭园纵窄犹栽药，活计虽贫不卖琴。应笑区区未名客，九衢尘土满衣襟。","dynasty":"宋代","title":"寄郓城萧处士"}
{"author":"王禹偁","content":"昔事先皇叨近侍，北门西掖清华地。太宗多材复多艺，万机余暇翻棋势。对面千里为第一，独飞天蛾为第二；第三海底取明珠，三阵堂堂皆御制。中使宣来示近臣，天机秘密通鬼神。乃知棋法同军法，既诫贪心又嫌怯。唯宜静胜守封疆，不乐穷兵用戈甲。先皇三势有深旨，岂独一枰而已矣。当时受赐感君恩，藏於箧笥传子孙。至道年中出滁上，失脚青云空怅望。移典维扬日望还，轩辕鼎成飞上天。龙髯忽断攀不得，旧朝衣上泪潺湲。吾皇曲念先朝物，徵归再掌西垣笔。悲凉忽见红药开，哭临空随梓宫出。去年领郡得齐安，山州僻陋在江千。黄民谁识旧学士，白头犹作老郎官。昨日江边天使到，随例沾恩着衣袄。皇华本是江南客，久侍先皇对棋弈。筵中偶说当年事，三势分明皆记得。我从失职别上台，御书深锁不将来。遥想棋图在私室，天香散尽空尘埃。今日因君聊话及，翻作停杯向隅泣。人生不易逢圣朝，君恩未报双鬓凋。金銮殿花春灼灼，永熙陵树夜萧萧。空叹拖肠在泥土，不如舐鼎升烟霄。多病相如犹未死，追思往事欲魂销。星使今辰回马首，强对离筵满倾酒。悲歌一曲从事书，唱与朝中旧知友。","dynasty":"宋代","title":"筵上狂歌送侍棋衣袄天使"}
{"author":"王禹偁","content":"雨过川原上，凝眸送晚春。韶光销欲尽，野色望来新。天末迷蓝嶂，江湄乱麴尘。重杨难认影，幽鹭莫藏身。远接天开幕，晴和草展茵。明时四郊静，凌乱踏青人。","dynasty":"宋代","title":"春晚绿野秀诗"}
{"author":"王禹偁","content":"黄黄真是小巫娥，买恐千金价不多。别母语娇空有泪，对人声颤未成歌。产从南国胜桃李，携去东山隐薜萝。滁上老郎无妓女，草玄读易拟如何。","dynasty":"宋代","title":"戏和寿州曾秘丞黄黄诗"}
{"author":"王禹偁","content":"尧舜钦天日，羲和正历时。铜浑列辰象，玉烛照华夷。真宰潜能秉，飞廉讵可吹。祥光长赫矣，佳号得温其。衔处非龙首，燃来岂凤脂。皇明方比盛，监物自无私。","dynasty":"宋代","title":"四时和为玉烛诗"}
{"author":"王禹偁","content":"久居台阁多忧畏，欲荐贤才涉比周。灰死寸心甘不动，雪侵双鬓未能休。封章事寝空腾谤，制诰词荒益自羞。唯爱君家棣华榜，登科记上并龙头。","dynasty":"宋代","title":"寄状元孙学士"}
{"author":"王禹偁","content":"甲观正储祥，群臣献寿觞。捧登金殿稳，深照赭袍光。环佩和仙乐，衣冠惹御香。玄天共悠久，碧海比灵长。葵藿心无异，鸳鸿翅有行。何当随近侍，同此祝无疆。","dynasty":"宋代","title":"乾明节观群臣上寿觞诗"}
{"author":"王禹偁","content":"吾生非不辰，吾志复不卑。致君望尧舜，学业根孔姬。自为志得行，功业如臯夔。既登俊秀科，又在清切司。谏纸无直言，纶诰多愧辞。黾勉为何事，亲老与妻儿。一旦命执法，嫉恶寄所施。丹笔方肆直，皇情已见疑。斥逐深山中，穷辱何羸羸。于张及不得，安用此生为。","dynasty":"宋代","title":"吾志"}
{"author":"王禹偁","content":"玉经炎火竹经霜，却把刚肠变酒肠。庾信悲哀休作赋，接舆歌曲且佯狂。更谙丧乱灾为福，蕴蓄才华有若亡。孤宦由来宜晚达，祝君霄汉路歧长。","dynasty":"宋代","title":"和仲咸诗六首之三和自咏"}
{"author":"王禹偁","content":"梦断闲窗酒半醺，月华薄薄雪纷纷。莫言官散无拘束，一夜披衣见此君。","dynasty":"宋代","title":"雪夜看竹"}
{"author":"王禹偁","content":"七十年华鬓未霜，道情偏称宰丰阳。早衙请印无仇览，夜榻围棋祗孟光。庭户万重岚气润，盘餐数飣药苗香。犹言彭泽终归去，门柳青青槛菊黄。","dynasty":"宋代","title":"寄丰阳喻长官"}
{"author":"王禹偁","content":"鼓声猎猎酒醺醺，斫上高山入乱云。自种自收还自足，不知尧舜是吾君。","dynasty":"宋代","title":"畲田词"}
{"author":"王禹偁","content":"邦计动宸衷，时贤莅浙东。量宽吞渤澥，气直禀崆峒。捧诏瑶池下，辞班玉笋中。馈粮萧相国，制礼叔孙通。举措敦儒行，谈谐有古风。冀方思旧政，江表伫成功。吏畏严霜白，民歌爱日红。勤王虽运智，修道岂妨公。旋种烟莎迳，闲科雨竹丛。养成丹顶鹤，瘦尽雪花骢。移石情无倦，抄书俸不充。晨餐烧露笋，秋句写霜枫。棋阁连花坞，书窗映烛笼。僧传床树法，客献递诗筒。饮席螺为盏，吟舟苇作篷。按琴苔院冷，捣药月堂空。清白成家计，操修达圣聪。即徵归象阙，清秩冠鸳鸿。","dynasty":"宋代","title":"献转运副使太常李博士"}
{"author":"王禹偁","content":"蹷张见旧史，强弩亦古官。如何壮夫事，今作儒者欢。罚郡在僻左，时清政多闲。戎装命宾侣，作此开愁颜。吴弩号健捷，仆夫为吾弯。正侯废已久，画纸为雕盘。日晕生几重，挂壁何团团。记筹鼓声急，中的酒量宽。诚非军旅事，亦有堵墙观。安得十万枝，长驱过桑乾。射彼老上庭，夺取燕脂山。不见一匈奴，直抵瀚海还。北方尽纳款，献寿天可汗。吾徒久不武，干禄为饥寒。所得才升{左豆右斗}，龌龊在朝班。不如执戈士，意气登韩坛。笑拥白玉妓，醉驰黄金鞍。郎官一生俸，供尔数月间。儒将古所重，料兵如转丸。谁知戴章甫，终老弄辛酸。偶因儿戏为，痛念边事艰。临风自慷慨，素发冲儒冠。","dynasty":"宋代","title":"射弩"}
{"author":"王禹偁","content":"一回酒渴思吞海。","dynasty":"宋代","title":"残句："}
{"author":"王禹偁","content":"草屦布裘轻紫绶，角冠纱帽换朝簪。","dynasty":"宋代","title":"残句：草屦布裘轻紫绶"}
{"author":"王禹偁","content":"床头只有黄州印，监里看成白发翁。","dynasty":"宋代","title":"残句：床头只有黄州印"}
{"author":"王禹偁","content":"帝怜守土旧时臣，添赐春光入酒尊。","dynasty":"宋代","title":"残句：帝怜守土旧时臣"}
{"author":"王禹偁","content":"杜甫且为诗宰相。","dynasty":"宋代","title":"残句：杜甫且为诗宰相"}
{"author":"王禹偁","content":"二月探供三月酒，今年未得去年钱。","dynasty":"宋代","title":"残句：二月探供三月酒"}
{"author":"王禹偁","content":"风雨江城暮。","dynasty":"宋代","title":"残句：风雨江城暮"}
{"author":"王禹偁","content":"佳人方素面，对镜理新妆。","dynasty":"宋代","title":"残句：佳人方素面"}
{"author":"王禹偁","content":"年来复有事堪嗟，载笔商丘鬢欲华。酒好未陪红杏宴，诗狂多意刺桐花。","dynasty":"宋代","title":"残句：年来复有事堪嗟"}
{"author":"王禹偁","content":"青云随步登华榻，红雪飘香入杏园。","dynasty":"宋代","title":"残句：青云随步登华榻"}
{"author":"王禹偁","content":"两株桃杏映篱斜，妆点商州副使家。何事春风容不得？和莺吹折数枝花。","dynasty":"宋代","tags":"古诗三百首，咏物，生活","title":"春居杂兴·两株桃杏映篱斜"}
{"author":"王禹偁","content":"东风初暖酒难销，五马行春罢趁朝。道畔棠阴同召伯，堦前蓂荚别唐尧。下车正是尝新笋，得句何妨寄旧僚。预想郡斋公宴处，桃花凝露柳垂条。","dynasty":"宋代","title":"和陈州田舍人留别"}
{"author":"王禹偁","content":"咏尽千峰雪，吟行六里春。布多成暇政，方称好闲身。物得商山下，形如震泽根。初期谷城叟，乍遇魏榆神。固异它山石，还同似玉珉。绕看犹汩没，斲见渐轮囷。草拥才抽甲，烟封几得辛。绿藏苔漠漠，青乱叶蓁蓁。蛟蜃浑疑活，琳琅势逼真。杖敲清有韵，衣拂莹无尘。起似生徐甲，扶如醉伯伦。知吾怜磊落，移尔山荒榛。留滞诚为久，遭逢盖有因。胜携堕鹊印，喜过骇鸡玲。齐列幽斋畔，休藏古涧滨。未邀耽酒客，先对抱琴人。带藓形虽瘦，穿交气已振。自非怀峭绝，安得免沉沦。月影无云夕，烟姿有雪辰。参差光互动，高下势相均。接待同嘉士，搜求等隽民。苍茫劳拂拭，感还似陶钧。抚惜情如旧，装添景自新。窗风声淅淅，檐鸟语欣欣。映合移红药，遮须翦绿筠。使君安置後，勾我往来频。扪摸闲垂袖，偎挨醉脱巾。海山低岌嶪，华岳小嶙峋。鹭毳莹如霰，蜗涎曳似银。峰峦轻菡萏，雕琢笑麒麟。雨霁岚光滴，春晴黛点匀。鼎分聊自得，芝秀好相亲。宋陨知难及，秦鞭似弗仁。无瑕收作宝，不速敬如宾。仙掌怜应拔，山眉妬亦嚬。罅开青虎眼，痕駮黑虬鳞。怪隐深难测，神驱恐不遵。倚多凉透骨，卧近冷侵茵。蹙缩回蛇尾，谽齚兽兽唇。云孙堪结伴，松老合为邻。对耻风标俗，题愁格力贫。玉堆深媿白，黛泼不如彬。埋去甘长往，移来忽并伸。露喷秋洗发，云触晓生津。清越时堪叩，嵌崆永不磷。似龙兼易扰，如虎岂难驯。夜槛含星彩，晴轩烁日轮。三人铛脚看，一盏瓮头醇。罗刹迎潮怒，干将插土皴。沉沉吁可怪，瑟瑟比难臻。斗莹宁饶璧，争年不让椿。闲书堪试笔，醉坐好垂纶。何啻为三友，还应直万缗。贪看棋错路，竞爱酒忘巡。利若刀悬蜀，危於阁耸陈。一拳终太小，五色却非纯。有泐应难待，无言讵可询。摩挲夸玉立，围绕似环循。为匠虽非郢，吟诗莫谓秦。须容一株上，题着旧词臣。","dynasty":"宋代","title":"仲咸因春游商山下得三怪石辇致郡斋甚有幽趣"}
{"author":"王禹偁","content":"温树阴中别玉堂，应星犹得入文昌。莫嫌工部官曹慢，杜甫才名是外郎。","dynasty":"宋代","title":"制除工部廊中出入署"}
{"author":"王禹偁","content":"著书新奏御，优诏及禅扉。首座名虽贵，家山老未归。磬声寒绕枕，塔影静侵衣。终忆西湖上，秋风白鸟飞。","dynasty":"宋代","title":"宁公新拜首座因赠"}
{"author":"王禹偁","content":"树影池光映晓霞，绿杨阴下吏排衙。闲拖屐齿妨横笋，静拂琴床有落花。地脉暗分吴苑水，厨烟时煮洞庭茶。青宫词客多闲暇，接曲飞觞待岁华。","dynasty":"宋代","title":"和郡僚题李中舍公署"}
{"author":"王禹偁","content":"古县日初沉，轺车忽见寻。不将迁客累，方认故人心。无酒销寒漏，挑灯听远砧。郏郊重里路，并辔未妨吟。","dynasty":"宋代","title":"中牟县旅"}
{"author":"王禹偁","content":"闻步花砖喜复悲，所悲君较十年迟。银台晓入批丹诏，铜镜秋开镊白髭。宫锦细袍宣与着，内闲骄马赐来骑。家门记得咸通事，莫忘论兵夜召时。","dynasty":"宋代","title":"贺毕翰林"}
{"author":"王禹偁","content":"讨情不负齐安郡，杜牧掌年与我齐。","dynasty":"宋代","title":"残句：讨情不负齐安郡"}
{"author":"王禹偁","content":"移任长洲县，扁舟兴有余。篷高时见月，棹稳不妨书。雨碧芦枝亚，霜红蓼穗疏。此行纡墨绶，不是为鲈鱼。","dynasty":"宋代","title":"赴长洲县作"}
{"author":"王禹偁","content":"卜世知无极，上仙安可寻。祝尧违众望，传启合天心。陵柏萧骚韵，阶茅寂寞阴。何人开殿合，尘暗九弦琴。","dynasty":"宋代","title":"太宗皇帝挽歌"}
{"author":"王禹偁","content":"昨夜三更後，姮娥堕玉簪。冯夷不敢受，捧出碧波心。","dynasty":"宋代","title":"咏白莲"}
{"author":"王禹偁","content":"大家齐力劚孱颜，耳听田歌手莫闲。各愿种成千百索，豆萁禾穗满青山。","dynasty":"宋代","title":"畲田词"}
{"author":"王禹偁","content":"元老留司卧雒阳，谏官通理辍鸳行。仲宣旧佐红莲幕，裴度新开绿野堂。几处古碑停马读，到时春笋约僧尝。香山居士真容在，为我公余奠一觞。","dynasty":"宋代","title":"送同年刘司谏通判西都"}
{"author":"王禹偁","content":"崖石何凿凿，渤潏涌山脚。含虚光可鉴，倒影壁如削。弥漫到前溪，支脉通远壑。白龙乃神物，胡此恋一勺。势能为霖雨，力可兴雷雹。上天未有命，兹焉缩头角。应防困蝼蚁，泥蟠讵敢跃。葅醢曾是忧，豢养殊非乐。亦如君子道，出处贵先觉。吾生苦迁谪，未免郡政缚。偶来泉畔坐，感兴题秋箨。斗薮缨上尘，试就清涟濯。聊将一掬水，洗我面惭怍。日暮不忍归，风埃满城郭。","dynasty":"宋代","title":"八绝诗白龙泉"}
{"author":"王禹偁","content":"□□□□□□□，□□□□□□□。□□□□带嫩芽，不是贰车无此兴。此□□□□□□，□□□□□□□。□□□□□□□，□□□□□□□。","dynasty":"宋代","title":"阙题"}
{"author":"王禹偁","content":"丙申二月七，是夕月离毕。春云忽霮{上雨下对}，春两复蒙密。绵绵殆三旬，不见天上日。谪官在淮甸，幽抱常郁郁。岂无琅邪山，泥泞不可出。空庭唯蚯蚓，得势互蟠屈。乘兹积阴气，小穴恣出没。山禽忽飞下，长嘴啄深窟。倒曳方力争，强吞遽全失。食土与巢林，上下非俦匹。胡然罹此酷，不能保微质。嗟嗟彼群小，倾夺事匪一。仪凤去九夷，神龙入泉室。如何役吾眼，瞻视此小物。归来因浩叹，自悔成诗笔。","dynasty":"宋代","title":"霪雨中偶书所见"}
{"author":"王禹偁","content":"芸阁新衔捧诏归，历阳湖畔拜庭闱。已闻爱子披朱绂，犹学婴儿◇◇彩衣。饭馈海陵红稻软，鱠擎淮水白鱼肥。吾生自失荣亲禄，谩踏花砖入北扉。","dynasty":"宋代","title":"送李著作"}
{"author":"王禹偁","content":"数年侍从立丹墀，掌诰长惭格调卑。左宦久劳青琐梦，归山犹负白云期。一生得丧唯凭道，千古声名合在诗。深谢多才遗佳句，此身休退是何时。","dynasty":"宋代","title":"和安邑刘宰君见赠"}
{"author":"王禹偁","content":"萍流匏系任行藏，惟指无何是我乡。左宦只抛红药案，僦居犹住玉泉坊。白公渭北眠村舍，杜甫瀼西赁草堂。未有吾庐莫惆怅，古来贤达尽茫茫。","dynasty":"宋代","title":"赁宅"}
{"author":"王禹偁","content":"兰省方雠乙夜书，襄阳迎侍暂脂车。挥毫偶未归纶阁，衣锦何妨奉板舆。岘首碑前留马足，鹿门山下宿僧居。汉臯游女曾相识，应解鸣璫换佩鱼。","dynasty":"宋代","title":"送夏侯正言襄阳迎亲"}
{"author":"王禹偁","content":"红桃飞尽绿杨深，独倚危楼半日吟。六里山川多逐客，贰车官职是笼禽。蓬沾残雪经秋鬓，葵隔浮云向日心。身世荣衰不能算，且倾村酒沃愁襟。","dynasty":"宋代","title":"春日登楼"}
{"author":"王禹偁","content":"太岁在辛卯，九月万木落。是时太阴亏，占云臣道剥。王生出紫微，谴逐走商洛。扶亲又抱子，迤逦过京索。弊车载书史，病马悬囊橐。西都不敢住，空负香山约。閿乡正南路，秦岭峭如削。肩与碍巨石，十步三四却。妻孥亦徒步，碛砾不容脚。山店蓋木皮，烟火浑熏灼。夜深闻櫖贙虎，全家屡惊戄。山泉何萦回，切冽无桥彴。卸鞍引羸蹄，解袜事芒屩。晨澜发可监，朝涉胫如斮。商山六百里，天设皆岩崿。上洛在其中，狴牢曾未若。逐臣自可死，何必在远恶。刺史不我顾，古寺聊淹泊。卜居杂民甿，致养无精舂。知道由自宽，有亲强为乐。侧闻种先生，终南卧云壑。长沮既躬耕，元礼仍开学。王绩妇未娶，介洁翘孤鹤。之推母偕隐，教诲修天爵。诗情亦嗜酒，道气不服药。田衣剪荷芰，野饭烹茝蒻。雾豹泽文彩，冥鸿避矰缴。肯从羔雁聘，唯恐簪裾缚。如何宋右史，斥鷃议鵰鹗。玄纁与丹诏，恩礼诚非薄。仍敕京兆府，敦谕辞恭恪。先生恋板舆，纯孝心坚确。散发走烟峦，拜章谢恩渥。巨材犹在涧，大玉不出璞。使者遂空回，软轮何寂寞。贤母召徵君，庭责词嗃嗃。胡为事章句，漏名入街郭。府县污我山，胥徒噪吾幄。以兹近声利，安得成高邈。誓将徙穷谷，庶可逃喧浊。先生拜引过，为寿开樽杓。陶陶又熙熙，何啻闻竽龠。人传到迁客，面目敦慙怍。器小识不远，当年事头角。遭时得一第，游宦何龌龊。逐膻甚蚍蜉，斗耀同熠燿。宰邑乏弦歌，谏垣无謇谔。便蕃朱紫绶，僭忝丝纶阁。方号騤騤龙，已困狺狺{左犭右足}。待罪始知非，咄哉昧先觉。一聆高世行，罪发庸可擢。忍耻赋三章，尘埃寄寥廓。明年会恩宥，量移井蛙跃。靡暇谒南山，征途望西岳。黄河波汹涌，白迳苔班驳。中条围解县，五老烟龊龊。此焉为郡副，乌敢事陨获。笼禽幸未死，尚且谋饮啄。米呼村婢舂，樵雇山僮斫。喂马捽寒芜，看书爇秋箨。信口亦吟哦，放心无适莫。君恩已绝望，人事终难度。相府一张纸，唤起久屈蠖。诚知有梁栋，未忍弃榱桷。五城天上开，三殿云间卓。重取故衣冠，笼裹山猱玃。病翼得风云，坏墙劳赭垩。谏官与史氏，旧职聊羁络。举袖拂石螭，凝眸睨金雀。冥心想前事，一梦何挥矐。长恐先生闻，倚松成大噱。关中朋友来，遗我神仙作。繁华远客骑，铮鏦美人错。古澹啜鉶羹，文雅铿木铎。千言距百韵，旨趣何绰绰。孰念气如虹，翻然轻抵鹊。俊甚麻姑抓，快比屠门嚼。浑金岂在熔，尺璧宁施琢。愈风齐捧檄，忘味同闻乐。致之同怀袖，日夕芬兰若。褒我尘俗韵，铅刀化干镆。同声必有应，过实还疑谑。盛夸山中事，云屋张霞幕。兰芽含露采，石髓和烟酌。巢由泉涤耳，园绮芝盈握。有时上绝顶，星斗近可摸。下视尘世人，营营似螶{左虫右上少右中日右下小}。男儿既束发，出处岐路各。苟非秉陶钧，即去持矛槊。致主比唐虞，安边如卫霍。不尔为逸人，深居返吾朴。胡然自碌碌，名节日销铄。行年过半世，功业久圭勺。无术铸五兵，使民兴钱鎛。无材统六师，逐寇开沙漠。空言说王道，肆眼看人瘼。多慙指佞草，虚效倾心藿。一览大雅文，起予亦何博。况兹山野性，谟画昧方略。搔首谢朝簪，行将返耕凿。","dynasty":"宋代","title":"酬种放徵君一百韵"}
{"author":"王禹偁","content":"唐虞得良弼，姬孔是前身。尼丘钟骨骼，嵩狱舆精神。","dynasty":"宋代","title":"残句：唐虞得良弼"}
{"author":"王禹偁","content":"曾经烂漫濯吾缨，忍别潺湲月下声。便入红应染诗思，吟魂犹合数年清。","dynasty":"宋代","title":"别丹水"}
{"author":"王禹偁","content":"一未量移一转勋，貂冠羊胃总非真。韶光只有两三日，浮世稀逢七十人。掅杏劝君重酌酒，牡丹邀我且寻春。请看富贵赵中令，已作北邙山下尘。","dynasty":"宋代","title":"三月廿七日偶作简仲咸"}
{"author":"王禹偁","content":"迁客户离群，秋砧不忍闻。回头恋红药，失脚下青云。尚假金貂冕，犹残柱国勋。此身未敢死，会拟报明君。","dynasty":"宋代","title":"旅次新安"}
{"author":"王禹偁","content":"斜汉横空瑞气浮，桥边乌鹊待牵牛。长生殿冷时无事，乞巧楼多岁有秋。菡萏晚花清露湿，婵娟新月暮烟收。华封祷祝华胥梦，谁道神仙不可求。","dynasty":"宋代","title":"七夕应制"}
{"author":"王禹偁","content":"严配郊兵展教思，质文参酌礼无违。大羹味薄牲牷洁，至乐声和凤鸟飞。黄道月斜风细细，紫坛天晓露霏霏。可怜此夜商山客，画尽炉灰泪满衣。","dynasty":"宋代","title":"南郊大礼诗"}
{"author":"王禹偁","content":"益算真君南斗高，还因圣节奏天曹。扶桑枯尽灵椿老，始放尧眉出寿毫。","dynasty":"宋代","title":"寿宁节祝圣寿"}
{"author":"王禹偁","content":"汉主寿山称万岁，玄宗佳节号千秋。吾皇别享无疆福，百姓欢呼动九州。","dynasty":"宋代","title":"寿宁节祝圣寿"}
{"author":"王禹偁","content":"药树吟多且握兰，蔼然公议满朝端。西垣罢直苍苔冷，南郡行春绿野宽。蒨旆出过应曜墓，棠阴潜上伏牺坛。乡心休梦峨眉雪，会顾青薄忆史丹。","dynasty":"宋代","title":"送田舍人出牧淮阳"}
{"author":"王禹偁","content":"修篁瑟瑟石磷磷，去谒荒祠不厌频。四皓古来无事客，贰车今世最闲人。紫芝欲采非仙骨，红药曾题是近臣。一奠村醪还独酌，满轩松雪照吟身。","dynasty":"宋代","title":"游四皓庙"}
{"author":"王禹偁","content":"九江为郡鬓成霜，淮海相逢共黯伤。放逐翰林同李白，蹉跎郎署是冯唐。才名各负诗千首，离别无辞酒一觞。归见鳌头如借问，为言枨也减刚肠。","dynasty":"宋代","title":"送江州孙膳部归阙兼寄承旨侍郎"}
{"author":"王禹偁","content":"吏隐宁陵县，琴堂枕古河。家山隔江远，风雨过船多。假日亲寻药，公庭自种莎。相逢如旧识，执手动劳歌。","dynasty":"宋代","title":"寄宁陵陈长官"}
{"author":"王禹偁","content":"执礼身虽退，思贤宠未衰。垂行三入命，遽逼九原期。本末皆书史，功名别树碑。须知文集里，全似白公诗。","dynasty":"宋代","title":"司空相公挽歌"}
{"author":"王禹偁","content":"除夜浑疑便白头，携壶相劝醉方休。敢辞枕上三朝卧，且免灯前一夕愁。薄命我甘离凤阁，多才君亦滞龙楼。相逢不尽杯中物，何以支当寂寞州。","dynasty":"宋代","title":"岁除日同年冯中允携觞见访因而沉醉病酒三日"}
{"author":"王禹偁","content":"阶前已见三分落，枝上都无十日繁。谁伴多情王副使，吟诗倾酒与招魂。","dynasty":"宋代","title":"和仲咸杏花三绝句"}
{"author":"王禹偁","content":"索寞红芳又一年，老郎空解惜春残。才闻莺啭夸杨柳，已被蝉声哭牡丹。壮志休磨三尺剑，白头谁藉两梁冠。酒罇何必劳人劝，且折余花更尽欢。","dynasty":"宋代","title":"暮春"}
{"author":"王禹偁","content":"秦皇焚旧典，汉祖溺儒冠。万民在涂炭，四老方宴安。白云且高卧，紫芝非素餐。南山正优游，东朝忽艰难。高步揖万乘，拂衣归重峦。飞源自冥冥，束帛徒戋戋。古庙对山开，清风向人寒。更无隐遁士，空有宾客官。况我谪宦来，尘迹污祠坛。朝衣惭蕙带，佩玉愧纫兰。或依階下树，陶暑解马鞍。或借庙前水，乘秋把鱼竿。吾道多龃龉，吾生利盘桓。登山殊未倦，饮水聊尽驩。精灵莫相笑，此意乐且盘。","dynasty":"宋代","title":"四皓庙二首"}
{"author":"王禹偁","content":"依依行色满帆樯，又借仁风惠远方。暂去长沙非贾谊，犹虚计相待张苍。槛前波浪潇湘阔，雨後汀洲橘柚香。翰苑放臣知最幸，愿听民讼继甘棠。","dynasty":"宋代","title":"送董谏议之任湘潭"}
{"author":"王禹偁","content":"宴罢回来日欲斜，平康坊里那人家。几多红袖迎门笑，争乞钗头利市花。","dynasty":"宋代","title":"锡宴清明日"}
{"author":"王禹偁","content":"迁客户离群，秋砧不忍闻。回头恋红药，失脚下青云。尚假金貂冕，犹残柱国勋。此身未敢死，会拟报明君。","dynasty":"宋代","title":"旅次新安"}
{"author":"王禹偁","content":"谁移琪树下仙乡，二月轻冰八月霜。若使寿阳公主在，自当羞见落梅妆。","dynasty":"宋代","title":"后土庙琼花诗"}
{"author":"王禹偁","content":"正向承明恋直庐，年来华发已侵梳。官清自比乘轩鹤，心小还同畏网鱼。西掖永怀王阁老，北门堪叹扈尚书。会当辞禄东陵去，数亩瓜田一柄锄。","dynasty":"宋代","title":"阁下咏怀"}
{"author":"王禹偁","content":"不知鸣玉溪山下，何似仙娥水石间。免被寻常桃李妬，自开自落隐商山。","dynasty":"宋代","title":"阙题"}
{"author":"王禹偁","content":"索寞红芳又一年，老郎空解惜春残。才闻莺啭夸杨柳，已被蝉声哭牡丹。壮志休磨三尺剑，白头谁藉两梁冠。酒罇何必劳人劝，且折余花更尽欢。","dynasty":"宋代","title":"暮春"}
{"author":"王禹偁","content":"花鹿一何驯，长随病使君。必教吾在野，当与尔为群。静饮清溪水，闲眠碧洞云。犹胜市朝里，逐众走纷纷。","dynasty":"宋代","title":"花鹿"}
{"author":"王禹偁","content":"如何小郡滞清贤，未得徵归振鹭班。莫怕三年持汉诏，犹胜迁客卧商山。俱谙宦路须推命，同有诗情合好闲。唯是谪官无考限，比君知向几时还。","dynasty":"宋代","title":"仲咸就加郡印因以四韵贺而勉之"}
{"author":"王禹偁","content":"合崖何嵌崆，湫水何浺瀜。瀛污暨积潦，滞泥不朝宗。有时见鬼怪，无人荐王公。止可饮麋鹿，未尝产蛟龙。山甿自神之，祠祀众口同。今春商於旱，太守职忧农。先请境内山，熊耳有如聋。乃迎是湫水，盈乎素缶中。州民与郡吏，觋女杂巫童。朝祈又夕祷，拜起虔且恭。馨炉复茵爵，牲币洁而丰。适与天雨会，三日势蒙蒙。致谢送水归，尽礼有始终。水旱蓋定数，灾祥与政通。傅岩道丧久，咄尔贪天功。","dynasty":"宋代","title":"合崖湫"}
{"author":"王禹偁","content":"天子优贤是有唐，监湖恩赐贺知章。他年我若功成去，乞取南园作醉乡。","dynasty":"宋代","title":"南园偶题"}
{"author":"王禹偁","content":"温树阴中别玉堂，应星犹得入文昌。莫嫌工部官曹慢，杜甫才名是外郎。","dynasty":"宋代","title":"制除工部廊中出入署"}
{"author":"王禹偁","content":"就养求官动圣知，专城犹得近王畿。乡人竟指曾题柱，丘嫂应惭不下机。西掖罢批天子诏，北堂荣着老莱衣。邻封唱和如多暇，三载须成一集归。","dynasty":"宋代","title":"将赴单州和韦度支相送之什次韵"}
{"author":"王禹偁","content":"黄黄真是小巫娥，买恐千金价不多。别母语娇空有泪，对人声颤未成歌。产从南国胜桃李，携去东山隐薜萝。滁上老郎无妓女，草玄读易拟如何。","dynasty":"宋代","title":"戏和寿州曾秘丞黄黄诗"}
{"author":"王禹偁","content":"前年寒食节，待诏直内庭。休暇百官出，独掩深严扃。近侍不敢醉，赐酒空满瓶。闲就通中枕，时闻索上铃。思入无何乡，兀然欲忘形。去年寒食日，滁上忝专城。山歌喧里巷，春物媚池亭。永阳溪水渌，琅邪山色青。谪宦自消遣，不敢夸独醒。往往取官酝，时时对花倾。醉来念身世，翻使泪纵横。今年莅淮海，时节又清明。堆案有留事，听歌无欢声。胥徒费簿领，使客烦送迎。狴牢未空歇，堰埭劳修营。衰病力不支，懒慢性已成。虚花满双目，素发添几茎。酒肴略无味，妓乐固难听。谁言寒食下，终日取茶烹。屯田有素交，屈此关市征。昔年同应举，典衣飞巨觥。博士东观客，求官得步兵。况且丹陛前，同为出谷莺。殿丞尹我邑，桑梓复弟兄。吏隐掌鹾茗，终朝看道经。三贤宴会少，七夕休假并。何不策我马，废苑寻放萤。何不荡我舟，楼基访摘星。三春景欲尽，九曲波始平。居然逼吏役，顿此阻交情。老态厌春华，病身忧宿醒。如水若不改，藉糟亦胡宁。解印蓄素志，吟诗露丹诚。维扬非所爱，有便即归耕。","dynasty":"宋代","title":"扬州寒食赠屯田张员外成均吴博士同年殿省柳"}
{"author":"王禹偁","content":"滁阳领郡经三月，宝应游山始一回。屐齿免忧岩下折，簿书长苦案头堆。潾潾泉石吟魂健，漠漠烟岚病眼开。尽日引渠寻胜境，读碑搅篆扫苍苔。","dynasty":"宋代","title":"与嘉佑同游宝应寺"}
{"author":"王禹偁","content":"要知滁上兴如何，养拙偷安幸亦多。小郡既无衣袄使，丰年兼有袴襦歌。公余处处携山屐，官酝时时泛海螺。病眼白头唯醉睡，朝廷好事不闻他。","dynasty":"宋代","title":"戏题二章述滁州官况寄翰林旧同院"}
{"author":"王禹偁","content":"紫微新命旧交游，报到商於寂寞州。天上共分三字贵，山中全减贰车愁。抛离红药心无恨，弹拂金貂舞不休。最喜吾家有余庆，凤毛还直凤池头。","dynasty":"宋代","title":"贺三舍人新入西掖"}
{"author":"王禹偁","content":"索寞红芳又一年，老郎空解惜春残。才闻莺啭夸杨柳，已被蝉声哭牡丹。壮志休磨三尺剑，白头谁藉两梁冠。酒罇何必劳人劝，且折余花更尽欢。","dynasty":"宋代","title":"暮春"}
{"author":"王禹偁","content":"风雅荒凉信可悲，家声留得尽玄微。且欣丹穴一毛在，莫道沅江九肋稀。思苦也知关国政，官卑应为泄天机。他时迁客归朝去，拟觅琼瑶满袖归。","dynasty":"宋代","title":"和仲咸诗六首之二和回喻令诗集"}
{"author":"王禹偁","content":"人生唯问道如何，得丧升沉总是虚。宁可飞鸟随四皓，未能鱼腹葬三闾。傅岩偶梦谁调鼎，彭泽高歌自荷锄。不向世间争窟穴，蜗牛到处是吾庐。","dynasty":"宋代","title":"放言"}
{"author":"王禹偁","content":"要见滁州谪宦情，信缘随俗且营营。不夸两制词臣贵，多伴三班奉职行。楼堞倚空乘月上，樽罍有酒对山倾。升沉得丧何须同，况是浮生已半生。","dynasty":"宋代","title":"戏题二章述滁州官况寄翰林旧同院"}
{"author":"王禹偁","content":"嵯峨高锁夕阳红，斜入吟窗秀色浓。六里青山长满眼，不劳云片学奇峰。","dynasty":"宋代","title":"夏云"}
{"author":"王禹偁","content":"吏胥围绕簿书堆，病眼昏昏素发垂。已觉文章无用处，不归田里待何时。两衙决事官差我，五日延英诏问谁。赖有古人踪迹在，只应蘧宁是吾师。","dynasty":"宋代","title":"公退言怀"}
{"author":"王禹偁","content":"共叹蹉跎两鬓苍，立朝为郡是寻常。重归谢客中书省，又送山涛吏部郎。三入承明身最忝，十年兄事分偏长。喜闻辞日留前席，莫算多时住水乡。","dynasty":"宋代","title":"书怀送田二舍人自吏部郎中出典泰州"}
{"author":"王禹偁","content":"商山老乌何惨酷，喙长于钉利于镞。拾虫啄卵从尔为，安得残吾负疮畜。我从去岁谪商於，行李惟存一蹇驴。来登秦岭又巉岭，为我驮背百卷书。穿皮露脊痕连腹，半年治疗将平复。老乌昨日忽下来，啄破旧疮取新肉。驴号仆叫乌已飞，劘嘴整毛坐吾屋。我驴我仆奈尔何，悔不挟弹更张罗。赖是商山多鸷鸟，便问邻家借秋鹞。铁尔拳兮钩尔爪，折乌颈兮食乌脑。岂唯取尔饥肠饱，亦与疮驴复雠了。","dynasty":"宋代","title":"乌啄疮驴歌"}
{"author":"王禹偁","content":"松杉疏瘦簇山根，楼殿参差对郭门。不惜马蹄来北寺，为怜熊耳在西轩。云生石砌摇寒影，泉汲铜瓶露冻痕。迁客频来何所得，一丛修竹拂吟魂。","dynasty":"宋代","title":"上寺留题"}
{"author":"王禹偁","content":"大燕引新雏，小鸦哺老乌。青青树木间，禽鸟声欢娱。我携二稚子，东园撷春蔬。可以奉晨羞，采采供贫厨。非肉诚不饱，割身实无余。缅怀宋阁老，同日出京都。谪宦不携家，留妻事老姑。块然武当下，此乐固亦无。","dynasty":"宋代","title":"携稚子东园刈菜因书触目兼寄均州宋四阁长"}
{"author":"王禹偁","content":"西门送仆射，鞍马照路光。南门送贰卿，冠盖遥相望。东门送郎吏，舣舟隋堤傍。郎吏诚隔品，同直白玉堂。丈人况知己，振拔在举场。怜才惜我去，深劝离别觞。醉中不记事，烟水空茫茫。醒来闻鸣橹，呕轧摇斜阳。犹疑在禁中，残漏寒丁当。回望银台门，五云遮帝乡。聚散本如此，升沉庸何伤。丈人名位峻，只久登岩廊。平居倦朝请，高论思退藏。圃田有别业，古木罗修篁。艹亭寒萧萧，池波碧泱泱。尝云拂袖去，可以傲羲皇。丈人果能尔，识度非寻常。安车比疏广，辟谷如张良。再拜愿丈人，寿考仍康强。自念山野士，不解随圆方。宦途多龃龉，身计颇悲凉。行将解簪笏，归去事农桑。幸容操杖履，酒扫近丘墙。","dynasty":"宋代","title":"东门送郎吏行寄承旨宋侍郎"}
{"author":"王禹偁","content":"青云随步登华榻，红雪飘香入杏园。","dynasty":"宋代","title":"残句：青云随步登华榻"}
{"author":"王禹偁","content":"洁白又方正，似君心坦平。空随文价贵，未免刺毛生。客被侵霜薄，山窗映雪明。前春悬作榜，应见淡书名。","dynasty":"宋代","title":"赋得纸送朱严"}
{"author":"王禹偁","content":"锈服霍嫖姚。","dynasty":"宋代","title":"残句：锈服霍嫖姚"}
{"author":"王禹偁","content":"魏公王佐才，独力远晋室。挥手廓氛霾，放出扶桑目。感慨会风云，周旋居密勿。下民得具瞻，上帝赉良弼。沉沉帷幄谋，落落政事笔。品流遂甄别，法令颇齐一。跋敕朝据案，论兵夜远膝。多士若鸳鸿，官材咸有秩。诸侯如狼虎，请谒尽股栗。秉钧多事朝，绰绰有纪律。远将留侯比，近以赞皇匹。志在混车书，誓将阐儒术。皇天未厌乱，运去何飈欻。高祖厌寰区，少帝无始卒。老成既疏远，群小相亲昵。黩武兵渐骄，倒悬人不恤。和亲绝强虏，谋帅用悍卒。魏公在藩垣，上疏论得失。七事若丹青，辞切痛入骨。忠言殊不省，直首果见屈。铁马从北来，烟尘昼蓬勃。穹庐易市朝，左袵杂缨绂。主辱臣不死，囚缚自安逸。唯公独遇害，身殒名不没。惜乎英伟才，济世功未毕。一读晋朝史，遗恨空郁郁。子孙亦不振，天道难致诘。","dynasty":"宋代","title":"怀贤诗之桑魏公"}
{"author":"王禹偁","content":"重衾又重茵，盖覆衰孏身。中夜忽涕泗，无复及吾亲。须臾残漏歇，吏报国忌辰。凌旦骑马出，溪冰薄潾潾。路傍饥冻者，颜色颇悲辛。饱暖我不觉，羞见黄州民。昔贤终禄养，往往归隐沦。谁教为妻子，头白走风尘。修身与行道，多愧古时人。","dynasty":"宋代","title":"十月二十日作"}
{"author":"王禹偁","content":"□□□□□□□，□□□□□□□。□□□□带嫩芽，不是贰车无此兴。此□□□□□□，□□□□□□□。□□□□□□□，□□□□□□□。","dynasty":"宋代","title":"阙题"}
{"author":"王禹偁","content":"静算人间事偶然，穷通未必在穹玄。关从白马欺来度，赦被青蝇暗里传。禁树罢吟红烂漫，江蓠且咏绿芊绵。放言诗什谁堪赠，焚赠微之与乐天。","dynasty":"宋代","title":"放言"}
{"author":"王禹偁","content":"大燕引新雏，小鸦哺老乌。青青树木间，禽鸟声欢娱。我携二稚子，东园撷春蔬。可以奉晨羞，采采供贫厨。非肉诚不饱，割身实无余。缅怀宋阁老，同日出京都。谪宦不携家，留妻事老姑。块然武当下，此乐固亦无。","dynasty":"宋代","title":"携稚子东园刈菜因书触目兼寄均州宋四阁长"}
{"author":"王禹偁","content":"迹忝词林旧，官为郎署卑。同群甘鸟兽，苟禄为妻儿。未有一事立，空惊双鬓衰。唯怜文集里，添得谪官诗。","dynasty":"宋代","title":"滁上谪居"}
{"author":"王禹偁","content":"吏胥围绕簿书堆，病眼昏昏素发垂。已觉文章无用处，不归田里待何时。两衙决事官差我，五日延英诏问谁。赖有古人踪迹在，只应蘧宁是吾师。","dynasty":"宋代","title":"公退言怀"}
{"author":"王禹偁","content":"二月探供三月酒，今年未得去年钱。","dynasty":"宋代","title":"残句：二月探供三月酒"}
{"author":"王禹偁","content":"君从婺女典嘉兴，我自滁阳到广陵。同被雪霜侵两鬓，独嗟官职是三丞。郡斋新养华亭鹤，乡信时逢建业僧。愿作入朝西道主，只看黄霸诏书徵。","dynasty":"宋代","title":"寄秀州冯十八礼丞同年"}
{"author":"王禹偁","content":"嵯峨高锁夕阳红，斜入吟窗秀色浓。六里青山长满眼，不劳云片学奇峰。","dynasty":"宋代","title":"夏云"}
{"author":"王禹偁","content":"迎侍闽川去路长，才名官职过欧阳。翰林贵族夸东榻，史馆清衔庆北堂。别酒正逢寒菊绽，归舟应见早梅香。拾遗健羡吟诗送，莫笑蹉跎两鬓霜。","dynasty":"宋代","title":"送史馆学士杨亿闽中迎侍"}
{"author":"王禹偁","content":"中郎亭树据江乡，雅称诗翁赋醉章。蒓菜鲈鱼好时节，晚风斜日旧烟光。一杯有味功名小，万事无心岁月长。安得便抛尘网去，钓舟闲倚画栏旁。","dynasty":"宋代","title":"松江亭"}
{"author":"王禹偁","content":"刘生颇少秀，为学识根柢。丘轲有堂奥，试脚到阶砌。杨墨恣荒榛，挥手欲芟薙。携文访谪居，趣向非权势。对挹雏凤下，交言孤鹤唳。在璞认良玉，行当为国器。彼茁见灵芽，伫可供王祭。岂止随众人，区区一枝桂。宜哉孙汉公，妻之以女弟。吾家兄之子，笄年未伉俪。恨不早相逢，取子为佳壻。","dynasty":"宋代","title":"赠刘仲堪"}
{"author":"王禹偁","content":"滁阳领郡经三月，宝应游山始一回。屐齿免忧岩下折，簿书长苦案头堆。潾潾泉石吟魂健，漠漠烟岚病眼开。尽日引渠寻胜境，读碑搅篆扫苍苔。","dynasty":"宋代","title":"与嘉佑同游宝应寺"}
{"author":"王禹偁","content":"年来不见祀圜丘，谪宦携亲叹白头。作赋有时悲鹏鸟，杀身无路学牺牛。非才岂合居台阁，归梦徒劳近冕旒。千载遭逢如未替，此身重见帝王州。","dynasty":"宋代","title":"南郊大礼诗"}
{"author":"王禹偁","content":"二月探供三月酒，今年未得去年钱。","dynasty":"宋代","title":"残句：二月探供三月酒"}
{"author":"王禹偁","content":"我闻进士登科换凡骨，信知不是风尘物。贡籍由来数百年，直疑空却神仙窟。其间最贵龙虎榜，乘时得路为卿相。一从巢寇犯阙来，梁氏礼闱还草创。庄宗明宗虽膺命，晋朝汉朝俱不永。其中纵得神仙材，太平不见哀之哉。上玄应恐天地闲，安仙又谪来人寰。二十把笔疏辞源，黄河倾落昆仑山。有周道衰犹叹凤，天公留得归皇宋。天水夕郎掌贡时，禹门万仞连云耸。不是真龙不能过，嗔波怒浪浇雷火。是岁北极七个星，一时下降为门生。安仙堂堂冠其首，六星煌煌愿随後。驺虞赋就铿金石，丹水诗成摛锦绣。玉皇殿前受恩渥，一时命入芙蓉幕。独得归州近巫峡，十二晴峰长在睫。郡斋狂醉复狂吟，书尽巴东一川叶。迩来游宦五六年，吴山越水供新编。还同白傅苏杭日，歌诗落笔人争传。去年始上芸香阁，出典陶丘滞锋锷。阮籍营中浮蚁馨，亚夫门外垂杨弱。骥足虽知暂縻绊，樽前未始长嗟叹。只应会得老聃言，大器本来成较晚。吾君正是兴文教，不日徵归掌纶诰。醉挨雉扇扫宫辞，怒上螭头呈谏草。笔下追还三代风，袪尽浇漓成古道。丈夫方见兼济才，莫学西山采薇老。我今自是蓬蒿身，如何一见如故人。长歌谓我相翦饰，便疑平地升青云。文章难得逢知己，知己相逢贵终始。伊我行止方凄凄，老亲稚子相顾啼。出门动足歧路迷，得君引上登天梯。","dynasty":"宋代","title":"酬安秘丞见赠长歌"}
{"author":"王禹偁","content":"好齐生死与穷通，古往今来事略同。轩后谩留烧药鼎，汉皇虚築望仙台。鑑中容鬢看看老，梦里荣枯岁岁空。不逐冥鸿天外去，可怜焦烂扑灯虫。","dynasty":"宋代","title":"次韵和仲咸感怀贻道友"}
{"author":"王禹偁","content":"矗矗拂星榆，峥嵘与众殊。精灵奔昂宿，神异载河图。捧日光先及，参天礼不趣。绿萝供组绶，清籁献笙竽。泄雨遥沾华，堆岚下照蒲。僧窗分未足，郡阁占应俱。漠漠云交袂，霏霏雪映须。巨灵羞用壮，玉女愿为奴。磊落工难画，参差德不孤。儿孙溪石小，几杖涧松枯。洞鄙三茅隐，山嫌四皓逋。分形皆自立，倒影要谁扶。将数惭同汉，臣名合赞虞。嵩峰真树黨，天柱太无徒。安得随人意，移将近帝都。吾君南面处，万岁一齐呼。","dynasty":"宋代","title":"五老峰"}
{"author":"王禹偁","content":"君不见年年三月千丛媚，紫烂红繁夸胜异。寻常人戴满头归，醉折狂分不为贵。枝闲叶尽根空培，人情皆待明年开。化工自有呼魂术，霜前唤下琼瑶台。王母亲将金粉傅，麻姑齐借霓裳来。主人盖是神仙才，不然此物胡为而来哉。二姬劝酒谁引满，长洲懒吏先举杯。多感同年与攀折，吟诗欲谢难轻发。青宫校书方遁迹，代我作歌如锦拆。他年吾辈功业成，与君共作骑鲸客。","dynasty":"宋代","title":"和张校书吴县厅前冬日双开牡丹歌"}
{"author":"王禹偁","content":"数年侍从立丹墀，掌诰长惭格调卑。左宦久劳青琐梦，归山犹负白云期。一生得丧唯凭道，千古声名合在诗。深谢多才遗佳句，此身休退是何时。","dynasty":"宋代","title":"和安邑刘宰君见赠"}
{"author":"王禹偁","content":"谁爱潺湲到水滨，春来唯有我来频。沙边坐惯渔翁识，岸上行多白鸟驯。髭发照看添霰雪，冠缨濯後少埃尘。今秋更拟营蓑笠，冒雨冲风把钓纶。","dynasty":"宋代","title":"丹河闲步"}
{"author":"王禹偁","content":"依依行色满帆樯，又借仁风惠远方。暂去长沙非贾谊，犹虚计相待张苍。槛前波浪潇湘阔，雨後汀洲橘柚香。翰苑放臣知最幸，愿听民讼继甘棠。","dynasty":"宋代","title":"送董谏议之任湘潭"}
{"author":"王禹偁","content":"经年厌粱肉，颇觉道气浑。孟春奉斋戒，敕厨唯素飱。淮南地甚暖，甘菊生篱根。长芽触土膏，小叶弄晴暾。采采忽盈把，洗去朝露痕。俸面新且细，搜摄如玉墩。随刀落银镂，煮投寒泉盆。杂此青青色，芳草敌兰荪。一举无孑遗，空媿越盌存。解衣露其腹，稚子为我扪。饱惭广文郑，饥谢鲁山元。况吾草泽士，藜藿供朝昏。谬因事笔砚，名通金马门。官供政事食，久直紫微垣。谁言谪滁上，吾放饱且温。既无甘旨庆，焉用品味繁。子美重槐叶，直欲献玉尊。起予有遗韵，甫也可与言。","dynasty":"宋代","title":"甘菊冷淘"}
{"author":"王禹偁","content":"青云岂望更翱翔，览照唯添鬓雪光。为郡自知无政术，归田犹拟拜封章。且眠锦帐趣兰省，终掩云关卧草堂。三入承明已过分，有何词笔敌长杨。","dynasty":"宋代","title":"酬高邮知军蒋殿丞见寄"}
{"author":"王禹偁","content":"百舌关关麦垅青，远山迎马翠如屏。禁中已诵相如赋，江外犹看使者星。衣拂茶烟寻水寺，枕欹梅雨泊沙汀。归期莫过中秋节，侍宴甘泉月满庭。","dynasty":"宋代","title":"送夏侯正言奉使江南"}
{"author":"王禹偁","content":"杜甫且为诗宰相。","dynasty":"宋代","title":"残句：杜甫且为诗宰相"}
{"author":"王禹偁","content":"王母庭中亲见栽，张骞偷得下天来。谁家巧妇残针线，一撮生红熨不开。","dynasty":"宋代","title":"咏石榴花"}
{"author":"王禹偁","content":"秋近草虫乳，夜遥霜月寒。扇声酋泛暑，井气忽生秋。","dynasty":"宋代","title":"残句：秋近草虫乳"}
{"author":"王禹偁","content":"三入承明不知举，看人门下放门生。","dynasty":"宋代","title":"残句：三入承明不知举"}
{"author":"王禹偁","content":"山州过夏如山寺，销尽机尘见道心。","dynasty":"宋代","title":"残句：山州过夏如山寺"}
{"author":"王禹偁","content":"身后声名文集草，眼前衣食簿书堆。","dynasty":"宋代","title":"残句：身后声名文集草"}
{"author":"王禹偁","content":"水芝卧玉腕，天棘舞金丝。","dynasty":"宋代","title":"残句：水芝卧玉腕"}
{"author":"王禹偁","content":"唐虞得良弼，姬孔是前身。尼丘钟骨骼，嵩狱舆精神。","dynasty":"宋代","title":"残句：唐虞得良弼"}
{"author":"王禹偁","content":"讨情不负齐安郡，杜牧掌年与我齐。","dynasty":"宋代","title":"残句：讨情不负齐安郡"}
{"author":"王禹偁","content":"惟有南宫竇员外，为予垂泪閤门前。","dynasty":"宋代","title":"残句：惟有南宫竇员外"}
{"author":"王禹偁","content":"武昌官柳见毫厘，八字山遥细似眉。","dynasty":"宋代","title":"残句：武昌官柳见毫厘"}
{"author":"王禹偁","content":"先帝升遐日，词臣寓直时。柩前书愿命，笔下定鸿基。","dynasty":"宋代","title":"残句：先帝升遐日"}
{"author":"王禹偁","content":"艳绝百花惭，花中合面南。赋诗情莫倦，中酒病先甘。国色浑无对，天香亦不堪。遮须施锦障，戴好上瑶簪。苞拆深擎露，枝拖翠出蓝。半倾留粉蝶，微亚摘宜男。邻妓临妆妬，胡蜂得蕊贪。忽翻晴吹动，浓睡晚烟含。话别年经一，相逢月又三。遣吾撏白发，为尔换新衫。池馆邀宾看，衙庭放吏参。仙娥喧道院，魔女逼禅庵。乱折窠难惜，分题韵更探。歌欢殊未厌，零落痛曾谙。谷雨供汤沐，黄鹂助笑谈。颜生如见此，未免也醺酣。","dynasty":"宋代","title":"牡丹十六韵"}
{"author":"王禹偁","content":"数枝香带雨霏霏，雨里携来叩竹扉。拟戴却休成怅望，御园曾插满头归。","dynasty":"宋代","title":"山僧雨中送牡丹"}
{"author":"王禹偁","content":"风雅荒凉信可悲，家声留得尽玄微。且欣丹穴一毛在，莫道沅江九肋稀。思苦也知关国政，官卑应为泄天机。他时迁客归朝去，拟觅琼瑶满袖归。","dynasty":"宋代","title":"和仲咸诗六首之二和回喻令诗集"}
{"author":"王禹偁","content":"重衾又重茵，盖覆衰孏身。中夜忽涕泗，无复及吾亲。须臾残漏歇，吏报国忌辰。凌旦骑马出，溪冰薄潾潾。路傍饥冻者，颜色颇悲辛。饱暖我不觉，羞见黄州民。昔贤终禄养，往往归隐沦。谁教为妻子，头白走风尘。修身与行道，多愧古时人。","dynasty":"宋代","title":"十月二十日作"}
{"author":"王禹偁","content":"鼓箕名本异，拊石意何同。吹击虽殊致，声音忽暗通。谁将嶰谷韵，潜合泗滨风。莫问补天主，休寻入海工。凤鸣应不辨，兽舞自难穷。古乐何人会，须知政在中。","dynasty":"宋代","title":"笙磬同音诗"}
{"author":"王禹偁","content":"梅烂荷圆六月天，归帆高背虎丘烟。到时自是成行雁，别处休听满树蝉。卖剑为赊吴市酒，携家犹借洞庭船。待看春榜来江外，名占蓬莱第几仙。","dynasty":"宋代","title":"即席送许制之曹南省兄"}
{"author":"王禹偁","content":"金鼎盐梅偶未和，位高犹说野情多。宫墙月上开琴匣，道院风清响药罗。留客旋烧含露笋，倩僧教种耐霜莎。孤寒知有为霖望，未忍江头钓渌波。","dynasty":"宋代","title":"寄献翰林宋舍人"}
{"author":"王禹偁","content":"赁船东下历阳湖，榜眼科名释褐初。宾职不忧无厚俸，郡斋唯喜有藏书。伴吟先买秋江鹤，醒酒时烹晚市鱼。廉使多情应问我，为言衰病似相如。","dynasty":"宋代","title":"送第三年朱严先辈从事和州"}
{"author":"王禹偁","content":"一堆绛雪压春丛，嫋嫋长条弄晓风。借问开时何所似，似将绣被覆薰笼。","dynasty":"宋代","title":"海仙花诗"}
{"author":"王禹偁","content":"襟袖飘飘晚吹轻，孤吟何必共人行。绿杨系马寻芳迳，春草随人上古城。不愤黄鹂夸巧舌，多惭戴胜劝归耕。凭高朗咏沉湘赋，自许吾生似贾生。","dynasty":"宋代","title":"春郊独步"}
{"author":"王禹偁","content":"野蚕自成茧，缲络为山紬。此物产何许，荚夷负海州。一端重数斤，裁染为吾裘。守黑异华楚，示俭非轻柔。熏香则无取，风雪曾何忧。朝可奉冠带，夜以为衾裯。晏婴三十年，庶几迹相侔。季子苦貂弊，吾服仍为优。不耻狐貉者，亦当师仲由。况我屡迁谪，行将耕故丘。映发垂鹭顶，植杖昂鸠头。袖宽可以舞，老农即为俦。紫绶挂君门，任尔争封侯。","dynasty":"宋代","title":"黑裘"}
{"author":"王禹偁","content":"生死虽殊道义存，晓来襟袖有啼痕。只应知我方憔悴，时向商山入梦魂。","dynasty":"宋代","title":"哭同年罗著作"}
{"author":"王禹偁","content":"潘岳花阴覆杏坛，门生参谒绛纱宽。西垣久望神仙侣，北部休夸父母官。雨屐送僧莎迳滑，夜棋留客竹斋寒。何时儤直来相伴，三入承明兴渐阑。","dynasty":"宋代","title":"赠浚仪朱学士"}
{"author":"王禹偁","content":"一枝丹桂谩成名，一片绯衫未是荣。赖有遗文在东观，直应千载气如生。","dynasty":"宋代","title":"哭同年罗著作"}
{"author":"王禹偁","content":"何必问生涯，幽闲度岁华。有琴方是乐，无竹不成家。吟里销春色，眠中见曙霞。今年如未去，更拟种胡麻。","dynasty":"宋代","title":"闲居"}
{"author":"王禹偁","content":"七榜御前搜俊造，商州终未识迁莺。可怜白屋孤寒士，更住深山寂寞城。独跨蹇驴云外去，仍携稚子雪中行。散官不敢将书荐，空解吟诗说姓名。","dynasty":"宋代","title":"再赋一章用伸赠别"}
{"author":"王禹偁","content":"麟丧虚灵囿，凤衰空帝梧。陶熔存庶汇，霖雨润寰区。旧疏同伊训，遗章入禹谟。九原何所恨，犹未灭匈奴。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"惟有南宫竇员外，为予垂泪閤门前。","dynasty":"宋代","title":"残句：惟有南宫竇员外"}
{"author":"王禹偁","content":"未得科名鬓已衰，年年憔悴在京师。妻装秋卷停灯坐，儿趁朝餐乞米炊。尚对交朋赊酒饮，遍看卿相借驴骑。谁怜所好还同我，韩柳文章李杜诗。","dynasty":"宋代","title":"赠朱严"}
{"author":"王禹偁","content":"年年多病转思山，终日呻吟簿籍间。叔夜养生休著论，陶潜难死只因闲。又移郡印三年调，未报君恩两鬓斑。安得便归田里去，松篁泉石掩迤关。","dynasty":"宋代","title":"病起思归"}
{"author":"王禹偁","content":"西山薇蕨蜀山铜，可见夷齐与邓通。佞幸圣贤俱饿死，若无史笔等头空。","dynasty":"宋代","title":"读史记列传"}
{"author":"王禹偁","content":"之子有文行，常流窃比难。援毫秋露下，开卷古风寒。场屋推盟主，声诗立将坛。论儒轻五霸，议古嫉三桓。师仰唯韩愈，才名压李观。固穷多短褐，忧道即忘餐。见访山围郡，相逢菊满栏。眼青怜造士，头白愧郎官。罢举层霄远，监州勺水盘。贫厨兼味少，市酝数杯酸。旧业烦君勘，新题为我刊。临岐留雅什，天马撼金銮。","dynasty":"宋代","title":"和朱严留别"}
{"author":"王禹偁","content":"瑟瑟复潺潺，朝宗去不还。和云归汉浦，喷雪下商山。影浸仙娥面，波涵织女鬟。饮猿清满掬，渡鹿冷侵斑。北润深通洛，东犇嶮叩关。灌园萦似带，漕磑曲如环。夜枕惊幽梦，秋汀照病颜。玉膏分地脉，银汉落人寰。漱石藏青鲤，崩沙聚白鹇。村桥微雨後，岸树夕阳间。翠涨新萍绿，红浮败叶殷。贰车时濯足，来伴钓翁闲。","dynasty":"宋代","title":"丹水"}
{"author":"王禹偁","content":"为郡得官醖，月给盈三斛。地僻少使车，时清罕留狱。老大复迁谪，吾怀颇幽独。婵娟楼上月，烂漫池边菊。东院与西亭，翛翛风弄竹。对此不开樽，骚人应恸哭。独酌入醉乡，陶然瞑双目。醒来成浩叹，胡为事口腹。彝酒书垂诫，群饮圣所戮。汉文亦禁酒，患在糜人谷。自从孝武来，用度常不足。榷酤夺人利，取钱入官屋。古今事相倍，帝皇道难复。吾无奈尔何，更尽杯中渌。","dynasty":"宋代","title":"官醖"}
{"author":"王禹偁","content":"非才误受帝恩深，报国空存一片心。命薄任从官进退，道孤难与众浮沉。日边信断无归梦，滁上公余且醉吟。劳寄新诗远相唁，野云何处望为霖。","dynasty":"宋代","title":"又和曾秘丞见赠"}
{"author":"王禹偁","content":"温树阴中别玉堂，应星犹得入文昌。莫嫌工部官曹慢，杜甫才名是外郎。","dynasty":"宋代","title":"制除工部廊中出入署"}
{"author":"王禹偁","content":"陌上缤纷枝上稀，多情犹解扑人衣。双成酒道迎王母，十里蒙蒙绛雪飞。","dynasty":"宋代","title":"杏花"}
{"author":"王禹偁","content":"霏霏连昼复连宵，红药苍苔也寂寥。唯有御沟堤畔柳，拂檐遮槛不胜娇。","dynasty":"宋代","title":"省中苦雨"}
{"author":"王禹偁","content":"谪宦滁上欲何为，唯把高闲度岁时。费尽俸钱因合药，忙於公事是吟诗。京中吏去慵传信，江外僧来与撰碑。更待吾家婚嫁了，解龟休致未全迟。","dynasty":"宋代","title":"高闲"}
{"author":"王禹偁","content":"要知滁上兴如何，养拙偷安幸亦多。小郡既无衣袄使，丰年兼有袴襦歌。公余处处携山屐，官酝时时泛海螺。病眼白头唯醉睡，朝廷好事不闻他。","dynasty":"宋代","title":"戏题二章述滁州官况寄翰林旧同院"}
{"author":"王禹偁","content":"象笏乌纱谏署荣，运输权重使蛮荆。职分三馆图书贵，地辖重湖水石清。贪吏望风潜解印，逋民知惠自归耕。官曹寂寞冯唐老，多羡乘轺泽国行。","dynasty":"宋代","title":"送直馆高正言转运荆湖"}
{"author":"王禹偁","content":"一枝丹桂谩成名，一片绯衫未是荣。赖有遗文在东观，直应千载气如生。","dynasty":"宋代","title":"哭同年罗著作"}
{"author":"王禹偁","content":"收载直承明，宠深还若惊。趁朝鸡唤起，残梦马驮行。左宦离双阙，高眠尽五更。如将闲比贵，此味敌公卿。","dynasty":"宋代","title":"五更睡"}
{"author":"王禹偁","content":"鼓声猎猎酒醺醺，斫上高山入乱云。自种自收还自足，不知尧舜是吾君。","dynasty":"宋代","title":"畲田词"}
{"author":"王禹偁","content":"红桃飞尽绿杨深，独倚危楼半日吟。六里山川多逐客，贰车官职是笼禽。蓬沾残雪经秋鬓，葵隔浮云向日心。身世荣衰不能算，且倾村酒沃愁襟。","dynasty":"宋代","title":"春日登楼"}
{"author":"王禹偁","content":"昨朝邸吏报商山，闻道孙生得状元。为贺圣朝文物盛，喜於初入紫微垣。","dynasty":"宋代","title":"闻进士孙何及第因寄"}
{"author":"王禹偁","content":"开宴曾游此缀行，五年为吏别仙乡。杏园莺蝶如相识，应怪重来蒨绶香。","dynasty":"宋代","title":"初拜拾遗游琼林苑"}
{"author":"王禹偁","content":"汶水年来涨绿波，先生居此兴如何。门连别浦闲垂饵，宅枕平沙好种莎。治水共谁言鲧禹，著书空自继丘轲。可怜垂白无人问，却伴渔翁着钓蓑。","dynasty":"宋代","title":"寄汶阳田告处士"}
{"author":"王禹偁","content":"年年多病转思山，终日呻吟簿籍间。叔夜养生休著论，陶潜难死只因闲。又移郡印三年调，未报君恩两鬓斑。安得便归田里去，松篁泉石掩迤关。","dynasty":"宋代","title":"病起思归"}
{"author":"王禹偁","content":"商山老乌何惨酷，喙长于钉利于镞。拾虫啄卵从尔为，安得残吾负疮畜。我从去岁谪商於，行李惟存一蹇驴。来登秦岭又巉岭，为我驮背百卷书。穿皮露脊痕连腹，半年治疗将平复。老乌昨日忽下来，啄破旧疮取新肉。驴号仆叫乌已飞，劘嘴整毛坐吾屋。我驴我仆奈尔何，悔不挟弹更张罗。赖是商山多鸷鸟，便问邻家借秋鹞。铁尔拳兮钩尔爪，折乌颈兮食乌脑。岂唯取尔饥肠饱，亦与疮驴复雠了。","dynasty":"宋代","title":"乌啄疮驴歌"}
{"author":"王禹偁","content":"壁上时牌催昼夜，案头朝报见存亡。悬车又丧司空相，延阁新薨贾侍郎。陶铸官资经化笔，品题名姓在文场。繐帷一恸无由得，徒酒春风泪数行。","dynasty":"宋代","title":"有伤"}
{"author":"王禹偁","content":"惜哉吴王墓，秦帝尝开破。应笑埋金玉，千年贾余祸。不待虎迹销，已闻鲍车过。又是骊山头，炎炎三月火。","dynasty":"宋代","title":"吴王墓"}
{"author":"王禹偁","content":"五年黄阁掌陶甄，忧国翻成两鬓斑。初到庙堂温树冷，暂收霖雨岳云闲。春园领鹤寻芳草，小阁留僧画远山。惟有门生苦求见，竹斋花院一开关。","dynasty":"宋代","title":"献仆射相公"}
{"author":"王禹偁","content":"记言彩笔罢摛华，郡阁高闲似道家。琴院坐听江寺磬，郡楼吟见海山霞。春园遗母亲烧笋，夜榻留僧自煮茶。应夭陶潜未归去，折腰奔走在泥沙。","dynasty":"宋代","title":"寄献润州赵舍人"}
{"author":"王禹偁","content":"舜化无偏党，尧年久耄期。世间人自哭，天上事难知。终让东封礼，遂成南狩悲。金銮旧学士，头白涕涟洏。","dynasty":"宋代","title":"太宗皇帝挽歌"}
{"author":"王禹偁","content":"西枢经纬才，慷慨遇真主。文学中甲科，风云参霸府。直躬在密勿，未始畏强御。憑案读古书，箕踞视太祖。泽欲浸生民，化将还邃古。拆寺遇武宗，排佛如韩愈。尽发群苾芻，使之艺禾黍。兵威遂强盛，人力不耗蠹。世宗征淮甸，委任当留务。马前拜侯伯，阶下列椹斧。叱咤气生风，将校汗如雨。手筑太平基，胼胝不辍杵。具瞻人有望，衰运时不与。修短天难忱，歼夺民何怙。恩深与小敛，抚椁甚悲沮。云亡复殄瘁，前哲非虚语。世岂乏贤良，才难具文武。历象过羲和，文章敌燕许。可能随众人，冥寞归尘土。子孙虽众多，必复事未睹。谁铭迁客诗，高揭王公墓。","dynasty":"宋代","title":"怀贤诗之王枢密"}
{"author":"王禹偁","content":"谬提文笔侍先皇，谪宦归来遇国丧。仙驾只留烧药鼎，繐帷犹认谏书囊。北辰别见天垂象，西内浑疑海变桑。昨日梓宫陪哭临，泪多唯有老冯唐。","dynasty":"宋代","title":"阙下言怀上执政"}
{"author":"王禹偁","content":"泠泠庶子泉，落落阳冰笔。云气势崩垂，龙蛇互蟠屈。峄山既劘灭，石鼓又缺失。唯兹数十字，遒劲倚云窟。模印徧华夷，流传耀缃帙。书诚一艺尔，小道讵可忽。乃知出人事，千古名不没。","dynasty":"宋代","title":"八绝诗阳冰篆"}
{"author":"王禹偁","content":"先帝升遐日，词臣寓直时。柩前书愿命，笔下定鸿基。","dynasty":"宋代","title":"残句：先帝升遐日"}
{"author":"王禹偁","content":"未赴吾君凤诏徵，蒲轮何似板舆荣。自期物外长无事，谁觉人间已有名。饵术肯尝锺鼎味，纫兰应笑佩环声。洛南迁客堪羞死，犹望量移近帝城。","dynasty":"宋代","title":"恭闻秉山人表谢急徵不赴荣侍因成拙句仰纪高"}
{"author":"王禹偁","content":"为爱一峰形窈窕，岂辞十里路崎岖。谁知不似阳台女，别後经宵梦也无。","dynasty":"宋代","title":"游仙娥峰後戏题"}
{"author":"王禹偁","content":"罢调金鼎道光辉，闻说闲园自种薇。书院日斜春睡觉，沙堤人静早朝归。吟穿竹迳僧同步，醉遶花庭蝶上衣。却恐优游未终岁，台星依旧照黄扉。","dynasty":"宋代","title":"献仆射相公"}
{"author":"王禹偁","content":"鲍照贻我羽人衣，下直何妨尽日披。老去自堪将野鹤，客来休更佩金龟。官供谩说青绫被，私便全胜白接{上四下离}。未脱朝簪恋明主，耿怀空作谢君诗。","dynasty":"宋代","title":"谢同年黄法曹送道服"}
{"author":"王禹偁","content":"东邻谁种竹，偏称长官心。月上分清影，风来惠好音。低枝疑见接，迸笋似相寻。多谢此君意，墙头诱我吟。","dynasty":"宋代","title":"东邻竹"}
{"author":"王禹偁","content":"桃红李白莫争春，素态妖姿两未匀。日暮墙头试回首，不施朱粉是东邻。","dynasty":"宋代","title":"杏花"}
{"author":"王禹偁","content":"六里山中谪宦身，归来无路掌丝纶。阶前不见朱衣吏，堂上空辞白发亲。月入可堪茶作俸，雨多还怯桂为薪。懒求郡印缘何事，曾忝西垣侍从臣。","dynasty":"宋代","title":"幕次闲吟"}
{"author":"王禹偁","content":"诏修僧史浙江滨，万卷书中老一身。赴阙尚留支遁马，援毫应待仲尼麟。溟蒙雪影松窗晓，狼籍苔花竹院春。还许幽斋暂相访，却惭陶令满衣尘。","dynasty":"宋代","title":"赠赞宁大师"}
{"author":"王禹偁","content":"谪宦商於郡，闲门车马稀。尘侵书命笔，香散入朝衣。烧尽峰峦出，霜晴木叶飞。夜来天欲雪，寒梦不成归。","dynasty":"宋代","title":"岁暮感怀贻冯同年中允"}
{"author":"王禹偁","content":"郎署领制诰，十年未上坡。冯唐空潦倒，卫绾是谁何。犹赖紫垣直，聊遮白发多。归田未有计，村树绿婆娑。","dynasty":"宋代","title":"病中书事上集贤钱侍郎"}
{"author":"王禹偁","content":"岁暮洞庭山，知君思浩然。年侵晓色尽，人枕夜涛眠。移棹灯摇浪，开窗雪满天。无因一乘兴，同醉太湖船。","dynasty":"宋代","title":"除夜寄罗评事同年三首"}
{"author":"王禹偁","content":"淮边为小郡，身世复何云。妻病无医药，儿痴废典坟。簪裳看似梦，俸禄薄如云。不作归耕计，何阶望致君。","dynasty":"宋代","title":"身世"}
{"author":"王禹偁","content":"诏书稀少日何长，闲枕通中睡一场。院吏报来丞相出，紫微花影上东廊。","dynasty":"宋代","title":"阁下暮春"}
{"author":"王禹偁","content":"早折蟾宫第一枝，纶闱恩命苦何迟。久为俗吏殊无味，合掌王言亦有时。好继忠州文最盛，应嫌长庆格犹卑。他年莫忘中吴宰，六里山前歌紫芝。","dynasty":"宋代","title":"贺迤舍人新入西掖"}
{"author":"王禹偁","content":"武关西畔路巉岩，两月劳君寄两缄。镜里想添新白发，箧中犹贮旧青衫。扶头酒好无辞醉，缩项鱼多且放馋。譬似元和张太祝，十年不改旧官衔。","dynasty":"宋代","title":"回襄阳周奉礼同年因题纸尾"}
{"author":"王禹偁","content":"贾谊因才逐，桓谭以谶疏。古今常似此，吾道竟何如。","dynasty":"宋代","title":"偶题三首"}
{"author":"王禹偁","content":"益算真君南斗高，还因圣节奏天曹。扶桑枯尽灵椿老，始放尧眉出寿毫。","dynasty":"宋代","title":"寿宁节祝圣寿"}
{"author":"王禹偁","content":"谁种萧萧数百竿？伴吟偏称作闲官。不随夭艳争春色，独守孤贞待岁寒。声拂琴床生雅趣，影侵棋局助清欢。明年纵便量移去，犹得今冬雪里看！","dynasty":"宋代","tags":"咏物，赞美，抒怀","title":"官舍竹"}
{"author":"王禹偁","content":"飘飘粉翅和梅艳，细细香鬚伴柳丝。","dynasty":"宋代","title":"残句："}
{"author":"王禹偁","content":"谪居岁云暮，晨起厨无烟。赖有可爱日，悬在南荣边。高舂已数丈，和暖如春天。门临商於路，有客憇檐前。老翁与病妪，头鬓皆皤然。呱呱三儿泣，惸惸一夫鳏。道粮无斗粟，路费无百钱。聚头未有食，颜色颇饥寒。试问何许人，答云家长安。去年关辅旱，逐熟入穰川。妇死埋异乡，客贫思故园。故园虽孔迩，秦岭隔蓝关。山深号六里，路峻名七盘。襁负且乞丐，冻馁复险艰。唯愁大雨雪，殭死山谷间。我闻斯人语，倚户独长叹。尔为流亡客，我为冗散官。左宦无俸禄，奉亲乏甘鲜。因思筮仕来，倏忽过十年。峨冠蠹黔首，旅进长素餐。文翰皆徒尔，放逐固宜然。家贫与亲老，睹翁聊自宽。","dynasty":"宋代","title":"感流亡"}
{"author":"王禹偁","content":"君恩虽听罢居留，官拜维师命更优。异物忽随黄石葬，晚年终负赤松游。凭谁借筯论归马，无复停车问喘牛。唯有功名书信史，肯同尘土一时休。","dynasty":"宋代","title":"太师中书令魏国公册赠尚书令追封真定王赵挽"}
{"author":"王禹偁","content":"香絮乱飘梁苑雪，细秫轻袅楚宫腰。","dynasty":"宋代","title":"残句：香絮乱飘梁苑雪"}
{"author":"王禹偁","content":"锈服霍嫖姚。","dynasty":"宋代","title":"残句：锈服霍嫖姚"}
{"author":"王禹偁","content":"学士旧班云捧日，使君新政雨随车。","dynasty":"宋代","title":"残句：学士旧班云捧日"}
{"author":"王禹偁","content":"泽畔骚人正憔悴，道旁山鬼莫揄揶。","dynasty":"宋代","title":"残句：泽畔骚人正憔悴"}
{"author":"王禹偁","content":"蜘蛛虽巧不如蚕。","dynasty":"宋代","title":"残句：蜘蛛虽巧不如蚕"}
{"author":"王禹偁","content":"勤王修岁贡，晚驾过郊原。蔽芾余千本，青葱共一园。芽新撑老叶，土软迸深根。舌小侔黄雀，毛狞摘绿猿。出蒸香更别，入焙火微温。采近桐华节，生无谷雨痕。缄縢防远道，进献趁头番。待破华胥梦，先经阊阖门。汲泉鸣玉甃，开宴压瑶罇。茂育知天意，甄收荷主恩。沃心同直谏，苦口类嘉言。未复金銮召，年年奉至尊。","dynasty":"宋代","title":"茶园十二韵"}
{"author":"王禹偁","content":"七十浮生已半生，徒劳何日见功名。折腰米贱堪羞死，负郭田荒好力耕。庭鹤惯侵孤坐影，邻鸡应信夜吟声。年来更待贤良诏，咫尺松江未濯缨。","dynasty":"宋代","title":"长洲遣兴"}
{"author":"王禹偁","content":"妻儿莫笑甑中尘，只患功名不患贫。自觉有文行古道，可能无位泰生民。烟村旧业劳归梦，雪屋孤灯照病身。投老绿袍未休去，九重天子用平人。","dynasty":"宋代","title":"长洲遣兴"}
{"author":"王禹偁","content":"偶学豪家种牡丹，数枝擎露出朱栏。晚来低面开檀口，似笑穷愁病长官。","dynasty":"宋代","title":"长洲种牡丹"}
{"author":"王禹偁","content":"山云漠漠雨霏霏，正是骚人唱和时。谪宦惭无贾生赋，愁霖合有谢公诗。已妨步月尘凝榭，恐误登高菊满篱。且喜宾筵得同道，不为篇什欲何为。","dynasty":"宋代","title":"唱和暂停霖淫复作因书四韵呈仲咸兼简宋从事"}
{"author":"王禹偁","content":"滁民带楚俗，下俚同巴音。岁稔又时安，春来恣歌吟。接臂转若环，聚首丛如林。男女互相调，其词非奔淫。修教不易俗，吾亦弗之禁。夜阑尚未阕，其乐何愔愔。用此散楚兵，子房谋计深。乃知国家事，成败因人心。","dynasty":"宋代","title":"唱山歌"}
{"author":"王禹偁","content":"吏隐金门祗似闲，退朝穷巷懒开关。经年不到公卿宅，五日空随侍从班。禁漏出花寒历历，御泉通市细潺潺。功名未立年犹少，争忍携琴去旧山。","dynasty":"宋代","title":"朝退偶题"}
{"author":"王禹偁","content":"一戴朝簪已十年，半居谪宦半荣迁。壮心无复思行道，病眼唯堪学坐禅。醉谢陶公长欠酒，俸惭吾祖不言钱。白头郎署成何事，见拟休官自种田。","dynasty":"宋代","title":"朝簪"}
{"author":"王禹偁","content":"释褐来成武，初官且自强。位卑松在涧，俸薄叶经霜。雨菌生书案，饥禽啄印床。犹惊写秋卷，槐砌落花黄。","dynasty":"宋代","title":"成武县作"}
{"author":"王禹偁","content":"绿池遶迳几千栽，准拟登高泛酒杯。未到重阳归阙去，金英寂寞为谁开。","dynasty":"宋代","title":"池边菊"}
{"author":"王禹偁","content":"未遂沧洲去，池边弄绿波。醉浮船底兀，吟遶履痕多。静照新华发，沉思旧钓蓑。晚凉得幽趣，鱼戏上圆荷。","dynasty":"宋代","title":"池上作"}
{"author":"王禹偁","content":"称桑坡险忽摧车，悔戴儒冠出敝庐。已被文章相错误，谪官犹载一车书。","dynasty":"宋代","title":"稠桑坡车覆"}
{"author":"王禹偁","content":"我闻天有二十八个星，降生下界为英灵。东方曼倩萧相国，至今留得终天名。又闻地有三十六所洞，洞中多聚神仙众。神仙负过遭谴谪，谪来人世为辞客。李白王维并杜甫，诗颠酒狂振寰宇。今来相去千百年，寥落乾坤闃无睹。皇天何不生奇人，庸儿蠢夫空纷纷。夜眠朝走不觉老，饭囊酒瓮奚足云。陶丘忽见安秘书，星精仙骨真有余。月中曾折最高桂，趁出玉兔惊蟾蜍。示我歌诗百余首，笔锋闪闪摩星斗。乍似碧落长拖万丈虹，饮竭四海波澜空。又似赤晴乾撒一阵雹，打折琼林枝倒卓。夜来梦见李长吉，叩头再拜须来乞。自言失却照海珠，至今黑坐骊龙窟。方知安侯不是星辰类，即是神仙辈。不然又争得标格峻迈，文辞颠怪。有时醉起一长嚧，八极风清鬼神骇。他年却入蓬莱宫，休使麻姑更爬背。","dynasty":"宋代","title":"酬安秘丞歌诗集"}
{"author":"王禹偁","content":"我闻进士登科换凡骨，信知不是风尘物。贡籍由来数百年，直疑空却神仙窟。其间最贵龙虎榜，乘时得路为卿相。一从巢寇犯阙来，梁氏礼闱还草创。庄宗明宗虽膺命，晋朝汉朝俱不永。其中纵得神仙材，太平不见哀之哉。上玄应恐天地闲，安仙又谪来人寰。二十把笔疏辞源，黄河倾落昆仑山。有周道衰犹叹凤，天公留得归皇宋。天水夕郎掌贡时，禹门万仞连云耸。不是真龙不能过，嗔波怒浪浇雷火。是岁北极七个星，一时下降为门生。安仙堂堂冠其首，六星煌煌愿随後。驺虞赋就铿金石，丹水诗成摛锦绣。玉皇殿前受恩渥，一时命入芙蓉幕。独得归州近巫峡，十二晴峰长在睫。郡斋狂醉复狂吟，书尽巴东一川叶。迩来游宦五六年，吴山越水供新编。还同白傅苏杭日，歌诗落笔人争传。去年始上芸香阁，出典陶丘滞锋锷。阮籍营中浮蚁馨，亚夫门外垂杨弱。骥足虽知暂縻绊，樽前未始长嗟叹。只应会得老聃言，大器本来成较晚。吾君正是兴文教，不日徵归掌纶诰。醉挨雉扇扫宫辞，怒上螭头呈谏草。笔下追还三代风，袪尽浇漓成古道。丈夫方见兼济才，莫学西山采薇老。我今自是蓬蒿身，如何一见如故人。长歌谓我相翦饰，便疑平地升青云。文章难得逢知己，知己相逢贵终始。伊我行止方凄凄，老亲稚子相顾啼。出门动足歧路迷，得君引上登天梯。","dynasty":"宋代","title":"酬安秘丞见赠长歌"}
{"author":"王禹偁","content":"我闻三代淳且质，华华人熙熙信佛。茹蔬剃发在西戎，胡法不敢干华风。周家子孙何不肖，奢淫惛乱隳王道。秦皇汉帝又杂霸，只以威刑取天下。苍生哀苦不自知，从此中国思蛮夷。无端更作金人梦，万里迎来万民重。为君为相犹归依，嗤嗤聋俗谁敢非。若教都似周公时，生民岂肯须披缁。可怜嗷嗷避征役，半入金田不耕织。君子之道动即穷，亦有贤达藏其中。上人来自九华山，叩门遗我琼瑶编。铮铮五轴余百篇，定交仍以书为先。书中不说经，文中不言佛，有心直欲兴文物。感师自远来相亲，为师画卦成同人。出门无咎非群分，袈裟墨绶何足云。","dynasty":"宋代","title":"酬处才上人"}
{"author":"王禹偁","content":"青云岂望更翱翔，览照唯添鬓雪光。为郡自知无政术，归田犹拟拜封章。且眠锦帐趣兰省，终掩云关卧草堂。三入承明已过分，有何词笔敌长杨。","dynasty":"宋代","title":"酬高邮知军蒋殿丞见寄"}
{"author":"王禹偁","content":"当年布素定交情，恨不同为出谷莺。犹作三丞君最屈，遍寻两制我知荣。湮沉莫厌青衫在，彼此俱嗟白发生。重入玉堂非所望，汶阳田好欲归耕。","dynasty":"宋代","title":"酬太常晁丞见寄"}
{"author":"王禹偁","content":"杨君江左士，文律何飘飘。人言未冠时，作赋凌洞箫。甲科中南国，通籍趋东朝。轗轲位不进，陶潜还折腰。宰邑向蜀道，萑蒲忽兴妖。官小力不支，奔窜避枪刀。朝廷责守土，黜入县佐僚。昨朝写孙愤，遗我有客谣。伊予亦左迁，讽之心无憀。人生一世间，否泰安可逃。姑问道何如，未必论卑高。自古富贵者，撩乱如藜蒿。德业苟无取，未死名已消。岂期颜子渊，不朽在一瓢。推此任穷达，其乐方陶陶。达则为鵾鹏，穷则为鹪鹩。垂天与巢林，识分皆逍遥。","dynasty":"宋代","title":"酬杨遂"}
{"author":"王禹偁","content":"君不见天上星辰拱环极，忽然陨地变成石。又不见云中鹰隼横高秋，有时搨翼化作鸠。人生进退甚类此，左迁右转谁自由。忆昔逢君在邹鲁，翰林丈人东道主。一言得意便定交，数日论文暗相许。迩来倏忽十余年，共上赤霄连步武。禁中更直承明庐，深喜蒹葭依玉树。两制惟君最青慎，笔力辞锋有余刃。方期夜直金銮坡，谁知共理淮阳郡。官衔新换版曹郎，腰佩初悬列侯印。西垣三字班列闲，南面百城资望峻。且应尽意颁诏条，岂复回头顾文阵。下车果有讴谣生，卖刀买犊民归耕。黄发老农鼓腹唱，雪花双鹿挟輈行。棠阴露浓滴朱绂，麦秋风冷吹红旌。行春多暇吟情发，闲作长歌寄同列。歌中首写明君语，指点神仙为旧侣。严徐虽合在蓬瀛，邵杜已闻为父母。重来便恐调金铉，无复区区当文翰。直如经岁未徵黄，道在何劳重嗟叹。入则步苍苔，咏红药，了事舍人孙处约。出则张皂盖，拥朱轮，贤明太守召信臣。请君屈指数交友，似此宦名能几人。逢时谁不欲行道，遇主我亦思庇民。功名富贵皆待命，出处语默聊卫身。一车甘雨方建隼，万国淳风莫泣麟。他时宣室召贾谊，贤人事业当并伸。檐间忍见乌兔走，监里星星将白首。休躭铃合家藏书，且酌郡斋官给酒。婴儿稚女满眼前，莫负时光笑开口。","dynasty":"宋代","title":"酬赠田舍人"}
{"author":"王禹偁","content":"太岁在辛卯，九月万木落。是时太阴亏，占云臣道剥。王生出紫微，谴逐走商洛。扶亲又抱子，迤逦过京索。弊车载书史，病马悬囊橐。西都不敢住，空负香山约。閿乡正南路，秦岭峭如削。肩与碍巨石，十步三四却。妻孥亦徒步，碛砾不容脚。山店蓋木皮，烟火浑熏灼。夜深闻櫖贙虎，全家屡惊戄。山泉何萦回，切冽无桥彴。卸鞍引羸蹄，解袜事芒屩。晨澜发可监，朝涉胫如斮。商山六百里，天设皆岩崿。上洛在其中，狴牢曾未若。逐臣自可死，何必在远恶。刺史不我顾，古寺聊淹泊。卜居杂民甿，致养无精舂。知道由自宽，有亲强为乐。侧闻种先生，终南卧云壑。长沮既躬耕，元礼仍开学。王绩妇未娶，介洁翘孤鹤。之推母偕隐，教诲修天爵。诗情亦嗜酒，道气不服药。田衣剪荷芰，野饭烹茝蒻。雾豹泽文彩，冥鸿避矰缴。肯从羔雁聘，唯恐簪裾缚。如何宋右史，斥鷃议鵰鹗。玄纁与丹诏，恩礼诚非薄。仍敕京兆府，敦谕辞恭恪。先生恋板舆，纯孝心坚确。散发走烟峦，拜章谢恩渥。巨材犹在涧，大玉不出璞。使者遂空回，软轮何寂寞。贤母召徵君，庭责词嗃嗃。胡为事章句，漏名入街郭。府县污我山，胥徒噪吾幄。以兹近声利，安得成高邈。誓将徙穷谷，庶可逃喧浊。先生拜引过，为寿开樽杓。陶陶又熙熙，何啻闻竽龠。人传到迁客，面目敦慙怍。器小识不远，当年事头角。遭时得一第，游宦何龌龊。逐膻甚蚍蜉，斗耀同熠燿。宰邑乏弦歌，谏垣无謇谔。便蕃朱紫绶，僭忝丝纶阁。方号騤騤龙，已困狺狺{左犭右足}。待罪始知非，咄哉昧先觉。一聆高世行，罪发庸可擢。忍耻赋三章，尘埃寄寥廓。明年会恩宥，量移井蛙跃。靡暇谒南山，征途望西岳。黄河波汹涌，白迳苔班驳。中条围解县，五老烟龊龊。此焉为郡副，乌敢事陨获。笼禽幸未死，尚且谋饮啄。米呼村婢舂，樵雇山僮斫。喂马捽寒芜，看书爇秋箨。信口亦吟哦，放心无适莫。君恩已绝望，人事终难度。相府一张纸，唤起久屈蠖。诚知有梁栋，未忍弃榱桷。五城天上开，三殿云间卓。重取故衣冠，笼裹山猱玃。病翼得风云，坏墙劳赭垩。谏官与史氏，旧职聊羁络。举袖拂石螭，凝眸睨金雀。冥心想前事，一梦何挥矐。长恐先生闻，倚松成大噱。关中朋友来，遗我神仙作。繁华远客骑，铮鏦美人错。古澹啜鉶羹，文雅铿木铎。千言距百韵，旨趣何绰绰。孰念气如虹，翻然轻抵鹊。俊甚麻姑抓，快比屠门嚼。浑金岂在熔，尺璧宁施琢。愈风齐捧檄，忘味同闻乐。致之同怀袖，日夕芬兰若。褒我尘俗韵，铅刀化干镆。同声必有应，过实还疑谑。盛夸山中事，云屋张霞幕。兰芽含露采，石髓和烟酌。巢由泉涤耳，园绮芝盈握。有时上绝顶，星斗近可摸。下视尘世人，营营似螶{左虫右上少右中日右下小}。男儿既束发，出处岐路各。苟非秉陶钧，即去持矛槊。致主比唐虞，安边如卫霍。不尔为逸人，深居返吾朴。胡然自碌碌，名节日销铄。行年过半世，功业久圭勺。无术铸五兵，使民兴钱鎛。无材统六师，逐寇开沙漠。空言说王道，肆眼看人瘼。多慙指佞草，虚效倾心藿。一览大雅文，起予亦何博。况兹山野性，谟画昧方略。搔首谢朝簪，行将返耕凿。","dynasty":"宋代","title":"酬种放徵君一百韵"}
{"author":"王禹偁","content":"琼华消散暖风来，多费阳春白雪才。守道也知心下乐，流年争奈鬢边催。君愁离别烟花好，我待量移翅羽开。渐老分飞更堪惜，海棠凋尽始应回。","dynasty":"宋代","title":"酬仲咸雪霁春融偶题见寄之什"}
{"author":"王禹偁","content":"圜丘恩例得量移，笑领全家出翠微。惟有来时的颅马，商山埋骨不同归。","dynasty":"宋代","title":"出商州有感"}
{"author":"王禹偁","content":"出入西垣与内廷，十年四度直承明。又为太守黄州去，依旧郎官白发生。贫有妻贤须薄禄，老无田宅可归耕。未甘便葬江鱼腹，敢向台阶请罪名。","dynasty":"宋代","title":"出守黄州上史馆相公"}
{"author":"王禹偁","content":"开宴曾游此缀行，五年为吏别仙乡。杏园莺蝶如相识，应怪重来蒨绶香。","dynasty":"宋代","title":"初拜拾遗游琼林苑"}
{"author":"王禹偁","content":"忽忆今春暮，宫花照苑墙。琼林侍游宴，金口独褒扬。立向勾陈内，宣来帝座傍。丁宁问年纪，委曲叙行藏。屏息闻天语，酡颜醉御觞。近臣多健羡，睿眷岂寻常。盛事谁能及，非才自不遑。厚恩难负荷，薄命果譸张。得罪縻山郡，携家出帝乡。何时重到此，驻马泪浪浪。","dynasty":"宋代","title":"初出京过琼林苑"}
{"author":"陈文烛","content":"音书南望暮云低，官舍萧萧对五溪。衡雁北来飞不尽，不知曾过夜郎西。","dynasty":"明代","title":"寄怀家叔时官黎平"}
{"author":"赵佶","content":"裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。（闲院一作：问院)凭寄离恨重重，者双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。","dynasty":"宋代","tags":"宋词三百首，宋词精选，写花，感叹，人生","title":"燕山亭·北行见杏花"}
{"author":"赵佶","content":"裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。问院落凄凉，几番春暮。凭寄离恨重重，者双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。","dynasty":"宋代","tags":"婉约，写花，寓人，身世，感伤","title":"燕山亭·北行见杏花"}
{"author":"赵佶","content":"玉京曾忆昔繁华。万里帝王家。琼林玉殿，朝喧弦管，暮列笙琶。花城人去今萧索，春梦绕胡沙。家山何处，忍听羌笛，吹彻梅花。","dynasty":"宋代","tags":"怀古伤今","title":"眼儿媚·玉京曾忆昔繁华"}
{"author":"赵佶","content":"无言哽噎。看灯记得年时节。行行指月行行说。愿月常圆，休要暂时缺。今年华市灯罗列。好灯争奈人心别。人前不敢分明说。不忍抬头，羞见旧时月。","dynasty":"宋代","tags":"宋词精选，悼亡","title":"醉落魄·预赏景龙门追悼明节皇后"}
{"author":"赵佶","content":"过水穿山前去也，吟诗约句千余。淮波寒重雨疏疏。烟笼滩上鹭，人买就船鱼。古寺幽房权且住，夜深宿在僧居。梦魂惊起转嗟吁。愁牵心上虑，和泪写回书。","dynasty":"宋代","title":"临江仙（宣和乙巳冬幸亳·州途次）"}
{"author":"赵佶","content":"芳词来上，因俯同其韵以赐。寰宇清夷，元宵游豫，为开临御端门。暖风摇曳，香气霭轻氛。十万钩陈灿锦，钧台外、罗绮缤纷。欢声里，烛龙衔耀，黼藻太平春。灵鳌，擎彩岫，冰轮远驾，初上祥云。照万宇嬉游，一视同仁。更起维垣大第，通宵宴、调燮良臣。从兹庆，都愈赓载，千岁乐昌辰。","dynasty":"宋代","title":"满庭芳"}
{"author":"赵佶","content":"宫梅粉淡，岸柳金匀，皇州乍庆春回。凤阙端门，棚山彩建蓬莱。沈沈洞天向晚，宝舆还、花满钧台。轻烟里，算谁将金莲，陆地齐开。触处笙歌鼎沸，香鞯趁，雕轮隐隐轻雷。万家帘幕，千步锦绣相挨。银蟾皓月如昼，共乘欢、争忍归来。疏钟断，听行歌、犹在禁街。","dynasty":"宋代","title":"声声慢（春）"}
{"author":"赵佶","content":"雅怀素态，向闲中、天与风流标格。绿锁窗前湘簟展，终日风清人寂。玉子声干，纹楸色净，星点连还直。跳丸日月，算应局上销得。全似落浦斜晖，寒鸦游鹭，乱点沙汀碛。妙算神机，须信道，国手都无勍敌。玳席欢余，芸堂香暖，赢取专良夕。桃源归路，烂柯应笑凡客。","dynasty":"宋代","title":"念奴娇（御制）"}
{"author":"赵佶","content":"帘旌微动，峭寒天气，龙池冰泮。杏花笑吐香犹浅。又还是、春将半。清歌妙舞从头按。等芳时开宴。记去年、对著东风，曾许不负莺花愿。","dynasty":"宋代","title":"探春令"}
{"author":"赵佶","content":"欺寒冲暖，占早争春，江梅已破南枝。向晚阴凝，偏宜映月临池。天然莹肌秀骨，笑等闲、桃李芳菲。劳梦想，似玉人羞懒，弄粉妆迟。长记行歌声断，犹堪恨，无情塞管频吹。寄远丁宁，折赠陇首相思。前村夜来雪里，殢东君、须索饶伊。烂漫也，算百花、犹自未知。","dynasty":"宋代","title":"声声慢（梅）"}
{"author":"赵佶","content":"斗鸡园里城非雅，射鸭池边岂足多。最好芰荷香隔岸，画船摇曳按笙歌。","dynasty":"宋代","title":"宫词其三十四"}
{"author":"赵佶","content":"六幕低垂晓鉴寒，帘旌风动皱翔鸾。仙姿妆早呵纤指，远黛遥分胜笔端。","dynasty":"宋代","title":"宫词其三十五"}
{"author":"赵佶","content":"双陆翻腾品格新，屡赢由彩岂由人。坐中时有全娇态，才见频输特地嗔。","dynasty":"宋代","title":"宫词其三十六"}
{"author":"赵佶","content":"绿径平平摆地尖，花毬亭下总相兼。时来奋击争多胜，格令输赢不畏严。","dynasty":"宋代","title":"宫词其三十七"}
{"author":"赵佶","content":"齐警开场设鼓钲，雷霆凛凛奏严声。通宵环卫无哗语，惟听鸡人巧唱更。","dynasty":"宋代","title":"宫词其三十八"}
{"author":"赵佶","content":"皇家诜伟固藩垣，濮邸尤为席庆源。八宝霈恩升殿服，朝班荣盛子孙繁。","dynasty":"宋代","title":"宫词其三十九"}
{"author":"赵佶","content":"游豫琼林与俗同，森严羽卫跃花骢。旌旗射日飘红浪，归处香尘拂晚风。","dynasty":"宋代","title":"宫词其四十"}
{"author":"赵佶","content":"翠色青浓自不堪，敲冰柔叶两相参。宫人因出方传法，迄后民间识内蓝。","dynasty":"宋代","title":"宫词其四十一"}
{"author":"赵佶","content":"瑶林新睹玉为墀，瑞竹双擎待凤枝。共本分岐骈粉节，龟趺御制有新诗。","dynasty":"宋代","title":"宫词其四十二"}
{"author":"赵佶","content":"珊瑚植立壮林峦，翡翠巑岏作小滩。几案自成清旷景，蓬山常对座隅看。","dynasty":"宋代","title":"宫词其四十三"}
{"author":"赵佶","content":"早临书殿启芸香，冰砚难开肃晓霜。谁制暖炉新样巧，云龙突镂遍金箱。","dynasty":"宋代","title":"宫词其四十四"}
{"author":"赵佶","content":"韶光婉媚属清明，敞宴斯辰到穆清。近密被宣争蹴鞠，两朋庭际角输赢。","dynasty":"宋代","title":"宫词其四十五"}
{"author":"赵佶","content":"金殿重重十字方，当中鸾鹤势翱翔。韬藏兰炷无人见，篆缕摇摇阖座香。","dynasty":"宋代","title":"宫词其四十六"}
{"author":"赵佶","content":"秋来帘幕捲轻风，一夜浓阴蔽远空。燕馆乍凉人不寐，更听疏雨滴梧桐。","dynasty":"宋代","title":"宫词其四十七"}
{"author":"赵佶","content":"水晶新制宝卮成，冰洁无瑕莹玉明。醉捧纤纤飞大白，是娥端望月轮平。","dynasty":"宋代","title":"宫词其四十八"}
{"author":"赵佶","content":"禁掖乘欢饮兴浓，笙歌围绕尽芳容。玉人相对赓酬劝，忽奏葵花一宝钟。","dynasty":"宋代","title":"宫词其四十九"}
{"author":"赵佶","content":"杂遝仙韶按八音，曲馀羯鼓渐声沉。已将殊韵参群奏，岂贵花奴冠古今。","dynasty":"宋代","title":"宫词其五十"}
{"author":"赵佶","content":"玉钩红绶挂琵琶，七宝轻明拨更嘉。捍面折枝新御画，打弦惟恐损珍花。","dynasty":"宋代","title":"宫词其五十一"}
{"author":"赵佶","content":"黄昏人寂漏初稀，嫔御相从奉直归。慵困尚寻嬉戏事，竞将双陆且忘机。","dynasty":"宋代","title":"宫词其五十二"}
{"author":"赵佶","content":"阁门双辟约人还，后苑芳菲一望间。台榭参差春更好，瑶津绕岸耸眉山。","dynasty":"宋代","title":"宫词其五十三"}
{"author":"赵佶","content":"端楼游赏正元宵，珠箔低垂绚帟飘。黔首康衢瞻盛际，御香芬馥下云霄。","dynasty":"宋代","title":"宫词其五十四"}
{"author":"赵佶","content":"绿槐阴合正炎曦，高叠盆冰匝座围。沉李浮瓜清玉槛，水晶宫殿正忘机。","dynasty":"宋代","title":"宫词其五十五"}
{"author":"赵佶","content":"水精澄莹一屏方，置近盘龙宝砚傍。海玉森森红挺秀，琐窗清楚兴何长。","dynasty":"宋代","title":"宫词其五十六"}
{"author":"赵佶","content":"资善黉堂几席开，小王初学读书来。师儒专选英豪用，教育当资保傅才。","dynasty":"宋代","title":"宫词其五十七"}
{"author":"赵佶","content":"金銮登对择忠良，嘉纳儒臣蹇议长。图治取人当数路，吏能全不在文章。","dynasty":"宋代","title":"宫词其五十八"}
{"author":"赵佶","content":"霁云高敞九城关，簪佩衣裾一望间。昨日閤门新入奏，降王初缀紫宸班。","dynasty":"宋代","title":"宫词其五十九"}
{"author":"赵佶","content":"元宵五日宴龙楼，同乐斯民一豫游。宝辇欲回人仰望，彩绳高处堕星毬。","dynasty":"宋代","title":"宫词其六十"}
{"author":"赵佶","content":"杏梢梅蕊遍飘香，藻荇萦纡满碧塘。娇怯画船推俯岸，闲看风力蹙波光。","dynasty":"宋代","title":"宫词其六十一"}
{"author":"赵佶","content":"七夕新秋玉露清，月钩遥挂碧云平。珍庭祈巧贪娱宴，唯恨残更促晓声。","dynasty":"宋代","title":"宫词其六十二"}
{"author":"赵佶","content":"绣栭丹栱尽瑰材，百步回廊锦帐开。万炬绛纱星粲粲，拱环翠碧下楼台。","dynasty":"宋代","title":"宫词其六十三"}
{"author":"赵佶","content":"禁宇春围昼漏长，睿思宸极景相望。回环露浥苍苔合，一架荼蘼满殿香。","dynasty":"宋代","title":"宫词其六十四"}
{"author":"赵佶","content":"三月西城淑景多，羽林旌旆拥鸣珂。珠鞍玉镫龙骧进，宝苑珍亭喜一过。","dynasty":"宋代","title":"宫词其六十五"}
{"author":"赵佶","content":"江浙秋橙入上都，深宫培植向庭除。金丸磊磊尤珍异，均锡臣邻侑乐胥。","dynasty":"宋代","title":"宫词其六十六"}
{"author":"赵佶","content":"翠石岧峣竞巧形，无双惟是碧云屏。坤舆秀气全融结，尤比三峰色更青。","dynasty":"宋代","title":"宫词其六十七"}
{"author":"赵佶","content":"大晟重均律吕全，乐章谐协尽成编。宫中嫔御皆能按，欲显仪刑内治先。","dynasty":"宋代","title":"宫词其六十八"}
{"author":"赵佶","content":"年年式宴集簪裳，百辟班联振鹭行。曲谢臣邻尤跂望，司珍新奏玉茶床。","dynasty":"宋代","title":"宫词其六十九"}
{"author":"赵佶","content":"教化风行自掖房，芸辉新缮万书堂。清闲几砚皆编帙，时诵关雎正始章。","dynasty":"宋代","title":"宫词其七十"}
{"author":"赵佶","content":"垂拱凌晨百辟朝，鸣鞘风引彻璇霄。鸳鸾杂遝趋鳞砌，无限黄金重满腰。","dynasty":"宋代","title":"宫词其七十一"}
{"author":"赵佶","content":"乐章重制协升平，德冠宫闱万古名。嫔御尽能歌此曲，竞随钟鼓度新声。","dynasty":"宋代","title":"宫词其七十二"}
{"author":"赵佶","content":"杨梅泽国最荣昌，此岁移来入上方。造化想知偏借力，结成繁实胜江乡。","dynasty":"宋代","title":"宫词其七十三"}
{"author":"赵佶","content":"控马攀鞍事打毬，花袍束带竞风流。盈盈巧学儿男拜，惟喜先赢第一筹。","dynasty":"宋代","title":"宫词其七十四"}
{"author":"赵佶","content":"秋杪金柑产玉庭，云根呈瑞故连茎。相期不是尘中物，占得成双雨露荣。","dynasty":"宋代","title":"宫词其七十五"}
{"author":"赵佶","content":"钿筝百宝间生辉，玉柱成行雁自飞。对酒仙姿时一按，十三弦上迸珠玑。","dynasty":"宋代","title":"宫词其七十六"}
{"author":"赵佶","content":"戎裘殊丽学弯弓，十指纤柔力未充。多被朋侪齐谑笑，强颜无奈脸莲红。","dynasty":"宋代","title":"宫词其七十七"}
{"author":"赵佶","content":"花洞连延一架平，文鸳双砌接珍亭。明晖北望垂杨岸，满目烟波上下青。","dynasty":"宋代","title":"宫词其七十八"}
{"author":"赵佶","content":"英华相背露台高，夹道双亭气象饶。每待中秋开夕宴，月轮平处奏箫韶。","dynasty":"宋代","title":"宫词其七十九"}
{"author":"赵佶","content":"雅乐方兴大晟谐，均调律吕贯三才。广庭度曲笙镛间，羽翮翱翔赴节来。","dynasty":"宋代","title":"宫词其八十"}
{"author":"赵佶","content":"十里香街沸管弦，金明回驭夕阳天。风轻芝盖摇霞浪，袅袅龙盘七宝鞭。","dynasty":"宋代","title":"宫词其八十一"}
{"author":"赵佶","content":"上春精择建溪芽，携向芸窗力斗茶。点处未容分品格，捧瓯相近比琼花。","dynasty":"宋代","title":"宫词其八十二"}
{"author":"赵佶","content":"烟敛林梢挂晚虹，登临吟望兴无穷。秦娥越艳新妆饰，小约同来宝苑中。","dynasty":"宋代","title":"宫词其八十三"}
{"author":"赵佶","content":"忘忧清乐在枰棋，仙子精功岁未笄。窗下每将图局按，恐防宣召较高低。","dynasty":"宋代","title":"宫词其八十四"}
{"author":"赵佶","content":"紫云楼曲倚仙韶，传习皆知岁月遥。竞好洮州新进谱，和谐逸韵入音调。","dynasty":"宋代","title":"宫词其八十五"}
{"author":"赵佶","content":"杏绿桃绯一片春，后庭花卉尽坤珍。鞦韆峻架临芳径，须信韶光每岁新。","dynasty":"宋代","title":"宫词其八十六"}
{"author":"赵佶","content":"邃宇宏开巧石丛，擅名还有胜嬴峰。巫山未足为珍异，碧玉巑岏叠数重。","dynasty":"宋代","title":"宫词其八十七"}
{"author":"赵佶","content":"燕馆馀闲玉漏沉，华容芳质尽知音。不将箫瑟为贪靡，竞鼓瑶徽数弄琴。","dynasty":"宋代","title":"宫词其八十八"}
{"author":"赵佶","content":"澄澄方沼玉庭前，天产双英并萼莲。含秀同芳应有感，故来清禁启妖妍。","dynasty":"宋代","title":"宫词其八十九"}
{"author":"赵佶","content":"纹窗几砚日亲临，雅玩娱情务讨寻。笔格砚屏皆宝制，镇书惟重马蹄金。","dynasty":"宋代","title":"宫词其九十"}
{"author":"赵佶","content":"天源一派过严城，宝兽喷香漱玉声。分入瑶津来紫禁，杯流曲沼远相萦。","dynasty":"宋代","title":"宫词其九十一"}
{"author":"赵佶","content":"千步回廊远接连，叠山盈壁状天然。重新绘画非尘境，不是高真即列仙。","dynasty":"宋代","title":"宫词其九十二"}
{"author":"赵佶","content":"二浙枇杷得地荣，移来丹宇倍生成。天心赋与偏繁盛，珍物由来出太平。","dynasty":"宋代","title":"宫词其九十三"}
{"author":"赵佶","content":"粉杏夭桃出苑墙，堤边杨柳拂波光。梭门耸插彤云里，风引花毬丝缕长。","dynasty":"宋代","title":"宫词其九十四"}
{"author":"赵佶","content":"殿省爰新六尚名，攸司遵职赞隆平。屡颁衎宴丰碑立，官属同刊琬琰荣。","dynasty":"宋代","title":"宫词其九十五"}
{"author":"赵佶","content":"綵缔鳌山耸禁街，端门帘捲五云开。元宵佳景同民乐，不禁人行近露台。","dynasty":"宋代","title":"宫词其九十六"}
{"author":"赵佶","content":"三年禋祀敞圜坛，星斗凝辉玉露寒。郊外燔柴烟欲断，禁街人已待回銮。","dynasty":"宋代","title":"宫词其九十七"}
{"author":"赵佶","content":"酒阑人寂暗银缸，淡月轻风透碧窗。宫女欲歌初制曲，旋将弦管按新腔。","dynasty":"宋代","title":"宫词其九十八"}
{"author":"赵佶","content":"禁宫春色最妖妍，桃李扶疏满眼前。斗草踏青携伴侣，更寻何处画图仙。","dynasty":"宋代","title":"宫词其九十九"}
{"author":"赵佶","content":"拂面风轻日渐长，玉人初试薄罗裳。斜阳楼外抛梭去，两两三三出洞房。","dynasty":"宋代","title":"宫词其一○○"}
{"author":"赵佶","content":"殿庭内外锦衣重，彩仗雕舆相映红。敌使未尝经便殿，始瞻仪卫慑羌戎。","dynasty":"宋代","title":"宫词其一"}
{"author":"赵佶","content":"方响新成白玉牌，叩声仍与八音谐。高低二八还相映，丝竹陶匏莫可偕。","dynasty":"宋代","title":"宫词其二"}
{"author":"赵佶","content":"纤眉丹脸小腰肢，宜着时新峭窄衣。头上宫花妆翡翠，宝蝉珍蝶势如飞。","dynasty":"宋代","title":"宫词其三"}
{"author":"赵佶","content":"洛阳新进牡丹栽，小字牌分品格来。魏紫姚黄知几许，中春相继奏花开。","dynasty":"宋代","title":"宫词其四"}
{"author":"赵佶","content":"杭越奇花异果来，未分流品未堪栽。苑中别圃根荄润，移入珍亭一夜开。","dynasty":"宋代","title":"宫词其五"}
{"author":"赵佶","content":"灵犀点点透成花，异域珍奇自可嘉。因制芙蓉杯几样，通纹澄彻滟流霞。","dynasty":"宋代","title":"宫词其六"}
{"author":"赵佶","content":"花枝连属胜丹青，叠嶂层峰立翠屏。汲引飞泉来玉甃，璇题因缮迸泉亭。","dynasty":"宋代","title":"宫词其七"}
{"author":"赵佶","content":"近密临堤下钓钩，曲池人静不惊鸥。锦鳞才得山呼进，银椀重重赐与优。","dynasty":"宋代","title":"宫词其八"}
{"author":"赵佶","content":"宝烟遥洞悉乔松，团墨新翻制作功。预遣丹青摹巧样，百花云影更盘龙。","dynasty":"宋代","title":"宫词其九"}
{"author":"赵佶","content":"宫人思学寿阳妆，每看庭梅次第芳。浅拂胭脂轻傅粉，弯弯纤细黛眉长。","dynasty":"宋代","title":"宫词其十"}
{"author":"赵佶","content":"主第循常贺庆来，朱轮隐隐碾晴雷。内东门外登车处，帘合方令步障开。","dynasty":"宋代","title":"宫词其十一"}
{"author":"赵佶","content":"瑞日融和丽玉庭，花枝密处有莺声。六宫闲燕多馀乐，索写新诗颂太平。","dynasty":"宋代","title":"宫词其十二"}
{"author":"赵佶","content":"瑞物来呈日不虚，拱禾芝草一何殊。有时宣委丹青手，各使团模作画图。","dynasty":"宋代","title":"宫词其十三"}
{"author":"赵佶","content":"万国升平庆有年，九重荣盛百珍全。民间财货虽丰富，未识新颁大观钱。","dynasty":"宋代","title":"宫词其十四"}
{"author":"赵佶","content":"洞箫声歇酒初阑，星斗凝辉宇宙宽。唯有真仙为侣伴，夜深同倚玉阑干。","dynasty":"宋代","title":"宫词其十五"}
{"author":"赵佶","content":"仙韶总角籍严宫，初学吹笙性格聪。十指近才能按字，纤纤双捧紫筠丛。","dynasty":"宋代","title":"宫词其十六"}
{"author":"赵佶","content":"春暮纷纷荡柳绵，欲回炎律困人天。宫妆永昼多闲宴，惯折珍珠结翠钿。","dynasty":"宋代","title":"宫词其十七"}
{"author":"赵佶","content":"宫娥相约戏鞦韆，困极盈盈宝髻偏。却恐逢人多谑笑，暗寻香径整花钿。","dynasty":"宋代","title":"宫词其十八"}
{"author":"赵佶","content":"碧墀十二曲阑干，琼态浓醺倚欲弹。月上海棠清荫合，罗裳深夜怯轻寒。","dynasty":"宋代","title":"宫词其十九"}
{"author":"赵佶","content":"诘曲回廊入小庭，绿窗朱户照光明。宫人昼直多娱乐，阖座諠哗击马声。","dynasty":"宋代","title":"宫词其二十"}
{"author":"赵佶","content":"金字红牌逼夜传，指踪韬略静戎边。往回曾不逾旬浃，巳见西隅献凯旋。","dynasty":"宋代","title":"宫词其二十一"}
{"author":"赵佶","content":"殿庭亲策擢群才，杂遝英贤入彀来。俊敏各求先御览，禹门春浪鼓风雷。","dynasty":"宋代","title":"宫词其二十二"}
{"author":"赵佶","content":"石榴繁翠渐盈枝，正是新和首夏时。宫女日长无一事，双英较胜卜心期。","dynasty":"宋代","title":"宫词其二十三"}
{"author":"赵佶","content":"湘簟凉生暑气微，午天攲枕向纱帏。辘轳车扇间关处，双月回廊彩凤飞。","dynasty":"宋代","title":"宫词其二十四"}
{"author":"赵佶","content":"行觞时许按清歌，声巧佳人曲韵和。簌簌梁尘飘不住，层空仍遏彩云过。","dynasty":"宋代","title":"宫词其二十五"}
{"author":"赵佶","content":"洞房春晚惜花残，满地红英织锦端。想见惜芳情意切，更收香蕊掌中看。","dynasty":"宋代","title":"宫词其二十六"}
{"author":"赵佶","content":"缓步宫花夜漏清，廓然天宇月华明。凝眸望极无纤翳，惟有银河一练横。","dynasty":"宋代","title":"宫词其二十七"}
{"author":"赵佶","content":"相府元勋次第雄，构成高阁倚层空。落成颁燕延台辅，维有珠玑落座中。","dynasty":"宋代","title":"宫词其二十八"}
{"author":"赵佶","content":"春池蘋藻绿盘跚，群鸭相呼戏碧湍。两两轻舠闲倚岸，斜阳清景鉴中观。","dynasty":"宋代","title":"宫词其二十九"}
{"author":"赵佶","content":"太清楼畔柳依依，阑外飘飖绿线齐。鱼钥未开铃铎静，一林鶗鴂占春啼。","dynasty":"宋代","title":"宫词其三十"}
{"author":"赵佶","content":"小院风柔蛱蝶狂，透帘浑是牡丹香。主人不向闲庭看，孔雀双眠宝砌旁。","dynasty":"宋代","title":"宫词其三十一"}
{"author":"赵佶","content":"烟静云娇露已晞，昼长人困杏花时。鞦韆闲倚楼台看，尽日无风彩索垂。","dynasty":"宋代","title":"宫词其三十二"}
{"author":"赵佶","content":"院宇花深锁洞房，更阑银烛尚荧煌。芸窗尽日观前史，入夜乘闲讲谏章。","dynasty":"宋代","title":"宫词其三十三"}
{"author":"赵佶","content":"新样梳妆巧画眉，窄衣纤体最相宜；一时趋向多情远，小阁幽窗静弈棋。","dynasty":"宋代","title":"宫词·新样梳妆巧"}
{"author":"赵佶","content":"罗绮生香娇上春。金莲开陆海，艳都城。宝舆回望翠峰青。东风鼓，吹下半天星。万井贺升平。行歌花满路，月随人。龙楼一点玉灯明。萧韶远，高宴在蓬瀛。","dynasty":"宋代","title":"小重山"}
{"author":"赵佶","content":"彻夜西风撼破扉，萧条孤馆一灯微。家山回首三千里，目断天南无雁飞。","dynasty":"宋代","title":"在北题壁"}
{"author":"赵佶","content":"紫阙苕荛，绀宇邃深，望极绛河清浅。霜月流天，锁穹隆光满。水精宫、金锁龙盘，玳瑁帘、玉钩云卷。动深思，秋籁萧萧，比人世、倍清燕。瑶阶回。玉签鸣，渐秘省引水，辘轳声转。鸡人唱晓，促铜壶银箭。拂晨光、宫柳烟微，荡瑞色、御炉香散。从宸游，前后争趋，向金銮殿。","dynasty":"宋代","title":"聒龙谣"}
{"author":"赵佶","content":"绛烛朱笼相随映，驰绣毂、尘清香衬。万金光射龙轩莹。绕端门、瑞雷轻振。元宵为开圣景。严敷坐、观灯锡庆。帝家华英乘春兴。搴珠帘、望尧瞻舜。","dynasty":"宋代","title":"金莲绕凤楼"}
{"author":"赵佶","content":"秾芳依翠萼，焕烂一庭中。零露沾如醉，残霞照似融。丹青难下笔，造化独留功。舞蝶迷香径，翩翩逐晚风。","dynasty":"宋代","title":"诗一首"}
{"author":"赵佶","content":"武帐初筹夜，云骈忽帝乡。百神陪禹葬，三载服尧丧。北极联龙衮，西风拆雁行。空馀千古事，缵述愧重光。","dynasty":"宋代","title":"泰陵挽词其一"}
{"author":"赵佶","content":"姑射仙期早，华胥梦已陈。朝廷系圣母，基业付冲人。日转铜壶影，天移玉座春。九门笳鼓发，悲动属车尘。","dynasty":"宋代","title":"泰陵挽词其二"}
{"author":"赵佶","content":"睿哲天攸纵，神机智独谋。尘流藏宝阁，锁钥受降楼。风急鸰原晚，霜寒雁宿秋。遗衣今在寝，犹想未明求。","dynasty":"宋代","title":"泰陵挽词其三"}
{"author":"赵佶","content":"再御中天坐，犹思玉色温。瑶阶花自落，宝扇影空存。重感天伦戚，钦承世及恩。欲谐追述志，永绍裕陵尊。","dynasty":"宋代","title":"泰陵挽词其四"}
{"author":"赵佶","content":"平明初起九重关，望处楼台紫翠间。蕊绶华绅簪玉笋，裘衣传引太师班。","dynasty":"宋代","title":"宫词其三十四"}
{"author":"赵佶","content":"金玉来符百宝新，羽仪严肃遍中宸。大庭躬授唯祗畏，惠泽遄敷万国均。","dynasty":"宋代","title":"宫词其三十五"}
{"author":"赵佶","content":"掖庭荣庆诞弥初，包子均分尽乐胥。小结金钱银缕胜，红罗端疋代衣裾。","dynasty":"宋代","title":"宫词其三十六"}
{"author":"赵佶","content":"南宫时务策群贤，题目函封进御前。敕选左貂齐答问，魁名优与进宫联。","dynasty":"宋代","title":"宫词其三十七"}
{"author":"赵佶","content":"押班供奉列官行，沿袭诸司尽女郎。殿直恩名才得赐，销金方许制衣裳。","dynasty":"宋代","title":"宫词其三十八"}
{"author":"赵佶","content":"燕馆沉沉夜雨晴，一翻景物更联荣。碧纱窗外无人到，两两三三百舌鸣。","dynasty":"宋代","title":"宫词其三十九"}
{"author":"赵佶","content":"四辅爰修拱近畿，得贤分理奠邦维。见为美恶当勤训，每岁皆令近玉墀。","dynasty":"宋代","title":"宫词其四十"}
{"author":"赵佶","content":"式燕簪裳遍集英，梯航万里庆天宁。升平楼上遥瞻望，众里金貂认使星。","dynasty":"宋代","title":"宫词其四十一"}
{"author":"赵佶","content":"垂杨堤畔彩舟横，凤沼瑶津一望平。内苑有时旬按乐，管弦清响到宣明。","dynasty":"宋代","title":"宫词其四十二"}
{"author":"赵佶","content":"涵曦亭上恣凭栏，共看游鱼跃水间。泼剌红鳞才引到，金圈钤口放生还。","dynasty":"宋代","title":"宫词其四十三"}
{"author":"赵佶","content":"晓景熙熙竹影疏，柔闲初理薄妆馀。心情酷爱清虚乐，琴阮相兼一几书。","dynasty":"宋代","title":"宫词其一"}
{"author":"赵佶","content":"集英亲殿策才豪，盈庑纷纷尽雪袍。礼乐问题人罕记，就纡黼座继兰膏。","dynasty":"宋代","title":"宫词其二十三"}
{"author":"赵佶","content":"元宵三五竞芳年，十二都门沸管弦。鳌负缯山辉绛阙，龙衔宝炬撒金莲。","dynasty":"宋代","title":"宫词其十三"}
{"author":"赵佶","content":"宛宛神洲地，巍巍众妙坛。鹤袍来羽客，凫舄下仙官。玉斝斟玄醴，琅函启大丹。至诚何以祝，四海永澄澜。","dynasty":"宋代","title":"步虚词其八"}
{"author":"赵佶","content":"庆成宫宇亘修梁，伟颂声文出玉堂。近日屡经亲述作，欢然中分仰宸章。","dynasty":"宋代","title":"宫词其八十九"}
{"author":"赵佶","content":"桃叶基春二月中，满庭芽孽顺年丰。欲令九禁知群卉，蒙被坤舆造化工。","dynasty":"宋代","title":"宫词其二十五"}
{"author":"赵佶","content":"庚伏炎曦酷暑升，旋寻庭庑避烦蒸。禁庭宿卫肩相比，特遣中丞辄赐冰。","dynasty":"宋代","title":"宫词其八十五"}
{"author":"赵佶","content":"翠色青浓自不堪，敲冰柔叶两相参。宫人因出方传法，迄后民间识内蓝。","dynasty":"宋代","title":"宫词其四十一"}
{"author":"赵佶","content":"羽卫森严锦绣成，夜寒璧月有馀清。皇坛奠玉横参近，柴燎升烟宿雾晴。晏粲九天风露迥，雍容群辟佩环声。执绥更喜多仪肃，盛事应传伯仲荣。","dynasty":"宋代","title":"宣和己巳冬祀大礼卿以执绥侍玉辂回銮礼毕以诗来上俯同元韵赐伸仍宣示俅杰"}
{"author":"赵佶","content":"芳词来上，因俯同其韵以赐。寰宇清夷，元宵游豫，为开临御端门。暖风摇曳，香气霭轻氛。十万钩陈灿锦，钧台外、罗绮缤纷。欢声里，烛龙衔耀，黼藻太平春。灵鳌，擎彩岫，冰轮远驾，初上祥云。照万宇嬉游，一视同仁。更起维垣大第，通宵宴、调燮良臣。从兹庆，都愈赓载，千岁乐昌辰。","dynasty":"宋代","title":"满庭芳"}
{"author":"赵佶","content":"金波如昼丽彤庭，夜寂无人傍玉宁。惟有直更宫女伴，呼来方得近鸾屏。","dynasty":"宋代","title":"宫词其三十六"}
{"author":"赵佶","content":"彻夜西风撼破扉，萧条孤馆一灯微。家山回首三千里，目断天南无雁飞。","dynasty":"宋代","title":"在北题壁"}
{"author":"赵佶","content":"涵曦亭上恣凭栏，共看游鱼跃水间。泼剌红鳞才引到，金圈钤口放生还。","dynasty":"宋代","title":"宫词其四十三"}
{"author":"赵佶","content":"春暮纷纷荡柳绵，欲回炎律困人天。宫妆永昼多闲宴，惯折珍珠结翠钿。","dynasty":"宋代","title":"宫词其十七"}
{"author":"赵佶","content":"方响新成白玉牌，叩声仍与八音谐。高低二八还相映，丝竹陶匏莫可偕。","dynasty":"宋代","title":"宫词其二"}
{"author":"赵佶","content":"地居天上接空居，万象森罗遍八区。功用不知谁主宰，绛霞丹雾閟清都。","dynasty":"宋代","title":"玉清乐其一"}
{"author":"赵佶","content":"华景红梅两槛分，点成轻雪万枝均。依稀昨夜东风起，巳拆香苞漏泄春。","dynasty":"宋代","title":"宫词其七"}
{"author":"赵佶","content":"英华相背露台高，夹道双亭气象饶。每待中秋开夕宴，月轮平处奏箫韶。","dynasty":"宋代","title":"宫词其七十九"}
{"author":"赵佶","content":"深庭窗月透轻纱，仙侣勤工组绣华。笑语竟将心事卜，只知相顾看灯花。","dynasty":"宋代","title":"宫词其二十五"}
{"author":"赵佶","content":"游豫琼林与俗同，森严羽卫跃花骢。旌旗射日飘红浪，归处香尘拂晚风。","dynasty":"宋代","title":"宫词其四十"}
{"author":"赵佶","content":"销金花朵遍轻罗，剪作春衣锡赐多。斗薄只贪腰细柳，夜阑无奈峭寒何。","dynasty":"宋代","title":"宫词其十九"}
{"author":"赵佶","content":"刺花弹箧紫檀弓，何处星丸入苑中。惊起流莺花里去，纷纷如雨落残红。","dynasty":"宋代","title":"宫词其二十六"}
{"author":"赵佶","content":"金銮登对择忠良，嘉纳儒臣蹇议长。图治取人当数路，吏能全不在文章。","dynasty":"宋代","title":"宫词其五十八"}
{"author":"赵佶","content":"翰林文府择良工，心画诸家一一通。无逸孝经书座右，迩英到彻画屏风。","dynasty":"宋代","title":"宫词其七十八"}
{"author":"赵佶","content":"龙德营修已庆成，秘扃斋洁奉三清。馀田增辑成嘉致，千百楼台绀瓦明。","dynasty":"宋代","title":"宫词其十八"}
{"author":"赵佶","content":"午夜登楼户不扃，长廊夹幕内人行。蟠龙尾道华灯合，五色云中笑语声。","dynasty":"宋代","title":"宫词其五十八"}
{"author":"赵佶","content":"始青黎元盖，金香结朱烟。飞晨总翘辔，稽首玉帝前。帝心浩以舒，锡吾太灵篇。是谓不灭道，万天秉吾权。吾行空洞中，下仙昧其渊。","dynasty":"宋代","title":"长吟玉音金阙步虚"}
{"author":"赵佶","content":"乐章依韵俯成编，欲听新词禁宇传。曲里字难相借问，随时切脚注花笺。","dynasty":"宋代","title":"宫词其十二"}
{"author":"赵佶","content":"杏子成丹乳雀飞，柳条摇曳拂涟漪。瑶宫露井残红满，惆怅晴空欲暮时。","dynasty":"宋代","title":"宫词其四十三"}
{"author":"赵佶","content":"新月弯弯挂碧空，嫔嫱争拜望圆穹。倚阑长是踌躇久，应想姮娥在桂宫。","dynasty":"宋代","title":"宫词其十六"}
{"author":"赵佶","content":"游豫琼林与俗同，森严羽卫跃花骢。旌旗射日飘红浪，归处香尘拂晚风。","dynasty":"宋代","title":"宫词其四十"}
{"author":"赵佶","content":"叠罗枝袅亚朝霞，并产深宫信可嘉。携向佑神珍馆里，辅臣方得看霜花。","dynasty":"宋代","title":"宫词其四十八"}
{"author":"赵佶","content":"昔在延恩殿，中宵降九皇。六真分左右，黄雾绕轩廊。广内尊神御，仙兵护道场。孝孙今继志，咫尺对灵光。","dynasty":"宋代","title":"步虚词其六"}
{"author":"赵佶","content":"佳气青葱覆紫空，青精羽驾命元童。逆风浩荡三千里，七返香烟处处通。","dynasty":"宋代","title":"上清乐其八"}
{"author":"赵佶","content":"酒入金钟滟滟平，暗偷全在夹盘盛。宫嫔捧劝知分别，相顾潜闻笑语声。","dynasty":"宋代","title":"宫词其七十六"}
{"author":"赵佶","content":"太一元君掌列仙，彤晖绛彩射芝田。功圆会遇刊名籍，可但洪崖笑拍肩。","dynasty":"宋代","title":"太清乐其一"}
{"author":"赵佶","content":"洞箫声歇酒初阑，星斗凝辉宇宙宽。唯有真仙为侣伴，夜深同倚玉阑干。","dynasty":"宋代","title":"宫词其十五"}
{"author":"赵佶","content":"藻幄春深夜不寒，兰缸耿耿照屏弯。太平丝管通宵按，祥瑞封章隐几看。","dynasty":"宋代","title":"宫词其八十"}
{"author":"赵佶","content":"四方遣使俾观风，利病陈来达禁中。沿革尽从民庶欲，更无壅遏下情通。","dynasty":"宋代","title":"宫词其一○○"}
{"author":"赵佶","content":"清晨檐际肃霜鲜，晓日初消万瓦烟。隆德重阳开小宴，竞将黄菊作花钿。","dynasty":"宋代","title":"宫词其九"}
{"author":"赵佶","content":"一局平分出四边，到窝仍与度关先。终朝打马为娱乐，不顾频输万亿钱。","dynasty":"宋代","title":"宫词其四十"}
{"author":"赵佶","content":"涵曦亭上恣凭栏，共看游鱼跃水间。泼剌红鳞才引到，金圈钤口放生还。","dynasty":"宋代","title":"宫词其四十三"}
{"author":"赵佶","content":"弓矢寻常锁太清，三山相对射侯明。乘闲自习和容艺，金椀时闻中的声。","dynasty":"宋代","title":"宫词其六十五"}
{"author":"赵佶","content":"始青黎元盖，金香结朱烟。飞晨总翘辔，稽首玉帝前。帝心浩以舒，锡吾太灵篇。是谓不灭道，万天秉吾权。吾行空洞中，下仙昧其渊。","dynasty":"宋代","title":"长吟玉音金阙步虚"}
{"author":"赵佶","content":"纤眉丹脸小腰肢，宜着时新峭窄衣。头上宫花妆翡翠，宝蝉珍蝶势如飞。","dynasty":"宋代","title":"宫词其三"}
{"author":"赵佶","content":"洞箫声歇酒初阑，星斗凝辉宇宙宽。唯有真仙为侣伴，夜深同倚玉阑干。","dynasty":"宋代","title":"宫词其十五"}
{"author":"赵佶","content":"唐画名工品格殊，搜求争进入皇居。金题玉躞分伦类，区别媸妍细字书。","dynasty":"宋代","title":"宫词其七十七"}
{"author":"赵佶","content":"华景红梅两槛分，点成轻雪万枝均。依稀昨夜东风起，巳拆香苞漏泄春。","dynasty":"宋代","title":"宫词其七"}
{"author":"赵佶","content":"高上皇人宴紫霄，撷芳常引八骞条。肌肤表里琉璃彻，映照三涂万苦消。","dynasty":"宋代","title":"上清乐其三"}
{"author":"赵佶","content":"史女荣当执笔权，事沿毫楮待承宣。一回写著推恩字，特地欣愉择素笺。","dynasty":"宋代","title":"宫词其四十六"}
{"author":"赵佶","content":"元夕风光属太平，烛龙衔耀照严城。鳌峰屹立通明观，绛炬宵辉上下明。","dynasty":"宋代","title":"宫词其七十五"}
{"author":"赵佶","content":"万国升平庆有年，九重荣盛百珍全。民间财货虽丰富，未识新颁大观钱。","dynasty":"宋代","title":"宫词其十四"}
{"author":"赵佶","content":"翰苑花深夜漏稀，奉承亲笔草麻归。鸾笺几幅鱼龙化，近桉重升一品妃。","dynasty":"宋代","title":"宫词其六十七"}
{"author":"赵佶","content":"玉京曾忆昔繁华。万里帝王家。琼林玉殿，朝喧弦管，暮列笙琶。花城人去今萧索，春梦绕胡沙。家山何处，忍听羌笛，吹彻梅花。","dynasty":"宋代","tags":"怀古伤今","title":"眼儿媚·玉京曾忆昔繁华"}
{"author":"赵佶","content":"弓矢寻常锁太清，三山相对射侯明。乘闲自习和容艺，金椀时闻中的声。","dynasty":"宋代","title":"宫词其六十五"}
{"author":"赵佶","content":"太极分高厚，轻清上属天。人能修至道，身乃作真仙。行溢三千数，时丁四万年。丹台开宝笈，金口为流传。","dynasty":"宋代","title":"步虚词其一"}
{"author":"赵佶","content":"池面冰开漾绿波，枝头花朵蹙红罗。东风信有芳菲意，应为今年乐事多。","dynasty":"宋代","title":"宫词其六十八"}
{"author":"赵佶","content":"风霜正腊晨，早见几枝新。预荷东皇化，偷回北苑春。旗枪虽不类，荈蘖似堪伦。已有清荣谕，终难混棘蓁。","dynasty":"宋代","title":"诗二首其二"}
{"author":"赵佶","content":"羽卫森严锦绣成，夜寒璧月有馀清。皇坛奠玉横参近，柴燎升烟宿雾晴。晏粲九天风露迥，雍容群辟佩环声。执绥更喜多仪肃，盛事应传伯仲荣。","dynasty":"宋代","title":"宣和己巳冬祀大礼卿以执绥侍玉辂回銮礼毕以诗来上俯同元韵赐伸仍宣示俅杰"}
{"author":"赵佶","content":"涵曦亭上恣凭栏，共看游鱼跃水间。泼剌红鳞才引到，金圈钤口放生还。","dynasty":"宋代","title":"宫词其四十三"}
{"author":"赵佶","content":"忆开王邸日，曾驻六龙飞。玉宇春初永，金盘露未晞。荆根方并秀，棣萼更交辉。今日承基绪，追怀往事非。","dynasty":"宋代","title":"泰陵挽词其五"}
{"author":"赵佶","content":"新月弯弯挂碧空，嫔嫱争拜望圆穹。倚阑长是踌躇久，应想姮娥在桂宫。","dynasty":"宋代","title":"宫词其十六"}
{"author":"赵佶","content":"殿庭亲策擢群才，杂遝英贤入彀来。俊敏各求先御览，禹门春浪鼓风雷。","dynasty":"宋代","title":"宫词其二十二"}
{"author":"赵佶","content":"年年式宴集簪裳，百辟班联振鹭行。曲谢臣邻尤跂望，司珍新奏玉茶床。","dynasty":"宋代","title":"宫词其六十九"}
{"author":"赵佶","content":"秋来帘幕捲轻风，一夜浓阴蔽远空。燕馆乍凉人不寐，更听疏雨滴梧桐。","dynasty":"宋代","title":"宫词其四十七"}
{"author":"赵佶","content":"杨梅泽国最荣昌，此岁移来入上方。造化想知偏借力，结成繁实胜江乡。","dynasty":"宋代","title":"宫词其七十三"}
{"author":"赵佶","content":"绪风轻转莺篁巧，惠日初回燕舌娇。芍药画阑缯不断，杨花临砌雪难消。","dynasty":"宋代","title":"宫词其六十八"}
{"author":"赵佶","content":"佳名何拔萃，美誉占游春。三月来禽媚，嬉娱异众伦。","dynasty":"宋代","title":"金林檎游春莺"}
{"author":"赵佶","content":"大晟重均律吕全，乐章谐协尽成编。宫中嫔御皆能按，欲显仪刑内治先。","dynasty":"宋代","title":"宫词其六十八"}
{"author":"赵佶","content":"涂丹辉映霁烟明，四启严闻晓漏清。初御广庭人意肃，九宫遥听警鞭声。","dynasty":"宋代","title":"宫词其一"}
{"author":"赵佶","content":"红药栏边晚吹轻，玉肌人醉撷芳英。春衫旖旎香难已，却羡东风太有情。","dynasty":"宋代","title":"宫词其五十九"}
{"author":"赵佶","content":"瑶洞深沈尽绮蔬，丛山叠石壮仙居。栏干面面皆珍宝，玛瑙匀敷小玉渠。","dynasty":"宋代","title":"宫词其八十四"}
{"author":"赵佶","content":"裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。（闲院一作：问院)凭寄离恨重重，者双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。","dynasty":"宋代","tags":"宋词三百首，宋词精选，写花，感叹，人生","title":"燕山亭·北行见杏花"}
{"author":"赵佶","content":"日射晚霞金世界，月临天宇玉乾坤。","dynasty":"宋代","title":"句其十"}
{"author":"赵佶","content":"洞箫声歇酒初阑，星斗凝辉宇宙宽。唯有真仙为侣伴，夜深同倚玉阑干。","dynasty":"宋代","title":"宫词其十五"}
{"author":"赵佶","content":"初夏圆荷点翠钱，螭头清溜玉溅溅。惜芳归处随雕辇，半醉嫔嫱堕珥钿。","dynasty":"宋代","title":"宫词其二十"}
{"author":"赵佶","content":"网罗今不密，回首不须惊。","dynasty":"宋代","title":"句其六"}
{"author":"赵佶","content":"宗祀玄堂羽卫还，大庭斋夕驻鸣鸾。平明复赐端明赦，争看金鸡立巨盘。","dynasty":"宋代","title":"宫词其五十七"}
{"author":"赵佶","content":"瑶台风静夜初分，仰喙惊鸣露气新。太液徘徊归未得，曾于往劫作麒麟。","dynasty":"宋代","title":"白鹤词其二"}
{"author":"赵佶","content":"送腊自然时序应，颁春常与迩遐同。福随新岁知阳德，庆协斯男诞禁中。","dynasty":"宋代","title":"宫词其六十五"}
{"author":"赵佶","content":"三月风光触处奇，禁宫通夜足娱嬉。踏青斗草皆馀事，闲集朋侪静奕棋。","dynasty":"宋代","title":"宫词其三十二"}
{"author":"赵佶","content":"桃叶基春二月中，满庭芽孽顺年丰。欲令九禁知群卉，蒙被坤舆造化工。","dynasty":"宋代","title":"宫词其二十五"}
{"author":"赵佶","content":"诏令敷宣每自书，朝廷遵禀不迂疏。禁垣历岁多收得，高阁珍藏倚碧虚。","dynasty":"宋代","title":"宫词其三十一"}
{"author":"赵佶","content":"瑶洞深沈尽绮蔬，丛山叠石壮仙居。栏干面面皆珍宝，玛瑙匀敷小玉渠。","dynasty":"宋代","title":"宫词其八十四"}
{"author":"赵佶","content":"蟾光秋半倍婵娟，河汉潜微莹碧天。楼上美人贪醉赏，晓钟声断遂经年。","dynasty":"宋代","title":"宫词其十四"}
{"author":"赵佶","content":"拂面风轻日渐长，玉人初试薄罗裳。斜阳楼外抛梭去，两两三三出洞房。","dynasty":"宋代","title":"宫词其一○○"}
{"author":"赵佶","content":"化成金碧拱雕楹，四序开筵率有程。安福殿阶连绣帟，内人常按鼓箫声。","dynasty":"宋代","title":"宫词其七十三"}
{"author":"赵佶","content":"江浙秋橙入上都，深宫培植向庭除。金丸磊磊尤珍异，均锡臣邻侑乐胥。","dynasty":"宋代","title":"宫词其六十六"}
{"author":"赵佶","content":"昼漏声催篆缕残，碧墀幽寂画堂宽。九嫔相习敦诗训，争把关雎讽咏看。","dynasty":"宋代","title":"宫词其八十二"}
{"author":"赵佶","content":"当年问道属高人，曾揽霞衣到紫宸。身是三山云外侣，心无一点世间尘。征鸿望极幽栖远，驾燕归飞洞府新。多谢为传心法妙，此真真外更无真。","dynasty":"宋代","title":"葆真观妙冲先生归山以诗送之"}
{"author":"赵佶","content":"忆开王邸日，曾驻六龙飞。玉宇春初永，金盘露未晞。荆根方并秀，棣萼更交辉。今日承基绪，追怀往事非。","dynasty":"宋代","title":"泰陵挽词其五"}
{"author":"赵佶","content":"投袂汧城北，西风又是秋。中原心耿耿，南泪思悠悠。尝胆思贤佐，颙情忆旧游。故宫禾黍遍，行役闵宗周。","dynasty":"宋代","title":"汧州作其三"}
{"author":"赵佶","content":"风霜正腊晨，早见几枝新。预荷东皇化，偷回北苑春。旗枪虽不类，荈蘖似堪伦。已有清荣谕，终难混棘蓁。","dynasty":"宋代","title":"诗二首其二"}
{"author":"赵佶","content":"独善传家久，功名冠世豪。平原滂雨泽，岭外息风涛。缓拜恩笺盛，相传道义高。嗟予尘世隔，安得自陪叨。","dynasty":"宋代","title":"蔡谟谏议大夫兼枢密使都督诸路军马户部尚书赐归田"}
{"author":"赵佶","content":"彼美蜿蜒势若龙，挺然为瑞独称雄。云凝好色来相借，水润清辉更不同。常带暝烟疑振鬣，每乘宵雨恐凌空。故凭彩笔亲模写，融结功深未易穷。","dynasty":"宋代","title":"题祥龙石图"}
{"author":"赵佶","content":"清晓觚棱拂彩霓，仙禽告瑞忽来仪。飘飘元是三山侣，两两还呈千岁姿。似拟碧鸾栖宝阁，岂同赤雁集天池。徘徊嘹唳当丹阙，故使憧憧庶俗知。","dynasty":"宋代","title":"题瑞鹤图"}
{"author":"赵佶","content":"政成天地不相违，瑞应中台赞万几。夜浥垂珠濡绿叶，朝凝润玉弄清辉。仙盆云表秋难比，丰草宵零日未晞。本自君臣俱会合，更嘉报上美能归。","dynasty":"宋代","title":"甘露"}
{"author":"赵佶","content":"密移造化出闽山，禁御新栽荔子丹。山液乍凝仙掌露，绛苞初绽水精丸。酒酣国艳非朱粉，风泛天香转蕙兰。何必红尘飞无骑，芬芳数本座中看。","dynasty":"宋代","title":"宣和殿移植荔枝"}
{"author":"赵佶","content":"报本精禋自国南，先期清庙宿斋严。层霄初扩同云霁，暖吹俄回海日暹。十万军容冰作阵，九街鸳瓦玉为檐。肃雍显相同元老，行庆均釐四海沾。","dynasty":"宋代","title":"己亥十一月十三日南郊祭天斋宫即事赐太师"}
{"author":"赵佶","content":"天位迎阳转斗南，千官山立尽恭严。共欣奠玉烟初达，争奉回鸾日已暹。归问雪中谁咏絮，冥搜花底自巡檐。礼成却喜歌盈尺，端为来麰万宇沾。","dynasty":"宋代","title":"太师以被赐暹字韵诗前后凡三次进和盖欲示其韵愈严而愈工耳复以前韵又赐太师"}
{"author":"赵佶","content":"花洞连延一架平，文鸳双砌接珍亭。明晖北望垂杨岸，满目烟波上下青。","dynasty":"宋代","title":"宫词其七十八"}
{"author":"赵佶","content":"涓辰游幸出严城，黄道中分辇路平。近掖宝车锦步障，先来通市一逢迎。","dynasty":"宋代","title":"宫词其八十六"}
{"author":"赵佶","content":"诘曲回廊入小庭，绿窗朱户照光明。宫人昼直多娱乐，阖座諠哗击马声。","dynasty":"宋代","title":"宫词其二十"}
{"author":"赵佶","content":"十里香街沸管弦，金明回驭夕阳天。风轻芝盖摇霞浪，袅袅龙盘七宝鞭。","dynasty":"宋代","title":"宫词其八十一"}
{"author":"赵佶","content":"澄澄方沼玉庭前，天产双英并萼莲。含秀同芳应有感，故来清禁启妖妍。","dynasty":"宋代","title":"宫词其八十九"}
{"author":"赵佶","content":"金火纯精见羽仪，长随王母宴瑶池。玉坛夜醮神仙降，飞过缑山人不知。","dynasty":"宋代","title":"白鹤词其五"}
{"author":"赵佶","content":"十花金盏劝仙娥，乘兴追欢酒量过。灯影四围深夜里，分明红玉醉颜酡。","dynasty":"宋代","title":"宫词其五十八"}
{"author":"赵佶","content":"窄衣偏称小腰身，近岁妆梳百样新。旧日宫娃多窃笑，想应曾占惜年春。","dynasty":"宋代","title":"宫词其六十九"}
{"author":"赵佶","content":"人生何事厌嚣尘，汎宅浮家冬复春。今日暂来猿鹤语，他年应召白云人。","dynasty":"宋代","title":"幸徐常庐"}
{"author":"赵佶","content":"巧簇罗牌翰苑词，宜春相向贴门楣。近来清禁尤珍重，珠蹙金书御制诗。","dynasty":"宋代","title":"宫词其五十二"}
{"author":"赵佶","content":"黄昏人寂漏初稀，嫔御相从奉直归。慵困尚寻嬉戏事，竞将双陆且忘机。","dynasty":"宋代","title":"宫词其五十二"}
{"author":"赵佶","content":"元夕风光属太平，烛龙衔耀照严城。鳌峰屹立通明观，绛炬宵辉上下明。","dynasty":"宋代","title":"宫词其七十五"}
{"author":"赵佶","content":"主第循常贺庆来，朱轮隐隐碾晴雷。内东门外登车处，帘合方令步障开。","dynasty":"宋代","title":"宫词其十一"}
{"author":"赵佶","content":"几席延飙驭，香灯建宝坛。丹心无可献，碎锦洒云端。","dynasty":"宋代","title":"散花词其七"}
{"author":"赵佶","content":"无言哽噎。看灯记得年时节。行行指月行行说。愿月常圆，休要暂时缺。今年华市灯罗列。好灯争奈人心别。人前不敢分明说。不忍抬头，羞见旧时月。","dynasty":"宋代","tags":"宋词精选，悼亡","title":"醉落魄·预赏景龙门追悼明节皇后"}
{"author":"赵佶","content":"秀华峰下五灵都，元景神君握化枢。真火有功能造物，销镕五毒出阴途。","dynasty":"宋代","title":"上清乐其六"}
{"author":"赵佶","content":"阁门双辟约人还，后苑芳菲一望间。台榭参差春更好，瑶津绕岸耸眉山。","dynasty":"宋代","title":"宫词其五十三"}
{"author":"赵佶","content":"翠芳庭宇叠山围，路转龙盘灿陆离。响石因风飘冷韵，小碑刊勒祖宗诗。","dynasty":"宋代","title":"宫词其十七"}
{"author":"赵佶","content":"玉宇深严洞户扃，小山松柏四时青。绕阑下瞰溪流碧，恰似仙都一画屏。","dynasty":"宋代","title":"宫词其七十七"}
{"author":"赵佶","content":"桃作香腮玉作肤，飘飘云缕曳衣裾。妇功奇丽皆能事，一种心勤是读书。","dynasty":"宋代","title":"宫词其二十一"}
{"author":"赵佶","content":"上景三元妙色精，绛宫久已列仙名。更从大混存雌一，缥缈云车驾羽明。","dynasty":"宋代","title":"玉清乐其八"}
{"author":"赵佶","content":"孟婆且与我、做些方便。","dynasty":"宋代","title":"月上海棠·孟婆且与我"}
{"author":"赵佶","content":"院宇花深锁洞房，更阑银烛尚荧煌。芸窗尽日观前史，入夜乘闲讲谏章。","dynasty":"宋代","title":"宫词其三十三"}
{"author":"赵佶","content":"宫嫔馀乐称幽闲，不喜浓妆斗媚颜。浣罢竹风蠲浊虑，一轮明月照屏山。","dynasty":"宋代","title":"宫词其四"}
{"author":"赵佶","content":"过水穿山前去也，吟诗约句千余。淮波寒重雨疏疏。烟笼滩上鹭，人买就船鱼。古寺幽房权且住，夜深宿在僧居。梦魂惊起转嗟吁。愁牵心上虑，和泪写回书。","dynasty":"宋代","title":"临江仙（宣和乙巳冬幸亳·州途次）"}
{"author":"赵佶","content":"楼台影里和风煖，弦管声中瑞日长。从听娇鹦说来路，莫教蜂蝶损浓芳。","dynasty":"宋代","title":"题梨花图"}
{"author":"赵佶","content":"今岁闽中别贡茶，翔龙万寿占春芽。初开宝箧新香满，分赐师垣政府家。","dynasty":"宋代","title":"宫词其三十九"}
{"author":"赵佶","content":"粉杏夭桃出苑墙，堤边杨柳拂波光。梭门耸插彤云里，风引花毬丝缕长。","dynasty":"宋代","title":"宫词其九十四"}
{"author":"赵佶","content":"檀槽钩凤绣鞶垂，玉拨乘闲试一挥。纵按往来敲捍面，四条弦上彩鸾飞。","dynasty":"宋代","title":"宫词其四十四"}
{"author":"赵佶","content":"绛烛朱笼相随映，驰绣毂、尘清香衬。万金光射龙轩莹。绕端门、瑞雷轻振。元宵为开圣景。严敷坐、观灯锡庆。帝家华英乘春兴。搴珠帘、望尧瞻舜。","dynasty":"宋代","title":"金莲绕凤楼"}
{"author":"赵佶","content":"大晟揄扬逸乐音，躬行律度革汪淫。长门羽鹤来翔舞，正雅方知上欲歆。","dynasty":"宋代","title":"宫词其五十三"}
{"author":"赵佶","content":"清晓传邮凤报声，紫宸称贺集簪缨。乾崇来上新祥瑞，几夜黄河彻底清。","dynasty":"宋代","title":"宫词其五十一"}
{"author":"赵佶","content":"窄衣偏称小腰身，近岁妆梳百样新。旧日宫娃多窃笑，想应曾占惜年春。","dynasty":"宋代","title":"宫词其六十九"}
{"author":"赵佶","content":"蕊珠宫里七言成，十二神君一一名。云拥苍虬归火府，风随素虎出沧瀛。","dynasty":"宋代","title":"太清乐其四"}
{"author":"赵佶","content":"御柳规模六鹤图，凤池均锡尽称誉。销金标轴精工制，同会文章看御书。","dynasty":"宋代","title":"宫词其四十五"}
{"author":"赵佶","content":"三华太素自然生，空里芙蓉灼灼明。绛室金房虚宝座，大微童子下相迎。","dynasty":"宋代","title":"玉清乐其十"}
{"author":"赵佶","content":"明辉严敞寿春前，仪凤翔鸾曲水穿。欲就金阶连翠沼，更开花洞远相连。","dynasty":"宋代","title":"宫词其四十九"}
{"author":"赵佶","content":"韶光三月恰芬芳，禊饮池头泛羽觞。画鹢翩翩戏龙虎，一时佳景类江乡。","dynasty":"宋代","title":"宫词其六十一"}
{"author":"赵佶","content":"黄头进酒斗醇浓，问有均颁不启封。向晚闻呼装尚酝，双瓶环绕小金龙。","dynasty":"宋代","title":"宫词其七十二"}
{"author":"赵佶","content":"阁门双辟约人还，后苑芳菲一望间。台榭参差春更好，瑶津绕岸耸眉山。","dynasty":"宋代","title":"宫词其五十三"}
{"author":"赵佶","content":"韶光婉媚属清明，敞宴斯辰到穆清。近密被宣争蹴鞠，两朋庭际角输赢。","dynasty":"宋代","title":"宫词其四十五"}
{"author":"赵佶","content":"金阙明光后圣君，流津焕彩结丹云。不因太上相传授，安得人间有玉文。","dynasty":"宋代","title":"太清乐其五"}
{"author":"赵佶","content":"纹窗几砚日亲临，雅玩娱情务讨寻。笔格砚屏皆宝制，镇书惟重马蹄金。","dynasty":"宋代","title":"宫词其九十"}
{"author":"赵佶","content":"宝砌龙纹鉴色鲜，兰宫不信火云天。冰壶盘上排金醟，枕簟馀凉好醉眠。","dynasty":"宋代","title":"宫词其十"}
{"author":"赵佶","content":"桃作香腮玉作肤，飘飘云缕曳衣裾。妇功奇丽皆能事，一种心勤是读书。","dynasty":"宋代","title":"宫词其二十一"}
{"author":"赵佶","content":"象蹋冰盘四面凉，风摇槐影蘸莲塘。玉颜一枕游仙梦，谁觉炎天畏日长。","dynasty":"宋代","title":"宫词其六十三"}
{"author":"赵佶","content":"拂面风轻日渐长，玉人初试薄罗裳。斜阳楼外抛梭去，两两三三出洞房。","dynasty":"宋代","title":"宫词其一○○"}
{"author":"赵佶","content":"秋劲拒霜盛，峨冠锦羽鸡。已知全五德，安逸胜凫鹥。","dynasty":"宋代","title":"题芙蓉锦鸡图"}
{"author":"赵佶","content":"端门颁赦立班时，禁卫森严烂锦衣。才立鸡竿垂彩索，望中人拜曳红旗。","dynasty":"宋代","title":"宫词其八十七"}
{"author":"赵佶","content":"密移造化出闽山，禁御新栽荔子丹。山液乍凝仙掌露，绛苞初绽水精丸。酒酣国艳非朱粉，风泛天香转蕙兰。何必红尘飞无骑，芬芳数本座中看。","dynasty":"宋代","title":"宣和殿移植荔枝"}
{"author":"赵佶","content":"苑作群工各述劳，纤纤奇巧斗相高。花钿虽盛珠珍数，不使伤生用羽毛。","dynasty":"宋代","title":"宫词其七十五"}
{"author":"赵佶","content":"金殿重重十字方，当中鸾鹤势翱翔。韬藏兰炷无人见，篆缕摇摇阖座香。","dynasty":"宋代","title":"宫词其四十六"}
{"author":"赵佶","content":"水噀魔宫慑，灯开夜府明。九天风静默，四极气澄清。啸咏朱陵曲，翱翔白玉京。至诚何以祝，国祚永安荣。","dynasty":"宋代","title":"步虚词其九"}
{"author":"赵佶","content":"龙德营修已庆成，秘扃斋洁奉三清。馀田增辑成嘉致，千百楼台绀瓦明。","dynasty":"宋代","title":"宫词其十八"}
{"author":"赵佶","content":"华景红梅两槛分，点成轻雪万枝均。依稀昨夜东风起，巳拆香苞漏泄春。","dynasty":"宋代","title":"宫词其七"}
{"author":"赵佶","content":"明辉严敞寿春前，仪凤翔鸾曲水穿。欲就金阶连翠沼，更开花洞远相连。","dynasty":"宋代","title":"宫词其四十九"}
{"author":"赵佶","content":"修竹成林碧玉攒，几枝荣茂可栖鸾。瑶宫月白风清夜，谁共庭除一凭栏。","dynasty":"宋代","title":"宫词其五"}
{"author":"赵佶","content":"有唐至治咏康哉，辟馆登延经济才。廱泮育贤今日盛，汇征无复隐蒿莱。","dynasty":"宋代","title":"题唐十八学士图二首"}
{"author":"赵佶","content":"五谷丰穰广有秋，漕司连络奏年收。籍田得驾循常典，泼麦园中结绮楼。","dynasty":"宋代","title":"宫词其八十八"}
{"author":"赵佶","content":"双鸳纹瓦碧琉璃，零露瀼瀼夜未晞。花外倚空成敞翼，楼台宏丽景云飞。","dynasty":"宋代","title":"宫词其六"}
{"author":"赵佶","content":"消受南薰一味凉，藕丝新织舞裙长。临池试展凌波步，只恐红莲妒艳妆。","dynasty":"宋代","title":"题院画册荷花士女图"}
{"author":"赵佶","content":"女儿妆束效男儿，峭窄罗衫称玉肌。尽是珍珠匀络缝，唐中簇带万花枝。","dynasty":"宋代","title":"宫词其三十五"}
{"author":"赵佶","content":"投壶懒欲趁嬉游，闲理瑶筝不举头。侧调旋从纤指出，谁人能会意中愁。","dynasty":"宋代","title":"宫词其七十三"}
{"author":"赵佶","content":"拂面风轻日渐长，玉人初试薄罗裳。斜阳楼外抛梭去，两两三三出洞房。","dynasty":"宋代","title":"宫词其一○○"}
{"author":"赵佶","content":"天源一派过严城，宝兽喷香漱玉声。分入瑶津来紫禁，杯流曲沼远相萦。","dynasty":"宋代","title":"宫词其九十一"}
{"author":"赵佶","content":"叠山环水胜蓬宫，景物芳妍竞不同。佩玉锵金无限好，雅歌姝舞兴何穷。","dynasty":"宋代","title":"宫词其六十三"}
{"author":"赵佶","content":"裁翦冰绡，打叠数重，冷淡燕脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。闲院落凄凉，几番春暮。凭寄离恨重重，这双燕，何曾会人言语。天遥地远，万水千山，知他故宫何处。怎不思量，除梦里、有时会去。无据。和梦也、有时不做。","dynasty":"宋代","title":"燕山亭·裁翦冰绡"}
{"author":"赵佶","content":"杭越奇花异果来，未分流品未堪栽。苑中别圃根荄润，移入珍亭一夜开。","dynasty":"宋代","title":"宫词其五"}
{"author":"赵佶","content":"太极元君翠翮车，万魔奔走听神符。九龙纵步齐骧首，时见空中吐火珠。","dynasty":"宋代","title":"太清乐其三"}
{"author":"赵佶","content":"蓬莱会散列仙归，羽驾飘然白鹤飞。明代为祥人惯见，何须乐府咏金衣。","dynasty":"宋代","title":"白鹤词其九"}
{"author":"赵佶","content":"绰约萦空际，缤纷落座隅。韶华长不老，何处觅仙都。","dynasty":"宋代","title":"散花词其四"}
{"author":"赵佶","content":"北斗七星三四点。","dynasty":"宋代","title":"句其三"}
{"author":"赵佶","content":"十二楼藏玉蝶中，凤凰双宿碧梧桐。流霞浅酌留君醉，今夜吹箫第几重。","dynasty":"宋代","title":"诗一首"}
{"author":"赵佶","content":"佳名何拔萃，美誉占游春。三月来禽媚，嬉娱异众伦。","dynasty":"宋代","title":"金林檎游春莺"}
{"author":"赵佶","content":"天产乾皋此异禽，遐陬来贡九重深。体全五色非凡质，惠吐多言更好音。飞翥似怜毛羽贵，徘徊如饱稻粱心。缃膺绀趾诚端雅，为赋新篇步武吟。","dynasty":"宋代","title":"题繁杏鹦鹉图"}
{"author":"赵佶","content":"纤眉丹脸小腰肢，宜着时新峭窄衣。头上宫花妆翡翠，宝蝉珍蝶势如飞。","dynasty":"宋代","title":"宫词其三"}
{"author":"赵佶","content":"金字红牌逼夜传，指踪韬略静戎边。往回曾不逾旬浃，巳见西隅献凯旋。","dynasty":"宋代","title":"宫词其二十一"}
{"author":"赵佶","content":"圣境三千岁，仙花始一开。如何金箓会，并奉列真来。","dynasty":"宋代","title":"散花词其六"}
{"author":"赵佶","content":"人生何事厌嚣尘，汎宅浮家冬复春。今日暂来猿鹤语，他年应召白云人。","dynasty":"宋代","title":"幸徐常庐"}
{"author":"赵佶","content":"旋题玉额起层楼，三阁图书集校酬。近日得增新碧榜，显谟相继缮徽猷。","dynasty":"宋代","title":"宫词其五十"}
{"author":"赵佶","content":"月色凝辉照胆寒，水晶宫里望中宽。一声长笛来天际，谁学龙吟出指端。","dynasty":"宋代","title":"宫词其七十二"}
{"author":"赵佶","content":"宫人击剑斗乘骑，宝带幞头烂锦衣。凤尾杖交团月合，龙门毬过一星飞。","dynasty":"宋代","title":"宫词其六十四"}
{"author":"赵佶","content":"求贤取士属熙辰，朝野喧传诏墨新。省试更增人百数，大庭将见出平津。","dynasty":"宋代","title":"宫词其二十"}
{"author":"赵佶","content":"殊状难名各蔽亏，高□崒屼□巍巍。直疑伏兽身将动，常恐长蛟势□□。□裂几层苍桧□，凝岚四接老松围。名封三品非无美，饮羽曾令壮奋□。","dynasty":"宋代","title":"怪石"}
{"author":"赵佶","content":"池面冰开漾绿波，枝头花朵蹙红罗。东风信有芳菲意，应为今年乐事多。","dynasty":"宋代","title":"宫词其六十八"}
{"author":"赵佶","content":"九叶鸿基一旦休，猖狂不听直臣谋。甘心万里为降虏，故国悲凉玉殿秋。","dynasty":"宋代","title":"题燕山僧寺壁"}
{"author":"赵佶","content":"金井高梧舞戏圭，露盘承润晓凄凄。深宫不是清秋景，昨夜寒蛩渐渐啼。","dynasty":"宋代","title":"宫词其十三"}
{"author":"赵佶","content":"净侣吟仙曲，人人赞善哉。万花兴供养，飞舞自天来。宝叶开琪圃，珍柯在紫微。不教蝴蝶采，长共綵鸾飞。","dynasty":"宋代","title":"散花词其五"}
{"author":"赵佶","content":"赫赫曈曈日九轮，六渊宫殿紫元君。霞冠锦帔端居暇，披拂祥烟著赤文。","dynasty":"宋代","title":"上清乐其七"}
{"author":"赵佶","content":"殿庭亲策擢群才，杂遝英贤入彀来。俊敏各求先御览，禹门春浪鼓风雷。","dynasty":"宋代","title":"宫词其二十二"}
{"author":"赵佶","content":"朝来和气巳氤氲，碧瓦朱甍照眼新。永昼更添莲漏水，晴曦容与蕊宫春。","dynasty":"宋代","title":"宫词其六十七"}
{"author":"赵佶","content":"大晟重均律吕全，乐章谐协尽成编。宫中嫔御皆能按，欲显仪刑内治先。","dynasty":"宋代","title":"宫词其六十八"}
{"author":"赵佶","content":"端门颁赦立班时，禁卫森严烂锦衣。才立鸡竿垂彩索，望中人拜曳红旗。","dynasty":"宋代","title":"宫词其八十七"}
{"author":"赵佶","content":"江浙秋橙入上都，深宫培植向庭除。金丸磊磊尤珍异，均锡臣邻侑乐胥。","dynasty":"宋代","title":"宫词其六十六"}
{"author":"赵佶","content":"阊阖朝来禁钥开，传邮跃马度香街。封章通进言三捷，从尔威风满国怀。","dynasty":"宋代","title":"宫词其五十四"}
{"author":"赵佶","content":"濛濛如细雾，冉冉曳铢衣。妙逐祥烟上，轻随綵凤飞。几陪瑶室宴，忽指洞天归。伫立扶桑岸，高奔日帝辉。","dynasty":"宋代","title":"步虚词其三"}
{"author":"赵佶","content":"乐章重制协升平，德冠宫闱万古名。嫔御尽能歌此曲，竞随钟鼓度新声。","dynasty":"宋代","title":"宫词其七十二"}
{"author":"赵佶","content":"当年问道属高人，曾揽霞衣到紫宸。身是三山云外侣，心无一点世间尘。征鸿望极幽栖远，驾燕归飞洞府新。多谢为传心法妙，此真真外更无真。","dynasty":"宋代","title":"葆真观妙冲先生归山以诗送之"}
{"author":"赵佶","content":"都府新仪置六曹，壮威京尹势增豪。屡空囹圄人知化，典宪从中力不劳。","dynasty":"宋代","title":"宫词其十五"}
{"author":"赵佶","content":"翠色青浓自不堪，敲冰柔叶两相参。宫人因出方传法，迄后民间识内蓝。","dynasty":"宋代","title":"宫词其四十一"}
{"author":"赵佶","content":"上清讲席郁萧台，俄有青田万侣来。蔽翳晴空疑雪舞，低徊转影类云开。翻翰清唳遥相续，应瑞疑时尚不回。归美一章歌盛事，喜今重见谪仙才。","dynasty":"宋代","title":"上清宝箓宫立冬日讲经之次有羽鹤数千飞翔空际公卿士庶众目仰瞻卿时预荣观作诗纪实来上因俯同其韵赐太师以下"}
{"author":"赵佶","content":"金明春色正芳妍，修禊佳辰集众贤。久矣愆阳罹暵旱，沛然膏雨润农田。乘时剩挟花盈帽，胥乐何辞酒满船。所赖燮调功有自，伫期高廪报丰年。","dynasty":"宋代","title":"上巳日赐太师"}
{"author":"赵佶","content":"羽卫森严锦绣成，夜寒璧月有馀清。皇坛奠玉横参近，柴燎升烟宿雾晴。晏粲九天风露迥，雍容群辟佩环声。执绥更喜多仪肃，盛事应传伯仲荣。","dynasty":"宋代","title":"宣和己巳冬祀大礼卿以执绥侍玉辂回銮礼毕以诗来上俯同元韵赐伸仍宣示俅杰"}
{"author":"赵佶","content":"当年问道属高人，曾揽霞衣到紫宸。身是三山云外侣，心无一点世间尘。征鸿望极幽栖远，驾燕归飞洞府新。多谢为传心法妙，此真真外更无真。","dynasty":"宋代","title":"葆真观妙冲先生归山以诗送之"}
{"author":"赵佶","content":"欲借嵯峨万仞崇，故将工巧状层峰。数寻苍色如烟合，一片盘根似藓封。院宇接连常藉竹，池亭掩映却凭松。分明装出依岩寺，只欠清宵几韵钟。","dynasty":"宋代","title":"诗二首其一"}
{"author":"赵佶","content":"清和节后绿枝稠，寂寞黄梅雨乍收。畏日正长凝碧汉，薰风微度到丹楼。池荷成盖闲相倚，径草铺裀色更柔。永昼摇纨避繁溽，杯盘时欲对清流。","dynasty":"宋代","title":"夏日"}
{"author":"赵佶","content":"异品殊葩共翠柯，嫩红拂拂醉金荷。春罗几叠敷丹陛，云缕重萦浴绛河。玉鉴和鸣鸾对舞，宝枝连理锦成窠。东君造化胜前岁，吟绕清香故琢磨。","dynasty":"宋代","title":"牡丹"}
{"author":"赵佶","content":"天产乾皋此异禽，遐陬来贡九重深。体全五色非凡质，惠吐多言更好音。飞翥似怜毛羽贵，徘徊如饱稻粱心。缃膺绀趾诚端雅，为赋新篇步武吟。","dynasty":"宋代","title":"题繁杏鹦鹉图"}
{"author":"赵佶","content":"殊状难名各蔽亏，高□崒屼□巍巍。直疑伏兽身将动，常恐长蛟势□□。□裂几层苍桧□，凝岚四接老松围。名封三品非无美，饮羽曾令壮奋□。","dynasty":"宋代","title":"怪石"}
{"author":"赵佶","content":"绛节徘徊引，天花散漫飞。高真无染著，片片不沾衣。","dynasty":"宋代","title":"散花词其一"}
{"author":"赵佶","content":"新月弯弯挂碧空，嫔嫱争拜望圆穹。倚阑长是踌躇久，应想姮娥在桂宫。","dynasty":"宋代","title":"宫词其十六"}
{"author":"赵佶","content":"高上皇人宴紫霄，撷芳常引八骞条。肌肤表里琉璃彻，映照三涂万苦消。","dynasty":"宋代","title":"上清乐其三"}
{"author":"赵佶","content":"岷山遐表得灵犀，剖出花纹两脚齐。良匠涓辰成宝带，鸳鸯一对水中栖。","dynasty":"宋代","title":"宫词其八十"}
{"author":"赵佶","content":"高真明道德，垂世五千言。解释惭凉薄，殚诚测妙元。霓旌严教典，羽唱彻云軿。瑞鹤仪空际，祥风拂署烦。穹窿兹响应，宝祚亿斯年。","dynasty":"宋代","title":"步虚词二首其二"}
{"author":"赵佶","content":"蟾光秋半倍婵娟，河汉潜微莹碧天。楼上美人贪醉赏，晓钟声断遂经年。","dynasty":"宋代","title":"宫词其十四"}
{"author":"赵佶","content":"杨梅泽国最荣昌，此岁移来入上方。造化想知偏借力，结成繁实胜江乡。","dynasty":"宋代","title":"宫词其七十三"}
{"author":"赵佶","content":"秋来帘幕捲轻风，一夜浓阴蔽远空。燕馆乍凉人不寐，更听疏雨滴梧桐。","dynasty":"宋代","title":"宫词其四十七"}
{"author":"赵佶","content":"选饭来时不喜餐，御厨空费八珍盘。","dynasty":"宋代","title":"句其四"}
{"author":"赵佶","content":"人生何事厌嚣尘，汎宅浮家冬复春。今日暂来猿鹤语，他年应召白云人。","dynasty":"宋代","title":"幸徐常庐"}
{"author":"赵佶","content":"裁剪冰绡，轻叠数重，淡著胭脂匀注。新样靓妆，艳溢香融，羞杀蕊珠宫女。易得凋零，更多少、无情风雨。愁苦。问院落凄凉，几番春暮。凭寄离恨重重，者双燕，何曾会人言语。天遥地远，万水千山，知他故宫何处。怎不思量，除梦里、有时曾去。无据，和梦也新来不做。","dynasty":"宋代","tags":"婉约，写花，寓人，身世，感伤","title":"燕山亭·北行见杏花"}
{"author":"赵佶","content":"锁院群心望宠嘉，閤门当殿奏宣麻。新经授宝敷恩泽，荣拜宗藩使相华。","dynasty":"宋代","title":"宫词其七十四"}
{"author":"赵佶","content":"日暖风和殿宇深，高花修竹啭闲禽。宫娥携手临丹槛，喜看文鸳戏水心。","dynasty":"宋代","title":"宫词其六十四"}
{"author":"赵佶","content":"桃作香腮玉作肤，飘飘云缕曳衣裾。妇功奇丽皆能事，一种心勤是读书。","dynasty":"宋代","title":"宫词其二十一"}
{"author":"赵佶","content":"年年式宴集簪裳，百辟班联振鹭行。曲谢臣邻尤跂望，司珍新奏玉茶床。","dynasty":"宋代","title":"宫词其六十九"}
{"author":"赵佶","content":"洛阳新进牡丹栽，小字牌分品格来。魏紫姚黄知几许，中春相继奏花开。","dynasty":"宋代","title":"宫词其四"}
{"author":"赵佶","content":"登山想见留云际，赏日还能傍水涯。对此已多重九兴，先输黄发赏黄花。","dynasty":"宋代","title":"昨日召卿等自卿私第泛舟经景龙江游撷芳园灵沼闻卿有小诗今俯同其韵赐太师其二"}
{"author":"赵佶","content":"旋步云纲上，天风飒尔吹。飘裾凌斗柄，秉笏揖参箕。狮子衔丹绶，骐驎导翠辎。飞行周八极，几见发椿枝。","dynasty":"宋代","title":"步虚词其四"}
{"author":"赵佶","content":"元夕风光属太平，烛龙衔耀照严城。鳌峰屹立通明观，绛炬宵辉上下明。","dynasty":"宋代","title":"宫词其七十五"}
{"author":"赵佶","content":"承平皇族益繁昌，雁序天伦令德彰。此意绵长敦友爱，时时别殿宴亲王。","dynasty":"宋代","title":"宫词其十八"}
{"author":"赵佶","content":"玉宇珍庭夜未央，月移花影上回廊。精神勤祷祗民福，耿耿晴空霭露香。","dynasty":"宋代","title":"宫词其七"}
{"author":"赵佶","content":"都府新仪置六曹，壮威京尹势增豪。屡空囹圄人知化，典宪从中力不劳。","dynasty":"宋代","title":"宫词其十五"}
{"author":"赵佶","content":"白檀象戏小盘平，牙子金书字更明。夜静绮窗辉绛蜡，玉容相对煖移声。","dynasty":"宋代","title":"宫词其五十二"}
{"author":"赵佶","content":"涓辰游幸出严城，黄道中分辇路平。近掖宝车锦步障，先来通市一逢迎。","dynasty":"宋代","title":"宫词其八十六"}
{"author":"赵佶","content":"丽人航海觐宸都，嘉奖勤劳顾遇殊。币帛从来将厚意，益添异品及真珠。","dynasty":"宋代","title":"宫词其九十五"}
{"author":"赵佶","content":"金明春色正芳妍，修禊佳辰集众贤。久矣愆阳罹暵旱，沛然膏雨润农田。乘时剩挟花盈帽，胥乐何辞酒满船。所赖燮调功有自，伫期高廪报丰年。","dynasty":"宋代","title":"上巳日赐太师"}
{"author":"赵佶","content":"烟敛林梢挂晚虹，登临吟望兴无穷。秦娥越艳新妆饰，小约同来宝苑中。","dynasty":"宋代","title":"宫词其八十三"}
{"author":"赵佶","content":"人生何事厌嚣尘，汎宅浮家冬复春。今日暂来猿鹤语，他年应召白云人。","dynasty":"宋代","title":"幸徐常庐"}
{"author":"赵佶","content":"蓬莱会散列仙归，羽驾飘然白鹤飞。明代为祥人惯见，何须乐府咏金衣。","dynasty":"宋代","title":"白鹤词其九"}
{"author":"赵佶","content":"彻夜西风撼破扉，萧条孤馆一灯微。家山回首三千里，目断天南无雁飞。","dynasty":"宋代","title":"在北题壁"}
{"author":"赵佶","content":"日上觚棱气郁葱，露华犹泠玉芙蓉。锦帏绣幕风光暖，琼叶珠花影渐重。","dynasty":"宋代","title":"宫词其七十一"}
{"author":"赵佶","content":"圣境三千岁，仙花始一开。如何金箓会，并奉列真来。","dynasty":"宋代","title":"散花词其六"}
{"author":"赵佶","content":"龙舟舣岸簇楼台，兰棹轻飞两翅开。击鼓鸣铙飏旗帜，早来观赏暮方回。","dynasty":"宋代","title":"宫词其二十九"}
{"author":"赵佶","content":"乐章重制协升平，德冠宫闱万古名。嫔御尽能歌此曲，竞随钟鼓度新声。","dynasty":"宋代","title":"宫词其七十二"}
{"author":"赵佶","content":"清和景物称游遨，金屋亭亭瑞日高。节物应时来别院，合中连络进樱桃。","dynasty":"宋代","title":"宫词其四十二"}
{"author":"赵佶","content":"酒入金钟滟滟平，暗偷全在夹盘盛。宫嫔捧劝知分别，相顾潜闻笑语声。","dynasty":"宋代","title":"宫词其七十六"}
{"author":"赵佶","content":"阊阖朝来禁钥开，传邮跃马度香街。封章通进言三捷，从尔威风满国怀。","dynasty":"宋代","title":"宫词其五十四"}
{"author":"赵佶","content":"手诏时颁出广廷，俯从民欲示仪刑。庙堂佥允都俞议，方许昭垂粲日星。","dynasty":"宋代","title":"宫词其八十一"}
{"author":"赵佶","content":"碧落金风爽气回，丛霄乍喜瑞霞开。经营欲致黎元福，敢谓诗人咏子来。","dynasty":"宋代","title":"神霄玉清万寿宫庆成卿以使事奉安圣像闻有二诗书屏俯同其韵复赐太师其一"}
{"author":"赵佶","content":"浮绝山连白玉京，金华楼共日华明。五真结就圆珠气，骨似丹琼貌似婴。","dynasty":"宋代","title":"上清乐其五"}
{"author":"赵佶","content":"太极元君翠翮车，万魔奔走听神符。九龙纵步齐骧首，时见空中吐火珠。","dynasty":"宋代","title":"太清乐其三"}
{"author":"赵佶","content":"瑶台风静夜初分，仰喙惊鸣露气新。太液徘徊归未得，曾于往劫作麒麟。","dynasty":"宋代","title":"白鹤词其二"}
{"author":"赵佶","content":"华夏吟哦远，人声自抑扬。冲虚归道德，曲折合宫商。殿阁沉檀散，楼台月露凉。至诚何以祝，多稼永丰穰。","dynasty":"宋代","title":"步虚词其十"}
{"author":"赵佶","content":"三月风光触处奇，禁宫通夜足娱嬉。踏青斗草皆馀事，闲集朋侪静奕棋。","dynasty":"宋代","title":"宫词其三十二"}
{"author":"赵佶","content":"夏日龙池小宴开，轻绡雾縠试新裁。酒阑齐逐采莲去，隔浦鸳鸯个个猜。","dynasty":"宋代","title":"宫词其九十三"}
{"author":"赵佶","content":"翰林文府择良工，心画诸家一一通。无逸孝经书座右，迩英到彻画屏风。","dynasty":"宋代","title":"宫词其七十八"}
{"author":"赵佶","content":"掖庭荣庆诞弥初，包子均分尽乐胥。小结金钱银缕胜，红罗端疋代衣裾。","dynasty":"宋代","title":"宫词其三十六"}
{"author":"赵佶","content":"端拱垂衣每面南，晓班庭下颂声三。典仪预白排朝日，假令临时放六参。","dynasty":"宋代","title":"宫词其九十三"}
{"author":"赵佶","content":"禁掖乘欢饮兴浓，笙歌围绕尽芳容。玉人相对赓酬劝，忽奏葵花一宝钟。","dynasty":"宋代","title":"宫词其四十九"}
{"author":"赵佶","content":"碧纱窗薄晃朝曦，睡起心情不自持。妆饰尚慵临曲槛，却教鹦鹉念新诗。","dynasty":"宋代","title":"宫词其二十二"}
{"author":"赵佶","content":"叠罗枝袅亚朝霞，并产深宫信可嘉。携向佑神珍馆里，辅臣方得看霜花。","dynasty":"宋代","title":"宫词其四十八"}
{"author":"赵佶","content":"清和景物称游遨，金屋亭亭瑞日高。节物应时来别院，合中连络进樱桃。","dynasty":"宋代","title":"宫词其四十二"}
{"author":"赵佶","content":"晓色轻阴四幕低，如膏小雨密霏霏。传宣仪仗通廊立，惟恐沾濡近御衣。","dynasty":"宋代","title":"宫词其八十八"}
{"author":"赵佶","content":"绮堂嫔御坦春容，暂止连绵组绣功。却取诗书共披阅，终朝歌演二南风。","dynasty":"宋代","title":"宫词其三十一"}
{"author":"赵佶","content":"双陆翻腾品格新，屡赢由彩岂由人。坐中时有全娇态，才见频输特地嗔。","dynasty":"宋代","title":"宫词其三十六"}
{"author":"赵佶","content":"锦绣烟霄碧玉山，萦纡静练照晴川。留连不惜厌厌去，雅兴难忘既醉篇。","dynasty":"宋代","title":"昨日召卿等自卿私第泛舟经景龙江游撷芳园灵沼闻卿有小诗今俯同其韵赐太师其三"}
{"author":"赵佶","content":"一气化之元，邈在两仪先。宝埒驰金马，真香喷玉莲。飞空按龙辔，梵响导芝軿。绵永长春劫，翱翔无色天。初真难晓谕，以此戒中仙。","dynasty":"宋代","title":"步虚词二首其一"}
{"author":"赵佶","content":"斗鸡园里城非雅，射鸭池边岂足多。最好芰荷香隔岸，画船摇曳按笙歌。","dynasty":"宋代","title":"宫词其三十四"}
{"author":"赵佶","content":"帝景相将会玉洲，月真层观紫云浮。掣开三八黄金锁，无极虚皇在上头。","dynasty":"宋代","title":"玉清乐其四"}
{"author":"赵佶","content":"金玉来符百宝新，羽仪严肃遍中宸。大庭躬授唯祗畏，惠泽遄敷万国均。","dynasty":"宋代","title":"宫词其三十五"}
{"author":"赵佶","content":"崇政西清辟讲筵，簪裾杂遝尽英贤。守成当谨持盈戒，紬绎凫鹥大雅篇。","dynasty":"宋代","title":"宫词其二十六"}
{"author":"赵佶","content":"八陛旋瑶级，千花飏锦英。绿渟并紫奈，焕丽不知名。","dynasty":"宋代","title":"散花词其二"}
{"author":"赵佶","content":"浅浅黄金萼，匀匀白玉英。天风随御驾，吹满九重城。","dynasty":"宋代","title":"散花词其三"}
{"author":"赵佶","content":"绰约萦空际，缤纷落座隅。韶华长不老，何处觅仙都。","dynasty":"宋代","title":"散花词其四"}
{"author":"赵佶","content":"圣境三千岁，仙花始一开。如何金箓会，并奉列真来。","dynasty":"宋代","title":"散花词其六"}
{"author":"赵佶","content":"几席延飙驭，香灯建宝坛。丹心无可献，碎锦洒云端。","dynasty":"宋代","title":"散花词其七"}
{"author":"赵佶","content":"碧绿相差次，红黄迭浅深。化工应自失，雕斲本何心。","dynasty":"宋代","title":"散花词其八"}
{"author":"赵佶","content":"洞案炉烟起，无为道德香。同根无异气，喷鼻更芬芳。","dynasty":"宋代","title":"散花词其九"}
{"author":"赵佶","content":"秋劲拒霜盛，峨冠锦羽鸡。已知全五德，安逸胜凫鹥。","dynasty":"宋代","title":"题芙蓉锦鸡图"}
{"author":"赵佶","content":"国破山河在，人非殿宇空。中兴何日是，搔首赋车攻。","dynasty":"宋代","title":"汧州作其一"}
{"author":"赵佶","content":"国破山河在，宫庭荆棘春。衣冠今左衽，忍作北朝臣。","dynasty":"宋代","title":"汧州作其二"}
{"author":"赵佶","content":"锦棠天与丽，映日特妖娆。五色绚仪凤，真堪上翠翘。","dynasty":"宋代","title":"海棠通花凤"}
{"author":"赵佶","content":"并亚陇云飞，稳巢文杏枝。高栖良自得，蜂蝶莫相疑。","dynasty":"宋代","title":"杏花鹦鹉"}
{"author":"赵佶","content":"太平蜀雀异，仍映碧桃间。一秀三千岁，高枝永共攀。","dynasty":"宋代","title":"千叶碧桃蘋茄"}
{"author":"赵佶","content":"垂身如逮下，名冠八仙中。最是天真处，樱桃一点红。","dynasty":"宋代","title":"聚八仙倒挂儿"}
{"author":"赵佶","content":"出谷传声美，迁乔立志高。故教桃竹映，不使近蓬蒿。","dynasty":"宋代","title":"桃竹黄莺"}
{"author":"赵佶","content":"佳名何拔萃，美誉占游春。三月来禽媚，嬉娱异众伦。","dynasty":"宋代","title":"金林檎游春莺"}
{"author":"赵佶","content":"山禽矜逸态，梅粉弄轻柔。已有丹青约，千秋指白头。","dynasty":"宋代","title":"香梅山白头"}
{"author":"赵佶","content":"涂丹辉映霁烟明，四启严闻晓漏清。初御广庭人意肃，九宫遥听警鞭声。","dynasty":"宋代","title":"宫词其一"}
{"author":"赵佶","content":"御沟春水绿溅溅，曲沼回波四接连。环碧下临方鉴静，游鱼跳跃浪痕圆。","dynasty":"宋代","title":"宫词其二"}
{"author":"赵佶","content":"春朝小雨乍新晴，祥霭匀收洞宇明。严警不闻人一语，海棠枝上晓莺声。","dynasty":"宋代","title":"宫词其三"}
{"author":"赵佶","content":"宫嫔馀乐称幽闲，不喜浓妆斗媚颜。浣罢竹风蠲浊虑，一轮明月照屏山。","dynasty":"宋代","title":"宫词其四"}
{"author":"赵佶","content":"宣和庭庑四回环，书画金籯两掖间。韬袐缄扃飞宝构，鼎新文供称幽闲。","dynasty":"宋代","title":"宫词其五"}
{"author":"赵佶","content":"春工先与上林芳，迎岁红梅破腊香。才过阁门分曲槛，弄晴繁蕊丽如妆。","dynasty":"宋代","title":"宫词其六"}
{"author":"赵佶","content":"玉宇珍庭夜未央，月移花影上回廊。精神勤祷祗民福，耿耿晴空霭露香。","dynasty":"宋代","title":"宫词其七"}
{"author":"赵佶","content":"羲献真踪胜古初，搜求方得到皇居。退朝彝鼎然沈水，因染霜毫更学书。","dynasty":"宋代","title":"宫词其八"}
{"author":"赵佶","content":"嘉禾呈瑞已为殊，更有灵芝拱翠趺。通进剡章知异物，翻传绘画作新图。","dynasty":"宋代","title":"宫词其九"}
{"author":"赵佶","content":"麟堤千尺尽涂丹，文瓦雕甍敞殿宽。折槛尽循前古制，当中一曲不安栏。","dynasty":"宋代","title":"宫词其十"}
{"author":"赵佶","content":"云台呈瑞出坤珍，龙角层芝玉色新。从此九茎何足尚，图书麟阁永无伦。","dynasty":"宋代","title":"宫词其十一"}
{"author":"赵佶","content":"秦娥从小学宫韶，窃爱仙音韵逸飘。应慕凤台吹紫玉，夜阑时按白牙箫。","dynasty":"宋代","title":"宫词其十二"}
{"author":"赵佶","content":"元宵三五竞芳年，十二都门沸管弦。鳌负缯山辉绛阙，龙衔宝炬撒金莲。","dynasty":"宋代","title":"宫词其十三"}
{"author":"赵佶","content":"拂堤丝柳弄春柔，盈沼沉波莹鸭头。锦绣成丛飞画楫，轻舠两两翼龙舟。","dynasty":"宋代","title":"宫词其十四"}
{"author":"赵佶","content":"云岩小石碧嶙峋，莹彻仍移玉座亲。千仞乔崧虽突秀，未如纤巧具天真。","dynasty":"宋代","title":"宫词其十五"}
{"author":"赵佶","content":"梨花如雪照庭隅，魄月沦精上海初。禁鼓方传宫漏闭，嫔嫱相拉夜看书。","dynasty":"宋代","title":"宫词其十六"}
{"author":"赵佶","content":"翠芳庭宇叠山围，路转龙盘灿陆离。响石因风飘冷韵，小碑刊勒祖宗诗。","dynasty":"宋代","title":"宫词其十七"}
{"author":"赵佶","content":"承平皇族益繁昌，雁序天伦令德彰。此意绵长敦友爱，时时别殿宴亲王。","dynasty":"宋代","title":"宫词其十八"}
{"author":"赵佶","content":"销金花朵遍轻罗，剪作春衣锡赐多。斗薄只贪腰细柳，夜阑无奈峭寒何。","dynasty":"宋代","title":"宫词其十九"}
{"author":"赵佶","content":"求贤取士属熙辰，朝野喧传诏墨新。省试更增人百数，大庭将见出平津。","dynasty":"宋代","title":"宫词其二十"}
{"author":"赵佶","content":"祐神珍观五云开，高倚层霄叠玉台。笑语半空知远近，纵观飞骑拂尘来。","dynasty":"宋代","title":"宫词其二十一"}
{"author":"赵佶","content":"碧纱窗薄晃朝曦，睡起心情不自持。妆饰尚慵临曲槛，却教鹦鹉念新诗。","dynasty":"宋代","title":"宫词其二十二"}
{"author":"赵佶","content":"绿搅兰芽绕径隅，日融花气暖萦纡。鞦韆伴侣时相约，画板缯绳翠袖扶。","dynasty":"宋代","title":"宫词其二十三"}
{"author":"赵佶","content":"雅颂形容各训笺，后妃基化国风先。卷分二十求深旨，亲著全经正论篇。","dynasty":"宋代","title":"宫词其二十四"}
{"author":"赵佶","content":"深庭窗月透轻纱，仙侣勤工组绣华。笑语竟将心事卜，只知相顾看灯花。","dynasty":"宋代","title":"宫词其二十五"}
{"author":"赵佶","content":"崇政西清辟讲筵，簪裾杂遝尽英贤。守成当谨持盈戒，紬绎凫鹥大雅篇。","dynasty":"宋代","title":"宫词其二十六"}
{"author":"赵佶","content":"沉水薰浓瑞霭飞，相兼花气馥庭墀。皇家休问多嘉景，绛阙清都只此知。","dynasty":"宋代","title":"宫词其二十七"}
{"author":"赵佶","content":"玉容初起殢春慵，鬓亸秋蝉不解拢。十二宝阑闲倚处，花间应避落残红。","dynasty":"宋代","title":"宫词其二十八"}
{"author":"赵佶","content":"娇云溶漾作春晴，绣毂清风出凤城。帘底红妆方笑语，通衢争听卖花声。","dynasty":"宋代","title":"宫词其二十九"}
{"author":"赵佶","content":"红旗连属晓荧煌，万马嘶风去路长。知是黠羌来款塞，亲临丹阙纳降王。","dynasty":"宋代","title":"宫词其三十"}
{"author":"赵佶","content":"绮堂嫔御坦春容，暂止连绵组绣功。却取诗书共披阅，终朝歌演二南风。","dynasty":"宋代","title":"宫词其三十一"}
{"author":"赵佶","content":"三月风光触处奇，禁宫通夜足娱嬉。踏青斗草皆馀事，闲集朋侪静奕棋。","dynasty":"宋代","title":"宫词其三十二"}
{"author":"赵佶","content":"燧人钻火应时分，颁赐诸宫尽乐闻。堂上美人无用处，旋燔金饼炷兰薰。","dynasty":"宋代","title":"宫词其三十三"}
{"author":"宋务光","content":"旷哉潮汐池，大矣乾坤力。浩浩去无际，沄沄深不测。崩腾翕众流，泱漭环中国。鳞介错殊品，氛霞饶诡色。天波混莫分，岛树遥难识。汉主探灵怪，秦王恣游陟。搜奇大壑东，竦望成山北。方术徒相误，蓬莱安可得。吾君略仙道，至化孚淳默。惊浪晏穷溟，飞航通绝域。马韩底厥贡，龙伯修其职。粤我遘休明，匪躬期正直。敢输鹰隼执，以间豺狼忒。海路行已殚，輶轩未皇息。劳歌玄月暮，旅睇沧浪极。魏阙渺云端，驰心附归冀。","dynasty":"唐代","title":"海上作"}
{"author":"宋务光","content":"牵牛遥映水，织女正当车。星桥通汉使，机石逐仙槎。隔河相望近，经秋离别赊。秋将今夕恨，复看明年花。","dynasty":"唐代","title":"七夕"}
{"author":"宋务光","content":"生代日何短，徂迁岁欲期。始闻春鸟思，溘见凉云滋。皎皎河汉匹，三秋会有期。嗟嗟瑟琴偶，一去无还时。晴壁看遗挂，虚檐想步綦。流芳行处歇，空色梦中疑。昔有秦嘉赠，今为潘岳诗。百忧人自老，玄发新成丝。","dynasty":"唐代","title":"七夕感逝"}
{"author":"崔立之","content":"千官望长至，万国拜含元。隔仗炉光出，浮霜烟气翻。飘飘萦内殿，漠漠澹前轩。圣日开如捧，卿云近欲浑。轮囷洒宫阙，萧索散乾坤。愿倚天风便，披香奉至尊。","dynasty":"唐代","title":"南至隔仗望含元殿香炉"}
{"author":"崔立之","content":"闲寻欹岸步，因向曲池看。透底何澄彻，回流乍屈盘。稍随高树古，迥与远天寒。月入镜华转，星临珠影攒。纤鳞时蔽石，转吹或生澜。愿假涓微效，来濡拙笔端。","dynasty":"唐代","title":"曲池洁寒流"}
{"author":"崔立之","content":"时令忽已变，年光俄又春。高低惠风入，远近芳气新。靡靡才偃草，泠泠不动尘。温和乍扇物，煦妪偏感人。去出桂林漫，来过蕙圃频。晨辉正澹荡，披拂长相亲。","dynasty":"唐代","title":"赋得春风扇微和"}
{"author":"李孝光","content":"江南春暮，看麦枯蚕老，故乡风物。缟袂青裙桑下路，笑动斜阳村壁。鹅鸭比邻，牛羊日夕，父老头如雪。桑麻旧语，宁论汉庭人杰。谁办草草杯盘，朱樱绿笋，逸兴尊前发。冉冉年华吾老矣，目送孤云明灭。拾穗行歌，摘瓜抱蔓，此事真毫发。逢君轰饮，与吾唤取明月。","dynasty":"元代","title":"念奴娇·江南春暮"}
{"author":"李孝光","content":"东湖浸南麓，北荡带西山。其中大有佳处，元不减商颜。上有雁峰千叠，下有龙滩百曲，别是一人寰。昨夜雨新过，流水到花间。一张琴，一壶酒，伴渠闲。诗成真宰应妒，万象入嘲讪。北海尊＊依旧，东里杖藜无恙，未放鬓毛斑。吾亦秣吾马，不怕路盘盘。","dynasty":"元代","title":"水调歌头题于彦明新居"}
{"author":"李孝光","content":"月来印千水，云去露千山。乾坤一草亭耳，为我洗愁颜。东户太湖摇碧，北户长松立铁，此岂是尘寰。老子乐何事，在山水之间。算吾生，□□□，只饶闲。平时斗酒本劳，笑语亲讥讪。千古武陵溪上，鸡犬也应问讯，春梦落花斑。李愿大佳士，谁为赋归盘。","dynasty":"元代","title":"水调歌头·月来印千水"}
{"author":"李孝光","content":"种竹栽花溪上宅，此翁初赋归欤。试尝菊水味何如。人间霖雨手，天上寿星图。把酒祝翁千岁寿，翁言政不关渠。少令高大我门闾。平反亦多矣，有驷马高车。","dynasty":"元代","title":"临江仙寿李后山"}
{"author":"李孝光","content":"昨夜溪头，潇潇风雨，柳边解个渔舟。狂歌击楫，惊起欲眠鸥。笑杀子猷访戴，待到门、兴尽归休。得似我，裳衣颠倒，大叫索茶瓯。长怪天翁，赋人以量，偏曲如钩。有大于江海，小径盈＊。爱酒青莲居士，又何苦、枕藉糟邱。玉山倒，风流脍炙，底为子孙谋。","dynasty":"元代","title":"满庭芳赋醉归"}
{"author":"李孝光","content":"吾子钓游处，一过一徘徊。旧时酒壶茶碗，重洗古莓苔。点检东头松菊，料理西头水竹，一一手亲裁。别有古人意，石上五株梅。马少游，陶元亮，大佳哉。世间荣枯宠辱，我辈未须猜。此是君家邱墓，此是君家第宅，缘底不归来。我有一杯酒，准拟拂尘埃。","dynasty":"元代","title":"水调歌头与于云峰"}
{"author":"李孝光","content":"山蟠屋上，水蟠屋下，个里花香竹秀。天翁老去更多情，遣青女、幻无为有。天根老石，云根老树，谁解逡巡挥就。只应炼石补天时，□留取","dynasty":"元代","title":"鹊桥仙为邱梅边赋"}
{"author":"李孝光","content":"男儿堕地，便试教啼看，定知英物。老去只追风月债，天地应空四壁。黄石残书，赤松归去，不料头如雪。子房何信，竟推何者为杰。醉后一笑掀髯，狂歌拍手，四座清风发。竹帛功名人安在，去去云鸿灭没。枣下枯枝，黄金虚牝，此事真毫发。豪吟轰饮，直须唤取明月。","dynasty":"元代","title":"念奴娇·男儿堕地"}
{"author":"李孝光","content":"花压双溪，月满千门，气象峥嵘。□乡村父老，踏歌旧曲，闾阎小子，弦诵新声。鸡犬无惊，桑麻如画，酷似驱车过武城。谁为此，事鲁人姬姓，公旦云仍。欲知政理功成。吾父母、斯民只至诚。太夫人九十，板与春暖，公年六十，彩袖风轻。富贵康宁，天公赋予，老去功名照汗青。祈公处，□人间霖雨，天上文星。","dynasty":"元代","title":"沁园春·花压双溪"}
{"author":"李孝光","content":"山色＊蓝，溪光鉴玉，天□流转精神。鹤盘松顶，松下坐高人。好个寿星图画，爱花间、流水长春。侬知否，此山老子，元是宰官身。胸蟠书万卷，翰林才调，独次冠巾。是僧中龙象，天上麒麟。送客虎溪三笑，溪头□、鸥鹭相亲。香一瓣，祝公眉寿，双＊碧嶙峋。","dynasty":"元代","title":"满庭芳·山色＊蓝"}
{"author":"李孝光","content":"海上归来访旧游，草堂开宴醉新秋。金花木落鱼初鲙，玉液香浮酒旋篘。展席凉风依绿树，振衣斜日濯清流。五年不见孙郎面，一笑相看总白头。","dynasty":"元代","title":"七月十四夜宿东县明日登山上亭"}
{"author":"李孝光","content":"金陵从古帝王州，漕运君今事胜游。丹凤有台春树老，乌衣无国夕阳收。潮声挟雨翻蛟室，山气浮云结蜃楼。白发高堂日相待，早回兰桡莫淹留。","dynasty":"元代","title":"送友人金陵漕运"}
{"author":"李孝光","content":"独鹤能空鸡鹜群，仙阶还许世人闻。题诗未倚李太白，学道愿从茅长君。白鹿随车绕山木，丹砂出鼎染溪云。先生少留亦不恶，共读华阳九锡文。","dynasty":"元代","title":"读陶隐居九锡文录呈赵虚一真士"}
{"author":"李孝光","content":"隔溪茅屋半开扉，缘护晴林昼打围。野鹿饮泉山影动，幽禽出树岸花飞。百年往事回头换，一路斜阳送客归。要识上方何处是？钟声隐隐隔烟霏。","dynasty":"元代","title":"过山寺"}
{"author":"李孝光","content":"篮舆轧轧路高低，苦竹村南古岘西。草舍爨茆留客饭，麦田焚棘断人蹊。花梢春意关禽语，石磴霜痕印虎蹄。心自爱閒身尚役，好山何处是真栖？","dynasty":"元代","title":"苦竹村"}
{"author":"李孝光","content":"官河十里数家庄，石埠门前系野航。梅月逢庚江雨歇，稻花迎午水风凉。桥横自界村南北，堠断难知里短长。倦矣野塘行瘦马，云山杳杳复苍苍。","dynasty":"元代","title":"十里"}
{"author":"李孝光","content":"雨过沙头落涨痕，满林红叶自纷纷。水平路面高低见，风约溪声断续闻。老屋无桥横独木，沧洲欲雁起寒云。残芦头顶花如雪，莫是吟人鬓上分。","dynasty":"元代","title":"雨后村行二首其一"}
{"author":"李孝光","content":"泽国秋深景物非，西风猎猎又吹衣。路行落日离人去，山破寒烟独鸟飞。潮信到滩推月上，邻家停火候船归。村醪香软鲈鱼美，自笑吟边貌不肥。","dynasty":"元代","title":"雨后村行二首其二"}
{"author":"李孝光","content":"平原渺渺路西东，豆叶才黄柿半红。獭下江潭塘水涸，鼠归墙屋野田空。烧烟不断经秋旱，草露无多彻夜风。行过小桥人住处，短篱清晓护畦菘。","dynasty":"元代","title":"秋晚别业偶成"}
{"author":"李孝光","content":"户外黄尘满地流，亭边山色转幽幽。牛无令斗残吾竹，客与俱来上某丘。池上小风花树午，夜深疏雨橘林秋。老翁独乐宁非计，正使先生忆钓游。","dynasty":"元代","title":"为学古澹藏主题安庆金君美秀野次潘仲举韵"}
{"author":"李孝光","content":"日日秦淮送客船，江中八月雨如烟。道逢鸿雁东南去，眼见蟾蜍四五圆。美酒相看不成醉，黄花别后为谁妍。貉裘已弊秋风起，我正思归种石田。","dynasty":"元代","title":"送菜藏主"}
{"author":"李孝光","content":"使轺草草索离群，南北东西不更闻。别去廿年如梦寐，山头一日忽逢君。蓬莱阁里呼明月，抚掌东边洗白云。诗律老苍无可说，祇须出酒觅论文。","dynasty":"元代","title":"用群字韵寄伯雨尊师"}
{"author":"李孝光","content":"帝忧母主重废嫡，人料子房宜与谋。盟诅不虞高后劫，卑辞翻为建成筹。腹心已去悲歌起，羽翼虽成女祸留。俱堕术中曾不寤，先生轻出后人羞。","dynasty":"元代","title":"商山四皓图"}
{"author":"李孝光","content":"佳士望见知耐久，俗子定交心已疏。中林有客赋《招隐》，后日何人问《遂初》？达官不入祢衡刺，逸史会给陈农车。我见弥明太玩世，自言不解人间书。","dynasty":"元代","title":"次伯雨韵"}
{"author":"李孝光","content":"垂垂笠子上吴船，去过扬澜浪蹴天。狂客还寻破虱录，清童解识野狐禅。江来全蜀如衣带，云破中原见岳莲。唯有天边旧时月，还随老子发残年。","dynasty":"元代","title":"次仲举韵送亭上人"}
{"author":"李孝光","content":"升州逆旅竟何物，安识人间有子房。东野英年空说剑，临邛当日亦求凰。鱼生春水桃初雨，雉没高原草欲香。寄语归来双燕子，乌衣巷口又斜阳。","dynasty":"元代","title":"次王彦谦韵"}
{"author":"李孝光","content":"东方幕府才华盛，值世承平息虎貔。陈琳何烦工草檄，退之莫倚爱题诗。海静蛟龙怕钟鼓，天清蛮蜑识旌旗。前日元戎为饮酒，深衣宽博锦绅垂。","dynasty":"元代","title":"送姚子章庆元帅府掾"}
{"author":"李孝光","content":"庐州夜宿长安寺，紞紞城头鼓正严。独立春风犹问马，爱看明月自钩帘。从人劝酒拈浮蚁，有客哦诗拟撒盐。幸得梅花照残夜，未妨长啸倚东檐。","dynasty":"元代","title":"十六日弛儋庐州城西长安寺"}
{"author":"李孝光","content":"送客去游梁楚间，桃花开半含花斑。幽兰白雪令人瘦，凤凰麒麟何日还。江作蛇行过全楚，天将云去见三山。借问石城在何处？不缘离别损朱颜。","dynasty":"元代","title":"送坚上人还云门次顾仲瑛韵"}
{"author":"李孝光","content":"美人住在云门西，望到每朝乌欲栖。近报綵舟来候我，寄将锦字是亲题。荷花日落江相映，芳草春深路转迷。更怜把烛裁诗夜，还梦城南旧主啼。","dynasty":"元代","title":"次韵王彦强见怀"}
{"author":"李孝光","content":"贺家湖上又秋风，放翁宅前东复东。两行云树忽远近，十里荷花能白红。游人濯足银河上，越女梳头青镜中。我欲张帆上南斗，扶桑碧海与天通。","dynasty":"元代","title":"赋得越山越水"}
{"author":"李孝光","content":"游子结束向何处，城中雪花几尺围。去家万里多梦见，辞亲十年今始归。道士吹箫赤壁下，行人泊舟黄鹤矶。我亦张帆拂南斗，卧看明月去如飞。","dynasty":"元代","title":"送刘好古归武昌"}
{"author":"李孝光","content":"停酒更唱车遥遥，官船打鼓回春潮。凤曹合引金闺彦，骢马尚随方盖轺。五日乐成黄道正，万年觞进紫宸朝。清班陪谒三云殿，仙伯神官手屡招。","dynasty":"元代","title":"用马中丞韵送志能贺冬之京师"}
{"author":"李孝光","content":"处士孤魂不可招，夜深疑与雪俱消。香流东阁风吹树，梦过西湖月满桥。隔岁冰霜哀契阔，空山玉雪想孤标。萧萧翠袖令人瘦，莫遣尊中一片飘。","dynasty":"元代","title":"梅魄"}
{"author":"李孝光","content":"兴来不买剡溪船，匹马冲寒款著鞭。绕驿水声残雪夜，半桥山影夕阳天。雁横云宕犹千里，春入梅花又一年。唤仆更寻前处宿，有诗还和旧时篇。","dynasty":"元代","title":"越乡次旧韵"}
{"author":"李孝光","content":"听得邻鸡便问程，前涂犹有客先登。官河半落长桥月，僧塔疏明昨夜灯。古渡潮生鸥浸梦，野田风急浪归塍。雁山喜入新诗眼，踏破秋云最上层。","dynasty":"元代","title":"白沙早程"}
{"author":"李孝光","content":"万叶萧萧独厌听，长江日脚未全晴。豆遗晨垄芽齐白，稻尽秋田孕更青。偶向前村逢断岸，欲寻古寺傍山行。嫩寒日暮添萧索，无那新来禁酒亭。","dynasty":"元代","title":"乐成"}
{"author":"李孝光","content":"松菊当年手自栽，故山招我赋归来。石桥冲晓霜蹄滑，梅路偷晴雪眼开。家在梦中犹未到，春于腊底已先回。关河风景依然在，千古兴亡付一杯。","dynasty":"元代","title":"辛亥玉川问归"}
{"author":"李孝光","content":"鸡埘豚阱半榛荆，村北村南感易生。雨过雪消连日冻，潮平水歇下塘声。鸦啼古树寒烟湿，人谒荒祠小艇横。一段乡情浑漠漠，隔江斜日暗孤城。","dynasty":"元代","title":"丙子泛舟登奥"}
{"author":"李孝光","content":"燕幕沈沈春昼永，閒敲棋子小阑东。拍天涨绿连朝雨，满地残红昨夜风。草际梦回诗有债，柳边寒薄絮无功。韶光暗换年年事，莫遣閒愁著鬓中。","dynasty":"元代","title":"次晚春韵"}
{"author":"李孝光","content":"白社寥寥度岁华，客来犹记话分茶。桥横山郭前溪路，树隔厨烟何处家？官马放归门径草，野僧移去石泉花。荒原相接多邻冢，祭扫人还噪暮鸦。","dynasty":"元代","title":"东林废寺"}
{"author":"李孝光","content":"奕世名王策骏功，建分茅土镇辽东。玉符金印传孙子，铁券丹书誓始终。沧海断霞连虎帐，黑河飞雪暗雕弓。莫忘圣武艰难日，四杰从容陟降同。","dynasty":"元代","title":"送朵儿只国王之辽东"}
{"author":"李孝光","content":"三千驿路上滩船，九品医官半百年。药市得钱添月俸，杏林收谷当公田。北书渐觉江鸿远，南食初尝海鳄鲜。不用越巫驱瘴疠，家家传取卫生篇。","dynasty":"元代","title":"送陈杏林赴潮州医学教授"}
{"author":"李孝光","content":"每忆君家好兄弟，轻舟远出践深期。春风吹雨曹娥渡，夕照满山虞舜祠。即问寒暄如梦寐，各言加饭慰相思。重来应记呼灯处，夏盖山前月上迟。","dynasty":"元代","title":"宿魏仲远宅"}
{"author":"李孝光","content":"郊丘亲祀自吾皇，夙驾銮舆建太常。冕服并行周典礼，乐歌不数汉文章。清台夜奏灵光紫，温室朝迎瑞日黄。今代侍臣多马郑，明时应许议明堂。","dynasty":"元代","title":"郊礼庆成"}
{"author":"李孝光","content":"从官万骑拥銮舆，东阁词臣载宝书。雨过草肥金络马，月明山转紫驼车。龙庭日近瀛洲路，滦水天高玉帝居。明日仙凡便相隔，少年寮吏谩踌躇。","dynasty":"元代","title":"送阁学士赴上都"}
{"author":"李孝光","content":"采莲复采莲，莲生隔江水。不愁无舟楫，但愁波浪起。","dynasty":"元代","title":"采莲曲二首为"}
{"author":"李孝光","content":"采莲复采莲，水深不得归。儿饥须母哺，当令阿谁饴？","dynasty":"元代","title":"采莲曲二首为其二"}
{"author":"李孝光","content":"野水见落日，幽人殊未还。白云满洲渚，搔首问青天。","dynasty":"元代","title":"题倪元镇纨扇"}
{"author":"李孝光","content":"幽篁碧悄悄，白石白粼粼。帝子吹笙罢，月明愁杀人。","dynasty":"元代","title":"题松雪竹石"}
{"author":"李孝光","content":"汀洲木叶下，斜日倚湘娥。我欲采芳草，洞庭秋水多。","dynasty":"元代","title":"子昂画"}
{"author":"李孝光","content":"落日楚江深，鹧鸪啼远林。相思不可见，池上写春阴。","dynasty":"元代","title":"倪氏雨竹"}
{"author":"李孝光","content":"山似琅玕小，地将秦望雄。越王歌舞处，长作梵王宫。","dynasty":"元代","title":"宝林八咏"}
{"author":"李孝光","content":"软玉衣裳翡翠环，暖笙初学凤锦蛮。广寒宫阙西风紧，一夜天香满世间。","dynasty":"元代","title":"六月初十日雨止月出坐大桂树旁西风先秋"}
{"author":"李孝光","content":"风前一纸故人书，上说相思下起居。却道梅溪新事业，声名全胜绍兴初。","dynasty":"元代","title":"得故人书"}
{"author":"李孝光","content":"古帝南巡事已非，土阶茅屋尚依依。夜深月底吹箫去，度得云门一曲归。","dynasty":"元代","title":"箫台八景其一云门福地"}
{"author":"李孝光","content":"蝙蝠翻云似白鸦，石林玉气乱晴霞。山中鸡犬应相笑，溪上红桃几树花。","dynasty":"元代","title":"箫台八景其二盖竹洞天"}
{"author":"李孝光","content":"雨洗天根云洞幽，黑蛟飞雹舞长湫。只应壮士思酣战，组练相衔夜不收。","dynasty":"元代","title":"箫台八景其三双瀑飞泉"}
{"author":"李孝光","content":"山月峥嵘露玦环，石楼香冷白云间。玉箫吹裂阶前竹，骑鹤仙人去不还。","dynasty":"元代","title":"箫台八景其四箫台明月"}
{"author":"李孝光","content":"风约疏钟下窈冥，天南曙月飐飞星。驼鸣阊阖嚣声起，老鹤巢深梦未醒。","dynasty":"元代","title":"箫台八景其五白鹤晨钟"}
{"author":"李孝光","content":"萧萧清磬出云迟，月死空林日气微。重过紫芝山下路，坏桥灯火照人衣。","dynasty":"元代","title":"箫台八景其六紫芝晚磬"}
{"author":"李孝光","content":"海月四更移塔去，天风万里擘松开。烟销日出无人到，独自看云山上来。","dynasty":"元代","title":"箫台八景其七东塔云烟"}
{"author":"李孝光","content":"山上行人如冻蝇，西厓日出澹青荧。太阴积雪草木缩，留得孤松长茯苓。","dynasty":"元代","title":"箫台八景其八西岑松雪"}
{"author":"李孝光","content":"春风随处作春晴，杨柳依依绿未成。昨夜池塘新雨足，蛙声刚乱读书声。","dynasty":"元代","title":"春风"}
{"author":"李孝光","content":"赤龙已挟故人飞，却爱清江理钓丝。入觐匆匆谋去就，当时犹悔见机迟。","dynasty":"元代","title":"过钓台"}
{"author":"李孝光","content":"落日蜻蜓处处飞，槿花门巷豆花篱。行逢野老问农事，稻雨湿衣香未知。","dynasty":"元代","title":"农事"}
{"author":"李孝光","content":"万斛天香夜气收，晓风凉月酿清秋。诗人试与评花品，定是人间第一流。","dynasty":"元代","title":"天台道中闻天香写赠胡仲宾"}
{"author":"李孝光","content":"江中八月雨如烟，去买徐州送客船。采石山头送李白，身骑明月上青天。","dynasty":"元代","title":"送李仲羽归江东因寄伯循御史"}
{"author":"李孝光","content":"送君直渡秦淮水，风急桃花飞过江。自有行人回首处，升州山色满船窗。","dynasty":"元代","title":"送蔡飞卿之维扬"}
{"author":"李孝光","content":"海东月明九万里，照见山头白鹤还。竹几匡床清似雪，不知门外是缑山。","dynasty":"元代","title":"送缑山侯氏宅"}
{"author":"李孝光","content":"北林日午煖如烘，尽日溪行曲折中。自爱敲冰看鱼上，山头树影落溪红。","dynasty":"元代","title":"赠灵岩秀禅师"}
{"author":"李孝光","content":"倒挽天河转翠微，玉虬鳞甲满天飞。道人结屋东边住，爱看晴花不掩扉。","dynasty":"元代","title":"雪屋为通上人作"}
{"author":"李孝光","content":"钟鼎山林易地难，丈夫出处正相关。绣鞍大马都门道，却忆西楼看碧山。","dynasty":"元代","title":"偶书所感"}
{"author":"李孝光","content":"清明处处麦风斜，诗老得閒长在家。远树小村千瓦雪，不知落日上梨花。","dynasty":"元代","title":"清明郊行"}
{"author":"李孝光","content":"九月风多裋褐单，剑光抱月忽飞还。人言华顶峰前路，正在白云飞处山。","dynasty":"元代","title":"赠胡仲宾"}
{"author":"李孝光","content":"江上晚山无数青，行人草草似流萍。水边灯火官船发，五十长亭第一亭。","dynasty":"元代","title":"送人"}
{"author":"李孝光","content":"光中新见仙人迹，桂树初生影未浓。仰望青天如止水，西头一瓣玉芙蓉。","dynasty":"元代","title":"新月"}
{"author":"李孝光","content":"儒官不畏简书催，拄杖休惊石上苔。行到水穷云起处，路从四十九盘来。","dynasty":"元代","title":"送辅贤出山作首尾吟二首其一"}
{"author":"李孝光","content":"路从四十九盘来，树底看云首独回。客里不知身是客，向人犹爱话箫台。","dynasty":"元代","title":"送辅贤出山作首尾吟二首其二"}
{"author":"李孝光","content":"不到茅山又五年，煮茶更试碧云泉。山中百事便静者，惟苦松声搅醉眠。","dynasty":"元代","title":"九霞听松图"}
{"author":"李孝光","content":"乌几绳床诗梦熟，惊闻风雨欲翻江。酒醒忆是长芦寺，半夜松声绕北窗。","dynasty":"元代","title":"次萨使君韵四首其一"}
{"author":"李孝光","content":"大江北岸望南岸，山色微茫似破罾。石马麒麟竟何有，南公空说晋诸侯。","dynasty":"元代","title":"次萨使君韵四首其二"}
{"author":"李孝光","content":"使客匆匆感岁华，杏花消息又桃花。江南佳丽春风见，柳絮楼台十万家。","dynasty":"元代","title":"次萨使君韵四首其三"}
{"author":"李孝光","content":"江气萧萧如过雨，起看北斗挂船头。犹忆前年称使客，卧听笳鼓入扬州。","dynasty":"元代","title":"次萨使君韵四首其四"}
{"author":"李孝光","content":"赤龙飞起九天开，缘底先生住钓台。昨夜月明烟水阔，白鸥飞去又飞来。","dynasty":"元代","title":"夜梦老人身长而峨冠自称住钓台仆意其为严子陵居旁者曰此朱元晦也梦中作诗遗之既觉犹能成诵"}
{"author":"李孝光","content":"竹扉花牖雨声新，一榻清风不著尘。石笋山中旧时客，幸来相就说前身。","dynasty":"元代","title":"简古元瑞上人"}
{"author":"李孝光","content":"山下江流幸自清，山头明月已无情。此心若愧王贞节，莫向清枫岭上行。","dynasty":"元代","title":"过青枫岭王贞妇庙"}
{"author":"李孝光","content":"城上乌啼欲闭门，萧萧风雨又黄昏。无端画角连云起，铁铸梅花亦断魂。","dynasty":"元代","title":"寄达兼善"}
{"author":"李孝光","content":"城头鼓鼜雨凄凄，溪子牵船上恶溪。会有行人回首处，两边枫树郭公啼。","dynasty":"元代","title":"寄朱希颜二首其一"}
{"author":"李孝光","content":"江边鸿雁下年年，客子何由两鬓玄。七十二滩秋月白，荻花风落钓鱼船。","dynasty":"元代","title":"寄朱希颜二首其二"}
{"author":"李孝光","content":"月子纤纤青海头，使君昨夜过扬州。城中高结琼花样，去听吹箫何处楼。","dynasty":"元代","title":"寄萨天锡二首其一"}
{"author":"李孝光","content":"二月江城未见花，笛声哀怨起谁家？曲中大半伤离别，马上无人写琵琶。","dynasty":"元代","title":"寄萨天锡二首其二"}
{"author":"李孝光","content":"人到中年畏别离，况逢多病转相思。夜深风雨满高竹，自起挑灯读寄诗。","dynasty":"元代","title":"怀萨使君"}
{"author":"李孝光","content":"先生长出访丹砂，去入何宫道士家。不是山南即山北，款门先觅看黄花。","dynasty":"元代","title":"祠宇观登楼三首其一"}
{"author":"李孝光","content":"凤凰台前看明月，姓名从此落人间。西风昨夜吹庭树，又逐閒云过别山。","dynasty":"元代","title":"祠宇观登楼三首其二"}
{"author":"李孝光","content":"祠宇观前斸茯苓，偶登高阁眼为青。西南到江三百里，只此案头双砚屏。","dynasty":"元代","title":"祠宇观登楼三首其三"}
{"author":"李孝光","content":"紫髯绿发如飞仙，白驴偷吃种芝田。二月三月春气盛，山头桃花红入天。","dynasty":"元代","title":"华山图"}
{"author":"李孝光","content":"十五女郎可怜生，牵挽百丈踏泥行。洗脚上船歌《白苧》，春风吹过阖闾城。","dynasty":"元代","title":"舟过吴江二首其一"}
{"author":"李孝光","content":"二十四番花信老，溪头红减绿初肥。东君也是多情思，尽日扶持柳絮飞。","dynasty":"元代","title":"舟过吴江二首其二"}
{"author":"李孝光","content":"岂无船筏奈君何，生怕无风水自波。碧海倒流三万里，手提明月上银河。","dynasty":"元代","title":"莱上人弱水颂"}
{"author":"李孝光","content":"客子知寒归未归，北风鸿雁又南飞。东家借马看黄菊，头白山僧开竹扉。","dynasty":"元代","title":"陪观志能萨天锡二使君游城西光孝寺"}
{"author":"李孝光","content":"楼上吴姬唱《竹枝》，东风正急纸鸢飞。客游先自无聊赖，况是离人作恶时。","dynasty":"元代","title":"次萨郎中次萧御史韵送萨郎中"}
{"author":"李孝光","content":"题门人至从书凤，写字谁怜可博鹅。独露亭中未归客，懒闻成癖奈诗何。","dynasty":"元代","title":"次韵萨天锡杂咏四首其一"}
{"author":"李孝光","content":"乌衣更无王谢宅，青山好在仲宣楼。南堂明月无人管，清簟疏帘夜夜秋。","dynasty":"元代","title":"次韵萨天锡杂咏四首其二"}
{"author":"李孝光","content":"僧学蜜蜂开牖户，山中八月未知秋。银床正换养花水，屋上一声黄栗留。","dynasty":"元代","title":"次韵萨天锡杂咏四首其三"}
{"author":"李孝光","content":"明月相窥怜我瘦，幽云不动妒僧閒。病馀无力看宾客，独露亭南数碧山。","dynasty":"元代","title":"次韵萨天锡杂咏四首其四"}
{"author":"李孝光","content":"千丝影里一梭金，织得閒愁满绿阴。花外不知春已去，绵蛮犹自语芳心。","dynasty":"元代","title":"老莺"}
{"author":"李孝光","content":"与君游久最知我，借问谁能似我閒。即买扁舟过淮去，舒州城上望钟山。","dynasty":"元代","title":"次崇禧真人徐景周韵送茅山镇长冯秦卿"}
{"author":"李孝光","content":"江上杨柳又青青，双橹复作鹅鹳鸣。中流击楫渡江去，夜半啼鸡非恶声。","dynasty":"元代","title":"次萨天锡韵"}
{"author":"李孝光","content":"何言痛饮是吾师，病覆壶觞亦废诗。客久自应甘寂寞，独怜夜雨打窗时。","dynasty":"元代","title":"病起用伯循御史韵二首其一"}
{"author":"李孝光","content":"酒酣肝胆露，把手共高歌。中年底用离别，作恶渐应多。春尽江头苦雨，日暮风沙万里，重俯大江沱。行李几时发，别意满琵琶。仲宣楼，桓公柳，少陵花。别时政自凄断，忍听祢生挝。＊作丈夫意气，莫作妻孥恋＊，后会渺无涯。风外柳花急，骏马夹轻车。","dynasty":"元代","title":"水调歌头和韵送公"}
{"author":"李孝光","content":"烟雨孤帆，又过钱塘江口。舟人道、官侬缘底，驱驰奔走。富贵何须囊底智，功名无若杯中酒。掩篷窗、何处雨声来，高眠后。官有语，侬听取。官此意，侬知否。叹果哉忘世，于吾何有。百万苍生正辛苦，到头苏息悬吾手。而今归去又重来，沙头柳。","dynasty":"元代","title":"满江红·烟雨孤帆"}
{"author":"李孝光","content":"举头南极星明，五云飘作天花雨。龟游莲叶，鹤栖松顶，□□□露。阿母瑶池，琼花新好，正逢初度。对碧梧翠竹，黄庭读罢，更细味，全生处。二十四番花信，待持入薰风旧谱。琴鸣瑟和，兰清玉暖，云翩彩舞。身在箫台，月明风细，犹闻笑语。想胡麻饭熟，只应流出，向桃源路。","dynasty":"元代","title":"水龙吟·举头南极星明"}
{"author":"李孝光","content":"儿童齐唱民安作，问底事、来何暮。酷似当年廉叔度。春风千里，□□□□，绿到棠阴处。玉壶清贮金茎露。翻向人间作霖雨。今日东瓯成乐土。清都虎豹，借恂无计，衮职须君补。","dynasty":"元代","title":"青玉案·儿童齐唱民安作"}
{"author":"李孝光","content":"五马东来，人歌襦夸，春晚棠阴绿如许。草堂诗梦，应费湖中箫鼓。清香生画戟、连嘉树。父老踏歌、道君侯来何暮。容易君侯又归去。凤凰池上，去作九州霖雨。儿童骑竹马，沙堤路。","dynasty":"元代","title":"感皇恩·五马东来"}
{"author":"李孝光","content":"伯仲见伊吕，前日补天归。平生盖世勋业，何用藉群儿。出领绣衣龙节，入拥绣裳赤舄，名字在金闺。磊落正如此，焉学古人为。济川舟，调羹手，看当时。功成便引身去，大不负书诗。两鬓萧萧华发，总为爱君忧国，臣老系安危。天子方好老，领取帝王师。","dynasty":"元代","title":"水调歌头·伯仲见伊吕"}
{"author":"李孝光","content":"客子东来向西楚，河流兀兀舞轻舠。雪消巢县青山出，雨后焦湖春水高。赖有使君持玉节，未须故旧问绨袍。眼中贺监文章伯，又使时人见凤毛。","dynasty":"元代","title":"饮濡须守子衡君宅"}
{"author":"李孝光","content":"面面溪光护石苔，轩墀无复有尘埃。月涵虚白浮秋去，水泛空青入座来。渔钓儿孙多质朴，啸歌鸥鹭不惊猜。我家亦住沧江曲，千个筼筜绕舍栽。","dynasty":"元代","title":"环碧斋"}
{"author":"李孝光","content":"八月天台路，清风物物嘉。晴虹生远树，过雁带平沙。日气常蒸稻，天香喜酿花。门前五株柳，定是故人家。","dynasty":"元代","title":"天台道上闻天香"}
{"author":"李孝光","content":"岁月渺无涯，居然鬓发华。乾坤鸡屡旦，霜露菊犹花。城里鉴湖稻，山阴日铸茶。东南好官守，行子莫思家。","dynasty":"元代","title":"越州郡庠壁和颜氏子韵"}
{"author":"李孝光","content":"病起无聊带减围，看花惊有未开枝。主家十二楼中见，烂熳春风祇自知。","dynasty":"元代","title":"病起用伯循御史韵二首其二"}
{"author":"李孝光","content":"日夜东风相荡磨，故应地上落红多。更须病起能拈酒，可奈东池芍药何。","dynasty":"元代","title":"病中"}
{"author":"李孝光","content":"天昏地黑蛟龙恶，风雨如山擘不开。舟中自有刺蛟手，笑杀舟师捩舵回。","dynasty":"元代","title":"题王士让御史所藏画卷其一风雨回舟"}
{"author":"李孝光","content":"山上荒祠山下溪，系牲断石是谁题？落日行人更回首，青枫树里鹧鸪啼。","dynasty":"元代","title":"题王士让御史所藏画卷其二古庙折碑"}
{"author":"李孝光","content":"眼中有客久不见，长见白云成往还。风著纸窗疑是雨，酒醒忽忆在南山。","dynasty":"元代","title":"书岳法师屏"}
{"author":"李孝光","content":"五湖春水绿溶溶，两岸花开斗白红。欲买扁舟随汝去，卧听疏雨打南篷。","dynasty":"元代","title":"送茂上人二首其一"}
{"author":"李孝光","content":"二月狂风已不禁，天笼大野日阴阴。高斋一夜听新雨，想见城东柳色深。","dynasty":"元代","title":"送茂上人二首其二"}
{"author":"李孝光","content":"枣树湾西乱石矼，萧萧落木见秋江。渔郎击楫悲歌意，不道风吹上客窗。","dynasty":"元代","title":"宿枣树湾"}
{"author":"李孝光","content":"江头杨柳弄黄金，柳下春江绿已深。可见东风能富贵，吹将红紫上园林。","dynasty":"元代","title":"江头春日"}
{"author":"李孝光","content":"昔年曾向天台去，走上璚楼看日生。跳出海波三丈许，始闻山下一鸡鸣。","dynasty":"元代","title":"送上虞黄万石作天台教"}
{"author":"李孝光","content":"白云如白月，宛宛复离离。青霓依涧出，玉叶映檐垂。讵阂飞花度，还同病鹤窥。纷晖含户牖，倒影散园池。近看吁欲落，伫立意俱迟。坐卧常相对，成峰晚更奇。","dynasty":"元代","title":"题李子云白云窗"}
{"author":"李孝光","content":"乌几绳床诗梦熟，惊闻风雨欲翻江。酒醒忆是长芦寺，半夜松声绕北窗。","dynasty":"元代","title":"次萨使君韵四首其一"}
{"author":"李孝光","content":"千丝影里一梭金，织得閒愁满绿阴。花外不知春已去，绵蛮犹自语芳心。","dynasty":"元代","title":"老莺"}
{"author":"李孝光","content":"银河复西倾，北斗亦西柄。江永秋易风，日暮蛟龙横。游子好结束，骑马事秋□。送者来如雨，川上舟楫盛。畏别不忍发，天东挂飞镜。照见别离人，独我心怲怲。挽须祝君来，持酒劝君更。西舫弹琵琶，忽作瓶中迸。前曲度白鹤，后曲妾薄命。平生烈士心，掩耳不愿听。男儿树声名，上与古人映。愿君且自爱，听我洛生咏。","dynasty":"元代","title":"送观志能分韵得更字"}
{"author":"李孝光","content":"银河跨西海，秋至天为白。一片玉芙蓉，洗出明月魄。太乙真人挟两龙，脱巾大笑眠其中。凤麟洲西与天通，扶桑乃在碧海东。手把白云有两童，掣嬲二鸟开金笼。","dynasty":"元代","title":"太乙真人歌题莲舟图"}
{"author":"李孝光","content":"龙虎之山仙所寰，我昔梦寐游其间。乾坤风气结冲秀，中有正一玄都坛。羽人受我九节杖，林磴窈窕穷幽扳。金宫蕊殿起寥廓，翠厓丹巘深回环。峰头时飘白菡萏，石上谁种青琅玕。诸岩一览二十四，总似瀛渚蓬莱山。清溪浮空引雪练，远岫隔水来烟鬘。就中仙岩更奇绝，上有玉树皆团栾。虹光半夜出林杪，云是石室韬神丹。欲求刀圭已衰疾，羽人去我如飞翰。褰裳涧曲采芳杜，断猿疏雨春山寒。觉来俗事日满眼，岁月冉冉随惊湍。会稽萧君忽相访，笑以此图令我看。梦中羽人貌真似，而我别后鬓毛斑。题诗聊复记畴昔，愿拂尘服高骖鸾。","dynasty":"元代","title":"题周耕云为萧元泰画龙虎仙岩图"}
{"author":"李孝光","content":"朝登石头戍，暮还建业城。野花满嘉树，芳草亦复生。日夕城郭暗，仰见天星明。登高地势壮，谁谓东南倾。","dynasty":"元代","title":"和天锡郎中城字韵"}
{"author":"李孝光","content":"赤龙飞起九天开，缘底先生住钓台。昨夜月明烟水阔，白鸥飞去又飞来。","dynasty":"元代","title":"夜梦老人身长而峨冠自称住钓台仆意其为严子陵居旁者曰此朱元晦也梦中作诗遗之既觉犹能成诵"}
{"author":"李孝光","content":"青春足新雨，漪绿上鱼矶。积翠疑摇眼，拖蓝欲染衣。云行天影动，风飐日光微。伫立无人见，沙禽背艇飞。","dynasty":"元代","title":"绿水"}
{"author":"李孝光","content":"祠宇观前斸茯苓，偶登高阁眼为青。西南到江三百里，只此案头双砚屏。","dynasty":"元代","title":"祠宇观登楼三首其三"}
{"author":"李孝光","content":"美人住在云门西，望到每朝乌欲栖。近报綵舟来候我，寄将锦字是亲题。荷花日落江相映，芳草春深路转迷。更怜把烛裁诗夜，还梦城南旧主啼。","dynasty":"元代","title":"次韵王彦强见怀"}
{"author":"李孝光","content":"龙虎之山仙所寰，我昔梦寐游其间。乾坤风气结冲秀，中有正一玄都坛。羽人受我九节杖，林磴窈窕穷幽扳。金宫蕊殿起寥廓，翠厓丹巘深回环。峰头时飘白菡萏，石上谁种青琅玕。诸岩一览二十四，总似瀛渚蓬莱山。清溪浮空引雪练，远岫隔水来烟鬘。就中仙岩更奇绝，上有玉树皆团栾。虹光半夜出林杪，云是石室韬神丹。欲求刀圭已衰疾，羽人去我如飞翰。褰裳涧曲采芳杜，断猿疏雨春山寒。觉来俗事日满眼，岁月冉冉随惊湍。会稽萧君忽相访，笑以此图令我看。梦中羽人貌真似，而我别后鬓毛斑。题诗聊复记畴昔，愿拂尘服高骖鸾。","dynasty":"元代","title":"题周耕云为萧元泰画龙虎仙岩图"}
{"author":"李孝光","content":"上山而笑兮下而钓鱼，岂如他人兮唯富贵之求。三公执柄兮念子之多才，将子归辅兮谁絷驹？功成而归兮来从余游。","dynasty":"元代","title":"钓鱼"}
{"author":"李孝光","content":"东方幕府才华盛，值世承平息虎貔。陈琳何烦工草檄，退之莫倚爱题诗。海静蛟龙怕钟鼓，天清蛮蜑识旌旗。前日元戎为饮酒，深衣宽博锦绅垂。","dynasty":"元代","title":"送姚子章庆元帅府掾"}
{"author":"李孝光","content":"轩辕羽仗上云霄，天上璚台绛节朝。桂树阴阴明月出，画屏西畔听吹箫。","dynasty":"元代","title":"送卫县尹"}
{"author":"李孝光","content":"锦衣树纛向秦川，有客将离独黯然。日食犹分丞相饼，传呼自愧孝廉船。春风过雁青天外，暮雨行人积水边。应到清湘闻欸乃，楚侬此曲至今传。","dynasty":"元代","title":"送鲁公还秦南"}
{"author":"李孝光","content":"云来自西极，骀荡复委蛇。影度流沙晓，峰临鹫岭奇。从龙飘宛转，触石起参差。光拟凤毛紫，清同玉叶垂。芙蓉连华岳，绮藻映天池。五色主祥瑞，贤人怀羽仪。","dynasty":"元代","title":"竺云为昙上人作"}
{"author":"李孝光","content":"辟暑何所适，南亭俯中渚。鸥鹭了不惊，况复凉入髓。水华露未晞，香气纷旖旎。美人美无度，婵娟照江水。■■玉雪姿，何能畏袢暑。南风从天来，入我怀袖里。高气行青云，且置吾白羽。迩来不饮酒，煮药咽香蕊。群贤政自佳，有作动盈纸。但恐清兴阑，遭此催诗雨。","dynasty":"元代","title":"夏日荷亭即事"}
{"author":"李孝光","content":"汀洲木叶下，斜日倚湘娥。我欲采芳草，洞庭秋水多。","dynasty":"元代","title":"子昂画"}
{"author":"李孝光","content":"萧萧清磬出云迟，月死空林日气微。重过紫芝山下路，坏桥灯火照人衣。","dynasty":"元代","title":"箫台八景其六紫芝晚磬"}
{"author":"李孝光","content":"我行出天台，群山秀如舞。大江忽中开，金汤踞深阻。地势抱鳌颔，人家缀蜂户。东南有秀气，天地此融聚。眼中识郑君，精粹产兹土。元方亦俊拔，眉秀长鬣古。严君鹤发新，诸郎凤毛吐。郑君爱敬客，灯火听夜雨。剧谈隐民瘼，开口见肺腑。方今生民困，子亦念此否。努力树明德，非子不与语。","dynasty":"元代","title":"与郑廷举及其伯氏廷瑞"}
{"author":"李孝光","content":"山色＊蓝，溪光鉴玉，天□流转精神。鹤盘松顶，松下坐高人。好个寿星图画，爱花间、流水长春。侬知否，此山老子，元是宰官身。胸蟠书万卷，翰林才调，独次冠巾。是僧中龙象，天上麒麟。送客虎溪三笑，溪头□、鸥鹭相亲。香一瓣，祝公眉寿，双＊碧嶙峋。","dynasty":"元代","title":"满庭芳·山色＊蓝"}
{"author":"李孝光","content":"燕幕沈沈春昼永，閒敲棋子小阑东。拍天涨绿连朝雨，满地残红昨夜风。草际梦回诗有债，柳边寒薄絮无功。韶光暗换年年事，莫遣閒愁著鬓中。","dynasty":"元代","title":"次晚春韵"}
{"author":"李孝光","content":"病起无聊带减围，看花惊有未开枝。主家十二楼中见，烂熳春风祇自知。","dynasty":"元代","title":"病起用伯循御史韵二首其二"}
{"author":"李孝光","content":"城上乌啼欲闭门，萧萧风雨又黄昏。无端画角连云起，铁铸梅花亦断魂。","dynasty":"元代","title":"寄达兼善"}
{"author":"李孝光","content":"五湖春水绿溶溶，两岸花开斗白红。欲买扁舟随汝去，卧听疏雨打南篷。","dynasty":"元代","title":"送茂上人二首其一"}
{"author":"李孝光","content":"日夜东风相荡磨，故应地上落红多。更须病起能拈酒，可奈东池芍药何。","dynasty":"元代","title":"病中"}
{"author":"李孝光","content":"锦衣树纛向秦川，有客将离独黯然。日食犹分丞相饼，传呼自愧孝廉船。春风过雁青天外，暮雨行人积水边。应到清湘闻欸乃，楚侬此曲至今传。","dynasty":"元代","title":"送鲁公还秦南"}
{"author":"李孝光","content":"吾子钓游处，一过一徘徊。旧时酒壶茶碗，重洗古莓苔。点检东头松菊，料理西头水竹，一一手亲裁。别有古人意，石上五株梅。马少游，陶元亮，大佳哉。世间荣枯宠辱，我辈未须猜。此是君家邱墓，此是君家第宅，缘底不归来。我有一杯酒，准拟拂尘埃。","dynasty":"元代","title":"水调歌头与于云峰"}
{"author":"李孝光","content":"送客去游梁楚间，桃花开半含花斑。幽兰白雪令人瘦，凤凰麒麟何日还。江作蛇行过全楚，天将云去见三山。借问石城在何处？不缘离别损朱颜。","dynasty":"元代","title":"送坚上人还云门次顾仲瑛韵"}
{"author":"李孝光","content":"客子知寒归未归，北风鸿雁又南飞。东家借马看黄菊，头白山僧开竹扉。","dynasty":"元代","title":"陪观志能萨天锡二使君游城西光孝寺"}
{"author":"李孝光","content":"陌头杨柳金虫落，雨过桃花香漠漠。沙堤小市如新丰，阿姬十五当垆恶。缕金半臂双鸳鸯，翠杓银瓶唤客尝。嘶杀门前五花马，罗敷有夫空断肠。","dynasty":"元代","title":"湖山八景其一沙头酒店"}
{"author":"李孝光","content":"酒酣肝胆露，把手共高歌。中年底用离别，作恶渐应多。春尽江头苦雨，日暮风沙万里，重俯大江沱。行李几时发，别意满琵琶。仲宣楼，桓公柳，少陵花。别时政自凄断，忍听祢生挝。宁作丈夫意气，莫作妻孥恋嫪，后会渺无涯。风外柳花急，骏马夹轻车。","dynasty":"元代","title":"水调歌头和韵送公弼"}
{"author":"李孝光","content":"风前一纸故人书，上说相思下起居。却道梅溪新事业，声名全胜绍兴初。","dynasty":"元代","title":"得故人书"}
{"author":"李孝光","content":"钟鼎山林易地难，丈夫出处正相关。绣鞍大马都门道，却忆西楼看碧山。","dynasty":"元代","title":"偶书所感"}
{"author":"李孝光","content":"携手出门倍惆怅，北风吹丹枫树林。栅中鸡鸣天地醒，城头雁去江湖深。行人万里少归梦，烈士向来多苦心。东西相望道路远，一书会抵双南金。","dynasty":"元代","title":"送客"}
{"author":"李孝光","content":"光中新见仙人迹，桂树初生影未浓。仰望青天如止水，西头一瓣玉芙蓉。","dynasty":"元代","title":"新月"}
{"author":"李孝光","content":"男儿堕地，便试教啼看，定知英物。老去只追风月债，天地应空四壁。黄石残书，赤松归去，不料头如雪。子房何信，竟推何者为杰。醉后一笑掀髯，狂歌拍手，四座清风发。竹帛功名人安在，去去云鸿灭没。枣下枯枝，黄金虚牝，此事真毫发。豪吟轰饮，直须唤取明月。","dynasty":"元代","title":"念奴娇·男儿堕地"}
{"author":"李孝光","content":"采莲江之南，采莲江之北。采莲何所有，但采莲中薏。早闻别离苦当尔，不愿从前作相识。纵令别离，不复相忆。","dynasty":"元代","title":"采莲曲送王伯循"}
{"author":"李孝光","content":"君乘马兮余追于丘，君乘舟兮余望于沙。远而不见兮涉江与淮。岂无人兮余望余之所思，鸿鹄高飞兮孰知其志。道之将行兮又将焉求！","dynasty":"元代","title":"君乘马送彭元亮"}
{"author":"李孝光","content":"除书下北阙，使牡指南州。暂辍紫霄顾，遥瞻画阁秋。官清持玉节，天近见珠旒。报政民安作，闻谣雨不愁。梅花当路发，月影入江流。定有登高赋，应将胜日酬。","dynasty":"元代","title":"送廉公亮佥事江西"}
{"author":"李孝光","content":"杳杳青枫江水暗，客星遗庙映江花。空闻使者来持节，犹有祠官祼聚沙。平日故人多礼数，终身高谊厌纷华。汉家九鼎如山重，霜露凄然在菼葭。","dynasty":"元代","title":"次达公晚过钓台韵"}
{"author":"李孝光","content":"何言痛饮是吾师，病覆壶觞亦废诗。客久自应甘寂寞，独怜夜雨打窗时。","dynasty":"元代","title":"病起用伯循御史韵二首其一"}
{"author":"李孝光","content":"升州逆旅竟何物，安识人间有子房。东野英年空说剑，临邛当日亦求凰。鱼生春水桃初雨，雉没高原草欲香。寄语归来双燕子，乌衣巷口又斜阳。","dynasty":"元代","title":"次王彦谦韵"}
{"author":"李孝光","content":"佳菊有芳气，鸣雁忽南征。故人在海县，重此话平生。䟤跋黄尘下，乃见玉雪清。丈夫各有适，贱贵足交情。","dynasty":"元代","title":"与范子择三首其三"}
{"author":"李孝光","content":"翠盖鸾旂殷绣墙，南公挥涕话先皇。鸿宫望气成龙虎，法驾吹箫引凤凰。今日画图看御幄，当时草木识天香。先生曾对明光殿，奏报新松似鹤长。","dynasty":"元代","title":"冶城飞龙亭诗卷"}
{"author":"李孝光","content":"青青庭中树，有鸟巢其南。户牖聊自谋，啄饮性所甘。中野有矰弋，相戒慎勿贪。","dynasty":"元代","title":"古诗七首"}
{"author":"李孝光","content":"面面溪光护石苔，轩墀无复有尘埃。月涵虚白浮秋去，水泛空青入座来。渔钓儿孙多质朴，啸歌鸥鹭不惊猜。我家亦住沧江曲，千个筼筜绕舍栽。","dynasty":"元代","title":"环碧斋"}
{"author":"李孝光","content":"二月狂风已不禁，天笼大野日阴阴。高斋一夜听新雨，想见城东柳色深。","dynasty":"元代","title":"送茂上人二首其二"}
{"author":"李孝光","content":"八月天台路，清风物物嘉。晴虹生远树，过雁带平沙。日气常蒸稻，天香喜酿花。门前五株柳，定是故人家。","dynasty":"元代","title":"天台道上闻天香"}
{"author":"李孝光","content":"楼上吴姬唱《竹枝》，东风正急纸鸢飞。客游先自无聊赖，况是离人作恶时。","dynasty":"元代","title":"次萨郎中次萧御史韵送萨郎中"}
{"author":"李孝光","content":"蟋蟀入床下，鸿雁亦南征。江头送归客，浩荡万里情。昨日始识面，已觉畏子行。萧萧一尊酒，怊怅不能倾。行子在道路，梦见鹤发人。悬知灯火夕，笑语久咿嘤。男子四方愿，养志在致身。高树春色满，持子听流莺。","dynasty":"元代","title":"赠林泉生兄弟"}
{"author":"李孝光","content":"北雁山中路诘曲，夕阳木杪见人家。笋舆穿树惊霜叶，桐杖敲云损土花。白雁秋高还荡顶，流萤月黑出檐牙。匆匆但得皮肤耳，出外逢人莫浪誇。","dynasty":"元代","title":"和人游雁山家字韵二首其一"}
{"author":"李孝光","content":"东湖浸南麓，北荡带西山。其中大有佳处，元不减商颜。上有雁峰千叠，下有龙滩百曲，别是一人寰。昨夜雨新过，流水到花间。一张琴，一壶酒，伴渠闲。诗成真宰应妒，万象入嘲讪。北海尊＊依旧，东里杖藜无恙，未放鬓毛斑。吾亦秣吾马，不怕路盘盘。","dynasty":"元代","title":"水调歌头题于彦明新居"}
{"author":"李孝光","content":"承平已久桴鼓息，事简官清只煮茶。山崦东西足僧寺，时时骑马看黄花。","dynasty":"元代","title":"送谢仲连小□巡检"}
{"author":"李孝光","content":"西风蟋蟀共悲凉，病木飘残托腐肠。邻媪秋来借灯火，行人夜语怨参商。啼残红叶催霜雨，吟傍黄花饮露香。商榷秋风与秋月，腹中那有许雌黄。","dynasty":"元代","title":"和张颜乐秋夜闻蛩"}
{"author":"李孝光","content":"奕世名王策骏功，建分茅土镇辽东。玉符金印传孙子，铁券丹书誓始终。沧海断霞连虎帐，黑河飞雪暗雕弓。莫忘圣武艰难日，四杰从容陟降同。","dynasty":"元代","title":"送朵儿只国王之辽东"}
{"author":"李孝光","content":"大星煌煌小星落，城头呜呜吹画角。机心暮夜伏不行，钟声一鸣群动作。市人射利坐待旦，山居日晏呼不觉。嗟嗟居人未足多，钟乎钟乎奈若何！","dynasty":"元代","title":"湖山八景其四晓寺僧钟"}
{"author":"李孝光","content":"短棹扁舟泊钓台，寒梅一树倚云开。折花非为添题品，要看春从何处来。","dynasty":"元代","title":"折梅"}
{"author":"李孝光","content":"苍髯老翁鳞甲香，力能拔山补青冈。池边日日吐云雨，道人床敷夜气凉。道人嗜睡莫敕嬲，阿翁劝尔以一觞。天边石上有髯客，看汝巉龙头角长。","dynasty":"元代","title":"墨竹"}
{"author":"李孝光","content":"枣树湾西乱石矼，萧萧落木见秋江。渔郎击楫悲歌意，不道风吹上客窗。","dynasty":"元代","title":"宿枣树湾"}
{"author":"李孝光","content":"送君直渡秦淮水，风急桃花飞过江。自有行人回首处，升州山色满船窗。","dynasty":"元代","title":"送蔡飞卿之维扬"}
{"author":"李孝光","content":"山宫寺前瀑布流，直下千尺垂林丘。山僧无灯静欲死，夜气如月空中浮。黄河昆崙何壮哉，鬼神牵挽天下来。先生藜杖来照影，白发千尺空崔巍。","dynasty":"元代","title":"山宫观瀑"}
{"author":"李孝光","content":"驱车出东门，车行有离声。升高望城郭，嘉树何青青。平生畏离别，乃复送子行。","dynasty":"元代","title":"送武呈景耀随伯氏之金华"}
{"author":"李孝光","content":"六丁运神斧，凿此浑沌素。飞梁跨天来，横绝山中路。行人不敢过，白云自来去。长啸出山门，罗衣翠烟暮。","dynasty":"元代","title":"和叔夏观石梁二首其一"}
{"author":"李孝光","content":"系铗高歌里，丈夫轻别离。鸡鸣裹行橐，灯暗覆残棋。行矣复何适，嗟哉我所思。且归慰妻子，莫学五羊皮。","dynasty":"元代","title":"送张子约"}
{"author":"李孝光","content":"蟋蟀入床下，鸿雁亦南征。江头送归客，浩荡万里情。昨日始识面，已觉畏子行。萧萧一尊酒，怊怅不能倾。行子在道路，梦见鹤发人。悬知灯火夕，笑语久咿嘤。男子四方愿，养志在致身。高树春色满，持子听流莺。","dynasty":"元代","title":"赠林泉生兄弟"}
{"author":"李孝光","content":"岁月渺无涯，居然鬓发华。乾坤鸡屡旦，霜露菊犹花。城里鉴湖稻，山阴日铸茶。东南好官守，行子莫思家。","dynasty":"元代","title":"越州郡庠壁和颜氏子韵"}
{"author":"李孝光","content":"倚阑蓝玉西边，长松千尺鼪鼯走。风吹香雾，云生幽树，泉鸣缺甃。嘻笑山翁，看山不厌，别来浑瘦。且休嫌俗客，竹床乌几，半分与，真耆旧。已办泽车款段，时时过、竹扉花牖。人来问我，功名老矣，狂歌摇首。袖里经纶，与时消息，只令杯酒。唤香山居士商量，添个似侬肯否。","dynasty":"元代","title":"水龙吟与北山觉公"}
{"author":"李孝光","content":"考槃在涧谷，伐檀寘河干。利达或忘返，处穷亦已难。中夜起太息，取琴为尔弹。智士当黾勉，仁人良独安。","dynasty":"元代","title":"古诗七首其四"}
{"author":"李孝光","content":"一车南，一车北，山川悠远无消息。野风吹草朝日黄，羁旅独憎絺绤凉。男儿生身高七尺，何苦相思损颜色。西市日日卖鲤鱼，鱼中会有而寄书。","dynasty":"元代","title":"一车南送孔博士"}
{"author":"李孝光","content":"山蟠屋上，水蟠屋下，个里花香竹秀。天翁老去更多情，遣青女、幻无为有。天根老石，云根老树，谁解逡巡挥就。只应炼石补天时，□留取","dynasty":"元代","title":"鹊桥仙为邱梅边赋"}
{"author":"李孝光","content":"雪乾玉饭初香，月瘦珠胎犹小。开门不见臞仙，白鹤横江清晓。","dynasty":"元代","title":"雪晴"}
{"author":"李孝光","content":"二月江城未见花，笛声哀怨起谁家？曲中大半伤离别，马上无人写琵琶。","dynasty":"元代","title":"寄萨天锡二首其二"}
{"author":"李孝光","content":"登高怅望谢家墩，千古风流酒一尊。城郭已非空故国，英雄垂尽只游魂。天围建业山形断，日落淮南海气昏。未信浮云能蔽日，欲占北斗问乾坤。","dynasty":"元代","title":"登石头城二首其一"}
{"author":"李孝光","content":"客子东来向西楚，河流兀兀舞轻舠。雪消巢县青山出，雨后焦湖春水高。赖有使君持玉节，未须故旧问绨袍。眼中贺监文章伯，又使时人见凤毛。","dynasty":"元代","title":"饮濡须守子衡君宅"}
{"author":"李孝光","content":"游子结束向何处，城中雪花几尺围。去家万里多梦见，辞亲十年今始归。道士吹箫赤壁下，行人泊舟黄鹤矶。我亦张帆拂南斗，卧看明月去如飞。","dynasty":"元代","title":"送刘好古归武昌"}
{"author":"李孝光","content":"北林日午煖如烘，尽日溪行曲折中。自爱敲冰看鱼上，山头树影落溪红。","dynasty":"元代","title":"赠灵岩秀禅师"}
{"author":"李孝光","content":"泰山有嘉树，上与青云齐。枝枝濯晨露，叶叶含华滋。有鸟巢其颠，羽毛金色芝。凤凰生九子，一一好光仪。母食九子哺，母飞九子随。嗟我有父母，常愿千岁期。父兮捐我去，今独与母居。愿母加餐饭，且勿念儿饥。愿母增裤襦，勿念儿未衣。寿命悬皇天，皇天岂无私。莫作冬日促，愿如春日迟。","dynasty":"元代","title":"张本之春晖堂"}
{"author":"李孝光","content":"雨过沙头落涨痕，满林红叶自纷纷。水平路面高低见，风约溪声断续闻。老屋无桥横独木，沧洲欲雁起寒云。残芦头顶花如雪，莫是吟人鬓上分。","dynasty":"元代","title":"雨后村行二首其一"}
{"author":"李孝光","content":"承平已久桴鼓息，事简官清只煮茶。山崦东西足僧寺，时时骑马看黄花。","dynasty":"元代","title":"送谢仲连小□巡检"}
{"author":"李孝光","content":"贺家湖上又秋风，放翁宅前东复东。两行云树忽远近，十里荷花能白红。游人濯足银河上，越女梳头青镜中。我欲张帆上南斗，扶桑碧海与天通。","dynasty":"元代","title":"赋得越山越水"}
{"author":"李孝光","content":"月子纤纤青海头，使君昨夜过扬州。城中高结琼花样，去听吹箫何处楼。","dynasty":"元代","title":"寄萨天锡二首其一"}
{"author":"李孝光","content":"中林黄叶净沄沄，眼底峥嵘见此君。清晓东池看黄菊，凤毛无数落春云。","dynasty":"元代","title":"赵汝甫枯木竹石卷"}
{"author":"李孝光","content":"国手功名满世间，几多奇思上眉端。人心险处千机变，局面危时一著安。陈入乌江迷项羽，势穷赤壁走曹瞒。近来黑白无分晓，输与樵翁冷眼看。","dynasty":"元代","title":"棋"}
{"author":"李孝光","content":"游子结束向何处，城中雪花几尺围。去家万里多梦见，辞亲十年今始归。道士吹箫赤壁下，行人泊舟黄鹤矶。我亦张帆拂南斗，卧看明月去如飞。","dynasty":"元代","title":"送刘好古归武昌"}
{"author":"李孝光","content":"春草何离离，春阳何迟迟。万物沐膏泽，百草独光辉。光辉被下土，天公本无私。男儿生身，长大贤知。母恩未报，何用儿为。何以报母手中线，冬温枕席夏挥扇。","dynasty":"元代","title":"春草谣为华彦清作"}
{"author":"李孝光","content":"陌头杨柳金虫落，雨过桃花香漠漠。沙堤小市如新丰，阿姬十五当垆恶。缕金半臂双鸳鸯，翠杓银瓶唤客尝。嘶杀门前五花马，罗敷有夫空断肠。","dynasty":"元代","title":"湖山八景其一沙头酒店"}
{"author":"李孝光","content":"山蟠屋上，水蟠屋下，个里花香竹秀。天翁老去更多情，遣青女、幻无为有。天根老石，云根老树，谁解逡巡挥就。只应炼石补天时，□留取","dynasty":"元代","title":"鹊桥仙为邱梅边赋"}
{"author":"李孝光","content":"念奴弹折鹍鸡索，君王正在彤云幕。内官连夜竖画幡，苑中明日东风薄。妖环生作倾国姿，开元始承恩泽时。麒麟障泥红叱拨，七宝作镫黄金羁。金乌东来啄大屋，宫中犹报睡未足。翠袖皆涂守宫血，专房唯诏环儿独。七月七日天无风，玉蜍吐渍氍毹红。锦官进锦裹金钿，紫罽车入长生宫。骊山瑶池行幸处，秋风吹老珊瑚树。九华游魂归不归，应忆仙人掌中露。草木腥腐终无情，美人薄命如花轻。古闻公桑祀神㚤，安用绝色能倾城。马嵬冈头断消息，去时彩云化为蝶。莫歌玉环能涴人，君看黄菊真颜色。","dynasty":"元代","title":"和萨天锡秋日海棠韵"}
{"author":"李孝光","content":"依依涉野水，渺渺渡秋阴。短褐北风急，布帆南斗深。行酬丈夫愿，乃见故人心。莫作长回首，因风惠好音。","dynasty":"元代","title":"送友人"}
{"author":"李孝光","content":"有客凄凉甚，思家少定欢。夜深知笛短，秋半觉衣单。积水莼丝滑，高田豆叶乾。月明星露坠，慎莫倚阑干。","dynasty":"元代","title":"久客寄刘弘度"}
{"author":"李孝光","content":"银浪舞轻航，天风赴石塘。六鳌扶地势，万象发天光。树涌中流碧，莲生隔浦香。潭龙莫深卧，一雨九州凉。","dynasty":"元代","title":"江心寺赠唐博士"}
{"author":"李孝光","content":"登高望吴楚，芳草满汀洲。离别安足念，英雄翻百忧。山河吞故国，江汉入秦州。今日新亭饮，因君感滞留。","dynasty":"元代","title":"送萨郎中赋得新亭"}
{"author":"李孝光","content":"诗舸几时发，秋风海水腥。云分雁宕路，江绕蛣䗁亭。大府文星聚，名山僧气灵。凭君道问讯，无恙读书萤。","dynasty":"元代","title":"代友人送于彦明之鄞"}
{"author":"李孝光","content":"行寻桂树隐，已与菊花期。江永鱼龙夕，风高鸿雁饥。独怜相见晚，况复欲归时。楚雨枫林黑，劳予入梦思。","dynasty":"元代","title":"送裕上人归仪兴"}
{"author":"李孝光","content":"出门严鼓后，送客入舟时。己自伤羁旅，令人畏别离。江蟠全楚地，山掩小姑祠。岁晏多风雪，题诗寄所思。","dynasty":"元代","title":"送客"}
{"author":"李孝光","content":"平生谢太傅，胜日得重临。地势吞吴尽，江流入楚深。金汤非旧国，栋宇尚青林。野露漙黄菊，独为游子吟。","dynasty":"元代","title":"次萨天锡韵题铁塔寺壁"}
{"author":"李孝光","content":"骑马过东林，当阶入绿阴。路斜瑶草合，云去落花深。老至况独立，兴来时一吟。数来成故旧，相对挽重临。","dynasty":"元代","title":"东林寺"}
{"author":"李孝光","content":"白发眉山老，玉堂清昼閒。声名满天下，翰墨落人间。才俊贾太傅，行高元鲁山。独怜江海客，尊酒夜阑珊。","dynasty":"元代","title":"次韵虞学士见寄"}
{"author":"李孝光","content":"倒挽天河转翠微，玉虬鳞甲满天飞。道人结屋东边住，爱看晴花不掩扉。","dynasty":"元代","title":"雪屋为通上人作"}
{"author":"李孝光","content":"金台刺天一万丈，涌出海底开青莲，下有三千六百地轴相钩联。压遍东南地欲坼，白龙捲海飞上天，雷公击鼓冯夷鞭。龙漦入江化为石，巨灵扶起太古色。应真晏坐天人来，十八招提若幻出，长风吹开天骨碧。","dynasty":"元代","title":"宿雁山下作瀑布诗寄徐仲礼"}
{"author":"李孝光","content":"九月风多裋褐单，剑光抱月忽飞还。人言华顶峰前路，正在白云飞处山。","dynasty":"元代","title":"赠胡仲宾"}
{"author":"李孝光","content":"采石不见李太石，骑龙上天吹紫笙。天上甚乐苦无酒，东游十二白玉城。蛾眉亭下明月出，牛渚矶头春水生。一鹤西飞向何处？惟闻万壑松风声。","dynasty":"元代","title":"十五夜泊舟渚矶"}
{"author":"李孝光","content":"越角鉴湖三百曲，雨馀曲曲添新绿。八月九月风已高，诗人夜借渔船宿。渔翁城中沽酒来，筐底白鱼白胜玉。当时贺老狂复狂，乞得鉴湖此生足。","dynasty":"元代","title":"鉴湖雨"}
{"author":"李孝光","content":"青天有雕鹗，一日飞万里。横绝四海上，孤兔草间死。平生精悍姿，垂翅当清秋。且须养六翮，莫使群鬼愁。","dynasty":"元代","title":"青天有雕鹗"}
{"author":"李孝光","content":"北雁山中路诘曲，夕阳木杪见人家。笋舆穿树惊霜叶，桐杖敲云损土花。白雁秋高还荡顶，流萤月黑出檐牙。匆匆但得皮肤耳，出外逢人莫浪誇。","dynasty":"元代","title":"和人游雁山家字韵二首其一"}
{"author":"李孝光","content":"隐者避人如避虎，朴素衣冠自中古。长老嬉游类小儿，一生不识持门户。南山阿婆许嫁女，北山老翁自迎妇。野花竹叶并银钗，山中黄金贱如土。","dynasty":"元代","title":"湖山八景其二山顶樵居"}
{"author":"李孝光","content":"怪石蟠厚地，神功谢琢饰。水深玉井冻，风多日车侧。空闻《涉江》咏，尚见嘉树惜。匪石有遗诫，我心不可易。","dynasty":"元代","title":"灵隐十咏其三莲花峰"}
{"author":"李孝光","content":"瞿塘雪解水初回，浪触金山怒转雷。惟有诗人天亦爱，迎船怪雨为君开。","dynasty":"元代","title":"次萨使君六合诗韵二首其一"}
{"author":"李孝光","content":"滁水兮滔滔，其坎兮有蛟。谓子兮无济，遂济兮无匏，使余兮心惙。其幽兮有虎，啄害人兮不吐。谓余兮无斧，又无兮强辅。曾是兮弗顾，独奈何而逢其怒。","dynasty":"元代","title":"滁水"}
{"author":"李孝光","content":"东南地势下，海水复善齧。青天久轩轾，独见斗杓揭。古帝省下上，东维成敧缺。大灵骏奔走，蛟螭改其穴。洚水缩地入，万鬼拔山出。想见风雨黑，电火上下掣。两柱俄支撑，真宰仰咋舌。遂令天行健，不复见卼臲。鬼工巧斲削，又不见剞劂。日月转半腹，隐避若两蝶。我夜卧其旁，户外白如月。开户天冥冥，岝崿立积雪。居然浑沌素，元气澹不裂。平生山水性，念此心屡结。缅怀万物初，天地亦芽蘖。众人如蝼蚁，细大强区别。俯仰聊自喻，白云一怡悦。亭午日气近，鸣鸟著清樾。我仆膏吾车，前路在嵽嵲。","dynasty":"元代","title":"同靳从矩宿雁山天柱院"}
{"author":"李孝光","content":"东崦有仙台，仰见地势隔。冬日转清丽，过午得散策。山花亦逶迤，山鸟鸣始磔。微行大松下，其石尽玉脉。路经福乡井，帝子动精魄。会意一莞尔，吾道未褊迫。阮籍竟何物，但作眼青白。何如张山人，有此扪虱客。","dynasty":"元代","title":"登任玉女仙台"}
{"author":"李孝光","content":"西风蟋蟀共悲凉，病木飘残托腐肠。邻媪秋来借灯火，行人夜语怨参商。啼残红叶催霜雨，吟傍黄花饮露香。商榷秋风与秋月，腹中那有许雌黄。","dynasty":"元代","title":"和张颜乐秋夜闻蛩"}
{"author":"李孝光","content":"南山石槛跨幽壑，有翚者飞谁所作？女娲补天或见遗，往往天阴媾冰雹。天边大火伏不流，极南草木含清秋。老夫年衰畏炎赫，朝来忽念山中客。","dynasty":"元代","title":"湖山八景其八石亭避暑"}
{"author":"李孝光","content":"门前五株桃，春暮始作花。劝尔一杯酒，丈夫莫思家。功成持身归，吏民相迎遮。男儿自应尔，父老慎勿誇。","dynasty":"元代","title":"送翁景旸作台州掾"}
{"author":"李孝光","content":"仙家有浮玉，六鳌引首扛。天地结根蒂，日月开八窗。石林千丈碧，云气树赤幢。飙车不可到，羽仙驾飞艭。中有元气翁，髯紫修眉庞。大瓢𣂏玉酒，嗽咽香满腔。而我来问道，心拜气伏降。赐之琼丹笈，锵然发愚蠢。大钟雷霆怒，镗鎝谁敢摐。叹我髓未洗，捣药开昏昽。饷以五彩笔，送以白鹤双。归来疑梦寐，恍恍心如撞。长思天风起，吹渡万里矼。日暖蛟龙出，巨石撑晴江。","dynasty":"元代","title":"书丘老先生诗轴送蔡石云县正"}
{"author":"李孝光","content":"燕幕沈沈春昼永，閒敲棋子小阑东。拍天涨绿连朝雨，满地残红昨夜风。草际梦回诗有债，柳边寒薄絮无功。韶光暗换年年事，莫遣閒愁著鬓中。","dynasty":"元代","title":"次晚春韵"}
{"author":"李孝光","content":"谪仙夜入雷电室，捕得飞来石上梭。却斫灵槎挂明月，横吹玉笛上天河。","dynasty":"元代","title":"题李遵道枯木竹石图"}
{"author":"李孝光","content":"瓶有粟兮孰云吾瘦。居有宫兮孰笑吾陋。御冬有褐兮又乌用夫文绣。人余哀兮余不知。入事父与母兮出从仲尼。谓蟏蛸兮无罥吾户，吾啸歌兮其下。","dynasty":"元代","title":"瓶有粟"}
{"author":"李孝光","content":"共过故人溪上宅，春风野水欲绵绵。先生半月无诗思，恐有新诗在雪边。","dynasty":"元代","title":"过贾元寔宅"}
{"author":"李孝光","content":"天下承平边事小，将军卧治莫谈兵。公庭吏散无来客，自数阶前挝鼓声。","dynasty":"元代","title":"送冯秦卿"}
{"author":"李孝光","content":"银浪舞轻航，天风赴石塘。六鳌扶地势，万象发天光。树涌中流碧，莲生隔浦香。潭龙莫深卧，一雨九州凉。","dynasty":"元代","title":"江心寺赠唐博士"}
{"author":"李孝光","content":"东崦有仙台，仰见地势隔。冬日转清丽，过午得散策。山花亦逶迤，山鸟鸣始磔。微行大松下，其石尽玉脉。路经福乡井，帝子动精魄。会意一莞尔，吾道未褊迫。阮籍竟何物，但作眼青白。何如张山人，有此扪虱客。","dynasty":"元代","title":"登任玉女仙台"}
{"author":"李孝光","content":"鸿雁南飞草木零，放歌重上草玄亭。坐深狂客俄吹帽，语久清童屡触屏。晏岁风多衣自短，空山月出酒初醒。江南客子归来得，漂泊何须影问形。","dynasty":"元代","title":"用前韵寄张尊师"}
{"author":"李孝光","content":"倒挽天河转翠微，玉虬鳞甲满天飞。道人结屋东边住，爱看晴花不掩扉。","dynasty":"元代","title":"雪屋为通上人作"}
{"author":"李孝光","content":"二月已暮江水深，春风吹折行人心。山头明月落未落，杜鹃鹃半莫哀吟，泊船上有青枫林。","dynasty":"元代","title":"送周生其一"}
{"author":"李孝光","content":"滁水兮滔滔，其坎兮有蛟。谓子兮无济，遂济兮无匏，使余兮心惙。其幽兮有虎，啄害人兮不吐。谓余兮无斧，又无兮强辅。曾是兮弗顾，独奈何而逢其怒。","dynasty":"元代","title":"滁水"}
{"author":"李孝光","content":"岂无船筏奈君何，生怕无风水自波。碧海倒流三万里，手提明月上银河。","dynasty":"元代","title":"莱上人弱水颂"}
{"author":"李孝光","content":"题门人至从书凤，写字谁怜可博鹅。独露亭中未归客，懒闻成癖奈诗何。","dynasty":"元代","title":"次韵萨天锡杂咏四首其一"}
{"author":"李孝光","content":"采莲复采莲，水深不得归。儿饥须母哺，当令阿谁饴？","dynasty":"元代","title":"采莲曲二首为其二"}
{"author":"李孝光","content":"龙虎之山仙所寰，我昔梦寐游其间。乾坤风气结冲秀，中有正一玄都坛。羽人受我九节杖，林磴窈窕穷幽扳。金宫蕊殿起寥廓，翠厓丹巘深回环。峰头时飘白菡萏，石上谁种青琅玕。诸岩一览二十四，总似瀛渚蓬莱山。清溪浮空引雪练，远岫隔水来烟鬘。就中仙岩更奇绝，上有玉树皆团栾。虹光半夜出林杪，云是石室韬神丹。欲求刀圭已衰疾，羽人去我如飞翰。褰裳涧曲采芳杜，断猿疏雨春山寒。觉来俗事日满眼，岁月冉冉随惊湍。会稽萧君忽相访，笑以此图令我看。梦中羽人貌真似，而我别后鬓毛斑。题诗聊复记畴昔，愿拂尘服高骖鸾。","dynasty":"元代","title":"题周耕云为萧元泰画龙虎仙岩图"}
{"author":"李孝光","content":"山似琅玕小，地将秦望雄。越王歌舞处，长作梵王宫。","dynasty":"元代","title":"宝林八咏"}
{"author":"李孝光","content":"采莲江之南，采莲江之北。采莲何所有，但采莲中薏。早闻别离苦当尔，不愿从前作相识。纵令别离，不复相忆。","dynasty":"元代","title":"采莲曲送王伯循"}
{"author":"李孝光","content":"北林有秋声，夜静独先闻。寒暑迭相谒，万物何芸芸。深坐百忧息，仰见孤飞云。嗟予亦有念，谁哉致夫君。","dynasty":"元代","title":"杂诗四首其三"}
{"author":"李孝光","content":"落日蜻蜓处处飞，槿花门巷豆花篱。行逢野老问农事，稻雨湿衣香未知。","dynasty":"元代","title":"农事"}
{"author":"李孝光","content":"日夜东风相荡磨，故应地上落红多。更须病起能拈酒，可奈东池芍药何。","dynasty":"元代","title":"病中"}
{"author":"李孝光","content":"山色＊蓝，溪光鉴玉，天□流转精神。鹤盘松顶，松下坐高人。好个寿星图画，爱花间、流水长春。侬知否，此山老子，元是宰官身。胸蟠书万卷，翰林才调，独次冠巾。是僧中龙象，天上麒麟。送客虎溪三笑，溪头□、鸥鹭相亲。香一瓣，祝公眉寿，双＊碧嶙峋。","dynasty":"元代","title":"满庭芳·山色＊蓝"}
{"author":"李孝光","content":"阊门杨柳自春风，水殿幽花泣露红。飞絮年年满城郭，行人不见馆娃宫。","dynasty":"元代","title":"姑苏台"}
{"author":"李孝光","content":"红光瑞气起曚曈，元日尊罍对上公。转午东风生渤澥，指寅北斗直崆峒。天垂紫盖黄旌外，人在琼林玉树中。喜□承平新气象，三□合侍大明宫。","dynasty":"元代","title":"元日陪赵相国家宴"}
{"author":"李孝光","content":"水落山空百草乾，天公玉女耐高寒。松根云煖客吹笛，竹外月高谁倚门？岁晚王孙犹怨色，天寒公主欲归魂。北风端是春消息，吹得雪多花更繁。","dynasty":"元代","title":"贺梅"}
{"author":"李孝光","content":"曙月疏星天欲明，马鸣萧萧予且行。行虽不远思汝切，重是兄弟难为情。星如撒沙天欲暝，稚子候门人汲井。还车在郊子复返，檐隙持灯笑相领。","dynasty":"元代","title":"送且迎"}
{"author":"李孝光","content":"骑马出北关，去上鸡笼山。升高望城郭，其中多忧患。君看一丘上，长留桂树间。","dynasty":"元代","title":"登鸡笼山"}
{"author":"李孝光","content":"朝取鳣与鲔，暮取鲂与鱮。赋民无令困，革尽毛安处。我欲言之大将军家，将军不见省，奈何减民租。将军出乘大马，入乘高车。","dynasty":"元代","title":"桐江"}
{"author":"李孝光","content":"憎夜还闻蟋蟀吟，定知秋色上青林。坐看黄叶落四五，记得题诗入绿阴。","dynasty":"元代","title":"怀萨使君二首其一"}
{"author":"李孝光","content":"玄冬易萧瑟，积气但清寥。夜严方有觉，天静不成嚣。深坐愁如见，微闻去已遥。新晖留素魄，妍密属青腰。声虚如拂竹，花重想封条。高居尔最乐，难拔俗人标。","dynasty":"元代","title":"听雪为赵本初作"}
{"author":"李孝光","content":"朝登石头戍，暮还建业城。野花满嘉树，芳草亦复生。日夕城郭暗，仰见天星明。登高地势壮，谁谓东南倾。","dynasty":"元代","title":"和天锡郎中城字韵"}
{"author":"李孝光","content":"春风随处作春晴，杨柳依依绿未成。昨夜池塘新雨足，蛙声刚乱读书声。","dynasty":"元代","title":"春风"}
{"author":"李孝光","content":"杳杳青枫江水暗，客星遗庙映江花。空闻使者来持节，犹有祠官祼聚沙。平日故人多礼数，终身高谊厌纷华。汉家九鼎如山重，霜露凄然在菼葭。","dynasty":"元代","title":"次达公晚过钓台韵"}
{"author":"李孝光","content":"千丝影里一梭金，织得閒愁满绿阴。花外不知春已去，绵蛮犹自语芳心。","dynasty":"元代","title":"老莺"}
{"author":"李孝光","content":"美人不可见，夕河在云端。金茎高露堕，玉井碧梧残。鸡鸣成天旦，虫语伤夜寒。同心疲梦寐，遥知行路难。","dynasty":"元代","title":"杂诗四首其四"}
{"author":"李孝光","content":"采莲复采莲，水深不得归。儿饥须母哺，当令阿谁饴？","dynasty":"元代","title":"采莲曲二首为其二"}
{"author":"李孝光","content":"雨洗天根云洞幽，黑蛟飞雹舞长湫。只应壮士思酣战，组练相衔夜不收。","dynasty":"元代","title":"箫台八景其三双瀑飞泉"}
{"author":"李孝光","content":"花压双溪，月满千门，气象峥嵘。□乡村父老，踏歌旧曲，闾阎小子，弦诵新声。鸡犬无惊，桑麻如画，酷似驱车过武城。谁为此，事鲁人姬姓，公旦云仍。欲知政理功成。吾父母、斯民只至诚。太夫人九十，板与春暖，公年六十，彩袖风轻。富贵康宁，天公赋予，老去功名照汗青。祈公处，□人间霖雨，天上文星。","dynasty":"元代","title":"沁园春·花压双溪"}
{"author":"李孝光","content":"翠袖临风一怅然，雨馀草木亦娟娟。东头夜半明月出，照见蛟龙石上眠。","dynasty":"元代","title":"题竹"}
{"author":"李孝光","content":"江上杨柳又青青，双橹复作鹅鹳鸣。中流击楫渡江去，夜半啼鸡非恶声。","dynasty":"元代","title":"次萨天锡韵"}
{"author":"李孝光","content":"令人作恶惟离别，今日江头送客还。赢得秋风斜照里，倚篷满意看青山。","dynasty":"元代","title":"送宋武官尉安康之桐城"}
{"author":"李孝光","content":"国手功名满世间，几多奇思上眉端。人心险处千机变，局面危时一著安。陈入乌江迷项羽，势穷赤壁走曹瞒。近来黑白无分晓，输与樵翁冷眼看。","dynasty":"元代","title":"棋"}
{"author":"李孝光","content":"城上乌啼欲闭门，萧萧风雨又黄昏。无端画角连云起，铁铸梅花亦断魂。","dynasty":"元代","title":"寄达兼善"}
{"author":"李孝光","content":"人言万壑争流胜，故作雨中藤一枝。枫树朝来青鼠出，竹根日暮白鹇飞。要看云起水穷处，正在峰回路转时。莫道白鸥机事少，只今野老亦忘机。","dynasty":"元代","title":"同吴明之在灵峰作"}
{"author":"李孝光","content":"春风起天际，游子若为情。多病仍羁旅，令人白发生。山连三楚壮，地入九江平。匡济宁无术，栖迟敢自名。","dynasty":"元代","title":"匡济"}
{"author":"李孝光","content":"去及花时暖，归涂暑雨沾。树凉人憩午，江热马行盐。不畏黄金尽，祇愁白发添。君看双燕子，随意入人帘。","dynasty":"元代","title":"寄劳于彦明自吴归"}
{"author":"李孝光","content":"感慨留侯庙，曾闻客下邳。手扶仁义主，身是帝王师。兴汉功居最，存韩志可悲。如何劫高后，反使卯金卮。","dynasty":"元代","title":"题留侯庙"}
{"author":"李孝光","content":"长忆浣花宅，醉君双玉瓶。春风吹白发，山雨隔青灯。卧病从无客，居閒欲似僧。何时溪上路，倚杖看鱼罾。","dynasty":"元代","title":"寄夏友伯"}
{"author":"李孝光","content":"系铗高歌里，丈夫轻别离。鸡鸣裹行橐，灯暗覆残棋。行矣复何适，嗟哉我所思。且归慰妻子，莫学五羊皮。","dynasty":"元代","title":"送张子约"}
{"author":"李孝光","content":"更觉秋岑碧，能寻胜日跻。树凉来鹳鹤，山断见虹霓。稚子行相问，幽人去不迷。雨馀天姥出，吾欲涉丹梯。","dynasty":"元代","title":"秋岑"}
{"author":"李孝光","content":"楼前万里月，窈窕碧峰孤。江上自浓淡，云间疑有无。行人穿乱树，落日界平芜。伫立有真意，阴阴鸟自呼。","dynasty":"元代","title":"远山"}
{"author":"李孝光","content":"青春足新雨，漪绿上鱼矶。积翠疑摇眼，拖蓝欲染衣。云行天影动，风飐日光微。伫立无人见，沙禽背艇飞。","dynasty":"元代","title":"绿水"}
{"author":"李孝光","content":"五马何时发，聊逢胜日留。天晴占鼓角，地湿谨衣裘。愿试匡时画，归余理钓舟。浮云浩今古，别地望神州。","dynasty":"元代","title":"五马呈昂夫大尹"}
{"author":"李孝光","content":"淮水清瀰瀰，好山多近村。市收僧乞米，舟舣客过门。灯火邻家夕，风沙泺水昏。卜居谙土俗，野老旧能言。","dynasty":"元代","title":"次天锡题畅曾伯幽居"}
{"author":"李孝光","content":"荣中富贵传，宾客尽能文。属世方櫜武，无人学解纷。剑成猿接木，围合鹿号群。官作清时好，长吟生白云。","dynasty":"元代","title":"冯秦卿藏书"}
{"author":"李孝光","content":"绵绵万里道，利涉有方舟。城郭通吴会，江源起益州。图经闻白帝，祠祭遇黄牛。他日浣花老，犹能作胜游。","dynasty":"元代","title":"送公子赵去疾二首其一"}
{"author":"李孝光","content":"辞吴向三楚，送远指秦川。高雁忧离罟，轻鸥不避船。天青微露下，江黑大星悬。郢曲长多怨，闻歌祇自怜。","dynasty":"元代","title":"送公子赵去疾二首其二"}
{"author":"李孝光","content":"西岑路滑不可上，我此曾支六尺藤。塔顶云凝明似鹤，松根石老瘦于僧。玉箫冉冉飞春县，画舸眈眈飐夜灯。闻有丹霞旧门户，欲参大意与谁升。","dynasty":"元代","title":"和蔡石云县尉"}
{"author":"李孝光","content":"水落山空百草乾，天公玉女耐高寒。松根云煖客吹笛，竹外月高谁倚门？岁晚王孙犹怨色，天寒公主欲归魂。北风端是春消息，吹得雪多花更繁。","dynasty":"元代","title":"贺梅"}
{"author":"李孝光","content":"霸主吞雄事莽然，空遗陈迹向千年。天寒笛起孤城里，日暮舟行积水边。万里飞鸿如识路，故园黄菊不胜妍。吴王台沼连衰草，惟有西山出断烟。","dynasty":"元代","title":"泊舟姑苏台下"}
{"author":"李孝光","content":"翠盖鸾旂殷绣墙，南公挥涕话先皇。鸿宫望气成龙虎，法驾吹箫引凤凰。今日画图看御幄，当时草木识天香。先生曾对明光殿，奏报新松似鹤长。","dynasty":"元代","title":"冶城飞龙亭诗卷"}
{"author":"李孝光","content":"淮南道士传鸿宝，眸子照人双电光。贯日白虹生玉气，出山青髓射天浆。去年蹋雪寻丹井，连日题诗满画廊。长忆青玄送客处，柳花无数绕衣裳。","dynasty":"元代","title":"送青玄观道士玉泉"}
{"author":"李孝光","content":"天绕龙宫日月低，六龙曾驻冶城西。祠光午夜入牛斗，玉气千年成虹霓。承恩已报紫旌节，奉使屡上黄金闺。神眷灵官守桂树，银榜碧镂自天题。","dynasty":"元代","title":"送陈玉林归集庆永寿宫"}
{"author":"李孝光","content":"子合谈经上石渠，更从文学住精庐。到家为觅言偃宅，弛担先藏笠泽书。日落青天犹过雁，雪消新水欲生鱼。传闻圣世求遗士，倘召君乘谒者车。","dynasty":"元代","title":"送仲亨文学精舍山长"}
{"author":"李孝光","content":"茶具酒壶从两童，入山慎莫作匆匆。雪消新水鸭头绿，沙暖小桃猩血红。吾意生人行乐耳，只今杯酒与君同。依依蓝玉亭前路，他日重来忆远公。","dynasty":"元代","title":"游双峰赠觉上人"}
{"author":"李孝光","content":"别离未是寻常事，要见丈夫儿女情。太傅中年犹作恶，阿蒙三日即知名。北风鸿雁天笼野，落日牛羊路绕城。我亦平生四方愿，先生未可办归耕。","dynasty":"元代","title":"代人送友"}
{"author":"李孝光","content":"蜀山有堂已改作，骑马出门西北行。日落牛羊散平楚，风高鸿雁过三城。山河已失金汤固，汗竹空遗带砺盟。骆驼坡头孔融墓，令人忆尔泪纵横。","dynasty":"元代","title":"登平山堂故址"}
{"author":"李孝光","content":"鸿雁南飞草木零，放歌重上草玄亭。坐深狂客俄吹帽，语久清童屡触屏。晏岁风多衣自短，空山月出酒初醒。江南客子归来得，漂泊何须影问形。","dynasty":"元代","title":"用前韵寄张尊师"}
{"author":"李孝光","content":"好閒还寻幽子庐，习静自与外人疏。牛羊半下日夕后，鸿雁大来宿雨初。黄菊未疏急酿酒，碧山可数聊停车。眼中之人美无度，十日不见九寄书。","dynasty":"元代","title":"次张伯雨韵寄徐闻远真士"}
{"author":"李孝光","content":"何日先生起九原，已将灵气返山川。论诗转觉庾陶近，佐主终惭稷契贤。拱木笙竽犹落日，荒丘翁仲只寒烟。当时故物青山在，说到英雄意惘然。","dynasty":"元代","title":"过□□□□□□"}
{"author":"李孝光","content":"缥缈新居一握天，好山将绿到楼前。烟霏入闼清谈麈，紫气薰人湿坐毡。未放白云分榻住，爱看青雨映帘悬。自怜华发江南客，也为登临忆仲宣。","dynasty":"元代","title":"鄱江寺拥翠楼"}
{"author":"李孝光","content":"登高怅望谢家墩，千古风流酒一尊。城郭已非空故国，英雄垂尽只游魂。天围建业山形断，日落淮南海气昏。未信浮云能蔽日，欲占北斗问乾坤。","dynasty":"元代","title":"登石头城二首其一"}
{"author":"李孝光","content":"石头遗堞满苍苔，前日英雄安在哉。芳草离离为谁绿？野花漠漠向人开。鼎湖云暗龙先去，建业城荒凤不来。二月江南梅未发，北风日夜涨黄埃。","dynasty":"元代","title":"登石头城二首其二"}
{"author":"李孝光","content":"红光瑞气起曚曈，元日尊罍对上公。转午东风生渤澥，指寅北斗直崆峒。天垂紫盖黄旌外，人在琼林玉树中。喜□承平新气象，三□合侍大明宫。","dynasty":"元代","title":"元日陪赵相国家宴"}
{"author":"李孝光","content":"西日杲杲马萧萧，君行不行手屡招。舟人夜语见月出，客子别愁须酒浇。霜天欲雨鸿雁去，秋风未落河汉摇。寄语扬州张仲举，月明何处闻吹箫。","dynasty":"元代","title":"送伯循御史天锡照磨至龙湾留别"}
{"author":"李孝光","content":"人言万壑争流胜，故作雨中藤一枝。枫树朝来青鼠出，竹根日暮白鹇飞。要看云起水穷处，正在峰回路转时。莫道白鸥机事少，只今野老亦忘机。","dynasty":"元代","title":"同吴明之在灵峰作"}
{"author":"李孝光","content":"竹杖棕鞋去去赊，一春红到杜鹃花。山椒雨暗蛇如树，石屋春深燕作家。老父行寻灵运屐，道人唤吃赵州茶。明朝尘土芙蓉路，犹忆山僧饭一麻。","dynasty":"元代","title":"次陈辅贤游雁山韵"}
{"author":"李孝光","content":"胎化有鸟今千年，俯啄璚枝饮醴泉。缟带长身通夜白，丹砂涂顶入秋圆。山空蕙帐客初去，月落竹房僧未眠。高气出尘如玉雪，长风万里趁飞仙。","dynasty":"元代","title":"鹤"}
{"author":"李孝光","content":"五年羁客留荆楚，今日江头把绣衣。鸿雁夜飞天气白，蛟龙昼蛰水妖微。弹冠终坐王阳起，敝褐何年季子归。一舸南游真胜事，幽期未与故人违。","dynasty":"元代","title":"发舟钱唐"}
{"author":"李孝光","content":"杳杳青枫江水暗，客星遗庙映江花。空闻使者来持节，犹有祠官祼聚沙。平日故人多礼数，终身高谊厌纷华。汉家九鼎如山重，霜露凄然在菼葭。","dynasty":"元代","title":"次达公晚过钓台韵"}
{"author":"李孝光","content":"畎亩平生足忧患，爱将短发照沧浪。意怜得见从渠白，却笑缘愁祇自长。秦羽终惭头有帻，冯唐未负老为郎。角巾小制聊容世，漫向春风舞欲狂。","dynasty":"元代","title":"为陈师复赋喜白发之什"}
{"author":"李孝光","content":"建业放舟下京口，候风三老正高眠。歌长且复忘羁旅，游远何如归力田。茅屋晨炊系牛犊，丛祠社祭落乌鸢。故乡风动浑相似，祇忆南溪蹋钓船。","dynasty":"元代","title":"避风龙潭五日登岸即事"}
{"author":"李孝光","content":"携手出门倍惆怅，北风吹丹枫树林。栅中鸡鸣天地醒，城头雁去江湖深。行人万里少归梦，烈士向来多苦心。东西相望道路远，一书会抵双南金。","dynasty":"元代","title":"送客"}
{"author":"李孝光","content":"东西湖水百花洲，行子归时雪已收。明月可能随客去，浮云自足使人愁。重来柳树应千尺，相见梅花隔数州。我亦高歌望吾子，春风好在仲宣楼。","dynasty":"元代","title":"送人还鄱阳"}
{"author":"李孝光","content":"凤凰高飞横四海，锦袍犹赋凤凰游。天随没鹘低淮树，江学巴蛇入楚流。勋业何如饮名酒，衣冠未省识神州。天涯芳草萋萋绿，王粲归来更倚楼。","dynasty":"元代","title":"同萨天锡饮凤皇台"}
{"author":"李孝光","content":"西州门外石头寺，共说英雄绿鬓凋。王气黄旗千岁尽，水声广乐六时朝。白鼯裘坏埋珠柙，玉燕钗飞坠藻翘。重到谢家携妓处，维舟寂寞听春潮。","dynasty":"元代","title":"次萨天锡登石头城"}
{"author":"李孝光","content":"离别还同箭离弦，题诗修竹记他年。芦人楚语时相问，估客巴歌也自传。遥望牵帆上南斗，正逢飞雁出青天。绵绵远道劳归梦，忽见梅花意惘然。","dynasty":"元代","title":"送国侍者"}
{"author":"李孝光","content":"锦衣树纛向秦川，有客将离独黯然。日食犹分丞相饼，传呼自愧孝廉船。春风过雁青天外，暮雨行人积水边。应到清湘闻欸乃，楚侬此曲至今传。","dynasty":"元代","title":"送鲁公还秦南"}
{"author":"李孝光","content":"旅食荆吴改岁年，春风远道思绵绵。青山故绕周瑜墓，明月犹窥亚父泉。楚县城荒馀画角，巢湖日落有归船。天涯芳草萋萋绿，想见登楼忆仲宣。","dynasty":"元代","title":"正月十四"}
{"author":"李孝光","content":"秋风吹汝鬓成丝，移病还家竟不疑。官是伯强曾补处，身如元亮已归时。青山老去浑相识，黄菊平生最受知。我亦相从上吴会，夕阳骑马看残碑。","dynasty":"元代","title":"送鄞县尹"}
{"author":"李孝光","content":"琅玕十亩映江渚，天籁沈沈欲下来。已见凤毛沾雨露，长疑龙气挟风雷。树团车盖春阴合，月射金银夜色开。中野白云如白石，不辞一日到千回。","dynasty":"元代","title":"题本觉寺空翠亭"}
{"author":"李孝光","content":"芜湖县南泊船夜，欲霜天色已苍苍。云山欲曙江流紫，洲渚初昏烧火黄。自笑头颅向华发，尚为羁旅适他乡。东船西舫无人语，可惜窗中明月光。","dynasty":"元代","title":"十六日宿芜湖县"}
{"author":"李孝光","content":"净洗烦冤六合新，清晨沙路绝轻尘。太山自古兴云雨，淫祀何劳走鬼神。淝水急流舟欲起，巢湖浮黛画初匀。客游甚忆鱼羹饭，归到江南及暮春。","dynasty":"元代","title":"喜雨次神字韵录呈达兼善"}
{"author":"李孝光","content":"西风蟋蟀共悲凉，病木飘残托腐肠。邻媪秋来借灯火，行人夜语怨参商。啼残红叶催霜雨，吟傍黄花饮露香。商榷秋风与秋月，腹中那有许雌黄。","dynasty":"元代","title":"和张颜乐秋夜闻蛩"}
{"author":"李孝光","content":"兴国年间路始开，前朝碑墨半苍苔。雁横宕月知秋到，僧踏湫云看瀑来。一岭未教灵运识，万松谁道了翁栽。此山曾共秋风约，说与山猿不用猜。","dynasty":"元代","title":"入雁荡山"}
{"author":"李孝光","content":"富贵风流拔等伦，百花低首拜芳尘。画栏绣幄围红玉，云锦霞裳蹋翠裀。天上有香能盖世，国中无色可为邻。名花也自难培植，合废天公万斛春。","dynasty":"元代","title":"牡丹"}
{"author":"李孝光","content":"北雁山中路诘曲，夕阳木杪见人家。笋舆穿树惊霜叶，桐杖敲云损土花。白雁秋高还荡顶，流萤月黑出檐牙。匆匆但得皮肤耳，出外逢人莫浪誇。","dynasty":"元代","title":"和人游雁山家字韵二首其一"}
{"author":"李孝光","content":"峡中钟磬十八寺，山腹茅茨三两家。雨后乱溪清似发，霜前病叶赤于花。悬厓万仞涂猩血，怪石千株插犬牙。牢绊芒鞋行一月，出山慎勿向人誇。","dynasty":"元代","title":"和人游雁山家字韵二首其二"}
{"author":"李孝光","content":"谡谡长松作人语，开门出听又千回。海潮欲上寒江动，瓦屋微鸣小雨来。不用吹笙随燕婉，如聆广乐上蓬莱。往年曾向三茅听，饷我丹砂满玉杯。","dynasty":"元代","title":"松风阁"}
{"author":"李孝光","content":"此去兰亭修褉后，平明驱马试征衣。海边山尽天无尽，花底春归人未归。一浦潮生鱼入市，千山月上鹤投扉。追游二十年前路，孤负东风赋《式微》。","dynasty":"元代","title":"送人游天台"}
{"author":"李孝光","content":"北风吹倒碧琅玕，金粟栖枝露未乾。翠气遥连仙掌晓，天香微堕玉壶寒。明蟾照影临丹阙，青女销香著画栏。可是天翁露消息，小春先得一枝看。","dynasty":"元代","title":"冬日见桂花"}
{"author":"李孝光","content":"好溪沙渚更停桡，来访仙人王子乔。稚子候门如有喜，故人索酒不须招。门含古树春先到，帘映青山雪未消。老子红颜如昔日，只添白发不相饶。","dynasty":"元代","title":"访王君济"}
{"author":"李孝光","content":"雨洒高城柳散丝，扁舟长忆送君时。前时书去惟凭客，今日诗成欲语谁？修竹娟娟当石净，归云故故入山迟。平生不解求人识，惭愧黄金铸子期。","dynasty":"元代","title":"寄同别峰"}
{"author":"李孝光","content":"国手功名满世间，几多奇思上眉端。人心险处千机变，局面危时一著安。陈入乌江迷项羽，势穷赤壁走曹瞒。近来黑白无分晓，输与樵翁冷眼看。","dynasty":"元代","title":"棋"}
{"author":"黄巢","content":"待到秋来九月八，我花开后百花杀。冲天香阵透长安，满城尽带黄金甲。","dynasty":"唐代","tags":"咏物，菊花，品格，抱负","title":"不第后赋菊"}
{"author":"黄巢","content":"飒飒西风满院栽，蕊寒香冷蝶难来。他年我若为青帝，报与桃花一处开。","dynasty":"唐代","tags":"咏物，菊花，抒怀，豪壮，猖狂","title":"题菊花"}
{"author":"黄巢","content":"记得当年草上飞，铁衣著尽著僧衣。天津桥上无人识，独倚栏干看落晖。","dynasty":"唐代","title":"自题像"}
{"author":"程垓","content":"情脉脉。半黄橙子和香擘。和香擘。分明记得，袖香熏窄。别来人远关山隔。见梅不忍和花摘。和花摘。有书无雁，寄谁归得。","dynasty":"宋代","tags":"怀人，思念","title":"忆秦娥·情脉脉"}
{"author":"程垓","content":"枕簟暑风消，帘幕秋风动。月到夜来愁处明，只照团衾凤。去意杳无凭，别语愁难送。一纸鱼笺枕底香，且做新来梦。","dynasty":"宋代","title":"卜算子"}
{"author":"程垓","content":"荷盖倾新绿，榴巾蹙旧红。水亭烟榭晚凉中。又是一钩新月、静方栊。丝藕清如雪，橱纱薄似空。好维今夜与谁同。唤取玉人来共、一帘风。","dynasty":"宋代","tags":"写景，月夜，抒情","title":"南歌子·荷盖倾新绿"}
{"author":"程垓","content":"独自上层楼，楼外青山远。望以斜阳欲尽时，不见西飞雁。独自下层楼，楼下蛩声怨。待到黄昏月上时，依旧柔肠断。","dynasty":"宋代","tags":"宋词三百首，婉约，登高，望远，怀念","title":"卜算子·独自上层楼"}
{"author":"程垓","content":"旧时心事，说着两眉羞。长记得、凭肩游。缃裙罗袜桃花岸，薄衫轻扇杏花楼。几番行，几番醉，几番留。也谁料、春风吹已断。又谁料、朝云飞亦散。天易老，恨难酬。蜂儿不解知人苦，燕儿不解说人愁。旧情怀，消不尽，几时休。","dynasty":"宋代","tags":"宋词精选，怀念，爱情，感伤","title":"最高楼·旧时心事"}
{"author":"程垓","content":"独木小舟烟雨湿。燕儿乱点春江碧。江上青山随意觅。人寂寂。落花芳草催寒食。昨夜青楼今日客。吹愁不得东风力。细拾残红书怨泣。流水急。不知那个传消息。","dynasty":"宋代","tags":"情人，分别，相思","title":"渔家傲·独木小舟烟雨湿"}
{"author":"程垓","content":"春犹浅，柳初芽，杏初花。杨柳杏花交影处，有人家。玉窗明暖烘霞。小屏上、水远山斜。昨夜酒多春睡重，莫惊他。","dynasty":"宋代","tags":"春天，写景","title":"愁倚阑·春犹浅"}
{"author":"程垓","content":"月挂霜林寒欲坠。正门外、催人起。奈离别如今真个是。欲住也、留无计。欲去也、来无计。马上离魂衣上泪。各自个、供憔悴。问江路梅花开也未？春到也、须频寄。人到也、须频寄。","dynasty":"宋代","tags":"宋词精选，婉约，离别，相思","title":"酷相思·月挂霜林寒欲坠"}
{"author":"程垓","content":"夜来风雨匆匆，故园定是花无几。愁多怨极，等闲孤负，一年芳意。柳困桃慵，杏青梅小，对人容易。算好春长在，好花长见，原只是、人憔悴。回首池南旧事，恨星星、不堪重记。如今但有，看花老眼，伤时清泪。不怕逢花瘦，只愁怕、老来风味。待繁红乱处，留云借月，也须拚醉。","dynasty":"宋代","tags":"追忆，思乡，伤怀，感慨","title":"水龙吟·夜来风雨匆匆"}
{"author":"程垓","content":"掩凄凉、黄昏庭院，角声何处呜咽。矮窗曲屋风灯冷，还是苦寒时节。凝伫切。念翠被熏笼，夜夜成虚设。倚阑愁绝。听凤竹声中，犀影帐外，簌簌酿寒轻雪。伤心处，却忆当年轻别。梅花满院初发。吹香弄蕊无人见，惟有暮云千叠。情未彻。又谁料而今，好梦分胡越。不堪重说。但记得当初，重门锁处，犹有夜深月。","dynasty":"宋代","tags":"追忆，伤怀，伤感，孤寂","title":"摸鱼儿·掩凄凉黄昏庭院"}
{"author":"程垓","content":"山尽两溪头。水合天浮。行人莫赋大江愁。且是芙蓉城下水，还送归舟。渔雁两悠悠。烟断云收。谁教此水却西流。载我相思千点泪，还与青楼。","dynasty":"宋代","title":"浪淘沙令"}
{"author":"程垓","content":"竹粉翻新箨，荷花拭靓妆。断云侵晚度横塘。小扇斜钗依约、傍牙床。蘸蜜分红荔，倾筒泻碧香。醉时风雨醒时凉。明月多情依旧、过西厢。","dynasty":"宋代","title":"望江南/忆江南其二"}
{"author":"程垓","content":"野水寻溪路，青山踏晚春。偶来相值却钟情。一树琼瑶洗尽、客衣襟。曲沼通诗梦，幽窗净俗尘。何时散发伴襜裙。后夜相思生怕、月愁人。","dynasty":"宋代","title":"南歌子其五"}
{"author":"程垓","content":"轻红短白东城路。忆得分襟处。柳丝无赖舞春柔。不系离人、只解系离愁。如今花谢春将老。柳下无人到。月明门外子规啼。唤得人愁、争似唤人归。","dynasty":"宋代","title":"虞美人"}
{"author":"程垓","content":"扶犁野老田东睡。插花山女田西醉。醉眼眩东西。看看桃满溪。耕桑山下足。纨绮人间俗。莫管旧东风。从教吹软红。","dynasty":"宋代","title":"菩萨蛮"}
{"author":"程垓","content":"疏枝半作窥窗老。又是一年春意早。风低小院得香迟，月傍女墙和影好。去年苦被离情恼。今日逢花休草草。后时花紫尽从他，且趁先春拚醉倒。","dynasty":"宋代","title":"木兰花"}
{"author":"程垓","content":"昨夜思量直到明。拂明心绪更愁人。风披露叶高低怨，冷雨寒烟各自轻。休赖酒，莫求神。为谁教尔许多情。如今早被思量损，好更当时做弄成。","dynasty":"宋代","title":"鹧鸪天"}
{"author":"程垓","content":"好思量。正秋风、半夜长。奈银缸一点。耿耿背西窗。衾又凉。枕又凉。露华凄凄月半床。照得人、真个断肠。窗前谁浸木犀黄。花也香。梦也香。","dynasty":"宋代","title":"入塞"}
{"author":"程垓","content":"粉霜拂拂凝香砌。酝酿梅花天气。月上小窗如水。冷浸人无寐。平生可惯闲憔悴。担负新愁不起。消遗夜长无计。只倚熏香睡。","dynasty":"宋代","title":"桃源忆故人"}
{"author":"程垓","content":"东风有意留人住。熏风无意催人去。去住两茫然。相逢成短缘。平生花柳笑。过后关心少。今日奈情何。为伊饶恨多。","dynasty":"宋代","title":"菩萨蛮"}
{"author":"程垓","content":"去年恰好双星节。鹊桥未渡人离别。不恨障云生。恨他真个行。天涯消息近。不见乘莺影。楼外鹧鸪声。几回和梦惊。","dynasty":"宋代","title":"菩萨蛮"}
{"author":"程垓","content":"浅寒带暝和烟下。轻阴挟雨随风洒。翠幕护重帘。篆香销半奁。平生风雨夜。怕近芭蕉下。今夕定愁多。萧萧声奈何。","dynasty":"宋代","title":"菩萨蛮"}
{"author":"程垓","content":"客窗曾剪灯花弄。谁教来去如春梦。冷落旧梅台。小桃相次开。人间春易老。只有山中好。闲却槿花篱。莫教溪外知。","dynasty":"宋代","title":"菩萨蛮"}
{"author":"程垓","content":"娟娟霜月又侵门。对黄昏。怯黄昏。愁把梅花，独自泛清尊。酒又难禁花又恼，漏声远，一更更，总断魂。断魂。断魂。不堪闻。被半温。香半温。睡也睡也，睡不稳、谁与温存。只有床前、红烛伴啼痕。一夜无眠连晓角，人瘦也，比梅花，瘦几分。","dynasty":"宋代","title":"摊破江城子/江城梅花引"}
{"author":"程垓","content":"双鬓乍绾横波溜。记当日、香心透。谁教容易逐鸡飞，输却春风先手。天公元也，管人憔悴，放出花枝瘦。几宵和月来相就。问何事、春山斗。只应深院锁婵娟，枉却娇花时候。何时为我，小梯横阁，试约黄昏后。","dynasty":"宋代","title":"孤雁儿/御街行"}
{"author":"程垓","content":"风阵阵。吹落杨花无定。酒病厌厌三月尽。花檀红自隐。新绿轩窗清润。月影又移墙影。手捻青梅无处问。一春长闷损。","dynasty":"宋代","title":"谒金门"}
{"author":"程垓","content":"浓睡醒。惊对一帘秋影。桐叶乍零风不定。半窗疏雨影。愁与年光不尽。老入星星双鬓。只拟上楼寻远信。雁遥烟水暝。","dynasty":"宋代","title":"谒金门"}
{"author":"程垓","content":"静院槐风绿涨，小窗梅雨黄垂。欲看春事留连处，惟有夜寒知。魂梦长闲消午醉，扫花共坐风凉。归来窗北有胡床。兴在羲皇以上。","dynasty":"宋代","title":"乌夜啼"}
{"author":"程垓","content":"青门深。海棠开尽春阴阴。春阴阴。万重云水，一寸归心。玉楼深锁烟消沈。知他何日同登临。同登临。待收红泪，细说如今。","dynasty":"宋代","title":"忆秦娥"}
{"author":"程垓","content":"山城桃李。催促春无几。日日为花须早起。犹□惜花无计。阿谁留得春风。长教绕绿围红。莫遣十分芳意，输他万点愁容。","dynasty":"宋代","title":"清平乐"}
{"author":"程垓","content":"秋香谁买。散入琉璃界。点缀小红全不碍。还却铅华余债。夜来月底相期。一枝未觉香迟。恰似青绫帐底，绛罗初试裙儿。","dynasty":"宋代","title":"清平乐（酬王静父红木犀词）"}
{"author":"程垓","content":"别梦记春前，春尽苦无归日。想见鹊声庭院，误几回消息。万重离恨万重山，无处说思忆。只有路傍双堠，也随人孤只。","dynasty":"宋代","title":"好事近（资中道上无双堠感怀作）"}
{"author":"程垓","content":"烟尽戍楼空，又是一帘佳月。何事山城留滞，负好花时节。烧灯翦彩没心情，应有翠娥说。欲借好风吹恨，奈乱云愁叠。","dynasty":"宋代","title":"好事近"}
{"author":"程垓","content":"急雨闹冰荷，销尽一襟烦暑。趁取晚凉幽会，近翠阴浓处。风梢危滴撼珠玑，洒面得新句。莫怪玉壶倾尽，待月明归去。","dynasty":"宋代","title":"好事近"}
{"author":"程垓","content":"梅雨收黄，暑风依旧闲庭院。露荷轻颤。只有香浮面。挂起西窗，月淡无人见。幽情远。随钗低扇。好个凉方便。","dynasty":"宋代","title":"点绛唇"}
{"author":"程垓","content":"白酒欺人易醉，黄花笑我多愁。一年只有秋光好，独自却悲秋。风急常吹梦去，月迟多为人留。半黄橙子和诗卷，空自伴床头。","dynasty":"宋代","title":"乌夜啼（醉枕不能寐）"}
{"author":"程垓","content":"绿外深深柳巷，红间曲曲花楼，一春想见贪游台，不道有人愁。三月东风易老，几宵明月难留。酴醿白尽窗前也，还肯醉来否。","dynasty":"宋代","title":"乌夜啼"}
{"author":"程垓","content":"东风冷落旧梅台。犹喜山花拂面开。绀色梁衣春意静，水沈熏骨晚风来。柔条不学丁香结，矮树仍参茉莉栽。安得方盆载幽植，道人随处作香材。","dynasty":"宋代","title":"瑞鹧鸪（瑞香）"}
{"author":"程垓","content":"门前杨柳绿成阴。翠坞笼香径自深。迟日暖熏芳草眼，好风轻撼落花心。无多春恨莺难语，最晚朝眠蝶易寻。惟有狂醒不相贷，酿成憔悴到如今。","dynasty":"宋代","title":"瑞鹧鸪（春日南园）"}
{"author":"程垓","content":"倩娇莺姹燕，说不尽、此时情。正小院春阑，芳园昼锁，人去花零。凭高试回望眼，奈遥山远水隔重云。谁遣风狂雨横，便教无计留春。谁知雁杳与鸿冥。自难寄丁宁。纵柳院颦深，桃门笑在，知属何人。衣篝几回忘了，奈残香、犹有旧时熏。空使风头卷絮，为他飘荡花城。","dynasty":"宋代","title":"木兰花慢"}
{"author":"程垓","content":"问东君、既解遣花开，不合放花飞。念春风枝上，一分花减，一半春归。忍见千红万翠，容易涨桃溪。花自随流水，无计追随。不忍凭高南望，记旧时行处，芳意菲菲。叹年来春减，花与故人非。总使、梁园赋在，奈长卿、老去亦何为。空搔首，乱云堆里，立尽斜晖。","dynasty":"宋代","title":"八声甘州"}
{"author":"程垓","content":"玉清冰样洁。几夜相思切。谁料浓云遮拥，同心带、甚时结。匆匆休惜别。还有来时节。记取江阴归路，须共踏、夜深月。","dynasty":"宋代","title":"霜天晓角"}
{"author":"程垓","content":"才合又轻离。心事多违。小窗灯影记亲移。可奈酒酣花困处，不省人归。山翠又如眉。肠断幽期。相思有梦阿谁知。莫遣重来风絮乱，不似当时。","dynasty":"宋代","title":"浪淘沙"}
{"author":"程垓","content":"老去懒寻花。独自生涯。几枝疏影浸窗纱。昨夜月来人不睡，看尽横斜。门外欲啼鸦。香意凌霞。从渠千树绕人家。世上一枝元也足，不要随他。","dynasty":"宋代","title":"浪淘沙"}
{"author":"程垓","content":"休赋惜春诗。留春住、说与人知。一年已负东风瘦，说愁说恨，数期数刻，只望归时。莫怪杜鹃啼。真个也、唤得人归。归来休恨花开了，梁间燕子，且教知道，人也双飞。","dynasty":"宋代","title":"摊破南乡子"}
{"author":"程垓","content":"坠红轻，浓绿润，深院又春晚。睡起厌厌，无语小妆懒。可堪三月风光，五更魂梦，又都被、杜鹃催攒。怎消遣。人道愁与春归，春归愁未断。闲倚银屏，羞怕泪痕满。断肠沈水重熏，瑶琴闲理，奈依旧、夜寒人远。","dynasty":"宋代","title":"祝英台（晚春）"}
{"author":"程垓","content":"轻红短白东城路。忆得分襟处。柳丝无赖舞春柔。不系离人只解、系离愁。如今花谢春将老。柳下无人到。月明门外子规啼。唤得人愁争似、唤人归。","dynasty":"宋代","title":"虞美人"}
{"author":"程垓","content":"对重阳。感重阳。身在西风天一方。年年人断肠。景凄凉。客凄凉。纵有黄花只异乡。晚云连梦长。","dynasty":"宋代","title":"长相思"}
{"author":"程垓","content":"酒孤斟。客孤吟。戏马台荒露草深。英雄何处寻。爱登临。莫登临。定是愁来关客心。暮天烟水沈。","dynasty":"宋代","title":"长相思"}
{"author":"程垓","content":"淡霭笼青琐，轻寒薄翠绡。有人憔翠带宽腰。又见东风、不忍见柔条。闷酒尊难寻，亲香篆易销。夜来溪雪已平桥。溪上梅魂凭仗、一相招。","dynasty":"宋代","title":"南歌子（杨光辅又寄示寻春）"}
{"author":"程垓","content":"梅坞飞香定，兰窗翠色齐。水边沙际又春归。领略东风、能有几人知。爱月眠须晚，寻花去未迟。谁家庭院更芳菲。费尽才情、休负一春诗。","dynasty":"宋代","title":"南歌子（早春）"}
{"author":"程垓","content":"野水寻溪路，青山踏晚春。偶来相值却钟情。一树琼瑶洗尽、客衣襟。曲沼通诗梦，幽窗净俗尘。何时散发伴袒裙。后夜相思生怕、月愁人。","dynasty":"宋代","title":"南歌子"}
{"author":"程垓","content":"柳弱眠初醒，梅残舞尚痴。春阴将冷傍帘帏。又是东风和恨、向人归。乐事灯前记，愁肠酒后知。老来无计遣芳时。只有闲情随分、品花枝。","dynasty":"宋代","title":"望秦川（早春感怀）"}
{"author":"程垓","content":"竹粉翻新箨，荷花拭靓妆。断云侵晚度横塘。小扇斜钗依约、傍牙床。蘸蜜分红荔，倾筒泻碧香。醉时风雨醒时凉。明月多情依旧、过西厢。","dynasty":"宋代","title":"望秦川"}
{"author":"程垓","content":"翠黛随妆浅，铢衣称体香。好风偏与十分凉。却扇含情独自、绕池塘。碧藕丝丝嫩，红榴叶叶双。牵丝摘叶为谁忙。情到厌厌拚醉、又何妨。","dynasty":"宋代","title":"望秦川"}
{"author":"程垓","content":"惨惨霜林冬欲尽。又是溪梅寒弄影。矮窗曲屋夜烧香，人已静。灯垂炉。点滴芭蕉和雨听。约个归期犹未定。一夜梦魂终不稳。知他勾得许多情，真个闷。无人问。说与画楼应不信。","dynasty":"宋代","title":"天仙子"}
{"author":"程垓","content":"山尽雨溪头。水合天浮。行人莫赋大江愁。且是芙蓉城下水，还送归舟。鱼雁两悠悠。烟断云收。谁教此水却西流。载我相思千点泪，还与青楼。","dynasty":"宋代","title":"浪淘沙"}
{"author":"程垓","content":"闻说海棠开尽了。怎生得、夜来一笑。颦绿枝头，落红点里，问有愁多少。小园闭门春悄悄。禁不得、瘦腰如袅。豆蔻浓时，酴醿香处，试把菱花照。","dynasty":"宋代","title":"雨中花令"}
{"author":"程垓","content":"卷地芳春都过了。花不语、对人含笑。花与人期，人怜花病，瘦似人多少。闻道重门深悄悄。愁不尽、露啼烟袅。断得相思，除非明月，不把花枝照。","dynasty":"宋代","title":"雨中花令"}
{"author":"程垓","content":"九月江南烟雨里。客枕凄凉，到晓浑无寐。起上小楼观海气。昏昏半约渔樵市。断雁西边家万里。料得秋来，笑我归无计。剑在床头书在几。未甘分付黄花泪。","dynasty":"宋代","title":"凤栖梧（客临安，连日愁霖，旅枕无寐，起作）"}
{"author":"程垓","content":"有客钱塘江上住。十日斋居，九日愁风雨。断送一春弹指去。荷花又绕南山渡。湖上幽寻君已许。消息不来，望得行云暮。芳草梦魂应记取。不成忘却池塘句。","dynasty":"宋代","title":"凤栖梧"}
{"author":"程垓","content":"门外飞花风约住。消息江南，已酿黄梅雨。蜀客望乡归不去。当时不合催南渡。忧国丹心曾独许。纵吐长虹，不奈斜阳暮。莫道春光难揽取。少陵辨得寻花句。","dynasty":"宋代","title":"凤栖梧"}
{"author":"程垓","content":"薄薄窗油清似镜。两面疏帘，四壁文书静。小篆焚香消日永。新来识得闲中性。人爱人嫌都莫问。絮自沾泥，不怕东风紧。只有诗狂消不尽。夜来题破窗花影。","dynasty":"宋代","title":"凤栖梧（南窗偶题）"}
{"author":"程垓","content":"九月重湖寒意早。目断黄云，冉冉连衰草。惨别临江愁满抱。酒尊时事都相恼。闻道吴天消息好。鸳鸯西池，咫尺君应到。若见故人相问劳。为言未分书舟老。","dynasty":"宋代","title":"凤栖梧（送子廉侄南下）"}
{"author":"程垓","content":"山无数，雨萧萧。路迢迢。不似芙蓉城下去，柳如腰。梦随春絮飘飘。知他在、第几朱桥。说与杜鹃休唤怕魂销。","dynasty":"宋代","title":"愁倚阑（三荣道上赋）"}
{"author":"程垓","content":"野店无人霜似水。清灯照影寒侵被。门外行人催客起。因个事。老来方有思家泪。寄问梅花开也未。爱花只有归来是。想见小乔歌舞地。浑含喜。天涯不念人憔悴。","dynasty":"宋代","title":"渔家傲（彭门道中早起）"}
{"author":"程垓","content":"溪光曲曲村，花影重重树。风物小桃源，春事还如许。情知送客来，又作寻芳去。可惜一春诗，总为闲愁赋。","dynasty":"宋代","title":"生查子"}
{"author":"程垓","content":"长记别郎时，月淡梅花影。梅影又横窗，不见江南信。无心换夕香，有分怜朝镜。不怕瘦棱棱，只怕梅开尽。","dynasty":"宋代","title":"生查子"}
{"author":"程垓","content":"萧萧梅雨断人行。门掩残春绿荫生。翠被寒灯枕自横。梦初惊。窗外啼鹃催五更。","dynasty":"宋代","title":"忆王孙"}
{"author":"程垓","content":"送我南来舟一叶，谁教催动鸣榔。高城不见水茫茫。云湾才几曲，折尽九回肠。买酒浇愁愁不尽，江烟也共凄凉。和天瘦了也何妨。只愁今夜雨，更做泪千行。","dynasty":"宋代","title":"临江仙（合江放舟）"}
{"author":"程垓","content":"浓绿锁窗闲院静，照人明月团团。夜长幽梦见伊难。瘦从香脸薄，愁到翠眉残。只道花时容易见，如今花尽春阑。画楼依旧五更寒。可怜红绣被，空记合时欢。","dynasty":"宋代","title":"临江仙"}
{"author":"程垓","content":"矮窗西畔翠荷香。人在小池塘。何事未拈棋局，却来闲倚胡床。金盆弄水，玉钗亸鬓，妆懒何妨。莫道困来不饮，今宵却恨天凉。","dynasty":"宋代","title":"朝中措"}
{"author":"程垓","content":"华筵饮散撤芳尊。人影乱纷纷。且约玉骢留住，细将团凤平分。一瓯看取，招回酒兴，爽彻诗魂。歌罢清风两腋，归来明月千门。","dynasty":"宋代","title":"朝中措（茶词）"}
{"author":"程垓","content":"片花飞后水东流。无计挽春留。香小谁栽杜若，梦回依旧扬州。破瓜年在，娇花艳冶，舞柳纤柔。莫道刘郎霜鬓，才情未放春休。","dynasty":"宋代","title":"朝中措"}
{"author":"程垓","content":"翠幕东风早。兰窗梦，又被莺声惊觉。起来空对，平阶弱絮，满庭芳草。厌厌未欣怀抱。记柳外、人家曾到。凭画阑、那更春好花好酒好人好。春好尚恐阑珊，花好又怕，飘零难保。直饶酒好□渑未抵意中人好。相逢尽拚醉倒。况人与、才情未老。又岂关、春去春来，花愁花恼。","dynasty":"宋代","title":"四代好"}
{"author":"程垓","content":"一春浑不见，那堪又是，花飞时节。忍对危栏数曲，暮云千叠。门外星星柳眼，看还似、当时风月。愁万结。凭谁为我，殷勤低说。不是惯却春心，奈新燕传情，旧莺饶舌。冷篆余香，莫放等闲消歇。纵使繁缃褪尽，犹有酴醿堪折。魂梦切。如今不奈，飞来蝴蝶。","dynasty":"宋代","title":"玉漏迟"}
{"author":"程垓","content":"桃花暖。杨花乱。可怜朱户春强半。长记忆。探芳日。笑凭郎肩，＿红偎碧。惜惜惜。春宵短。离肠断。泪痕长向东风满。凭青翼。问消息。花谢春归，几时来得。忆忆忆。","dynasty":"宋代","title":"折红英"}
{"author":"程垓","content":"爱春归，忧春去，为春忙。旋点检、雨障云妨。遮红护绿，翠帏罗幕任高张。海棠明月杏花天，更惜浓芳。唤莺吟，招蝶拍，迎柳舞，倩桃妆。尽唤起、万籁笙簧。一觞一咏，尽教陶写绣心肠。笑他人世漫嬉游，拥翠偎香。","dynasty":"宋代","title":"上平西（惜春）"}
{"author":"程垓","content":"空山子规叫，月破黄昏冷。帘幕风轻，绿暗红又尽。自从别后，粉销香腻，一春成病。那堪昼闲日永。恨难整。起来无语，绿萍破处池光净。闷理残妆，照花独自怜瘦影。睡来又怕，饮来越醉，醒来却闷。看谁似我孤令。","dynasty":"宋代","title":"瑶阶草"}
{"author":"程垓","content":"门掩垂杨，宝香度、翠帘重叠。春寒在，罗衣初试，素肌犹怯。薄霭笼花天欲暮，小风送角声初咽。但独褰、幽幌悄无言，伤初别。衣上雨，眉间月。滴不尽，颦空切。羡栖梁归燕，入帘双蝶。愁绪多於花絮乱，柔肠过丁香结。问甚时、重理锦囊书，从头说。","dynasty":"宋代","title":"满江红（忆别）"}
{"author":"程垓","content":"水远山明，秋容淡、不禁摇落。况正是、楼台高处，晚凉犹薄。月在衣裳风在袖，冰生枕簟香生幕。算四时、佳处是清秋，须行乐。东篱下，西窗角。寻旧菊，催新酌。笑广平何事，对秋萧索。摇叶声声深院宇，折荷寸寸闲池阁。待归来、闲把木犀花，重熏却。","dynasty":"宋代","title":"满江红"}
{"author":"程垓","content":"南月惊乌，西风破雁，又是秋满平湖。采莲人尽，寒色战菰蒲。旧信江南好景，一万里、轻觅莼鲈。谁知道，吴侬未识，蜀客已情孤。凭高，增怅望，湘云尽处，都是平芜。问故乡何日，重见吾庐。纵有荷纫芰制，终不似、菊短篱疏。归情远，三更雨梦，依旧绕庭梧。","dynasty":"宋代","title":"满庭芳（时在临安晚秋登临）"}
{"author":"程垓","content":"秋风秋雨，正黄昏、供断一窗愁绝。带减衣宽谁念我，难忍重城离别。转枕褰帷，挑灯整被，总是相思切。知他别后，负人多少风月。不是怨极愁浓，只愁重见了，相思难说。料得新来魂梦里，不管飞来蝴蝶。排闷人间，寄愁天上，终有归时节。如今无奈，乱云依旧千叠。","dynasty":"宋代","title":"念奴娇"}
{"author":"程垓","content":"断云低晚，轻烟带暝，风惊罗幕。数点梅花，香倚雪窗摇落。红炉对谑。正酒面、琼酥初削。云屏暖，不知门外，月寒风恶。迤逦慵云半掠。笑盈盈、闲弄宝筝弦索。暖极生春，已向横波先觉。花娇柳弱。渐倚醉、要人搂著。低告讠乇。早把被香熏却。","dynasty":"宋代","title":"雪狮儿"}
{"author":"程垓","content":"天与多才，不合更与，＿柳怜花情分，甚总为才情，恼人方寸。早是春残花褪。也不料、一春都成病。自失笑，因甚腰围半减，珠泪频＿。难省。也怨天、也自恨。怎免千般思忖。倩人说与，又却不忍。拚了一生愁闷。又只恐、愁多无人问。到这里，天也怜人，看他稳也不稳。","dynasty":"宋代","title":"闺怨无闷"}
{"author":"程垓","content":"在家不觉穷冬好。向客里、方知道。故园梅花正开时，记得清尊频倒。高烧红蜡，暖熏罗幌，一任花枝恼。如今客里伤怀抱。忍双鬓、随花老。小窗独自对黄昏，只有月华飞到。假饶真个，雁书频寄，何以归来早。","dynasty":"宋代","title":"孤雁儿"}
{"author":"程垓","content":"双鬓乍绾横波溜。记当日、香心透。谁教容易逐鸡飞，输却春风先手。天公元也，管人憔悴，放出花枝瘦。几宵和月来相就。问何事、春山斗。只应深院锁婵娟，枉却娇花时候。何时为我，小梯横阁，试约黄昏后。","dynasty":"宋代","title":"孤雁儿（有尼从人而复出者，戏用张子野事赋此）"}
{"author":"程垓","content":"伤春时候一凭阑。何况别离难。东风只解催人去，也不道、莺老花残。青笺未约，红绡忍泪，无计锁征鞍。宝钗瑶钿一时闲。此恨苦天慳。如今直恁抛人去，也不念、人瘦衣宽。归来忍见，重楼淡月，依旧五更寒。","dynasty":"宋代","title":"一丛花"}
{"author":"程垓","content":"老来风味，是事都无可。只爱小书舟，剩围着、琅玕几个。呼风约月，随分乐生涯，不羡富，不忧贫，不怕乌蟾堕。三杯径醉，转觉乾坤大。醉后百篇诗，尽从他、龙吟鹤和。升沈万事，还与本来天，青云上，白云间，一任安排我。","dynasty":"宋代","title":"蓦山溪"}
{"author":"程垓","content":"葺屋为舟，身便是、烟波钓客。况人间元似，泛家浮宅。秋晚雨声篷背稳，夜深月影窗棂白。□满船诗酒满船书，随意索。也不怕，云涛隔。也不怕，风帆侧。但独醒还睡，自歌还拍。卧后从教鳅鳝舞，醉来一任乾坤窄。恐有时、撑向大江头，占风色。","dynasty":"宋代","title":"满江红"}
{"author":"程垓","content":"不恨残花妥。不恨残春破。只恨流光，一年一度，又催新火。纵青天白日系长绳，也留春得么。花院重教锁。春事从教过。烧＿园林，尝梅台榭，有何不可。已安排、珍簟小胡床，待日长闲坐。","dynasty":"宋代","title":"小桃红"}
{"author":"程垓","content":"雨过凉生藕叶。晚庭消尽暑，浑无热。枕簟不胜香滑。争奈宝帐情生，金尊意惬。玉人何处梦蝶。思一见冰雪。须写个帖儿、丁宁说。试问道、肯来么，今夜小院无人，重楼有月。","dynasty":"宋代","title":"芭蕉雨"}
{"author":"程垓","content":"小小闲窗底。曲曲深屏里。一枕新凉，半床明月，留人欢意。奈梅花引里唤人行，苦随他无计。几点清觞泪。数曲乌丝纸。见少离多，心长分短，如何得是。到如今、留下许多愁，枉教人憔悴。","dynasty":"宋代","title":"红娘子"}
{"author":"程垓","content":"夏围初结。绿深深处红千叠。杜鹃过尽芳菲歇。只道无春，满意春犹惬。折来一点如猩血。透明冠子轻盈帖。芳心蹙破情忧切。不管花残，犹自拣双叶。","dynasty":"宋代","title":"醉落魄（赋石榴花）"}
{"author":"程垓","content":"旧日心期不易招。重来孤负，几个良宵。寻常不见尽相邀。见了知他，许大无聊。昨夜花插翠翘。影落清溪，应也魂消。假饶真个住山腰。那个金章，换得渔樵。","dynasty":"宋代","title":"一翦梅"}
{"author":"程垓","content":"春夜雨。催润柳塘花坞。小院深深门几许。画帘香一缕。独立晚庭凝伫。细把花枝闲数。燕子不来天欲暮。说愁无处所。","dynasty":"宋代","title":"谒金门"}
{"author":"程垓","content":"娟娟霜月又侵门。对黄昏。怯黄昏。愁把梅花，独自泛清尊。酒又难禁花又恼，漏声远，一更更，总断魂。断魂。断魂。不堪闻。被半温。香半温。睡也睡也，睡不稳、谁与温存。只有床前、红独伴啼痕。一夜无眠连晓角，人瘦也，比梅花，瘦几分。","dynasty":"宋代","title":"摊破江城子"}
{"author":"程垓","content":"杨柳拖烟漠漠，梨花浸月溶溶。吹香院落春还尽，憔悴立东风。只道芳时易见，谁知密约难通。芳园绕遍无人问，独自拾残红。","dynasty":"宋代","title":"乌夜啼"}
{"author":"程垓","content":"天淡一帘秋，明月几时来得。何事桂底香近，把清光邀勒。人间明晦总由天，何必问通塞。且为人如月好，醉莫分南北。","dynasty":"宋代","title":"好事近（待月不至）"}
{"author":"程垓","content":"宝林岩畔凌云路。记藉草、寻梅去。咏绿书红知几度。行云归后，碧云遮断，寂寞人何处。一声长笛江天暮。别后谁吟倚楼句。匀面照溪心已许。欲凭锦字，写人愁去，生怕梨花雨。","dynasty":"宋代","title":"青玉案（用贺方回韵）"}
{"author":"程垓","content":"疏疏整整。风急花无定。红烛照筵寒欲凝。时见筛帘玉影。夜深明月笼纱。醉归凉面香斜。犹有惜梅心在，满庭误作吹花。","dynasty":"宋代","title":"清平乐（咏雪）"}
{"author":"程垓","content":"晴日溪山春可数。水绕池塘，知有人家住。寻日寻花花不语。旧时春恨还如许。苦恨东风无意绪。只解催花，不解催人去。日晚荒烟迷古戍。断魂正在梅花浦。","dynasty":"宋代","title":"蝶恋花"}
{"author":"程垓","content":"山头翠树调莺舌。山腰野菜飞黄蝶。来为等闲休。去成多少愁。小庭花木改。犹有啼痕在。别后不曾看。怕花和泪残。","dynasty":"宋代","title":"菩萨蛮（正月三日西山即事）"}
{"author":"程垓","content":"角声吹月，风声落枕，梦与柔肠俱断。谁教当日太情浓，扬不下、新愁一段。黄花开了，梅花开未，曾约那时相见。莫教容易负幽期，怕真个、孤他泪眼。","dynasty":"宋代","title":"鹊桥仙（秋日寄怀）"}
{"author":"程垓","content":"花拥鸳房。记驼肩髻小，约鬓眉长。轻身翻燕舞，低语转莺簧。相见处，便难忘。肯亲度瑶觞。向夜阑，歌翻郢曲，带换韩香。别来音信难将。似云收楚峡，雨散巫阳。相逢情有在，不语意难量。些个事，断人肠。怎禁得恓惶。待与伊、移根换叶，试又何妨。","dynasty":"宋代","title":"意难忘"}
{"author":"程垓","content":"雨燕翻新幕，风鹃绕旧枝。画堂春尽日迟迟。又是一番平绿、涨西池。病起尊难尽，腰宽带易垂。不堪村落子规啼。问道行人一去、几时归。","dynasty":"宋代","title":"南歌子"}
{"author":"程垓","content":"睡起情无著。晓雨尽，春寒弱。酒盏飘零，几日顿疏行乐。试数花枝，问此情何若。为谁开，为谁落。正愁却。不是花情薄。花元笑人萧索。旧观千红，至今冷梦难讠乇。燕麦春风，更几人惊觉。对花羞，为花恶。","dynasty":"宋代","title":"碧牡丹"}
{"author":"程垓","content":"金鸭懒熏香，向晚来春酲，一枕无绪。浓绿涨瑶窗，东风外、吹尽乱红飞絮。无言伫立，断肠惟有流莺语。碧云欲暮，空惆怅，韶华一时虚度。追思旧日心情，记题叶西楼，吹花南浦。老去觉欢疏，伤春恨，都付断云残雨。黄昏院落，问谁犹在凭阑处。可堪杜宇，空只解声声，催他春去。","dynasty":"宋代","title":"南浦"}
{"author":"程垓","content":"锦字亲裁，泪巾偷＿，细说旧时。记笑桃门巷，妆窥宝靥，弄花庭前，香湿罗衣。几度相随游冶去，任月细风尖犹未归。多少事，有垂杨眼见，红烛心知。如今事都过也，但赢得、双鬓成丝。叹半妆红豆，相思有分，两分青镜，重合难期。惆怅一春飞絮，梦悠扬教人分付谁。销魂处，又梨花雨暗，半掩重扉。","dynasty":"宋代","title":"洞庭春色"}
{"author":"程垓","content":"小会幽欢整及时。花也相宜。人也相宜。宝香未断烛光低。莫厌杯迟。莫恨欢迟。夜渐深深漏渐稀。风已侵衣。露已沾衣。一杯重劝莫相违。何似休归。何自同归。","dynasty":"宋代","title":"一翦梅"}
{"author":"程垓","content":"一枝烟雨瘦东墙。真个断人肠。不为天寒日暮，谁怜水远山长。相思月底，相思竹外，犹自禁当。只恐玉楼贪梦，输他一夜清香。","dynasty":"宋代","title":"眼儿媚（陆校：按此调亦系朝中措，作眼儿媚误）"}
{"author":"程垓","content":"几日诉离尊。歌尽阳关不忍分。此度天涯真个去，销魂。相送黄花落叶村。斜日又黄昏。萧寺无人半掩门。今夜粉香明月泪，休论。只要罗巾记旧痕。","dynasty":"宋代","title":"南乡子"}
{"author":"程垓","content":"风入藕花翻动。夜气与香俱纵。月又带风来，凉意一襟谁共。情重。情重。可惜短宵无梦。","dynasty":"宋代","title":"如梦令"}
{"author":"程垓","content":"暑庭消尽风鸣树。树鸣风尽消庭暑。横枕一声莺。莺声一枕横。扇纨低粉面。面粉低纨扇。凉月淡侵床。床侵淡月凉。","dynasty":"宋代","title":"菩萨蛮（回文）"}
{"author":"程垓","content":"晓烟笼日浮山翠。春风著水回川媚。远近碧重重。人家山色中。野花香自度。似识幽人处。安得著三间。与山终日闲。","dynasty":"宋代","title":"菩萨蛮"}
{"author":"程垓","content":"葺屋为舟，身便是、烟波钓客。况人间元似，泛家浮宅。秋晚雨声篷背稳，夜深月影窗棂白。□满船诗酒满船书，随意索。也不怕，云涛隔。也不怕，风帆侧。但独醒还睡，自歌还拍。卧后从教鳅鳝舞，醉来一任乾坤窄。恐有时、撑向大江头，占风色。","dynasty":"宋代","title":"满江红·葺屋为舟"}
{"author":"程垓","content":"日下船篷人未起。一个燕儿，说尽伤春意。江上残花能有几。风催雨促成容易。湖海客心千万里。著力东风，推得人行未。相次桃花三月水。菱歌谁伴西湖醉。","dynasty":"宋代","title":"蝶恋花"}
{"author":"程垓","content":"风敲窗。雨敲窗。窗外芭蕉云作幢。声声愁对床。剔银缸。点银缸。梦采芙蓉隔一江。几时蝴蝶双。","dynasty":"宋代","title":"长相思"}
{"author":"程垓","content":"满路梅英飞雪粉。临水人家，先得春光嫩。楼底杏花楼外影。墙东柳线墙西恨。撷翠揉红何处问。暖入眉峰，已作伤春困。归路月痕弯一寸。芳心只为东风损。","dynasty":"宋代","title":"蝶恋花"}
{"author":"程垓","content":"寒意勒花春未足。只有东风，不管春拘束。杨柳满城吹又绿。可人青眼还相属。小叶星星眠未熟。看尽行人，唱彻阳关曲。心事一春何计续。芳条未展眉先蹙。","dynasty":"宋代","title":"蝶恋花（春风一夕浩荡，晓来柳色一新）"}
{"author":"程垓","content":"晴带溪光春自媚。绕翠萦青，来约东风醉。云补断山疏复缀。雨回绿野清还丽。拄杖不妨舒客意。临水人家，问有花开未。江左风流今有几。逢春不要人憔悴。","dynasty":"宋代","title":"蝶恋花（自东江乘晴过＿颐渚园小饮）"}
{"author":"程垓","content":"翠幕成阴帘拂地。池馆无人，四面生凉意。荷气竹香俱细细。分明著莫清风袂。玉枕如冰笙似水。才亸横钗，早被莺呼起。今夜月明人未睡。只消三四分来醉。","dynasty":"宋代","title":"蝶恋花"}
{"author":"程垓","content":"小院秋光浓欲滴。独自钩帘，细数归鸿翼。鸿断天高无处觅。矮窗催暝蛩催织。凉月去人才数尺。短发萧骚，醉傍西风立。愁眼望天收不得。露华衣上三更湿。","dynasty":"宋代","title":"蝶恋花（月下有感）"}
{"author":"程垓","content":"晚凉时节。翠梧风定蝉声歇。有人睡起香浮颊。倚著阑干，笑拣青荷叶。如今往事愁难说。曲池依旧闲风月。田田翠盖香罗叠。留得露痕，都是泪珠结。","dynasty":"宋代","title":"醉落魄"}
{"author":"程垓","content":"双双相并。一点红边偏照映。玉翦云裁。不比浮花共蒂开。几回心曲。选胜摘来情自足。插向云鬟。要与仙郎比并看。","dynasty":"宋代","title":"减字木兰花"}
{"author":"程垓","content":"春悄悄。红到一枝先巧。酒入半腮微带卯。粉寒香未饱。芳意枝头偏闹。困尽蜂须莺爪。拟倩玉纤和露拗。情多愁易搅。","dynasty":"宋代","title":"谒金门（杏花）"}
{"author":"程垓","content":"花簇簇。触眼万条垂玉。小院春深窗锁绿。水沈风断续。明月又侵楼曲。羞向枕囊拘束。只待夜深清影足。醉来花底宿。","dynasty":"宋代","title":"谒金门（荼＿）"}
{"author":"程垓","content":"乌帽侧。行遍杏花春色。野意青青分陇麦。人家烟水隔。春事莫催行客。弹指青梅堪摘。醉倚暮天江拍拍。雨晴沙路白。","dynasty":"宋代","title":"谒金门（陪苏子重诸友饮东山）"}
{"author":"程垓","content":"花半湿。一霎晚云笼密。天气未佳风又急。小庭愁独立。酒病起来无力。懊恼篆烟锁碧。一饷春情无处觅。小屏山数尺。","dynasty":"宋代","title":"谒金门（病起）"}
{"author":"程垓","content":"罗衫乍试寒犹怯。妒花风雨连三月。灯冷闭门时。有愁谁得知。此情真个苦。只为当时语。莫道絮沾泥。絮飞魂亦飞。","dynasty":"宋代","title":"菩萨蛮"}
{"author":"程垓","content":"夜来花底莺饶舌。把人心事分明说。许大好因缘。只成容易传。春阑无好计。唯有归来是。从此玉台前。晓妆休太妍。","dynasty":"宋代","title":"菩萨蛮"}
{"author":"程垓","content":"小窗荫绿清无暑。篆香终日萦兰炷。冰簟涨寒涛。清风一枕高。有人团扇却。门掩庭花落。少待月侵床。教他魂梦凉。","dynasty":"宋代","title":"菩萨蛮"}
{"author":"程垓","content":"和风暖日西郊路。游人又踏青山去。何处碧云衫。映溪才两三。疏松分翠黛。故作羞春态。回首杏烟消。月明归渡桥。","dynasty":"宋代","title":"菩萨蛮"}
{"author":"程垓","content":"春回绿野烟光薄。低花矮柳田家乐。陇麦又青青。喧蜂闲趁人。野翁忘近远。怪识刘郎面。断却小桥溪。怕人溪外知。","dynasty":"宋代","title":"菩萨蛮"}
{"author":"程垓","content":"画桥拍拍春江绿。行人正在春江曲。花润接平川。有人花底眠。东风元自好。只怕催花老。安得万垂杨。系教春日长。","dynasty":"宋代","title":"菩萨蛮（访江东外家作）"}
{"author":"程垓","content":"平芜冉冉连云绿。斜阳衬雨明溪足。小鸭睡晴沙。翠烘三两花。春光闲婉娩。尽日无人见。试著小屏山。图归云际看。","dynasty":"宋代","title":"菩萨蛮"}
{"author":"程垓","content":"众绿初围夏荫，老红犹驻春妆。画帘燕子日偏长。静看新雏来往。□□□□□□，□□□□□□。□□□□□□□。□□□□□□。","dynasty":"宋代","title":"西江月"}
{"author":"程垓","content":"□□□□□□，□□□□□□。□□□□□□□。□□□□□□。汲井漫随兰炷，心情半怯罗衣。粉香消尽无人觑，只门外、子规啼。","dynasty":"宋代","title":"西江月"}
{"author":"程垓","content":"墙外雨肥梅子，阶前水绕荷花。阴阴庭户熏风满，水纹簟、怯菱芽。春尽难凭燕语，日长惟有蜂衙。沈香火冷珠帘暮，个人在、碧窗纱。","dynasty":"宋代","title":"乌夜啼"}
{"author":"程垓","content":"天女殷勤著意多。散花犹记病维摩。肯来丈室问云何。腰佩摘来烦玉笋，鬓香分处想秋波。不知真个有情么。","dynasty":"宋代","title":"浣溪沙（病中有以阑花相供者，戏书）"}
{"author":"程垓","content":"遥想当年出凤雏。王□风有未全疏。只今朱绂为谁纡。芳草池塘春梦后，粉香帘幕晓晴初。一簪华发要人梳。","dynasty":"宋代","title":"浣溪沙"}
{"author":"程垓","content":"翠葆扶疏傍药阑。乱红飘洒满书单。清明时节又看看。小雨勒成春尾恨，东风偏作夜来寒。琴心老尽不须弹。","dynasty":"宋代","title":"浣溪沙"}
{"author":"程垓","content":"薄日移影午暑空。一杯何事便潮红。扇纨挥尽却疏慵。早睡情怀冰枕外，夜来消息雨荷中。不须留烛眩房栊。","dynasty":"宋代","title":"浣溪沙"}
{"author":"程垓","content":"闲倚前荣小扇车。晚妆无力亸云鸦。凝情香落一庭花。笑挽清风归玉枕，懒随缺月傍窗纱。羞红两脸上娇霞。","dynasty":"宋代","title":"浣溪沙"}
{"author":"程垓","content":"木落江空又一秋。天寒几日不登楼。红绡帐里橙犹在，青琐窗深菊未收。新画阁，小书舟。篆烟熏得晚香留。只因贪伴开炉酒，恼得红儿一夜讴。","dynasty":"宋代","title":"鹧鸪天"}
{"author":"程垓","content":"泪湿芙蓉城上花。片飞何事苦参差。锁深不奈莺无语，巢稳争如燕有家。情未老，鬓先华。可怜各自淡生涯。桃花不解知人意，犹自沾泥也学他。","dynasty":"宋代","title":"鹧鸪天（寄少城）"}
{"author":"程垓","content":"门外莺寒杨柳。正减欢疏酒。春阴早是做人愁，更何况、花飞后。莫倚东风消瘦。有酴醿入手。尽偎香玉醉何妨，任花落、愁依旧。","dynasty":"宋代","title":"一落索"}
{"author":"程垓","content":"小小腰身相称。更著人心性。一声歌起绣帘阴，都遏住、行云影。闻道玉郎家近。被春风勾引。从今莫怪一东看，自压尽、人间韵。","dynasty":"宋代","title":"一落索（歌者索词，名之一东）"}
{"author":"程垓","content":"斗转参横一夜霜。玉律声中，又报新阳。起来无绪赋行藏。只喜人间，一线添长。帘幕垂垂月半廊。节物心情，都付椒觞。年华渐晚鬓毛苍。身外功名，休苦思量。","dynasty":"宋代","title":"一剪梅（冬至）"}
{"author":"程垓","content":"别时已有重来愿。谁料情多天不管。分明咫尺是青楼，抵死浓云遮得遍。寄声只倚西飞雁。雁落书回空是怨。领愁归去有谁知，水又茫茫山又断。","dynasty":"宋代","title":"木兰花（二江得书作）"}
{"author":"程垓","content":"兰帷夜色高，绣被春寒拥。何事玉楼人，屡踏杨花梦。分明相见陈，不道幽情重。乞个好因缘，莫待来生种。","dynasty":"宋代","title":"生查子（春日闺情）"}
{"author":"程垓","content":"旧日爱花心未了。紧消得、花时一笑。几日春寒，连宵雨闷，不道幽欢少。记得去年深院悄。□梁畔，一枝香袅。说与西楼，後来明月，莫把菱花照。","dynasty":"宋代","title":"雨中花令·旧日爱花心未了"}
{"author":"程垓","content":"龙团分罢觉芳滋。歌彻碧云词。翠袖且留纤玉，沈香载捧冰垍。一声清唱，半瓯轻啜，愁绪如丝。记取临汾馀味，图教归後相思。","dynasty":"宋代","title":"朝中措·龙团分罢觉芳滋"}
{"author":"程垓","content":"真游六六洞中仙。骑鹤下三天。休道日斜岁暮，行年方是韶华。相逢一笑，此心不动，须待明年。要得安排稳当，除非四十相连。","dynasty":"宋代","title":"朝中措·真游六六洞中仙"}
{"author":"程垓","content":"风催雨促。今番不似前欢足。早来最苦离情毒。唱我新词，掩著面儿哭。临行只怕人行远。殷勤更写多情曲。相逢已是腰如束。从此知他，还减几分玉。","dynasty":"宋代","title":"醉落魄/一斛珠"}
{"author":"程垓","content":"几日赏花天，月淡荼小。写尽相思唤不来，又是花飞了。春在怕愁多，春去怜欢少。一夜安排梦不成，月堕西窗晓。","dynasty":"宋代","title":"卜算子·几日赏花天"}
{"author":"程垓","content":"几夜锁窗揭。素蟾光似雪。恰恨照人欹枕，纱橱爽、簟纹滑。迤逦篆香裛。好坏谁共说。若是知人风味，来分取、半床月。","dynasty":"宋代","title":"霜天晓角·几夜锁窗揭"}
{"author":"程垓","content":"梅雨收黄，暑风依旧闲庭院。露荷轻颤。只有香浮面。挂起西窗，月淡无人见。幽情远。随钗低扇。好个凉方便。","dynasty":"宋代","title":"点绛唇·梅雨收黄"}
{"author":"程垓","content":"绿深红少。柳外横桥小。双燕不知幽梦好。惊起碧窗春晓。起来瞢?多时。玉台金镜慵移。多少春愁未说，却来闲数花枝。","dynasty":"宋代","title":"清平乐·绿深红少"}
{"author":"程垓","content":"竹粉翻新箨，荷花拭靓妆。断云侵晚度横塘。小扇斜钗依约、傍牙床。蘸蜜分红荔，倾筒泻碧香。醉时风雨醒时凉。明月多情依旧、过西厢。","dynasty":"宋代","title":"望秦川/南歌子"}
{"author":"程垓","content":"篷上雨，篷底有人愁。身在汉江东畔去，不知家在锦江头。烟水两悠悠。吾老矣，心事几时休。沈水熨香年似日，薄云垂帐夏如秋。安得小书舟。","dynasty":"宋代","title":"望江南/忆江南"}
{"author":"程垓","content":"野水寻溪路，青山踏晚春。偶来相值却钟情。一树琼瑶洗尽、客衣襟。曲沼通诗梦，幽窗净俗尘。何时散发伴袒裙。后夜相思生怕、月愁人。","dynasty":"宋代","title":"南歌子·野水寻溪路"}
{"author":"程垓","content":"轻红短白东城路。忆得分襟处。柳丝无赖舞春柔。不系离人、只解系离愁。如今花谢春将老。柳下无人到。月明门外子规啼。唤得人愁、争似唤人归。","dynasty":"宋代","title":"虞美人·轻红短白东城路"}
{"author":"程垓","content":"对重阳。感重阳。身在西风天一方。年年人断肠。景凄凉。客凄凉。纵有黄花只异乡。晚云连梦长。","dynasty":"宋代","title":"长相思·对重阳"}
{"author":"程垓","content":"画阁红炉屏四向。梅拥寒香，次第侵帷帐。烛影半低花影幌。修眉正在花枝傍。殢粉偎香羞一饷。未识春风，已觉春情荡。醉里不知霜月上。归来已踏梅花浪。","dynasty":"宋代","title":"蝶恋花·画阁红炉屏四向"}
{"author":"程垓","content":"楼角吹花烟月堕。的皪韶研，又向梅心破。钗上采旛看一个。赏心已觉春生坐。莫恨年华风雨过。人日嬉游，次第连灯火。翠幄高张金盏大。已拼醉袖随香亸。","dynasty":"宋代","title":"蝶恋花·楼角吹花烟月堕"}
{"author":"程垓","content":"小院菊残烟雨细。天气凄凉，恼得人憔悴。被暖橙香羞早起。玉钗一任慵云坠。楼上珠帘钩也未。数尺遥山，供尽伤高意。伫立不禁残酒味。绣罗依旧和香睡。","dynasty":"宋代","title":"蝶恋花·小院菊残烟雨细"}
{"author":"程垓","content":"春犹浅，柳初芽。杏初花。杨柳杏花交影处，有人家。玉窗明暖烘霞。小屏上、水远山斜。昨夜酒多春睡重，莫惊他。","dynasty":"宋代","title":"愁倚阑/春光好"}
{"author":"程垓","content":"静院槐风绿涨，小窗梅雨黄垂。欲看春事留连处，惟有夜寒知。魂梦长闲消午醉，扫花共坐风凉。归来窗北有胡床。兴在羲皇以上。","dynasty":"宋代","title":"乌夜啼·静院槐风绿涨"}
{"author":"程垓","content":"愁无语。黄昏庭院黄梅雨。黄梅雨。新愁一寸，旧愁千缕。杜鹃叫断空山苦。相思欲计人何许。一重云断，一重山阻。","dynasty":"宋代","title":"忆秦娥·愁无语"}
{"author":"程垓","content":"小小红泥院宇，深深翠色屏帷。簇定熏炉酥酒软，门外东风寒不知。恰疑三月时。钗影半欹绿子，歌声轻度红儿。醉里不愁更漏断，更要梅花看几枝。起来霜月低。","dynasty":"宋代","title":"破阵子·小小红泥院宇"}
{"author":"程垓","content":"旧时心事，说著两眉羞。长记得、凭肩游。缃裙罗袜桃花岸，薄衫轻扇杏花楼。几番行，几番醉，几番留。也谁料、春风吹已断。又谁料、朝云飞亦散。天易老，恨难酬。蜂儿不解知人苦，燕儿不解说人愁。旧情怀，消不尽，几时休。","dynasty":"宋代","title":"最高楼"}
{"author":"程垓","content":"金鸭懒薰香，向晚来春酲，一枕无绪。浓绿涨瑶窗，东风外、吹尽乱红飞絮。无言伫立，断肠惟有流莺语。碧云欲暮。空惆怅，韶华一时虚度。追思旧日心情，记题叶西楼，吹花南浦。老去觉欢疏，伤春恨，都付断云残雨。黄昏院落，问谁犹在凭栏处。可堪杜宇。空只解声声，催他春去。","dynasty":"宋代","title":"南浦"}
{"author":"程垓","content":"夜来风雨匆匆，故园定是花无几。愁多愁极，等闲孤负，一年芳意。柳困花慵，杏青梅小，对人容易。算好春长在，好花长见，元只是、人憔悴。回首池南旧事。恨星星、不堪重记。如今但有，看花老眼，伤时清泪。不怕逢花瘦，只愁怕、老来风味。待繁红乱处，留云借月，也须拼醉。","dynasty":"宋代","title":"水龙吟"}
{"author":"程垓","content":"双鬓乍绾横波溜。记当日、香心透。谁教容易逐鸡飞，输却春风先手。天公元也，管人憔悴，放出花枝瘦。几宵和月来相就。问何事、春山斗。祗应深院锁婵娟，枉却娇花时候。何时为我，小梯横阁，试约黄昏后。","dynasty":"宋代","title":"一丛花其二有尼从人而复出者，戏用张子野事赋此"}
{"author":"曹炯","content":"轻帆悬夕照，鲛客叩舷来。翠壑蛟龙窟，珠林鸟雀台。烟收吴嶂出，云断楚天开。便待冰轮上，临江一举杯。","dynasty":"清代","title":"舟次金山"}
{"author":"曹炯","content":"面水一亭在，临风绕芰荷。香消长日暑，色借醉颜酡。隔浦栖文鸟，方桥引素波。徘徊何限意，伫听采莲歌。","dynasty":"清代","title":"题爱莲亭"}
{"author":"曹炯","content":"九天天路路迢迢，阆苑奇葩尽吐苞。忆得看时忘日暮，归来新月挂松梢。朝来洞口饭青精，晚侍金仙宴玉京。忆得昨宵松下坐，月明星朗听吹笙。","dynasty":"清代","title":"游仙"}
{"author":"曹炯","content":"杨白花，春暮白如雪。飘荡逐东风，谁家怨离别。飞入深宫不见人，子规夜夜空啼血。","dynasty":"清代","title":"杨白花"}
{"author":"陈上庸","content":"亭高日夕阴，四望欲春深。古木花争发，青山鸟自吟。我来及明月，君正抚瑶琴。雅韵同谁赏，泠泠此际心。","dynasty":"明代","title":"过小云谷梅亭听岭飞霞先辈鼓琴"}
{"author":"陈上庸","content":"好月良宵能几何，衡门难得故人过。话逢子夜炎蒸去，事忆青山感慨多。酒可禁愁浑忘癖，诗能却病欲成魔。怡怀尚有留宾榻，满沼荷香鸟复歌。","dynasty":"明代","title":"初秋喜邝无傲过宿山斋"}
{"author":"陈上庸","content":"清迥凭湖侧，高轩枕水湄。望收青草阔，閒与白云期。落日凝寒雾，衰藤挂短枝。亭从天外赏，山许镜中窥。棹舫堤桥过，攀崖拥露跻。笛残知牧返，歌歇识渔疲。鸥尽忘机日，花多解语时。芄兰公子佩，秋水美人思。信有庾公酒，能无王粲词。下临虽不极，上出岂如斯。睇目神将远，濯缨吾在兹。","dynasty":"明代","title":"望湖楼"}
{"author":"冯如愚","content":"地灵人秀谁称首，文属君华武硬弓。","dynasty":"宋代","title":"句"}
{"author":"邓士锦","content":"到此诸峰尽，一峰峰上峰。僧房听落叶，客梦到孤松。天近星辰大，壑深烟雾封。我来参叩罢，正派是南宗。","dynasty":"清代","title":"登上封寺赠住持云庵"}
{"author":"邓士锦","content":"清绝琴尊地，苔衣绿正肥。才逢三月暮，又逐一帆归。入世无知己，谁人忆《采薇》。相思今夜发，红燕故飞飞。","dynasty":"清代","title":"客黎川留别涂儒上"}
{"author":"韩世忠","content":"冬看山林萧疏净，春来地润花浓。少年衰老与山同。世间争名利，富贵与贫穷。荣贵非干长生药，清闲是不死门风。劝君识取主人公。单方只一味，尽在不言中。","dynasty":"宋代","title":"临江山"}
{"author":"韩世忠","content":"人有几何般。富贵荣华总是闲。自古英雄都如梦，为官。宝玉妻男宿业缠。年迈已衰残。鬓发苍浪骨髓干。不道山林有好处，贪欢。只恐痴迷误了贤。","dynasty":"宋代","title":"南乡子"}
{"author":"韩世忠","content":"芒鞋行杖是生涯，老鬓今年玩物华。为爱云居松桧好，不须更看牡丹花。","dynasty":"宋代","title":"题云居壁"}
{"author":"韩世忠","content":"万顷琉璃到底清，寒光不动海门平。鉴开波面一天净，虹吸潮头万里声。吹断海风渔笛远，载归秋月落帆轻。芍陂曾上孤舟看，何以今朝双眼明。","dynasty":"宋代","title":"奉诏讨范汝为过宁德西陂访阮大成"}
{"author":"顾起佐","content":"杨梅酿丹液，荔枝流玉浆。晶丸与紫颗，信美均甘芳。翻思故乡味，难与分低昂。惟轮猩壳艳，一一豳朱房。乃知苏公语，未免多夸张。因兹远相访，吾兴良已狂。","dynasty":"清代","title":"食荔枝后作"}
{"author":"韩疁","content":"频听银签，重燃绛蜡，年华衮衮惊心。饯旧迎新，能消几刻光阴。老来可惯通宵饮，待不眠、还怕寒侵。掩清尊。多谢梅花，伴我微吟。邻娃已试春妆了，更蜂腰簇翠，燕股横金。勾引东风，也知芳思难禁。朱颜那有年年好，逞艳游、赢取如今。恣登临。残雪楼台，迟日园林。","dynasty":"宋代","tags":"春节，感慨，哲理","title":"高阳台·除夜"}
{"author":"韩疁","content":"莫上玉楼看。花雨斑斑。四垂罗幕护朝寒。燕子不知人去也，飞认阑干。回首几关山。后会应难。相逢祗有梦魂间，可奈梦随春漏短，不到江南。","dynasty":"宋代","tags":"宋词三百首，怀念","title":"浪淘沙·莫上玉楼看"}
{"author":"韩疁","content":"裙色草初青。鸭绿波轻。试花霏雨湿春晴。三十六梯人不到，独唤瑶筝。艇子忆逢迎。依旧多情。朱门只合锁娉婷。却逐彩鸾归去路，香陌春城。","dynasty":"宋代","title":"浪淘沙（丰乐楼）"}
{"author":"韩疁","content":"郎恩深。妾思深。祗为恩深便有今。回纹辜旧吟。云沉沉。水沉沉。一点坚如百炼金。郎应知妾心。","dynasty":"宋代","title":"长相思"}
{"author":"韩疁","content":"杜娘家。谢娘家。楼压官桥柳半遮。帘波漾彩霞。拾飞花。怨飞花。望断郎来日又斜。东风吹鬓鸦。","dynasty":"宋代","title":"长相思"}
{"author":"韩疁","content":"郎恩深。妾思深。祗为恩深便有今。回纹辜旧吟。云沉沉。水沉沉。一点坚如百炼金。郎应知妾心。","dynasty":"宋代","title":"长相思·郎恩深"}
{"author":"韩疁","content":"夜萧萧。梦萧萧。又趁杨花到谢桥。凤沈明月箫。来迢迢。枉把吟笺寄寂寥。飞鸿不受招。","dynasty":"宋代","title":"长相思·夜萧萧"}
{"author":"陆龟蒙","content":"素蘤多蒙别艳欺，此花真合在瑶池。(真合一作：端合)无情有恨何人觉？月晓风清欲堕时。","dynasty":"唐代","tags":"咏物，荷花，抒怀","title":"白莲"}
{"author":"陆龟蒙","content":"天问复招魂，无因彻帝阍。岂知千丽句，不敌一谗言。","dynasty":"唐代","tags":"怀古，写人，感慨","title":"离骚"}
{"author":"陆龟蒙","content":"春庭晓景别，清露花逦迤。黄蜂一过慵，夜夜栖香蕊。","dynasty":"唐代","tags":"春天，写景","title":"春晓"}
{"author":"陆龟蒙","content":"丈夫非无泪，不洒离别间。杖剑对尊酒，耻为游子颜。蝮蛇一螫手，壮士即解腕。所志在功名，离别何足叹。","dynasty":"唐代","tags":"离别，写人，议论","title":"别离"}
{"author":"陆龟蒙","content":"转缺霜轮上转迟，好风偏似送佳期。帘斜树隔情无限，烛暗香残坐不辞。最爱笙调闻北里，渐看星澹失南箕。何人为校清凉力，未似初圆欲午时。","dynasty":"唐代","title":"中秋待月"}
{"author":"陆龟蒙","content":"柳汀斜对野人窗，零落衰条傍晓江。正是霜风飘断处，寒鸥惊起一双双。","dynasty":"唐代","tags":"冬天，柳树","title":"冬柳"}
{"author":"陆龟蒙","content":"便风船尾香粳熟，细雨层头赤鲤跳。待得江餐闲望足，日斜方动木兰桡。村边紫豆花垂次，岸上红梨叶战初。莫怪烟中重回首，酒家青纻一行书。","dynasty":"唐代","title":"江南二首"}
{"author":"陆龟蒙","content":"静烟临碧树，残雪背晴楼。冷天侵极戍，寒月对行舟。","dynasty":"唐代","title":"回文"}
{"author":"陆龟蒙","content":"素蘤多蒙别艳欺，此花端合在瑶池。无情有恨何人觉？月晓风清欲堕时。","dynasty":"唐代","tags":"咏物，莲花","title":"和袭美木兰后池三咏·白莲"}
{"author":"陆龟蒙","content":"香径长洲尽棘丛，奢云艳雨只悲风。吴王事事须亡国，未必西施胜六宫。","dynasty":"唐代","tags":"咏史怀古","title":"吴宫怀古"}
{"author":"陆龟蒙","content":"莫唱艳歌凝翠黛，已通仙籍在金闺。他时若寄相思泪，红粉痕应伴紫泥。","dynasty":"唐代","title":"和醉中袭美先起次韵"}
{"author":"陆龟蒙","content":"阶下饥禽啄嫩苔，野人方倒病中杯。寒蔬卖却还沽吃，可有金貂换得来。","dynasty":"唐代","title":"再和次韵"}
{"author":"陆龟蒙","content":"万峰围绕一峰深，向此长修苦行心。自扫雪中归鹿迹，天明恐被猎人寻。","dynasty":"唐代","title":"头陀僧"}
{"author":"陆龟蒙","content":"青丝作筰桂为船，白兔捣药虾蟆丸。便浮天汉泊星渚，回首笑君承露盘。","dynasty":"唐代","title":"上云乐"}
{"author":"陆龟蒙","content":"玉林风露寂寥清，仙妃对月闲吹笙。新篁冷涩曲未尽，细拂云枝栖凤惊。","dynasty":"唐代","title":"上清"}
{"author":"陆龟蒙","content":"满目山川似势棋，况当秋雁正斜飞。金门若召羊玄保，赌取江东太守归。","dynasty":"唐代","title":"送棋客"}
{"author":"陆龟蒙","content":"霜实常闻秋半夜，天台天竺堕云岑。如何两地无人种，却是湘漓是桂林。","dynasty":"唐代","title":"和袭美天竺寺八月十五夜桂子"}
{"author":"陆龟蒙","content":"莲花峰下得佳名，云褐相兼上鹤翎。须是古坛秋霁后，静焚香炷礼寒星。","dynasty":"唐代","title":"华阳巾"}
{"author":"陆龟蒙","content":"决决春泉出洞霞，石坛封寄野人家。草堂尽日留僧坐，自向前溪摘茗芽。","dynasty":"唐代","title":"谢山泉"}
{"author":"陆龟蒙","content":"雪虬轻骏步如飞，一练腾光透月旗。应笑穆王抛万乘，踏风鞭露向瑶池。","dynasty":"唐代","title":"开元杂题七首。照夜白"}
{"author":"陆龟蒙","content":"月窟龙孙四百蹄，骄骧轻步应金鞞.曲终似要君王宠，回望红楼不敢嘶。","dynasty":"唐代","title":"开元杂题七首。舞马"}
{"author":"陆龟蒙","content":"拜象驯犀角抵豪，星丸霜剑出花高。六宫争近乘舆望，珠翠三千拥赭袍。","dynasty":"唐代","title":"开元杂题七首。杂伎"}
{"author":"陆龟蒙","content":"嫩红钩曲雪花攒，月殿栖时片影残。自说夜来春梦恶，学持金偈玉栏干。","dynasty":"唐代","title":"开元杂题七首。雪衣女"}
{"author":"陆龟蒙","content":"绣岭花残翠倚空，碧窗瑶砌旧行宫。闲乘小驷浓阴下，时举金鞭半袖风。","dynasty":"唐代","title":"开元杂题七首。绣岭宫"}
{"author":"陆龟蒙","content":"月午山空桂花落，华阳道士云衣薄。石坛香散步虚声，杉云清泠滴栖鹤。","dynasty":"唐代","title":"洞宫夕（一作华阳观）"}
{"author":"陆龟蒙","content":"万仞峰排千剑束，孤舟夜系峰头宿。蛮溪雪坏蜀江倾，滟滪朝来大如屋。","dynasty":"唐代","title":"峡客行"}
{"author":"陆龟蒙","content":"江边日晚潮烟上，树里鸦鸦桔槔响。无因得似灌园翁，十亩春蔬一藜杖。","dynasty":"唐代","title":"江边"}
{"author":"陆龟蒙","content":"枕映疏容晚向欹，秋烟脉脉雨微微。逆风障燕寻常事，不学人前当妓衣。","dynasty":"唐代","title":"帘"}
{"author":"陆龟蒙","content":"何代奇工碾玉英，细髯纤角尽雕成。烟乾雾悄君心苦，风雨长随一掷声。","dynasty":"唐代","title":"开元杂题七首。玉龙子"}
{"author":"陆龟蒙","content":"击霜寒玉乱丁丁，花底秋风拂坐生。王母闲看汉天子，满猗兰殿佩环声。","dynasty":"唐代","title":"方响"}
{"author":"陆龟蒙","content":"棹倚东林欲问禅，远公飞锡未应还。蒙庄弟子相看笑，何事空门亦有关。","dynasty":"唐代","title":"访僧不遇"}
{"author":"陆龟蒙","content":"晚天寒雨上滩时，他已扬舲我尚迟。自是樯低帆幅少，溪风终不两般吹。","dynasty":"唐代","title":"溪行"}
{"author":"陆龟蒙","content":"细桨轻船卖石归，酒痕狼藉遍苔衣。攻车战舰繁如织，不肯回头问是非。","dynasty":"唐代","title":"太湖叟"}
{"author":"陆龟蒙","content":"荆卿雄骨化为尘，燕市应无共饮人。能脱鹔鹴来换酒，五湖赊与一年春。","dynasty":"唐代","title":"答友人"}
{"author":"陆龟蒙","content":"酒信巧为缲病绪，花音长作嫁愁媒。也知愁病堪回避，争奈流莺唤起来。","dynasty":"唐代","title":"偶作"}
{"author":"陆龟蒙","content":"草没苔封叠翠斜，坠红千叶拥残霞。年年直为秋霖苦，滴陷青珉隐起花。","dynasty":"唐代","title":"连昌宫词二首。阶"}
{"author":"陆龟蒙","content":"山藓几重生草履，涧泉长自满铜瓶。时将如意敲眠虎，遣向林间坐听经。一夏不离苍岛上，秋来频话石城南。思归瀑布声前坐，却把松枝拂旧庵。","dynasty":"唐代","title":"山僧二首"}
{"author":"陆龟蒙","content":"霜骨云根惨淡愁，宿烟封著未全收。将归与说文通后，写得松江岸上秋。","dynasty":"唐代","title":"松石晓景图"}
{"author":"陆龟蒙","content":"小轮轻线妙无双，曾伴幽人酒一缸。洛客见诗如有问，辗烟冲雨过桐江。","dynasty":"唐代","title":"钓车"}
{"author":"陆龟蒙","content":"靖节高风不可攀，此巾犹坠冻醪间。偏宜雪夜山中戴，认取时情与醉颜。","dynasty":"唐代","title":"漉酒巾"}
{"author":"陆龟蒙","content":"魏武平生不好香，枫胶蕙炷洁宫房。可知遗令非前事，却有馀薰在绣囊。花飞蝶骇不愁人，水殿云廊别置春。晓日靓妆千骑女，白樱桃下紫纶巾。","dynasty":"唐代","title":"邺宫词二首"}
{"author":"陆龟蒙","content":"仙人左手把长箭，欲射日乌乌不栖。何事离情畏明发，一心唯恨汝南鸡。","dynasty":"唐代","title":"古别离"}
{"author":"陆龟蒙","content":"峨眉道士风骨峻，手把玉皇书一通。东游借得琴高鲤，骑入蓬莱清浅中。","dynasty":"唐代","title":"高道士"}
{"author":"陆龟蒙","content":"孔融不要留残脍，庾悦无端吝子鹅。香稻熟来秋菜嫩，伴僧餐了听云和。","dynasty":"唐代","title":"蔬食"}
{"author":"陆龟蒙","content":"缥梨花谢莺口吃，黄犊少年人未归。画扇红弦相掩映，独看斜月下帘衣。","dynasty":"唐代","title":"寄远"}
{"author":"陆龟蒙","content":"手关一室翠微里，日暮白云栖半间。白云朝出天际去，若比老僧犹未闲。","dynasty":"唐代","title":"山中僧"}
{"author":"陆龟蒙","content":"浓霜打叶落地声，南溪石泉细泠泠。洞宫寂寞人不去，坐见月生云母屏。","dynasty":"唐代","title":"洞宫秋夕"}
{"author":"陆龟蒙","content":"鹊衔龟顾妙无馀，不爱封侯爱石渠。应笑休文过万卷，至今谁道沈家书。","dynasty":"唐代","title":"戏题袭美书印囊"}
{"author":"陆龟蒙","content":"古堞烟埋宫井树，陈主吴姬堕泉处。舜没苍梧万里云，却不闻将二妃去。","dynasty":"唐代","title":"景阳宫井"}
{"author":"陆龟蒙","content":"雨映前山万絇丝，橹声冲破似鸣机。无端织得愁成段，堪作骚人酒病衣。","dynasty":"唐代","title":"溪思雨中"}
{"author":"陆龟蒙","content":"漏移寒箭丁丁急，月挂虚弓霭霭明。此夜离魂堪射断，更须江笛两三声。","dynasty":"唐代","title":"江城夜泊"}
{"author":"陆龟蒙","content":"草著愁烟似不春，晚莺哀怨问行人。须知一种埋香骨，犹胜昭君作虏尘。","dynasty":"唐代","title":"宫人斜"}
{"author":"陆龟蒙","content":"招灵阁上霓旌绝，柏梁台中珠翠稠。一身三十六宫夜，露滴玉盘青桂秋。","dynasty":"唐代","title":"汉宫词"}
{"author":"陆龟蒙","content":"且将丝wf系兰舟，醉下烟汀减去愁。江上有楼君莫上，落花随浪正东流。池上已看莺舌默，云间应即雁翰开。唯愁别后当风立，万树将秋入恨来。","dynasty":"唐代","title":"有别二首"}
{"author":"陆龟蒙","content":"月堕霜西竹井寒，辘轳丝冻下瓶难。幽人病久浑成渴，愁见龙书一鼎干。","dynasty":"唐代","title":"病中晓思"}
{"author":"陆龟蒙","content":"故人溪上有渔舟，竿倚风蘋夜不收。欲寄一函聊问讯，洪乔宁作置书邮。","dynasty":"唐代","title":"送友人之湖上"}
{"author":"陆龟蒙","content":"瘦胫高褰梵屟轻，野塘风劲锡环鸣。如何不向深山里，坐拥闲云过一生。","dynasty":"唐代","title":"寒日逢僧"}
{"author":"陆龟蒙","content":"一簟临窗薤叶秋，小帘风荡半离钩。魂清雨急梦难到，身在五湖波上头。","dynasty":"唐代","title":"新秋杂题六首。眠"}
{"author":"陆龟蒙","content":"寻人直到月坞北，觅鹤便过云峰西。只今犹有疏野调，但绕莓苔风雨畦。","dynasty":"唐代","title":"新秋杂题六首。行"}
{"author":"陆龟蒙","content":"橘下凝情香染巾，竹边留思露摇身。背烟垂首尽日立，忆得山中无事人。","dynasty":"唐代","title":"新秋杂题六首。倚"}
{"author":"陆龟蒙","content":"忆山摇膝石上晚，怀古掉头溪畔凉。有时得句一声发，惊起鹭鹚和夕阳。","dynasty":"唐代","title":"新秋杂题六首。吟"}
{"author":"陆龟蒙","content":"日午空斋带睡痕，水蔬山药荐盘飧。林乌信我无机事，长到而今下石盆。","dynasty":"唐代","title":"新秋杂题六首。食"}
{"author":"陆龟蒙","content":"偶避蝉声来隙地，忽随鸿影入辽天。闲僧不会寂寥意，道学西方人坐禅。","dynasty":"唐代","title":"新秋杂题六首。坐"}
{"author":"陆龟蒙","content":"杜若溪边手自移，旋抽烟剑碧参差。何时织得孤帆去，悬向秋风访所思。","dynasty":"唐代","title":"种蒲"}
{"author":"陆龟蒙","content":"蕙风杉露共泠泠，三峡寒泉漱玉清。君到南朝访遗事，柳家双锁旧知名。","dynasty":"唐代","title":"送琴客之建康"}
{"author":"陆龟蒙","content":"半波风雨半波晴，渔曲飘秋野调清。各样莲船逗村去，笠檐蓑袂有残声。","dynasty":"唐代","title":"晚渡"}
{"author":"陆龟蒙","content":"枯貌自同霜里木，馀生唯指佛前灯。少时写得坐禅影，今见问人何处僧。自有家山供衲线，不离溪曲取庵茅。旧曾闻说林中鸟，定后长来顶上巢。","dynasty":"唐代","title":"赠老僧二首"}
{"author":"陆龟蒙","content":"一夜寒声来梦里，平明著屐到声边。心期盛夏同过此，脱却荷衣石上眠。","dynasty":"唐代","title":"忆山泉"}
{"author":"陆龟蒙","content":"片帆竿外揖清风，石立云孤万古中。不是狂奴为故态，仲华争得黑头公。","dynasty":"唐代","title":"严光钓台"}
{"author":"陆龟蒙","content":"蓬颗何时与恨平，蜀江衣带蜀山轻。寻闻骑士枭黄祖，自是无人祭祢衡。","dynasty":"唐代","title":"读陈拾遗集"}
{"author":"陆龟蒙","content":"敬亭寒夜溪声里，同听先生讲太玄。上得云梯不回首，钓竿犹在五湖边。","dynasty":"唐代","title":"寄友人"}
{"author":"陆龟蒙","content":"波涛漱苦盘根浅，风雨飘多著叶迟。迥出孤烟残照里，鹭鹚相对立高枝。","dynasty":"唐代","title":"岛树"}
{"author":"陆龟蒙","content":"可怜烟刺是青螺，如到双林误礼多。更忆早秋登北固，海门苍翠出晴波。","dynasty":"唐代","title":"和袭美重玄寺双矮桧"}
{"author":"陆龟蒙","content":"南北风流旧不同，伧吴今日若相通。病来犹伴金杯满，欲得人呼小褚公。","dynasty":"唐代","title":"醉中戏赠袭美"}
{"author":"陆龟蒙","content":"仙客何时下鹤翎，方瞳如水脑华清。不过传达杨君梦，从许人间小兆听。","dynasty":"唐代","title":"文宴招润卿博士辞以道侣将至一绝寄之"}
{"author":"陆龟蒙","content":"遥知道侣谈玄次，又是文交丽事时。虽是寒轻云重日，也留花簟待徐摛。","dynasty":"唐代","title":"再招"}
{"author":"陆龟蒙","content":"曾向溪边泊暮云，至今犹忆浪花群。不知镂羽凝香雾，堪与鸳鸯觉后闻。","dynasty":"唐代","title":"玩金鸂鶒戏赠袭美"}
{"author":"陆龟蒙","content":"峰带楼台天外立，明河色近罘罳湿。松间石上定僧寒，半夜楢溪水声急。","dynasty":"唐代","title":"寄题天台国清寺齐梁体"}
{"author":"陆龟蒙","content":"紫茎芳艳照西风，只怕霜华掠断丛。争奈病夫难强饮，应须速自召车公。","dynasty":"唐代","title":"奉和谏议酬先辈霜菊"}
{"author":"陆龟蒙","content":"横截春流架断虹，凭栏犹思五噫风。今来未必非梁孟，却是无人断伯通。","dynasty":"唐代","title":"和袭美咏皋桥"}
{"author":"陆龟蒙","content":"酆都香稻字重思，遥想飞魂去未饥。争奈野鸦无数健，黄昏来占旧栖枝。","dynasty":"唐代","title":"和袭美悼鹤"}
{"author":"陆龟蒙","content":"柳疏桐下晚窗明，只有微风为折酲。唯欠白绡笼解散，洛生闲咏两三声。","dynasty":"唐代","title":"和袭美酒病偶作次韵"}
{"author":"陆龟蒙","content":"稚子书传白菊开，西成相滞未容回。月明阶下窗纱薄，多少清香透入来。","dynasty":"唐代","title":"忆白菊"}
{"author":"陆龟蒙","content":"醉韵飘飘不可亲，掉头吟侧华阳巾。如能跂脚南窗下，便是羲皇世上人。","dynasty":"唐代","title":"和同润卿寒夜访袭美各惜其志次韵"}
{"author":"陆龟蒙","content":"细雨轻觞玉漏终，上清词句落吟中。松斋一夜怀贞白，霜外空闻五粒风。","dynasty":"唐代","title":"和袭美寒夜文宴润卿有期不至"}
{"author":"陆龟蒙","content":"移得龙泓潋滟寒，月轮初下白云端。无人尽日澄心坐，倒影新篁一两竿。","dynasty":"唐代","title":"移石盆"}
{"author":"陆龟蒙","content":"曾看南朝画国娃，古萝衣上碎明霞。而今莫共金钱斗，买却春风是此花。","dynasty":"唐代","title":"石竹花咏"}
{"author":"陆龟蒙","content":"冻醪初漉嫩如春，轻蚁漂漂杂蕊尘。得伴方平同一醉，明朝应作蔡经身。","dynasty":"唐代","title":"和袭美友人许惠酒以诗征之"}
{"author":"陆龟蒙","content":"九流三藏一时倾，万轴光凌渤澥声。从此遗编东去后，却应荒外有诸生。","dynasty":"唐代","title":"闻圆载上人挟儒书洎释典归日本国，更作一绝以送"}
{"author":"陆龟蒙","content":"闲吟料得三更尽，始把孤灯背竹窗。一夜西风高浪起，不教归梦过寒江。","dynasty":"唐代","title":"闲吟"}
{"author":"陆龟蒙","content":"万古风烟满故都，清才搜括妙无馀。可中寄与芸香客，便是江南地里书。","dynasty":"唐代","title":"和袭美寄同年韦校书"}
{"author":"陆龟蒙","content":"桐下空阶叠绿钱，貂裘初绽拥高眠。小炉低幌还遮掩，酒滴灰香似去年。","dynasty":"唐代","title":"和袭美初冬偶作"}
{"author":"陆龟蒙","content":"酒痕衣上杂莓苔，犹忆红螺一两杯。正被绕篱荒菊笑，日斜还有白衣来。","dynasty":"唐代","title":"袭美醉中寄一壶并一绝，走笔次韵奉酬"}
{"author":"陆龟蒙","content":"树号相思枝拂地，鸟语提壶声满溪。云涯一里千万曲，直是渔翁行也迷。荒柳卧波浑似困，宿云遮坞未全痴。云情柳意萧萧会，若问诸馀总不知。每逢孤屿一倚楫，便欲狂歌同采薇。任是烟萝中待月，不妨欹枕扣舷归。","dynasty":"唐代","title":"和袭美虎丘寺西小溪闲泛三绝"}
{"author":"陆龟蒙","content":"苦吟清漏迢迢极，月过花西尚未眠。犹忆故山欹警枕，夜来呜咽似流泉。","dynasty":"唐代","title":"和袭美木兰院次韵"}
{"author":"陆龟蒙","content":"秾华自古不得久，况是倚春春已空。更被夜来风雨恶，满阶狼藉没多红。","dynasty":"唐代","title":"和袭美重题蔷薇"}
{"author":"陆龟蒙","content":"晓烟清露暗相和，浴雁浮鸥意绪多。却是陈王词赋错，枉将心事托微波。","dynasty":"唐代","title":"和袭美重题后池"}
{"author":"陆龟蒙","content":"细桨轻撶下白蘋，故城花谢绿阴新。岂无今日逃名士，试问南塘著屟人。","dynasty":"唐代","title":"和胥门闲泛"}
{"author":"陆龟蒙","content":"轩阴冉冉移斜日，寒韵泠泠入晚风。烟格月姿曾不改，至今犹似在山中。","dynasty":"唐代","title":"袭美初植松桂偶题"}
{"author":"陆龟蒙","content":"闻说融峰下，灵香似反魂。春来正堪采，试为劚云根。","dynasty":"唐代","title":"寄南岳客乞灵芜香"}
{"author":"陆龟蒙","content":"淮上能无雨，回头总是情。蒲帆浑未织，争得一欢成。","dynasty":"唐代","title":"山阳燕中郊乐录"}
{"author":"陆龟蒙","content":"相对莫辞贫，蓬蒿任塞门。无情是金玉，不报主人恩。","dynasty":"唐代","title":"有示"}
{"author":"陆龟蒙","content":"闻道阳都女，连娟耳细长。自非黄犊客，不得到云房。但服镮刚子，兼吟曲素词。须知臣汉客，还见布龙儿。神烛光华丽，灵祛羽翼生。已传餐玉粒，犹自买云英。","dynasty":"唐代","title":"怀仙三首"}
{"author":"陆龟蒙","content":"渐入新丰路，衰红映小桥。浑如七年病，初得一丸销。","dynasty":"唐代","title":"归路"}
{"author":"陆龟蒙","content":"妾住东湖下，郎居南浦边。闲临烟水望，认得采菱船。","dynasty":"唐代","title":"南塘曲"}
{"author":"陆龟蒙","content":"自古黄金贵，犹沽骏与才。近来簪珥重，无可上高台。平分从满箧，醉掷任成堆。恰莫持千万，明明买祸胎。","dynasty":"唐代","title":"黄金二首"}
{"author":"陆龟蒙","content":"桂冷微停素，峰干不遍岚。何谿背林处，犹覆定僧庵。","dynasty":"唐代","title":"残雪"}
{"author":"陆龟蒙","content":"古态日渐薄，新妆心更劳。城中皆一尺，非妾髻鬟高。","dynasty":"唐代","title":"古态"}
{"author":"陆龟蒙","content":"大堤春日暮，骢马解镂衢。请君留上客，容妾荐雕胡。","dynasty":"唐代","title":"大堤"}
{"author":"陆龟蒙","content":"北雁行行直，东流澹澹春。当时六朝客，还道帝乡人。","dynasty":"唐代","title":"金陵道"}
{"author":"陆龟蒙","content":"桐露珪初落，兰风佩欲衰。不知能赋客，何似枉刀儿。谁在嫖姚幕，能教霹雳车。至今思秃尾，无以代寒菹。未得同齑杵，何时减药囊。莫言天帝醉，秦暴不灵长。","dynasty":"唐代","title":"秋思三首"}
{"author":"陆龟蒙","content":"雨冷唯添暑，烟初不著春。数枝花颣小，愁杀扈芳人。","dynasty":"唐代","title":"早春"}
{"author":"陆龟蒙","content":"陵阳佳地昔年游，谢脁青山李白楼。唯有日斜溪上思，酒旗风影落春流。","dynasty":"唐代","tags":"山水，写景，怀旧","title":"怀宛陵旧游"}
{"author":"陆龟蒙","content":"渤澥声中涨小堤，官家知后海鸥知。蓬莱有路教人到，应亦年年税紫芝。","dynasty":"唐代","tags":"讽刺，揭露","title":"新沙"}
{"author":"陆龟蒙","content":"几年无事傍江湖，醉倒黄公旧酒垆。觉后不知明月上，满身花影倩人扶。","dynasty":"唐代","tags":"写景，月色，闲适","title":"和袭美春夕酒醒"}
{"author":"陆龟蒙","content":"丝竹发歌响，假器扬清音。不知歌谣妙，声势出口心。","dynasty":"唐代","tags":"乐府，音乐","title":"大子夜歌二首·其二"}
{"author":"陆龟蒙","content":"美人抱瑶瑟，哀怨弹别鹤。雌雄南北飞，一旦异栖托。谅非金石性，安得宛如昨。生为并蒂花，亦有先后落。秋林对斜日，光景自相薄。犹欲悟君心，朝朝佩兰若。","dynasty":"唐代","title":"美人"}
{"author":"陆龟蒙","content":"怨莺新语涩，双蝶斗飞高。作个名春恨，浮生百倍劳。","dynasty":"唐代","title":"春思"}
{"author":"陆龟蒙","content":"　　碑者，悲也。古者悬而窆，用木。后人书之以表其功德，因留之不忍去，碑之名由是而得。自秦汉以降，生而有功德政事者，亦碑之，而又易之以石，失其称矣。余之碑野庙也，非有政事功德可纪，直悲夫甿竭其力，以奉无名之土木而已矣！　　瓯越间好事鬼，山椒水滨多淫祀。其庙貌有雄而毅、黝而硕者，则曰将军；有温而愿、晰而少者，则曰某郎；有媪而尊严者，则曰姥；有妇而容艳者，则曰姑。其居处则敞之以庭堂，峻之以陛级。左右老木，攒植森拱，萝茑翳于上，鸱鸮室其间。车马徒隶，丛杂怪状。甿作之，甿怖之，走畏恐后。大者椎牛；次者击豕，小不下犬鸡鱼菽之荐。牲酒之奠，缺于家可也，缺于神不可也。不朝懈怠，祸亦随作，耄孺畜牧栗栗然。疾病死丧，甿不曰适丁其时耶！而自惑其生，悉归之于神。　　虽然，若以古言之，则戾；以今言之，则庶乎神之不足过也。何者？岂不以生能御大灾，捍大患，其死也则血良于生人。无名之土木不当与御灾捍患者为比，是戾于古也明矣。今之雄毅而硕者有之，温愿而少者有之，升阶级，坐堂筵，耳弦匏，口粱肉，载车马，拥徒隶者皆是也。解民之悬，清民之暍，未尝怵于胸中。民之当奉者，一日懈怠，则发悍吏，肆淫刑，驱之以就事，较神之祸福，孰为轻重哉？平居无事，指为贤良，一旦有大夫之忧，当报国之日，则佪挠脆怯，颠踬窜踣，乞为囚虏之不暇。此乃缨弁言语之土木尔，又何责其真土木耶？故曰：以今言之，则庶乎神之不足过也。　　既而为诗，以纪其末：土木其形，窃吾民之酒牲，固无以名；土木其智，窃吾君之禄位，如何可仪！禄位颀颀，酒牲甚微，神之享也，孰云其非！视吾之碑，知斯文之孔悲！","dynasty":"唐代","tags":"讽刺，小品文","title":"野庙碑"}
{"author":"陆龟蒙","content":"渡口和帆落，城边带角收。如何茂陵客，江上倚危楼。","dynasty":"唐代","title":"夕阳"}
{"author":"陆龟蒙","content":"春风等君意，亦解欺桃李。写得去时真，归来不相似。","dynasty":"唐代","title":"乐府杂咏六首。花成子"}
{"author":"陆龟蒙","content":"孤光照还没，转益伤离别。妾若是嫦娥，长圆不教缺。","dynasty":"唐代","title":"乐府杂咏六首。月成弦"}
{"author":"陆龟蒙","content":"前回边使至，闻道交河战。坐想鼓鞞声，寸心攒百箭。","dynasty":"唐代","title":"乐府杂咏六首。孤烛怨"}
{"author":"陆龟蒙","content":"嫁得金吾子，常闻轻薄名。君心如不重，妾腰徒自轻。","dynasty":"唐代","title":"乐府杂咏六首。金吾子"}
{"author":"陆龟蒙","content":"兰眼抬路斜，莺唇映花老。金龙倾漏尽，玉井敲冰早。","dynasty":"唐代","title":"子夜四时歌。夏"}
{"author":"陆龟蒙","content":"歌谣数百种，子夜最可怜。慷慨吐清音，明转出天然。丝竹发歌响，假器扬清音。不知歌谣妙，声势出口心。","dynasty":"唐代","title":"大子夜歌二首"}
{"author":"陆龟蒙","content":"镂碗传绿酒，雕炉薰紫烟。谁知苦寒调，共作白雪弦。恃爱如欲进，含羞出不前。朱口发艳歌，玉指弄娇弦。","dynasty":"唐代","title":"子夜警歌二首"}
{"author":"陆龟蒙","content":"十万全师出，遥知正忆君。一心如瑞麦，长作两岐分。破檗供朝爨，须怜是苦辛。晓天窥落宿，谁识独醒人。旦日思双屦，明时愿早谐。丹青传四渎，难写是秋怀。闻道更新帜，多应发旧旗。征衣无伴捣，独处自然悲。","dynasty":"唐代","title":"风人诗四首"}
{"author":"陆龟蒙","content":"洞庭波浪渺无津，日日征帆送远人。几度木兰舟上望，不知元是此花身。","dynasty":"唐代","title":"木兰堂（一作李商隐诗）"}
{"author":"陆龟蒙","content":"佳人芳树杂春蹊，花外烟濛月渐低。几度艳歌清欲转，流莺惊起不成栖。","dynasty":"唐代","title":"和袭美春夕陪崔谏议樱桃园宴"}
{"author":"陆龟蒙","content":"昔人谢塸埞，徒为妍词饰。岂如珪璧姿，又有烟岚色。光参筠席上，韵雅金罍侧。直使于阗君，从来未尝识。","dynasty":"唐代","title":"奉和袭美茶具十咏。茶瓯"}
{"author":"陆龟蒙","content":"讽赋轻八植，擅名方一枝。才高不满意，更自寒山移。宛宛别云态，苍苍出尘姿。烟归助华杪，雪点迎芳蕤。青条坐可结，白日如奔螭。谅无pk翦忧，即是萧森时。洛浦虽有荫，骚人聊自怡。终为济川楫，岂在论高卑。","dynasty":"唐代","title":"奉和袭美公斋四咏次韵。小桂"}
{"author":"陆龟蒙","content":"忽忆高僧坐夏堂，厌泉声闹笑云忙。山重海澹怀中印，月冷风微宿上方。病后书求嵩少药，定回衣染贝多香。何时更问逍遥义，五粒松阴半石床。","dynasty":"唐代","title":"奉和袭美夏景无事因怀章来二上人次韵其二"}
{"author":"陆龟蒙","content":"山横路若绝，转楫逢平川。川中水木幽，高下兼良田。沟塍堕微溜，桑柘含疏烟。处处倚蚕箔，家家下鱼筌。騃犊卧新fO，野禽争折莲。试招搔首翁，共语残阳边。今来九州内，未得皆恬然。贼阵始吉语，狂波又凶年。吾翁欲何道，守此常安眠。笑我掉头去，芦中闻刺船。余知隐地术，可以齐真仙。终当从之游，庶复全于天。","dynasty":"唐代","title":"奉和袭美太湖诗二十首。崦里"}
{"author":"陆龟蒙","content":"山连翠羽屏，草接烟华席。望尽南飞燕，佳人断信息。","dynasty":"唐代","title":"相和歌辞。子夜四时歌四首。春歌"}
{"author":"陆龟蒙","content":"朝为壮士歌，暮为壮士歌。壮士心独苦，傍人谓之何。古铁久不快，倚天无处磨。将来易水上，犹足生寒波。捷可抟飞狖，健能超橐驼。群儿被坚利，索手安冯河。惊飙扫长林，直木谢{木遀}科。严霜冻大泽，僵龙不如蛇。昔者天血碧，吾徒安叹嗟。","dynasty":"唐代","title":"杂讽九首其九"}
{"author":"陆龟蒙","content":"灵质贯轩昊，遐年越商周。自然失远裔，安得怨寡俦。我亦小国胤，易名惭见优。虽非放旷怀，雅奉逍遥游。携手桂枝下，属词山之幽。风雨一以过，林麓飒然秋。落日倚石壁，天寒登古丘。荒泉已无夕，败叶翳不流。乱翠缺月隐，衰红清露愁。览物性未逸，反为情所囚。异才偶绝境，佳藻穷冥搜。虚倾寂寞音，敢作杂佩酬。","dynasty":"唐代","title":"补沈恭子诗"}
{"author":"陆龟蒙","content":"但服镮刚子，兼吟曲素词。须知臣汉客，还见布龙儿。","dynasty":"唐代","title":"怀仙三首其二"}
{"author":"陆龟蒙","content":"浓霜打叶落地声，南溪石泉细泠泠。洞宫寂寞人不去，坐见月生云母屏。","dynasty":"唐代","title":"洞宫秋夕"}
{"author":"陆龟蒙","content":"所孕和气深，时抽玉苕短。轻烟渐结华，嫩蕊初成管。寻来青霭曙，欲去红云暖。秀色自难逢，倾筐不曾满。","dynasty":"唐代","title":"奉和袭美茶具十咏。茶笋"}
{"author":"陆龟蒙","content":"无多药圃近南荣，合有新苗次第生。稚子不知名品上，恐随春草斗输赢。","dynasty":"唐代","title":"自遣诗三十首其二十四"}
{"author":"陆龟蒙","content":"百尺江上起，东风吹酒香。行人落帆上，远树涵残阳。凝睇复凝睇，一觞还一觞。须知凭栏客，不醉难为肠。","dynasty":"唐代","title":"奉和袭美酒中十咏酒楼"}
{"author":"陆龟蒙","content":"一簟临窗薤叶秋，小帘风荡半离钩。魂清雨急梦难到，身在五湖波上头。","dynasty":"唐代","title":"新秋杂题六首。眠"}
{"author":"陆龟蒙","content":"妾住东湖下，郎居南浦边。闲临烟水望，认得采菱船。","dynasty":"唐代","title":"南塘曲"}
{"author":"陆龟蒙","content":"积雨晦皋圃，门前烟水平。蘋蘅增遥吹，枕席分馀清。村旆诧酒美，赊来满鋞程。未必减宣子，何羡谢公荣。借宅去人远，败墙连古城。愁鸱占枯枿，野鼠趋前楹。昨日云破损，晚林先觉晴。幽篁倚微照，碧粉含疏茎。蠹简有遗字，gs琴无泛声。蚕寒茧尚薄，燕喜雏新成。览物正摇思，得君初夏行。诚明复散诞，化匠安能争。海浪刷三岛，天风吹六英。洪崖领玉节，坐使虚音生。吾祖傲洛客，因言几为伧。末裔实渔者，敢怀干墨卿。唯思钓璜老，遂得持竿情。何须乞鹅炙，岂在斟羊羹。畦蔬与瓮醁，便可相携迎。蟠木几甚曲，笋皮冠且轻。闲心放羁靮，醉脚从欹倾。一径有馀远，一窗有馀明。秦皇苦不达，天下何足并。","dynasty":"唐代","title":"奉酬袭美先辈初夏见寄次韵"}
{"author":"陆龟蒙","content":"巫峡七百里，巫山十二重。年年自云雨，环佩竟谁逢。","dynasty":"唐代","title":"巫峡"}
{"author":"陆龟蒙","content":"薄如蝉翅背斜阳，不称春前赠罱郎。初觉顶寒生远吹，预忧头白透新霜。堪窥水槛澄波影，好拂花墙亚蕊香。知有芙蓉留自戴，欲峨烟雾访黄房。","dynasty":"唐代","title":"袭美以纱巾见惠继以雅音，因次韵酬谢"}
{"author":"陆龟蒙","content":"一片轻帆背夕阳，望三峰拜七真堂。天寒夜漱云牙净，雪坏晴梳石发香。自拂烟霞安笔格，独开封检试砂床。莫言洞府能招隐，会辗飙轮见玉皇。壶中行坐可携天，何况林间息万缘。组绶任垂三品石，佩环从落四公泉。丹台已运阴阳火，碧简须雕次第仙。想得雷平春色动，五芝烟甲又芊眠。良常应不动移文，金醴从酸亦自醺。桂父旧歌飞绛雪，桐孙新韵倚玄云。春临柳谷莺先觉，曙醮芜香鹤共闻。珍重双双玉条脱，尽凭三岛寄羊君。","dynasty":"唐代","title":"和袭美江南道中怀茅山广文南阳博士三首次韵"}
{"author":"陆龟蒙","content":"鱼戏莲叶间，参差隐叶扇。鸀鳿窥，潋滟无因见。鱼戏莲叶东，初霞射红尾。傍临谢山侧，恰值清风起。鱼戏莲叶西，盘盘舞波急。潜依曲岸凉，正对斜光入。鱼戏莲叶南，欹危午烟叠。光摇越鸟巢，影乱吴娃楫。鱼戏莲叶北，澄阳动微涟。回看帝子渚，稍背鄂君船。","dynasty":"唐代","title":"相和歌辞。江南曲"}
{"author":"陆龟蒙","content":"丝竹发歌响，假器扬清音。不知歌谣妙，声势出口心。","dynasty":"唐代","title":"相和歌辞其二"}
{"author":"陆龟蒙","content":"春尽之官直到秋，岭云深处凭泷楼。居人爱近沈珠浦，候吏多来拾翠洲。賨税尽应输紫贝，蛮童多学佩金钩。之君不恋南枝久，抛却经冬白罽裘。","dynasty":"唐代","title":"奉和袭美送李明府之任南海"}
{"author":"陆龟蒙","content":"朝烟涵楼台，晚雨染岛屿。渔童惊狂歌，艇子喜野语。山容堪停杯，柳影好隐暑。年华如飞鸿，斗酒幸且举。","dynasty":"唐代","title":"夏日闲居作四声诗寄袭美·平上声"}
{"author":"陆龟蒙","content":"江干古渡伤离情，断山零落春潮平。东风料峭客帆远，落叶夕阳天际明。战舸昔浮千骑去，钓舟今载一翁轻。可怜宋帝筹帷处，苍翠无烟草自生。","dynasty":"唐代","title":"京口"}
{"author":"陆龟蒙","content":"北雁行行直，东流澹澹春。当时六朝客，还道帝乡人。","dynasty":"唐代","title":"金陵道"}
{"author":"陆龟蒙","content":"月堕霜西竹井寒，辘轳丝冻下瓶难。幽人病久浑成渴，愁见龙书一鼎干。","dynasty":"唐代","title":"病中晓思"}
{"author":"陆龟蒙","content":"尝闻四书曰，经史子集焉。苟非天禄中，此事无由全。自从秦火来，历代逢迍邅。汉祖入关日，萧何为政年。尽力取图籍，遂持天下权。中兴熹平时，教化还相宣。立石刻五经，置于太学前。贼卓乱王室，君臣如转圜。洛阳且煨烬，载籍宜为烟。逮晋武革命，生民才息肩。惠怀亟寡昧，戎羯俄腥膻。已觉天地闭，竞为东南迁。日既不暇给，坟索何由专。尔后国脆弱，人多尚虚玄。任学者得谤，清言者为贤。直至沈范辈，始家藏简编。御府有不足，仍令就之传。梁元渚宫日，尽取如蚳蝝.兵威忽破碎，焚爇无遗篇。近者隋后主，搜罗势骈阗。宝函映玉轴，彩翠明霞鲜。伊唐受命初，载史声连延。砥柱不我助，惊波涌沦涟。遂令因去书，半在馀浮泉。贞观购亡逸，蓬瀛渐周旋。炅然东壁光，与月争流天。伟矣开元中，王道真平平。八万五千卷，一一皆涂铅。人间盛传写，海内奔穷研。目云西斋书，有过东皋田。吾闻徐氏子，奕世皆才贤。因知遗孙谋，不在黄金钱。插架几万轴，森森若戈鋋.风吹签牌声，满室铿锵然。佳哉鹿门子，好问如除t9.倏来参卿处，遂得参卿怜。开怀展橱簏，唯在性所便。素业已千仞，今为峻云巅。雄才旧百派，相近浮日川。君抱王佐图，纵步凌陶甄。他时若报德，谁在参卿先。","dynasty":"唐代","title":"奉和袭美二游诗。徐诗"}
{"author":"陆龟蒙","content":"蕙风杉露共泠泠，三峡寒泉漱玉清。君到南朝访遗事，柳家双锁旧知名。","dynasty":"唐代","title":"送琴客之建康"}
{"author":"陆龟蒙","content":"尽日临风坐，雄词妙略兼。共知时世薄，宁恨岁华淹。且把灵方试，休凭吉梦占。夜然烧汞火，朝炼洗金盐。有路求真隐，无媒举孝廉。自然成啸傲，不是学沉潜。水恨同心隔，霜愁两鬓沾。鹤屏怜掩扇，乌帽爱垂檐。雅调宜观乐，清才称典签。冠頫玄发少，书健紫毫尖。故疾因秋召，尘容畏日黔。壮图须行行，儒服谩襜襜.片石聊当枕，横烟欲代帘。蠹根延穴蚁，疏叶漏庭蟾。药鼎高低铸，云庵早晚苫。胡麻如重寄，从诮我无厌。","dynasty":"唐代","title":"秋日遣怀十六韵寄道侣"}
{"author":"陆龟蒙","content":"一艇轻撶看晓涛，接z5抛下漉春醪。相逢便倚蒹葭泊，更唱菱歌擘蟹螯。雨后沙虚古岸崩，鱼梁移入乱云层。归时月堕汀洲暗，认得妻儿结网灯。","dynasty":"唐代","title":"和袭美钓侣二章"}
{"author":"陆龟蒙","content":"昔闻庄叟迢迢梦，又道韩生苒苒飞。知有姓名聊寄问，更无言语抱斜晖。","dynasty":"唐代","title":"自遣诗三十首其十一"}
{"author":"陆龟蒙","content":"昔人性何诞，欲载无穷酒。波上任浮身，风来即开口。荒唐意难遂，沉湎名不朽。千古如比肩，问君能继不。","dynasty":"唐代","title":"添酒中六咏。酒船"}
{"author":"陆龟蒙","content":"水国不堪旱，斯民生甚微。直至葭菼少，敢言鱼蟹肥。我到荒村无食啖，对案又非梁谢览。况是干苗结子疏，归时只得藜羹糁。","dynasty":"唐代","title":"水国诗（以下杂体诗）"}
{"author":"陆龟蒙","content":"挟瑟为君抚，君嫌声太古。寥寥倚浪系，㗫㗫沈湘语。赖有秋风知，清泠吹玉柱。","dynasty":"唐代","title":"挟瑟"}
{"author":"陆龟蒙","content":"溪上持只轮，溪边指茅屋。闲乘风水便，敢议朱丹毂。高多倚衡惧，下有折轴速。曷若载逍遥，归来卧云族。","dynasty":"唐代","title":"渔具诗。钓车"}
{"author":"陆龟蒙","content":"江湖散人天骨奇，短发搔来蓬半垂。手提孤篁曳寒茧，口诵太古沧浪词。词云太古万万古，民性甚野无风期。夜栖止与禽兽杂，独自构架纵横枝。因而称曰有巢氏，民共敬贵如君师。当时只效乌鹊辈，岂是有意陈尊卑。无端后圣穿凿破，一派前导千流随。多方恼乱元气死，日使文字生奸欺。圣人事业转销耗，尚有渔者存熙熙。风波不独困一士，凡百器具皆能施。罛疏沪腐鲈鳜脱，止失检驭无谗疵。人间所谓好男子，我见妇女留须眉。奴颜婢膝真乞丐，反以正直为狂痴。所以头欲散，不散弁峨巍。所以腰欲散，不散珮陆离。行散任之适，坐散从倾欹；语散空谷应，笑散春云披；衣散单复便，食散酸咸宜；书散浑真草，酒散甘醇醨；屋散势斜直，树散行参差；客散忘簪屦，禽散虚笼池。物外一以散，中心散何疑？不共诸侯分邑里，不与天子专隍陴。静则守桑柘，乱则逃妻儿。金镳贝带未尝识，白刃杀我穷生为。或闻蕃将负恩泽，号令铁马如风驰。大君年小丞相少，当轴自请都旌旗。神锋悉出羽林仗，缋画日月蟠龙螭。太宗基业甚牢固，小丑背叛当歼夷。禁军近自肃宗置，抑遏辅国争雄雌。必然大段剪凶逆，须召劲勇持军麾。四方贼垒犹占地，死者暴骨生寒饥。归来辄拟荷锄笠，诟吏已责租钱迟。兴师十万一日费，不啻千金何以支。只今利口且箕敛，何暇俯首哀惸嫠。均荒补败岂无术，布在方册撑颓隵.冰霜襦袴易反掌。白面诸郎殊不知。江湖散人悲古道，悠悠幸寄羲皇傲。官家未议活苍生，拜赐江湖散人号。","dynasty":"唐代","title":"江湖散人歌"}
{"author":"陆龟蒙","content":"知名十小天，林屋当第九。题之为左神，理之以天后。魁堆辟邪辈，左右专备守。自非方瞳人，不敢窥洞口。唯君好奇士，复啸忘情友。致伞在风林，低冠入云窦。中深剧苔井，傍坎才药臼。石角忽支颐，藤根时束肘。初为大幽怖，渐见微明诱。屹若造灵封，森如达仙薮。尝闻白芝秀，状与琅花偶。又坐紫泉光，甘如酌天酒。何人能挹嚼，饵以代浆糗。却笑探五符，徒劳步双斗。真君不可见，焚盥空迟久。眷恋玉碣文，行行但回首。","dynasty":"唐代","title":"奉和袭美太湖诗二十首。入林屋洞"}
{"author":"陆龟蒙","content":"香径长洲尽棘丛，奢云艳雨只悲风。吴王事事须亡国，未必西施胜六宫。","dynasty":"唐代","tags":"咏史怀古","title":"吴宫怀古"}
{"author":"陆龟蒙","content":"绣岭花残翠倚空，碧窗瑶砌旧行宫。闲乘小驷浓阴下，时举金鞭半袖风。","dynasty":"唐代","title":"开元杂题七首。绣岭宫"}
{"author":"陆龟蒙","content":"素蘤多蒙别艳欺，此花真合在瑶池。(真合一作：端合)无情有恨何人觉？月晓风清欲堕时。","dynasty":"唐代","tags":"咏物，荷花，抒怀","title":"白莲"}
{"author":"陆龟蒙","content":"乘屐著来幽砌滑，石罂煎得远泉甘。草堂只待新秋景，天色微凉酒半酣。避暑最须从朴野，葛巾筠席更相当。归来又好乘凉钓，藤蔓阴阴著雨香。窗外晓帘还自卷，柏烟兰露思晴空。青箱有意终须续，断简遗编一半通。","dynasty":"唐代","title":"药名离合夏日即事三首"}
{"author":"陆龟蒙","content":"石脉青霭间，行行自幽绝。方愁山缭绕，更值云遮截。争推好林浪，共约归时节。不似名利途，相期覆车辙。","dynasty":"唐代","title":"樵人十咏。樵径"}
{"author":"陆龟蒙","content":"幽栖眠疏窗，豪居凭高楼。浮沤惊跳丸，寒声思重裘。床前垂文竿，巢边登轻舟。虽无东皋田，还生鱼乎忧。","dynasty":"唐代","title":"奉酬袭美苦雨四声重寄三十二句。平声"}
{"author":"陆龟蒙","content":"锦里多佳人，当垆自沽酒。高低过反坫，大小随圆瓿。数钱红烛下，涤器春江口。若得奉君欢，十千求一斗。","dynasty":"唐代","title":"奉和袭美酒中十咏。酒垆"}
{"author":"陆龟蒙","content":"曾招渔侣下清浔，独茧初随一锤深。细辗烟华无辙迹，静含风力有车音。相呼野饭依芳草，迭和山歌逗远林。得失任渠但取乐，不曾生个是非心。","dynasty":"唐代","title":"顷自桐江得一钓车以袭美乐烟波之思因出以为玩俄辱三篇复抒酬荅其二"}
{"author":"陆龟蒙","content":"阶下饥禽啄嫩苔，野人方倒病中杯。寒蔬卖却还沽吃，可有金貂换得来。","dynasty":"唐代","title":"再和次韵"}
{"author":"陆龟蒙","content":"君如有意耽田里，予亦无机向艺能。心迹所便唯是直，人间闻道最先憎。","dynasty":"唐代","title":"闲居杂题五首。野态真"}
{"author":"陆龟蒙","content":"微微春色染林塘，亲拨烟霞坐涧房。阴洞雪胶知未入，浊醪风破的偷尝。芝台晓用金铛煮，星度闲将玉铪量。几遍侍晨官欲降，曙坛先起独焚香。","dynasty":"唐代","title":"南阳广文博士还雷平后寄"}
{"author":"陆龟蒙","content":"老思东极旧岩扉，却待秋风泛舶归。晓梵阳乌当石磬，夜禅阴火照田衣。见翻经论多盈箧，亲植杉松大几围。遥想到时思魏阙，只应遥拜望斜晖。","dynasty":"唐代","title":"和袭美重送圆载上人归日本国"}
{"author":"陆龟蒙","content":"移得龙泓潋滟寒，月轮初下白云端。无人尽日澄心坐，倒影新篁一两竿。","dynasty":"唐代","title":"移石盆"}
{"author":"陆龟蒙","content":"山前度微雨，不废小涧渔。上有青袯襫，下有新腒疏。滴沥珠影泫，离披岚彩虚。君看荷制者，不得安吾庐。","dynasty":"唐代","title":"奉和袭美添渔具五篇。蓑衣"}
{"author":"陆龟蒙","content":"倩人医病树，看仆补衡茅。散发还同阮，无心敢慕巢。简便书露竹，尊待破霜匏。日好林间坐，烟萝近欲交。","dynasty":"唐代","title":"袭美见题郊居十首因次韵酬之以伸荣谢其二"}
{"author":"陆龟蒙","content":"鹤伴前溪栽白杏，人来阴洞写枯松。萝深境静日欲落，石上未眠闻远钟。佳句成来谁不伏，神丹偷去亦须防。风前莫怪携诗藁，本是吴吟荡桨郎。","dynasty":"唐代","title":"和袭美怀锡山药名离合二首"}
{"author":"陆龟蒙","content":"山横路若绝，转楫逢平川。川中水木幽，高下兼良田。沟塍堕微溜，桑柘含疏烟。处处倚蚕箔，家家下鱼筌。騃犊卧新艹奴，野禽争折莲。试招搔首翁，共语残阳边。今来九州内，未得皆恬然。贼阵始吉语，狂波又凶年。吾翁欲何道，守此常安眠。笑我掉头去，芦中闻刺船。余知隐地术，可以齐真仙。终当从之游，庶复全于天。","dynasty":"唐代","title":"奉和袭美太湖诗二十首·崦里"}
{"author":"陆龟蒙","content":"昔人性何诞，欲载无穷酒。波上任浮身，风来即开口。荒唐意难遂，沉湎名不朽。千古如比肩，问君能继不。","dynasty":"唐代","title":"添酒中六咏。酒船"}
{"author":"陆龟蒙","content":"淬砺秋水清，携持远山曙。丁丁在前涧，杳杳无寻处。巢倾鸟犹在，树尽猿方去。授钺者何人，吾今易其虑。","dynasty":"唐代","title":"樵人十咏。樵斧"}
{"author":"陆龟蒙","content":"一函迢递过东瀛，只为先生处乞铭。已得雄词封静检，却怀孤影在禅庭。春过异国人应写，夜读沧洲怪亦听。遥想勒成新塔下，尽望空碧礼文星。","dynasty":"唐代","title":"和袭美为新罗弘惠上人撰灵鹫山周禅师碑送归诗"}
{"author":"陆龟蒙","content":"旦日思双屦，明时愿早谐。丹青传四渎，难写是秋怀。","dynasty":"唐代","title":"风人诗四首其三"}
{"author":"陆龟蒙","content":"古甓团团藓花碧，鼎渫寒泉深百尺。江南戴白尽能言，此地曾为庆封宅。庆封嗜酒荒齐政，齐人剪族封奔迸。虽过鲁国羞鲁儒，欲弄吴民窃吴柄。吴分岩邑号朱方，子家负固心强梁。泽车豪马驰似水，锦凤玉龙森若墙。一朝云梦围兵至，胸陷锋铓脑涂地。因知富德不富财，颜氏箪瓢有深意。宣父尝违盗泉水，懦夫立事贪夫止。今歌此井示吴人，断绠沉瓶自兹始。","dynasty":"唐代","title":"庆封宅古井行"}
{"author":"陆龟蒙","content":"轩阴冉冉移斜日，寒韵泠泠入晚风。烟格月姿曾不改，至今犹似在山中。","dynasty":"唐代","title":"袭美初植松桂偶题"}
{"author":"陆龟蒙","content":"孔融不要留残脍，庾悦无端吝子鹅。香稻熟来秋菜嫩，伴僧餐了听云和。","dynasty":"唐代","title":"蔬食"}
{"author":"陆龟蒙","content":"风雨教春处处伤，一宵云尽见沧浪。全无片烛侵光彩，只有清滩助雪霜。烟蔽棹歌归浦溆，露将花影到衣裳。却嫌殷浩南楼夕，一带秋声入恨长。","dynasty":"唐代","title":"新定陪太守一百五夜南馆玩月"}
{"author":"陆龟蒙","content":"靖节高风不可攀，此巾犹坠冻醪间。偏宜雪夜山中戴，认取时情与醉颜。","dynasty":"唐代","title":"漉酒巾"}
{"author":"陆龟蒙","content":"横截春流架断虹，凭栏犹思五噫风。今来未必非梁孟，却是无人断伯通。","dynasty":"唐代","title":"和袭美咏皋桥"}
{"author":"陆龟蒙","content":"何事神超入杳冥，不骑孤鹤上三清。多应白简迎将去，即是朱陵炼更生。药奠肯同椒醑味，云谣空替薤歌声。武皇徒有飘飘思，谁问山中宰相名。","dynasty":"唐代","title":"和袭美伤开元观顾道士"}
{"author":"陆龟蒙","content":"三千虽衣水犀珠，半夜夫差国暗屠。犹有八人皆二八，独教西子占亡吴。一宫花渚漾涟漪，俀堕鸦鬟出茧眉。可料座中歌舞袖，便将残节拂降旗。几多云榭倚青冥，越焰烧来一片平。此地最应沾恨血，至今春草不匀生。江色分明练绕台，战帆遥隔绮疏开。波神自厌荒淫主，勾践楼船稳帖来。宝袜香綦碎晓尘，乱兵谁惜似花人。伯劳应是精灵使，犹向残阳泣暮春。","dynasty":"唐代","title":"和袭美馆娃宫怀古五绝"}
{"author":"陆龟蒙","content":"幽栖眠疏窗，豪居凭高楼。浮沤惊跳丸，寒声思重裘。床前垂文竿，巢边登轻舟。虽无东皋田，还生鱼乎忧。","dynasty":"唐代","title":"奉酬袭美苦雨四声重寄三十二句平声"}
{"author":"陆龟蒙","content":"妍华须是占时生，准拟差肩不近情。佳丽几时腰不细，荆王辛苦致宫名。","dynasty":"唐代","title":"自遣诗三十首其二十七"}
{"author":"陆龟蒙","content":"古态日渐薄，新妆心更劳。城中皆一尺，非妾髻鬟高。","dynasty":"唐代","title":"古态"}
{"author":"陆龟蒙","content":"枯貌自同霜里木，馀生唯指佛前灯。少时写得坐禅影，今见问人何处僧。自有家山供衲线，不离溪曲取庵茅。旧曾闻说林中鸟，定后长来顶上巢。","dynasty":"唐代","title":"赠老僧二首"}
{"author":"陆龟蒙","content":"乌饭新炊芼臛香，道家斋日以为常。月苗杯举存三洞，云蕊函开叩九章。一掬阳泉堪作雨，数铢秋石欲成霜。可中值著雷平信，为觅闲眠苦竹床。","dynasty":"唐代","title":"四月十五日道室书事寄袭美"}
{"author":"陆龟蒙","content":"行行问绝境，贵与名相亲。空经桃花坞，不见秦时人。愿此为东风，吹起枝上春。愿此作流水，潜浮蕊中尘。愿此为好鸟，得栖花际邻。愿此作幽蝶，得随花下宾。朝为照花日，暮作涵花津。试为探花士，作此偷桃臣。桃源不我弃，庶可全天真。","dynasty":"唐代","title":"奉和袭美太湖诗二十首·桃花坞"}
{"author":"陆龟蒙","content":"结茅次烟水，用以资啸傲。岂谓钓家流，忽同禅室号。闲凭山叟占，晚有溪禽嫪。华屋莫相非，各随吾所好。","dynasty":"唐代","title":"奉和袭美添渔具五篇·渔庵"}
{"author":"陆龟蒙","content":"且将丝䋏系兰舟，醉下烟汀减去愁。江上有楼君莫上，落花随浪正东流。","dynasty":"唐代","title":"有别二首其一"}
{"author":"陆龟蒙","content":"黄金即为侈，白石又太拙。斫得奇树根，中如老蛟穴。时招山下叟，共酌林间月。尽醉两忘言，谁能作天舌。","dynasty":"唐代","title":"奉和袭美酒中十咏。酒尊"}
{"author":"陆龟蒙","content":"鹿亭岩下置，时领白麛过。草细眠应久，泉香饮自多。认声来月坞，寻迹到烟萝。早晚吞金液，骑将上绛河。","dynasty":"唐代","title":"四明山诗。鹿亭"}
{"author":"陆龟蒙","content":"江色分明练绕台，战帆遥隔绮疏开。波神自厌荒淫主，句践楼船稳帖来。","dynasty":"唐代","title":"和袭美馆娃宫怀古五绝其四"}
{"author":"陆龟蒙","content":"阴洞曾为采药行，冷云凝绝烛微明。玉芝敲折琤然堕，合有真人上姓名。","dynasty":"唐代","title":"自遣诗三十首其六"}
{"author":"陆龟蒙","content":"江草秋穷似秋半，十角吴牛放江岸。邻肩抵尾乍依隈，横去斜奔忽分散。荒陂断堑无端入，背上时时孤鸟立。日暮相将带雨归，田家烟火微茫湿。","dynasty":"唐代","title":"五歌。放牛"}
{"author":"陆龟蒙","content":"九华磬答寒泉急，十绝幡摇翠微湿。司命旍旌未下来，焚香抱简凝神立。残星下照霓襟冷，缺月才分鹤轮影。空洞灵章发一声，春来万壑烟花醒。","dynasty":"唐代","title":"句曲山朝真词二首。迎真"}
{"author":"陆龟蒙","content":"溪上持只轮，溪边指茅屋。闲乘风水便，敢议朱丹毂。高多倚衡惧，下有折轴速。曷若载逍遥，归来卧云族。","dynasty":"唐代","title":"渔具诗·钓车"}
{"author":"陆龟蒙","content":"漏移寒箭丁丁急，月挂虚弓霭霭明。此夜离魂堪射断，更须江笛两三声。","dynasty":"唐代","title":"江城夜泊"}
{"author":"陆龟蒙","content":"白袷行人又远游，日斜空上映花楼。愁丝堕絮相逢著，绊惹春风卒未休。","dynasty":"唐代","title":"闺怨"}
{"author":"陆龟蒙","content":"野园烟里自幽寻，嫩甲香蕤引渐深。行歇每依鸦舅影，挑频时见鼠姑心。凌风蔼彩初携笼，带露虚疏或贮襟。欲助春盘还爱否，不妨萧洒似家林。","dynasty":"唐代","title":"偶掇野蔬寄袭美有作"}
{"author":"陆龟蒙","content":"山高谿且深，苍苍但群木。抽条欲千尺，众亦疑朴樕。一朝蒙翦伐，万古辞林麓。若遇燎玄穹，微烟出云族。","dynasty":"唐代","title":"樵人十咏。樵谿"}
{"author":"陆龟蒙","content":"山寒偏是晓来多，况值禅窗雪气和。病客功夫经未演，故人书信纳新磨。闲临静案修茶品，独旁深溪记药科。从此逍遥知有地，更乘清月伴君过。","dynasty":"唐代","title":"和袭美冬晓章上人院"}
{"author":"陆龟蒙","content":"只贪诗调苦，不计病容生。我亦休文瘦，君能叔宝清。药须勤一服，春莫累多情。欲入毗耶问，无人敌净名。","dynasty":"唐代","title":"奉酬袭美早春病中书事"}
{"author":"陆龟蒙","content":"灵气独不死，尚能成绮文。如何孤窆里，犹自读三坟。落日送万古，秋声含七哀。枯株不萧瑟，枝干虚崔嵬。伊昔临大道，歌钟醉高台。台今已平地，只有春风回。明月白草死，积阴荒陇摧。圣贤亦如此，恸绝真悠哉。","dynasty":"唐代","title":"次幽独君韵"}
{"author":"陆龟蒙","content":"经苑初成墨沼开，何人林下肯寻来。若非宗测图山后，即是韩康卖药回。溪籁自吟朱鹭曲，沙云还作白鸥媒。唯应地主公田熟，时送君家麹糵材。","dynasty":"唐代","title":"和袭美寄毗陵魏处士朴"}
{"author":"陆龟蒙","content":"山藓几重生草履，涧泉长自满铜瓶。时将如意敲眠虎，遣向林间坐听经。一夏不离苍岛上，秋来频话石城南。思归瀑布声前坐，却把松枝拂旧庵。","dynasty":"唐代","title":"山僧二首"}
{"author":"陆龟蒙","content":"云北是阳川，人家洞壑连。坛当星斗下，楼拶翠微边。一半遥峰雨，三条古井烟。金庭如有路，应到左神天。","dynasty":"唐代","title":"四明山诗。云北"}
{"author":"陆龟蒙","content":"江上悠悠人不问，十年云外醉中身。殷勤解却丁香结，纵放繁枝散诞春。","dynasty":"唐代","title":"丁香"}
{"author":"陆龟蒙","content":"竹外麦烟愁漠漠，短翅啼禽飞魄魄。此时忆著千里人，独坐支颐看花落。江南酒熟清明天，高高绿旆当风悬。谁家无事少年子，满面落花犹醉眠。","dynasty":"唐代","title":"春思二首"}
{"author":"陆龟蒙","content":"九秋风露越窑开，夺得千峰翠色来。好向中宵盛沆瀣，共嵇中散斗遗杯。","dynasty":"唐代","title":"秘色越器"}
{"author":"陆龟蒙","content":"只凭风作使，全仰柳为都。一腹清何甚，双翎薄更无。伴貂金换酒，并雀画成图。恐是千年恨，偏令落日呼。","dynasty":"唐代","title":"蝉"}
{"author":"陆龟蒙","content":"南北路何长，中间万弋张。不知烟雾里，几只到衡阳。","dynasty":"唐代","title":"雁"}
{"author":"陆龟蒙","content":"平吴专越祸胎深，岂是功成有去心。勾践不知嫌鸟喙，归来犹自铸良金。","dynasty":"唐代","title":"范蠡"}
{"author":"陆龟蒙","content":"巫峡七百里，巫山十二重。年年自云雨，环佩竟谁逢。","dynasty":"唐代","title":"巫峡"}
{"author":"陆龟蒙","content":"北走南征象我曹，天涯迢递翼应劳。似悲边雪音犹苦，初背岳云行未高。月岛聚栖防暗缴，风滩斜起避惊涛。时人不问随阳意，空拾栏边翡翠毛。","dynasty":"唐代","title":"归雁"}
{"author":"陆龟蒙","content":"我生天地间，独作南宾雁。哀鸣慕前侣，不免饮啄晏。虽蒙小雅咏，未脱鱼网患。况是婚礼须，忧为弋者篡。晴鸢争上下，意气苦凌慢。吾常吓鸳雏，尔辈安足讪。回头语晴鸢，汝食腐鼠惯。无异驽骀群，恋短豆皂栈。岂知潇湘岸，葭菼蘋萍间。有石形状奇，寒流古来湾。闲看麋鹿志，了不忧刍豢。世所重巾冠，何妨野夫丱.骚人夸蕙芷，易象取陆苋。漆园逍遥篇，中亦载斥鷃.汝惟材性下，嗜好不可谏。身虽慕高翔，粪壤是盻盼。或闻通鬼魅，怪祟立可辩。硩蔟书尚存，宁容恣妖幻。","dynasty":"唐代","title":"孤雁"}
{"author":"陆龟蒙","content":"江干古渡伤离情，断山零落春潮平。东风料峭客帆远，落叶夕阳天际明。战舸昔浮千骑去，钓舟今载一翁轻。可怜宋帝筹帷处，苍翠无烟草自生。","dynasty":"唐代","title":"京口"}
{"author":"陆龟蒙","content":"何代奇工碾玉英，细髯纤角尽雕成。烟乾雾悄君心苦，风雨长随一掷声。","dynasty":"唐代","title":"开元杂题七首。玉龙子"}
{"author":"陆龟蒙","content":"积雪抱松坞，蠹根然草堂。深炉与远烧，此夜仍交光。或似坐奇兽，或如焚异香。堪嗟宦游子，冻死道路傍。","dynasty":"唐代","title":"樵人十咏。樵火"}
{"author":"陆龟蒙","content":"可怜霜月暂相依，莫向衡阳趁逐飞。同是江南寒夜客，羽毛单薄稻粱微。","dynasty":"唐代","title":"夜泊咏栖鸿"}
{"author":"陆龟蒙","content":"截得筼筜冷似龙，翠光横在暑天中。堪临薤簟闲凭月，好向松窗卧跂风。持赠敢齐青玉案，醉吟偏称碧荷筒。添君雅具教多著，为著西斋谱一通。","dynasty":"唐代","title":"以竹夹膝寄赠袭美"}
{"author":"陆龟蒙","content":"何代驱生灵，筑之为酿地。殊无甲兵守，但有糟浆气。雉堞屹如狂，女墙低似醉。必若据而争，先登仪狄氏。","dynasty":"唐代","title":"奉和袭美酒中十咏。酒城"}
{"author":"陆龟蒙","content":"逢花逢月便相招，忽卧云航隔野桥。春恨与谁同酩酊，玄言何处问逍遥。题诗石上空回笔，拾蕙汀边独倚桡。早晚却还岩下电，共寻芳径结烟条。","dynasty":"唐代","title":"奉酬袭美病中见寄"}
{"author":"陆龟蒙","content":"春风等君意，亦解欺桃李。写得去时真，归来不相似。","dynasty":"唐代","title":"乐府杂咏六首。花成子"}
{"author":"陆龟蒙","content":"左手揭圆罛，轻桡弄舟子。不知潜鳞处，但去笼烟水。时穿紫屏破，忽值朱衣起。贵得不贵名，敢论鲂与鲤。","dynasty":"唐代","title":"渔具诗其二罩"}
{"author":"陆龟蒙","content":"朝为壮士歌，暮为壮士歌。壮士心独苦，傍人谓之何。古铁久不快，倚天无处磨。将来易水上，犹足生寒波。捷可抟飞狖，健能超橐驼。群儿被坚利，索手安冯河。惊飙扫长林，直木谢{木遀}科。严霜冻大泽，僵龙不如蛇。昔者天血碧，吾徒安叹嗟。","dynasty":"唐代","title":"杂讽九首其九"}
{"author":"陆龟蒙","content":"荒庭古村只独倚，败蝉残蛩苦相仍。虽然诗胆大如斗，争奈愁肠牵似绳。短烛初添蕙幌影，微风渐折蕉衣棱。安得弯弓似明月，快箭拂下西飞鹏。","dynasty":"唐代","title":"早秋吴体寄袭美"}
{"author":"陆龟蒙","content":"春尽未离关，之官亦似闲。不嫌请薄俸，为喜带名山。默祷三真后，高吟十字还。只应江上鸟，时下讼庭间。","dynasty":"唐代","title":"送延陵张宰"}
{"author":"陆龟蒙","content":"孤光照还没，转益伤离别。妾若是嫦娥，长圆不教缺。","dynasty":"唐代","title":"乐府杂咏六首月成弦"}
{"author":"陆龟蒙","content":"歌谣数百种，子夜最可怜。慷慨吐清音，明转出天然。丝竹发歌响，假器扬清音。不知歌谣妙，声势出口心。","dynasty":"唐代","title":"大子夜歌二首"}
{"author":"陆龟蒙","content":"迟于春日好于秋，野客相携上钓舟。经略彴时冠暂亚，佩笭箵后带频搊.蒹葭鹭起波摇笠，村落蚕眠树挂钩。料得祇君能爱此，不争烟水似封侯。","dynasty":"唐代","title":"新夏东郊闲泛有怀袭美"}
{"author":"陆龟蒙","content":"时候频过小雪天，江南寒色未曾偏。枫汀尚忆逢人别，麦陇唯应欠雉眠。更拟结茅临水次，偶因行药到村前。邻翁意绪相安慰，多说明年是稔年。","dynasty":"唐代","title":"小雪后书事"}
{"author":"陆龟蒙","content":"招灵阁上霓旌绝，柏梁台中珠翠稠。一身三十六宫夜，露滴玉盘青桂秋。","dynasty":"唐代","title":"汉宫词"}
{"author":"陆龟蒙","content":"山横路若绝，转楫逢平川。川中水木幽，高下兼良田。沟塍堕微溜，桑柘含疏烟。处处倚蚕箔，家家下鱼筌。騃犊卧新艹奴，野禽争折莲。试招搔首翁，共语残阳边。今来九州内，未得皆恬然。贼阵始吉语，狂波又凶年。吾翁欲何道，守此常安眠。笑我掉头去，芦中闻刺船。余知隐地术，可以齐真仙。终当从之游，庶复全于天。","dynasty":"唐代","title":"奉和袭美太湖诗二十首·崦里"}
{"author":"陆龟蒙","content":"竹溪深处猿同宿，松阁秋来客共登。封径古苔侵石鹿，城中谁解访山僧。","dynasty":"唐代","title":"和袭美怀鹿门县名离合二首其二"}
{"author":"陆龟蒙","content":"清晨整冠坐，朗咏三百言。备识天地意，献词犯乾坤。何事不隐德，降灵生轩辕。口衔造化斧，凿破机关门。五贼忽迸逸，万物争崩奔。虚施神仙要，莫救华池源。但学战胜术，相高甲兵屯。龙蛇竞起陆，斗血浮中原。成汤与周武，反覆更为尊。下及秦汉得，黩弄兵亦烦。奸强自林据，仁弱无枝蹲。狂喉恣吞噬，逆翼争飞翻。家家伺天发，不肯匡淫昏。生民坠涂炭，比屋为冤魂。只为读此书，大朴难久存。微臣与轩辕，亦是万世孙。未能穷意义，岂敢求瑕痕。曾亦爱两句，可与贤达论。生者死之根，死者生之根。方寸了十字，万化皆胚腪.身外更何事，眼前徒自喧。黄河但东注，不见归昆仑。昼短苦夜永，劝君倾一尊。","dynasty":"唐代","title":"读《阴符经》寄鹿门子"}
{"author":"陆龟蒙","content":"闲吟料得三更尽，始把孤灯背竹窗。一夜西风高浪起，不教归梦过寒江。","dynasty":"唐代","title":"闲吟"}
{"author":"陆龟蒙","content":"病来县著脆缗丝，独喜高情为我持。数幅尚凝烟雨态，三篇能赋蕙兰词。云深石静闲眠稳，月上江平放溜迟。第一莫教谙此境，倚天功业待君为。","dynasty":"唐代","title":"顷自桐江得一钓车以袭美乐烟波之思因出以为玩俄辱三篇复抒酬荅其三"}
{"author":"陆龟蒙","content":"杜若溪边手自移，旋抽烟剑碧参差。何时织得孤帆去，悬向秋风访所思。","dynasty":"唐代","title":"种蒲"}
{"author":"陆龟蒙","content":"何代奇工碾玉英，细髯纤角尽雕成。烟乾雾悄君心苦，风雨长随一掷声。","dynasty":"唐代","title":"开元杂题七首。玉龙子"}
{"author":"陆龟蒙","content":"松径隈云到静堂，杏花临涧水流香。身从乱后全家隐，日校人间一倍长。金箓渐加新品秩，玉皇偏赐羽衣裳。何如圣代弹冠出，方朔曾为汉侍郎。","dynasty":"唐代","title":"王先辈草堂"}
{"author":"陆龟蒙","content":"春尽之官直到秋，岭云深处凭泷楼。居人爱近沈珠浦，候吏多来拾翠洲。賨税尽应输紫贝，蛮童多学佩金钩。之君不恋南枝久，抛却经冬白罽裘。","dynasty":"唐代","title":"奉和袭美送李明府之任南海"}
{"author":"陆龟蒙","content":"尝闻升三清，真有上中下。官居乘佩服，一一自相亚。霄裙或霞粲，侍女忽玉姹。坐进金碧腴，去驰飙欻驾。今来上真观，恍若心灵讶。只恐暂神游，又疑新羽化。风馀撼朱草，云破生瑶榭。望极觉波平，行虚信烟藉。闲开飞龟帙，静倚宿凤架。俗状既能遗，尘冠聊以卸。人间方大火，此境无朱夏。松盖荫日车，泉绅垂天罅。穷幽不知倦，复息芝园舍。锵佩引凉姿，焚香礼遥夜。无情走声利，有志依闲暇。何处好迎僧，希将石楼借。","dynasty":"唐代","title":"奉和袭美太湖诗二十首。上真观"}
{"author":"陆龟蒙","content":"紫茎芳艳照西风，只怕霜华掠断丛。争奈病夫难强饮，应须速自召车公。","dynasty":"唐代","title":"奉和谏议酬先辈霜菊"}
{"author":"陆龟蒙","content":"一夜圆吭绝不鸣，八公虚道得千龄。方添上客云眠思，忽伴中仙剑解形。但掩丛毛穿古堞，永留寒影在空屏。君才幸自清如水，更向芝田为刻铭。","dynasty":"唐代","title":"和袭美先辈悼鹤"}
{"author":"陆龟蒙","content":"迟于春日好于秋，野客相携上钓舟。经略彴时冠暂亚，佩笭箵后带频搊.蒹葭鹭起波摇笠，村落蚕眠树挂钩。料得祇君能爱此，不争烟水似封侯。","dynasty":"唐代","title":"新夏东郊闲泛有怀袭美"}
{"author":"陆龟蒙","content":"香饵缀金钩，日中悬者几。盈川是毒流，细大同时死。不唯空饲犬，便可将贻蚁。苟负竭泽心，其他尽如此。","dynasty":"唐代","title":"渔具诗。药鱼"}
{"author":"陆龟蒙","content":"寻人直到月坞北，觅鹤便过云峰西。只今犹有疏野调，但绕莓苔风雨畦。","dynasty":"唐代","title":"新秋杂题六首。行"}
{"author":"陆龟蒙","content":"花濑濛濛紫气昏，水边山曲更深村。终须拣取幽栖处，老桧成双便作门。","dynasty":"唐代","title":"自遣诗三十首其五"}
{"author":"陆龟蒙","content":"古有韩终道，授之刘先生。身如碧凤凰，羽翼披轻轻。先生盛驱役，臣伏甲与丁。势可倒五岳，不唯鞭群灵。飘飖驾翔螭，白日朝太清。空遗古坛在，稠叠烟萝屏。远怀步罡夕，列宿森然明。四角镇露兽，三层差羽婴。回眸盼七炁，运足驰疏星。象外真既感，区中道俄成。迩来向千祀，云峤空峥嵘。石上橘花落，石根瑶草青。时时白鹿下，此外无人行。我访岑寂境，自言斋戒精。如今君安死，魂魄犹膻腥。有笈皆绿字，有芝皆紫茎。相将望瀛岛，浩荡凌沧溟。","dynasty":"唐代","title":"奉和袭美太湖诗二十首·毛公坛"}
{"author":"陆龟蒙","content":"澹然相对却成劳，月染风裁个个高。似说玉皇亲谪堕，至今犹著水霜袍。","dynasty":"唐代","title":"白芙蓉"}
{"author":"陆龟蒙","content":"十万全师出，遥知正忆君。一心如瑞麦，长作两岐分。破檗供朝爨，须怜是苦辛。晓天窥落宿，谁识独醒人。旦日思双屦，明时愿早谐。丹青传四渎，难写是秋怀。闻道更新帜，多应发旧旗。征衣无伴捣，独处自然悲。","dynasty":"唐代","title":"风人诗四首"}
{"author":"陆龟蒙","content":"晓看呈使范，知欲敕星轺。水国难驱传，山城便倚桡。秉筹先独立，持法称高标。旌旆临危堞，金丝发丽谯。别愁当翠巘，冤望隔风潮。木落孤帆迥，江寒叠鼓飘。客鸿吴岛尽，残雪剡汀消。坐想休秦狱，春应到柳条。","dynasty":"唐代","title":"送宣武从事越中按狱"}
{"author":"陆龟蒙","content":"天赋识灵草，自然钟野姿。闲来北山下，似与东风期。雨后探芳去，云间幽路危。唯应报春鸟，得共斯人知。","dynasty":"唐代","title":"奉和袭美茶具十咏。茶人"}
{"author":"陆龟蒙","content":"吴都涵汀洲，碧液浸郡郭。微雨荡春醉，上下一清廓。奇踪欲探讨，灵物先瘵瘼。飘然兰叶舟，旋倚烟霞泊。吟谭乱篙舻，梦寐杂巘崿。纤情不可逃，洪笔难暂阁。岂知楞伽会，乃在山水箔。金仙著书日，世界名极乐。薝卜冠诸香，琉璃代华垩。禽言经不辍，象口川宁涸。万善峻为城，巉巉扞群恶。清晨欲登造，安得无自愕。险穴骇坤牢，高萝挂天笮。池容淡相向，蛟怪如可摸。苔蔽石髓根，蒲差水心锷。岚侵答摩髻，日照狻猊络。仰首乍眩施，回眸更辉z8.檐端凝飞羽，磴外浮碧落。到回解风襟，临幽濯云屩。尘机性非便，静境心所著。自取海鸥知，何烦尸祝酢。峰围震泽岸，翠浪舞绡幕。潋滟岂尧遭，嶘嵃非禹凿。潜听钟梵处，别有松桂壑。霭重灯不光，泉寒网犹薄。僮能蹑孤刹，鸟惯亲摐铎。服道身可遗，乞闲心已诺。人间亦何事，万态相毒蠚。战垒竞高深，儒衣谩褒博。宣尼名位达，未必春秋作。管氏包霸图，须人解其缚。伊余采樵者，蓬藋方索寞。近得风雅情，聊将圣贤度。多君富遒采，识度两清恪。讵宠生灭词，肯教夷夏错。未为尧舜用，且向烟霞托。我亦摆尘埃，他年附鸿鹤。","dynasty":"唐代","title":"奉和袭美初夏游楞伽精舍次韵"}
{"author":"陆龟蒙","content":"汉皋古来雄，山水天下秀。高当轸翼分，化作英髦囿。暴秦之前人，灰灭不可究。自从宋生贤，特立冠耆旧。离骚既日月，九辩即列宿。卓哉悲秋辞，合在风雅右。庞公乐幽隐，辟聘无所就。只爱鹿门泉，泠泠倚岩漱。孔明卧龙者，潜伏躬耕耨。忽遭玄德云，遂起鳞角斗。三胡节皆峻，二习名亦茂。其馀文武家，相望如斥堠。缅思齐梁降，寂寞寡清胄。凝融为漪澜，复结作莹琇.不知粹和气，有得方大受。将生皮夫子，上帝可其奏。并包数公才，用以殿厥后。尝闻儿童岁，嬉戏陈俎豆。积渐开词源，一派分万溜。先崇丘旦室，大惧隳结构。次补荀孟垣，所贵亡罅漏。仰瞻三皇道，虮虱在宇宙。却视五霸图，股掌弄孩幼。或能醢髋髀，或与翼雏鷇.或喜掉直舌，或乐斩邪脰。或耨鉏翳荟，或整理错谬。或如百千骑，合沓原野狩。又如晓江平，风死波不皱。幽埋力须掘，遗落赀必购。乃于文学中，十倍猗顿富。囊乏向咸镐，马重迟步骤。专场射策时，缚虎当羿彀。归来把通籍，且作高堂寿。未足逞戈矛，谁云被文绣。从知偶东下，帆影拂吴岫。物象悉摧藏，精灵畏雕镂。伊余抱沈疾，憔悴守圭窦。方推洪范畴，更念大玄首。陈诗采风俗，学古穷篆籀。朝朝贳薪米，往往逢责诟。既被邻里轻，亦为妻子陋。持冠适瓯越，敢怨不得售。窘若晒沙鱼，悲如哭霜狖。唯君枉车辙，以逐海上臭。披襟两相对，半夜忽白昼。执热濯清风，忘忧饮醇酎。驱为文翰侣，驽皂参骥厩。有时谐宫商，自喜真邂逅。道孤情易苦，语直诗还瘦。藻匠如见酬，终身致怀袖。","dynasty":"唐代","title":"读襄阳耆旧传，因作诗五百言寄皮袭美"}
{"author":"陆龟蒙","content":"牛来开弦，人为置镞。捩机关，迸山谷。鹿骇涩，隼击迟。析毫中睫，洞腋分龟。达坚垒，残雄师，可以冠猛乐壮曲。抑扬蹈厉，有裂犀兕之气者非公与。","dynasty":"唐代","title":"舞曲歌辞。吴俞儿舞歌。弩俞"}
{"author":"陆龟蒙","content":"时人重花屏，独即胎化状。丛毛练分彩，疏节筇相望。曾无氃氋态，颇得连轩样。势拟抢高寻，身犹在函丈。如忧鸡鹜斗，似忆烟霞向。尘世任纵横，霜襟自闲放。空资明远思，不待浮丘相。何由振玉衣，一举栖瀛阆。","dynasty":"唐代","title":"奉和袭美公斋四咏次韵。鹤屏"}
{"author":"陆龟蒙","content":"旋屈金钩劈翠筠，手中盘作钓鱼轮。忘情不效孤醒客，有意闲窥百丈鳞。雨似轻埃时一起，云如高盖强相亲。任他华毂低头笑，此地终无覆败人。曾招渔侣下清浔，独茧初随一锤深。细辗烟华无辙迹，静含风力有车音。相呼野饭依芳草，迭和山歌逗远林。得失任渠但取乐，不曾生个是非心。病来悬著脆缗丝，独喜高情为我持。数幅尚凝烟雨态，三篇能赋蕙兰词。云深石静闲眠稳，月上江平放溜迟。第一莫教谙此境，倚天功业待君为。","dynasty":"唐代","title":"顷自桐江得一钓车以袭美乐烟波之思因出以为玩…酬答"}
{"author":"陆龟蒙","content":"乌蟾俱沈光，昼夜恨暗度。何当乘云螭，面见上帝诉。臣言阴云欺，诏用利剑付。回车诛群奸，自散万籁怒。","dynasty":"唐代","title":"奉酬袭美苦雨四声重寄三十二句。平去声"}
{"author":"陆龟蒙","content":"终日焚香礼洞云，更思琪树转劳神。曾寻下泊常经月，不到中峰又累春。仙道最高黄玉箓，暑天偏称白纶巾。清斋若见茅司命，乞取朱儿十二斤。","dynasty":"唐代","title":"奉和袭美怀华阳润卿博士三首其三"}
{"author":"陆龟蒙","content":"江南酒熟清明天，高高绿旆当风悬。谁家无事少年子，满面落花犹醉眠。","dynasty":"唐代","title":"春思二首其二"}
{"author":"陆龟蒙","content":"春龙争地养檀栾，况是双林雨后看。迸出似毫当垤eJ，孤生如恨倚栏干。凌虚势欲齐金刹，折赠光宜照玉盘。更得锦苞零落后，粉环高下挶烟寒。","dynasty":"唐代","title":"奉和袭美闻开元寺开笋园寄章上人"}
{"author":"陆龟蒙","content":"挟瑟为君抚，君嫌声太古。寥寥倚浪丝，eP々沉湘语。赖有秋风知，清泠吹玉柱。","dynasty":"唐代","title":"杂歌谣辞。挟瑟歌"}
{"author":"陆龟蒙","content":"或偃虚斋或在公，蔼然林下昔贤风。庭前有蝶争烟蕊，帘外无人报水筒。行药不离深幌底，寄书多向远山中。西园夜烛偏堪忆，曾为题诗刻半红。","dynasty":"唐代","title":"奉和袭美病中书情寄上崔谏议次韵"}
{"author":"陆龟蒙","content":"清晨整冠坐，朗咏三百言。备识天地意，献词犯乾坤。何事不隐德，降灵生轩辕。口衔造化斧，凿破机关门。五贼忽迸逸，万物争崩奔。虚施神仙要，莫救华池源。但学战胜术，相高甲兵屯。龙蛇竞起陆，斗血浮中原。成汤与周武，反覆更为尊。下及秦汉得，黩弄兵亦烦。奸强自林据，仁弱无枝蹲。狂喉恣吞噬，逆翼争飞翻。家家伺天发，不肯匡淫昏。生民坠涂炭，比屋为冤魂。只为读此书，大朴难久存。微臣与轩辕，亦是万世孙。未能穷意义，岂敢求瑕痕。曾亦爱两句，可与贤达论。生者死之根，死者生之根。方寸了十字，万化皆胚腪.身外更何事，眼前徒自喧。黄河但东注，不见归昆仑。昼短苦夜永，劝君倾一尊。","dynasty":"唐代","title":"读《阴符经》寄鹿门子"}
{"author":"陆龟蒙","content":"檐外青阳有二梅，折来堪下冻醪杯。高杉自欲生龙脑，小弁谁能寄鹿胎。丽事肯教饶沈谢，谈微何必减宗雷。还闻拟结东林社，争奈渊明醉不来。忽忆高僧坐夏堂，厌泉声闹笑云忙。山重海澹怀中印，月冷风微宿上方。病后书求嵩少药，定回衣染贝多香。何时更问逍遥义，五粒松阴半石床。","dynasty":"唐代","title":"奉和袭美夏景无事因怀章来二上人次韵"}
{"author":"陆龟蒙","content":"昔人谢塸埞，徒为妍词饰。岂如珪璧姿，又有烟岚色。光参筠席上，韵雅金罍侧。直使于阗君，从来未尝识。","dynasty":"唐代","title":"奉和袭美茶具十咏。茶瓯"}
{"author":"陆龟蒙","content":"鹤伴前溪栽白杏，人来阴洞写枯松。萝深境静日欲落，石上未眠闻远钟。佳句成来谁不伏，神丹偷去亦须防。风前莫怪携诗藁，本是吴吟荡桨郎。","dynasty":"唐代","title":"和袭美怀锡山药名离合二首"}
{"author":"陆龟蒙","content":"江客柴门枕浪花，鸣机寒橹任呕哑。轻舟过去真堪画，惊起鸬鹚一阵斜。","dynasty":"唐代","title":"北渡"}
{"author":"陆龟蒙","content":"赤舌可烧城，谗邪易为伍。诗人疾之甚，取俾投豺虎。长风吹窾木，始有音韵吐。无木亦无风，笙簧由喜怒。女娲鍊五石，天缺犹可补。当其利口衔，罅漏不复数。元精遗万类，双目如牖户。非是既相参，重瞳亦为瞽。","dynasty":"唐代","title":"杂讽九首其四"}
{"author":"陆龟蒙","content":"灵踪未遍寻，不觉溪色暝。回头问栖所，稍下杉萝径。岩居更幽绝，涧户相隐映。过此即神宫，虚堂惬云性。四轩尽疏达，一榻何清零。仿佛闻玉笙，鼓铿动凉磬。风凝古松粒，露压修荷柄。万籁既无声，澄明但心听。希微辨真语，若授虚皇命。尺宅按来平，华池漱馀净。频窥宿羽丽，三吸晨霞盛。岂独冷衣襟，便堪遗造请。徒深物外趣，未脱尘中病。举首谢灵峰，徜徉事归榜。","dynasty":"唐代","title":"奉和袭美太湖诗二十首。三宿神景宫"}
{"author":"陆龟蒙","content":"何事鞠侯名，先封在四明。但为连臂饮，不作断肠声。野蔓垂缨细，寒泉佩玉清。满林游宦子，谁为作君卿。","dynasty":"唐代","title":"四明山诗。鞠侯"}
{"author":"陆龟蒙","content":"霞骨坚来玉自愁，琢成飞燕古钗头。澄沙脆弱闻应伏，青铁沈埋见亦羞。最称风亭批碧简，好将云窦渍寒流。君能把赠闲吟客，遍写江南物象酬。","dynasty":"唐代","title":"袭美以紫石砚见赠以诗迎之"}
{"author":"陆龟蒙","content":"自有家山供衲线，不离溪曲取庵茅。旧曾闻说林中鸟，定后长来顶上巢。","dynasty":"唐代","title":"赠老僧二首其二"}
{"author":"陆龟蒙","content":"渺渺洞庭水，盈盈芳屿神。因知古佳丽，不独湘夫人。流苏荡遥吹，斜领生轻尘。蜀彩驳霞碎，吴绡盘雾匀。可怜飞燕姿，合是乘鸾宾。坐想烟雨夕，兼知花草春。空登油壁车，窈窕谁相亲。好赠玉条脱，堪携紫纶巾。殷勤拨香池，重荐汀洲蘋.明朝动兰楫，不翅星河津。","dynasty":"唐代","title":"奉和袭美太湖诗二十首。圣姑庙"}
{"author":"陆龟蒙","content":"怨莺新语涩，双蝶斗飞高。作个名春恨，浮生百倍劳。","dynasty":"唐代","title":"春思"}
{"author":"陆龟蒙","content":"我志如鱼乐，君词称凤衔。暂来从露冕，何事买云岩。水石应容病，松篁未听谗。罐香松蠹腻，山信药苗缄。爱鹭欹危立，思猿矍铄獑。谢才偏许脁，阮放最怜咸。大乐宁忘缶，奇工肯顾瑊.客愁迷旧隐，鹰健想秋毚。砚缺犹慵琢，文繁却要芟。雨馀幽沼净，霞散远峰巉.洗笔烟成段，培花土作杴.访僧还觅伴，医鹤自须监。荒庙犹怀季，清滩几梦严。背风开蠹简，冲浪试新帆。闷忆年支酒，闲裁古样衫。钓家随野舫，仙蕴逐雕函。度岁赊羸马，先春买小螊。共疏泉入竹，同坐月过杉。染翰穷高致，怀贤发至諴.不堪潘子鬓，愁促易髟髟。","dynasty":"唐代","title":"和袭美江南书情二十韵寄秘阁韦校书贻之商洛…次韵"}
{"author":"陆龟蒙","content":"世路浇险，淳风荡除。彼农家流，犹存厥初。藁焉而席，茨焉而居。首乱如葆，形枯若腒.大耋既鲐，童子未cE.以负以载，悉薅悉鉏，我慕圣道，我耽古书。小倦于学，时游汝庐。有饭一盛，莫盐莫蔬。有繻一缇，不襟不祛。所谓饥寒，汝何逭欤。禹贡厥田，上下各异。善人为邦，民受其赐。去年西成，野有遗穗。今夏南亩，旱气赤地。遭其丰凶，概敛无二。退输弗供，进诉弗视。号于旻天，以血为泪。孟子有言，王无罪岁。诗之穷辞，以嫉悍吏。","dynasty":"唐代","title":"彼农二章"}
{"author":"陆龟蒙","content":"心似孤云任所之，世尘中更有谁知。愁寻冷落惊双鬓，病得清凉减四支。怀旧药溪终独往，宿枯杉寺已频期。兼须为月求高处，即是霜轮杀满时。帆楫衣裳尽钓徒，往来踪迹遍三吴。闲中展卷兴亡小，醉后题诗点画粗。松岛伴谭多道气，竹窗孤梦岂良图。还须待致升平了，即往扁舟放五湖。声利从来解破除，秋滩唯忆下桐庐。鸬鹚阵合残阳少，蜻蛚吟高冷雨疏。辩伏南华论指指，才非玄晏借书书。当时任使真堪笑，波上三年学炙鱼。","dynasty":"唐代","title":"和袭美新秋即事次韵三首"}
{"author":"陆龟蒙","content":"佳句成来谁不伏，神丹偷去亦须防。风前莫怪携诗藁，本是吴吟荡桨郎。","dynasty":"唐代","title":"和袭美怀锡山药名离合二首其二"}
{"author":"陆龟蒙","content":"羊侃多应自古豪，解盘金槊置纤腰。纵然此事教双得，不博溪田二顷苗。","dynasty":"唐代","title":"自遣诗三十首其九"}
{"author":"陆龟蒙","content":"云容覆枕无非白，水色侵矶直是蓝。田种紫芝餐可寿，春来何事恋江南。竹溪深处猿同宿，松阁秋来客共登。封径古苔侵石鹿，城中谁解访山僧。","dynasty":"唐代","title":"和袭美怀鹿门县名离合二首"}
{"author":"陆龟蒙","content":"妍华须是占时生，准拟差肩不近情。佳丽几时腰不细，荆王辛苦致宫名。","dynasty":"唐代","title":"自遣诗三十首其二十七"}
{"author":"陆龟蒙","content":"鹿亭岩下置，时领白麛过。草细眠应久，泉香饮自多。认声来月坞，寻迹到烟萝。早晚吞金液，骑将上绛河。","dynasty":"唐代","title":"四明山诗。鹿亭"}
{"author":"陆龟蒙","content":"越溪自古好风烟，盗束兵缠已半年。访戴客愁随水远，浣纱人泣共埃捐。临焦赖洒王师雨，欲堕重登刺史天。早晚山川尽如故，清吟闲上鄂君船。","dynasty":"唐代","title":"伤越"}
{"author":"陆龟蒙","content":"新秋霁夜有清境，穷襜病客无佳期。生公把经向石说，而我对月须人为。独行独坐亦独酌，独玩独吟还独悲。古称独坐与独立，若比群居终校奇。","dynasty":"唐代","title":"独夜"}
{"author":"陆龟蒙","content":"漏移寒箭丁丁急，月挂虚弓霭霭明。此夜离魂堪射断，更须江笛两三声。","dynasty":"唐代","title":"江城夜泊"}
{"author":"陆龟蒙","content":"白袷行人又远游，日斜空上映花楼。愁丝堕絮相逢著，绊惹春风卒未休。","dynasty":"唐代","title":"闺怨"}
{"author":"陆龟蒙","content":"四牸三牯，中一去乳。天霜降寒，纳此室处。老农拘拘，度地不亩。东西几何，七举其武。南北几何，丈二加五。偶楹当闲，载尺入土。太岁在亥，馀不足数。上缔蓬茅，下远官府。耕耨以时，饮食得所。或寝或卧，免风免雨。宜尔子孙，实我仓庾。","dynasty":"唐代","title":"祝牛宫辞"}
{"author":"陆龟蒙","content":"微微春色染林塘，亲拨烟霞坐涧房。阴洞雪胶知未入，浊醪风破的偷尝。芝台晓用金铛煮，星度闲将玉铪量。几遍侍晨官欲降，曙坛先起独焚香。","dynasty":"唐代","title":"南阳广文博士还雷平后寄"}
{"author":"陆龟蒙","content":"月澹花闲夜已深，宋家微咏若遗音。重思万古无人赏，露湿清香独满襟。","dynasty":"唐代","title":"自遣诗三十首其十九"}
{"author":"陆龟蒙","content":"自有家山供衲线，不离溪曲取庵茅。旧曾闻说林中鸟，定后长来顶上巢。","dynasty":"唐代","title":"赠老僧二首其二"}
{"author":"陆龟蒙","content":"溪上持只轮，溪边指茅屋。闲乘风水便，敢议朱丹毂。高多倚衡惧，下有折轴速。曷若载逍遥，归来卧云族。","dynasty":"唐代","title":"渔具诗·钓车"}
{"author":"陆龟蒙","content":"人传欢负情，我自未尝见。三更开门去，始知子夜变。岁月如流迈，春尽秋已至。荧荧条上花，零落何乃驶。岁月如流迈，行已及素秋。蟋蟀吟堂前，惆怅使侬愁。","dynasty":"唐代","title":"子夜变歌三首"}
{"author":"陆龟蒙","content":"香径长洲尽棘丛，奢云艳雨只悲风。吴王事事须亡国，未必西施胜六宫。","dynasty":"唐代","tags":"咏史怀古","title":"吴宫怀古"}
{"author":"陆龟蒙","content":"灵踪未遍寻，不觉溪色暝。回头问栖所，稍下杉萝径。岩居更幽绝，涧户相隐映。过此即神宫，虚堂惬云性。四轩尽疏达，一榻何清零。仿佛闻玉笙，鼓铿动凉磬。风凝古松粒，露压修荷柄。万籁既无声，澄明但心听。希微辨真语，若授虚皇命。尺宅按来平，华池漱馀净。频窥宿羽丽，三吸晨霞盛。岂独冷衣襟，便堪遗造请。徒深物外趣，未脱尘中病。举首谢灵峰，徜徉事归榜。","dynasty":"唐代","title":"奉和袭美太湖诗二十首。三宿神景宫"}
{"author":"陆龟蒙","content":"阶下饥禽啄嫩苔，野人方倒病中杯。寒蔬卖却还沽吃，可有金貂换得来。","dynasty":"唐代","title":"再和次韵"}
{"author":"陆龟蒙","content":"峰带楼台天外立，明河色近罘罳湿。松间石上定僧寒，半夜楢溪水声急。","dynasty":"唐代","title":"寄题天台国清寺齐梁体"}
{"author":"陆龟蒙","content":"百尺江上起，东风吹酒香。行人落帆上，远树涵残阳。凝睇复凝睇，一觞还一觞。须知凭栏客，不醉难为肠。","dynasty":"唐代","title":"奉和袭美酒中十咏。酒楼"}
{"author":"陆龟蒙","content":"水绕苍山固护来，当时盘踞实雄才。周郎计策清宵定，曹氏楼船白昼灰。五十八年争虎视，三千馀骑骋龙媒。何如今日家天下，阊阖门临万国开。","dynasty":"唐代","title":"算山"}
{"author":"陆龟蒙","content":"壶中行坐可携天，何况林间息万缘。组绶任垂三品石，佩环从落四公泉。丹台已运阴阳火，碧简须雕次第仙。想得雷平春色动，五芝烟甲又芊眠。","dynasty":"唐代","title":"和袭美江南道中怀茅山广文南阳博士三首次韵其二"}
{"author":"陆龟蒙","content":"懒移金翠傍檐楹，斜倚芳丛旧态生。唯奈瘴烟笼饮啄，可堪春雨滞飞鸣。鸳鸯水畔回头羡，豆蔻图前举眼惊。争得鹧鸪来伴著，不妨还校有心情。","dynasty":"唐代","title":"奉和袭美病孔雀"}
{"author":"陆龟蒙","content":"相对莫辞贫，蓬蒿任塞门。无情是金玉，不报主人恩。","dynasty":"唐代","title":"有示"}
{"author":"陆龟蒙","content":"百尺江上起，东风吹酒香。行人落帆上，远树涵残阳。凝睇复凝睇，一觞还一觞。须知凭栏客，不醉难为肠。","dynasty":"唐代","title":"奉和袭美酒中十咏酒楼"}
{"author":"陆龟蒙","content":"北走南征象我曹，天涯迢递翼应劳。似悲边雪音犹苦，初背岳云行未高。月岛聚栖防暗缴，风滩斜起避惊涛。时人不问随阳意，空拾栏边翡翠毛。","dynasty":"唐代","title":"归雁"}
{"author":"陆龟蒙","content":"他山岂无石，厥状皆可荐。端然遇良工，坐使天质变。或裁基栋宇，礧砢成广殿。或剖出温瑜，精光具华瑱。或将破仇敌，百炮资苦战。或用镜功名，万古如会面。今之洞庭者，一以非此选。槎牙真不才，反作天下彦。所奇者嵌崆，所尚者葱蒨.旁穿参洞穴，内窍均环钏。刻削九琳窗，玲珑五明扇。新雕碧霞段，旋破秋天片。无力置池塘，临风只流眄。","dynasty":"唐代","title":"奉和袭美太湖诗二十首。太湖石"}
{"author":"陆龟蒙","content":"前回边使至，闻道交河战。坐想鼓鞞声，寸心攒百箭。","dynasty":"唐代","title":"乐府杂咏六首。孤烛怨"}
{"author":"陆龟蒙","content":"无突抱轻岚，有烟映初旭。盈锅玉泉沸，满甑云芽熟。奇香袭春桂，嫩色凌秋菊。炀者若吾徒，年年看不足。","dynasty":"唐代","title":"奉和袭美茶具十咏。茶灶（《经》云茶灶无突）"}
{"author":"陆龟蒙","content":"手关一室翠微里，日暮白云栖半间。白云朝出天际去，若比老僧犹未闲。","dynasty":"唐代","title":"山中僧"}
{"author":"陆龟蒙","content":"素蘤多蒙别艳欺，此花真合在瑶池。(真合一作：端合)无情有恨何人觉？月晓风清欲堕时。","dynasty":"唐代","tags":"咏物，荷花，抒怀","title":"白莲"}
{"author":"陆龟蒙","content":"落尘花片排香痕，阑珊醉露栖愁魂。洞庭波色惜不得，东风领入黄金尊。千筠掷毫春谱大，碧舞红啼相唱和。安知寂寞西海头，青𥳇未垂孤凤饿。","dynasty":"唐代","title":"相和歌辞置酒行"}
{"author":"陆龟蒙","content":"水国不堪旱，斯民生甚微。直至葭菼少，敢言鱼蟹肥。我到荒村无食啖，对案又非梁谢览。况是干苗结子疏，归时只得藜羹糁。","dynasty":"唐代","title":"水国诗（以下杂体诗）"}
{"author":"陆龟蒙","content":"轩阴冉冉移斜日，寒韵泠泠入晚风。烟格月姿曾不改，至今犹似在山中。","dynasty":"唐代","title":"袭美初植松桂偶题"}
{"author":"陆龟蒙","content":"左右捣凝膏，朝昏布烟缕。方圆随样拍，次第依层取。山谣纵高下，火候还文武。见说焙前人，时时炙花脯。","dynasty":"唐代","title":"奉和袭美茶具十咏。茶焙"}
{"author":"陆龟蒙","content":"朝携下枫浦，晚戴出烟艇。冒雪或平檐，听泉时仄顶。飙移霭然色，波乱危如影。不识九衢尘，终年居下泂.","dynasty":"唐代","title":"奉和袭美添渔具五篇。箬笠"}
{"author":"陆龟蒙","content":"晓帆逗埼岸，高步入神景。洒洒襟袖清，如临蕊珠屏。虽然群动息，此地常寂静。翠镊有寒锵，碧花无定影。凭轩羽人傲，夹户天兽猛。稽首朝元君，褰衣就虚省。呀空雪牙利，嗽水石齿冷。香母未垂婴，芝田不论顷。遥通河汉口，近抚松桂顶。饭荐七白蔬，杯酾九光杏。人间附尘躅，固陋真钳颈。肯信抃鳌倾，犹疑夏虫永。玄津荡琼垄，紫汞啼金鼎。尽出冰霜书，期君一披省。","dynasty":"唐代","title":"奉和袭美太湖诗二十首晓次神景宫"}
{"author":"陆龟蒙","content":"闲吟鲍照赋，更起屈平愁。莫引西风动，红衣不耐秋。","dynasty":"唐代","title":"芙蓉"}
{"author":"陆龟蒙","content":"雪然飞下立苍苔，应伴江鸥拒我来。见欲扁舟摇荡去，倩君先作水云媒。","dynasty":"唐代","title":"白鹭"}
{"author":"陆龟蒙","content":"金铺零落兽镮空，斜掩双扉细草中。日暮鸟归宫树绿，不闻鸦轧闭春风。","dynasty":"唐代","title":"连昌宫词二首。门"}
{"author":"陆龟蒙","content":"蒲茸承露有佳色，茭叶束烟如效颦。盈盈一水不得渡，冷翠遗香愁向人。","dynasty":"唐代","title":"秋荷"}
{"author":"陆龟蒙","content":"澹然相对却成劳，月染风裁个个高。似说玉皇亲谪堕，至今犹著水霜袍。","dynasty":"唐代","title":"白芙蓉"}
{"author":"陆龟蒙","content":"双眉初出茧，两鬓正藏鸦。自有王昌在，何劳近宋家。","dynasty":"唐代","title":"偶作"}
{"author":"陆龟蒙","content":"五年重别旧山村，树有交柯犊有孙。更感卞峰颜色好，晓云才散便当门。雪下孤村淅淅鸣，病魂无睡洒来清。心摇只待东窗晓，长愧寒鸡第一声。多情多感自难忘，只有风流共古长。座上不遗金带枕，陈王词赋为谁伤。甫里先生未白头，酒旗犹可战高楼。长鲸好鲙无因得，乞取艅艎作钓舟。花濑濛濛紫气昏，水边山曲更深村。终须拣取幽栖处，老桧成双便作门。阴洞曾为采药行，冷云凝绝烛微明。玉芝敲折琤然堕，合有真人上姓名。长叹人间发易华，暗将心事许烟霞。病来前约分明在，药鼎书囊便是家。酝得秋泉似玉容，比于云液更应浓。思量北海徐刘辈，枉向人间号酒龙。羊侃多应自古豪，解盘金槊置纤腰。纵然此事教双得，不博溪田二顷苗。偶然携稚看微波，临水春寒一倍多。便使笔精如逸少，懒能书字换群鹅。昔闻庄叟迢迢梦，又道韩生苒苒飞。知有姓名聊寄问，更无言语抱斜晖。雪侵春事太无端，舞急微还近腊寒。应是也疑真宰怪，休时犹未遍林峦。数尺游丝堕碧空，年年长是惹东风。争知天上无人住，亦有春愁鹤发翁。谁使寒鸦意绪娇，云情山晚动情憀.乱和残照纷纷舞，应索阳乌次第饶。古往天高事渺茫，争知灵媛不凄凉。月娥如有相思泪，只待方诸寄两行。本来云外寄闲身，遂与溪云作主人。一夜逆风愁四散，晓来零落傍衣巾。渊明不待公田熟，乘兴先秋解印归。我为馀粮春未去，到头谁是复谁非。云拥根株抱石危，斫来文似瘦蛟螭。幽人带病慵朝起，只向春山尽日欹。月淡花闲夜已深，宋家微咏若遗音。重思万古无人赏，露湿清香独满襟。南岸春田手自农，往来横截半江风。有时不耐轻桡兴，暂欲蓬山访洛公。贤达垂竿小隐中，我来真作捕鱼翁。前溪一夜春流急，已学严滩下钓筒。水国君王又姓萧，风情由是冠南朝。灵和殿下巴江柳，十二旒前舞翠条。强梳蓬鬓整斜冠，片烛光微夜思阑。天意最饶惆怅事，单栖分付与春寒。无多药圃近南荣，合有新苗次第生。稚子不知名品上，恐随春草斗输赢。一派溪随箬下流，春来无处不汀洲。漪澜未碧蒲犹短，不见鸳鸯正自由。山下花明水上曛，一桡青翰破霞文。越人但爱风流客，绣被何须属鄂君。妍华须是占时生，准拟差肩不近情。佳丽几时腰不细，荆王辛苦致宫名。姹女精神似月孤，敢将容易入洪炉。人间纵道铅华少，蝶翅新篁未肯无。贞白求丹变姓名，主恩潜助亦无成。侯家竟换梁天子，王整徒劳作外兵。春雨能膏草木肥，就中林野碧含滋。唯馀病客相逢背，一夜寒声减四肢。","dynasty":"唐代","title":"自遣诗三十首"}
{"author":"陆龟蒙","content":"五叶初成椵树阴，紫团峰外即鸡林。名参鬼盖须难见，材似人形不可寻。品第已闻升碧简，携持应合重黄金。殷勤润取相如肺，封禅书成动帝心。","dynasty":"唐代","title":"奉和袭美谢友人惠人参"}
{"author":"陆龟蒙","content":"心似孤云任所之，世尘中更有谁知。愁寻冷落惊双鬓，病得清凉减四支。怀旧药溪终独往，宿枯杉寺已频期。兼须为月求高处，即是霜轮杀满时。帆楫衣裳尽钓徒，往来踪迹遍三吴。闲中展卷兴亡小，醉后题诗点画粗。松岛伴谭多道气，竹窗孤梦岂良图。还须待致升平了，即往扁舟放五湖。声利从来解破除，秋滩唯忆下桐庐。鸬鹚阵合残阳少，蜻蛚吟高冷雨疏。辩伏南华论指指，才非玄晏借书书。当时任使真堪笑，波上三年学炙鱼。","dynasty":"唐代","title":"和袭美新秋即事次韵三首"}
{"author":"陆龟蒙","content":"暖殿流汤数十间，玉渠香细浪回环。上皇初解云衣浴，珠棹时敲瑟瑟山。","dynasty":"唐代","title":"开元杂题七首。汤泉"}
{"author":"陆龟蒙","content":"片帆竿外揖清风，石立云孤万古中。不是狂奴为故态，仲华争得黑头公。","dynasty":"唐代","title":"严光钓台"}
{"author":"陆龟蒙","content":"丈夫非无泪，不洒离别间。杖剑对尊酒，耻为游子颜。蝮蛇一螫手，壮士即解腕。所志在功名，离别何足叹。","dynasty":"唐代","tags":"离别，写人，议论","title":"别离"}
{"author":"陆龟蒙","content":"一夜寒声来梦里，平明著屐到声边。心期盛夏同过此，脱却荷衣石上眠。","dynasty":"唐代","title":"忆山泉"}
{"author":"陆龟蒙","content":"海鹤飘飘韵莫侪，在公犹与俗情乖。初呈酒务求专判，合祷山祠请自差。永夜谭玄侵罔象，一生交态忘形骸。怜君醉墨风流甚，几度题诗小谢斋。","dynasty":"唐代","title":"奉和袭美醉中偶作见寄次韵"}
{"author":"陆龟蒙","content":"桐露珪初落，兰风佩欲衰。不知能赋客，何似枉刀儿。谁在嫖姚幕，能教霹雳车。至今思秃尾，无以代寒菹。未得同齑杵，何时减药囊。莫言天帝醉，秦暴不灵长。","dynasty":"唐代","title":"秋思三首"}
{"author":"陆龟蒙","content":"从来多远思，尤向静中生。所以令心苦，还应是骨清。酒香偏入梦，花落又关情。积此风流事，争无后世名。","dynasty":"唐代","title":"又酬次韵"}
{"author":"陆龟蒙","content":"细雨轻觞玉漏终，上清词句落吟中。松斋一夜怀贞白，霜外空闻五粒风。","dynasty":"唐代","title":"和袭美寒夜文宴润卿有期不至"}
{"author":"陆龟蒙","content":"酒信巧为缲病绪，花音长作嫁愁媒。也知愁病堪回避，争奈流莺唤起来。","dynasty":"唐代","title":"偶作"}
{"author":"陆龟蒙","content":"招灵阁上霓旌绝，柏梁台中珠翠稠。一身三十六宫夜，露滴玉盘青桂秋。","dynasty":"唐代","title":"汉宫词"}
{"author":"陆龟蒙","content":"禹穴奇编缺，雷平异境残。静吟封箓检，归兴削帆竿。白石堪为饭，青萝好作冠。几时当斗柄，同上步罡坛。","dynasty":"唐代","title":"袭美见题郊居十首因次韵酬之以伸荣谢其七"}
{"author":"陆龟蒙","content":"波涛漱苦盘根浅，风雨飘多著叶迟。迥出孤烟残照里，鹭鹚相对立高枝。","dynasty":"唐代","title":"岛树"}
{"author":"陆龟蒙","content":"见说身轻鹤不如，石房无侣共云居。清晨自削灵香柹，独夜空吟碧落书。十洞飞精应遍吸，一簪秋发未曾梳。知君便入悬珠会，早晚东骑白鲤鱼。","dynasty":"唐代","title":"和袭美寄题镜岩周尊师所居"}
{"author":"陆龟蒙","content":"越溪自古好风烟，盗束兵缠已半年。访戴客愁随水远，浣纱人泣共埃捐。临焦赖洒王师雨，欲堕重登刺史天。早晚山川尽如故，清吟闲上鄂君船。","dynasty":"唐代","title":"伤越"}
{"author":"陆龟蒙","content":"恃爱如欲进，含羞出不前。朱口发艳歌，玉指弄娇弦。","dynasty":"唐代","title":"相和歌辞其二"}
{"author":"陆龟蒙","content":"山横路若绝，转楫逢平川。川中水木幽，高下兼良田。沟塍堕微溜，桑柘含疏烟。处处倚蚕箔，家家下鱼筌。騃犊卧新𦬻，野禽争折莲。试招搔首翁，共语残阳边。今来九州内，未得皆恬然。贼阵始吉语，狂波又凶年。吾翁欲何道，守此常安眠。笑我掉头去，芦中闻刺船。余知隐地术，可以齐真仙。终当从之游，庶复全于天。","dynasty":"唐代","title":"奉和袭美太湖诗二十首崦里"}
{"author":"陆龟蒙","content":"细桨轻撶下白蘋，故城花谢绿阴新。岂无今日逃名士，试问南塘著屟人。","dynasty":"唐代","title":"和胥门闲泛"}
{"author":"陆龟蒙","content":"谁截小秋滩，闲窥四绪宽。绕为千嶂远，深置一潭寒。坐久云应出，诗成墨未干。不知新博物，何处拟重刊。","dynasty":"唐代","title":"奉和袭美赠魏处士五贶诗。太湖砚"}
{"author":"陆龟蒙","content":"身闲唯爱静，篱外是荒郊。地僻怜同巷，庭喧厌累巢。岸声摇舴艋，窗影辨蟏蛸。径只溪禽下，关唯野客敲。竹冈从古凸，池缘本来bn.早藕擎霜节，凉花束紫梢。渔情随锤网，猎兴起鸣髇.好梦经年说，名方著处抄。才疏惟自补，技痒欲谁抓。窗静常悬dO，鞭闲不正鞘。山衣轻斧藻，天籁逸弦匏。蕙转风前带，桃烘雨后胶。藓干黏晚砌，烟湿动晨庖。沉约便图籍，扬雄重酒肴。目曾窥绝洞，耳不犯征铙。历外穷飞朔，蓍中记伏爻。石林空寂历，云肆肯哓譊.松桂何妨蠹，龟龙亦任嘲。未能丹作髓，谁相紫为胞。莫把荣枯异，但和大小包。由弓猿不捷，梁圈虎忘虓。旧友怀三益，关山阻二崤。道随书簏古，时共钓轮抛。好作忘机士，须为莫逆交。看君驰谏草，怜我卧衡茅。出处虽冥默，薰莸肯溷殽。岸沙从鹤印，崖蜜劝人摷。白菌盈枯枿，黄精满绿筲。仙因隐居信，禅是净名教。勿谓江湖永，终浮一大瓟。","dynasty":"唐代","title":"奉和袭美新秋言怀三十韵次韵"}
{"author":"陆龟蒙","content":"十万全师出，遥知正忆君。一心如瑞麦，长作两岐分。破檗供朝爨，须怜是苦辛。晓天窥落宿，谁识独醒人。旦日思双屦，明时愿早谐。丹青传四渎，难写是秋怀。闻道更新帜，多应发旧旗。征衣无伴捣，独处自然悲。","dynasty":"唐代","title":"风人诗四首"}
{"author":"陆龟蒙","content":"瘦胫高褰梵屟轻，野塘风劲锡环鸣。如何不向深山里，坐拥闲云过一生。","dynasty":"唐代","title":"寒日逢僧"}
{"author":"陆龟蒙","content":"淬砺秋水清，携持远山曙。丁丁在前涧，杳杳无寻处。巢倾鸟犹在，树尽猿方去。授钺者何人，吾今易其虑。","dynasty":"唐代","title":"樵人十咏。樵斧"}
{"author":"陆龟蒙","content":"几点社翁雨，一番花信风。（见《提要录》）水鸟歌妇女，衣襟便佞舌。（以下并见《海录碎事》）溪山自是清凉国，松竹合封萧洒侯。山上花明水上曛，一桡青翰破霞文。白帝霜舆欲御秋。但说漱流并枕石，不辞蝉腹与龟肠。（以下见《侯鲭录》）头方不会王门事，尘土空缁白苎衣。秋来懒上向吴亭。（见《方舆胜览》）","dynasty":"唐代","title":"句"}
{"author":"陆龟蒙","content":"晓压糟床渐有声，旋如荒涧野泉清。身前古态熏应出，世上愁痕滴合平。饮啄断年同鹤俭，风波终日看人争。尊中若使常能渌，两绶通侯总强名。","dynasty":"唐代","title":"看压新醅寄怀袭美"}
{"author":"陆龟蒙","content":"病容愁思苦相兼，清镜无形未我嫌。贪广异蔬行径窄。故求偏药出钱添。同人散后休赊酒，双燕辞来始下帘。更有是非齐未得，重凭詹尹拂龟占。","dynasty":"唐代","title":"病中秋怀寄袭美"}
{"author":"陆龟蒙","content":"山连翠羽屏，草接烟华席。望尽南飞燕，佳人断信息。","dynasty":"唐代","title":"相和歌辞。子夜四时歌四首。春歌"}
{"author":"陆龟蒙","content":"天赋识灵草，自然钟野姿。闲来北山下，似与东风期。雨后探芳去，云间幽路危。唯应报春鸟，得共斯人知。","dynasty":"唐代","title":"奉和袭美茶具十咏。茶人"}
{"author":"陆龟蒙","content":"行行问绝境，贵与名相亲。空经桃花坞，不见秦时人。愿此为东风，吹起枝上春。愿此作流水，潜浮蕊中尘。愿此为好鸟，得栖花际邻。愿此作幽蝶，得随花下宾。朝为照花日，暮作涵花津。试为探花士，作此偷桃臣。桃源不我弃，庶可全天真。","dynasty":"唐代","title":"奉和袭美太湖诗二十首·桃花坞"}
{"author":"陆龟蒙","content":"雨映前山万絇丝，橹声冲破似鸣机。无端织得愁成段，堪作骚人酒病衣。","dynasty":"唐代","title":"溪思雨中"}
{"author":"陆龟蒙","content":"靖节高风不可攀，此巾犹坠冻醪间。偏宜雪夜山中戴，认取时情与醉颜。","dynasty":"唐代","title":"漉酒巾"}
{"author":"陆龟蒙","content":"记室千年翰墨孤，唯君才学似应徐。五丁驱得神功尽，二酉搜来秘检疏。炀帝帆樯留泽国，淮王笺奏入班书。清词醉草无因见，但钓寒江半尺鲈。","dynasty":"唐代","title":"寄淮南郑宝书记"}
{"author":"陆龟蒙","content":"昔人性何诞，欲载无穷酒。波上任浮身，风来即开口。荒唐意难遂，沉湎名不朽。千古如比肩，问君能继不。","dynasty":"唐代","title":"添酒中六咏。酒船"}
{"author":"陆龟蒙","content":"鱼戏莲叶北，澄阳动微涟。回看帝子渚，稍背鄂君船。","dynasty":"唐代","title":"江南曲五首其五"}
{"author":"陆龟蒙","content":"独倚秋光岸，风漪学簟文。玄堪教凤集，书好换鹅群。叶堕平台月，香消古径云。强歌非白纻，聊以送馀醺。","dynasty":"唐代","title":"又次前韵酬广文"}
{"author":"陆龟蒙","content":"细桨轻撶下白蘋，故城花谢绿阴新。岂无今日逃名士，试问南塘著屟人。","dynasty":"唐代","title":"和胥门闲泛"}
{"author":"陆龟蒙","content":"数尺游丝堕碧空，年年长是惹东风。争知天上无人住，亦有春愁鹤发翁。","dynasty":"唐代","title":"自遣诗三十首其十三"}
{"author":"陆龟蒙","content":"经苑初成墨沼开，何人林下肯寻来。若非宗测图山后，即是韩康卖药回。溪籁自吟朱鹭曲，沙云还作白鸥媒。唯应地主公田熟，时送君家麹糵材。","dynasty":"唐代","title":"和袭美寄毗陵魏处士朴"}
{"author":"陆龟蒙","content":"松篁交加午阴黑，别是江南烟霭国。顽云猛雨更相欺，声似虓号色如墨。茅茨裛烂檐生衣，夜夜化为萤火飞。萤飞渐多屋渐薄，一注愁霖当面落。愁霖愁霖尔何错，灭顶于余奚所作。既不能赋似陈思王，又不能诗似谢康乐。昔年尝过杜子美，亦得高歌破印纸。惯曾掀搅大笔多，为我才情也如此。高揖愁霖词未已，披文忽自皮夫子。哀弦怨柱合为吟，cL我穷栖蓬藋里。初悲湿翼何由起，末欲笺天叩天耳。其如玉女正投壶，笑电霏霏作天喜。我本曾无一棱田，平生啸傲空渔船。有时赤脚弄明月，踏破五湖光底天。去岁王师东下急，输兵粟尽民相泣。伊予不战不耕人，敢怨烝黎无糁粒。不然受性圆如规，千姿万态分毫厘。唾壶虎子尽能执，舐痔折枝无所辞。有头强方心强直，撑拄颓风不量力。自爱垂名野史中，宁论抱困荒城侧。唯君浩叹非庸人，分衣辍饮来相亲。横眠木榻忘华荐，对食露葵轻八珍。欲穷玄，凤未白。欲怀仙，鲸尚隔。不如驱入醉乡中，只恐醉乡田地窄。","dynasty":"唐代","title":"奉酬袭美苦雨见寄"}
{"author":"陆龟蒙","content":"积雪报松坞，蠹根然草堂。深炉与远烧，此夜仍交光。或似坐奇兽，或如焚异香。堪嗟宦游子，冻死道路傍。","dynasty":"唐代","title":"樵人十咏其九樵火"}
{"author":"陆龟蒙","content":"笔阵初临夜正清，击铜遥认小金钲。飞觥壮若游燕市，觅句难于下赵城。隔岭故人因会忆，傍檐栖鸟带吟惊。梁王座上多词客，五韵甘心第七成。","dynasty":"唐代","title":"秋夕文宴（得成字）"}
{"author":"陆龟蒙","content":"高秋能叩触，天籁忽成文。苦调虽潜倚，灵音自绝群。茅峰曾醮斗，笠泽久眠云。许伴山中躅，三年任一醺。","dynasty":"唐代","title":"和张广文贲旅泊吴门次韵"}
{"author":"陆龟蒙","content":"且将丝糹乍系兰舟，醉下烟汀减去愁。江上有楼君莫上，落花随浪正东流。池上已看莺舌默，云间应即雁翰开。唯愁别后当风立，万树将秋入恨来。","dynasty":"唐代","title":"有别二首"}
{"author":"陆龟蒙","content":"水国初冬和暖天，南荣方好背阳眠。题诗朝忆复暮忆，见月上弦还下弦。遥为晚花吟白菊，近炊香稻识红莲。何人授我黄金百，买取苏君负郭田。","dynasty":"唐代","title":"别墅怀归"}
{"author":"陆龟蒙","content":"闲吟鲍照赋，更起屈平愁。莫引西风动，红衣不耐秋。","dynasty":"唐代","title":"芙蓉"}
{"author":"陆龟蒙","content":"妾貌非倾国，君王忽然宠。南山掌上来，不及新恩重。后宫多窈窕，日日学新声。一落君王耳，南山又须轻。","dynasty":"唐代","title":"相和歌辞。婕妤怨"}
{"author":"陆龟蒙","content":"淬砺秋水清，携持远山曙。丁丁在前涧，杳杳无寻处。巢倾鸟犹在，树尽猿方去。授钺者何人，吾今易其虑。","dynasty":"唐代","title":"樵人十咏。樵斧"}
{"author":"陆龟蒙","content":"朝随早潮去，暮带残阳返。向背得清飙，相追无近远。采山一何迟，服道常苦蹇。仙术信能为，年华未将晚。","dynasty":"唐代","title":"樵人十咏。樵风"}
{"author":"陆龟蒙","content":"落日送万古，秋声含七哀。枯株不萧瑟，枝干虚崔嵬。伊昔临大道，歌钟醉高台。台今已平地，祗有春风回。明月白草死，积阴荒陇摧。圣贤亦如此，恸绝真悠哉。","dynasty":"唐代","title":"次幽独君韵其二"}
{"author":"陆龟蒙","content":"病身兼稚子，田舍劣相容。迹共公卿绝，贫须稼穑供。月方行到闰，霜始近言浓。树少栖禽杂，村孤守犬重。汀洲藏晚弋，篱落露寒舂。野弁欹还整，家书拆又封。杉篁宜夕照，窗户倚疏钟。南北唯闻战，纵横未胜农。大春虽苦学，叔夜本多慵。直使貂裘弊，犹堪过一冬。","dynasty":"唐代","title":"江墅言怀"}
{"author":"陆龟蒙","content":"陵阳佳地昔年游，谢朓青山李白楼。唯有日斜溪上思，酒旗风影落春流。","dynasty":"唐代","title":"怀宛陵旧游"}
{"author":"陆龟蒙","content":"几点社翁雨，一番花信风。（见《提要录》）水鸟歌妇女，衣襟便佞舌。（以下并见《海录碎事》）溪山自是清凉国，松竹合封萧洒侯。山上花明水上曛，一桡青翰破霞文。白帝霜舆欲御秋。但说漱流并枕石，不辞蝉腹与龟肠。（以下见《侯鲭录》）头方不会王门事，尘土空缁白苎衣。秋来懒上向吴亭。（见《方舆胜览》）","dynasty":"唐代","title":"句"}
{"author":"陆龟蒙","content":"静烟临碧树，残雪背晴楼。冷天侵极戍，寒月对行舟。","dynasty":"唐代","title":"回文"}
{"author":"陆龟蒙","content":"万斛输曲沼，千钟未为多。残霞入醍齐，远岸澄白酂。后土亦沈醉，奸臣空浩歌。迩来荒淫君，尚得乘馀波。","dynasty":"唐代","title":"添酒中六咏。酒池"}
{"author":"陆龟蒙","content":"山斋酝方熟，野童编近成。持来欢伯内，坐使贤人清。不待盎中满，旋供花下倾。汪汪日可挹，未羡黄金籝.","dynasty":"唐代","title":"奉和袭美酒中十咏。酒篘"}
{"author":"陆龟蒙","content":"浮屠从西来，事者极梁武。岩幽与水曲，结构无遗土。穷山林干尽，竭海珠玑聚。况即侍从臣，敢爱烟波坞。幡条玉龙扣，殿角金虬舞。释子厌楼台，生人露风雨。今来四百载，像设藏云浦。轻鸽乱驯鸥，鸣钟和朝橹。庭蕉裂旗旆，野蔓差缨组。石上解空人，窗前听经虎。林虚叶如织，水净沙堪数。遍问得中天，归修释迦谱。","dynasty":"唐代","title":"奉和袭美太湖诗二十首。孤园寺"}
{"author":"陆龟蒙","content":"华阳道士南游归，手中半卷青萝衣。自言逋客持赠我，乃是钱塘丁翰之。连江大抵多奇岫，独话君家最奇秀。盘烧天竺春笋肥，琴倚洞庭秋石瘦。草堂暗引龙泓溜，老树根株若蹲兽。霜浓果熟未容收，往往儿童杂猿狖。去岁猖狂有黄寇，官军解散无人斗。满城奔迸翰之闲，只把枯松塞圭窦。前度相逢正卖文，一钱不直虚云云。今来利作采樵客，可以抛身麋鹿群。丁隐君，丁隐君，叩头且莫变名氏，即日更寻丁隐君。","dynasty":"唐代","title":"丁隐君歌"}
{"author":"陆龟蒙","content":"候煖曲糵调，覆深苫盖净。溢处每淋漓，沈来还濎滢。常闻清凉酎，可养希夷性。盗饮以为名，得非君子病。","dynasty":"唐代","title":"添酒中六咏其三酒瓮"}
{"author":"陆龟蒙","content":"自春徂秋天弗雨，廉廉早稻才遮亩。芒粒稀疏熟更轻，地与禾头不相拄。我来愁筑心如堵，更听农夫夜深语。凶年是物即为灾，百阵野凫千穴鼠。平明抱杖入田中，十穗萧条九穗空。敢言一岁囷仓实，不了如今朝暮舂。天职谁司下民籍，苟有区区宜析析。本作耕耘意若何，虫豸兼教食人食。古者为邦须蓄积，鲁饥尚责如齐籴。今之为政异当时，一任流离恣征索。平生幸遇华阳客，向日餐霞转肥白。欲卖耕牛弃水田，移家且傍三茅宅。","dynasty":"唐代","title":"五歌。刈获"}
{"author":"陆龟蒙","content":"谁与春江上信鱼，可怜霜刃截来初。鳞隳似撤骚人屋，腹断疑伤远客书。避网几跳山影破，逆风曾蹙浪花虚。今朝最是家童喜，免泥荒畦掇野蔬。","dynasty":"唐代","title":"袭美以巨鱼之半见分因以酬谢"}
{"author":"陆龟蒙","content":"双眉初出茧，两鬓正藏鸦。自有王昌在，何劳近宋家。","dynasty":"唐代","title":"偶作"}
{"author":"陆龟蒙","content":"江上冬日短，裴回草堂暝。鸿当绝塞来，客向孤村病。绵绵起归念，咽咽兴微咏。菊径月方高，橘斋霜已并。盘餐蔬粟粗，史籍签牌盛。目冷松桂寒，耳喧儿女竞。开瓶浮蚁绿，试笔秋毫劲。昼户亦重关，寒屏递相映。诗从骚雅得，字向铅椠正。遇敌舞蛇矛，逢谈捉犀柄。无名升甲乙，有志扶荀孟。守道希昔贤，为文通古圣。幽忧废长剑，憔悴惭清镜。只会鱼鸟情，讵知时俗性。浮虚多徇势，老懒图历聘。既不务人知，空馀乐天命。吾家在田野，家事苦辽夐。耕稼一以微，囷仓自然罄。愁襟风叶乱，独坐灯花迸。明发成浩歌，谁能少倾听。世既贱文章，归来事耕稼。伊人著农道，我亦赋田舍。所悲劳者苦，敢用词为诧。只效刍牧言，谁防轻薄骂。嘻今居宠禄，各自矜雄霸。堂上考华钟，门前伫高驾。纤洪动丝竹，水陆供鲙炙。小雨静楼台，微风动兰麝。吹嘘川可倒，眄睐花争姹。万户膏血穷，一筵歌舞价。安知勤播植，卒岁无闲暇。种以春鳸初，获从秋隼下。专专望穜稑，搰搰条桑柘。日晏腹未充，霜繁体犹裸。平生守仁义，所疾唯狙诈。上诵周孔书，沈溟至酣藉。岂无致君术，尧舜不上下。岂无活国方，颇牧齐教化。蛟龙任干死，云雨终不借。羿臂束如囚，徒劳夸善射。才能诮箕斗，辩可移嵩华。若与甿辈量，饥寒殆相亚。长吟倚清瑟，孤愤生遥夜。自古有遗贤，吾容偏称谢。","dynasty":"唐代","title":"村夜二篇"}
{"author":"陆龟蒙","content":"左右佩剑者，彼此亦相笑。趋时与闭门，喧寂不同调。潜机取声利，自许臻乎妙。志士以神窥，惭然真可吊。天之发遐籁，大小随万窍。魁其垆冶姿，形质惟所召。鼗笙磬竽瑟，是必登清庙。伊圣不可欺，谁能守蓬藋。","dynasty":"唐代","title":"杂讽九首其七"}
{"author":"陆龟蒙","content":"敏手劈江筠，随身织烟壳。沙禽固不知，钓伴犹初觉。闲从翠微拂，静唱沧浪濯。见说万山潭，渔童尽能学。","dynasty":"唐代","title":"奉和袭美添渔具五篇。背蓬"}
{"author":"陆龟蒙","content":"避暑最须从朴野，葛巾筠席更相当。归来又好乘凉钓，藤蔓阴阴著雨香。","dynasty":"唐代","title":"药名离合夏日即事三首其二"}
{"author":"陆龟蒙","content":"溪上持只轮，溪边指茅屋。闲乘风水便，敢议朱丹毂。高多倚衡惧，下有折轴速。曷若载逍遥，归来卧云族。","dynasty":"唐代","title":"渔具诗·钓车"}
{"author":"陆龟蒙","content":"几降真官授隐书，洛公曾到梦中无。眉间入静三辰影，肘后通灵五岳图。北洞树形如曲盖，东凹山色入薰炉。金墟福地能容否，愿作冈前蒋负刍。火景应难到洞宫，萧闲堂冷任天风。谈玄麈尾抛云底，服散龙胎在酒中。有路还将赤城接，无泉不共紫河通。奇编早晚教传授，免以神仙问葛洪。终日焚香礼洞云，更思琪树转劳神。曾寻下泊常经月，不到中峰又累春。仙道最高黄玉箓，暑天偏称白纶巾。清斋若见茅司命，乞取朱儿十二斤。","dynasty":"唐代","title":"奉和袭美怀华阳润卿博士三首"}
{"author":"陆龟蒙","content":"素蘤多蒙别艳欺，此花真合在瑶池。(真合一作：端合)无情有恨何人觉？月晓风清欲堕时。","dynasty":"唐代","tags":"咏物，荷花，抒怀","title":"白莲"}
{"author":"陆龟蒙","content":"轻无斗储价，重则筋力绝。欲下半岩时，忧襟两如结。风高势还却，雪厚疑中折。负荷诚独难，移之赠来哲。","dynasty":"唐代","title":"樵人十咏。樵担"}
{"author":"陆龟蒙","content":"三清今日聚灵官，玉刺齐抽谒广寒。执盖冒花香寂历，侍晨交佩响阑珊。将排凤节分阶易，欲校龙书下笔难。唯有世尘中小兆，夜来心拜七星坛。","dynasty":"唐代","title":"上元日道室焚修寄袭美"}
{"author":"陆龟蒙","content":"洪范分九畴，转成天下规。河图孕八卦，焕作玄中奇。先开否臧源，次筑经纬基。粤若鲁圣出，正当周德衰。越疆必载质，历国将扶危。诸侯恣崛强，王室方陵迟。歌凤时不偶，获麟心益悲。始嗟吾道穷，竟使空言垂。首赞五十易，又删三百诗。遂令篇籍光，可并日月姿。向非笔削功，未必无瑕疵。迨至夫子没，微言散如枝。所宗既不同，所得亦异宜。名法在深刻，虚玄至希夷。自从战伐来，一派纵横驰。寒谷生艳木，沸潭结流澌。惊奔失壮士，好恶随纤儿。嬴氏并六合，势尊丞相斯。加于挟书律，尽取坑焚之。南勒会稽颂，北恢胡亥阺.犹怀遍巡狩，不暇亲维持。及汉文景后，鸿生方dr摫。簸扬尧舜风，反作三代吹。飘飖四百载，左右为藩篱。邺下曹父子，猎贤甚熊罴。发论若霞驳，裁诗如锦摛。徐王应刘辈，头角咸相衰。或有妙绝赏，或为独步推。或许润色美，或嫌诋诃痴。倏以中利病，且非混醇醨.雅当乎魏文，丽矣哉陈思。不肯少选妄，恐贻后世嗤。吾祖仗才力，革车蒙虎皮。手持一白旄，直向文场麾。轻若脱钳釱，豁如抽扊扅。精钢不足利，騕褭何劳追。大可罩山岳，微堪析毫厘。十体免负赘，百家咸起痿。争入鬼神奥，不容天地私。一篇迈华藻，万古无孑遗。刻鹄尚未已，雕龙奋而为。刘生吐英辩，上下穷高卑。下臻宋与齐，上指轩从羲。岂但标八索，殆将包两仪。人谣洞野老，骚怨明湘累。立本以致诘，驱宏来抵隵.清如朔雪严，缓若春烟羸。或欲开户牖，或将饰缨緌.虽非倚天剑，亦是囊中锥。皆由内史意，致得东莞词。梁元尽索虏，后主终亡隋。哀音但浮脆，岂望分雄雌。吾唐揖让初，陛列森咎夔。作颂媲吉甫，直言过祖伊。明皇践中日，墨客肩参差。岳净秀擢削，海寒光陆离。皆能取穴凤，尽拟乘云螭。迩来二十祀，俊造相追随。余生落其下，亦值文明时。少小不好弄，逡巡奉弓箕。虽然苦贫贱，未省亲嚅ev.秋倚抱风桂，晓烹承露葵。穷年只败袍，积日无晨炊。远访卖药客，闲寻捕鱼师。归来蠹编上，得以含情窥。抗韵吟比雅，覃思念棿摛。因知昭明前，剖石呈清琪。又嗟昭明后，败叶埋芳蕤。纵有月旦评，未能天下知。徒为强貔豹，不免参狐狸。谁蹇行地足，谁抽刺天鬐.谁作河畔草，谁为洞中芝。谁若灵囿鹿，谁犹清庙牺。谁轻如鸿毛，谁密如凝脂。谁比蜀严静，谁方巴賨赀。谁能钓抃鳌，谁能灼神龟。谁背如水火，谁同若埙篪。谁可作梁栋，谁敢驱谷蠡。用此常不快，无人动交铍。空消病里骨，枉白愁中髭。鹿门先生才，大小无不怡。就彼六籍内，说诗直解颐。顾我迷未远，开怀溃其疑。初开凿本源，渐乃疏旁支。邃古派泛滥，皇朝光赫曦。揣摩是非际，一一如襟期。李杜气不易，孟陈节难移。信知君子言，可并神明蓍。枯腐尚求律，膏肓犹谒医。况将太牢味，见啖逋悬饥。今来置家地，正枕吴江湄。饵薄钩不曲，跫然守空坻。嘿坐无影响，唯君款茅茨。抽书乱签帙，酌茗烦瓯栖.或伴补缺砌，或偕诣荒祠。孤筇倚烟蔓，细木横风漪。触雨妨扉屦，临流泥江蓠。既狎野人调，甘为豪士訾。不敢负建鼓，唯忧掉降旗。希君念馀勇，挽袖登文陴。","dynasty":"唐代","title":"袭美先辈以龟蒙所献五百言既蒙见和复示荣唱…用伸酬谢"}
{"author":"陆龟蒙","content":"蓬颗何时与恨平，蜀江衣带蜀山轻。寻闻骑士枭黄祖，自是无人祭祢衡。","dynasty":"唐代","title":"读陈拾遗集"}
{"author":"陆龟蒙","content":"玉锸朝扶鬓，金梯晚下台。春衫将别泪，一夜两难裁。","dynasty":"唐代","title":"洞房怨"}
{"author":"陆龟蒙","content":"故人溪上有渔舟，竿倚风蘋夜不收。欲寄一函聊问讯，洪乔宁作置书邮。","dynasty":"唐代","title":"送友人之湖上"}
{"author":"陆龟蒙","content":"秾华自古不得久，况是倚春春已空。更被夜来风雨恶，满阶狼藉没多红。","dynasty":"唐代","title":"和袭美重题蔷薇"}
{"author":"陆龟蒙","content":"移得龙泓潋滟寒，月轮初下白云端。无人尽日澄心坐，倒影新篁一两竿。","dynasty":"唐代","title":"移石盆"}
{"author":"陆龟蒙","content":"北雁行行直，东流澹澹春。当时六朝客，还道帝乡人。","dynasty":"唐代","title":"金陵道"}
{"author":"陆龟蒙","content":"莲花峰下得佳名，云褐相兼上鹤翎。须是古坛秋霁后，静焚香炷礼寒星。","dynasty":"唐代","title":"华阳巾"}
{"author":"陆龟蒙","content":"三清今日聚灵官，玉刺齐抽谒广寒。执盖冒花香寂历，侍晨交佩响阑珊。将排凤节分阶易，欲校龙书下笔难。唯有世尘中小兆，夜来心拜七星坛。","dynasty":"唐代","title":"上元日道室焚修寄袭美"}
{"author":"陆龟蒙","content":"静境林麓好，古祠烟霭浓。自非通灵才，敢陟群仙峰。百里波浪沓，中坐箫鼓重。真君具琼舆，仿佛来相从。清露濯巢鸟，阴云生昼龙。风飘橘柚香，日动幡盖容。将命礼且洁，所祈年不凶。终当以疏闻，特用诸侯封。","dynasty":"唐代","title":"奉和袭美太湖诗二十首。包山祠"}
{"author":"陆龟蒙","content":"词赋曾夸鸀鳿流，果为名误别沧洲。虽蒙静置疏笼晚，不似闲栖折苇秋。自昔稻粱高鸟畏，至今珪组野人仇。防徽避缴无穷事，好与裁书谢白鸥。","dynasty":"唐代","title":""}
{"author":"陆龟蒙","content":"自古黄金贵，犹沽骏与才。近来簪珥重，无可上高台。平分从满箧，醉掷任成堆。恰莫持千万，明明买祸胎。","dynasty":"唐代","title":"黄金二首"}
{"author":"陆龟蒙","content":"嫁得金吾子，常闻轻薄名。君心如不重，妾腰徒自轻。","dynasty":"唐代","title":"乐府杂咏六首。金吾子"}
{"author":"陆龟蒙","content":"气和灵府渐氤氲，酒有贤人药有君。七字篇章看月得，百劳言语傍花闻。闲寻古寺消晴日，最忆深溪枕夜云。早晚共摇孤艇去，紫屏风外碧波文。","dynasty":"唐代","title":"次和袭美病后春思"}
{"author":"陆龟蒙","content":"声利从来解破除，秋滩唯忆下桐庐。鸬鹚阵合残阳少，蜻蛚吟高冷雨疏。辩伏南华论指指，才非玄晏借书书。当时任使真堪笑，波上三年学炙鱼。","dynasty":"唐代","title":"和袭美新秋即事次韵三首其三"}
{"author":"陆龟蒙","content":"世既贱文章，归来事耕稼。伊人著农道，我亦赋田舍。所悲劳者苦，敢用词为诧。祗效刍牧言，谁防轻薄骂。嘻今居宠禄，各自矜雄霸。堂上考华钟，门前伫高驾。纤洪动丝竹，水陆供鲙炙。小雨静楼台，微风动兰麝。吹嘘川可倒，眄睐花争奼。万户膏血穷，一筵歌舞价。安知勤播植，卒岁无闲暇。种以春鳸初，获从秋隼下。专专望穜稑，搰搰条桑柘。日晏腹未充，霜繁体犹裸。平生守仁义，所疾唯狙诈。上诵周孔书，沈溟至酣籍。岂无致君术，尧舜不上下。岂无活国方，颇牧齐教化。蛟龙任乾死，云雨终不借。羿臂束如囚，徒劳誇善射。才能诮箕斗，辩可移嵩华。若与氓辈量，饥寒殆相亚。长吟倚清瑟，孤愤生遥夜。自古有遗贤，吾容偏称谢。","dynasty":"唐代","title":"村夜二篇其二"}
{"author":"陆龟蒙","content":"乘屐著来幽砌滑，石罂煎得远泉甘。草堂只待新秋景，天色微凉酒半酣。避暑最须从朴野，葛巾筠席更相当。归来又好乘凉钓，藤蔓阴阴著雨香。窗外晓帘还自卷，柏烟兰露思晴空。青箱有意终须续，断简遗编一半通。","dynasty":"唐代","title":"药名离合夏日即事三首"}
{"author":"陆龟蒙","content":"洪范分九畴，转成天下规。河图孕八卦，焕作玄中奇。先开否臧源，次筑经纬基。粤若鲁圣出，正当周德衰。越疆必载质，历国将扶危。诸侯恣崛强，王室方陵迟。歌凤时不偶，获麟心益悲。始嗟吾道穷，竟使空言垂。首赞五十易，又删三百诗。遂令篇籍光，可并日月姿。向非笔削功，未必无瑕疵。迨至夫子没，微言散如枝。所宗既不同，所得亦异宜。名法在深刻，虚玄至希夷。自从战伐来，一派纵横驰。寒谷生艳木，沸潭结流澌。惊奔失壮士，好恶随纤儿。嬴氏并六合，势尊丞相斯。加于挟书律，尽取坑焚之。南勒会稽颂，北恢胡亥阺.犹怀遍巡狩，不暇亲维持。及汉文景后，鸿生方dr摫。簸扬尧舜风，反作三代吹。飘飖四百载，左右为藩篱。邺下曹父子，猎贤甚熊罴。发论若霞驳，裁诗如锦摛。徐王应刘辈，头角咸相衰。或有妙绝赏，或为独步推。或许润色美，或嫌诋诃痴。倏以中利病，且非混醇醨.雅当乎魏文，丽矣哉陈思。不肯少选妄，恐贻后世嗤。吾祖仗才力，革车蒙虎皮。手持一白旄，直向文场麾。轻若脱钳釱，豁如抽扊扅。精钢不足利，騕褭何劳追。大可罩山岳，微堪析毫厘。十体免负赘，百家咸起痿。争入鬼神奥，不容天地私。一篇迈华藻，万古无孑遗。刻鹄尚未已，雕龙奋而为。刘生吐英辩，上下穷高卑。下臻宋与齐，上指轩从羲。岂但标八索，殆将包两仪。人谣洞野老，骚怨明湘累。立本以致诘，驱宏来抵隵.清如朔雪严，缓若春烟羸。或欲开户牖，或将饰缨緌.虽非倚天剑，亦是囊中锥。皆由内史意，致得东莞词。梁元尽索虏，后主终亡隋。哀音但浮脆，岂望分雄雌。吾唐揖让初，陛列森咎夔。作颂媲吉甫，直言过祖伊。明皇践中日，墨客肩参差。岳净秀擢削，海寒光陆离。皆能取穴凤，尽拟乘云螭。迩来二十祀，俊造相追随。余生落其下，亦值文明时。少小不好弄，逡巡奉弓箕。虽然苦贫贱，未省亲嚅ev.秋倚抱风桂，晓烹承露葵。穷年只败袍，积日无晨炊。远访卖药客，闲寻捕鱼师。归来蠹编上，得以含情窥。抗韵吟比雅，覃思念棿摛。因知昭明前，剖石呈清琪。又嗟昭明后，败叶埋芳蕤。纵有月旦评，未能天下知。徒为强貔豹，不免参狐狸。谁蹇行地足，谁抽刺天鬐.谁作河畔草，谁为洞中芝。谁若灵囿鹿，谁犹清庙牺。谁轻如鸿毛，谁密如凝脂。谁比蜀严静，谁方巴賨赀。谁能钓抃鳌，谁能灼神龟。谁背如水火，谁同若埙篪。谁可作梁栋，谁敢驱谷蠡。用此常不快，无人动交铍。空消病里骨，枉白愁中髭。鹿门先生才，大小无不怡。就彼六籍内，说诗直解颐。顾我迷未远，开怀溃其疑。初开凿本源，渐乃疏旁支。邃古派泛滥，皇朝光赫曦。揣摩是非际，一一如襟期。李杜气不易，孟陈节难移。信知君子言，可并神明蓍。枯腐尚求律，膏肓犹谒医。况将太牢味，见啖逋悬饥。今来置家地，正枕吴江湄。饵薄钩不曲，跫然守空坻。嘿坐无影响，唯君款茅茨。抽书乱签帙，酌茗烦瓯栖.或伴补缺砌，或偕诣荒祠。孤筇倚烟蔓，细木横风漪。触雨妨扉屦，临流泥江蓠。既狎野人调，甘为豪士訾。不敢负建鼓，唯忧掉降旗。希君念馀勇，挽袖登文陴。","dynasty":"唐代","title":"袭美先辈以龟蒙所献五百言既蒙见和复示荣唱…用伸酬谢"}
{"author":"陆龟蒙","content":"新春旒扆御翚轩，海内初传涣汗恩。秦狱已收为厉气，瘴江初返未招魂。英材尽作龙蛇蛰，战地多成虎豹村。除却数般伤痛外，不知何事及王孙。","dynasty":"唐代","title":"徐方平后闻赦因寄袭美"}
{"author":"陆龟蒙","content":"日午空斋带睡痕，水蔬山药荐盘飧。林乌信我无机事，长到而今下石盆。","dynasty":"唐代","title":"新秋杂题六首。食"}
{"author":"陆龟蒙","content":"只凭风作使，全仰柳为都。一腹清何甚，双翎薄更无。伴貂金换酒，并雀画成图。恐是千年恨，偏令落日呼。","dynasty":"唐代","title":"蝉"}
{"author":"陆龟蒙","content":"海上风雨来，掀轰杂飞电。登楼一凭槛，满眼蛟龙战。——陆龟蒙须臾造化惨，倏忽堪舆变。万户响戈鋋，千家披组练。——皮日休群飞抛轮石，杂下攻城箭。点急似摧胸，行斜如中面。——陆龟蒙细洒魂空冷，横飘目能眩。垂檐珂珮喧，zh瓦珠玑溅。——皮日休无言九陔远，瞬息驰应遍。密处正垂縆，微时又悬线。——陆龟蒙写作玉界破，吹为羽林旋。翻伤列缺劳，却怕丰隆倦。——皮日休遥瞻山露色，渐觉云成片。远树欲鸣蝉，深檐尚藏燕。——陆龟蒙残雷隐辚尽，反照依微见。天光洁似磨，湖彩熟于练。——皮日休疏帆逗前渚，晚磬分凉殿。接思强挥毫，窥词几焚研。——陆龟蒙佶栗乌皮几，轻明白羽扇。毕景好疏吟，馀凉可清宴。——皮日休君携下高磴，僧引还深院。驳藓净铺筵，低松湿垂鬋.——陆龟蒙斋明乍虚豁，林霁逾葱蒨.早晚重登临，欲去多离恋。——皮日休","dynasty":"唐代","title":"开元寺楼看雨联句"}
{"author":"陆龟蒙","content":"峰抱池光曲岸平，月临虚槛夜何清。僧穿小桧才分影，鱼掷高荷渐有声。因忆故山吟易苦，各横秋簟梦难成。周颙不用裁书劝，自得凉天证道情。","dynasty":"唐代","title":"奉和袭美宿报恩寺水阁"}
{"author":"陆龟蒙","content":"拜象驯犀角抵豪，星丸霜剑出花高。六宫争近乘舆望，珠翠三千拥赭袍。","dynasty":"唐代","title":"开元杂题七首。杂伎"}
{"author":"陆龟蒙","content":"宝袜香綦碎晓尘，乱兵谁惜似花人。伯劳应是精灵使，犹向残阳泣暮春。","dynasty":"唐代","title":"和袭美馆娃宫怀古五绝其五"}
{"author":"陆龟蒙","content":"峨眉道士风骨峻，手把玉皇书一通。东游借得琴高鲤，骑入蓬莱清浅中。","dynasty":"唐代","title":"高道士"}
{"author":"陆龟蒙","content":"病来县著脆缗丝，独喜高情为我持。数幅尚凝烟雨态，三篇能赋蕙兰词。云深石静闲眠稳，月上江平放溜迟。第一莫教谙此境，倚天功业待君为。","dynasty":"唐代","title":"顷自桐江得一钓车以袭美乐烟波之思因出以为玩俄辱三篇复抒酬荅其三"}
{"author":"陆龟蒙","content":"君心莫淡薄，妾意正栖托。愿得双车轮，一夜生四角。","dynasty":"唐代","title":"古意"}
{"author":"陆龟蒙","content":"长叹人间发易华，暗将心事许烟霞。病来前约分明在，药鼎书囊便是家。","dynasty":"唐代","title":"自遣诗三十首其七"}
{"author":"陆龟蒙","content":"蝉雀参差在扇纱，竹襟轻利箨冠斜。垆中有酒文园会，琴上无弦靖节家。芝畹烟霞全覆穗，橘洲风浪半浮花。闲思两地忘名者，不信人间发解华。只于池曲象山幽，便是潇湘浸石楼。斜拂芡盘轻鹜下，细穿菱线小鲵游。闲开茗焙尝须遍，醉拨书帷卧始休。莫道仙家无好爵，方诸还拜碧琳侯。","dynasty":"唐代","title":"奉和袭美夏景冲澹偶作次韵二首"}
{"author":"陆龟蒙","content":"烟树绿微微，春流浸竹扉。短蓑携稚去，孤艇载鱼归。海俗芦编室，村娃练束衣。旧栽奴橘老，新刈女桑肥。锦鲤冲风掷，丝禽掠浪飞。短亭幽径入，陈庙数峰围。地废金牛暗，陵荒石兽稀。思君同一望，帆上怨馀晖。","dynasty":"唐代","title":"丹阳道中寄友生"}
{"author":"陆龟蒙","content":"万古风烟满故都，清才搜括妙无馀。可中寄与芸香客，便是江南地里书。","dynasty":"唐代","title":"和袭美寄同年韦校书"}
{"author":"陆龟蒙","content":"洪范分九畴，转成天下规。河图孕八卦，焕作玄中奇。先开否臧源，次筑经纬基。粤若鲁圣出，正当周德衰。越疆必载质，历国将扶危。诸侯恣崛强，王室方陵迟。歌凤时不偶，获麟心益悲。始嗟吾道穷，竟使空言垂。首赞五十易，又删三百诗。遂令篇籍光，可并日月姿。向非笔削功，未必无瑕疵。迨至夫子没，微言散如枝。所宗既不同，所得亦异宜。名法在深刻，虚玄至希夷。自从战伐来，一派纵横驰。寒谷生艳木，沸潭结流澌。惊奔失壮士，好恶随纤儿。嬴氏并六合，势尊丞相斯。加于挟书律，尽取坑焚之。南勒会稽颂，北恢胡亥阺.犹怀遍巡狩，不暇亲维持。及汉文景后，鸿生方dr摫。簸扬尧舜风，反作三代吹。飘飖四百载，左右为藩篱。邺下曹父子，猎贤甚熊罴。发论若霞驳，裁诗如锦摛。徐王应刘辈，头角咸相衰。或有妙绝赏，或为独步推。或许润色美，或嫌诋诃痴。倏以中利病，且非混醇醨.雅当乎魏文，丽矣哉陈思。不肯少选妄，恐贻后世嗤。吾祖仗才力，革车蒙虎皮。手持一白旄，直向文场麾。轻若脱钳釱，豁如抽扊扅。精钢不足利，騕褭何劳追。大可罩山岳，微堪析毫厘。十体免负赘，百家咸起痿。争入鬼神奥，不容天地私。一篇迈华藻，万古无孑遗。刻鹄尚未已，雕龙奋而为。刘生吐英辩，上下穷高卑。下臻宋与齐，上指轩从羲。岂但标八索，殆将包两仪。人谣洞野老，骚怨明湘累。立本以致诘，驱宏来抵隵.清如朔雪严，缓若春烟羸。或欲开户牖，或将饰缨緌.虽非倚天剑，亦是囊中锥。皆由内史意，致得东莞词。梁元尽索虏，后主终亡隋。哀音但浮脆，岂望分雄雌。吾唐揖让初，陛列森咎夔。作颂媲吉甫，直言过祖伊。明皇践中日，墨客肩参差。岳净秀擢削，海寒光陆离。皆能取穴凤，尽拟乘云螭。迩来二十祀，俊造相追随。余生落其下，亦值文明时。少小不好弄，逡巡奉弓箕。虽然苦贫贱，未省亲嚅ev.秋倚抱风桂，晓烹承露葵。穷年只败袍，积日无晨炊。远访卖药客，闲寻捕鱼师。归来蠹编上，得以含情窥。抗韵吟比雅，覃思念棿摛。因知昭明前，剖石呈清琪。又嗟昭明后，败叶埋芳蕤。纵有月旦评，未能天下知。徒为强貔豹，不免参狐狸。谁蹇行地足，谁抽刺天鬐.谁作河畔草，谁为洞中芝。谁若灵囿鹿，谁犹清庙牺。谁轻如鸿毛，谁密如凝脂。谁比蜀严静，谁方巴賨赀。谁能钓抃鳌，谁能灼神龟。谁背如水火，谁同若埙篪。谁可作梁栋，谁敢驱谷蠡。用此常不快，无人动交铍。空消病里骨，枉白愁中髭。鹿门先生才，大小无不怡。就彼六籍内，说诗直解颐。顾我迷未远，开怀溃其疑。初开凿本源，渐乃疏旁支。邃古派泛滥，皇朝光赫曦。揣摩是非际，一一如襟期。李杜气不易，孟陈节难移。信知君子言，可并神明蓍。枯腐尚求律，膏肓犹谒医。况将太牢味，见啖逋悬饥。今来置家地，正枕吴江湄。饵薄钩不曲，跫然守空坻。嘿坐无影响，唯君款茅茨。抽书乱签帙，酌茗烦瓯栖.或伴补缺砌，或偕诣荒祠。孤筇倚烟蔓，细木横风漪。触雨妨扉屦，临流泥江蓠。既狎野人调，甘为豪士訾。不敢负建鼓，唯忧掉降旗。希君念馀勇，挽袖登文陴。","dynasty":"唐代","title":"袭美先辈以龟蒙所献五百言既蒙见和复示荣唱…用伸酬谢"}
{"author":"陆龟蒙","content":"微生参最灵，天与意绪拙。人皆机巧求，百径无一达。家为唐臣来，奕世唯稷卨.只垂青白风，凛凛自贻厥。犹残赐书在，编简苦断绝。其间忠孝字，万古光不灭。孱孙诚瞢昧，有志常搰搰。敢云嗣良弓，但欲终守节。喧哗不入耳，谗佞不挂舌。仰咏尧舜言，俯遵周孔辙。所贪既仁义，岂暇理生活。纵有旧田园，抛来亦芜没。因之成否塞，十载真契阔。冻骭一襜褕，饥肠少糠籺.甘心付天壤，委分任回斡。笠泽卧孤云，桐江钓明月。盈筐盛芡芰，满釜煮鲈鳜。酒帜风外頫，茶枪露中撷。歌谣非大雅，捃摭为小说。上可补熏茎，傍堪跐芽蘖。方当卖罾罩，尽以易纸札。踪迹尚吴门，梦魂先魏阙。寻闻天子诏，赫怒诛叛卒。宵旰悯烝黎，谟明问征伐。王师虽继下，贼垒未即拔。此时淮海波，半是生人血。霜戈驱少壮，败屋弃羸耋。践蹋比尘埃，焚烧同稿秸。吾皇自神圣，执事皆间杰。射策亦何为，春卿遂聊辍。伊余将贡技，未有耻可刷。却问渔樵津，重耕烟雨墢。诸侯急兵食，冗剩方翦截。不可抱词章，巡门事干谒。归来阖蓬楗，壁立空竖褐。暖手抱孤烟，披书向残雪。幽忧和愤懑，忽愁自惊蹶。文兮乏寸毫，武也无尺铁。平生所韬蓄，到死不开豁。念此令人悲，翕然生内热。加之被皲瘃，况复久藜粝。既为霜露侵，一卧增百疾。筋骸将束缚，腠理如箠挞。初谓抵狂貙，又如当毒蝎。江南多事鬼，巫觋连瓯粤。可口是妖讹，恣情专赏罚。良医只备位，药肆或虚设。而我正萎痿，安能致诃咄。椒兰任芳苾，精粣从罗列。醆斝既屡倾，钱刀亦随爇.兼之渎财贿，不止行盗窃。天地如有知，微妖岂逃杀。其时心力愤，益使气息辍。永夜更呻吟，空床但皮骨。君来赞贤牧，野鹤聊簪笏。谓我同光尘，心中有溟渤。轮蹄相压至，问遗无虚月。首到春鸿濛，犹残病根茇。看花虽眼晕，见酒忘肺渴。隐几还自怡，蓬卢亦争喝。抽毫更唱和，剑戟相磨戛。何大不包罗，何微不挑刮。今来值霖雨，昼夜无暂歇。杂若碎渊沦，高如破轇轕.何劳鼍吼岸，讵要鹳鸣垤。只意江海翻，更愁山岳裂。初惊蚩尤阵，虎豹争搏啮。又疑伍胥涛，蛟蜃相蹙拶。千家濛瀑练，忽似好披拂。万瓦垂玉绳，如堪取萦结。况余居低下，本是蛙蚓窟。迩来增号呼，得以恣唐突。先夸屋舍好，又恃头角凸。厚地虽直方，身能遍穿穴。常参庄辩里，亦造扬玄末。偃仰纵无机，形容且相忽。低头增叹诧，到口复嗢咽。沮洳渍琴书，莓苔染巾袜。解衣换仓粟，秕稗犹未脱。饥鸟屡窥临，泥僮苦舂bN.或闻秋稼穑，大半沈澎汃。耕父蠹齐民，农夫思旱魃。吾观天之意，未必洪水割。且要虐飞龙，又图滋跛鳖。三吴明太守，左右皆儒哲。有力即扶危，怀仁过救暍。鹿门皮夫子，气调真俊逸。截海上云鹰，横空下霜鶻.文坛如命将，可以持玉钺。不独扆羲轩，便当城老佛。顾余为山者，所得才篑撮。譬如饰箭材，尚欠镞与筈.闲将歈儿唱，强倚帝子瑟。幸得远潇湘，不然嗤贾屈。开缄窥宝肆，玑贝光比栉。朗咏冲乐悬，陶匏响铿擖。古来愁霖赋，不是不清越。非君顿挫才，沴气难摧折。驰情扣虚寂，力尽无所掇。不足谢徽音，只令凋鬓发。","dynasty":"唐代","title":"奉酬袭美先辈吴中苦雨一百韵"}
{"author":"陆龟蒙","content":"白袷行人又远游，日斜空上映花楼。愁丝堕絮相逢著，绊惹春风卒未休。","dynasty":"唐代","title":"闺怨"}
{"author":"陆龟蒙","content":"风雅先生去一麾，过庭才子趣归期。让王门外开帆叶，义帝城中望戟支。郢路渐寒飘雪远，湘波初暖涨云迟。灵均精魄如能问，又得千年贾傅词。","dynasty":"唐代","title":"送羊振文先辈往桂阳归觐"}
{"author":"陆龟蒙","content":"捣成霜粒细鳞鳞，知作愁吟喜见分。向日乍惊新茧色，临风时辨白萍文。好将花下承金粉，堪送天边咏碧云。见倚小窗亲襞染，尽图春色寄夫君。","dynasty":"唐代","title":"袭美以鱼笺见寄，因谢成篇"}
{"author":"陆龟蒙","content":"惯向溪头漾浅沙，薄烟微雨是生涯。时时失伴沈山影，往往争飞杂浪花。晚树清凉还鸀鳿，旧巢零落寄蒹葭。池塘信美应难恋，针在鱼唇剑在虾。","dynasty":"唐代","title":"白鸥诗"}
{"author":"陆龟蒙","content":"病容愁思苦相兼，清镜无形未我嫌。贪广异蔬行径窄。故求偏药出钱添。同人散后休赊酒，双燕辞来始下帘。更有是非齐未得，重凭詹尹拂龟占。","dynasty":"唐代","title":"病中秋怀寄袭美"}
{"author":"陆龟蒙","content":"学饵霜茸骨未轻，每逢真夕梦还清。丁宁独受金妃约，许与亲题玉篆名。月苦撼残临水珮，风微飘断系云缨。须臾枕上桐窗晓，露压千枝滴滴声。橘斋风露已清馀，东郭先生病未除。孤枕易为蛩破梦，短檐难得燕传书。广云披日君应近，倒影裁花我尚疏。唯羡羽人襟似水，平持旄节步空虚。","dynasty":"唐代","title":"中元夜寄道侣二首"}
{"author":"陆龟蒙","content":"华阳门外五芝生，餐罢愁君入杳冥。遥夜独栖还有梦，昔年相见便忘形。为分科斗亲铅椠，与说蜉蝣坐竹棂。醮后几时归紫阁，别来终日诵黄庭。闲教辨药僮名甲，静识窥巢鹤姓丁。绝涧饮羊春水腻，傍林烧石野烟腥。深沈谷响含疏磬，片段岚光落画屏。休采古书探禹穴，自刊新历斗尧蓂.珠宫凤合迎萧史，玉籍人谁访蔡经？架上黑椽长褐稳，案头丹篆小符灵。霓轩入洞齐初月，羽节升坛拜七星。当路独行冲虎豹，向风孤啸起雷霆。凝神密室多生白，叙事联编尽杀青。匝地山川皆暗写，隐天竽籁只闲听。分张火力烧金灶，拂拭苔痕洗酒瓶。翠壁上吟朝复暮，暖云边卧醉还醒。倚身长短裁筇杖，倩客高低结草亭。直用森严朝北帝，爱将清浅问东溟。常思近圃看栽杏，拟借邻峰伴采苓。掩树半扉晴霭霭，背琴残烛晓荧荧。旧来扪虱知王猛，欲去为龙叹管宁。蟾魄几应临蕙帐，渔竿犹尚枕枫汀。衔烟细草无端绿，冒雨闲花作意馨。掠岸惊波沈翡翠，入檐斜照碍蜻蜓。初征汉栈宜飞檄，待破燕山好勒铭。六辔未收千里马，一囊空负九秋萤。我悲雌伏真方枘，他骋雄材似建瓴。合在深崖齐散术，自求沧海点流萍。频抛俗物心还爽，远忆幽期目剩瞑。见买扁舟束真诰，手披仙语任扬舲.","dynasty":"唐代","title":"寄怀华阳道士"}
{"author":"陆龟蒙","content":"一夜秋声入井桐，数枝危绿怕西风。霏霏晚砌烟华上，淅淅疏帘雨气通。君整轮蹄名未了，我依琴鹤病相攻。到头江畔从渔事，织作中流万尺篊.","dynasty":"唐代","title":"寄吴融"}
{"author":"陆龟蒙","content":"独倚秋光岸，风漪学簟文。玄堪教凤集，书好换鹅群。叶堕平台月，香消古径云。强歌非白纻，聊以送馀醺。","dynasty":"唐代","title":"又次前韵酬广文"}
{"author":"陆龟蒙","content":"别坞破苔藓，严城树轩楹。恭闻禀璇玑，化质离青冥。色可定鸡颈，实堪招凤翎。立窥五岭秀，坐对三都屏。晴月窈窕入，曙烟霏微生。昔者尚借宅，况来处宾庭。金罍纵倾倒，碧露还鲜醒。若非抱苦节，何以偶惟馨。徐观稚龙出，更赋锦苞零。","dynasty":"唐代","title":"奉和袭美公斋四咏次韵。新竹"}
{"author":"陆龟蒙","content":"虽失春城醉上期，下帷裁遍未裁诗。因吟郢岸百亩蕙，欲采商崖三秀枝。栖野鹤笼宽使织，施山僧饭别教炊。但医沈约重瞳健，不怕江花不满枝。","dynasty":"唐代","title":"奉和袭美抱疾杜门见寄次韵"}
{"author":"陆龟蒙","content":"但服镮刚子，兼吟曲素词。须知臣汉客，还见布龙儿。","dynasty":"唐代","title":"怀仙三首其二"}
{"author":"陆龟蒙","content":"日华风蕙正交光，羯末相携藉草塘。佳酒旋倾醽醁嫩，短船闲弄木兰香。烟丝鸟拂来萦带，蕊榼人收去约簧。今日好为联句会，不成刚为欠檀郎。","dynasty":"唐代","title":"袭美病中闻余游颜家园见寄，次韵酬之"}
{"author":"陆龟蒙","content":"江霜严兮枫叶丹，潮声高兮墟落寒。鸥巢卑兮渔箔短，远岸没兮光烂烂。潮之德兮无际，既充其大兮又充其细。密幽人兮款柴门，寂寞流连兮依稀旧痕。濡腴泽槁兮潮之恩，不尸其功兮归于混元。","dynasty":"唐代","title":"迎潮送潮辞。迎潮"}
{"author":"陆龟蒙","content":"共是悲秋客，相逢恨不堪。雁频辞蓟北，人尚在江南。名利机初发，樵渔事先谙。松门穿戴寺，荷径绕秦潭。绳检真难束，疏慵却易耽。枕当高树稳，茶试远泉甘。架上经唯一，尊前雅只三。风云劳梦想，天地人醺酣。历自尧阶数，书因禹穴探。御龙虽世禄，下马亦清谭。国计徒盈策，家储不满甔.断帘从燕出，頫弁请人簪。木坠凉来叶，山横霁后岚。竹窗深窈窕，苔洞绿龛弇.积行依颜子，和光则老聃。杖诚为虎节，披信作鲛函。养鹭看窥沼，寻僧助结庵。功名思马援，歌唱咽羊昙。乞食羞孤凤，无衣羡八蚕。系帆留宿客，吟句任羸骖。宠鹤空无卫，占乌未见gm.香还须是桂，青会出于蓝。蜀酒时倾瓿，吴虾遍发坩。玉封千挺藕，霜闭一筒柑。惜佩终邀祸，辞环好激贪。宗溟虽畎浍，成厦必楩楠。碧玉雕琴荐，黄金饰剑镡。烟缘莎砌引，水为药畦担。博物君能继，多才我尚惭。别离犹得在，秋鬓未鬖鬖.","dynasty":"唐代","title":"京口与友生话别"}
{"author":"陆龟蒙","content":"远窗浮槛亦成年，几伴杨公白昼筵。日暖烟花曾扑地，气浮星象却归天。闲将水石侵军垒，醉引笙歌上钓船。无限恩波犹在目，东风吹起细漪涟。","dynasty":"唐代","title":"奉和袭美登初阳楼寄怀北平郎中"}
{"author":"陆龟蒙","content":"积雪报松坞，蠹根然草堂。深炉与远烧，此夜仍交光。或似坐奇兽，或如焚异香。堪嗟宦游子，冻死道路傍。","dynasty":"唐代","title":"樵人十咏其九樵火"}
{"author":"陆龟蒙","content":"荒庭古树只独倚，败蝉残蛩苦相仍。虽然诗胆大如斗，争奈愁肠牵似绳。短烛初添蕙幌影，微风渐折蕉衣棱。安得弯弓似明月，快箭拂下西飞鹏。","dynasty":"唐代","title":"早秋吴体寄袭美"}
{"author":"陆龟蒙","content":"平波落月吟闲景，暗幌浮烟思起人。清露晓垂花谢半，远风微动蕙抽新。城荒上处樵童小，石藓分来宿鹭驯。晴寺野寻同去好，古碑苔字细书匀。","dynasty":"唐代","title":"晓起即事因成回文寄袭美"}
{"author":"陆龟蒙","content":"草著愁烟似不春，晚莺哀怨问行人。须知一种埋香骨，犹胜昭君作虏尘。","dynasty":"唐代","title":"宫人斜"}
{"author":"陆龟蒙","content":"双眉初出茧，两鬓正藏鸦。自有王昌在，何劳近宋家。","dynasty":"唐代","title":"偶作"}
{"author":"陆龟蒙","content":"竹溪深处猿同宿，松阁秋来客共登。封径古苔侵石鹿，城中谁解访山僧。","dynasty":"唐代","title":"和袭美怀鹿门县名离合二首其二"}
{"author":"陆龟蒙","content":"春龙争地养檀栾，况是双林雨后看。迸出似毫当垤eJ，孤生如恨倚栏干。凌虚势欲齐金刹，折赠光宜照玉盘。更得锦苞零落后，粉环高下挶烟寒。","dynasty":"唐代","title":"奉和袭美闻开元寺开笋园寄章上人"}
{"author":"陆龟蒙","content":"纵调为野吟，徐徐下云磴。因知负樵乐，不减援琴兴。出林方自转，隔水犹相应。但取天壤情，何求郢人称。","dynasty":"唐代","title":"樵人十咏。樵歌"}
{"author":"陆龟蒙","content":"蓬颗何时与恨平，蜀江衣带蜀山轻。寻闻骑士枭黄祖，自是无人祭祢衡。","dynasty":"唐代","title":"读陈拾遗集"}
{"author":"陆龟蒙","content":"自小即胼胝，至今凋鬓发。所图山褐厚，所爱山炉热。不知冠盖好，但信烟霞活。富贵如疾颠，吾从老岩穴。","dynasty":"唐代","title":"樵人十咏·樵叟"}
{"author":"陆龟蒙","content":"水平波淡绕回塘，鹤殉人沉万古伤。应是离魂双不得，至今沙上少鸳鸯。","dynasty":"唐代","title":"和袭美女坟湖（即吴王葬女之所）"}
{"author":"陆龟蒙","content":"微微春色染林塘，亲拨烟霞坐涧房。阴洞雪胶知未入，浊醪风破的偷尝。芝台晓用金铛煮，星度闲将玉铪量。几遍侍晨官欲降，曙坛先起独焚香。","dynasty":"唐代","title":"南阳广文博士还雷平后寄"}
{"author":"陆龟蒙","content":"春庭晓景别，清露花逦迤。黄蜂一过慵，夜夜栖香蕊。","dynasty":"唐代","tags":"春天，写景","title":"春晓"}
{"author":"陆龟蒙","content":"窗外晓帘还自卷，柏烟兰露思晴空。青箱有意终须续，断简遗编一半通。","dynasty":"唐代","title":"药名离合夏日即事三首其三"}
{"author":"陆龟蒙","content":"或偃虚斋或在公，蔼然林下昔贤风。庭前有蝶争烟蕊，帘外无人报水筒。行药不离深幌底，寄书多向远山中。西园夜烛偏堪忆，曾为题诗刻半红。","dynasty":"唐代","title":"奉和袭美病中书情寄上崔谏议次韵"}
{"author":"陆龟蒙","content":"晓压糟床渐有声，旋如荒涧野泉清。身前古态熏应出，世上愁痕滴合平。饮啄断年同鹤俭，风波终日看人争。尊中若使常能渌，两绶通侯总强名。","dynasty":"唐代","title":"看压新醅寄怀袭美"}
{"author":"陆龟蒙","content":"旋屈金钩劈翠筠，手中盘作钓鱼轮。忘情不效孤醒客，有意闲窥百丈鳞。雨似轻埃时一起，云如高盖强相亲。任他华毂低头笑，此地终无覆败人。曾招渔侣下清浔，独茧初随一锤深。细辗烟华无辙迹，静含风力有车音。相呼野饭依芳草，迭和山歌逗远林。得失任渠但取乐，不曾生个是非心。病来悬著脆缗丝，独喜高情为我持。数幅尚凝烟雨态，三篇能赋蕙兰词。云深石静闲眠稳，月上江平放溜迟。第一莫教谙此境，倚天功业待君为。","dynasty":"唐代","title":"顷自桐江得一钓车以袭美乐烟波之思因出以为"}
{"author":"陆龟蒙","content":"肖翘虽振羽，戚促尽疑冰。风助流还急，烟遮点渐凝。不须轻列宿，才可拟孤灯。莫倚隋家事，曾烦下诏征。","dynasty":"唐代","title":"萤诗"}
{"author":"陆龟蒙","content":"从来多远思，尤向静中生。所以令心苦，还应是骨清。酒香偏入梦，花落又关情。积此风流事，争无后世名。","dynasty":"唐代","title":"又酬次韵"}
{"author":"陆龟蒙","content":"妍华须是占时生，准拟差肩不近情。佳丽几时腰不细，荆王辛苦致宫名。","dynasty":"唐代","title":"自遣诗三十首其二十七"}
{"author":"陆龟蒙","content":"水绕苍山固护来，当时盘踞实雄才。周郎计策清宵定，曹氏楼船白昼灰。五十八年争虎视，三千馀骑骋龙媒。何如今日家天下，阊阖门临万国开。","dynasty":"唐代","title":"算山"}
{"author":"陆龟蒙","content":"美人抱瑶瑟，哀怨弹别鹤。雌雄南北飞，一旦异栖托。谅非金石性，安得宛如昨。生为并蒂花，亦有先后落。秋林对斜日，光景自相薄。犹欲悟君心，朝朝佩兰若。","dynasty":"唐代","title":"美人"}
{"author":"陆龟蒙","content":"大堤春日暮，骢马解镂衢。请君留上客，容妾荐雕胡。","dynasty":"唐代","title":"大堤"}
{"author":"陆龟蒙","content":"自小即胼胝，至今凋鬓发。所图山褐厚，所爱山炉热。不知冠盖好，但信烟霞活。富贵如疾颠，吾从老岩穴。","dynasty":"唐代","title":"樵人十咏其三樵叟"}
{"author":"陆龟蒙","content":"一阵西风起浪花，绕栏杆下散瑶华。高窗曲槛仙侯府，卧苇荒芹白鸟家。孤岛待寒凝片月，远山终日送馀霞。若知方外还如此，不要秋乘上海槎。","dynasty":"唐代","title":"和袭美褚家林亭"}
{"author":"陆龟蒙","content":"春溪正含绿，良夜才参半。持矛若羽轻，列烛如星烂。伤鳞跳密藻，碎首沈遥岸。尽族染东流，傍人作佳玩。","dynasty":"唐代","title":"渔具诗·叉鱼"}
{"author":"陆龟蒙","content":"为爱晚窗明，门前亦懒行。图书看得熟，邻里见还生。鸟啄琴材响，僧传药味精。缘君多古思，携手上空城。何事乐渔樵，巾车或倚桡。和诗盈古箧，赊酒半寒瓢。失雨园蔬赤，无风蚛叶凋。清言一相遗，吾道未全消。","dynasty":"唐代","title":"奉酬袭美秋晚见题二首"}
{"author":"陆龟蒙","content":"江客柴门枕浪花，鸣机寒橹任呕哑。轻舟过去真堪画，惊起鸬鹚一阵斜。","dynasty":"唐代","title":"北渡"}
{"author":"陆龟蒙","content":"四牸三牯，中一去乳。天霜降寒，纳此室处。老农拘拘，度地不亩。东西几何，七举其武。南北几何，丈二加五。偶楹当闲，载尺入土。太岁在亥，馀不足数。上缔蓬茅，下远官府。耕耨以时，饮食得所。或寝或卧，免风免雨。宜尔子孙，实我仓庾。","dynasty":"唐代","title":"祝牛宫辞"}
{"author":"陆龟蒙","content":"水国不堪旱，斯民生甚微。直至葭菼少，敢言鱼蟹肥。我到荒村无食啖，对案又非梁谢览。况是干苗结子疏，归时只得藜羹糁。","dynasty":"唐代","title":"水国诗（以下杂体诗）"}
{"author":"陆龟蒙","content":"嫩红钩曲雪花攒，月殿栖时片影残。自说夜来春梦恶，学持金偈玉栏干。","dynasty":"唐代","title":"开元杂题七首。雪衣女"}
{"author":"陆龟蒙","content":"丈夫非无泪，不洒离别间。杖剑对尊酒，耻为游子颜。蝮蛇一螫手，壮士即解腕。所志在功名，离别何足叹。","dynasty":"唐代","tags":"离别，写人，议论","title":"别离"}
{"author":"陆龟蒙","content":"东南有狂兕，猎者西北矢。利尘白冥冥，独此清夜止。无人语其事，偶坐窥天纪。安得东壁明，洪洪用坟史。搜扬好古士，一以罄云水。流堪洒菁英，风足去稗秕。如能出奇计，坐可平贼垒。徐陈羲皇道，高驾太平轨。攫疏成特雄，濯垢为具美。贡贤当上赏，景福视所履。永播南熏音，垂之万年耳。","dynasty":"唐代","title":"杂讽九首其五"}
{"author":"陆龟蒙","content":"嫁得金吾子，常闻轻薄名。君心如不重，妾腰徒自轻。","dynasty":"唐代","title":"乐府杂咏六首。金吾子"}
{"author":"陆龟蒙","content":"晓压糟床渐有声，旋如荒涧野泉清。身前古态熏应出，世上愁痕滴合平。饮啄断年同鹤俭，风波终日看人争。尊中若使常能渌，两绶通侯总强名。","dynasty":"唐代","title":"看压新醅寄怀袭美"}
{"author":"陆龟蒙","content":"惊闻远客访良夜，扶病起坐纶巾欹。清谈白纻思悄悄，玉绳银汉光离离。三吴烟雾且如此，百越琛赆来何时。林端片月落未落，强慰别情言后期。","dynasty":"唐代","title":"新秋月夕客有自远相寻者作吴体二首以赠其二"}
{"author":"陆龟蒙","content":"一阵西风起浪花，绕栏杆下散瑶华。高窗曲槛仙侯府，卧苇荒芹白鸟家。孤岛待寒凝片月，远山终日送馀霞。若知方外还如此，不要秋乘上海槎。","dynasty":"唐代","title":"和袭美褚家林亭"}
{"author":"陆龟蒙","content":"素蘤多蒙别艳欺，此花端合在瑶池。无情有恨何人觉？月晓风清欲堕时。","dynasty":"唐代","tags":"咏物，莲花","title":"和袭美木兰后池三咏·白莲"}
{"author":"陆龟蒙","content":"红襟翠翰两参差，径拂烟华上细枝。春水渐生鱼易得，莫辞风雨坐多时。","dynasty":"唐代","title":"翠碧"}
{"author":"陆龟蒙","content":"倭僧留海纸，山匠制云床。懒外应无敌，贫中直是王。池平鸥思喜，花尽蝶情忙。欲问新秋计，菱丝一亩强。","dynasty":"唐代","title":"袭美见题郊居十首因次韵酬之以伸荣谢其三"}
{"author":"陆龟蒙","content":"闲吟鲍照赋，更起屈平愁。莫引西风动，红衣不耐秋。","dynasty":"唐代","title":"芙蓉"}
{"author":"陆龟蒙","content":"前回边使至，闻道交河战。坐想鼓鞞声，寸心攒百箭。","dynasty":"唐代","title":"乐府杂咏六首。孤烛怨"}
{"author":"陆龟蒙","content":"红栊通东风，翠珥醉易坠。平明兵盈城，弃置遂至地。","dynasty":"唐代","title":"叠韵吴宫词二首其二"}
{"author":"陆龟蒙","content":"水国烟乡足芰荷，就中芳瑞此难过。风情为与吴王近，红萼常教一倍多。","dynasty":"唐代","title":"和袭美木兰后池三咏。重台莲花"}
{"author":"陆龟蒙","content":"黄金即为侈，白石又太拙。斫得奇树根，中如老蛟穴。时招山下叟，共酌林间月。尽醉两忘言，谁能作天舌。","dynasty":"唐代","title":"奉和袭美酒中十咏。酒尊"}
{"author":"陆龟蒙","content":"弯弓注碧浔，掉尾行凉沚.青枫下晚照，正在澄明里。抨弦断荷扇，溅血殷菱蕊。若使禽荒闻，移之暴烟水。","dynasty":"唐代","title":"渔具诗。射鱼"}
{"author":"陆龟蒙","content":"挟瑟为君抚，君嫌声太古。寥寥倚浪系，㗫㗫沈湘语。赖有秋风知，清泠吹玉柱。","dynasty":"唐代","title":"挟瑟"}
{"author":"陆龟蒙","content":"赤舌可烧城，谗邪易为伍。诗人疾之甚，取俾投豺虎。长风吹窾木，始有音韵吐。无木亦无风，笙簧由喜怒。女娲鍊五石，天缺犹可补。当其利口衔，罅漏不复数。元精遗万类，双目如牖户。非是既相参，重瞳亦为瞽。","dynasty":"唐代","title":"杂讽九首其四"}
{"author":"陆龟蒙","content":"未得同齑杵，何时减药囊。莫言天帝醉，秦暴不灵长。","dynasty":"唐代","title":"秋思三首其三"}
{"author":"陆龟蒙","content":"棹倚东林欲问禅，远公飞锡未应还。蒙庄弟子相看笑，何事空门亦有关。","dynasty":"唐代","title":"访僧不遇"}
{"author":"陆龟蒙","content":"洪范分九畴，转成天下规。河图孕八卦，焕作玄中奇。先开否臧源，次筑经纬基。粤若鲁圣出，正当周德衰。越疆必载质，历国将扶危。诸侯恣崛强，王室方陵迟。歌凤时不偶，获麟心益悲。始嗟吾道穷，竟使空言垂。首赞五十易，又删三百诗。遂令篇籍光，可并日月姿。向非笔削功，未必无瑕疵。迨至夫子没，微言散如枝。所宗既不同，所得亦异宜。名法在深刻，虚玄至希夷。自从战伐来，一派纵横驰。寒谷生艳木，沸潭结流澌。惊奔失壮士，好恶随纤儿。嬴氏并六合，势尊丞相斯。加于挟书律，尽取坑焚之。南勒会稽颂，北恢胡亥阺.犹怀遍巡狩，不暇亲维持。及汉文景后，鸿生方dr摫。簸扬尧舜风，反作三代吹。飘飖四百载，左右为藩篱。邺下曹父子，猎贤甚熊罴。发论若霞驳，裁诗如锦摛。徐王应刘辈，头角咸相衰。或有妙绝赏，或为独步推。或许润色美，或嫌诋诃痴。倏以中利病，且非混醇醨.雅当乎魏文，丽矣哉陈思。不肯少选妄，恐贻后世嗤。吾祖仗才力，革车蒙虎皮。手持一白旄，直向文场麾。轻若脱钳釱，豁如抽扊扅。精钢不足利，騕褭何劳追。大可罩山岳，微堪析毫厘。十体免负赘，百家咸起痿。争入鬼神奥，不容天地私。一篇迈华藻，万古无孑遗。刻鹄尚未已，雕龙奋而为。刘生吐英辩，上下穷高卑。下臻宋与齐，上指轩从羲。岂但标八索，殆将包两仪。人谣洞野老，骚怨明湘累。立本以致诘，驱宏来抵隵.清如朔雪严，缓若春烟羸。或欲开户牖，或将饰缨緌.虽非倚天剑，亦是囊中锥。皆由内史意，致得东莞词。梁元尽索虏，后主终亡隋。哀音但浮脆，岂望分雄雌。吾唐揖让初，陛列森咎夔。作颂媲吉甫，直言过祖伊。明皇践中日，墨客肩参差。岳净秀擢削，海寒光陆离。皆能取穴凤，尽拟乘云螭。迩来二十祀，俊造相追随。余生落其下，亦值文明时。少小不好弄，逡巡奉弓箕。虽然苦贫贱，未省亲嚅ev.秋倚抱风桂，晓烹承露葵。穷年只败袍，积日无晨炊。远访卖药客，闲寻捕鱼师。归来蠹编上，得以含情窥。抗韵吟比雅，覃思念棿摛。因知昭明前，剖石呈清琪。又嗟昭明后，败叶埋芳蕤。纵有月旦评，未能天下知。徒为强貔豹，不免参狐狸。谁蹇行地足，谁抽刺天鬐.谁作河畔草，谁为洞中芝。谁若灵囿鹿，谁犹清庙牺。谁轻如鸿毛，谁密如凝脂。谁比蜀严静，谁方巴賨赀。谁能钓抃鳌，谁能灼神龟。谁背如水火，谁同若埙篪。谁可作梁栋，谁敢驱谷蠡。用此常不快，无人动交铍。空消病里骨，枉白愁中髭。鹿门先生才，大小无不怡。就彼六籍内，说诗直解颐。顾我迷未远，开怀溃其疑。初开凿本源，渐乃疏旁支。邃古派泛滥，皇朝光赫曦。揣摩是非际，一一如襟期。李杜气不易，孟陈节难移。信知君子言，可并神明蓍。枯腐尚求律，膏肓犹谒医。况将太牢味，见啖逋悬饥。今来置家地，正枕吴江湄。饵薄钩不曲，跫然守空坻。嘿坐无影响，唯君款茅茨。抽书乱签帙，酌茗烦瓯栖.或伴补缺砌，或偕诣荒祠。孤筇倚烟蔓，细木横风漪。触雨妨扉屦，临流泥江蓠。既狎野人调，甘为豪士訾。不敢负建鼓，唯忧掉降旗。希君念馀勇，挽袖登文陴。","dynasty":"唐代","title":"袭美先辈以龟蒙所献五百言既蒙见和复示荣唱…用伸酬谢"}
{"author":"陆龟蒙","content":"嫩红钩曲雪花攒，月殿栖时片影残。自说夜来春梦恶，学持金偈玉栏干。","dynasty":"唐代","title":"开元杂题七首。雪衣女"}
{"author":"陆龟蒙","content":"绮席风开照露晴，只将茶荈代云觥。繁弦似玉纷纷碎，佳妓如鸿一一惊。毫健几多飞藻客，羽寒寥落映花莺，幽人独自西窗晚，闲凭香柽反照明。","dynasty":"唐代","title":"袭美留振文宴龟蒙抱病不赴猥示倡和因次韵酬谢"}
{"author":"陆龟蒙","content":"曾招渔侣下清浔，独茧初随一锤深。细辗烟华无辙迹，静含风力有车音。相呼野饭依芳草，迭和山歌逗远林。得失任渠但取乐，不曾生个是非心。","dynasty":"唐代","title":"顷自桐江得一钓车以袭美乐烟波之思因出以为玩俄辱三篇复抒酬荅其二"}
{"author":"陆龟蒙","content":"每值江南日落春，十年诗酒爱逢君。芙蓉湖上吟船倚，翡翠岩前醉马分。只有汀洲连旧业，岂无章疏动遗文。犹怜未卜佳城处，更劚要离冢畔云。","dynasty":"唐代","title":"严子重以诗游于名胜间旧矣余晚于江南相遇甚乐…之和"}
{"author":"陆龟蒙","content":"山连翠羽屏，草接烟华席。望尽南飞燕，佳人断信息。","dynasty":"唐代","title":"相和歌辞。子夜四时歌四首。春歌"}
{"author":"陆龟蒙","content":"自有家山供衲线，不离溪曲取庵茅。旧曾闻说林中鸟，定后长来顶上巢。","dynasty":"唐代","title":"赠老僧二首其二"}
{"author":"陆龟蒙","content":"红栊通东风，翠珥醉易坠。平明兵盈城，弃置遂至地。","dynasty":"唐代","title":"叠韵吴宫词二首其二"}
{"author":"陆龟蒙","content":"幽栖眠疏窗，豪居凭高楼。浮沤惊跳丸，寒声思重裘。床前垂文竿，巢边登轻舟。虽无东皋田，还生鱼乎忧。","dynasty":"唐代","title":"奉酬袭美苦雨四声重寄三十二句。平声"}
{"author":"陆龟蒙","content":"海上风雨来，掀轰杂飞电。登楼一凭槛，满眼蛟龙战。——陆龟蒙须臾造化惨，倏忽堪舆变。万户响戈鋋，千家披组练。——皮日休群飞抛轮石，杂下攻城箭。点急似摧胸，行斜如中面。——陆龟蒙细洒魂空冷，横飘目能眩。垂檐珂珮喧，zh瓦珠玑溅。——皮日休无言九陔远，瞬息驰应遍。密处正垂縆，微时又悬线。——陆龟蒙写作玉界破，吹为羽林旋。翻伤列缺劳，却怕丰隆倦。——皮日休遥瞻山露色，渐觉云成片。远树欲鸣蝉，深檐尚藏燕。——陆龟蒙残雷隐辚尽，反照依微见。天光洁似磨，湖彩熟于练。——皮日休疏帆逗前渚，晚磬分凉殿。接思强挥毫，窥词几焚研。——陆龟蒙佶栗乌皮几，轻明白羽扇。毕景好疏吟，馀凉可清宴。——皮日休君携下高磴，僧引还深院。驳藓净铺筵，低松湿垂鬋.——陆龟蒙斋明乍虚豁，林霁逾葱蒨.早晚重登临，欲去多离恋。——皮日休","dynasty":"唐代","title":"开元寺楼看雨联句"}
{"author":"陆龟蒙","content":"自小即胼胝，至今凋鬓发。所图山褐厚，所爱山炉热。不知冠盖好，但信烟霞活。富贵如疾颠，吾从老岩穴。","dynasty":"唐代","title":"樵人十咏。樵叟"}
{"author":"陆龟蒙","content":"洛生闲咏正抽毫，忽傍旌旗著战袍。檄下连营皆破胆，剑离孤匣欲吹毛。清秋月色临军垒，半夜淮声入贼壕。除却征南为上将，平徐功业更谁高。","dynasty":"唐代","title":"奉和袭美寄滑州李副使员外"}
{"author":"陆龟蒙","content":"终日焚香礼洞云，更思琪树转劳神。曾寻下泊常经月，不到中峰又累春。仙道最高黄玉箓，暑天偏称白纶巾。清斋若见茅司命，乞取朱儿十二斤。","dynasty":"唐代","title":"奉和袭美怀华阳润卿博士三首其三"}
{"author":"陆龟蒙","content":"红蚕缘枯桑，青茧大如瓮。人争捩其臂，羿矢亦不中。微微待贤禄，一一希入梦。纵操上古言，口噤难即贡。蛟龙在怒水，拔取牙角弄。丹穴如可游，家家畜孤凤。凶门尚儿戏，战血波澒溶。社鬼苟有灵，谁能遏秋恸。童麋来触犀，德力不相及。伊无惬心事，只有碎首泣。况将鹏虱校，数又百与十。攻如饿鸱叫，势若脱兔急。斯为朽关键，怒荦抉以入。年来横干戈，未见拔城邑。得非佐饔者，齿齿待啜汁。羁维豪杰辈，四骇方少絷。此皆乘时利，纵舍在呼吸。吾欲斧其吭，无雷动幽蛰。鴚鹅惨于冰，陆立怀所适。斯人道仍閟，不得不呜呃。当时布衣士，亦作天子客。至今东方生，满口自夸白。终为万乘交，谈笑无所隔。致君非有书，乃是尧舜画。只今侯门峻，日扫贫贱迹。朝趋九韶音，暮列五鼎食。如闻恭俭语，謇謇事夕惕。可拍伊牧肩，功名被金石。赤舌可烧城，谗邪易为伍。诗人疾之甚，取俾投豺虎。长风吹窾木，始有音韵吐。无木亦无风，笙簧由喜怒。女娲炼五石，天缺犹可补。当其利口衔，罅漏不复数。元精遗万类，双目如牖户。非是既相参，重瞳亦为瞽。东南有狂兕，猎者西北矢。利尘白冥冥，独此清夜止。无人语其事，偶坐窥天纪。安得东壁明，洪洪用坟史。搜扬好古士，一以罄云水。流堪洒菁英，风足去稗秕。如能出奇计，坐可平贼垒。徐陈羲皇道，高驾太平轨。攫疏成特雄，濯垢为具美。贡贤当上赏，景福视所履。永播南熏音，垂之万年耳。有檗何青青，空城雪霜里。千林尽枯槁，苦节独不死。他遭匠石顾，总入牺黄美。遂得保天年，私心未为耻。高从宿枭怪，下亦容蝼蚁。大厦若抡材，亭亭托君子。左右佩剑者，彼此亦相笑。趋时与闭门，喧寂不同调。潜机取声利，自许臻乎妙。志士以神窥，惭然真可吊。天之发遐籁，大小随万窍。魁其垆冶姿，形质惟所召。鼗笙磬竽瑟，是必登清庙。伊圣不可欺，谁能守蓬藋.横笛喝秋风，清商入疏越。君居不夜城，肯怨孤戍月。吴兵甚犀利，太白光突兀。日已费千金，廑闻侵一拨。岂无恶年少，纵酒游侠窟。募为敢死军，去以枭叛卒。岂无中林士，贯穿学问骨。兵法五十家，浩荡如溟渤。高悬鹿皮睡，清涧时依樾。分已诺烟霞，全遗事干谒。既非格猛兽，未可轻华发。北面师其谋，几能止征伐。何妨秦堇勇，又有曹刿说。尧舜尚询刍，公乎听无忽。朝为壮士歌，暮为壮士歌。壮士心独苦，傍人谓之何。古铁久不快，倚天无处磨。将来易水上，犹足生寒波。捷可搏飞狖，健能超橐驼。群儿被坚利，索手安冯河。惊飙扫长林，直木谢椭科。严霜冻大泽，僵龙不如蛇。昔者天血碧，吾徒安叹嗟。","dynasty":"唐代","title":"杂讽九首"}
{"author":"陆龟蒙","content":"　　古岸涵碧落，——陆龟蒙虚轩明素波。坐来鱼阵变，——皮日休吟久菊□多。秋草分杉露，——嵩起危桥下竹坡。远峰青髻并，——陆龟蒙□□□髯和。赵论寒仍讲，——皮日休支硎僻亦过。斋心曾养鹤，——嵩起挥翰好邀鹅。倚石收奇药，——陆龟蒙临溪藉浅莎。桂花晴似拭，——皮日休荷镜晓如磨。翠出牛头耸，——嵩起苔深马迹跛。伞欹从野醉，——陆龟蒙巾侧任田歌。跁跒松形矮，——皮日休般跚桧樾矬。香飞僧印火，——嵩起泉急使镳珂。菱钿真堪帖，——陆龟蒙莼丝亦好拖。几时无一事，——皮日休相伴著烟萝。——嵩起","dynasty":"唐代","title":"报恩寺南池联句"}
{"author":"陆龟蒙","content":"小谢轻埃日日飞，城边江上阻春晖。虽愁野岸花房冻，还得山家药笋肥。双屐著频看齿折，败裘披苦见毛稀。比邻钓叟无尘事，洒笠鸣蓑夜半归。","dynasty":"唐代","title":"春雨即事寄袭美"}
{"author":"陆龟蒙","content":"丈夫非无泪，不洒离别间。杖剑对尊酒，耻为游子颜。蝮蛇一螫手，壮士即解腕。所志在功名，离别何足叹。","dynasty":"唐代","tags":"离别，写人，议论","title":"别离"}
{"author":"陆龟蒙","content":"屋小茅乾雨声大，自疑身著蓑衣卧。兼似孤舟小泊时，风吹折苇来相佐。我有愁襟无可那，才成好梦刚惊破。背壁残灯不及萤，重挑却向灯前坐。","dynasty":"唐代","title":"五歌其四雨夜"}
{"author":"陆龟蒙","content":"故城边有卖花翁，水曲舟轻去尽通。十亩芳菲为旧业，一家烟雨是元功。闲添药品年年别，笑指生涯树树红。若要见春归处所，不过携手问东风。","dynasty":"唐代","title":"阖闾城北有卖花翁，讨春之士往往造焉，因招袭美"}
{"author":"陆龟蒙","content":"昔卧嵩高云，云窗正寒夕。披裘忽生梦，似到空王宅。峨天一峰立，栏楯横半壁。级倚绿巅差，关临赤霄辟。扪虚陟孤峭，不翅千馀尺。叠掌望罘罳，分明袒肩释。凌香稽首罢，嘹哓□□□。高户乘北风，声号大波白。光中目难送，定验方可觌。树细鸿蒙烟，岛疏零落碧。须臾群籁入，空水相喷激。积浪亚寒堆，呀如斗危石。跳音簇鞞鼓，溅沫交矛戟。鸟疾帆亦奔，纷纷助劲敌。思非水灵怒，即是饥龙擘。怯慑不敢前，荷襟汗沾霢.回经定僧处，泉木光相射。岩磴云族栖，柖柯露华适。逍遥得真趋，逦迤寻常迹。山腹贮孤亭，岚根四垂帟。谁题雪月句，乃是曹刘格。阆阙一枝琼，边楼数声笛。吟高矍然起，若自苍旻掷。短烛堕馀花，圆蟾挂斜魄。自从神锡境，无处不登陟。忽上南徐山，心期豁而获。岂伊烦恼骨，合到清凉域。暗得胡蝶身，幽期尽相识。奈何有名氏，未列金闺籍。翻惭丱顶童，得奉真如策。云涛触风望，毫管和烟搦。聊记梦中游，留之问禅客。","dynasty":"唐代","title":"纪梦游甘露寺（寺在京口北固山上）"}
{"author":"陆龟蒙","content":"旧闻香积金仙食，今见青精玉斧餐。自笑镜中无骨录，可能飞上紫云端。","dynasty":"唐代","title":"润卿遗青䭀饭兼之一绝聊用荅谢"}
{"author":"陆龟蒙","content":"经苑初成墨沼开，何人林下肯寻来。若非宗测图山后，即是韩康卖药回。溪籁自吟朱鹭曲，沙云还作白鸥媒。唯应地主公田熟，时送君家麹糵材。","dynasty":"唐代","title":"和袭美寄毗陵魏处士朴"}
{"author":"陆龟蒙","content":"何代驱生灵，筑之为酿地。殊无甲兵守，但有糟浆气。雉堞屹如狂，女墙低似醉。必若据而争，先登仪狄氏。","dynasty":"唐代","title":"奉和袭美酒中十咏。酒城"}
{"author":"陆龟蒙","content":"城上一培土，手中千万杵。筑城畏不坚，坚城在何处。莫叹将军逼，将军要却敌。城高功亦高，尔命何劳惜。","dynasty":"唐代","title":"筑城词二首"}
{"author":"陆龟蒙","content":"手盘风，头背分，电光战扇，欲刺敲心留半线。缠肩绕脰，dl合眩旋，卓植赴列，夺避中节。前冲函礼穴，上指孛彗灭，与君一用来有截。","dynasty":"唐代","title":"舞曲歌辞。吴俞儿舞歌。矛俞"}
{"author":"陆龟蒙","content":"童麋来触犀，德力不相及。伊无惬心事，祗有碎首泣。况将鹏虱校，数又百与十。攻如饿鸱叫，势若脱兔急。斯为朽关键，怒荦抉以入。年来横干戈，未见拔城邑。得非佐饔者，齿齿待啜汁。羁维豪杰辈，四骇方少絷。此皆乘时利，纵舍在呼吸。吾欲斧其吭，无雷动幽蛰。","dynasty":"唐代","title":"杂讽九首其二"}
{"author":"陆龟蒙","content":"日华风蕙正交光，羯末相携藉草塘。佳酒旋倾醽醁嫩，短船闲弄木兰香。烟丝鸟拂来萦带，蕊榼人收去约簧。今日好为联句会，不成刚为欠檀郎。","dynasty":"唐代","title":"袭美病中闻余游颜家园见寄，次韵酬之"}
{"author":"陆龟蒙","content":"风雅先生去一麾，过庭才子趣归期。让王门外开帆叶，义帝城中望戟支。郢路渐寒飘雪远，湘波初暖涨云迟。灵均精魄如能问，又得千年贾傅词。","dynasty":"唐代","title":"送羊振文先辈往桂阳归觐"}
{"author":"陆龟蒙","content":"鹊衔龟顾妙无馀，不爱封侯爱石渠。应笑休文过万卷，至今谁道沈家书。","dynasty":"唐代","title":"戏题袭美书印囊"}
{"author":"陆龟蒙","content":"水国不堪旱，斯民生甚微。直至葭菼少，敢言鱼蟹肥。我到荒村无食啖，对案又非梁谢览。况是干苗结子疏，归时只得藜羹糁。","dynasty":"唐代","title":"水国诗（以下杂体诗）"}
{"author":"陆龟蒙","content":"曾向人间拜节旄，乍疑因梦到仙曹。身轻曳羽霞襟狭，髻耸峨烟鹿帻高。山暖不荤峰上薤，水寒仍落洞中桃。从闻此日搜奇话，转觉魂飞夜夜劳。","dynasty":"唐代","title":"寄茅山何威仪二首其二"}
{"author":"陆龟蒙","content":"不知天隐在何乡，且欲烟霞迹暂双。鹤庙未能齐月驭，鹿门聊拟并云窗。藓衔荒磴移桑屐，花浸春醪挹石缸。莫惜查头容钓伴，也应东印有馀江。","dynasty":"唐代","title":"南阳广文欲于荆襄卜居，袭美有赠，代酬次韵"}
{"author":"陆龟蒙","content":"青丝作笮桂为船，白兔捣药虾蟆丸。便浮天汉泊星渚，回首笑君承露盘。","dynasty":"唐代","title":"上云乐"}
{"author":"陆龟蒙","content":"子山园静怜幽木，公干词清咏荜门。月上风微萧洒甚，斗醪何惜置盈尊。","dynasty":"唐代","title":"闲居杂题五首。松间斟"}
{"author":"陆龟蒙","content":"谁知此中路，暗出虚无际。广莫是邻封，华胥为附丽。三杯闻古乐，伯雅逢遗裔。自尔等荣枯，何劳问玄弟。","dynasty":"唐代","title":"奉和袭美酒中十咏。酒乡"}
{"author":"陆龟蒙","content":"到春犹作九秋鲜，应是亲封白帝烟。良玉有浆须让味，明珠无颣亦羞圆。堪居汉苑霜梨上，合在仙家火枣前。珍重更过三十子，不堪分付野人边。","dynasty":"唐代","title":"袭美以春橘见惠兼之雅篇，因次韵酬谢"}
{"author":"陆龟蒙","content":"先生鍊飞精，羽化成翩翻。荒坛与古甃，隐轸清泠存。四面蹙山骨，中心含月魂。除非紫水脉，即是金沙源。香实洒桂蕊，甘惟渍云根。向来探幽人，酌罢祛蒙昏。况公圭璋质，近处谏诤垣。又闻虚静姿，早挂冰雪痕。君对瑶华味，重献兰薰言。当应涤烦暑，朗咏翚飞轩。我愿得一掬，攀天叫重阍。霏霏散为雨，用以移焦原。","dynasty":"唐代","title":"奉和袭美太湖诗二十首以毛公泉献大谏清河公"}
{"author":"陆龟蒙","content":"已上星津八月槎，文通犹自学丹砂。仙经写得空三洞，隐士招来别九华。静对真图呼绿齿，偶开神室问黄芽。方诸更是怜才子，锡赉于君合有差。","dynasty":"唐代","title":"和袭美寒日书斋即事三首每篇各用一韵其二"}
{"author":"陆龟蒙","content":"镂楣消落濯春雨，苍翠无言空断崖。草碧未能忘帝女，燕轻犹自识宫钗。江山只有愁容在，剑珮应和愧色埋。赖在伍员骚思少，吴王才免似荆怀。","dynasty":"唐代","title":"奉和袭美馆娃宫怀古次韵"}
{"author":"陆龟蒙","content":"凿池收赪鳞，疏疏置云屿。还同汗漫游，遂以江湖处。如非一神守，潜被蛟龙主。蛟龙若无道，跛鳖亦可御。","dynasty":"唐代","title":"渔具诗。种鱼"}
{"author":"陆龟蒙","content":"栉发凉天曙，含毫故国情。归心一夜极，病体九秋轻。忽起襜褕咏，因悲络纬鸣。逢山即堪隐，何路可图荣。揲策空占命，持竿不钓名。忘忧如有待，纵懒似无营。小径才分草，斜扉劣辨荆。冷荷承露菂，疏菊卧烟茎。谱为听琴阅，图缘看海帧。鹭毛浮岛白，鱼尾撇波赪.庭橘低攀嗅，园葵旋折烹。饿乌窥食案，斗鼠落书棚。种豆悲杨恽，投瓜忆卫旍。东林谁处士，南郭自先生。分野星多蹇，连山卦少亨。衣裾徒博大，文籍漫纵横。兰叶骚人佩，莼丝内史羹。鹖冠难适越，羊酪未饶伧。倚啸微抽恨，论玄好析酲。栖迟劳鼓箧，豪侠爱金籝.炼药传丹鼎，尝茶试石bP.沼连枯苇暗，窗对脱梧明。未达讥张翰，非才嫉祢衡。远怀魂易黯，幽愤骨堪惊。砺缺知矛利，磨瑕见璧瑛。道源疏滴沥，儒肆售精诚。敢叹良时掷，犹胜乱世撄。相秦犹几死，王汉尚当黥。饮啄期应定，穷通势莫争。髡钳为皂隶，谭笑得公卿。浴日安知量，追风不计程。尘埃张耳分，肝胆季心倾。谕蜀专操檄，通瓯独请缨。匹夫能曲踊，万骑可横行。许国轻妻子，防边重战耕。俄分上尊酒，骤厌五侯鲭。静默供三语，从容等一枰。弘深司马法，雄杰贰师兵。朔雪埋烽燧，寒笳裂旆旌。乘时收句注，即日扫欃枪。武昔威殊俗，文今被八弦。琮璜陈始毕，韶夏教初成。芽孽群妖灭，松筠百度贞。郎官青琐拜，使者绣衣迎。帝道将云辟，浇波渐砥平。学徒羞说霸，佳士耻为跉。负杖歌栖亩，操觚赋北征。才当曹斗怯，书比惠车盈。谢氏怜儿女，郄家贵舅甥。唯荒稚珪宅，莫赠景山枪。贤彦风流远，江湖思绪萦。讴哑摇舴艋，出没漾。晚树参差碧，奇峰逦迤晴。水喧揌紫芡，村响yw香粳。荷笠渔翁古，穿篱守犬狞。公衫白纻卷，田饷绿筲擎。地与膏腴错，人多富寿并。相欢时帖泰，独坐岁峥嵘。唧啧蛩吟壁，连轩鹤舞楹。戍风飘叠鼓，邻月动哀筝。未得文章力，何由俸禄请。和铅还搰搰，持斧自丁丁。惊惧疑凋朽，功勤过屑琼。凝神披夕秀，尽力取朝英。蠹简开尘箧，寒灯立晓檠。静翻词客系，闲难史官评。天地宁舒惨，山川自变更。只能分跖惠，谁解等殇彭。项岂重瞳圣，夔犹一足cF.阮高酣麹糵，庄达谢牺牲。齰舌无劳话，宽心岂可盛。但从垆冶锻，莫受罻罗婴。砚拨萍根洗，舟冲蓼穗撑。短床编翠竹，低机凭红柽。霜信催杨柳，烟容袅杜蘅。桁排巢燕燕，屏画醉猩猩。懒桧推岚影，飞泉撼玉琤.fsfp寻远近，握槊斗输赢。枝压离披瓠，檐垂礧磊橙。忘情及宗炳，抱疾过刘桢。野馈夸菰饭，江商贾蔗饧。送神抱瓦釜，留客上瓷觥。举楫挥青剑，鸣榔扣远钲。鸟行沉莽碧，鱼队破泓澄。手戟非吾事，腰镰且发硎。谅难求摽摽，聊欲取铮铮。几叹虫甘蓼，还思鹿美苹。愁长难自剪，歌断有谁赓。未去师黄石，空能说白珩。性湍休激浪，言莠罢抽萌。地僻琴尊独，溪寒杖屦清。物齐消臆对，戈倒共心盟。丝曳灵妃瑟，金涵太子笙。幽栖胶竹坞，仙虑驿蓬瀛。想像珠襦凤，追飞翠蕊莺。雾帘深杳悄，云磬冷敲铿。箓字多阶品，华阳足弟兄。焚香凝一室，尽日思层城。匿景崦嵫色，呀空渤澥声。吾当营巨黍，东去射长鲸。","dynasty":"唐代","title":"江南秋怀寄华阳山人"}
{"author":"陆龟蒙","content":"晓帆逗埼岸，高步入神景。洒洒襟袖清，如临蕊珠屏。虽然群动息，此地常寂静。翠镊有寒锵，碧花无定影。凭轩羽人傲，夹户天兽猛。稽首朝元君，褰衣就虚省。呀空雪牙利，嗽水石齿冷。香母未垂婴，芝田不论顷。遥通河汉口，近抚松桂顶。饭荐七白蔬，杯酾九光杏。人间附尘躅，固陋真钳颈。肯信抃鳌倾，犹疑夏虫永。玄津荡琼垄，紫汞啼金鼎。尽出冰霜书，期君一披省。","dynasty":"唐代","title":"奉和袭美太湖诗二十首晓次神景宫"}
{"author":"陆龟蒙","content":"君心莫淡薄，妾意正栖托。愿得双车轮，一夜生四角。","dynasty":"唐代","title":"古意"}
{"author":"陆龟蒙","content":"四邻多是老农家，百树鸡桑半顷麻。尽趁晴明修网架，每和烟雨掉缲车。啼鸾偶坐身藏叶，饷妇归来鬓有花。不是对君吟复醉，更将何事送年华。","dynasty":"唐代","title":"奉和夏初袭美见访题小斋次韵"}
{"author":"陆龟蒙","content":"逐日生涯敢计冬，可嗟寒事落然空。窗怜返照缘书小，庭喜新霜为橘红。衰柳尚能和月动，败兰犹拟倩烟笼。不知海上今清浅，试与飞书问洛公。","dynasty":"唐代","title":"和袭美初冬偶作寄南阳润卿次韵"}
{"author":"陆龟蒙","content":"时候频过小雪天，江南寒色未曾偏。枫汀尚忆逢人别，麦陇唯应欠雉眠。更拟结茅临水次，偶因行药到村前。邻翁意绪相安慰，多说明年是稔年。","dynasty":"唐代","title":"小雪后书事"}
{"author":"陆龟蒙","content":"水国初冬和暖天，南荣方好背阳眠。题诗朝忆复暮忆，见月上弦还下弦。遥为晚花吟白菊，近炊香稻识红莲。何人授我黄金百，买取苏君负郭田。","dynasty":"唐代","title":"别墅怀归"}
{"author":"陆龟蒙","content":"尽日临风坐，雄词妙略兼。共知时世薄，宁恨岁华淹。且把灵方试，休凭吉梦占。夜然烧汞火，朝炼洗金盐。有路求真隐，无媒举孝廉。自然成啸傲，不是学沉潜。水恨同心隔，霜愁两鬓沾。鹤屏怜掩扇，乌帽爱垂檐。雅调宜观乐，清才称典签。冠頫玄发少，书健紫毫尖。故疾因秋召，尘容畏日黔。壮图须行行，儒服谩襜襜.片石聊当枕，横烟欲代帘。蠹根延穴蚁，疏叶漏庭蟾。药鼎高低铸，云庵早晚苫。胡麻如重寄，从诮我无厌。","dynasty":"唐代","title":"秋日遣怀十六韵寄道侣"}
{"author":"陆龟蒙","content":"栉发凉天曙，含毫故国情。归心一夜极，病体九秋轻。忽起襜褕咏，因悲络纬鸣。逢山即堪隐，何路可图荣。揲策空占命，持竿不钓名。忘忧如有待，纵懒似无营。小径才分草，斜扉劣辨荆。冷荷承露菂，疏菊卧烟茎。谱为听琴阅，图缘看海帧。鹭毛浮岛白，鱼尾撇波赪.庭橘低攀嗅，园葵旋折烹。饿乌窥食案，斗鼠落书棚。种豆悲杨恽，投瓜忆卫旍。东林谁处士，南郭自先生。分野星多蹇，连山卦少亨。衣裾徒博大，文籍漫纵横。兰叶骚人佩，莼丝内史羹。鹖冠难适越，羊酪未饶伧。倚啸微抽恨，论玄好析酲。栖迟劳鼓箧，豪侠爱金籝.炼药传丹鼎，尝茶试石bP.沼连枯苇暗，窗对脱梧明。未达讥张翰，非才嫉祢衡。远怀魂易黯，幽愤骨堪惊。砺缺知矛利，磨瑕见璧瑛。道源疏滴沥，儒肆售精诚。敢叹良时掷，犹胜乱世撄。相秦犹几死，王汉尚当黥。饮啄期应定，穷通势莫争。髡钳为皂隶，谭笑得公卿。浴日安知量，追风不计程。尘埃张耳分，肝胆季心倾。谕蜀专操檄，通瓯独请缨。匹夫能曲踊，万骑可横行。许国轻妻子，防边重战耕。俄分上尊酒，骤厌五侯鲭。静默供三语，从容等一枰。弘深司马法，雄杰贰师兵。朔雪埋烽燧，寒笳裂旆旌。乘时收句注，即日扫欃枪。武昔威殊俗，文今被八弦。琮璜陈始毕，韶夏教初成。芽孽群妖灭，松筠百度贞。郎官青琐拜，使者绣衣迎。帝道将云辟，浇波渐砥平。学徒羞说霸，佳士耻为跉。负杖歌栖亩，操觚赋北征。才当曹斗怯，书比惠车盈。谢氏怜儿女，郄家贵舅甥。唯荒稚珪宅，莫赠景山枪。贤彦风流远，江湖思绪萦。讴哑摇舴艋，出没漾。晚树参差碧，奇峰逦迤晴。水喧揌紫芡，村响yw香粳。荷笠渔翁古，穿篱守犬狞。公衫白纻卷，田饷绿筲擎。地与膏腴错，人多富寿并。相欢时帖泰，独坐岁峥嵘。唧啧蛩吟壁，连轩鹤舞楹。戍风飘叠鼓，邻月动哀筝。未得文章力，何由俸禄请。和铅还搰搰，持斧自丁丁。惊惧疑凋朽，功勤过屑琼。凝神披夕秀，尽力取朝英。蠹简开尘箧，寒灯立晓檠。静翻词客系，闲难史官评。天地宁舒惨，山川自变更。只能分跖惠，谁解等殇彭。项岂重瞳圣，夔犹一足cF.阮高酣麹糵，庄达谢牺牲。齰舌无劳话，宽心岂可盛。但从垆冶锻，莫受罻罗婴。砚拨萍根洗，舟冲蓼穗撑。短床编翠竹，低机凭红柽。霜信催杨柳，烟容袅杜蘅。桁排巢燕燕，屏画醉猩猩。懒桧推岚影，飞泉撼玉琤.fsfp寻远近，握槊斗输赢。枝压离披瓠，檐垂礧磊橙。忘情及宗炳，抱疾过刘桢。野馈夸菰饭，江商贾蔗饧。送神抱瓦釜，留客上瓷觥。举楫挥青剑，鸣榔扣远钲。鸟行沉莽碧，鱼队破泓澄。手戟非吾事，腰镰且发硎。谅难求摽摽，聊欲取铮铮。几叹虫甘蓼，还思鹿美苹。愁长难自剪，歌断有谁赓。未去师黄石，空能说白珩。性湍休激浪，言莠罢抽萌。地僻琴尊独，溪寒杖屦清。物齐消臆对，戈倒共心盟。丝曳灵妃瑟，金涵太子笙。幽栖胶竹坞，仙虑驿蓬瀛。想像珠襦凤，追飞翠蕊莺。雾帘深杳悄，云磬冷敲铿。箓字多阶品，华阳足弟兄。焚香凝一室，尽日思层城。匿景崦嵫色，呀空渤澥声。吾当营巨黍，东去射长鲸。","dynasty":"唐代","title":"江南秋怀寄华阳山人"}
{"author":"陆龟蒙","content":"山实号青棂，环冈次第生。外形坚绿壳，中味敌璚英。堕石樵儿拾，敲林宿鸟惊。亦应仙吏守，时取荐层城。","dynasty":"唐代","title":"四明山诗。青棂子"}
{"author":"陆龟蒙","content":"从来多远思，尤向静中生。所以令心苦，还应是骨清。酒香偏入梦，花落又关情。积此风流事，争无后世名。","dynasty":"唐代","title":"又酬次韵"}
{"author":"陆龟蒙","content":"近来唯乐静，移傍故城居。闲打修琴料，时封谢药书。夜停江上鸟，晴晒箧中鱼。出亦图何事，无劳置栈车。倩人医病树，看仆补衡茅。散发还同阮，无心敢慕巢。简便书露竹，尊待破霜匏。日好林间坐，烟萝近欲交。倭僧留海纸，山匠制云床。懒外应无敌，贫中直是王。池平鸥思喜，花尽蝶情忙。欲问新秋计，菱丝一亩强。故山空自掷，当路竟谁知。只有经时策，全无养拙资。病深怜灸客，炊晚信樵儿。谩欲陈风俗，周官未采诗。福地能容堑，玄关讵有扉。静思琼版字，闲洗铁筇衣。鸟破凉烟下，人冲暮雨归。故园秋草梦，犹记绿微微。水影沉鱼器，邻声动纬车。燕轻捎坠叶，蜂懒卧燋花。说史评诸例，论兵到百家。明时如不用，归去种桑麻。禹穴奇编缺，雷平异境残。静吟封箓检，归兴削帆竿。白石堪为饭，青萝好作冠。几时当斗柄，同上步罡坛。强起披衣坐，徐行处暑天。上阶来斗雀，移树去惊蝉。莫问盐车骏，谁看酱瓿玄。黄金如可化，相近买云泉。野入青芜巷，陂侵白竹门。风高开栗刺，沙浅露芹根。迸鼠缘藤桁，饥乌立石盆。东吴虽不改，谁是武王孙。疏慵真有素，时势尽无能。风月虽为敌，林泉幸未憎。酒材经夏阙，诗债待秋征。只有君同癖，闲来对曲肱。","dynasty":"唐代","title":"袭美见题郊居十首，因次韵酬之以伸荣谢"}
{"author":"陆龟蒙","content":"懒移金翠傍檐楹，斜倚芳丛旧态生。唯奈瘴烟笼饮啄，可堪春雨滞飞鸣。鸳鸯水畔回头羡，豆蔻图前举眼惊。争得鹧鸪来伴著，不妨还校有心情。","dynasty":"唐代","title":"奉和袭美病孔雀"}
{"author":"陆龟蒙","content":"逢花逢月便相招，忽卧云航隔野桥。春恨与谁同酩酊，玄言何处问逍遥。题诗石上空回笔，拾蕙汀边独倚桡。早晚却还岩下电，共寻芳径结烟条。","dynasty":"唐代","title":"奉酬袭美病中见寄"}
{"author":"陆龟蒙","content":"城上一培土，手中千万杵。筑城畏不坚，坚城在何处。莫叹将军逼，将军要却敌。城高功亦高，尔命何劳惜。","dynasty":"唐代","title":"筑城词二首"}
{"author":"陆龟蒙","content":"命既时相背，才非世所容。著书粮易绝，多病药难供。梦为怀山数，愁因戒酒浓。鸟媒呈不一，鱼寨下仍重。晚桁蓑兼褐，晴檐织带舂。著签分水味，标石认田封。此地家三户，何人禄万钟。草堂聊当贵，金穴任轻农。把钓竿初冷，题诗笔未慵。莫忧寒事晚，江上少严冬。","dynasty":"唐代","title":"自和次前韵"}
{"author":"陆龟蒙","content":"渡口和帆落，城边带角收。如何茂陵客，江上倚危楼。","dynasty":"唐代","title":"夕阳"}
{"author":"陆龟蒙","content":"长其船兮利其斧，输予薪兮勿予侮。田予登兮榖予庾，突晨烟兮蓬缕缕。窗有明兮编有古，饱而安兮惟编是伍，时不用兮吾无汝抚。","dynasty":"唐代","title":"小鸡山樵人歌"}
{"author":"陆龟蒙","content":"昔人谢塸堤，徒为妍词饰。岂如圭璧姿，又有烟岚色。光参筠席上，韵雅金罍侧。直使于阗君，从来未尝识。","dynasty":"唐代","title":"奉和袭美茶具十咏茶瓯"}
{"author":"陆龟蒙","content":"青丝作笮桂为船，白兔捣药虾蟆丸。便浮天汉泊星渚，回首笑君承露盘。","dynasty":"唐代","title":"上云乐"}
{"author":"陆龟蒙","content":"几点社翁雨，一番花信风。（见《提要录》）水鸟歌妇女，衣襟便佞舌。（以下并见《海录碎事》）溪山自是清凉国，松竹合封萧洒侯。山上花明水上曛，一桡青翰破霞文。白帝霜舆欲御秋。但说漱流并枕石，不辞蝉腹与龟肠。（以下见《侯鲭录》）头方不会王门事，尘土空缁白苎衣。秋来懒上向吴亭。（见《方舆胜览》）","dynasty":"唐代","title":"句"}
{"author":"陆龟蒙","content":"惯向溪头漾浅沙，薄烟微雨是生涯。时时失伴沈山影，往往争飞杂浪花。晚树清凉还鸀鳿，旧巢零落寄蒹葭。池塘信美应难恋，针在鱼唇剑在虾。","dynasty":"唐代","title":"白鸥诗"}
{"author":"陆龟蒙","content":"先生炼飞精，羽化成翩翻。荒坛与古甃，隐轸清泠存。四面蹙山骨，中心含月魂。除非紫水脉，即是金沙源。香实洒桂蕊，甘惟渍云根。向来探幽人，酌罢祛蒙昏。况公珪璋质，近处谏诤垣。又闻虚静姿，早挂冰雪痕。君对瑶华味，重献兰薰言。当应涤烦暑，朗咏翚飞轩。我愿得一掬，攀天叫重阍。霏霏散为雨，用以移焦原。","dynasty":"唐代","title":"奉和袭美太湖诗二十首。以毛公泉献大谏清河公"}
{"author":"陆龟蒙","content":"山横路若绝，转楫逢平川。川中水木幽，高下兼良田。沟塍堕微溜，桑柘含疏烟。处处倚蚕箔，家家下鱼筌。騃犊卧新fO，野禽争折莲。试招搔首翁，共语残阳边。今来九州内，未得皆恬然。贼阵始吉语，狂波又凶年。吾翁欲何道，守此常安眠。笑我掉头去，芦中闻刺船。余知隐地术，可以齐真仙。终当从之游，庶复全于天。","dynasty":"唐代","title":"奉和袭美太湖诗二十首。崦里"}
{"author":"陆龟蒙","content":"灵气独不死，尚能成绮文。如何孤窆里，犹自读三坟。落日送万古，秋声含七哀。枯株不萧瑟，枝干虚崔嵬。伊昔临大道，歌钟醉高台。台今已平地，只有春风回。明月白草死，积阴荒陇摧。圣贤亦如此，恸绝真悠哉。","dynasty":"唐代","title":"次幽独君韵"}
{"author":"陆龟蒙","content":"蕙风杉露共泠泠，三峡寒泉漱玉清。君到南朝访遗事，柳家双锁旧知名。","dynasty":"唐代","title":"送琴客之建康"}
{"author":"陆龟蒙","content":"北走南征象我曹，天涯迢递翼应劳。似悲边雪音犹苦，初背岳云行未高。月岛聚栖防暗缴，风滩斜起避惊涛。时人不问随阳意，空拾栏边翡翠毛。","dynasty":"唐代","title":"归雁"}
{"author":"陆龟蒙","content":"水影沈鱼器，邻声动纬车。燕轻捎坠叶，蜂懒卧燋花。说史评诸例，论兵到百家。明时如不用，归去种桑麻。","dynasty":"唐代","title":"袭美见题郊居十首因次韵酬之以伸荣谢其六"}
{"author":"陆龟蒙","content":"转缺霜轮上转迟，好风偏似送佳期。帘斜树隔情无限，烛暗香残坐不辞。最爱笙调闻北里，渐看星澹失南箕。何人为校清凉力，未似初圆欲午时。","dynasty":"唐代","title":"中秋待月"}
{"author":"陆龟蒙","content":"百尺江上起，东风吹酒香。行人落帆上，远树涵残阳。凝睇复凝睇，一觞还一觞。须知凭栏客，不醉难为肠。","dynasty":"唐代","title":"奉和袭美酒中十咏酒楼"}
{"author":"陆龟蒙","content":"莲花峰下得佳名，云褐相兼上鹤翎。须是古坛秋霁后，静焚香炷礼寒星。","dynasty":"唐代","title":"华阳巾"}
{"author":"陆龟蒙","content":"何事轻舟近腊回，茅家兄弟欲归来。封题玉洞虚无奏，点检霜坛沆瀣杯。云肆先生分气调，山图公子爱词才。殷勤为向东乡荐，洒扫含真雪后台。","dynasty":"唐代","title":"送润卿还华阳"}
{"author":"陆龟蒙","content":"日华风蕙正交光，羯末相携藉草塘。佳酒旋倾醽醁嫩，短船闲弄木兰香。烟丝鸟拂来萦带，蕊榼人收去约簧。今日好为联句会，不成刚为欠檀郎。","dynasty":"唐代","title":"袭美病中闻余游颜家园见寄，次韵酬之"}
{"author":"陆龟蒙","content":"兰眼抬露斜，莺唇映花老。金龙倾漏尽，玉井敲冰早。","dynasty":"唐代","title":"相和歌辞。子夜四时歌四首。夏歌"}
{"author":"陆龟蒙","content":"净名无语示清羸，药草搜来喻更微。一雨一风皆遂性，花开花落尽忘机。教疏兔镂金弦乱，自拥龙刍紫汞肥。莫怪独亲幽圃坐，病容销尽欲依归。","dynasty":"唐代","title":"奉和袭美题达上人药圃二首其二"}
{"author":"陆龟蒙","content":"闻道阳都女，连娟耳细长。自非黄犊客，不得到云房。","dynasty":"唐代","title":"怀仙三首其一"}
{"author":"陆龟蒙","content":"香饵缀金钩，日中悬者几。盈川是毒流，细大同时死。不唯空饲犬，便可将贻蚁。苟负竭泽心，其他尽如此。","dynasty":"唐代","title":"渔具诗。药鱼"}
{"author":"陆龟蒙","content":"酒痕衣上杂莓苔，犹忆红螺一两杯。正被绕篱荒菊笑，日斜还有白衣来。","dynasty":"唐代","title":"袭美醉中寄一壶并一绝，走笔次韵奉酬"}
{"author":"陆龟蒙","content":"尝闻四书曰，经史子集焉。苟非天禄中，此事无由全。自从秦火来，历代逢迍邅。汉祖入关日，萧何为政年。尽力取图籍，遂持天下权。中兴熹平时，教化还相宣。立石刻五经，置于太学前。贼卓乱王室，君臣如转圜。洛阳且煨烬，载籍宜为烟。逮晋武革命，生民才息肩。惠怀亟寡昧，戎羯俄腥膻。已觉天地闭，竞为东南迁。日既不暇给，坟索何由专。尔后国脆弱，人多尚虚玄。任学者得谤，清言者为贤。直至沈范辈，始家藏简编。御府有不足，仍令就之传。梁元渚宫日，尽取如蚳蝝.兵威忽破碎，焚爇无遗篇。近者隋后主，搜罗势骈阗。宝函映玉轴，彩翠明霞鲜。伊唐受命初，载史声连延。砥柱不我助，惊波涌沦涟。遂令因去书，半在馀浮泉。贞观购亡逸，蓬瀛渐周旋。炅然东壁光，与月争流天。伟矣开元中，王道真平平。八万五千卷，一一皆涂铅。人间盛传写，海内奔穷研。目云西斋书，有过东皋田。吾闻徐氏子，奕世皆才贤。因知遗孙谋，不在黄金钱。插架几万轴，森森若戈鋋.风吹签牌声，满室铿锵然。佳哉鹿门子，好问如除t9.倏来参卿处，遂得参卿怜。开怀展橱簏，唯在性所便。素业已千仞，今为峻云巅。雄才旧百派，相近浮日川。君抱王佐图，纵步凌陶甄。他时若报德，谁在参卿先。","dynasty":"唐代","title":"奉和袭美二游诗。徐诗"}
{"author":"陆龟蒙","content":"已甘茅洞三君食，欠买桐江一朵山。严子濑高秋浪白，水禽飞尽钓舟还。","dynasty":"唐代","title":"闲居杂题五首。饮岩泉"}
{"author":"陆龟蒙","content":"秾华自古不得久，况是倚春春已空。更被夜来风雨恶，满阶狼藉没多红。","dynasty":"唐代","title":"和袭美重题蔷薇"}
{"author":"陆龟蒙","content":"山高谿且深，苍苍但群木。抽条欲千尺，众亦疑朴樕。一朝蒙翦伐，万古辞林麓。若遇燎玄穹，微烟出云族。","dynasty":"唐代","title":"樵人十咏。樵谿"}
{"author":"陆龟蒙","content":"松篁交加午阴黑，别是江南烟霭国。顽云猛雨更相欺，声似虓号色如墨。茅茨裛烂檐生衣，夜夜化为萤火飞。萤飞渐多屋渐薄，一注愁霖当面落。愁霖愁霖尔何错，灭顶于余奚所作。既不能赋似陈思王，又不能诗似谢康乐。昔年尝过杜子美，亦得高歌破印纸。惯曾掀搅大笔多，为我才情也如此。高揖愁霖词未已，披文忽自皮夫子。哀弦怨柱合为吟，cL我穷栖蓬藋里。初悲湿翼何由起，末欲笺天叩天耳。其如玉女正投壶，笑电霏霏作天喜。我本曾无一棱田，平生啸傲空渔船。有时赤脚弄明月，踏破五湖光底天。去岁王师东下急，输兵粟尽民相泣。伊予不战不耕人，敢怨烝黎无糁粒。不然受性圆如规，千姿万态分毫厘。唾壶虎子尽能执，舐痔折枝无所辞。有头强方心强直，撑拄颓风不量力。自爱垂名野史中，宁论抱困荒城侧。唯君浩叹非庸人，分衣辍饮来相亲。横眠木榻忘华荐，对食露葵轻八珍。欲穷玄，凤未白。欲怀仙，鲸尚隔。不如驱入醉乡中，只恐醉乡田地窄。","dynasty":"唐代","title":"奉酬袭美苦雨见寄"}
{"author":"陆龟蒙","content":"知名十小天，林屋当第九。题之为左神，理之以天后。魁堆辟邪辈，左右专备守。自非方瞳人，不敢窥洞口。唯君好奇士，复啸忘情友。致伞在风林，低冠入云窦。中深剧苔井，傍坎才药臼。石角忽支颐，藤根时束肘。初为大幽怖，渐见微明诱。屹若造灵封，森如达仙薮。尝闻白芝秀，状与琅花偶。又坐紫泉光，甘如酌天酒。何人能挹嚼，饵以代浆糗。却笑探五符，徒劳步双斗。真君不可见，焚盥空迟久。眷恋玉碣文，行行但回首。","dynasty":"唐代","title":"奉和袭美太湖诗二十首。入林屋洞"}
{"author":"陆龟蒙","content":"把钓丝随浪远，采莲衣染香浓。绿倒红飘欲尽，风斜雨细相逢。断岸沈渔𦋥畧，邻村送客𦪽𦨰。即是清霜剖野，乘闲莫厌来重。","dynasty":"唐代","title":"和胥口即事其二"}
{"author":"陆龟蒙","content":"为爱江南春，涉江聊采蘋.水深烟浩浩，空对双车轮。车轮明月团，车盖浮云盘。云月徒自好，水中行路难。遥遥洛阳道，夹岸生春草。寄语棹船郎，莫夸风浪好。","dynasty":"唐代","title":"相和歌辞。江南曲"}
{"author":"陆龟蒙","content":"吴之辟疆园，在昔胜概敌。前闻富修竹，后说纷怪石。风烟惨无主，载祀将六百。草色与行人，谁能问遗迹。不知清景在，尽付任君宅。却是五湖光，偷来傍檐隙。出门向城路，车马声躏跞。入门望亭隈，水木气岑寂。犨墙绕曲岸，势似行无极。十步一危梁，乍疑当绝壁。池容澹而古，树意苍然僻。鱼惊尾半红，鸟下衣全碧。斜来岛屿隐，恍若潇湘隔。雨静持残丝，烟消有馀脉。朅来任公子，摆落名利役。虽将禄代耕，颇爱巾随策。秋笼支遁鹤，夜榻戴颙客。说史足为师，谭禅差作伯。君多鹿门思，到此情便适。偶荫桂堪帷，纵吟苔可席。顾余真任诞，雅遂中心获。但知醉还醒，岂知玄尚白。甘闲在鸡口，不贵封龙额。即此自怡神，何劳谢公屐。","dynasty":"唐代","title":"奉和袭美二游诗。任诗"}
{"author":"陆龟蒙","content":"霜骨云根惨淡愁，宿烟封著未全收。将归与说文通后，写得松江岸上秋。","dynasty":"唐代","title":"松石晓景图"}
{"author":"陆龟蒙","content":"橘斋风露已清馀，东郭先生病未除。孤枕易为蛩破梦，短檐难得燕传书。广云披日君应近，倒影裁花我尚疏。唯羡羽人襟似水，平持旄节步空虚。","dynasty":"唐代","title":"中元夜寄道侣二首其二"}
{"author":"陆龟蒙","content":"何事神超入杳冥，不骑孤鹤上三清。多应白简迎将去，即是朱陵炼更生。药奠肯同椒醑味，云谣空替薤歌声。武皇徒有飘飘思，谁问山中宰相名。","dynasty":"唐代","title":"和袭美伤开元观顾道士"}
{"author":"陆龟蒙","content":"风初寥寥月乍满，杉篁左右供馀清。因君一话故山事，忆鹤互应深溪声。云门老僧定未起，白阁道士遥相迎。日闻羽檄日夜急，掉臂欲归岩下行。惊闻远客访良夜，扶病起坐纶巾欹。清谈白纻思悄悄，玉绳银汉光离离。三吴烟雾且如此，百越琛赆来何时。林端片月落未落，强慰别情言后期。","dynasty":"唐代","title":"新秋月夕，客有自远相寻者，作吴体二首以赠"}
{"author":"陆龟蒙","content":"眉毫霜细欲垂肩，自说初栖海岳年。万壑烟霞秋后到，一林风雨夜深禅。时翻贝叶添新藏，闲插松枝护小泉。好是清冬无外事，匡林斋罢向阳眠。","dynasty":"唐代","title":"和袭美题支山南峰僧次韵"}
{"author":"陆龟蒙","content":"采江之鱼兮，朝船有鲈。采江之蔬兮，暮筐有蒲。左图且书，右琴与壶。寿欤夭欤，贵欤贱欤。","dynasty":"唐代","title":"赓歌"}
{"author":"陆龟蒙","content":"朝烟涵楼台，晚雨染岛屿。渔童惊狂歌，艇子喜野语。山容堪停杯，柳影好隐暑。年华如飞鸿，斗酒幸且举。","dynasty":"唐代","title":"夏日闲居作四声诗寄袭美。平上声"}
{"author":"陆龟蒙","content":"蒲茸承露有佳色，茭叶束烟如效颦。盈盈一水不得渡，冷翠遗香愁向人。","dynasty":"唐代","title":"秋荷"}
{"author":"陆龟蒙","content":"水平波淡绕回塘，鹤殉人沉万古伤。应是离魂双不得，至今沙上少鸳鸯。","dynasty":"唐代","title":"和袭美女坟湖（即吴王葬女之所）"}
{"author":"陆龟蒙","content":"谁使寒鸦意绪娇，云情山晚动情憀。乱和残照纷纷舞，应索阳乌次第饶。","dynasty":"唐代","title":"自遣诗三十首其十四"}
{"author":"陆龟蒙","content":"鱼骼匠成尊，犹残海浪痕。外堪欺玳瑁，中可酌昆仑。水绕苔矶曲，山当草阁门。此中醒复醉，何必问乾坤。","dynasty":"唐代","title":"奉和袭美赠魏处士五贶诗。诃陵尊"}
{"author":"陆龟蒙","content":"吴都涵汀洲，碧液浸郡郭。微雨荡春醉，上下一清廓。奇踪欲探讨，灵物先瘵瘼。飘然兰叶舟，旋倚烟霞泊。吟谭乱篙舻，梦寐杂巘崿。纤情不可逃，洪笔难暂阁。岂知楞伽会，乃在山水箔。金仙著书日，世界名极乐。薝卜冠诸香，琉璃代华垩。禽言经不辍，象口川宁涸。万善峻为城，巉巉扞群恶。清晨欲登造，安得无自愕。险穴骇坤牢，高萝挂天笮。池容淡相向，蛟怪如可摸。苔蔽石髓根，蒲差水心锷。岚侵答摩髻，日照狻猊络。仰首乍眩施，回眸更辉z8.檐端凝飞羽，磴外浮碧落。到回解风襟，临幽濯云屩。尘机性非便，静境心所著。自取海鸥知，何烦尸祝酢。峰围震泽岸，翠浪舞绡幕。潋滟岂尧遭，嶘嵃非禹凿。潜听钟梵处，别有松桂壑。霭重灯不光，泉寒网犹薄。僮能蹑孤刹，鸟惯亲摐铎。服道身可遗，乞闲心已诺。人间亦何事，万态相毒蠚。战垒竞高深，儒衣谩褒博。宣尼名位达，未必春秋作。管氏包霸图，须人解其缚。伊余采樵者，蓬藋方索寞。近得风雅情，聊将圣贤度。多君富遒采，识度两清恪。讵宠生灭词，肯教夷夏错。未为尧舜用，且向烟霞托。我亦摆尘埃，他年附鸿鹤。","dynasty":"唐代","title":"奉和袭美初夏游楞伽精舍次韵"}
{"author":"陆龟蒙","content":"时候频过小雪天，江南寒色未曾偏。枫汀尚忆逢人别，麦陇唯应欠雉眠。更拟结茅临水次，偶因行药到村前。邻翁意绪相安慰，多说明年是稔年。","dynasty":"唐代","title":"小雪后书事"}
{"author":"陆龟蒙","content":"片帆竿外揖清风，石立云孤万古中。不是狂奴为故态，仲华争得黑头公。","dynasty":"唐代","title":"严光钓台"}
{"author":"陆龟蒙","content":"绮席风开照露晴，只将茶荈代云觥。繁弦似玉纷纷碎，佳妓如鸿一一惊。毫健几多飞藻客，羽寒寥落映花莺，幽人独自西窗晚，闲凭香柽反照明。","dynasty":"唐代","title":"袭美留振文宴龟蒙抱病不赴猥示倡和因次韵酬谢"}
{"author":"陆龟蒙","content":"威辇高悬度世名，至今仙裔作公卿。将随羽节朝珠阙，曾佩鱼符管赤城。云冻尚含孤石色，雪干犹堕古松声。应知四扇灵方在，待取归时绿发生。","dynasty":"唐代","title":"送董少卿游茅山"}
{"author":"陆龟蒙","content":"天台一万八千丈，师在浮云端掩扉。永夜只知星斗大，深秋犹见海山微。风前几降青毛节，雪后应披白羽衣。南望烟霞空再拜，欲将飞魄问灵威。","dynasty":"唐代","title":"和袭美寄题玉霄峰叶涵象尊师所居"}
{"author":"陆龟蒙","content":"瘦胫高褰梵屟轻，野塘风劲锡环鸣。如何不向深山里，坐拥闲云过一生。","dynasty":"唐代","title":"寒日逢僧"}
{"author":"陆龟蒙","content":"山下花明水上曛，一桡青翰破霞文。越人但爱风流客，绣被何须属鄂君。","dynasty":"唐代","title":"自遣诗三十首其二十六"}
{"author":"陆龟蒙","content":"荒庭古村只独倚，败蝉残蛩苦相仍。虽然诗胆大如斗，争奈愁肠牵似绳。短烛初添蕙幌影，微风渐折蕉衣棱。安得弯弓似明月，快箭拂下西飞鹏。","dynasty":"唐代","title":"早秋吴体寄袭美"}
{"author":"陆龟蒙","content":"擢秀逋客岩，遗根飞鸟径。因求饰清閟，遂得辞危夐。贞同柏有心，立若珠无胫。枝形短未怪，鬣数差难定。况密三天风，方遵四时柄。那兴培塿叹，免答邻里病。微霜静可分，片月疏堪映。奇当虎头笔，韵叶通明性。会拂阳乌胸，抡才膺帝命。","dynasty":"唐代","title":"奉和袭美公斋四咏次韵。小松"}
{"author":"陆龟蒙","content":"南北风流旧不同，伧吴今日若相通。病来犹伴金杯满，欲得人呼小褚公。","dynasty":"唐代","title":"醉中戏赠袭美"}
{"author":"陆龟蒙","content":"秋来一度满，重见色难齐。独坐犹过午，同吟不到西。疏芒唯斗在，残白合河迷。更忆前年望，孤舟泊大溪。","dynasty":"唐代","title":"中秋夜寄友生"}
{"author":"陆龟蒙","content":"弯弓注碧浔，掉尾行凉沚.青枫下晚照，正在澄明里。抨弦断荷扇，溅血殷菱蕊。若使禽荒闻，移之暴烟水。","dynasty":"唐代","title":"渔具诗。射鱼"}
{"author":"陆龟蒙","content":"奼女精神似月孤，敢将容易入洪炉。人间纵道铅华少，蝶翅新篁未肯无。","dynasty":"唐代","title":"自遣诗三十首其二十八"}
{"author":"陆龟蒙","content":"合欢能解恚，萱草信忘忧。尽向庭前种，萋萋特地愁。","dynasty":"唐代","title":"庭前"}
{"author":"陆龟蒙","content":"酒旗菰叶外，楼影浪花中。醉帆张数幅，唯待鲤鱼风。","dynasty":"唐代","title":"江行"}
{"author":"陆龟蒙","content":"宝袜香綦碎晓尘，乱兵谁惜似花人。伯劳应是精灵使，犹向残阳泣暮春。","dynasty":"唐代","title":"和袭美馆娃宫怀古五绝其五"}
{"author":"陆龟蒙","content":"闻说融峰下，灵香似反魂。春来正堪采，试为劚云根。","dynasty":"唐代","title":"寄南岳客乞灵芜香"}
{"author":"陆龟蒙","content":"松篁交加午阴黑，别是江南烟霭国。顽云猛雨更相欺，声似虓号色如墨。茅茨裛烂檐生衣，夜夜化为萤火飞。萤飞渐多屋渐薄，一注愁霖当面落。愁霖愁霖尔何错，灭顶于余奚所作。既不能赋似陈思王，又不能诗似谢康乐。昔年尝过杜子美，亦得高歌破印纸。惯曾掀搅大笔多，为我才情也如此。高揖愁霖词未已，披文忽自皮夫子。哀弦怨柱合为吟，cL我穷栖蓬藋里。初悲湿翼何由起，末欲笺天叩天耳。其如玉女正投壶，笑电霏霏作天喜。我本曾无一棱田，平生啸傲空渔船。有时赤脚弄明月，踏破五湖光底天。去岁王师东下急，输兵粟尽民相泣。伊予不战不耕人，敢怨烝黎无糁粒。不然受性圆如规，千姿万态分毫厘。唾壶虎子尽能执，舐痔折枝无所辞。有头强方心强直，撑拄颓风不量力。自爱垂名野史中，宁论抱困荒城侧。唯君浩叹非庸人，分衣辍饮来相亲。横眠木榻忘华荐，对食露葵轻八珍。欲穷玄，凤未白。欲怀仙，鲸尚隔。不如驱入醉乡中，只恐醉乡田地窄。","dynasty":"唐代","title":"奉酬袭美苦雨见寄"}
{"author":"陆龟蒙","content":"水绕苍山固护来，当时盘踞实雄才。周郎计策清宵定，曹氏楼船白昼灰。五十八年争虎视，三千馀骑骋龙媒。何如今日家天下，阊阖门临万国开。","dynasty":"唐代","title":"算山"}
{"author":"陆龟蒙","content":"薄如蝉翅背斜阳，不称春前赠罱郎。初觉顶寒生远吹，预忧头白透新霜。堪窥水槛澄波影，好拂花墙亚蕊香。知有芙蓉留自戴，欲峨烟雾访黄房。","dynasty":"唐代","title":"袭美以纱巾见惠继以雅音，因次韵酬谢"}
{"author":"陆龟蒙","content":"仙客何时下鹤翎，方瞳如水脑华清。不过传达杨君梦，从许人间小兆听。","dynasty":"唐代","title":"文宴招润卿博士辞以道侣将至一绝寄之"}
{"author":"陆龟蒙","content":"雪然飞下立苍苔，应伴江鸥拒我来。见欲扁舟摇荡去，倩君先作水云媒。","dynasty":"唐代","title":"白鹭"}
{"author":"陆龟蒙","content":"左右捣凝膏，朝昏布烟缕。方圆随样拍，次第依层取。山谣纵高下，火候还文武。见说焙前人，时时炙花脯。","dynasty":"唐代","title":"奉和袭美茶具十咏。茶焙"}
{"author":"陆龟蒙","content":"暖殿流汤数十间，玉渠香细浪回环。上皇初解云衣浴，珠棹时敲瑟瑟山。","dynasty":"唐代","title":"开元杂题七首。汤泉"}
{"author":"陆龟蒙","content":"裁得尺锦书，欲寄东飞凫。胫短翅亦短，雌雄恋菰蒲。","dynasty":"唐代","title":"乐府杂咏六首。东飞凫"}
{"author":"陆龟蒙","content":"一片倒山屏，何时隳洞门。屹然空阔中，万古波涛痕。我意上帝命，持来压泉源。恐为庚辰官，囚怪力所掀。又疑广袤次，零落潜惊奔。不然遭霹雳，强半沈无垠。如何造化首，便截秋云根。往事不足问，奇踪安可论。吾今病烦暑，据簟常昏昏。欲从石公乞，莹理平如璊.前后植桂桧，东西置琴尊。尽携天壤徒，浩唱羲皇言。","dynasty":"唐代","title":"奉和袭美太湖诗二十首。石板"}
{"author":"陆龟蒙","content":"平波落月吟闲景，暗幌浮烟思起人。清露晓垂花谢半，远风微动蕙抽新。城荒上处樵童小，石藓分来宿鹭驯。晴寺野寻同去好，古碑苔字细书匀。","dynasty":"唐代","title":"晓起即事因成回文寄袭美"}
{"author":"陆龟蒙","content":"兰眼抬露斜，莺唇映花老。金龙倾漏尽，玉井敲冰早。","dynasty":"唐代","title":"相和歌辞。子夜四时歌四首。夏歌"}
{"author":"陆龟蒙","content":"秋来一度满，重见色难齐。独坐犹过午，同吟不到西。疏芒唯斗在，残白合河迷。更忆前年望，孤舟泊大溪。","dynasty":"唐代","title":"中秋夜寄友生"}
{"author":"陆龟蒙","content":"鼎成仙驭入崆峒，百世犹传至道风。暂应青词为穴凤，却思丹徼伴冥鸿。金公的的生炉际，琼刃时时到梦中。预恐浮山归有日，载将云室十洲东。","dynasty":"唐代","title":"奉和袭美寄题罗浮轩辕先生所居"}
{"author":"陆龟蒙","content":"予方任疏慵，地僻即所好。江流背村落，偶往心已嫪。田家相去远，岑寂且纵傲。出户手先筇，见人头未帽。南泾有渔父，往往携稚造。问其所以渔，对我真蹈道。我初簎鱼鳖，童丱至于耄。窟穴与生成，自然通壸奥。孜孜戒吾属，天物不可暴。大小参去留，候其孳养报。终朝获鱼利，鱼亦未常耗。同覆天地中，违仁辜覆焘。余观为政者，此意谅难到。民皆死搜求，莫肯兴愍悼。今年川泽旱，前岁山源潦。牒诉已盈庭，闻之类禽噪。譬如死鸡鹜，岂不容乳抱。孟子讥宋人，非其揠苗躁。吾嘉渔父旨，雅叶贤哲操。倘遇采诗官，斯文诚敢告。","dynasty":"唐代","title":"南泾渔父"}
{"author":"陆龟蒙","content":"桐露圭初落，兰风佩欲衰。不知能赋客，何似枉刀儿。","dynasty":"唐代","title":"秋思三首其一"}
{"author":"陆龟蒙","content":"应缘南国尽南宗，欲访灵溪路暗通。归思不离双阙下，去程犹在四明东。铜瓶净贮桃花雨，金策闲摇麦穗风。若恋吾君先拜疏，为论台岳未封公。","dynasty":"唐代","title":"和袭美腊后送内大德从勖游天台"}
{"author":"陆龟蒙","content":"南云走冷圭，北籁号空木。年年任霜霰，不减筼筜绿。","dynasty":"唐代","title":"子夜四时歌。冬"}
{"author":"陆龟蒙","content":"　　古岸涵碧落，——陆龟蒙虚轩明素波。坐来鱼阵变，——皮日休吟久菊□多。秋草分杉露，——嵩起危桥下竹坡。远峰青髻并，——陆龟蒙□□□髯和。赵论寒仍讲，——皮日休支硎僻亦过。斋心曾养鹤，——嵩起挥翰好邀鹅。倚石收奇药，——陆龟蒙临溪藉浅莎。桂花晴似拭，——皮日休荷镜晓如磨。翠出牛头耸，——嵩起苔深马迹跛。伞欹从野醉，——陆龟蒙巾侧任田歌。跁跒松形矮，——皮日休般跚桧樾矬。香飞僧印火，——嵩起泉急使镳珂。菱钿真堪帖，——陆龟蒙莼丝亦好拖。几时无一事，——皮日休相伴著烟萝。——嵩起","dynasty":"唐代","title":"报恩寺南池联句"}
{"author":"陆龟蒙","content":"世路浇险，淳风荡除。彼农家流，犹存厥初。藁焉而席，茨焉而居。首乱如葆，形枯若腒.大耋既鲐，童子未cE.以负以载，悉薅悉鉏，我慕圣道，我耽古书。小倦于学，时游汝庐。有饭一盛，莫盐莫蔬。有繻一缇，不襟不祛。所谓饥寒，汝何逭欤。禹贡厥田，上下各异。善人为邦，民受其赐。去年西成，野有遗穗。今夏南亩，旱气赤地。遭其丰凶，概敛无二。退输弗供，进诉弗视。号于旻天，以血为泪。孟子有言，王无罪岁。诗之穷辞，以嫉悍吏。","dynasty":"唐代","title":"彼农二章"}
{"author":"陆龟蒙","content":"渡口和帆落，城边带角收。如何茂陵客，江上倚危楼。","dynasty":"唐代","title":"夕阳"}
{"author":"陆龟蒙","content":"所孕和气深，时抽玉苕短。轻烟渐结华，嫩蕊初成管。寻来青霭曙，欲去红云暖。秀色自难逢，倾筐不曾满。","dynasty":"唐代","title":"奉和袭美茶具十咏。茶笋"}
{"author":"陆龟蒙","content":"小谢轻埃日日飞，城边江上阻春晖。虽愁野岸花房冻，还得山家药笋肥。双屐著频看齿折，败裘披苦见毛稀。比邻钓叟无尘事，洒笠鸣蓑夜半归。","dynasty":"唐代","title":"春雨即事寄袭美"}
{"author":"陆龟蒙","content":"东南具区雄，天水合为一。高帆大弓满，羿射争箭疾。时当暑雨后，气象仍郁密。乍如开雕笯，耸翅忽飞出。行将十洲近，坐觉八极溢。耳目骇鸿濛，精神寒佶栗。坑来斗呀豁，涌处惊嵯崒。嶮异拔龙湫，喧如破蛟室。斯须风妥帖，若受命平秩。微茫诚端倪，远峤疑格笔。巉巉见铜阙，左右皆辅弼。盘空俨相趋，去势犹横逸。尝闻咸池气，下注作清质。至今涵赤霄，尚且浴白日。又云构浮玉，宛与昆阆匹。肃为灵官家，此事难致诘。才迎沙屿好，指顾俄已失。山川互蔽亏，鱼鸟空聱耴.何当授真检，得召天吴术。一一问朝宗，方应可谭悉。","dynasty":"唐代","title":"奉和袭美太湖诗二十首。初入太湖"}
{"author":"陆龟蒙","content":"截得筼筜冷似龙，翠光横在暑天中。堪临薤簟闲凭月，好向松窗卧跂风。持赠敢齐青玉案，醉吟偏称碧荷筒。添君雅具教多著，为著西斋谱一通。","dynasty":"唐代","title":"以竹夹膝寄赠袭美"}
{"author":"陆龟蒙","content":"栉发凉天曙，含毫故国情。归心一夜极，病体九秋轻。忽起襜褕咏，因悲络纬鸣。逢山即堪隐，何路可图荣。揲策空占命，持竿不钓名。忘忧如有待，纵懒似无营。小径才分草，斜扉劣辨荆。冷荷承露菂，疏菊卧烟茎。谱为听琴阅，图缘看海帧。鹭毛浮岛白，鱼尾撇波赪.庭橘低攀嗅，园葵旋折烹。饿乌窥食案，斗鼠落书棚。种豆悲杨恽，投瓜忆卫旍。东林谁处士，南郭自先生。分野星多蹇，连山卦少亨。衣裾徒博大，文籍漫纵横。兰叶骚人佩，莼丝内史羹。鹖冠难适越，羊酪未饶伧。倚啸微抽恨，论玄好析酲。栖迟劳鼓箧，豪侠爱金籝.炼药传丹鼎，尝茶试石bP.沼连枯苇暗，窗对脱梧明。未达讥张翰，非才嫉祢衡。远怀魂易黯，幽愤骨堪惊。砺缺知矛利，磨瑕见璧瑛。道源疏滴沥，儒肆售精诚。敢叹良时掷，犹胜乱世撄。相秦犹几死，王汉尚当黥。饮啄期应定，穷通势莫争。髡钳为皂隶，谭笑得公卿。浴日安知量，追风不计程。尘埃张耳分，肝胆季心倾。谕蜀专操檄，通瓯独请缨。匹夫能曲踊，万骑可横行。许国轻妻子，防边重战耕。俄分上尊酒，骤厌五侯鲭。静默供三语，从容等一枰。弘深司马法，雄杰贰师兵。朔雪埋烽燧，寒笳裂旆旌。乘时收句注，即日扫欃枪。武昔威殊俗，文今被八弦。琮璜陈始毕，韶夏教初成。芽孽群妖灭，松筠百度贞。郎官青琐拜，使者绣衣迎。帝道将云辟，浇波渐砥平。学徒羞说霸，佳士耻为跉。负杖歌栖亩，操觚赋北征。才当曹斗怯，书比惠车盈。谢氏怜儿女，郄家贵舅甥。唯荒稚珪宅，莫赠景山枪。贤彦风流远，江湖思绪萦。讴哑摇舴艋，出没漾。晚树参差碧，奇峰逦迤晴。水喧揌紫芡，村响yw香粳。荷笠渔翁古，穿篱守犬狞。公衫白纻卷，田饷绿筲擎。地与膏腴错，人多富寿并。相欢时帖泰，独坐岁峥嵘。唧啧蛩吟壁，连轩鹤舞楹。戍风飘叠鼓，邻月动哀筝。未得文章力，何由俸禄请。和铅还搰搰，持斧自丁丁。惊惧疑凋朽，功勤过屑琼。凝神披夕秀，尽力取朝英。蠹简开尘箧，寒灯立晓檠。静翻词客系，闲难史官评。天地宁舒惨，山川自变更。只能分跖惠，谁解等殇彭。项岂重瞳圣，夔犹一足cF.阮高酣麹糵，庄达谢牺牲。齰舌无劳话，宽心岂可盛。但从垆冶锻，莫受罻罗婴。砚拨萍根洗，舟冲蓼穗撑。短床编翠竹，低机凭红柽。霜信催杨柳，烟容袅杜蘅。桁排巢燕燕，屏画醉猩猩。懒桧推岚影，飞泉撼玉琤.fsfp寻远近，握槊斗输赢。枝压离披瓠，檐垂礧磊橙。忘情及宗炳，抱疾过刘桢。野馈夸菰饭，江商贾蔗饧。送神抱瓦釜，留客上瓷觥。举楫挥青剑，鸣榔扣远钲。鸟行沉莽碧，鱼队破泓澄。手戟非吾事，腰镰且发硎。谅难求摽摽，聊欲取铮铮。几叹虫甘蓼，还思鹿美苹。愁长难自剪，歌断有谁赓。未去师黄石，空能说白珩。性湍休激浪，言莠罢抽萌。地僻琴尊独，溪寒杖屦清。物齐消臆对，戈倒共心盟。丝曳灵妃瑟，金涵太子笙。幽栖胶竹坞，仙虑驿蓬瀛。想像珠襦凤，追飞翠蕊莺。雾帘深杳悄，云磬冷敲铿。箓字多阶品，华阳足弟兄。焚香凝一室，尽日思层城。匿景崦嵫色，呀空渤澥声。吾当营巨黍，东去射长鲸。","dynasty":"唐代","title":"江南秋怀寄华阳山人"}
{"author":"陆龟蒙","content":"叔夜傲天壤，不将琴酒疏。制为酒中物，恐是琴之馀。一弄广陵散，又裁绝交书。颓然掷林下，身世俱何如。","dynasty":"唐代","title":"添酒中六咏。酒杯"}
{"author":"陆龟蒙","content":"去年花落时，题作送春诗。自为重相见，应无今日悲。道孤逢识寡，身病买名迟。一夜东风起，开帘不敢窥。","dynasty":"唐代","title":"立春日"}
{"author":"陆龟蒙","content":"予方任疏慵，地僻即所好。江流背村落，偶往心已嫪。田家相去远，岑寂且纵傲。出户手先筇，见人头未帽。南泾有渔父，往往携稚造。问其所以渔，对我真蹈道。我初簎鱼鳖，童丱至于耄。窟穴与生成，自然通壸奥。孜孜戒吾属，天物不可暴。大小参去留，候其孳养报。终朝获鱼利，鱼亦未常耗。同覆天地中，违仁辜覆焘。余观为政者，此意谅难到。民皆死搜求，莫肯兴愍悼。今年川泽旱，前岁山源潦。牒诉已盈庭，闻之类禽噪。譬如死鸡鹜，岂不容乳抱。孟子讥宋人，非其揠苗躁。吾嘉渔父旨，雅叶贤哲操。倘遇采诗官，斯文诚敢告。","dynasty":"唐代","title":"南泾渔父"}
{"author":"陆龟蒙","content":"上嗣位六载，吾宗刺桐川。余来拜旌戟，诏下之明年。是时春三月，绕郭花蝉联。岚盘百万髻，上插黄金钿。授以道士馆，置榻于东偏。满院声碧树，空堂形老仙。本性乐凝淡，及来更虚玄。焚香礼真像，盥手披灵编。新定山角角，乌龙独巉然。除非净晴日，不见苍崖巅。上有拏云峰，下有喷壑泉。泉分数十汊，落处皆峥潺。寒声入烂醉，聒破西窗眠。支筇起独寻，只在墙东边。呼童具畚锸，立凿莓苔穿。灇淙一派堕，练带横斜牵。乱石抛落落，寒流响溅溅。狂奴七里濑，缩到疏楹前。跳花泼半散，涌沫飞旋圆。势束三峡挂，泻危孤磴悬。曾闻瑶池溜，亦灌朱草田。凫伯弄翠蕊，鸾雏舞丹烟。凌风捩桂柁，隔雾驰犀船。况当玄元家，尝著道德篇。上善可比水，斯文参五千。精灵若在此，肯恶微波传。不拟争滴沥，还应会沦涟。出门复飞箭，合势浮青天。必有学真子，鹿冠秋鹤颜。如能辅余志，日使疏其源。","dynasty":"唐代","title":"引泉诗（睦州龙兴观老君院作）"}
{"author":"陆龟蒙","content":"尝闻升三清，真有上中下。官居乘佩服，一一自相亚。霄裙或霞粲，侍女忽玉姹。坐进金碧腴，去驰飙欻驾。今来上真观，恍若心灵讶。只恐暂神游，又疑新羽化。风馀撼朱草，云破生瑶榭。望极觉波平，行虚信烟藉。闲开飞龟帙，静倚宿凤架。俗状既能遗，尘冠聊以卸。人间方大火，此境无朱夏。松盖荫日车，泉绅垂天罅。穷幽不知倦，复息芝园舍。锵佩引凉姿，焚香礼遥夜。无情走声利，有志依闲暇。何处好迎僧，希将石楼借。","dynasty":"唐代","title":"奉和袭美太湖诗二十首。上真观"}
{"author":"陆龟蒙","content":"叔夜傲天壤，不将琴酒疏。制为酒中物，恐是琴之馀。一弄广陵散，又裁绝交书。颓然掷林下，身世俱何如。","dynasty":"唐代","title":"添酒中六咏。酒杯"}
{"author":"陆龟蒙","content":"八月空堂，前临隙荒。抽关散扇，晨乌未光。左右物态，森疏强梁。天随子爽駴恂栗，恍军庸之我当。濠然而沟，垒然而墙。纛然而桂，队然而篁。杉巉攒矛，蕉标建常。槁艾矢束，矫蔓弦张。蛙合助吹，鸟分启行。若革进而金止，固违阴而就阳。无何，云颜师，风旨伯。苍茫惨澹，隳危摵划。烟蒙上焚，雨阵下棘。如濠者注，如垒者辟；如纛者亚，如队者析；如矛者折，如常者拆；如矢者仆，如弦者磔；如吹者喑，如行者惕。石有发兮尽累，木有耳兮咸馘。云风雨烟，乘胜之势骄；杉篁蕉蔓，败北之气摵。天随子曰：吁，秋无神则已，如其有神，吾为尔羞之。南北畿圻，盗兴五期。方州大都，虎节龙旗。瓦解冰碎，瓜分豆离。斧抵耋老，干穿乳儿。昨宇今烬，朝人暮尸。万犊一啖，千仓一炊。扰践边朔，歼伤蜑夷。制质守帅，披攘城池。弓弮不刓，甲缀不离。凶渠歌笑，裂地无疑。天有四序，秋为司刑。少昊负扆，亲朝百灵。蓐收相臣，太白将星。可霾可电，可风可霆。可堑溺颠陷，可夭札迷冥。曾忘鏖剪，自意澄宁。苟蜡礼之云责，触天怒而谁丁，奈何欺荒庭？凌坏砌，摋崇茝，批宿蕙，揭编茅而逞力，断纬萧而作势，不过约弱欹垂，戕残废替。可谓弃其本而趋其末，舍其大而从其细也。辞犹未已，色若愧耻，于是堕者止，偃者起。","dynasty":"唐代","title":"战秋辞"}
{"author":"陆龟蒙","content":"万古阴崖雪，灵根不为枯。瘦于霜鹤胫，奇似黑龙须。拄访谭玄客，持看泼墨图。湖云如有路，兼可到仙都。","dynasty":"唐代","title":"奉和袭美赠魏处士五贶诗。华顶杖"}
{"author":"陆龟蒙","content":"芙蓉匣中镜，欲照心还懒。本是细腰人，别来罗带缓。从君出门后，不奏云和管。妾思冷如簧，时时望君暖。心期梦中见，路永魂梦短。怨坐泣西风，秋窗月华满。","dynasty":"唐代","title":"赠远"}
{"author":"陆龟蒙","content":"江上冬日短，裴回草堂暝。鸿当绝塞来，客向孤村病。绵绵起归念，咽咽兴微咏。菊径月方高，橘斋霜已并。盘餐蔬粟粗，史籍签牌盛。目冷松桂寒，耳喧儿女竞。开瓶浮蚁绿，试笔秋毫劲。昼户亦重关，寒屏递相映。诗从骚雅得，字向铅椠正。遇敌舞蛇矛，逢谈捉犀柄。无名升甲乙，有志扶荀孟。守道希昔贤，为文通古圣。幽忧废长剑，憔悴惭清镜。只会鱼鸟情，讵知时俗性。浮虚多徇势，老懒图历聘。既不务人知，空馀乐天命。吾家在田野，家事苦辽夐。耕稼一以微，囷仓自然罄。愁襟风叶乱，独坐灯花迸。明发成浩歌，谁能少倾听。世既贱文章，归来事耕稼。伊人著农道，我亦赋田舍。所悲劳者苦，敢用词为诧。只效刍牧言，谁防轻薄骂。嘻今居宠禄，各自矜雄霸。堂上考华钟，门前伫高驾。纤洪动丝竹，水陆供鲙炙。小雨静楼台，微风动兰麝。吹嘘川可倒，眄睐花争姹。万户膏血穷，一筵歌舞价。安知勤播植，卒岁无闲暇。种以春鳸初，获从秋隼下。专专望穜稑，搰搰条桑柘。日晏腹未充，霜繁体犹裸。平生守仁义，所疾唯狙诈。上诵周孔书，沈溟至酣藉。岂无致君术，尧舜不上下。岂无活国方，颇牧齐教化。蛟龙任干死，云雨终不借。羿臂束如囚，徒劳夸善射。才能诮箕斗，辩可移嵩华。若与甿辈量，饥寒殆相亚。长吟倚清瑟，孤愤生遥夜。自古有遗贤，吾容偏称谢。","dynasty":"唐代","title":"村夜二篇"}
{"author":"陆龟蒙","content":"人寿期满百，花开唯一春。其间风雨至，旦夕旋为尘。若使花解愁，愁于看花人。","dynasty":"唐代","title":"惜花"}
{"author":"陆龟蒙","content":"何代驱生灵，筑之为酿地。殊无甲兵守，但有糟浆气。雉堞屹如狂，女墙低似醉。必若据而争，先登仪狄氏。","dynasty":"唐代","title":"奉和袭美酒中十咏。酒城"}
{"author":"陆龟蒙","content":"江南春旱鱼无泽，岁晏未曾腥鼎鬲。今朝有客卖鲈鲂，手提见我长于尺。呼儿舂取红莲米，轻重相当加十倍。且作吴羹助早餐，饱卧晴檐曝寒背。横戈负羽正纷纷，只用骁雄不用文。争如晓夕讴吟样，好伴沧洲白鸟群。","dynasty":"唐代","title":"五歌。食鱼"}
{"author":"陆龟蒙","content":"偶系渔舟汀树枝，因看射鸟令人悲。盘空野鹤忽然下，背翳见媒心不疑。媒闲静立如无事，清唳时时入遥吹。裴回未忍过南塘，且应同声就同类。梳翎宛若相逢喜，只怕才来又惊起。窥鳞啄藻乍低昂，立定当胸流一矢。媒欢舞跃势离披，似谄功能邀弩儿。云飞水宿各自物，妒侣害群犹尔为。而况世间有名利，外头笑语中猜忌。君不见荒陂野鹤陷良媒，同类同声真可畏。","dynasty":"唐代","title":"鹤媒歌"}
{"author":"陆龟蒙","content":"九华磬答寒泉急，十绝幡摇翠微湿。司命旍旌未下来，焚香抱简凝神立。残星下照霓襟冷，缺月才分鹤轮影。空洞灵章发一声，春来万壑烟花醒。","dynasty":"唐代","title":"句曲山朝真词二首。迎真"}
{"author":"陆龟蒙","content":"鱼戏莲叶间，参差隐叶扇。鸀鳿窥，潋滟无因见。鱼戏莲叶东，初霞射红尾。傍临谢山侧，恰值清风起。鱼戏莲叶西，盘盘舞波急。潜依曲岸凉，正对斜光入。鱼戏莲叶南，欹危午烟叠。光摇越鸟巢，影乱吴娃楫。鱼戏莲叶北，澄阳动微涟。回看帝子渚，稍背鄂君船。","dynasty":"唐代","title":"相和歌辞。江南曲"}
{"author":"陆龟蒙","content":"山连翠羽屏，草接烟华席。望尽南飞燕，佳人断信息。","dynasty":"唐代","title":"相和歌辞。子夜四时歌四首。春歌"}
{"author":"陆龟蒙","content":"兰眼抬露斜，莺唇映花老。金龙倾漏尽，玉井敲冰早。","dynasty":"唐代","title":"相和歌辞。子夜四时歌四首。夏歌"}
{"author":"陆龟蒙","content":"凉汉清泬寥，衰林怨风雨。愁听络纬唱，似与羁魂语。","dynasty":"唐代","title":"相和歌辞。子夜四时歌四首。秋歌"}
{"author":"陆龟蒙","content":"清晨整冠坐，朗咏三百言。备识天地意，献词犯乾坤。何事不隐德，降灵生轩辕。口衔造化斧，凿破机关门。五贼忽迸逸，万物争崩奔。虚施神仙要，莫救华池源。但学战胜术，相高甲兵屯。龙蛇竞起陆，斗血浮中原。成汤与周武，反覆更为尊。下及秦汉得，黩弄兵亦烦。奸强自林据，仁弱无枝蹲。狂喉恣吞噬，逆翼争飞翻。家家伺天发，不肯匡淫昏。生民坠涂炭，比屋为冤魂。只为读此书，大朴难久存。微臣与轩辕，亦是万世孙。未能穷意义，岂敢求瑕痕。曾亦爱两句，可与贤达论。生者死之根，死者生之根。方寸了十字，万化皆胚腪.身外更何事，眼前徒自喧。黄河但东注，不见归昆仑。昼短苦夜永，劝君倾一尊。","dynasty":"唐代","title":"读《阴符经》寄鹿门子"}
{"author":"陆龟蒙","content":"水寒孤棹触天文，直似乘槎去问津。纵使碧虚无限好，客星名字也愁人。","dynasty":"唐代","title":"早行"}
{"author":"陆龟蒙","content":"南云走冷圭，北籁号空木。年年任霜霰，不减筼筜绿。","dynasty":"唐代","title":"子夜四时歌。冬"}
{"author":"陆龟蒙","content":"长短裁浮筠，参差作飞凤。高楼微月夜，吹出江南弄。","dynasty":"唐代","title":"乐府杂咏六首。双吹管"}
{"author":"陆龟蒙","content":"裁得尺锦书，欲寄东飞凫。胫短翅亦短，雌雄恋菰蒲。","dynasty":"唐代","title":"乐府杂咏六首。东飞凫"}
{"author":"陆龟蒙","content":"后代称欢伯，前贤号圣人。且须谋日富，不要道家贫。","dynasty":"唐代","title":"对酒"}
{"author":"陆龟蒙","content":"人传欢负情，我自未尝见。三更开门去，始知子夜变。岁月如流迈，春尽秋已至。荧荧条上花，零落何乃驶。岁月如流迈，行已及素秋。蟋蟀吟堂前，惆怅使侬愁。","dynasty":"唐代","title":"子夜变歌三首"}
{"author":"陆龟蒙","content":"故国城荒德未荒，年年椒奠湿中堂。迩来父子争天下，不信人间有让王。","dynasty":"唐代","title":"和袭美泰伯庙"}
{"author":"陆龟蒙","content":"水国烟乡足芰荷，就中芳瑞此难过。风情为与吴王近，红萼常教一倍多。","dynasty":"唐代","title":"和袭美木兰后池三咏。重台莲花"}
{"author":"陆龟蒙","content":"晚来风约半池明，重叠侵沙绿罽成。不用临池更相笑，最无根蒂是浮名。","dynasty":"唐代","title":"和袭美木兰后池三咏。浮萍"}
{"author":"陆龟蒙","content":"三千虽衣水犀珠，半夜夫差国暗屠。犹有八人皆二八，独教西子占亡吴。一宫花渚漾涟漪，俀堕鸦鬟出茧眉。可料座中歌舞袖，便将残节拂降旗。几多云榭倚青冥，越焰烧来一片平。此地最应沾恨血，至今春草不匀生。江色分明练绕台，战帆遥隔绮疏开。波神自厌荒淫主，勾践楼船稳帖来。宝袜香綦碎晓尘，乱兵谁惜似花人。伯劳应是精灵使，犹向残阳泣暮春。","dynasty":"唐代","title":"和袭美馆娃宫怀古五绝"}
{"author":"陆龟蒙","content":"一艇轻撶看晓涛，接z5抛下漉春醪。相逢便倚蒹葭泊，更唱菱歌擘蟹螯。雨后沙虚古岸崩，鱼梁移入乱云层。归时月堕汀洲暗，认得妻儿结网灯。","dynasty":"唐代","title":"和袭美钓侣二章"}
{"author":"陈文驷","content":"叱咤侯门热，孤吟夜漏残。豪情就束缚，余味耐寒酸。得失争鸡口，文章笑鼠肝。此怀了无尽，付与酒杯宽。","dynasty":"清代","title":"雨窗与个臣夜话"}
{"author":"陈文驷","content":"春老余寒入被池，阴阴城阙曙钟迟。名心渐逼亲衰后，豪气难销酒熟时。避客性如羞舞鹤，佣人味似已删诗。此怀祇取奇书遣，遮莫飞花下故枝。","dynasty":"清代","title":"雨中杂诗寄路访岩"}
{"author":"陈文驷","content":"盛誉由来易失真，深源起后转沈沦。江东一样苍生望，争及围棋赌墅人。","dynasty":"清代","title":"读晋纪其一"}
{"author":"陈文驷","content":"天家自给山林费，高隐争谈著作郎。笑煞史臣难执笔，荷衣墨绶费平章。","dynasty":"清代","title":"读晋纪其二"}
{"author":"安经德","content":"胜地从来路不迷，名流蜡屐到今携。翠屏依旧围斜照，景榭堪怜剩野溪。径曲坐花披草软，桥平扶柳度云低。元亭尚把空香觅，醉石淋漓泼墨题。","dynasty":"清代","title":"西林用友人韵"}
{"author":"安经德","content":"洞壑排松牖，烟萝护竹斋。山深鲜人迹，春到满林佳。","dynasty":"清代","title":"早春山居"}
{"author":"安经德","content":"何必天台去，家山步石梁。欣逢天雨化，曳杖闻空香。","dynasty":"清代","title":"香花桥"}
{"author":"安经德","content":"郁郁佳城在水涯，雄心巨制不沈埋。盛姬漂母同高义，地下逢君应怆怀。","dynasty":"清代","title":"吊盛姬墩顾祖禹墓二首其一"}
{"author":"安经德","content":"行藏闻说似王孙，带剑经纶默不言。想象英风何处接，芙蓉花外赋招魂。","dynasty":"清代","title":"吊盛姬墩顾祖禹墓二首其二"}
{"author":"安经德","content":"冰明玉论自超尘，绰约毫端见美人。羞涩群芳总摇落，秋风袅袅独传神。","dynasty":"清代","title":"咏芙蓉"}
{"author":"安经德","content":"四望绕庐十二峰，天然文笔峭，宛湖东。藏书石室访梁鸿，奚奈断，南案亘高嵩。香送白丹风，旗飘西堠上，拂鸡笼。凤凰雏伏独潜踪，龙舒腿，胶岭北屏雄。","dynasty":"清代","title":"小重山括十二山成一阙"}
{"author":"安经德","content":"上家山去，趁携筇搜讨、古人遗迹。骇见一抔蓬蔽著，道是商贤藏魄。避乱初来，隐渔盐市，卒老于泉石。高风犹在，荒冈衰草凄绝。想是天作高山，山丘累累，独主名胶鬲。应配让王昆仲墓，恰与黄虞鼎力。至德碑崇，清权坊古，胡独兹堙灭。图书遗却，拾遗安得椽笔。","dynasty":"清代","title":"百字令胶山"}
{"author":"安经德","content":"寂寞空山，飘零大树。当年相国曾游处。我来圮上手频招，犹望英雄人物再停棹。废院观泉，荒祠听雨。独深凭吊和谁语。海田变易任风潮，且喜重还仆射旧时桥。","dynasty":"清代","title":"踏莎美人·喜复李公桥用弹指词韵"}
{"author":"元希声","content":"东南之美，生于会稽。牛斗之气，蓄于昆溪。有瑶者玉，连城是齐。有威者凤，非梧不栖。猗嗟众珍，以况君子。公侯之胄，必复其始。利器长材，温仪峻峙。道心惟微，厥用允塞。德辉不泯，而映邦国。静以有神，动而作则。九皋千里，其声不忒。粤在古昔，分官厥初。刺邪矫枉，非贤勿居。棱棱直指，烈烈方书。苍玉鸣珮，绣衣登车。绰绰夫君，是膺柱下。准绳有望，名器无假。宠盖伯山，气雄公雅。立朝正色，俟我能者。载怀朋情，尝接闲宴。好洽昆弟，官联州县。如彼松竹，春荣冬蒨.柯叶蔼然，下渝霜霰。会合非我，关山坐违。离鸿晓引，别叶秋飞。騑骖徐动，尊饯相依。远情超忽，岐路光辉。金石其心，芝兰其室。言语方间，音徽自溢。肃子风威，严子霜质。赠言岁暮，以保贞吉。","dynasty":"唐代","title":"赠皇甫侍御赴都八首"}
{"author":"元希声","content":"超遥乘暇景，洒散绝浮喧。写望峰云出，开襟夏木繁。野人怜狎鸟，游子爱芳荪。卧筱低临席，惊流注满园。□然林下意，琴酌坐忘言。","dynasty":"唐代","title":"宴卢十四南园得园韵"}
{"author":"刘损","content":"宝钗分股合无缘，鱼在深渊日在天。得意紫鸾休舞镜，断踪青鸟罢衔笺。金杯倒覆难收水，玉轸倾欹懒续弦。从此蘼芜山下过，只应将泪比黄泉。鸾辞旧伴知何止，凤得新梧想称心。红粉尚存香幕幕，白云将散信沈沈。已休磨琢投泥玉，懒更经营买笑金。愿作山头似人石，丈夫衣上泪痕深。旧尝游处遍寻看，睹物伤情死一般。买笑楼前花已谢，画眉窗下月空残。云归巫峡音容断，路隔星河去住难。莫道诗成无泪下，泪如泉滴亦须干。","dynasty":"唐代","title":"愤惋诗三首（一作刘禹锡诗，题作怀妓）"}
{"author":"刘损","content":"鸾辞旧伴知何止，凤得新梧想称心。红粉尚存香羃羃，白云将散信沈沈。已休磨琢投泥玉，懒更经营买笑金。愿作山头似人石，丈夫衣上泪痕深。","dynasty":"唐代","title":"愤惋诗三首其二"}
{"author":"刘损","content":"旧尝游处遍寻看，睹物伤情死一般。买笑楼前花已谢，画眉窗下月空残。云归巫峡音容断，路隔星河去住难。莫道诗成无泪下，泪如泉滴亦须乾。","dynasty":"唐代","title":"愤惋诗三首其三"}
{"author":"傅寿彤","content":"昨上方城道，今来昆水边。河山留战迹，风雨话当年。地辟民常乐，时平吏欲仙。王乔犹在否，祠树望依然。","dynasty":"清代","title":"叶县道中"}
{"author":"傅寿彤","content":"当筵星斗直，俯瞰大河秋。何处青枫馆，相思红叶楼。人天两携手，杯酒话从头。万里严关路，因君怀旧游。","dynasty":"清代","title":"五月十一日梦中得首联十字次日剑昙至自京师因续成以赠即送其通判岭西"}
{"author":"傅寿彤","content":"见说菩提寺，峰多不易寻。其间饶水石，我辈好登临。绕树绿云满，到门黄叶深。徘徊不忍去，空翠落庭阴。","dynasty":"清代","title":"菩提寺"}
{"author":"傅寿彤","content":"西南天畔万山秋，壑秘岩扃太古幽。绝境至今谁载酒，先生到此我从游。俯看云气来齐鲁，坐拥星轺拜斗牛。乡郡料应添近事，许君门有尹荆州。","dynasty":"清代","title":"侍何子贞师登黔灵山绝顶"}
{"author":"傅寿彤","content":"匹马频年盼卸鞍，催人风雪又长安。青回野岸边笳冷，白走荒沙乱叶乾。各有诗情随梦转，平分剑影入愁看。天涯难寄相思绪，记取燕山路几盘。","dynasty":"清代","title":"丙午冬再偕杨剑昙北上留别同学诸子"}
{"author":"傅寿彤","content":"北斗横空夜正高，朔风吹月上征袍。年来更入中原路，醉倚青天绰宝刀。","dynasty":"清代","title":"邢台旅次题壁"}
{"author":"傅寿彤","content":"十年风雨鬓丝凋，眼底春深路几条。为问相思何处是，乱云孤树五溪桥。","dynasty":"清代","title":"沅陵驿舍有怀剑昙梦庐"}
{"author":"方于鲁","content":"曹载信来访山中，偕饮溪上酒家小市桥横堪系马，双溪水暖浮鸥。青帘风亚酒垆头。垂杨当户牖，芳草带烟流。千里故人鸡黍约，百钱挂杖登楼。竹林把臂及春游。休嗟逆旅客，且作醉乡侯。","dynasty":"明代","title":"临江仙"}
{"author":"查德卿","content":"问从来谁是英雄？一个农夫，一个渔翁。晦迹南阳，栖身东海，一举成功。八阵图名成卧龙，六韬书功在飞熊。霸业成空，遗恨无穷。蜀道寒云，渭水秋风。","dynasty":"元代","tags":"咏史怀古","title":"蟾宫曲·怀古"}
{"author":"查德卿","content":"临故国，认残碑，伤心六朝如逝水。物换星移，城是人非，今古一枰棋。南柯梦一觉初回，北邙坟三尺荒堆。四围山护绕，几处树高低。谁，曾赋黍离离。　江上　　烟艇闲，雨蓑干，渔翁醉醒江上晚。啼鸟关关，流水潺潺，乐似富春山。数声柔橹江湾，一钩香饵波寒。回头贪兔魄，失意放渔竿。看，流下蓼花滩。","dynasty":"元代","title":"【越调】柳营曲　金陵故址"}
{"author":"查德卿","content":"烟艇闲，雨蓑干，渔翁醉醒江上晚。啼鸟关关，流水潺潺，乐似富春山。数声柔橹江湾，一钩香饵波寒。回头贪兔魄，失意放渔竿；看，流下蓼花滩。","dynasty":"元代","tags":"叙事，写景，抒情","title":"柳营曲·江上"}
{"author":"查德卿","content":"钗分凤凰，衾剩鸳鸯，锦笺遗恨爱花香，写新愁半张。晚妆楼阁空凝望，旧游台榭添惆怅，落花庭院又昏黄，正离人断肠。　春情　　东风柳丝，细雨花枝，好春能有几多时？韶华迅指。芭蕉叶上鸳鸯字，芙蓉帐里鸾凰事，海棠亭畔鹧鸪词，问莺儿燕子。　　楼台管弦，院落秋千，香风淡淡月娟娟，朱帘半卷。香消玉腕黄金钏，歌残素手白罗扇，汗溶粉面翠花细，倚阑人未眠。　　春风管弦，夜月秋千，调风弄月醉花前，把花枝笑捻。千金曾许如花面，半生未了看花愿，一春长费买花钱。风流少年。　清名　　先生子陵，隐者渊明，南州旧隐老云卿，为清高显名。一个向七里滩曾受君王聘，一个向五柳庄终受彭泽令，一个向百花洲不受宋朝征，与巢由共清。","dynasty":"元代","title":"【南吕】醉太平　寄情"}
{"author":"查德卿","content":"海棠红晕润初妍，杨柳纤腰舞自偏。笑倚玉奴娇欲眠。粉郎前，一半儿支吾一半儿软。","dynasty":"元代","title":"一半儿"}
{"author":"查德卿","content":"梨花云绕绵香亭，胡蝶春融软玉屏。花外鸟啼三四声。梦初惊，一半儿昏迷一半儿醒。","dynasty":"元代","title":"一半儿"}
{"author":"查德卿","content":"柳绵扑槛晚风轻，花影横窗淡月明。翠被麝兰熏梦醒。最关情，一半儿温馨一半儿冷。","dynasty":"元代","title":"一半儿"}
{"author":"查德卿","content":"绿窗时有唾茸粘，银甲频将彩线挦。绣到凤凰心自嫌。按春纤，一半儿端相一半儿掩。","dynasty":"元代","title":"一半儿"}
{"author":"查德卿","content":"琐窗人静日初曛，宝鼎香消火尚温。斜倚绣床深闭门。眼昏昏，一半儿微开一半儿盹。","dynasty":"元代","title":"一半儿"}
{"author":"查德卿","content":"厌听野雀语雕檐，怕见杨花扑绣帘。拈起绣针还倒拈。两眉尖，一半儿微舒一半儿敛。","dynasty":"元代","title":"一半儿"}
{"author":"查德卿","content":"自调花露染霜毫，一种春心无处托。欲写又停三四遭。絮叨叨，一半儿连真一半儿草。","dynasty":"元代","title":"一半儿"}
{"author":"查德卿","content":"自将杨柳品题人，笑捻花枝比较春。输与海棠三四分。再偷匀，一半儿胭脂一半儿粉。","dynasty":"元代","title":"一半儿"}
{"author":"查德卿","content":"海棠红晕润初妍，杨柳纤腰舞自偏。笑倚玉奴娇欲眠。粉郎前，一半儿支吾一半儿软。","dynasty":"元代","title":"一半儿其三"}
{"author":"查德卿","content":"梨花云绕绵香亭，胡蝶春融软玉屏。花外鸟啼三四声。梦初惊，一半儿昏迷一半儿醒。","dynasty":"元代","title":"一半儿其五"}
{"author":"查德卿","content":"厌听野雀语雕檐，怕见杨花扑绣帘。拈起绣针还倒拈。两眉尖，一半儿微舒一半儿敛。","dynasty":"元代","title":"一半儿其八"}
{"author":"查德卿","content":"姻缘簿剪做鞋样，比翼鸟搏了翅翰，火烧残连理枝成炭，针签瞎比目鱼儿眼，手揉碎并头莲花瓣，掷金钗攧断凤凰头，绕池塘挼碎鸳鸯弹。","dynasty":"元代","tags":"写人，女子，爱情，悲伤","title":"寄生草·间别"}
{"author":"查德卿","content":"梨花云绕锦香亭，胡蝶春融软玉屏，花外鸟啼三四声。梦初惊，一半儿昏迷一半儿醒。　春困　　琐窗人静日初曛，宝鼎香消火尚温，斜倚绣床深闭门。眼昏昏，一半儿微开一半儿盹。　春妆　　自将杨柳品题人，笑捻花枝比较春，输与海棠三四分。再偷匀，一半儿胭脂一半儿粉。　春愁　　厌听野鹊语雕檐，怕见杨花扑绣帘，拈起绣针还倒拈。两眉尖，一半儿微舒一半儿敛。　春醉　　海棠红晕润初妍，杨柳纤腰舞自偏，笑倚玉奴娇欲眠。粉郎前，一半儿支吾一半儿软。　春绣　　绿窗时有唾茸粘，银甲频将彩线ㄎ，绣到凤凰心自嫌。按春纤，一半儿端相一半儿掩。　春夜　　柳绵扑槛晚风轻，花影横窗淡月明，翠被麝兰薰梦醒。最关情，一半儿温温一半儿冷。　春情　　自调花露染霜毫，一种春心无处托，欲写写残三四遭。絮叨叨，一半儿连真一半儿草。","dynasty":"元代","title":"【仙吕】一半儿　拟美人八咏　春梦"}
{"author":"查德卿","content":"玉华骢，青丝。江山断送，萍梗无踪。阳台云雨空，青草池塘梦。好梦惊回相思重，翠烟晴啼鸟山中。梨花坠雪，海棠散锦，满院东风。　　鹧鸪词，鸳鸯帕。青楼梦断，锦字书乏。后会绝，前盟罢。淡月香风秋千下，倚阑干人比梨花。如今那里？依栖何处？流落谁家？","dynasty":"元代","title":"【中吕】普天乐　别情"}
{"author":"查德卿","content":"姜太公贱卖了磻溪岸，韩元帅命博得拜将坛。羡傅说守定岩前版，叹灵辄吃了桑间饭，劝豫让吐出喉中炭。如今凌烟阁一层一个鬼门关，长安道一步一个连云栈。　间别　　姻缘簿剪做鞋样，比翼鸟搏了翅翰。火烧残连理枝成炭，针签瞎比目鱼儿眼，手揉碎并头莲花瓣。掷金钗撷断凤凰头，绕池塘ㄏ碎鸳鸯弹。","dynasty":"元代","title":"【仙吕】寄生草　感叹"}
{"author":"查德卿","content":"达时务，薄利名，秋风吹动田园兴。Θ瓜邵平，思莼季鹰，采菊渊明。清淡老生涯，进退知天命。","dynasty":"元代","title":"【双调】庆东原_达时务，薄"}
{"author":"蔡忠立","content":"黄叶声中上小楼，故人风雨下归舟。尊前草木江天晚，笔下云山海国秋。谁识吹篪行市上，遥怜击楫在中流。到家正值登高节，回首灵岩落日浮。","dynasty":"清代","title":"送吴湄"}
{"author":"蔡忠立","content":"白日湖上没，众山远苍苍。老农挈稚子，出户望牛羊。孤烟起暮田，寒月下枯桑。负担粳稻归，言笑倾壶觞。","dynasty":"清代","title":"田家"}
{"author":"王磐","content":"喇叭，唢呐，曲儿小腔儿大。官船来往乱如麻，全仗你抬声价。(唢呐一作：锁呐；声价一作：身价)军听了军愁，民听了民怕。哪里去辨甚么真共假？眼见的吹翻了这家，吹伤了那家，只吹的水尽鹅飞罢！","dynasty":"明代","tags":"初中古诗，咏物","title":"朝天子·咏喇叭"}
{"author":"王磐","content":"听元宵，往岁喧哗，歌也千家，舞也千家。听元宵，今岁嗟呀，愁也千家，怨也千家。那里有闹红尘香车宝马？祗不过送黄昏古木寒鸦。诗也消乏，酒也消乏，冷落了春风，憔悴了梅花。","dynasty":"明代","tags":"元宵节，同情，人民，生活","title":"古蟾宫·元宵"}
{"author":"王磐","content":"问西楼禁烟何处好？绿野晴天道。马穿杨柳嘶，人倚秋千笑，探莺花总教春醉倒。","dynasty":"明代","tags":"清明节","title":"清江引·清明日出游"}
{"author":"王磐","content":"喇叭，锁哪，曲儿小，腔儿大。官船来往乱如麻，全仗你抬身价。军听了军愁，民听了民怕，那里去辨什么真共假？眼见的吹翻了这家，吹伤了那家，只吹的水尽鹅飞罢。","dynasty":"明代","title":"中吕·朝天子"}
{"author":"王磐","content":"细柳新蒲绿未齐，楼船春泛五湖西。帆樯影里鱼争跃，箫鼓声中鸟杂归。宿雨暗添山色重，晴云轻度水容低。人家只在风烟外，面面天开罨画溪。","dynasty":"明代","title":"同友人泛湖"}
{"author":"王磐","content":"天风吹散赤城霞，散落人间作九华。夹路星球留去马，烧空火树乱归鸦。笙歌醉月家家酒，帘幕窥春处处花。一派云《韶》天外迥，不知仙驭过谁家。","dynasty":"明代","title":"元宵漫兴"}
{"author":"王磐","content":"东风小阁陡生凉，尽日浓薰柏子香。好雨逡巡留客住，浮云南北为谁忙。青春未老看花眼，白首犹抄种菊方。湖上草生堤柳活，酒魂诗梦两茫茫。","dynasty":"明代","title":"雨中同古淮作"}
{"author":"王磐","content":"煮雪炉边夜坐痴，踏青驴上晓行迟。不知多少相思味，换得春来两鬓丝。","dynasty":"明代","title":"寄陈光哲"}
{"author":"王磐","content":"十载家艰恨未消，又持手版仕昏朝。已知定乱功难就，犹幸临危节可要。忠血数班沾藻火，英名千古迫云霄。一杯欲酹祠前土，野鹤昂藏未易招。","dynasty":"元代","title":"嵇侍中庙"}
{"author":"王磐","content":"早岁声华便轶群，学优不辍向来勤。两宫垂顾逢千载，三世读书萃一门。兰省柏台留谠论，玉堂金马焕雄文。平头七十无多贺，会见诸孙子又孙。","dynasty":"元代","title":"寿王学士秋涧七十"}
{"author":"王磐","content":"济南七十二名泉，散出坡陀百里川。未似共城祠下水，千窝并出画楼前。","dynasty":"元代","title":"百门泉二首其一"}
{"author":"王磐","content":"半空风雨山头树，十顷玻瓈水底天。孤客南来无著处，相宜只有百门泉。","dynasty":"元代","title":"百门泉二首其二"}
{"author":"王磐","content":"寺主善为无米饭，病人要吃没钱针。皇都诗老多才思，收拾酸寒入笑林。","dynasty":"元代","title":"题三陪图"}
{"author":"王磐","content":"林虑著太行，峰峦一都会。晴岚照郛郭，朝日炫金翠。盘盘黄华山，高秀众峰内。万仞青芙蓉，屹立见根蒂。有泉不知源，滂沛落云际。初疑玉虹垂，兼讶银河溃。翻翻雪练飞，汹汹风雷沸。前年会一游，披览恨未细。今兹重经过，适与佳客萃。坐分石上苔，行并林间辔。缅怀雪溪老，远出辽海外。飞声入中华，遂占此山丽。吾家墨灶峰，卑小众所易。婆娑百本松，龙蛇护清閟。烟雨一窗书，作我幽栖地。会看此名山，永无黄华配。江山无大小，玩赏因人贵。嗟我复何人，题诗聊自戏。","dynasty":"元代","title":"游黄华山"}
{"author":"王磐","content":"昨日游黄华，抵暮方言还。今晨到𡶵峪，驱马五松边。未移金门日，还指元康烟。山中富清境，不暇相周旋。大似山阴客，望门却回船。空怀上方寺，矫首浮云颠。瀑布落晴雪，金灯开夜莲。何当重经过，岩下细留连。","dynasty":"元代","title":"𡶵峪山"}
{"author":"王磐","content":"昔为社长时，方投未可录。一遇长桑君，古今皆叹服。天地为至仁，既死不能复。先生妙药石，起死效何速。日月为至明，覆盆不能烛。先生具正眼，豪釐窥肺腑。谁知造物者，祸福相倚伏。平生活人手，反受庸医辱。千年庙前水，犹学上池绿。再拜乞一杯，洗我胸中俗。","dynasty":"元代","title":"扁鹊墓"}
{"author":"王磐","content":"中统三年春二月，变起青齐带吴越。鲸鲵转侧海波翻，城郭横尸野流血。我时辛苦贼中来，兵尘模糊眼不开。妻孥弃捐豺虎口，飞蓬飘转无根荄。天寒日暮齐河县，破驿荒凉绝烟爨。骑行驿马钝如蛙，官吏散地无处唤。与君此地忽相逢，行台郎中气势雄。悯我白头遭丧乱，壮我临难全孤忠。急呼驿吏具鞍马，使我厄路还亨通。明晨相随济南去，出入条侯营垒中。死生契阔不相弃，起居饮食常与同。标山华注日在眼，绵历春草及秋风。四郊斫木桑柘尽，泺源饮马波涛空。凶渠腰领膏野草，始见齐鲁收烟烽。巨源巨源君且坐，我欲高歌君可和。往事回头十五年，犹想离魂招楚些。身逢播越百忧缠，生不成名空老大。我依破砚窃恩荣，君佐雄藩收最课。流萍暂聚不多时，且喜相看颜一破。我衰无力访君难，愿君得暇频相过。","dynasty":"元代","title":"巨源相过话旧有感"}
{"author":"王磐","content":"行役宛叶间，路入昆阳城。滍水抱城左，荡漾东南溟。川源入四顾，盘互多冈陵。城颓削悬崖，草深恶鸱鸣。嗟尔一抔土，当此百万兵。莽图十九年，聚此天为坑。王者况不死，千骑惊龙腾。汉业兆丰沛，赤符此中兴。创复两不易，山川贲雄名。东南遥相望，盘盘两神京。千年事云散，草木含威灵。野人无所知，城边事春耕。扶犁上废垒，陇亩纵复横。只应怀古士，千古怆馀情。","dynasty":"元代","title":"昆阳怀古"}
{"author":"王磐","content":"上古元气淳以腴，群圣既出如传胪。高辛登天帝挚痡，爰有真人起参墟。黄收纯衣握帝符，马如白练彤云车。璇玑玉衡拟天枢，七政循轨万物舒。耕田凿井人自娱，帝力于我何有诸。千秋万古仰范模，皎如白日临天衢。川流山峙雨露濡，圣人德泽何时枯。□□汉北声教俱，矧兹河汾其故都。邦人誇耀荣乡闾，遗庙世守无代无。迁新去故奠神居，道人精诚与神孚。觚棱金碧凌空虚，采椽土阶与古殊。岁时香火喧笙竽，神兮归来驻銮舆，祐我圣祚窥皇图。","dynasty":"元代","title":"尧帝庙"}
{"author":"王磐","content":"单车奉使柴尚书，龙潭虎穴坦如途。丹青明著使外国，不减汉朝张与苏。共山李生有志谋，乐执鞭弭同驰驱。但愿皇恩弥宇宙，不须珍异输天都。","dynasty":"元代","title":"送尚书柴庄卿出使安南"}
{"author":"王磐","content":"羑水浅且清，羑里馀荒城。文王德如日，曾此夷其明。陕树憩召伯，箕山栖许生。后人起敬爱，木石含芳荣。嗟尔一抔土，耕犁未全平。千秋不磨洗，永被囚圣名。我行荡阴道，过之为停征。念昔有殷季，虐主方狂酲。铦锋戮贤圣，若刈寸草茎。左啖鄂侯脯，右啜鬼侯羹。兹时无羑里，何以纾淫刑。羑里深杳杳，羑城高亭亭。君王在缧绁，不异南面听。淑气发神虑，淳和助心灵。演开伏羲画，剖出天地精。一时虽冥昧，万古垂日星。若无羑里拘，易经何由成。易经在所重，羑里那可轻！","dynasty":"元代","title":"羑里城文王庙"}
{"author":"赵孟坚","content":"明金点染，枝头初见，四出如将刀翦。芳心才露一些儿，早已被、西风传遍。归来醉也，香凝襟神，疑向广寒宫殿。便须著个胆瓶儿，夜深在、枕屏根畔。","dynasty":"宋代","title":"鹊桥仙（岩桂和韵）"}
{"author":"赵孟坚","content":"晓上画楼，望里笑惊，春到那家。便从臾闲情，安排醉事，寻芳唤友，行过平沙。最是堪怜，花枝清瘦，欲笑还羞寒尚遮。浓欢赏，待繁英春透，后会犹赊。归时月挂檐牙。见花影重重浸宝阶。□铜壶催箭，兽环横钉，浓斟玉醑，芳漱琼芽。步绕曲廊，倦回芳帐，梦遍江南山水涯。谁知我，有墙头桂影，窗上梅花。","dynasty":"宋代","title":"沁园春（赏春）"}
{"author":"赵孟坚","content":"担头看尽百花春。春事只三分。不似莺莺燕燕，相将红杏芳园。名缰易绊，征尘难浣，极目销魂。明日清明到也，柳条插向谁门。","dynasty":"宋代","title":"朝中措（客中感春）"}
{"author":"赵孟坚","content":"官小宦游初，清贫如旧。小簇杯盘旋篘酒。虽然微禄，不比他们丰厚。也知惭愧是，皇恩受。富贵千般，享之惟寿。心地平时到头有。摩挲铜狄，祝望比他长久。鼎来荣贵待，通闺后。","dynasty":"宋代","title":"感皇恩（初任官所为慈闱寿）"}
{"author":"赵孟坚","content":"一百二十年，两番甲子。前番风霜饱谙矣。今番甲子，一似腊尽春至。程程有好在，应惭愧。莫道官贫，胜如无底。随分杯筵称家计。从今数去，尚有五十八生朝里。待儿官大，做奢遮会。","dynasty":"宋代","title":"感皇恩（次任为慈围寿，是年慈闱六十二岁本命后一年也）"}
{"author":"赵孟坚","content":"望极思悠悠。江如练、籁息浪纹收。看帆卷帆舒，往来征艇，鹭飞鹭立，远近芳洲。逝波不舍山常好，只白少年头。杜若满汀，离骚幽怨，鸱夷去国，烟浪遨游。江南知何许，青林晚，山断处、白云浮。怀古慨今，谁人似我闲愁。叹醉生浪迹，鲈乡蟹舍，殢红怨粉，莲棹菱舟。敲遍阑干，默然竟日凝眸。","dynasty":"宋代","title":"风流子（清涵万象阁）"}
{"author":"赵孟坚","content":"絮随风不拘管，飞入洞房人不知。画堂绣幕垂朱户，玉炉销尽沈香炷。半褰斗帐曲屏山，尽日梁间双燕语。美人睡起敛翠眉，强临鸾鉴不胜衣。门外秋千一笑发，马上行人肠断归。”近日风雅遗音多谱前贤名作，因效颦云庭院深深，正花飞零乱，蝶懒蜂稀。柳絮狂踪，轻入房栊，悄悄可有人知。画堂镇日闲晴昼，金炉冷、绣幕低垂。梁间燕，双双并翅，对舞高低。兰幌玉人睡起，情脉脉、无言暗敛双眉。斗帐半褰，六曲屏山，憔悴似不胜衣。一声笑语谁家女，秋千映、红粉墙西。断肠处，行人马上醉归。","dynasty":"宋代","title":"花心动"}
{"author":"赵孟坚","content":"几年修绩，总待荣亲老。每羡院南豪，向寿席、花花草草。如今惭愧，微胜十年前，聊尔办，杯盘了，一对慈颜笑。愿亲强健，绿鬓长长好。来岁在琴堂，想凡事、应微热闹。契天交道，只办好心肠，官尽大，尽荣亲，待受金花诰。","dynasty":"宋代","title":"蓦山溪（初改官为慈闱寿）"}
{"author":"赵孟坚","content":"桃花雨动，测测轻寒小。曲槛面危阑，对东风、伤春怀抱。酒边心事，花下旧闲情，流年度，芳尘杳，懊恼人空老。粉红题字，寄与分明道。消息燕归时，辗柔茵、连天芳草。琐窗孤影，夜卜烛花明，清漏断，月朦胧，挂在梅梢袅。","dynasty":"宋代","title":"蓦山溪（怨别）"}
{"author":"赵孟坚","content":"许大江山，镇临弹压，岂小任哉。从潘冢导漾，东倾注海，截然限止，南北天开。试向中流，回观铁瓮，万石层棱攒剑堆。金焦峙，号紫金浮玉，卷雪轰雷。君侯文武兼才。天有为生才南国来。□历二十年，筹边给饷，上流襟要，几为安排。今此雄藩，精明笳鼓，又唤金汤气象回。长淮北，望中原非远，更展恢规。","dynasty":"宋代","title":"沁园春·许大江山"}
{"author":"赵孟坚","content":"昔有阳城子，高卧中条山。粤从丹诏聘，职谏居朝端。北垣七八年，一词曾靡殚。於中常戚戚，事以秦越看。诤臣论一篇，见诮昌黎韩。城日洽壶觞，视之无汗颜。一朝天子误，鼎鼐庸雄奸。皇皇朝野人，敢议不敢言。城曰兹可矣，不言吾岂安。当廷坏其麻，势若回狂澜。臣言不可夺，臣肉所可剜。孰谓雄猜主，天听说为还。一鸣必惊人，朝阳之祥鸾。一飞必冲天，北溟之鹏搏。啾啾燕雀辈，终岁寒檐间。君今踵其武，可想倚任专。士习弊滋久，未易一匕痊。遗臭偃月奸，殆今逾百年。利欲锢人心，深矣莫洗湔。几新更化机，仍涩胶柱弦。洗泥何能清，救弊应其源。昔无起楼地，今举田连阡。而以求善治，却行而欲前。复有事诞衔，奋臂张虚拳。驱虎戕良民，臧否已较然。胶舟倚航海，恻耸忧世肩。夷甫在晋朝，举世无几先。卓哉辩奸论，万世一老泉。瞽言再拜献，感愤涕泗涟。昔有汉更生，危言扶彼颠。皎余明寸心，不向流俗宣。维君中流柱，屹是障百川。向来稍诡遇，高官怀袖间。耿介甘不售，岁寒松柏坚。国无君子哉，缄默谁复言。松江千顷浪，涵月金蜿蜒。於兹送君行，商歌频扣舷。明当重回首，晚风杨柳边。伫希御史雨，汛扫靖幅员。","dynasty":"宋代","title":"咏史赠王侍御"}
{"author":"赵孟坚","content":"虽未及琅琊，看来亦自佳。微坳著新月，耸翠带余霞。巨凿应灵禹，斜抛或女娲。小亭相对好，莫放行丛遮。","dynasty":"宋代","title":"尤美亭"}
{"author":"赵孟坚","content":"兰台上狸毛，山谷爱鸡距。物胜因人成，雅掣传自古。风流渡江初，笔翰犹朴鲁。曾窥上方制，遗范典刑具。寸簪束万颖，赡足饱霜兔。丰融沛行墨，充实自妍富。行间得茂密，夫岂窘尺度。浇浮自趋薄，羸劣丑毕露。清快夸钩心，节括号钗股。纤纤铦甚锥，祗便庸书伍。杀锋出光芒，苗枯旱无雨。龌龊痴冻蝇，安能劂石怒。尔来邈东嘉，法则自谁祖。宛见昔制衣，齐力万毫努。吾欲标诸人，示滋明取与。斲雕还反朴，淳风招已去。春苗异芦笋，广袖谬纤组。谁能一羽力，回彼滔滔注。百尔今已然，岂但於笔故。","dynasty":"宋代","title":"赠笔工吴升"}
{"author":"赵孟坚","content":"纷纷尘土簿书堆，职在其间怎可辞。不向先生问荣达，但言何日是闲时。","dynasty":"宋代","title":"赠术者"}
{"author":"赵孟坚","content":"君不见昌黎谏佛骨，竟莫遂请水火投。中丞击妖蛇，此蛇初不为民尤。宁如立斩兴妖偶，卓哉伟见吾邦侯。吁嗟三辅州，尚鬼逾蛮酋。此辈生身已丽法，尚何智慧灵诸幽。惟伊奸凶愚尔俗，假凭威毒相仇仇。依乘土木作幻怪，窍取备味神其谋。降凶破伪砉一剑，较功韩孔兹为优。嗟嗟愿公宝此剑，更烦借截奸臣头。","dynasty":"宋代","title":"斩偶行"}
{"author":"赵孟坚","content":"水临轩槛绝纤埃，砌面茸茸上绿苔。伺餧金鳞浑可狎，低飞翠羽不生猜。篆薰欲起筵妆集，清磬才敲梦恰回。正好西风坐萧爽，官程翻怕驿书催。","dynasty":"宋代","title":"招石希孟朝饭"}
{"author":"赵孟坚","content":"奚囊金勒逗春行，醉咏归来陇月生。折得生香浑懒向，断簪零珥任纵横。","dynasty":"宋代","title":"折枝"}
{"author":"赵孟坚","content":"少年眼力健观书，卷裹千言一览无。官事簿书昏惘惘，效尤石上种菖蒲。","dynasty":"宋代","title":"种石菖蒲"}
{"author":"赵孟坚","content":"石上芭蕉手自移，黄梅便得雨如期。水根联络银丝漾，风叶纷抽羽扇欹。日验发生疑有准，心加爱护每忘疲。犹如老大初生子，及见成人长立时。","dynasty":"宋代","title":"种水芭蕉"}
{"author":"赵孟坚","content":"昔闻勤读者，三度绝韦编。读书书已破，书则有肺肝。摘实咀其华，发挥事业间，伊惟事精研，整束悬牙签。缥囊手未触，慨是龙泉言。虎子畜溪鱼，汝懵未凿专。胡策追元方，纷纷探简编。抱书手不龟，面壁缚枯禅。靴化例随水，竟负一郗还。季也怒生瘿，我惭家训颜。愿季无衔怒，凤楼修则完。嗟嗟仁义谏，束湿何由痊。颠倒幸尔存，柿叶风掀揿。糊老饱九炊，纸捣翼拟蝉。翻翻事兼两，滑腻好且坚。手凿具有兹，秋露无重妍。旧书百回读，训佩坡老仙。请季事斯语，慎勿高阁悬。因怜数匮藏，徒疥小印存。浮云忽白衣，世事无不然。眼底不自快，封闭何取焉。所贵得之心，亦可忘蹄筌。又怜囿大块，华好竟饱鲜。一饱膻聚蝇，曷与千古传。纤云飞四散，皎月标中天。","dynasty":"宋代","title":"仲弟借书持要不谨护有损为之覆背葺还"}
{"author":"赵孟坚","content":"新沐试絺綌，凉生神骨清。发疏逗风爽，半幅纱巾轻。逍遥池上亭，绿阴取次行。清和又重见，时序无留停。丛委簿书间，那得散漫情。乍此偷隙闲，云开月暂明。故园松菊荒，蛛网罩南荣。琴书知好在，奥窅谁为评。","dynasty":"宋代","title":"重赋暨邑池亭"}
{"author":"赵孟坚","content":"闻借侯家宅，湖边度夏凉。钟鱼连梵寺，雉堞傍城墙。闲适心无事，清和日正长。藕花虽尚稚，荷叶自多香。苦笋回余味，青梅弄半黄。生绡画团扇，细葛制轻裳。水近风生座，檐虚月满廓。龙舟花桨榾，骝马紫绦韁。竟日歌声沸，通宵水面光。不妨投辖饮，更称静琴张。诗社联行卷，仙姝学道妆。英游伴王谢，清梦到羲皇。曾约陪游盖，惭稽动客樯。忆君成怅望，为我细思量。几度吟成后，凭谁远寄将。意多收不尽，事鄙每牵忙。今夕微醺起，中宵捉笔狂。浪吟无次第，聊表未遗忘。","dynasty":"宋代","title":"追咏西湖行乐寄傅清叔"}
{"author":"赵孟坚","content":"逍遥微物累，出处任天真。薄宦已陈梦，青山犹故人。鉴湖凉不暑，荷叶净无尘。往往入图画，扣舷攲角巾。","dynasty":"宋代","title":"鸿禧观次高横槎韵其一"}
{"author":"赵孟坚","content":"溟溟复霭霭，极望欲无涯。村远如相合，天低若四垂。橹声因湿小，塔影被云欺。不但长烟雨，阴晴有间时。","dynasty":"宋代","title":"题高氏烟雨馆其一"}
{"author":"赵孟坚","content":"人多晴昼至，此趣未应知。我独身常寓，烟霏雨暗时。曀添波面阔，绿压柳丝垂。忽有片帆过，惊飞双鹭鸶。","dynasty":"宋代","title":"题高氏烟雨馆其二"}
{"author":"赵孟坚","content":"香泥封箨接头新，幻出花王见早春。时节不须寒食候，工夫远胜洛阳人。嫩黄蜡叶拳微皱，半醉宫妆粉未匀。恐怕晚风须爱护，罗帏遮却看频频。","dynasty":"宋代","title":"早春牡丹"}
{"author":"赵孟坚","content":"不梦华胥仍不醉，灯青室白自高眠。频闻乾叶下空砌，遥认征鸿唳远天。虑淡殊非同槁木，无营岂复在龆年。回思扑漉红尘久，亏损工夫只自怜。","dynasty":"宋代","title":"不寐"}
{"author":"赵孟坚","content":"只鸡斗酒礼虽微，苦雨终风志不移。卧病已辜寒食约，践盟犹及小春时。老怀伤感浑如旧，同舍追陪尚可期。少憩东湖勿匆遽，片云来往正催诗。","dynasty":"宋代","title":"拜扫易斋先生墓其二"}
{"author":"赵孟坚","content":"曾闻老吏说先猷，咳唾珠玑下笔遒。大器莫为时所用，高科还有子能收。相逢禹会嗟何晚，薄可郊寒匪暗投。珍重斯文肯勉力，清朝坟典要人修。","dynasty":"宋代","title":"与帅干架阁宗叔"}
{"author":"赵孟坚","content":"诩诩言词巷陌儿，倾心反目易安危。可嗟香尽蝶犹恋，谁谓机萌鸥不知。寥落丹青秋后扇，纵横黑白局中棋。料应主意非疏贾，其奈难祛绛灌疑。","dynasty":"宋代","title":"寓言"}
{"author":"赵孟坚","content":"重到招提十七年，吟题墨色又成嫣。蟠虬老桧枝垂舞，像刻前碑石载镌。留赋纵然常满壁，玄机竟莫悟枯禅。道场法子丛居盛，奚复芦花施钓船。","dynasty":"宋代","title":"题照禅师道场"}
{"author":"赵孟坚","content":"光风荡煖晓晴天，雅有幽香入简编。寻见野花都不是，山蜂引到石崖边。","dynasty":"宋代","title":"蕙花"}
{"author":"赵孟坚","content":"蘸蜡封枝剪处新，开奁带露尚精神。洛阳路远风尘暗，肠断应无做谱人。","dynasty":"宋代","title":"谢送牡丹其二"}
{"author":"赵孟坚","content":"高烧烛照御黄衣，疑是沈香夜宴归。固是不教花睡著，只愁惊起露蝉飞。","dynasty":"宋代","title":"高渭南席上烛照牡丹其一"}
{"author":"赵孟坚","content":"日午猫睛一线时，红嫣紫媚正猖披。争如绛蜡通宵照，玉叶金须色愈滋。","dynasty":"宋代","title":"高渭南席上烛照牡丹其二"}
{"author":"赵孟坚","content":"哆口支牙月蚀诗，遗编读著凛风规。如何晚节从污合，竟与奸臣血作泥。","dynasty":"宋代","title":"题玉川月蚀诗后"}
{"author":"赵孟坚","content":"楚楚轻衫剪薄纱，而今忆得在山家。萧娘为是亲蚕事，嗔带含香紫笑花。","dynasty":"宋代","title":"客中思家其二"}
{"author":"赵孟坚","content":"人祝先生寿，勋名而福禄。伊惟小门生，而乃异斯祝。所祝在斯文，其寿非已独。尝闻侍席言，檃括因以复。孔孟至皇朝，文与道相属。溯自熙丰后，专门始分目。欧苏以文雄，周程理义熟。从此判而二，流派各异躅。伟哉水心叶，同轨混列辐。粲粲云锦章，理义仍炳烛。筠窗一传后，人已沾膏馥。正统的属任，非公绍者孰。鲰生耳闻此，惊诧叹不足。因捧介寿卮，谱在歌诗轴。愿言清节高，岁寒等修竹。长以文鸣道，声金而振玉。上而轧汉周，俯命骚以仆。门生严楷法，剩将从纪录。","dynasty":"宋代","title":"为仓使吴荆溪先生寿"}
{"author":"赵孟坚","content":"蜾裸祝类我，慈乌知反哺。伊人矧最灵，而不以斯故。养雏数羽毛，初志亦辛苦。怀哉肯堂念，寥寥几千古。君其若而人，悽怆践霜露。钦闻先君子，清白守儒素。何以遗后人，多文以为富。潭潭诗书府，鱼鱼礼法度。王槐信厚成，窦桂阴德著。雪玉尘不缁，钟美见垂裕。勤修不自閟，刻词流肺腑。应无忝厥绍，锡类及哙伍。卑飞未仰报，有泪滂如雨。山高不碍天，水流必东注。愿言坚此心，宜诣圣贤处。他石或可攻，庸效南陔赋。","dynasty":"宋代","title":"题吴门颜氏敬享亭石记"}
{"author":"赵孟坚","content":"新沐试絺绤，凉生神骨清。发疏逗风爽，半幅纱巾轻。逍遥池上亭，绿阴取次行。清和又重见，时序无留停。丛委簿书间，那得散漫情。乍此偷隙闲，云开月暂明。故园松菊荒，蛛网罩南荣。琴书知好在，奥窅谁为评。","dynasty":"宋代","title":"重赋暨邑池亭"}
{"author":"赵孟坚","content":"老耳最怕风雨声，芭蕉叶上声偏鸣。新枝日展剪不替，况见蕺蕺成添丁。呼童具锸斲寒玉，蔓图贵早除其萌。丑疑乌喙侧著附，又讶蹲鸱不可羹。一笑翻成有料理，古盆石供泉清泠。黄梅弥旬雨霢霂，苔封沙拥生意成。小试抽书嚏撚细，鼠牙入水银须生。渐离土性安臞瘠，淡与水石相忘形。巡除日课长养事，茎添叶比纷攲倾。炎威不到琉璃碧，水脉透尖珠贯萦。萼绿华仙断火食，云裾曳翠身轻盈。风轩暑簟足萧爽，晴曦更有冬窗明。丁宁闭塞谨爱护，秋霜夜气防凭凌。一年一年春风好，根株宛在葱茏青。崇桃遮莫金壶贮，日暮随风红雨零。","dynasty":"宋代","title":"江湾僧舍水石芭蕉"}
{"author":"赵孟坚","content":"海滨荒凉斗绝地，古寺窣堵标苍旻。三面黄茅连巨浸，突立嵯峨超不群。可怜前此无管领，栏干罩网蛛丝尘。相携暇日足登览，昼长正度南风薰。冰盘朱李冷熨齿，雪丝细葛轻衬身。饮酣神王气浩浩，半空笑语惊行人。墨圆新磨绀于漆，大字题成泣鬼神。交酬错劝互宾主，雅论谐谈肺腑真。觚棱挂月筵初散，归从传呼纷若云。英游便可誇盛事，缁流勿讶吾来频。","dynasty":"宋代","title":"登普满塔"}
{"author":"赵孟坚","content":"青春能几何，青春能几何。苍髯绀发看成皤，亦有红颜嫩于花，东风驰道属谁家。可道光阴流电转，草上霜飞峭如剪。心如不知恍重见，心语不通惟见面。重见面，愁转多。归来银烛炯长夜，叹息青春能几何。","dynasty":"宋代","title":"青春能几何其一"}
{"author":"赵孟坚","content":"青春能几何，青春能几何。日乌月兔去如梭，胶粘难安枝上花。颇惜相逢殊草草，中心有言不复道。鹊喜传讹易颠倒，想得也应生懊恼。谩自有千金，无方驻脸霞。休言洛阳看花伴，经年浪荡不归家。君不见青春能几何。","dynasty":"宋代","title":"青春能几何其二"}
{"author":"赵孟坚","content":"归归归，三月将尽方始啼。木林翠密阴成幄，花片红嫣风荡飞。归归归，汝既劝归胡不归。归来深院日正长，煮酒菖蒲玉屑香。醉眠藤床觉晚凉，须臾月色到回廊。归归归，真个归来乐未央。","dynasty":"宋代","title":"二禽言戏赠难弟归归归"}
{"author":"赵孟坚","content":"笃笃笃，日长正午睡初熟。谁其扣门访幽独，见他利喙啄枯木。枯木中间能有几，小虫何足饱尔腹，尽日劳苦食不足。笃笃笃，此声尚且聒人耳，人之多言宁不渎。戒之哉，笃笃笃。","dynasty":"宋代","title":"二禽言戏赠难弟笃笃笃"}
{"author":"赵孟坚","content":"春早峭寒天，客里倦怀尤恶。待起冷清清地，又孤眠不著。重温卯酒整瓶花，总待自霍索。忽听海棠初卖，买一枝添却。","dynasty":"宋代","title":"好事近·春早峭寒天"}
{"author":"赵孟坚","content":"眼眩繁妍锦一机，铜瓶分插递参差。几於饤坐看如偶，却为轻寒谢较迟。售用奢豪须藉酒，形容妖艳每难诗。微风忽度轻披展，绝忆霓裳驻拍时。","dynasty":"宋代","title":"安吉州赋牡丹"}
{"author":"赵孟坚","content":"瘦石插半天，玲珑耸苍翠。想从混池初，有此纷破碎。断截不分离，欹危不颠坠。乃於其中间，穿沿石路细。频劳谢屐行，扪抚足幻怪。下有泉溶溶，根来从石背。香山才品题，名得因人贵。瘦筇行清秋，西风吹我袂。跻攀幸未疲，俯仰一叹喟。下山拜范祠，遗像俨如在。胸中万甲兵，曾使西夏畏。岩瞻石不移，可想铁肝肺。嘻其群小人，风林犬空吠。於今孰存亡，取舍良亦易。但坚自力心，岁寒见节概。卓尔彼何人，晞之则亦是。","dynasty":"宋代","title":"拜范文正公祠"}
{"author":"赵孟坚","content":"行乐今非少壮时，一樽聊以酹吾师。只鸡岂敢方前辈，下马犹能慰所思。原上松杉新种植，望中桃李半披离。归途剧饮赓新句，颠倒纶巾不自持。","dynasty":"宋代","title":"拜扫易斋先生墓"}
{"author":"赵孟坚","content":"乃翁换官班，几郁青云志。晚以身徇国，而得禄及嗣。妙年当朊仕，应识珍重此。簿领职任轻，正合亲文史。东安吾旧游，山水清且美。编户虽不稠，而亦有文士。择友如择木，所贵高於已。游观固有时，要在不逾礼。饮爵不过三，马向垣涂履。幕府傥留连，谨仰如处子。切勿事轩昂，攻者蠭蝟起。我已惯尝此，说病乃真意。第守谦谦心，由天工处置。命透如春回，不压重石底。尔祖积善在，造物报必侈。以我苦涩词，普告兄与弟。莫怪欠夸谀，食橄有回味。谓余言不信，识者试质以。","dynasty":"宋代","title":"必大弟赴新城簿"}
{"author":"赵孟坚","content":"神灵造天极，仁深祚绵远。光尧渡江初，属族扶日辇。南来逾百年，瓜瓞载繁衍。开江一枝灯，海滨发长焰。绍兴庚辰第，伯祖维创见。自此灯灯续，儒科已累践。侄也幼则孤，门户中屯蹇。执编青衿后，浪策礼部选。有叔行派亲，隔蓦此异闬。天都邂逅初，觌面苦恨晚。为言起家难，铢积勤靡倦。相从忽问劳。把臂互惊叹。霅城每频过，访我李曹掾。及兹脱选海，几拟谢深眷。三年在奔波，留滞颜色靦。扁舟此经从，相见笑而莞。排日罗酒浆，延顾礼既腆。所欣廷兰秀，一一莫可拣。读书固有获，而况多积善。窦桂未足夸，王槐定应显。愿言阐宏规，涵肆观文典。士业止科名，耕耨工亦浅。胸中浇万卷，落笔自精悍。何当它年来，大雅见文宪。功名固悬命，立志毋狭褊。微言勿谓迂，聊作友于勉。","dynasty":"宋代","title":"别赠陈新叔弟"}
{"author":"赵孟坚","content":"桑椹紫来蚕务急，带晓采桑桑叶湿。屋头绿暗勃姑啼，柱碍朝朝汗流出。人家蚕老妇勤苦，银钏忙催隔窗雾。方花古{傅左换土}衮香絮，院静帘垂明燕语，沉注销来烟半缕。","dynasty":"宋代","title":"采桑曲"}
{"author":"赵孟坚","content":"幕客崇酒觞，渠渠饯行舟。先生蘸甲饮，不使涓滴留。竺盏顾谓言，汝复能吟不。尔不歌吾行，而俟吾言求。沃尔满锺酒，畀尔笔力乃。扶舆懵懵醉，梦化蝴蝶游。夜分起展烛，落笔莼丝柔。请歌先生行，真与人不侔。前者亦云归，金抽囷载收。今惟明月耳，舴艋轻浮浮。视彼掊斂徒，推剥藂怨尤。逮其去国日，竞欲瓦砾投。此乃恋宽恩，说着涕泗流。国用既云裕，民瘉亦去瘳。而令分左符，远从牧山州。投鼠戒忌器，矧我无是谋。弹鸟或惊鸾，盍亦谨厥筹。兹焉皆汩汩，去矣从休休。伊惟小门生，莫计攀前辀。尔溪桃花水，舟行愿悠悠。行有赐还诏，伫立螭坳头。","dynasty":"宋代","title":"漕使李宝文先生除宣城守"}
{"author":"赵孟坚","content":"一痕朝日界晴窗，森肃清寒昨夜霜。砚怕生澌微贮水，炉因拨火起余香。最耽诗帖闲中乐，无奈尘埃客裹忙。却是小春花谢绝，海棠经月驻经妆。","dynasty":"宋代","title":"初冬客中见小春海棠"}
{"author":"赵孟坚","content":"海滨荒凉斗艳地，古寺窣堵标苍旻。三面黄茅连巨浸，突立嵯蛾超不群。可怜前此无管领，栏干罩网蛛丝尘。相携暇日足登览，昼长正度南风薰。冰盘朱李冷熨齿，雪丝细葛轻衬身。饮酣神王气浩浩，半空笑语惊行人。墨圆新磨绀於漆，大字题成泣鬼神。交酬错劝互宾主，雅论谐谈肺腑真。觚棱挂月筵初散，归从传呼纷若云。英游便可夸盛事，缁流勿讶吾来频。","dynasty":"宋代","title":"登普满塔"}
{"author":"赵孟坚","content":"二祖霜台有烈声，传家文宪见先生。刚而不折松筠寿，贫弗滥求冰玉清。陶令秫田诗料足，窦家桂子义方成。即兹更有高贤传，岂羡区区世上名。","dynasty":"宋代","title":"读元勇雪溪先生墓铭"}
{"author":"赵孟坚","content":"日午猫晴一线时，红嫣紫媚正猖披。争如绛蜡通宵照，玉叶金须色愈滋。","dynasty":"宋代","title":"高渭南席上烛照牡丹"}
{"author":"赵孟坚","content":"生计从来拙，奚疑壁四空。解忧惟父母，谋事等儿童。无竞身如偶，讹言耳愿聋。丈夫心铁石，肯自泣涂穷。","dynasty":"宋代","title":"庚辰除夕"}
{"author":"赵孟坚","content":"古剑三尺长，土花上鳞甲。几年闭蛰藏，射斗光夜发。提携绕区市，鲜复事磨刮。嫖姚一拂拭，蛟断悄可截。志士宁终穷，行逢达观达。","dynasty":"宋代","title":"古剑词"}
{"author":"赵孟坚","content":"元正假得晴，野服暂山行。遇石松盘盖，悬崖兰倒生。壁间题字古，潭面鉴形清。官满应求此，读书秋月明。","dynasty":"宋代","title":"何氏书堂"}
{"author":"赵孟坚","content":"绕堤千障碧，过雨一回新。并驾馆中杰，分题湖上春。杯觞同臭味，篇什倍精神。招手年时燕，遄归尚及辰。","dynasty":"宋代","title":"和陈鲁山社日西湖二首"}
{"author":"赵孟坚","content":"海棠料客醉，故作晕微红。借路山无雨，惜花天不风。扬镳联胜士，琢句策奇功。读罢身何许，晴光荡漾中。","dynasty":"宋代","title":"和陈鲁山社日西湖二首"}
{"author":"赵孟坚","content":"久居朝迹迟迁次，虽在琴斋颇寂寥，交少自应无援拔，地寒安得有肥饶。桃花落处春风紧，梅蕊开时腊雪销。毕竟徐行能远到，樽前赢得且逍遥。","dynasty":"宋代","title":"和帑院叔"}
{"author":"赵孟坚","content":"逍遥微物累，出处任天真。薄宦已陈梦，青山犹故人。鉴湖凉不暑，荷叶净无尘。往往入图画，扣舷欹角巾。","dynasty":"宋代","title":"鸿禧观次高横槎韵"}
{"author":"赵孟坚","content":"秦望与兰亭，山山递送迎。莼鲈方嫩美，草木亦欣荣。去继汉疏傅，名肩齐鲁生。鸿都读遗事，谁不动归情。","dynasty":"宋代","title":"鸿禧观次高横槎韵"}
{"author":"赵孟坚","content":"光风荡暖暖晴天，雅有幽香入简编。寻见野花都不是，山峰引到石崖边。","dynasty":"宋代","title":"蕙花"}
{"author":"赵孟坚","content":"无庸下考又三书，知愧知惭意少舒。傥便盍簪叨墨绶，纵然休仕亦绯鱼。何人不愿重金服，那个无心驷马车。修短洪纤应赋定，好存方寸一由渠。","dynasty":"宋代","title":"及书六考喜效白体"}
{"author":"赵孟坚","content":"锁窗寂寞守灯荧，熟数陈踪迹杳冥。已自无心云淡淡，不应逐计鼠营营。发生最普惟春力，幽隐旁诏是月明。试品梅花霜有角，动人深浅似秦筝。","dynasty":"宋代","title":"寄汤帐干"}
{"author":"赵孟坚","content":"四十五番见除夕，稍知惭愧此之日。小时辛苦习科场，惟恐一官得未得。二十七岁方尘忝，又阅八年初实历。又阅十年满两任，汲汲皇皇望通籍。况逾百指家累重，荫赡浩穰忧不给。所以中心怀蹐跼，每至岁朝常戚戚。前年涉险趋淮幕，去年举剡甫及格。犹自奔波趁班见，来往时时在涂陌。今年事定已改官，分邑不远近乡国。秋风行可报瓜熟，便得怡愉奉慈色。所以亲边知自幸，笑语团栾竟通夕。虽然丈夫致君泽民事业匪仅此，要是此去无限隔。但办劳心供抚字，忠信尚可行蛮貊。断不依阿事妩媚，亦不聚斂求封殖。升而戾天沈而渊，一听天公无固必。若缀班行尽向高，炉香夹侍螭坳侧。剩拟抗论高回天，粗有外氏之遗策。或分一垒向边疆，愿作长城如李勣。霜台直笔屏奸回，机幕飞毫草文檄。更令小试经纶手，黼黻曾梦江淹笔。不然种花莳药老海滨，却觅长年当官职。","dynasty":"宋代","title":"甲辰岁朝把笔"}
{"author":"赵孟坚","content":"二十年前漫浪游，海天霜气夜深浮。竹窗梦断闻鸡处，常忆溪湾坞聚头。","dynasty":"宋代","title":"经过"}
{"author":"赵孟坚","content":"九里松株不断青，松风上发下泉声。耳边为爱闻天籁，故约游韁缓缓行。","dynasty":"宋代","title":"九里松马上作"}
{"author":"赵孟坚","content":"有花血嫣红，侈娭大於碗。五出猩袍裂，万攒金钉满。数日色弥鲜，不畏风日暖。山花越丹辈，马塍丰土产。殊名几百种，并立色俱赧。客言名之由，其说邻怪诞。昔有樵弁山，绝顶路迷返。见此物尤异，斲置归里闬。九三橐驰流，厥艺工养豢。惟以第行称，姓名微考按。香泥密封箨，接度根暗换。若古姚魏然，因从九三唤。从兹入西浙，移根遍名苑。家家尚此花，买价不论贯。青油障晓日，朱槛护雕瓒。微物因人成，感此一喟叹。忆昔洛阳花，寿安红为冠。要其所从出，亦自薪槱伴。伊维花卉流，第以色媚眼。青青三寸松，养或凌霄汉。明堂须众木，未易一材办。工师无遐遗，材满岩岸畔。","dynasty":"宋代","title":"九三月丹"}
{"author":"赵孟坚","content":"浓写花枝淡写梢，鳞皴老干墨微焦。笔头三踢攒成瓣，珠晕一圆工点椒。妆缀蜂须拟笑靥，稳拖鼠尾施长条。尽吹花侧风初急，犹带枝头雪未消。松竹衬时明掩映，水波浮处见飘飖。黄昏时候朦胧月，清浅溪山长短桥。闹裹相挨如有意，静中背立似无聊。笔端的皪明非画，轴上纵横不是描。顿觉坐来春盎盎，因思行过雨潇潇。从头总是汤杨法，拚下工夫岂一朝。","dynasty":"宋代","title":"康不领此诗又有许梅谷者仍求再赋长律"}
{"author":"赵孟坚","content":"睡觉檐牙月一钧，迁闲真不愿封侯。病多药裹长为侣，静著炉薰转更幽。度上眼明梅破腊，霜余珍重菊经秋。从兹可向家居否，强半经年在客舟。","dynasty":"宋代","title":"客中"}
{"author":"赵孟坚","content":"微风过处有清香，知是荼蘼隔短墙。相得故园成索寞，诗盟谁复为平章。","dynasty":"宋代","title":"客中思家"}
{"author":"赵孟坚","content":"楚楚轻衫翦薄纱，而今忆得在山家。萧娘为是亲蚕事，嗔带含香紫笑花。","dynasty":"宋代","title":"客中思家"}
{"author":"赵孟坚","content":"柳絮悠悠拂面轻，随风到处若为情。西池应也无人到，一面青青萍自生。","dynasty":"宋代","title":"客中思家"}
{"author":"赵孟坚","content":"逃禅祖花光，得其韵度之清丽。节庵绍逃禅，得其萧散之布置。回观玉面而鼠须，已见工夫较精致。双枝倒作鹿角曲，生意由来端若尔。所传正统谅末节，舍此的传皆伪耳。僧花工之工则粗，梦良意到工则未。女中却有鲍夫人，能守师绳不轻坠。可怜闻名不识面，云有江西陆公济。季衔麤丑恶拙祖，弊到雪篷滥觞矣。所恨二王无巨法，多少东邻拟西子。是中有趣岂不传，要以眼力求其旨。踢须正七萼则三，点眼名椒梢鼠尾。枝分三叠墨浓淡，蓊有正背多般蕊。夫君固已悟筌蹄，重说偈言吾亦赘。谁家屏障得君画，更以吾诗跋其底。","dynasty":"宋代","title":"里中康节庵画墨梅求诗因述本末以示之"}
{"author":"赵孟坚","content":"小楼面面著疏棂，静有蟾光绝市声。读罢离骚临晋帖，菊花香裹数寒更。","dynasty":"宋代","title":"临安客中"}
{"author":"赵孟坚","content":"凤城凉雨新秋后，几处朱楼试管弦。有客贳金收古歙，短檠竟夕自摩研。","dynasty":"宋代","title":"买砚碑"}
{"author":"赵孟坚","content":"恰在贳金醉砚直，又逢古洛蔡公碑。摩挲不忍教他去，笑杀典衣偿直时。","dynasty":"宋代","title":"买砚碑"}
{"author":"赵孟坚","content":"卖明镜，怕明镜，从来面瘦两高颧，况复星星添鬓影。世间万事只宜晦，明镜何须炯相对。镜明卖却昏不磨，从教双鬓雪婆娑。","dynasty":"宋代","title":"卖镜"}
{"author":"赵孟坚","content":"一蚓蜿蜒行燥土，定是明朝天作雨。六厖酣憨初眈乳，乍见异物吠惊睹。老厖垂涎傍睨顾，此心亦以舐犊故。鹑衣百结多儿妇，锦屏鸳帐辄独处。","dynasty":"宋代","title":"厖蚓图"}
{"author":"赵孟坚","content":"此閟先天地，名斋曷扁蒙。祗应防太洁，未必果冬烘。酿{左酉右葛}重醅酒，初阳逗暖风。当年郭有道，此意与君同。","dynasty":"宋代","title":"蒙斋"}
{"author":"赵孟坚","content":"点点桃花短短墙，雨声彻夜响回廓。觉来蝴蝶家山梦，一半分明一半忘。","dynasty":"宋代","title":"梦回"}
{"author":"赵孟坚","content":"凄凄寒菊委霜丛，丰有微吟腐叶蛩。倚著栏干听不了，自来我辈最情锺。","dynasty":"宋代","title":"南林张园"}
{"author":"赵孟坚","content":"墙头花，红且白。一百五日过寒日，寒食过了好风日。风又吹，日又炙。枝头好花尽狼藉，人生百年罕七十。愚者见花不知惜，我辈看花常唧唧。有酒莫停杯，当歌莫停拍。头上丝丝霜雪来，老大见花方叹息。","dynasty":"宋代","title":"墙头花"}
{"author":"赵孟坚","content":"青春能几何，青春能几何。苍髯绀发看成皤。亦有红颜嫩於花，东风驰道属谁家。可道光阴流电转，草上霜飞峭如翦。心如不知恍重见，心语不通惟见面。重见面，愁转多。归来银烛炯长夜，叹息青春能几何。","dynasty":"宋代","title":"青春能几何"}
{"author":"赵孟坚","content":"节近清明长是阴，黄花间在麦苗深。倦行却上高楼望，烟锁前村一半林。","dynasty":"宋代","title":"清明"}
{"author":"赵孟坚","content":"芦苇战风声飒索，细雨吹丝冰帘箔。暖盘醉客珠履喧，耸鸾笔飞玑唾落。诗人大义在切磋，曳裾弹铗籍若何。正伦风化理不二，御邦即是家之和。","dynasty":"宋代","title":"秋壑纳室庆席诸友分韵"}
{"author":"赵孟坚","content":"山头分两崖，知有泉来处。曲涧漱琮琤，夜来应骤雨。叶嫩明琉璃，藤生终松树。石脚涨所痕，莓苔湿无路。玩之室生白，明日春将暮。何当门对开，小结幽庐住。","dynasty":"宋代","title":"曲涧"}
{"author":"赵孟坚","content":"背日踏寒影，归程路觉长。水流逢石响，花晚度秋香。前去多林莽，新传有虎狼。行行应勿缓，掠面已风霜。","dynasty":"宋代","title":"山行晚归"}
{"author":"赵孟坚","content":"厥闻忠孝者，所出同一源。子於所亲孝，移忠理必然。亲贤亦子训，忠节贵两全。杀身能成仁，扬名斯永延。是亦孝所在，岂但知色难。嘻其叔世风，本末嗟倒悬。若曰能养耳，食美衣华鲜。苟求胡弗至，侧媚谄笑肩。彼其良自多，喟叹达者观。向来鸥阳公，拓落夷陵年。夫人告之公，淡泊吾所安。慎毋为险变，守节当弥坚。卓哉名母训，经历伊谁传。恭惟奉常君，矢心直似弦。立朝几抗论，凛凛高回天。力甦愦愦徒，若障狂澜川。人知君守固，当识君母贤。想其勉劢时，淳勤诲膝边。怡愉一领解，心注靡变迁。千而高为天，下而沉为渊。但知慈训在，此外浮云焉。兹来从吏隐，斲屋新数椽。曲槛花葳蕤，虚窗月婵娟。雅意寓一赋，懦立贪以廉。我诵顺亲记，有泪如迸泉。我贫母亦老，苒苒发已宣。家徒空四壁，箪笥笑且便。惟虞官箴旷，勿民温饱牵。泽深百川赴，火明斯聚蝉。投君以臭味，君子毋弃捐。","dynasty":"宋代","title":"上习庵陈先生"}
{"author":"赵孟坚","content":"吾嗤彼云士，努力事诗妍。竟日搜枯肠，抽黄对白间。尔何无达观，跼促自缚缠。不见渊明陶，有诗累百篇。要以写吾心，出语如流泉。采菊见南山，得句於悠然。少陵动感慨，忠义胆所宣。有时心境夷，亦复轻翩翩。纤纤白云闲，无心游日边。风石激而奇，奔迸生云烟。讵以天然态，而事斧凿镌。陶尔一觞酒，警尔心地偏。少焉明月上，高挂西山巅。听我曳杖歌，金石声撼天。","dynasty":"宋代","title":"诗谈"}
{"author":"赵孟坚","content":"自叹凄凉客寄身，已孤茱酒奉慈亲。未应一夜无芳菊，共上层楼有可人。日射寒山宜近晚，霜殷秋叶艳於春。清欢率尔吾侪事，帽落龙山意更真。","dynasty":"宋代","title":"十日同宪僚登高"}
{"author":"赵孟坚","content":"君不见苏子卿，十有九年留朔廷。牧羝未乳归未得，吞毡莫救饥肠鸣。又不见陶学士，家居三冬足文史。玉堂退直清兴生，谩把烹茶夸婢子。我生徒饱太仓粟，慨怀伊人常缩恧。我才又无挥翰手，食此岂不颜增存。浪游枉自在江湖，几年见雪一语无。只同儿童跳梁喜，欲吟自觉肠乾枯，朔风打头夜来泊，拥篷晓见银模糊。银盘收拾和蔗浆，银匙搅碎红珊瑚。一抄入品清风生，再抄乍觉心眼明。连抄疾啜盘已竟，肌肤起粟神魂轻。食罢拱手谢苍天，小儒不学食露盘，无补多慾妄求仙。愿言片片皆诗料，吐吞造化归毫端。亦不吟河桥送别凄凉句，亦不吟依本胡芦取天怒。但愿冰棱雪块在心胸，飘飘解做梅花赋。","dynasty":"宋代","title":"食雪"}
{"author":"赵孟坚","content":"维书号心画，於以观厥德。堂堂太师颜，忠义挺不屈。怒张铁柱立，凛若骂蔡贼。蚕头而虿尾，屋漏而壁拆。岂事笔端求，要自心胸出。心源傥匪正，马谩按图索。君侯冰玉清，一点尘不入。摆脱世缘尽，四壁无良物。源清流应随，心同宁异迹。前年镇霅城，清风贪者格。人言政化明，如仕唐大历。人言八法具，俨是浯溪刻。卑栖小李掾，松茂悦见柏。甚欲事洒扫，笔砚供洗涤。官身类匏系，唯向清梦觌。手搨鲁池碑，潢謄寄远驿。既异裹苞苴，抑匪徒挂壁。举目见颜公，英气耸辟易。又若小子动，祗庄常侍侧。","dynasty":"宋代","title":"送放生池碑"}
{"author":"赵孟坚","content":"素娥懒驾水晶轮，此夕飞来夜欲分。送客出门还独立，一天清露湛无云。","dynasty":"宋代","title":"送客"}
{"author":"赵孟坚","content":"绣鞯金狨玉蝶躞，天宝繁奢逾大业。华清浴已宴沈香，弓箭才人拥旌节。前头乐部紫云回，催驾颙迎奏三叠。阿瞒驻辔立多时，欲上花骢尚娇色。俯头缒{左革右登}力士徒，曾以脱靴为屑屑。步步相随那肯离，尝闻愿作连理枝。燕安傥及思艰危，那有马嵬攀诀时。汉家山河安四维，披香千秋惟戈绨。龙眠画兹非衔奇，端与曹高向孟陈元龟。","dynasty":"宋代","title":"送马上娇图与秋壑监丞"}
{"author":"赵孟坚","content":"士业读书读律耻，亦不屑至其有以。男儿夺身自力耳，有足成功奚择地。诵德科条似流水，笔端端可判生死。用之自责勿轻视，赠君饱霜毫锥子，万毫齐力锋颖锐。庭阴未侧可万字，十问俱通策勋易。即次风雷星斗位，还取儒科济世美。更赠一言君我记，终身行之恕而已。","dynasty":"宋代","title":"送朱支仓试刑法科"}
{"author":"赵孟坚","content":"白龙生阳山，龙生龙母死。於何藏斯陈，其说从古始。岂伊冥邈中，而亦有地利。季春旬八日，岁岁雨冥晦。龙下大如柱，万目俨骇视。谓龙来朝母，人胡不知礼。邑人严奉供，神宫联梵寺。龙君与龙母，居中堂殿位。两庑香火谁，分祀及四子。山腰有龙湫，泓澄一掬水。水旱不涸溢，甘冽冷牙齿。祷雨乞一滴，阖境得沾济。昔年令君来，沥酒方奠启。有物蜿蜓见，举体金色被。巡沿上巾幞，驯狎了无畏。令君端笏迎，迎入香奁裹。诞四子如粟，久矣传神异。逮置湫石边，倏与电俱逝。或示梦画工，画龙要珠戏。或载见蜿蜒，跃戏花壶际。神灵及事怪，龚碑详纪记。迎享送三辞，上轧骚章丽。荔子丹蕉黄，罗池未专美。余来击节诵，金石歌声曳。迩年又喧传，其说更谲诡。后殿方落成，将以奉大士。一夕大风雨，巨石暗飞坠。高高山顶来，直顿殿堂内。端然一窦座，不篇亦不倚。既无绳墨量，谁与安位置。不知几鬼推，毋乃阴兵徒。是为鬼龙力，其说信有以。又云虎新过，泥沙印遗趾。爬抓大木皮，画画有文理。海山断不连，四望惟茅苇。又无穴宅居，此物从何至。有龙必有虎，神驱理或尔。不然虎尊龙，墓前来伏跪。想当清夜月，跟踡跼妥其尾。谈玄与讯怪，更仆良未已。笑呼金叵罗，一把诗肠洗。数酌带微酣，长啸夺双袂。径直上山巅，惟如履平地。海神会我心，卷浪雪花沸。中年脚尚健，有志聊丰喜。下山猛捉笔，挥扫不停臂。素壁两三间，掀舞龙蛇势。","dynasty":"宋代","title":"题陈山龙祠"}
{"author":"赵孟坚","content":"玄晖工画山，最识山之趣。每言笼朝云，乃是奇绝处。君家结幽亭，两峰正当户。窣堵冠其巅，云中双笔露。宗老为扁名，得自昌黎句。相当卷书坐，埚篪递吟赋。是时神宇泰，白云未飞去。滃然截山腰，素练初横布。须臾朝阳升，景象几更互。盘旋宛游龙，披离擘轻絮。春澌苒而泮，青烟惟一缕。霏微辨冈峦，历落分岛屿。露晞如膏沐，苍翠尽还故。松针与篁丛，贯穿珠无数。应接良不暇，诗料亦既富。只忧红尘生，分我淡思虑。更须清夜来，四更看月吐。","dynasty":"宋代","title":"题黄岩夏氏晓山亭诗卷"}
{"author":"赵孟坚","content":"六月衡湘暑气蒸，幽香一喷冰人清。曾将移入浙西种，一岁才华一两茎。","dynasty":"宋代","title":"题墨兰图"}
{"author":"赵孟坚","content":"自欣分得槠山邑，地近钱塘易买花。堆案文书虽鞅掌，簪瓶金玉且奢华。酒边已爱香风度，烛下独怜舞影斜。礬弟梅兄来次第，搀春热闹令君家。","dynasty":"宋代","title":"题水仙"}
{"author":"赵孟坚","content":"蜾臝祝类我，慈乌知反哺。伊人矧最灵，而不以斯故。养雏数羽毛，初志亦辛苦。怀哉肯堂念，寥寥几千古。君其若而人，凄怆践霜露。钦闻先君子，清折守儒素。何以遗后人，多文以为富。潭潭诗书府，鱼鱼礼法度。王槐信厚成，窦桂阴德著。雪玉尘不缁，锺美见垂裕。勤修不自閟，刻词流肺腑。应无忝厥绍，锡类及咐伍。卑飞未仰报，有泪滂如雨。山高不碍天，水流必东注。愿言坚此心，宜诣圣贤处。他石或可攻，庸效南陔赋。","dynasty":"宋代","title":"题吴门颜氏敬享亭石记"}
{"author":"赵孟坚","content":"哆口搘牙月蚀诗，遗编读著凛风规。如何晚节从污合，竟与奸臣血作泥。","dynasty":"宋代","title":"题玉川月蚀诗后"}
{"author":"赵孟坚","content":"霜轻榆柳未全黄，两岸菰蒲洲渚长。鸥鸟背人飞扑漉，西风尝是入斜阳。","dynasty":"宋代","title":"题赵大年小影"}
{"author":"赵孟坚","content":"一行白鹭过前山，飞去沙鸥半复还。更有精能君见否，黄鹂两两绿杨间。","dynasty":"宋代","title":"题赵大年小影"}
{"author":"赵孟坚","content":"枯梅一树半斜欹，绕匝行行欲咏诗。忽觌季难遗墨在，西风吹泪满髯丝。","dynasty":"宋代","title":"天平方丈梅下见持要旧题"}
{"author":"赵孟坚","content":"梵寺斋殿深，屋古洞阴冷。火云自空飞，此地暑尽屏。乍至心已清，坐久体如冰。官清务乃简，居易事亦省。是为臭味同，玉碎金无矿。萧闲日追随，论辩当修省。展书相对读，佳处击节猛。舆{上白下士}谓前兹，文会无计盛。觞咏直寄耳，沈湎夫岂肯。过从奚厌密，交通久尔敬。无令数斯疏，此语共知警。","dynasty":"宋代","title":"万寿寺避暑读书"}
{"author":"赵孟坚","content":"古画画物无定形，随物赋形皆逼真。其次祖次有师绳，如印印泥随前人。尚疑屋下重作屋，参以新意意乃足。晋魏而来几百年，羲献断弦谁解续。何况高束李杜编，江湖竞卖新诗读。愿君种取渭川一千亩，饱饭消遥步扪腹。风晴烟雨尽入君心胸，吐出毫端自森肃。","dynasty":"宋代","title":"王翠岩写竹求诗"}
{"author":"赵孟坚","content":"旋斲蓱芜地，亭台出水濒。人知便行乐，谁识念贤臣。淡月花无影，微风浪有鳞。飞梁如跨水，游子更来频。","dynasty":"宋代","title":"文宣公祠宇新成"}
{"author":"赵孟坚","content":"生成欲见化工功，不在漫山桃李中。为向梅梢问消长，地寒先却得春风。","dynasty":"宋代","title":"问梅寄贾秋壑先生"}
{"author":"赵孟坚","content":"连宵对凉月，閒吟祖行篇。揽挹南卉香，入句期清妍。追随剪吴江，送君翔九天。岂为儿女情，恋恋祈恩怜。兹惟时多虞，活国资清贤。近者小司业，繇之入谏垣。","dynasty":"宋代","title":"宪使陈习庵先生除司业"}
{"author":"赵孟坚","content":"官舍无花甑有尘，纵将画展不如真。若非折寄珍珠颗，几是萧条过一春。","dynasty":"宋代","title":"谢送牡丹"}
{"author":"赵孟坚","content":"蘸蜡封枝翦昨新，开奁带露尚精神。洛阳路远风尘暗，肠断应无做谱人。","dynasty":"宋代","title":"谢送牡丹"}
{"author":"赵孟坚","content":"左携珍帖右花王，雅贶何殊照乘光。拆壁漏痕含虿尾，珍珠露颗带天香。数千叶密怜檀晕，怕六丁收谨匣藏。答谢若惭无好语，捻髭空断不成章。","dynasty":"宋代","title":"谢徐正十一兄惠牡丹颜帖"}
{"author":"赵孟坚","content":"物理寓乘除，天存好还道。去年夏迄秋，旱枯苗尽槁。繁霜打麦根，疗饥兹已兆。逾春秀葽葽，修翠摇旌葆。黄云割未尽，赤日仍时杲杲。秧针方刺牙，还忧水泉少。正深伤弓虞，曲成由大造。耕雨刈欲晴，从来难两好。来牟迨既登，甘霖乃方到。甲甲占久雨，古语信可考。首夏际兹辰，其应孚未祷。繁声喧若注，阴云阵如扫。入夜听檐溜，滴沥响到晓。蝗螟腐翅翼，蛙黾喊池沼。从兹雨未艾，调润知可保。一亩数石收，麦秋功已告。千仓而万箱，应占富禾稻。匪藉天功然，人力宁尔巧。端由政致和，天示贤侯报。不死见丰年，鼓腹归醉饱。末掾与农氓，熙熙歌昊昊。","dynasty":"宋代","title":"辛丑孟夏甲申日得雨"}
{"author":"赵孟坚","content":"岁事今其暮，而多怅惋心。功名一成否，身世几浮沉。荄甲四墙在，根株百蠹侵。白云飞处远，东望动微吟。","dynasty":"宋代","title":"辛巳除夕"}
{"author":"赵孟坚","content":"护毛不用笼宽织，半杀凋翎养自驯。退易进难微鹤叹，凉来炎去异鸿宾。横枝梅下眠和月，临水薇边游近人。更著花栽安藓石，黄筌图画镇长新。","dynasty":"宋代","title":"养鸂鶒"}
{"author":"赵孟坚","content":"秋泊禅扉夜，清吟入兴频。风生水鳞甲，云放月精神。禅有机锋祠，诗无句法新。旧题寻不见，吹遍壁间尘。","dynasty":"宋代","title":"夜泊法忍寺"}
{"author":"赵孟坚","content":"夜热寝复起，独行池上亭。欹荷倾泫露，高柳挂疏星。秋蛩已啼草，咽鱼时唼萍。无云那有雨，湛湛一天青。","dynasty":"宋代","title":"夜热"}
{"author":"赵孟坚","content":"夜雪合三更，昆仑兵密渡。常时喜慨谈，此夕若亲睹。杯行数已长，谈辩气掀举。微酣上篮舆，迢迢向归路。出门林尽白，飞雪正零舞。若寒嗟仆夫，鳖跛良窘步。北内恶打头，灭烛失四顾。平生功名心，每作艰危虑。小试应危机，却舆自行去。脚力幸未衰，乘之酒力怒。踏雪如蹭云，了不见辛苦。尚奚畏泥涂，宁恤双靴污。仆失莫余追，瞥若付生羽。骞腾甫登桥，健翎已逾兔。还归坐中堂，长啸默不语。丝鬓且勿生，未谓余不武。夜雪向桑乾，立勋期晚暮。凛凛金石心，捐躯事明主。","dynasty":"宋代","title":"夜饮归戏作"}
{"author":"赵孟坚","content":"浮生恍流萍，聚难别易久。经年稀会面，感叹两执手。竞夸摛锦文，雄骋翻河口。主人金叵罗，颇费黄封酒。环坐松下亭，海纳翕敷受。饮酣气张王，联题健挥肘。山凹日斜射，檐额风穿逗。恨无秉烛游，以夜继斯昼。聊追擘韵戏，嶮窄互呈斗。分携上木兰，漾桨几回首。遥追飞盖归，数遍苏堤柳。","dynasty":"宋代","title":"乙未春初解漕幕兼职访秋壑西湖探韵得柳字"}
{"author":"赵孟坚","content":"南薰初爱叶田田，忽见茎枯欲倒悬。风露渐凄生澹泊，水天相映作澄鲜。无人领会微吟意，独自咿唔薄暮天。一对陶朱山下鹭，飞飞冲破晚炊烟。","dynasty":"宋代","title":"邑圃池上"}
{"author":"陈维裕","content":"公馆岁将阑，更深不觉寒。宦情甘寂莫，民隐苦艰难。渡近潮声逼，窗疏夜色残。何人沽美酒，小酌暂成欢。","dynasty":"明代","title":"夜坐"}
{"author":"陈维裕","content":"不羡诸侯贵，还寻畎亩春。开轩临绿野，凿沼养红鳞。橘子经霜熟，梅花近腊新。兴来多妙句，倡和属何人。","dynasty":"明代","title":"题李叔玉太守园"}
{"author":"陈维裕","content":"内弟吾乡彦，多才学亦优。几年客京国，那肯谒诸侯。齐鲁观风过，江湖览胜游。琴樽今未共，回首暮云浮。","dynasty":"明代","title":"寄表弟谢仲平其一"}
{"author":"陈维裕","content":"为客江南地，蹉跎两见梅。旧乡殊在望，家信数传来。晚浪随风急，朝霜似雪堆。良朋怀未已，怅望独徘徊。","dynasty":"明代","title":"寄表弟谢仲平其二"}
{"author":"陈维裕","content":"无诸城外逼初冬，送客南行思不穷。近岸芦花飘浅素，平山枫叶坠残红。地连百粤通闽峤，路出三阳是海丰。君去治民须德化，蛮歌和处草从风。","dynasty":"明代","title":"送赵廷振令海丰"}
{"author":"陈维裕","content":"归来林下自仙流，结构茅亭事事幽。二顷稻田春遍种，一区蔬圃熟堪收。瓮头酒美临池酌，花下诗成与客酬。此外红尘都不到，何妨山水恣夷犹。","dynasty":"明代","title":"题李梅庵太守园亭"}
{"author":"陈维裕","content":"双河流水日悠悠，晓际微濛片月幽。色映石桥宜客坐，光摇芦渚骇鱼游。几家砧杵闻前岸，何处书声起近楼。五马观风人早起，也宜清兴豁吟眸。","dynasty":"明代","title":"曹南咏柳其一"}
{"author":"陈维裕","content":"桑柘成林一望遥，长村景物此时饶。初生细叶笼朝露，下长柔枝近野桥。秋社散时人踏影，春蚕眠起女攀条。从今民免无衣叹，善政行看播颂谣。","dynasty":"明代","title":"曹南咏柳其二"}
{"author":"陈维裕","content":"久别愁契阔，一见情转纾。如何未几月，策马复驰驱。晓出都门道，和风吹长裾。载酒双玉壶，酌君聊踟蹰。好鸟对离席，垂杨发清渠。把酒未成醉，却忆相交初。癸酉岁大比，就试来于于。当时誇特达，抱负期共摅。荆山君献璞，沧海我遗珠。彼此或阻隔，蹉跎音信疏。君教钱塘上，巍然道自居。湖苏齐经学，河汾播名誉。我今忝登第，乘骢长安衢。相逢话畴昔，屈指十载馀。公邸且为乐，忽闻䧏除书。宦辙岂常聚，仕途随所如。恪共各自勉，离别安足吁。安庆俗齐鲁，诸生器璠玙。到时正三月，杏坛化日舒。皋比坐容与，函丈争抠趋。师道素所讲，熟路驰轻车。长养九霄翥，变化北溟鱼。倘因閒暇日，尺书多寄予。","dynasty":"明代","title":"送何敬止之安庆"}
{"author":"陈维裕","content":"有使自东来，附书三两封。各有平安字，捧至柏台中。开缄是谁传，乃我平生友。别来未几时，殷勤问安否。友情既具陈，国事更谆谆。誓欲诛奸宄，何曾顾微身。读罢置袖中，引领深相忆。小人重名利，君子怀耻惜。而我二三人，许国亦已深。贤劳敢自任，靖共持此心。叹息犹未已，使者告归去。走笔题数言，于以道情素。","dynasty":"明代","title":"同寅寄书以诗代答"}
{"author":"陈维裕","content":"周人咏振鹭，洁白与人比。鲁人咏振鹭，舞者持其羽。孰谓彼微禽，往往在所取。而今画图中，三三见栖止。皎皎毛羽鲜，粲粲顶丝美。玩之有深意，可以勖君子。","dynasty":"明代","title":"题九鸶图"}
{"author":"陈维裕","content":"圣人御皇极，治世跻虞唐。天下皆鼓舞，四夷尽来王。夫何有小丑，迩者自荆襄。弄兵敢称乱，啸聚成猖狂。郡邑为骚动，居民废耕桑。事闻上震怒，愚民渎天常。即日命大将，十乘先启行。又命大司马，同行总其纲。师出在严翼，不可无预防。汝端作御史，汝往绳怠遑。臣端拜稽首，感激怀忠良。戮力仗天威，同心靖一方。凯旋论功赏，升秩沭恩光。荆南既已定，西边复扰攘。岂曰圣明世，屡见叛封疆。蠢尔亡命徒，招呼聚山冈。不知圣恩抚，渐有牙距张。倚险肆剽掠，边人亦忧惶。天子曰无恐，一将足以当。莅军遣元帅，机务属都堂。纠察命臣端，汝有闻湖湘。汝行务敬戒，毋使妄杀伤。命下咸发愤，车马出煌煌。荷戈忘辛苦，历险经雪霜。深入抵巢穴，驱戮如犬羊。渠魁受拘絷，馀众无潜藏。边尘成晏堵，中外皆乐康。捷闻天子喜，有功当尽偿。次第见升赏，大小无遗忘。汝端两效职，与汝金腰黄。陜右迩边境，汝曹多名望。汝作臬府副，职任汝自强。再拜受恩命，吉日戒行装。举手谢朝列，驰驱辞帝乡。七月时雨霁，都门秋气凉。路㫄拥冠盖，祖道陈壶觞。相送不忍别，携手上河梁。北风来拂拂，河水流汤汤。斗酒倾未已，旆帆风中飏。共言当此去，何以答圣皇。当知职分尽，安肯负寸长。皇皇夙夜际，肃肃寅畏将。冤民颂定国，奸贪避张纲。殷勤同年友，劝勉陈诗章。","dynasty":"明代","title":"送副使邓崇政"}
{"author":"陈维裕","content":"晨坐柏台上，柏树阴且浓。群鸦方蔽集，晓日初曈曈。风吹柏树枝，玉露滴台中。台下有芳葩，朝来不禁风。一动尽披靡，况能保隆冬。于焉重有感，使我德愈充。若无岁寒操，对此亦何容。","dynasty":"明代","title":"柏台感兴其一"}
{"author":"陈维裕","content":"南国有佳人，安居在深闱。贞静备淑德，婉娈多令姿。中馈素所谙，女红亦其宜。奈何家贫薄，良媒不相知。桃夭未见赋，摽梅已愆期。邻人为兴叹，彼心终不移。嫁郎须柯斧，大节安可亏。世间苟得者，视之良忸怩。","dynasty":"明代","title":"柏台感兴其二"}
{"author":"陈维裕","content":"别汝一载馀，思汝心转切。不知汝在家，所为何事业。男儿贵立身，出处当豪杰。汝志素云养，汝性亦不拙。勉励方成人，优游总无益。旦夕奉亲馀，无令废书籍。青春不再至，岁月莫虚掷。有司取人才，文章要矜式。熟路驰轻车，任尔随所适。非我私杜撰，乃我所亲历。万里寄汝言，为我铭胸臆。","dynasty":"明代","title":"寄弟养志"}
{"author":"陈维裕","content":"都门七月天气凉，榴花落尽杨叶黄。送君载酒都门道，疋马此时思旧乡。君家金陵江上住，家世冠裳朝夕聚。蠹简牙签满几床，芝兰玉树当庭户。自昔聪明夐不群，读书万卷思匡君。三策袖中未及献，一官赞务摅忠勤。九年出补南安守，籍籍声名满人口。列郡官僚不敢欺，绕村黎庶皆耕耨。黎庶耕耘岁每登，黄堂白昼清如冰。门无私谒心常泰，狱少冤民讼不兴。迩来考绩朝帝所，卧辙攀辕民父母。共愿眼前留寇恂，毋令去后思何武。黄门有子久鸣珂，远来相见情如何。人争京国誇桥梓，君却还山慕薜萝。平明跃马长安路，綵绳玉壶酒如乳。遥波落木怆离情，明月白云引归趣。凤皇山南白鹭洲，昔年别处今白头。秣陵风景常在目，却羡长江天际流。","dynasty":"明代","title":"送金少卿尊甫致南安太守归政"}
{"author":"陈维裕","content":"南闽九月天尚热，北京九月寒将迫。北居南人却忆家，一日梁桥几人别。君家旧住闽山陬，柴门流水清且幽。薰风琴韵林间石，清昼书声松下楼。黄门舅氏真儒者，每日相亲情更雅。春山载酒共追随，曲几新诗兴来写。一从去作青琐郎，螭头载笔侍君王。几年会面不可得，万里相思道路长。相思万里情无已，跋涉担簦游帝里。都城城北忽相逢，倾盖论情一何喜。朝回日日相欢娱，花下酌酒斟满壶。长安晓月随吟步，公邸春风拂坐裾。寸心乍伸欢未久，又向都门惜分手。满天秋气尽白云，几处微霜脆疏柳。男儿读书须成名，看汝骨骼何峥嵘。相期折桂朝金阙，还言似舅即贤甥。","dynasty":"明代","title":"送丘黄门甥林士元归闽"}
{"author":"亚栖","content":"通神笔法得玄门，亲入长安谒至尊。莫怪出来多意气，草书曾悦圣明君。","dynasty":"唐代","title":"对御书后一绝"}
{"author":"亚栖","content":"将知德行异寻常，每见持经在道场。欲识用心精洁处，一瓶秋水一炉香。","dynasty":"唐代","title":"题英禅师"}
{"author":"葛金烺","content":"避地得幽憩，闭门风雨寒。如何天宇窄，不抵酒杯宽。四海正多难，孤怀殊鲜欢。随身几点泪，未敢向人弹。","dynasty":"清代","title":"寓斋即事"}
{"author":"葛金烺","content":"酒酣忽吐惊人句，飞向峨嵋化白云。剑气纵横馀万里，珠光闪烁仅三分。性灵笔妙元无敌，仙佛才兼迥出群。落落孙洪亦豪宕，当时敛手共推君。","dynasty":"清代","title":"题张船山诗集后"}
{"author":"葛金烺","content":"愁人坐愁日兀兀，归心勃逐征鸿发。暝合极浦帆影迟，雨收隔岸屐声滑。伊人乃在秋一方，何处凌波见罗袜。芦摇残滴时作声，如鱼唾沫闻喋呷。悬知今夜山中人，快趁一犁负长锸。水程羁梦梦难归，风影刮镫镫乍杀。冥然入定辟支，恨不将身皈梵刹。破篷留隙吟商飙，宵深时答响咿轧。峭寒刺面殊洒然，知有霜华篷背压。清景一失逋难追，欲补已如齿成齾。东方渐高岸柝沈，葭薍丛中闹鹅鸭。吟成凄绝不忍听，柁尾水惊流霅霅。","dynasty":"清代","title":"十三夜雨寻霁枯坐篷底一镫荧然感事怀人悢悢不已叠九日黄楼韵"}
{"author":"陈劢","content":"荆公宰吾鄞，学校振士风。石台足师表，楼王皆儒宗。留心及水利，经游详记中。旱涝切民瘼，往返劳行踪。当时青苗法，实惠遍村农。一旦秉钧轴，方期恢前功。任使非其人，海内滋怨恫。近世行社仓，藉口师徽公。良法鲜美意，流弊又安穷。社仓与青苗，得失将毋同。","dynasty":"清代","title":"读王荆公鄞县经游记有感"}
{"author":"陈劢","content":"太白名山古鄮东，结茅自晋永康中。育王晋松化龙去，天童古柏犹青葱。此柏未知何代植，大都伯仲之间肩随从。昔闻天童山下路，二十里外皆青松。载披《图志》稽古迹，诗句曾记王荆公。今亦凋枯殆将尽，纵有新栽，不敌老干常蒙茸。幸哉此柏尚苍古，至今兀立山之中。无异孔明庙前树，根如铁石柯青铜。我来偶然憩林下，两耳谡谡闻清风。问尔何由得年寿，雨露岂独私化工。若非山灵暗呵护，得毋佛力广大多神能。","dynasty":"清代","title":"天童寺古柏"}
{"author":"陈劢","content":"昔诵皮陆唱和诗，惜未亲探四明岩壑奇。又闻支山杖锡亦崭绝，山前石壁峭若屏风列。上题四明山心四隶字，大书深刻传是汉人笔。生长是邦数十年，名山欲访心惘然。我友裹粮携酒榼，舍舟登陆直穷山之巅。忽睹巨石高十丈，似从太华擘仙掌。耸身特立傍悬崖，瞻之在前非惝恍。汉人隶法称奇古，碑版照耀遍寰宇。字形不过一二寸，摩崖大书人罕睹。昔年嘉定钱宫檐，来修县志夸博淹。广搜唐宋金石刻，录近弃远一任遗珠沧海潜。我友嗜古真成癖，济胜更饶腰脚力。归贻拓本纸墨新，惠我奚啻百朋锡。吁嗟乎！开辟以来有此山，此书历劫未蚀苔藓斑。得毋山灵默呵护，特使千古奇迹长留天地间。","dynasty":"清代","title":"四明山心隶字石刻"}
{"author":"李阳冰","content":"阮客身何在，仙云洞口横。人间不到处，今日此中行。","dynasty":"唐代","title":"阮客旧居"}
{"author":"陆九韶","content":"听听听听听听听，劳我以生天理定。若还惰懒必饥寒，莫到饥寒方怨命。","dynasty":"宋代","title":"诫子弟词"}
{"author":"陆九韶","content":"凡闻声，须有省。照自心，察前境。若方驰骛速回光，悟得昨非由一顷。昔人五观上时领。","dynasty":"宋代","title":"诫子弟词"}
{"author":"陆九韶","content":"朅来坐幽亭，恍在昆山曲。清越声盈耳，群工琢良玉。又疑跻金阙，仙班佩相属。圆环碎琼琚，登降互击触。洒然襟袍爽，无处著利欲。不贪以为宝，对此景高躅。","dynasty":"宋代","title":"鸣玉泉"}
{"author":"陆九韶","content":"邂逅成山行，往往有异景。奇峰争呈露，独不见试茗。逶迤即道周，澄泓得幽井。淆之不可浊，凝然如自省。龟蒙于越来，傥亦煮石鼎。岂为渴者甘，醯梦当一警。","dynasty":"宋代","title":"试茗泉"}
{"author":"陆九韶","content":"玉兔爱佳泉，饮泉化为石。规圆立山趾，万古终不息。应厌旧星躔，盈稀多缺夕。自从寄兹踪，表表无晦蚀。光彩虽暂埋，体素得不易。神物岂终潜，早晚照九域。","dynasty":"宋代","title":"月石"}
{"author":"陆九韶","content":"灵泉蓄幽愤，跃石作良马。奔腾曳练驶，追风非汎驾。行健石有迹，气骄珠汗洒。何当奋厥志，万骑阴山下。","dynasty":"宋代","title":"跃马泉"}
{"author":"陆九韶","content":"听听听听听听听，衣食生身天付定。酒肉贪多折人寿，经营太甚违天命。定定定定定定定。","dynasty":"宋代","title":"诫子弟词其二"}
{"author":"陆九韶","content":"听听听听听听听，好将孝弟酬身命。更将勤俭答天心，莫把妄思损真性。定定定定定定定，早猛省。","dynasty":"宋代","title":"诫子弟词其三"}
{"author":"陆九韶","content":"凡闻声，须有省。照自心，察前境。若方驰骛速回光，悟得昨非由一顷。昔人五观一时领。","dynasty":"宋代","title":"诫子弟词其四"}
{"author":"高辇","content":"飘飘送下遥天雪，飒飒吹干旅舍烟。（《冬风》，见《吟窗杂录》）","dynasty":"唐代","title":"句"}
{"author":"高辇","content":"野客围棋坐，支颐向暮秋。不言如守默，设计似平雠。决胜虽关勇，防危亦合忧。看他终一局，白却少年头。","dynasty":"唐代","title":"棋"}
{"author":"冯璧","content":"虎守天门未易通，庾尘无扇障西风。主人何负盗憎主，公论不明私害公。老伏固非千里骥，冥飞似是五噫鸿。纷纷往事渠知几，都付崧巅一笑中。","dynasty":"金朝","title":"和希颜"}
{"author":"冯璧","content":"心平穷富恐欺天，面有阴功盖有年。归去青山仁者乐，秘来丹诀老而传。尚医冗食渠百辈，公论共推君十全。技道精微仍远引，就非轻举亦几仙。","dynasty":"金朝","title":"送国医仪师颜企贤得请归关中次朝贤韵"}
{"author":"冯璧","content":"书剑丁年记昔游，中条之麓过蒲州。地形西控三秦远，河势南吞二华秋。晋魏兵争一春梦，汉唐坛祀几荒丘。披图吊古令人慨，不必重登鹳雀楼。","dynasty":"金朝","title":"河山形胜图"}
{"author":"冯璧","content":"云插高牙画戟森，春移宝槛燕堂深。水南红药初退舍，嵩麓紫兰今嗣音。茧足赪肩坐香累，高梁华栋岂渠心。使君有问花应语，玉树诚佳非故林。","dynasty":"金朝","title":"雒帅觅兰作诗以寄"}
{"author":"冯璧","content":"三郎耳谱趁花奴，风调才情信有馀。天宝错来非一拍，霓裳中节亦区区。","dynasty":"金朝","title":"明皇击梧桐图"}
{"author":"冯璧","content":"阳春有脚苏疲瘵，水镜无心照洁污。九道澄清天意切，人才一一似君无。","dynasty":"金朝","title":"送人出使"}
{"author":"冯璧","content":"襄汉方屯十万兵，习池日往不曾醒。纷纷误晋皆渠辈，何独王家一宁馨。","dynasty":"金朝","title":"习池醉归图"}
{"author":"冯璧","content":"讲筵分赐密云龙，春梦分明觉亦空。地恶九钻黎洞火，天游两腋玉川风。","dynasty":"金朝","title":"东坡海南烹茶图"}
{"author":"冯璧","content":"吏部能开衡岳云，坡仙曾借海宫春。莲峰清晓忽自献，二公何人予何人。","dynasty":"金朝","title":"阴晦中忽见华山"}
{"author":"冯璧","content":"迁客倚楼家万里，五陵飞鞚酒千金。草堂澹与春山对，幽鸟一声春巳深。","dynasty":"金朝","title":"草堂春莫横披"}
{"author":"冯璧","content":"寺元魏离宫，十日来凡两。前与髯卿偕，斋奠少林往。其时巳薄暮，诸胜不暇访。今同魏诸孙，再到风烟上。寺僧导升殿，雄深肃瞻仰。柱础门限砧，追琢成大壮。不见磨琢痕，莹滑明滉朗。摩挲三叹息，后世无此匠。晚登西南亭，碧玉对千丈。如王官天柱，如太华仙掌。留宿赞公房，秀色梦馀想。夜静耿不眠，泉溜琴筑响。惜髯今不来，联诗共清赏。","dynasty":"金朝","title":"同裕之再过会善有怀希颜"}
{"author":"冯璧","content":"并玉如高人，壁立九千仞。一日不见之，令人生鄙吝。春深木叶敷，秀色益濡润。结茅寄僧蓝，晴碧时得趁。老宿诧孙峰，隅侍到龆龀。连延青一色，枚数须谛认。溟濛空翠间，我亦疑未信。朝来云气昏，埋没瑜匿瑾。如苍梧政愁，湘妃郁思舜。重阴俄解驳，霮濧夕晖衬。娟娟忽层出，历历分远近。云峰互吞吐，千状才一瞬。出奇如孙吴，相降如廉蔺。如众星拱辰，如侯伯入觐。接武如朋簪，承迎如价傧。负固如吴楚，争长如齐晋。怪诡如夷蛮，骈罗贡琛赆。窘蹙如擒获，系累将就衅。如应龙神灵，蛰卧时奋迅。如天驷超轶，坰牧税羁靷。如雄对改容，失箸骇疾震。如猛士无哗，攒槊俟严阵。独两峰巍然，魁杰俨崇峻。光辅岳柱天，郁为中兴镇。降生申与甫，周室偾复振。诗传配崧高，百世磨不磷。","dynasty":"金朝","title":"雨后看并玉所控诸峰"}
{"author":"冯璧","content":"崧高地气灵，花木竞妍秀。玉峰西南趾，有松独怪陋。偃蹇如蟠螭，奋迅如攫兽。叶劲须髯张，皮古鳞甲皱。菌蠢藤瘿怒，支离筇节瘦。月上虬影摇，风度雨声骤。子落慰枯禅，枝樛碍飞鼬。盘根万乘器，平盖千岁寿。樵斤幸免寻，厦匠矧肯构。龙化会有时，天旱期汝救。","dynasty":"金朝","title":"同希颜怪松"}
{"author":"冯璧","content":"诗名摩诘画绝世，人品右军书入神。","dynasty":"金朝","title":"挽黄华诗"}
{"author":"蔡琬","content":"耿耿兰缸暗，沈沈夜气清。梦回残漏永，月在半窗明。乡思兼愁思，砧声复雁声。故园归路杳，何日慰离情。","dynasty":"清代","title":"冬夜"}
{"author":"蔡琬","content":"又系兰桡驻水滨，小亭重上独逡巡。恰看白下还斜照，剩对青山似故人。几杵疏钟江寺晚，半篱寒艳菊花新。凭栏更诵登临句，望里山川尚有神。","dynasty":"清代","title":"重过燕子矶"}
{"author":"蔡琬","content":"晚烟漠漠破馀晖，红叶纷纷下翠微。几点断云将雨去，一行寒雁贴江飞。霜明半落新愁鬓，风劲先侵远客衣。翻羡田家无个事，小舟閒泊钓鱼矶。","dynasty":"清代","title":"江雨晚晴"}
{"author":"蔡琬","content":"露冷烟消碧落空，远山如黛月如弓。蛩吟缓缓堤边路，蝉韵微微树杪风。几点雪花天际白，一痕萤火草间红。中郎不起吾谁与，莫问良材爨下桐。","dynasty":"清代","title":"秋原踏月"}
{"author":"蔡琬","content":"一径登危独惘然，重关寂寂锁寒烟。遗民老剩头间雪，战地秋闲郭外田。闻道无人随匹马，曾经六月堕飞鸢。残碑洒尽诸军泪，苔蚀尘封四十年。","dynasty":"清代","title":"辰龙关"}
{"author":"蔡琬","content":"山从绝域势遥分，天限西南自昔闻。烽静戍楼狐上屋，风喧古木鹤惊群。横盘石磴危通马，深锁雄关冷护云。叱驭升平犹觉险，挥戈谁忆旧将军？","dynasty":"清代","title":"关锁岭"}
{"author":"蔡琬","content":"西岭千重簇剑铓，曾挥万骑蓦羊肠。鬼灯明灭团青血，野冢荒凉啸白杨。梦断层霄空漠漠，事随流水去茫茫。只今剩有残兵卒，指点空山说战场。","dynasty":"清代","title":"江西坡"}
{"author":"蔡琬","content":"萝壁松门一径深，题名犹记旧铺金。苔生尘鼎无香火，经蚀僧厨有蠹蟫。赤手屠鲸千载事，白头归佛一生心。征南部曲今谁是，剩有枯禅守故林。","dynasty":"清代","title":"九峰寺有感家大人"}
{"author":"蔡琬","content":"风软逗轻寒。白露嫦娥静碧天。人比秋光清倍彻，悠然。曲转高歌并月圆。少长集群贤。胜事行云聚亦难。薄酒一樽须尽醉，流连。花影玲珑满画栏。","dynasty":"清代","title":"南乡子"}
{"author":"蔡琬","content":"银汉■寒，露华风静，半钩新月微明。烟浓桂树，乌鹊■桥成。十二珠帘乍卷，正良霄、玉宇清莹。相逢处，■■别绪，仙袂泪痕盈。忆长生殿里，人归何处，■■■■。叹人间天上，总为多情。更有无端幼女，■■■、乞巧犹频。凭栏久，佩环声杳，缥缈彩云生。","dynasty":"清代","title":"满庭芳"}
{"author":"蔡琬","content":"残月黄昏。看花摇幽砌，风递微凉。无言当薄暮，小立怯空廊。情滴滴，泪双双，缩地竟何方。望眼穿、山遥水杳，人远天长。推心知好难偿。记临歧数语，回首神伤。新愁偏叠叠，旧事梦茫茫。魂已断，意难忘。辘轳百回肠。谅此恨、人间谁解，稽首慈航。","dynasty":"清代","title":"意难忘"}
{"author":"蔡琬","content":"诗一章。琴一床。消得春光白昼长。身世两相忘。坐亦良。睡亦良。任取傍人笑我狂。心在水云乡。","dynasty":"清代","title":"长相思"}
{"author":"蔡琬","content":"西阁旧帷空。惆怅音容。拈花看竹与谁同。记得鸾钗斜插鬓，翠袖香浓。短梦更朦胧。肠断东风。清明寒食过匆匆。一缕香魂招不得，满砌残红。","dynasty":"清代","title":"卖花声/浪淘沙"}
{"author":"蔡琬","content":"已惜分巢燕，犹怜对镜鸾。袖香馀暖共凭栏。记得绿窗松影、不胜寒。芸局他时约，花亭一晌欢。锦囊■■好谁看。今夜嫦娥望尔、报平安。","dynasty":"清代","title":"南歌子"}
{"author":"蔡琬","content":"天■■■海上楼。云水悠悠。魂梦悠悠。何时负笈到■■。目断罗浮。肠断罗浮。今是昨非万斛愁。心业休休。禅业休休。临风对月泪空流。道远难求。师远难求。","dynasty":"清代","title":"一剪梅"}
{"author":"樊骧","content":"满朝簪发半门生，又见新书甲乙名。孤进自今开道路，至公依旧振寰瀛。云飞太华清词著，花发长安白屋荣。忝受恩光同上客，惟将报德是经营。","dynasty":"唐代","title":"和主司王起（一作和主司酬周侍郎）"}
{"author":"郑蕡","content":"追赏层台迥，登临四望频。熙熙山雨霁，处处柳条新。草长秦城夕，花明汉苑春。晴林翻去鸟，紫陌阅行人。旅客风尘厌，山家梦寐亲。迁莺思出谷，鶱翥待芳辰。","dynasty":"唐代","title":"春台晴望"}
{"author":"郑蕡","content":"毛骨合天经，拳奇步骤轻。曾邀于阗驾，新出贰师营。喷勒金铃响，追风汗血生。酒亭留去迹，吴坂认嘶声。力可通衢试，材堪圣代呈。王良如顾盻，垂耳欲长鸣。","dynasty":"唐代","title":"天骥呈材"}
{"author":"元结","content":"　　道州城西百余步，有小溪。南流数十步，合营溪。水抵两岸，悉皆怪石，欹嵌盘曲，不可名状。清流触石，洄悬激注；佳木异竹，垂阴相荫。　　此溪若在山野之上，则宜逸民退士之所游处；在人间，则可为都邑之胜境，静者之林亭。而置州以来，无人赏爱；徘徊溪上，为之怅然。乃疏凿芜秽，俾为亭宇；植松与桂，兼之香草，以裨形胜。为溪在州右，遂命之曰右溪。刻铭石上，彰示来者。","dynasty":"唐代","tags":"写景，抒情，怀才不遇","title":"右溪记"}
{"author":"元结","content":"漫叟以公田酿酒，因休暇，载酒于湖上，时取一醉。欢醉中，据湖岸，引臂向鱼取酒，使舫载之，偏饮坐者。意疑倚巴丘酌于君山之上，诸子环洞庭而坐，酒舫泛泛然触波涛。而往来者，乃作歌以长之。石鱼湖，似洞庭，夏水欲满君山青。山为樽，水为沼，酒徒历历坐洲岛。长风连日作大浪，不能废人运酒舫。我持长瓢坐巴丘，酌饮四坐以散愁。","dynasty":"唐代","tags":"唐诗三百首，饮酒，抒情","title":"石鱼湖上醉歌"}
{"author":"元结","content":"癸卯岁，西原贼入道州，焚烧杀掠，几尽而去。明年，贼又攻永破邵，不犯此州边鄙而退。岂力能制敌与？盖蒙其伤怜而已。诸使何为忍苦征敛，故作诗一篇以示官吏。昔岁逢太平，山林二十年。泉源在庭户，洞壑当门前。井税有常期，日晏犹得眠。忽然遭世变，数岁亲戎旃。今来典斯郡，山夷又纷然。城小贼不屠，人贫伤可怜。是以陷邻境，此州独见全。使臣将王命，岂不如贼焉？今彼征敛者，迫之如火煎。谁能绝人命，以作时世贤！思欲委符节，引竿自刺船。将家就鱼麦，归老江湖边。","dynasty":"唐代","tags":"唐诗三百首，同情","title":"贼退示官吏"}
{"author":"元结","content":"农臣何所怨，乃欲干人主。不识天地心，徒然怨风雨。将论草木患，欲说昆虫苦。巡回宫阙傍，其意无由吐。一朝哭都市，泪尽归田亩。谣颂若采之，此言当可取。","dynasty":"唐代","tags":"乐府，怀古","title":"农臣怨"}
{"author":"元结","content":"将牛何处去，耕彼故城东。相伴有田父，相欢惟牧童。将牛何处去，耕彼西阳城。叔闲修农具，直者伴我耕。","dynasty":"唐代","title":"漫歌八曲。将牛何处去二首"}
{"author":"元结","content":"海浩淼兮汩洪溶，流蕴蕴兮涛汹汹。下何有兮人不闻，深溢漭兮居潜君。彼潜君兮圣且神，思一见兮藐无因。思不从兮空踟蹰，心回迷兮意萦纡。思假鳞兮鲲龙，激沆浪兮奔从。拜潜君兮索玄宝，佩元符兮轨皇道。","dynasty":"唐代","title":"引极三首。怀潜君"}
{"author":"元结","content":"登高峰兮俯幽谷，心悴悴兮念群木。见樗栲兮相阴覆，怜梫榕兮不丰茂；见榛梗之森梢，闵枞橎兮合蠹。槢桡桡兮未坚，椲桹桹兮可屈。櫁du樽兮不香，拔丰茸兮已实。岂元化之不均兮，非雨露之偏殊。谅理性之不等于顺时兮，不如瘱吾心以冥想，终念此兮不怡。儓予莫识天地之意兮，愿截恶木之根，倾枭獍之古巢，取□童以为薪。割大木使飞焰，徯枯腐之烧焚。实非吾心之不仁惠也，岂耻夫善恶之相纷。且欲畚三河之膏壤，裨济水之清涟。将封灌乎善木，令橚橚以梴梴.尚畏乎众善之未茂兮，为众恶之所挑凌。思聚义以为曹，令敷扶以相胜。取方所以柯如兮，吾将出于南荒。求寿藤与蟠木，吾将出于东方。祈有德而来归，辅神柽与坚香。且忧颙之翩翩，又愁狖之奔驰。及阴阳兮不和，恶此土之失时。今神柽兮不茂，使坚香兮不滋。重嗟惋兮何补，每齐心以精意。切援祝于神明，冀感通于天地。犹恐众妖兮木魅，魍魉兮山精，上误惑于灵心，经绐于言兮不听。敢引佩以指水，誓吾心兮自明。","dynasty":"唐代","title":"演兴四首。讼木魅"}
{"author":"元结","content":"时节方大暑，试来登殊亭。凭轩未及息，忽若秋气生。主人既多闲，有酒共我倾。坐中不相异，岂恨醉与醒。漫歌无人听，浪语无人惊。时复一回望，心目出四溟。谁能守缨佩，日与灾患并。请君诵此意，令彼惑者听。","dynasty":"唐代","title":"登殊亭作"}
{"author":"元结","content":"积雪闲山路，有人到庭前。云是孟武昌，令献苦雪篇。长吟未及终，不觉为凄然。古之贤达者，与世竟何异。不能救时患，讽谕以全意。知公惜春物，岂非爱时和。知公苦阴雪，伤彼灾患多。奸凶正驱驰，不合问君子。林莺与野兽，无乃怨于此。兵兴向九岁，稼穑谁能忧。何时不发卒，何日不杀牛。耕者日已少，耕牛日已希。皇天复何忍，更又恐毙之。自经危乱来，触物堪伤叹。见君问我意，只益胸中乱。山禽饥不飞，山木冻皆折。悬泉化为冰，寒水近不热。出门望天地，天地皆昏昏。时见双峰下，雪中生白云。","dynasty":"唐代","title":"酬孟武昌苦雪"}
{"author":"元结","content":"风霜虽惨然，出游熙天正。登临日暮归，置酒湖上亭。高烛照泉深，光华溢轩楹。如见海底日，曈曈始欲生。夜寒闭窗户，石溜何清泠。若在深洞中，半崖闻水声。醉人疑舫影，呼指递相惊。何故有双鱼，随吾酒舫行。醉昏能诞语，劝醉能忘情。坐无拘忌人，勿限醉与醒。","dynasty":"唐代","title":"夜宴石鱼湖作"}
{"author":"元结","content":"长松亭亭满四山，山间乳窦流清泉。洄溪正在此山里，乳水松膏常灌田。松膏乳水田肥良，稻苗如蒲米粒长。糜色如珈玉液酒，酒熟犹闻松节香。溪边老翁年几许，长男头白孙嫁女。问言只食松田米，无药无方向人语。浯溪石下多泉源，盛暑大寒冬大温。屠苏宜在水中石，洄溪一曲自当门。吾今欲作洄溪翁，谁能住我舍西东。勿惮山深与地僻，罗浮尚有葛仙翁。","dynasty":"唐代","title":"说洄溪招退者（在州南江华县）"}
{"author":"元结","content":"东南三千里，沅湘为太湖。湖上山谷深，有人多似愚。婴孩寄树颠，就水捕鷠鲈。所欢同鸟兽，身意复何拘。吾行遍九州，此风皆已无。吁嗟圣贤教，不觉久踌蹰。","dynasty":"唐代","title":"系乐府十二首。思太古"}
{"author":"元结","content":"谁知苦贫夫，家有愁怨妻。请君听其词，能不为酸凄。所怜抱中儿，不如山下麑。空念庭前地，化为人吏蹊。出门望山泽，回头心复迷。何时见府主，长跪向之啼。","dynasty":"唐代","title":"系乐府十二首。贫妇词"}
{"author":"元结","content":"（《网罟》，伏羲氏之乐歌也。其义盖称伏羲能易人取禽兽之劳，凡二章，章四句）吾人苦兮，水深深。网罟设兮，水不深。吾人苦兮，山幽幽。网罟设兮，山不幽。","dynasty":"唐代","title":"补乐歌十首。网罟"}
{"author":"元结","content":"（《六英》，高辛氏之乐歌也，其义盖称帝喾能总六合之英华。凡二章，章六句）我有金石兮，击考崇崇。与汝歌舞兮，上帝之风。由六合兮，英华沨沨.我有丝竹兮，韵和泠泠。与汝歌舞兮，上帝之声。由六合兮，根底嬴嬴。","dynasty":"唐代","title":"补乐歌十首。六英"}
{"author":"元结","content":"丛石横大江，人言是钓台。水石相冲激，此中为小回。回中浪不恶，复在武昌郭。来客去客船，皆向此中泊。","dynasty":"唐代","title":"漫歌八曲。小回中"}
{"author":"元结","content":"石宫春云白，白云宜苍苔。拂云践石径，俗士谁能来。石宫夏水寒，寒水宜高林。远风吹萝蔓，野客熙清阴。石宫秋气清，清气宜山谷。落叶逐霜风，幽人爱松竹。石宫冬日暖，暖日宜温泉。晨光静水雾，逸者犹安眠。","dynasty":"唐代","title":"石宫四咏"}
{"author":"元结","content":"（《咸池》，陶唐氏之乐歌也，其义盖称尧德至大，无不备全。凡二章，章四句）元化油油兮，孰知其然。至德汩汩兮，顺之以先。元化浘浘兮，孰知其然。至道泱泱兮，由之以全。","dynasty":"唐代","title":"补乐歌十首。咸池"}
{"author":"元结","content":"（《大韶》，有虞氏之乐歌也，其义盖称舜能绍先圣之德。凡二章，章四句）森森群象兮，日见生成。欲闻朕初兮，玄封冥冥。洋洋至化兮，日见深柔。欲闻大濩兮，大渊油油。","dynasty":"唐代","title":"补乐歌十首。大韶"}
{"author":"元结","content":"（《大夏》，有夏氏之乐歌也，其义盖称禹治水，其功能大中国。凡三章，章四句）茫茫下土兮，乃生九州。山有长岑兮，川有深流。茫茫下土兮，乃均四方。国有安乂兮，野有封疆。茫茫下土兮，乃歌万年。上有茂功兮，下戴仁天。","dynasty":"唐代","title":"补乐歌十首。大夏"}
{"author":"元结","content":"（《大濩》，有殷氏之乐歌也，其义盖称汤救天下，濩然得所。凡二章，章四句）万姓苦兮，怨且哭，不有圣人兮，谁护育。圣人生兮，天下和。万姓熙熙兮，舞且歌。","dynasty":"唐代","title":"补乐歌十首。大濩"}
{"author":"元结","content":"（《丰年》，神农氏之乐歌也，其义盖称神农教人种植之功。凡二章，章四句）猗太帝兮，其智如神；分草实兮，济我生人。猗太帝兮，其功如天；均四时兮，成我丰年。","dynasty":"唐代","title":"补乐歌十首。丰年"}
{"author":"元结","content":"（《云门》，轩辕氏之乐歌也，其义盖言云之出，润益万物，如帝之德，无所不施。凡二章，章四句）玄云溶溶兮，垂雨濛濛；类我圣泽兮，涵濡不穷。玄云漠漠兮，含映逾光；类我圣德兮，溥被无方。","dynasty":"唐代","title":"补乐歌十首。云门"}
{"author":"元结","content":"（《九渊》，少昊氏之乐歌也，其义盖称少昊之德，渊然深远。凡一章，章四句）圣德至深兮，奫奫如渊；生类娭娭兮，孰知其然。","dynasty":"唐代","title":"补乐歌十首。九渊"}
{"author":"元结","content":"（《五茎》，颛顼氏之乐歌也，其义盖称颛顼得五德之根茎。凡一章，章八句）植植万物兮，滔滔根茎；五德涵柔兮，沨沨而生。其生如何兮秞秞，天下皆自我君兮化成。","dynasty":"唐代","title":"补乐歌十首。五茎"}
{"author":"元结","content":"偏存名迹在人间，顺俗与时未安闲。来谒大官兼问政，扁舟却入九疑山。湘江二月春水平，满月和风宜夜行。唱桡欲过平阳戍，守吏相呼问姓名。千里枫林烟雨深，无朝无暮有猿吟。停桡静听曲中意，好是云山韶濩音。零陵郡北湘水东，浯溪形胜满湘中。溪口石颠堪自逸，谁能相伴作渔翁。下泷船似入深渊，上泷船似欲升天。泷南始到九疑郡，应绝高人乘兴船。","dynasty":"唐代","title":"杂曲歌辞。欸乃曲"}
{"author":"元结","content":"（古有仁帝，能全仁明以封天下，故为《至仁》之诗二章四韵十二句）猗皇至圣兮，至惠至仁，德施蕴蕴。蕴蕴如何？不全不缺，莫知所贶。猗皇至圣兮，至俭至明，化流瀛瀛。瀛瀛如何？不虢不赩，莫知其极。","dynasty":"唐代","title":"二风诗。治风诗五篇。至仁"}
{"author":"元结","content":"（古有慈帝，能保静顺以涵万物，故为《至慈》之诗二章四韵十四句）至化之深兮，猗猗娭娭。如煦如吹，如负如持，而不知其慈。故莫周莫止，静和而止。至化之极兮，瀛瀛溶溶。如涵如封，如随如从，而不知其功。故莫由莫己，顺时而理。","dynasty":"唐代","title":"二风诗。治风诗五篇。至慈"}
{"author":"元结","content":"（古有劳王，能执劳俭以大功业，故为《至劳》之诗三章六韵二十四句）至哉勤绩，不盈不延；谁能颂之，我请颂焉。於戏劳王，勤亦何极；济尔九土，山川沟洫。至哉俭德，不丰不敷；谁能颂之，我请颂夫。於戏劳王，俭亦何深；戒尔万代，奢侈荒淫。至哉茂功，不升不圮；谁能颂之，我请颂矣。於戏劳王，功亦何大；去尔兆庶，洪湮灾害。","dynasty":"唐代","title":"二风诗。治风诗五篇。至劳"}
{"author":"元结","content":"（古有正王，能正慎恭和以安上下，故为《至正》之诗一章四韵八句）为君之道，何以为明？功不滥赏，罪不滥刑；谠言则听，谄言不听；王至是然，可为明焉。","dynasty":"唐代","title":"二风诗。治风诗五篇。至正"}
{"author":"元结","content":"（古有理王，能守清一以致无刑，故为《至理》之诗一章三韵十二句）理何为兮，系修文德。加之清一，莫不顺则。意彼刑法，设以化人；致使无之，而化益纯。所谓代刑，以道去杀。呜呼呜呼！人不斯察。","dynasty":"唐代","title":"二风诗。治风诗五篇。至理"}
{"author":"元结","content":"（古有荒王，忘戒慎道，以逸豫失国，故为《至荒》之诗一章三韵十二句）国有世谟，仁信勤欤。王实惛荒，终亡此乎。焉有力恣谄惑，而不亡其国？呜呼亡王，忍为此心！敢正亡王，永为世箴。","dynasty":"唐代","title":"二风诗。乱风诗五篇。至荒"}
{"author":"元结","content":"（古有乱王，肆极凶虐，乱亡乃已，故为《至乱》之诗二章二韵十二句）嘻乎王家，曾有凶王，中世失国，岂非骄荒。复复之难，令则可忘。嘻乎乱王，王心何思？暴淫虐惑，无思不为；生人冤怨，言何极之。","dynasty":"唐代","title":"二风诗。乱风诗五篇。至乱"}
{"author":"元结","content":"（古有虐王，昏毒狂忍，无恶不及，故为《至虐》之诗二章四韵十八句）夫为君上兮，慈顺明恕，可以化人。忍行昏恣，独乐其身；一徇所欲，万方悲哀。于斯而喜，当云何哉？夫为君上兮，兢慎俭约，可以保身，忍行荒惑，虐暴于人；前世失国，如王者多。于斯不寤，当如之何。","dynasty":"唐代","title":"二风诗。乱风诗五篇。至虐"}
{"author":"元结","content":"（古有惑王，用奸臣以虐外，宠妖女以乱内，内外用乱，至于崩亡，故为《至惑》之诗二章六韵二十句）贤圣为上兮，必俭约戒身，鉴察化人，所以保福也。如何不思，荒恣是为？上下隔塞，人神怨奰；敖恶无厌，不畏颠坠。圣贤为上兮，必用贤正，黜奸佞之臣，所以长久也。如何反是，以为乱矣？宠邪信惑，近佞好谀；废嫡立庶，忍为祸谟。","dynasty":"唐代","title":"二风诗。乱风诗五篇。至惑"}
{"author":"元结","content":"（古有伤王，以崩荡之馀，无恶不为也。乱亡之由，固在累积。故为《至伤》之诗一章二韵十二句）夫可伤兮？伤王乎，欲何为乎？将蠹枯矣，无人救乎？蠹枯及矣，不可救乎？嗟伤王！自为人君，变为人奴！为人君者，忘戒乎。","dynasty":"唐代","title":"二风诗。乱风诗五篇。至伤"}
{"author":"元结","content":"踌蹰古塞关，悲歌为谁长。日行见孤老，羸弱相提将。闻其呼怨声，闻声问其方。方言无患苦，岂弃父母乡。非不见其心，仁惠诚所望。念之何可说，独立为凄伤。","dynasty":"唐代","title":"系乐府十二首。去乡悲"}
{"author":"元结","content":"借问多寿翁，何方自修育。惟云顺所然，忘情学草木。始知世上术，劳苦化金玉。不见充所求，空闻肆耽欲。清和存王母，潜濩无乱黩。谁正好长生，此言堪佩服。","dynasty":"唐代","title":"系乐府十二首。寿翁兴"}
{"author":"元结","content":"客来自江汉，云得双大龟。且言龟甚灵，问我君何疑。自昔保方正，顾尝无妄私。顺和固鄙分，全守真常规。行之恐不及，此外将何为。惠恩如可谢，占问敢终辞。","dynasty":"唐代","title":"系乐府十二首。谢大龟"}
{"author":"元结","content":"古昔有遗叹，所叹何所为。有国遗贤臣，万事为冤悲。所遗非遗望，所遗非可遗。所遗非遗用，所遗在遗之。嗟嗟山海客，全独竟何辞。心非膏濡类，安得无不遗。","dynasty":"唐代","title":"系乐府十二首。古遗叹"}
{"author":"李好古","content":"花过雨，又是一番红素。燕子归来愁不语，旧巢无觅处。谁在玉关劳苦？谁在玉楼歌舞？若使胡尘吹得去，东风侯万户。","dynasty":"宋代","tags":"宋词三百首，婉约，春天，爱国","title":"谒金门·花过雨"}
{"author":"李好古","content":"平沙浅草接天长。路茫茫。几兴亡。昨夜波声。洗岸骨如霜。千古英雄成底事，徒感慨，谩悲凉。少年有意伏中行。馘名王。扫沙场。击楫中流，曾记泪沾裳。欲上治安双阙远，空怅望，过维扬。","dynasty":"宋代","tags":"宋词精选，写景，抒情，爱国","title":"江城子·平沙浅草接天长"}
{"author":"李好古","content":"从来难翦是离愁。这些愁。几时休。才趁风樯，千里到扬州。见说苍茫云海外，天杳杳，水愁愁。男儿三十敝貂裘。强追游。梦魂羞。可解筹边，谈笑觅封侯。休傍塞垣酾酒去，伤望眼，怕层楼。","dynasty":"宋代","title":"江城子"}
{"author":"李好古","content":"瓜州渡口。恰恰城如斗。乱絮飞钱迎马首。也学玉关榆柳。面前直控金山。极知形胜东南。更愿诸公著意，休教忘了中原。","dynasty":"宋代","tags":"婉约，写景，抒情，议论","title":"清平乐·瓜洲渡口"}
{"author":"李好古","content":"第一折(外扮东华仙上，诗云)海东一片晕红霞，三岛齐开烂熳花。秀出紫芝延寿算，逍遥自在乐仙家。贫道乃东华上仙是也。自从无始以来，一心好道，修炼三田，种出黄芽至宝，七返九还，以成大罗神仙，掌判东华妙严之天。为因瑶池会上，金童玉女有思凡之心，罚往下方投胎脱化。金童者，在下方潮州张家，托生男子身，深通儒教，作一秀士。玉女于东海龙神处，生为女子。待他两个偿了宿债，贫道然后点化他，还归正道。(诗云)金童玉女意投机，才子佳人世罕稀。直待相逢酬宿债，还归正道赴瑶池。(下)(正末扮长老同行者上，诗云)释门大道要参修，开阐宗源老比丘。门外不知东海近，只言仙境本清幽。贫僧乃石佛寺法云长老是也。此寺古刹近于东海岸边，常有龙王水卒，不时来此游玩。行者，出门前觑看，若有客来时，报复我家知道。(行者云)理会得。(冲末扮张生引家僮上，云)小生潮州人氏，姓张名羽，表字伯腾，父母蚤年亡化过了。自幼颇学诗书，争奈功名未遂。今日闲游海上，忽见一座古寺，门前立着个行者。兀那行者，此寺有名么？(行者云)焉得无名？山无名，迷杀人；寺无名，俗杀人。此乃石佛寺也。(张生云)你去报复长老，道有个闲游的秀才，特来相访。(行者做报科，云)门外有一秀才，探望师父。(长老云)道有请。(做见科，长老云)敢问秀才何方人氏？(张生云)小生潮州人氏，自幼父母双亡，功名未遂。偶然闲游海上，因见古刹清凉境界，望长老借一净室，与小生温习经史，不知长老意下如何？(长老云)寺中房合尽有。行者，你收拾东南幽静之处，堪可与秀才观书也。(张生云)小生无物相奉，有白银二两送长老，权为布施，望乞笑纳。(长老云)既然秀才重意，老僧收了。行者，收拾房舍，安排斋食，请秀才稳便。老僧且回禅堂，作些功果去也。(下)(行者云)秀才，与你这一间幽静的房儿，随你自去打斛斗，学踢弄，舞地鬼，乔扮神，撒科打诨，乱作胡为，耍一会，笑一会，便是你那游玩快乐。我行者到禅堂服侍俺师父去也。(诗云)行童终日打勤劳，扫地才完又要把水挑。就里贪顽只爱耍，寻个风流人共说风骚。(下)(张生云)僧家清雅，又无闲人聒噪，堪可攻书。天色晚了也，家童，将过那张琴来，抚一曲散心咱。(家童安琴科，张生云)点上灯，焚起香来者。(点灯焚香科，张生诗云)流水高山调不徒，钟期一去赏音孤。今宵灯下弹三弄，可使游鱼出听无？(正旦扮龙女引侍女上，云)妾身琼莲是也，乃东海龙神第三女。与梅香翠荷今晚闲游海上，去散心咱。(侍女云)姐姐，你看这大海澄澄，与长天一色，是好景致也！(正旦唱)【仙吕】【点绛唇】海水汹汹，晚风微送，兼天涌。不辨四东，把凌波步轻那动。【混江龙】清宵无梦，引着这小精灵，闲伴我游踪。恰离了澄澄碧海，遥望那耿耿长空。你看那万朵彩云生海上，一轮皓月映波中。(侍女云)海中景物，与人间敢不同么？(正旦唱)觑了那人间风阙，怎比我水国龙宫？清湛湛、洞天福地任逍遥，碧悠悠、那愁他浴凫飞雁争喧哄。似俺这闺情深远，直恁般好信难通！(侍女云)姐姐，你本海上神仙，这容貌端的非凡也。(正旦唱)【油葫芦】海上神仙年寿永，这蓬莱在眼界中。风飘仙袂绛绡红，则我这云鬟高挽金钗重，蛾眉轻展花钿动。袖儿笼，指十葱，裙儿簌，鞋半弓。只待学吹箫同跨丹山凤，那其间，登碧落，趁天风。(侍女云)想天上人间，自然难比。(正旦唱)【天下乐】不比那人世繁华扫地空，尘中，似转蓬，则他这春过夏来秋又冬。听一声报晓鸡，听一声定夜钟，断送的他世间人犹未懂。(张弹琴，侍女做听科，云)姐姐，那里这般响？(正旦唱)【那吒令】听疏剌剌晚风，风声落万松；明朗朗月容，容光照半空；响潺潺水冲，冲流绝涧中。又不是采莲女拨棹声，又不是捕鱼叟鸣榔动，惊的那夜眠人睡眼朦胧。(侍女云)这响声比其余全别也。(正旦唱)【鹊踏枝】又不是拖环佩，韵丁冬；又不是战铁马，响铮鏦；又不是佛院僧房，击磬敲钟。一声声唬的我心中怕恐，原来是厮琅琅，谁抚丝桐。(张再抚琴科)(侍女云)敢是这寺中有人弄甚么响？(正旦云)原来是抚琴哩。(侍女云)姐姐，你试听咱。(正旦唱)【寄生草】他一字字情无限，一声声曲未终。恰便似颤巍巍金菊秋风动，香馥馥丹桂秋风送，响珊珊翠竹秋风弄。咿呀呀，偏似那织金梭撺断锦机声；滴溜溜，舒春纤乱撒珍珠进。(侍女做偷瞧科，云)原来是个秀才在此抚琴，端的是个典雅的人儿也。(正旦唱)【六幺序】表诉那弦中语，出落着指下功，胜檀槽慢掇轻拢。则见他正色端容，道貌仙丰。莫不是汉相如作客临邛，也待要动文君，曲奏求凰风；不由咱不引起情浓。你听这清风明月琴三弄，端的个金徽汹涌，玉轸玲珑。(侍女云)姐姐，休说你知音人，便是我也觉的他悠悠扬扬，入耳可听。果然弹得好也。(正旦唱)【幺篇】端的心聪，那更神工，悲若鸣鸿，切若寒蛩，娇比花容，雄似雷轰，真乃是消磨了闲愁万种。这秀才一事精，百事通。我蹑足潜踪，他换羽移宫。抵多少盼盼女词媚涪翁。似良宵一枕游仙梦。因此上偷窥方丈，非是我不守房栊。(做弦断科，张生云)怎么琴弦忽断，敢是有人窃听？待小生出门试看咱。(正旦避科，云)好一个秀才也！(张生做见科，云)呀，好一个女子也！(做问科，云)请问小娘子，谁氏之家，如何夜行？(正旦唱)【金盏儿】家住在碧云空，绿波中，有披鳞带角相随从，深居富贵水晶宫。我便是海中龙氏女，胜似那天上许飞琼。岂不知众星皆拱北，无水不朝东？(张生云)小娘子姓龙氏，我记得何承天《姓苑》上有这个姓来。难道小娘子既然有姓，岂可无名？因甚至此？(正旦云)妾身龙氏三娘，小字琼莲。见秀才弹琴，因听琴至此。(张生云)小娘子既为听琴而至，这等，是赏音的了。何不到书房中坐下，待小生细弹一曲，何如？(正旦云)愿往。(做到书房科，正旦云)敢问先生高姓？(张生云)小生姓张名羽，字伯腾，潮州人氏。早年父母双亡，也曾饱学诗书，争奈功名未遂，游学至此，并无妻室。(侍女云)这秀才好没来头，谁问你有妻无妻哩！(家童云)不则是相公，我也无妻。(张生云)小娘子不弃小生贫寒，肯与小生为妻么？(正旦云)我见秀才聪明智慧，丰标俊雅，一心愿与你为妻。则是有父母在堂，等我问了时，你到八月十五日中秋节届，前来我家，招你为婿。(张生云)既蒙小娘子俯允，只不如今夜便成就了，何等有趣，着小生几时等到八月十五日也！(家童云)正是，我也等不得。(侍女云)你等不得，且是容易哩。(正旦云)常言道：\"有情何怕隔年期\"，这有甚等不得那？(唱)【后庭花】那里也阳台云雨踪，不比那秦楼风月丛。(张生云)敢问小娘子家在何处？(正旦唱)只在这沧海三千丈，险似那巫山十二峰。(张生云)小生做贵宅女婿，就做了富贵之郎，不知可有人服侍么？(正旦唱)俺可更有门风：无非足蛟虬参从，还有那鼋将军、鳖相公、鱼大人、虾爱宠、鼍先锋、龟老翁。能浮波，惯弄风；隔云山，千万重；要相逢，指顾中。(张生云)只要小娘子言而有信，俺小生是一个志诚老实的。(正旦唱)【青歌儿】甜话儿将人、将人摩弄，笑脸儿把咱、把咱陪奉。你则看八月冰轮出海东，那其间、雾敛晴空，风透帘栊，云雨和同；那其间、锦阵花丛，玉斝金钟。对对双双，喜喜欢欢，我与你笑相从，再休提误入桃源洞。(张生云)既然许了小生为妻，小娘子可留些信物么？(正旦云)妾有水蚕织就鲛绡帕，权为信物。(张生做谢科，云)多感小娘子！(家童云)梅香姐，你与我些儿甚么信物？(侍女云)我与你把破蒲扇，拿去家里扇煤火去！(家童云)我到那里寻你？(侍女云)你去兀那羊市角头砖塔儿胡同总铺门前来寻我。(正旦唱)【赚煞】你岂不知意儿和，直恁欠心儿懂，我非罗刹女，休惊莫恐。多管是前世因缘今得宠，到中秋好事相逢。且从容，劈开这万里溟濛，俺那里静悄悄，绝无尘世冗。(张生云)有如此富贵，小生愿往。(正旦唱)一周围红遮翠拥，尽都是金扉银栋，不弱似九天碧落蕊珠宫。(同侍女下)(张生云)我看此女妖娆艳冶，绝世无双。他说着我海岸边寻他，我也等不的中秋。家童，你看着琴剑书箱。我拚的将此鲛绡手帕，渺渺茫茫，直至海岸边寻那女子，走一遭去。(诗云)海岸东头信步行，听琴女子最关情。有缘有分能相遇，何必江皋笑郑生？(下)(家童云)我家东人好傻也！安知他不是个妖魔鬼怪，便信着他跟将去了。我报与长老，同行者，追我东人去。(词云)叵耐这鬼怪妖魔，将花言巧语调唆。若不是连忙赶上，只怕迷杀我秀才哥哥。(下)第二折(张生上，诗云)幸会多娇有所期，闲花野草斗芳菲。幽情何处桃源洞，则怕刘郎去未归。小生张伯腾，恰才遇着的那个女子，人物非凡，因此寻踪觅迹，前来寻他，却不知何处去了。则见青山绿水，翠柏苍松，前又去不得，回又回不得，好凄惨人也！这盘陀石上，我且歇息咱。(虚下)(正旦改扮仙姑上，诗云)桑田成海又成田，一霎那堪过百年。拨转顶门关捩子，阿谁不是大罗仙。自家本秦时宫人，后以采药入山，谢去火食，渐渐身轻，得成大道，世人称为毛女者是也。今日偶然乘兴，游到此间，却是海之东岸。你看茫茫荡荡，好一片大水也呵！(唱)【南吕】【一枝花】黑弥漫水容沧海宽，高崪峍山势昆仑大。明滴溜冰轮出海角，光灿烂红口转山崖。这日月往来，只山海依然在，弥八方，遍九垓。问甚么河汉江淮，是水呵，都归大海。【梁州第七】你看那缥缈间十洲三岛，微茫处阆苑蓬莱，望黄河一股儿浑流派。高冲九曜，远映三台，上连银汉，下接黄埃。势汪洋无岸无涯，出许多异宝奇哉。看、看、看，波涛涌，光隐隐无价珠玑；是、是、是，草木氏，香喷喷长生药材；有、有、有，蛟龙偃，郁沉沉精怪灵胎。常则是云昏气霭，碧油油隔断红尘界，恍疑在九天外。平吞了八九区云梦泽，问甚么翠岛苍崖。(张生上，云)这里不知是何处？喜得又遇着一位娘子。呀！原来是道姑。待小生问个路儿咱。(仙姑唱)【牧羊关】猛地里难回避，可教人怎离摘？则见他叉手前来，多管是迷了路的行人，多管是失了船的过客。(张生云)道姑，敢问这搭儿是何处也？(仙姑唱)比及你来相问，先对俺说明白。(张生云)我到此，只为那可意人儿，不知在那里？(仙姑唱)且将个采芝女，权休怪，只问那可意人，安在哉？(云)秀才何方人氏？因甚至此？(张生云)小生潮州人氏，因为游学，在此石佛寺借寓。前夜弹琴，有一女子，引一侍女来听。此女自言龙氏之女，小字琼莲，到八月中秋日。与小生会约于海岸。小生随即寻访，不意迷失道路。小生只想他风流人物，世上无比。(仙姑云)他既说姓龙，你可也想左了。(唱)【骂玉郎】可知道龙宫美女多娇态，想当时因有约，则今日独寻来，拚的个舍残生，做下风流债。那龙也青脸儿长左猜，恶性儿无可解，狠势儿将人害。(张生云)可怎生恁般利害？(仙姑唱)【感皇恩】呀！他把那牙爪张开，头角轻抬。一会儿起波涛，一会儿摧山岳，一会儿卷江淮。变大呵，乾坤中较窄；变小呵，芥子里藏埋。他可便能英勇，显神通，放狂乖。(张生云)那小娘子姓龙，你这道姑怎么说起龙来？(仙姑云)秀才不知，这龙是轻易好惹他的？(唱)【采茶歌】他兴云雾，片时来，动风雨，满尘埃，则怕惊急烈一命丧尸骸。休为那约雨期云龙氏女，送了你个攀蟾折桂俊多才。(张生云)小生才省悟了也。他是龙宫之女，他父亲十分狠恶，怎肯与我为妻？这婚姻之事，一定无成了。旱是小娘子，谁着你听琴来？(做悲科)(仙姑云)贫道不是凡人，乃奉东华上仙法旨，着我来指引你还归正道，休得堕落。(张生做拜科，云)小生肉眼．不知上仙指引，望乞恕罪。(仙姑云)我且问你：那听琴女子，是东海龙王第三之女，小字琼莲，他在龙宫海藏，你怎么得见他？(张生云)若论那龙宫之女，与小生颇有缘分。(仙姑云)那里见的有缘分？(张生云)既没缘分，他怎肯约我在八月十五夜，到他家里。招我做女婿；又与我这鲛绡帕儿做信物哩？(仙姑云)这鲛绡手帕，果是龙宫之物。眼见的那个女子看的你中意了。只是龙神搥暴，怎生容易将爱女送你为妻？秀才，我如今圆就你这事，与你三件法物。降伏着他，不怕不送出女儿嫁你，(张生做跪社，云)愿见上仙法宝。(仙姑取砌末科，云)与你银锅一只，金钱一文，铁杓一把。(张生接科，云)法宝便领了，愿上仙指教，怎生样用他才好？(仙姑云)将海水用这杓儿舀在锅儿里。放金钱在水内。煎一分。此海水去十丈；煎二分去二十-丈，若煎干了锅儿，海水见底。那龙神怎么还存坐的住。必然令人来请，招你为婿也。(张生云)多谢上仙指教！但不知此处离海岸远近若何？(仙姑云)向前数十里．便是沙门岛海岸了也。(唱)【黄钟煞尾】这宝呵。出八那瑶台紫府清虚界，碧落苍空天上来。任熬煎，任布划，可从心，可称怀，不求亲，不纳财，做行媒，做娇客，连理枝，并蒂开，凤鸾交，鱼水谐，休将他，觑小哉，信神仙，妙手策。也是那前生福有安排，直着你沸汤般煎干了这大洋海。(下)(张生云)小生有缘，得受上仙法宝。直到沙门岛煎海水去来。(诗云)任他东海滚波涛，取水将来锅内熬。此是神仙真妙法。不愁无分见多娇。(下)第三折(行者上，云)小僧乃石佛寺行者。前日有一秀才，在我这房头借住。因夜间弹琴，被一个精怪迷惑将去了。那家童连忙赶去寻他，俺师父葫芦提也着我去寻。林深山险。那里寻他去？不想撞见一个大虫，张牙舞爪来咬我。小僧连忙将一块石头打将去。不知恁般手正，直一下打入他喉咙里去了。我见那大虫楞楞挣挣倒了。小僧一气走到二百里，拾了一个性命，直走到这里。那里着迷一命休，小僧却是没来由。不如寻秀才一处同迷死，也落的牡丹花下鬼风流。(下)(张生引家僮上，诗云)前生结下好姻缘，觅得鸾胶续断弦。法宝煎熬铛滚沸，争知火里好栽莲。小生张伯腾，早到海岸也。家僮，将火镰、火石引起火来，用三角石头把锅儿放上。(做放锅科，云)你可将这杓儿舀那海水起来。(做取水科，云)锅里水满了也，再放这枚金钱在内。用火烧着，只要火气十分旺相，一时间将此水煎滚起来。(家僮云)这等，你不早说，那小娘子跟随的丫头送我一把蒲扇，不曾拿的采，把甚么扇火？(做衣袖扇火科，云)且喜锅儿里水滚了也。(张生云)水滚了，待我试看海水动静。(做看科，惊云)怪哉！果然海水翻腾沸滚，真有神应也！(家童云)怎生这里水滚，那海水也滚起来？难道这锅儿是应着海的？(长老慌上，云)老僧石佛寺长老是也。正在禅床打坐，则见东海龙王，遣人来说道：有一秀才，不知他将甚般物件，煮的海水滚沸，急得那龙王没处逃躲。央我老僧去劝化他早早去了火罢。元来这秀才不是别人，就是前日借俺寺里读书的潮州张生。想我石佛寺贴近东海，现今龙宫有难，岂可不救？只得亲到沙门岛上，劝化秀才，走一遭去呵。(唱)【正宫】【端正好】一地里受煎熬，遍寰宇空劳攘，兀的不慌杀了海上龙王。我则见水晶宫血气从空撞，闻不得鼻口内干烟炝。【滚绣球】那秀才谁承望，急煎煎做这场，不知他挟着的甚般伎俩，只待要卖弄杀手段高强。莫不是放火光，逼太阳，烧的来焰腾腾滚波翻浪。纵有那雷和雨，也救不得惊惶。则见锦鳞鱼活泼刺波心跳，银脚蟹乱扒沙在岸上藏，但着一点儿，就是一个燎浆。(做到科，云)来到此间，正是沙门岛海岸了。兀那秀才，你在此煮着些甚么哩？(张生云)我煮海也。(正末云)你煮他那海做甚么？(张生云)老师父不知，小生前夜在于寺中操琴，有一女子前来窃听，他说是龙氏三娘，小字琼莲，亲许我中秋会约。不见他来，因此在这里煮海，定要煎他出来。(正末唱)【倘秀才】这秀才不能勾花烛洞房，(带云)好也啰！(唱)却生扭做香水混堂，大海将来升斗量。秀才家能软款，会安详，怎做这般热忽喇的勾当？(张生云)老师父你不要管我，你且到别处化缘去。(正末唱)【滚绣球】俺也不是化道粮，也不是要供养，我则是特来相访。(张生云)我是个穷秀才，相访我有甚么化与你。(正末唱)俺本是出家人，便乞化何妨。(张生云)若得见那小娘子，肯招我做女婿，便有布施。(正末唱)则为那窈窕娘，不招你个俊俏郎，弄出这一番祸从天降。你穷则穷道与他门户辉光，你那里得熬煎铅汞山头火？你那里觅医治相思海上方？此物非常。(张生云)老师父，我老实对你说，若那夜女子不出来呵，我则管煮哩。(正末云)秀才，你听者：东海龙神着老僧来做媒，招你为东床娇客，你意下如何？(张生云)老师父你不要耍我，这海中一望是白茫茫的水，小生是个凡人，怎生去的？(家僮云)相公，这个不妨事，你只跟着长老去，若是他不淹死，难道独独淹死了你？(正末唱)【脱布衫】俺实丕丕要问行藏，你慢腾腾好去商量。将这水指一指翻为土壤，分一分步行坦荡。【小梁州】直着你如履平原草径荒，(张生云)到那海底去，莫不昏暗么？(正末唱)却正是日出扶桑。(张生云)小生终是个凡人，怎敢就到海中去？(正末唱)虽然人海号东洋，休谦让，(带云)去来波！(唱)他则待招选你做东床。(张生云)小生曾闻这仙境有弱水三千丈，可怎生去的？(正末唱)【幺篇】便休提弥漫弱水三千丈，端的是锦模糊水国鱼邦。(张生做望科，云)我看这海有偌般宽阔，无边无岸，想是连着天的，好怕人也！(正末唱)你道是白茫茫，如天祥，越显得他宽洪海量，我劝你早准备帽儿光。(张生云)既如此，待我收起法宝，则要老师父作成我这桩亲事。(家僮云)那小姐身边有一侍女，须配与我，不然，我依旧烧起火来。(正末唱)【笑和尚】去、去、去，向兰阁，到画堂，俺、俺、俺，这言语，无虚诳，(张生云)是真个么？(正末唱)你、你、你，终有个酸寒相。他、他、他，女艳妆，早、早、早，得成双，来、来、来，似鸳鸯并宿在销金帐。(张生云)这等，我就随着老师父去。则要得早早人月团圆，休孤旧约也。(正末唱)【尾声】则为你佳人才子多情况，唬得他椿室萱堂着意忙。你貌又轩昂才又良，他玉有温柔花有香。意相投，姻缘可配当；心厮爱，夫妻谁比方。似他这百媚韦娘，共你个风流张敞，(带云)去来波！(唱)须将俺撮合山的媒人重重赏。(同张生下)(家僮云)你看我家东人，兴匆匆的跟着长老入海去了，留我独自一个在这海岸上，看守甚么法宝。若是他当真做了新郎，料必要满了月方才出来。我看那小行者尽也有些风韵，老和尚又不在；不如我收拾了这几件东西，一径回到寺里，寻那小行者打閛閛去也。(下)第四折(外扮龙王引水卒上，诗云)一轮红日出扶桑，照曜中天路杳茫。虽然弱水三千里，只要无私自可航。吾神乃东海龙王是也。有小女琼莲，曾于夜间到石佛寺游玩，见一秀才抚琴，其曲有凤求凰之音，他两个暗面关情，遂许中秋赴会。某家说道，他是凡人，怎生到的俺这水府？不想秀才遇着上仙，授他三件法宝，被他烧的海水滚沸，使某不堪其热，只得央石佛寺法云禅师为媒，招请为婿。早间已将花红酒礼，款待那做媒的去了，如今设下庆喜的筵席。兀那水卒，请出秀才和女孩儿来者！(正旦同张生上，正旦云)秀才，前厅上拜俺父母去。(张生云)是。(正旦云)秀才，我和你那夜相别，谁想有今日也！(唱)【双调】【新水令】则为这波涛相间的故人疏，我则怕黑漫漫各寻别路。受了些活地狱，下了些死工夫。海角天隅，须有日再完聚。(张生云)这龙宫里面，都是些甚么人物？(正旦唱)【驻马听】摆列着水里兵卒，都是些鼋将军、鼍先锋、鳖大夫。看了这海中使数，无过是赤须虾、银脚蟹、锦鳞鱼。绣帘十二列珍珠，家财千万堆金正。(张生云)是好富贵也！(正旦唱)你自暗付，则俺这水晶宫是一搭儿奢华处。(做行礼拜科，龙王云)你二人在那里相会来？(正旦唱)【滴滴金】趁着那绿水清波，良辰美景，轻云薄雾，霜气浸冰壶。可则是玉露泠泠。金风淅淅，中秋节序，正值着冷清清，人静更初。(龙王云)你与这秀才素非相识，况在夜静更初，怎么就许他婚姻之约？你试说我听。(正旦唱)【折桂令】俺去他那月明中信步阶除，听三弄瑶琴音韵非俗。恰便似云外鸣鹤，天边语雁，枝上啼乌。他待觅莺俦燕侣，我正愁凤只鸾孤，因此上，要识贤愚，别辨亲疏。端的个和意同心，早遂了似水如鱼。(龙王云)秀才，谁与你这法宝来？(张生云)量小生是个穷儒，焉有此法宝。偶因追赶令爱，到海岸上遇着一位仙姑，把与我来。(龙王云)秀才，则被你险些儿热杀我也！我想这事，都是我女孩儿惹出来的。(正旦唱)【雁儿落】不想这火中生比目鱼，石内长荆山玉。天边有比翼鸟，地上出连枝树。(张生云)若非上仙法宝，怎生得有团圆之日？(正旦唱)【得胜令】你待将铅汞燎干枯，早难道水火不同炉。将大海扬尘度，把东洋烈焰煮。神术煅化的为夫妇，儿子熬煎杀俺眷属。(东华仙上，云)龙神，听俺分付！(龙王同张生、正旦跪科，东华仙云)龙神，那张生非是你女婿，那琼莲也非是你女儿。他二人前世乃瑶池上金童玉女，则为他一念思凡，谪罚下界。如今偿还夙契，便着他早离水府，重返瑶池，共证前因，同归仙位去也。(众拜谢科)(正旦唱)【沽美酒】待着俺辞龙宫，离水府，上碧落，赴云衢，我和你同会西池见圣母。秀才也，抵多少跳龙门应举，攀仙桂步蟾蜍。(东华云)你二人若非吾来指引，岂得到瑶池仙境也？(正旦唱)【太平令】广成子长生诗句，东华仙看定婚书。引仙女仙童齐赴，献仙酒仙桃相助。愿普天下旷夫怨女，便休教间阻。至诚的，一个个皆如所欲。(东华云)你本是玉女金童，投凡世淹留数载。石佛寺夜月弹琴，求凤凰留情殢色。许佳期无处追寻，走海上失精落彩。遇仙姑法宝通灵，端的有神机妙策。配金丹铅汞相投，运水火张生煮海。则今朝返本朝元，散一天异香杳霭。(正旦同张生稽首科)(正旦唱)【收尾】则今日双双携手登仙去，也不枉鲛绡帕留为信物。闲看他蟠桃灼灼树头红，撇罢了尘世茫茫海中苦。题目石佛寺龙女听琴正名沙门岛张生煮海","dynasty":"元代","title":"杂剧·沙门岛张生煮海"}
{"author":"李好古","content":"东园映叶梅如豆。西园扑地花铺绣。春水晓来深。日华娇漾金。带烟穿径竹。步入飞虹曲。何处早莺啼。曲桥西复西。","dynasty":"宋代","title":"菩萨蛮"}
{"author":"李好古","content":"历历江南树，半在水云间。不须回首，且来著眼向淮山。过尽金山晕碧，望断焦山空翠，杨柳绕江边。此意无人会，独自久凭阑。夜吹箫，朝问法，记坡仙。只今何许，当时三峡倒词源。水调翻成新唱，高压风流前辈，使我百忧宽。有酒更如海，容我醉时眠。","dynasty":"宋代","title":"水调歌头（和金焦）"}
{"author":"李好古","content":"西风横荡，渐霜余黄落，空山乔木。照水依然冰雪在，耿耿梅花幽独。抖擞征尘，扶携短策，步绕沧浪曲。怅然心事，浮生翻覆陵谷。试向商乐亭前，冷风台上，把酒招黄鹄。四十男儿当富贵，谁念漂零南北。百亩春耕，三间云卧，此计何时卜。功名休问，卖书归买黄犊。","dynasty":"宋代","title":"酹江月"}
{"author":"李好古","content":"平生英气，叹年来、都付山林泉石。不作云霄轩冕梦，只拟纶竿蓑笠。见说湖阴，飞飞鸥鹭，半是君曾识。梅花时节，试来相与寻觅。休谩汨没尘埃，浮生能几，镜里催华发。趁取尊前强健在，莫负花前倾碧。自遣长须，亲题短句，去约萧闲客。休教惆怅，梅花飞尽寒食。","dynasty":"宋代","title":"酹江月"}
{"author":"李好古","content":"人物风流远。忆当年、江东跌宕，知音南阮。惯倚胡床闲寄傲，妥腹难凭琴桉。妙制拥、银蟾光满。千古不传谁好事，忽茂陵、金碗人间见。轻擘动，思无限。长安钗鬓春横乱。仿规模、红绦带拨，媚深情浅。安识高山流水趣，儿女空传恩怨。使得似、支郎萧散。听到三闾沈绝处，惨悲风、摇落寒江岸。不肠断，也肠断。","dynasty":"宋代","title":"贺新郎（僧如梵摘阮）"}
{"author":"李好古","content":"清淮北去。千里扬州路。过却瓜州杨柳树。烟水重重无数。柁楼才转前湾。云山万点江南。点点尽堪肠断，行人休望长安。","dynasty":"宋代","title":"清平乐"}
{"author":"李好古","content":"东风一夜都吹损。昼长春＿佳人困。满地委香钿。人情谁肯怜。诗人犹爱惜。故故频收拾。云彩缕丝丝。娇娆忆旧时。","dynasty":"宋代","title":"菩萨蛮（垂丝海棠零落）"}
{"author":"李好古","content":"纳红销翠春风里。精神一撮金莲底。不是睡杨妃。绿珠娇小儿。一般娇绝处。半带疏疏雨。不解吐繁香。却教人断肠。","dynasty":"宋代","title":"菩萨蛮"}
{"author":"李好古","content":"从来难剪是离愁。这些愁。几时休。才趁风樯，千里到扬州。见说苍茫云海外，天杳杳，水悠悠。男儿三十敝貂裘。强追游。梦魂羞。可解筹边，谈笑觅封侯。休傍塞垣酾酒去，伤望眼，怕层楼。","dynasty":"宋代","title":"江城子其一"}
{"author":"李好古","content":"平沙浅草接天长。路茫茫。几兴亡。昨夜波声，洗岸骨如霜。千古英雄成底事，徒感慨，谩悲凉。少年有意伏中行。馘名王。扫沙场。击楫中流，曾记泪沾裳。欲上治安双阙远，空怅望，过维扬。","dynasty":"宋代","title":"江城子其二"}
{"author":"李好古","content":"西风横荡，渐霜馀黄落，空山乔木。照水依然冰雪在，耿耿梅花幽独。抖擞征尘，扶携短策，步绕沧浪曲。怅然心事，浮生翻覆陵谷。试向商乐亭前，冷风台上，把酒招黄鹄。四十男儿当富贵，谁念漂零南北。百亩春耕，三间云卧，此计何时卜。功名休问，卖书归买黄犊。","dynasty":"宋代","title":"酹江月/念奴娇其一"}
{"author":"李好古","content":"东风一夜都吹损。昼长春殢佳人困。满地委香钿。人情谁肯怜。诗人犹爱惜。故故频收拾。云彩缕丝丝。娇娆忆旧时。","dynasty":"宋代","title":"菩萨蛮其二垂丝海棠零落"}
{"author":"李好古","content":"壮东南、飞观切云高，峻堞缭波长。望蔽空楼橹，重关警柝，跨水飞梁。百万貔貅夜筑，形胜隐金汤。坐落诸蕃胆，扁榜安江。游子凭阑凄断，百年故国，飞鸟斜阳。恨当时肉食，一掷赌封疆。骨冷英雄何在，望荒烟、残戍触悲凉。无言处，西楼画角，风转牙樯。","dynasty":"宋代","title":"八声甘州（扬州）"}
{"author":"陈一松","content":"飞旆楚南下，别筵河上秋。独怜仙令去，君是故人流。门种五株柳，阴垂百里庥。眷予故相忆，何以慰离忧。","dynasty":"明代","title":"送吴之溪令宜章"}
{"author":"陈一松","content":"星轺临岳度，云磴倚穹跻。双旆凌空出，千山人望低。折梅惊岁换，烧竹讶春迟。瑞色摇书剑，琼华照眼齐。","dynasty":"明代","title":"春日衡阳道中次陈雨泉使君韵"}
{"author":"陈一松","content":"节序三春半，风尘一客来。雨藏巴国树，云暗岳城台。雪浪翻犹没，林花湿更开。商霖如可作，还拟遍穷垓。","dynasty":"明代","title":"岳阳晓发大雨次韵寄雨泉使君时二月十五也"}
{"author":"陈一松","content":"揽策逢朝雨，登舻欲夕曛。远天浮楚水，白日散江云。渔火岸将暝，莺花春正分。有怀成独坐，愁绝棹歌闻。","dynasty":"明代","title":"同日舟中怀雨泉使君次韵"}
{"author":"陈一松","content":"楚国晚山霁，巴江春水生。雨馀烟浪阔，天远暮云平。若济惭非楫，临风想濯缨。未能投组去，泉石负幽盟。","dynasty":"明代","title":"舟中有作"}
{"author":"陈一松","content":"贤王有佳趣，词客独相过。园胜春披画，林芳鸟竞歌。馀尊沾后渥，名朵赏来多。不尽清狂兴，其如候骑何。","dynasty":"明代","title":"春日谒少鹄殿下燕饮复惠花醴侑以诗篇依韵奉谢"}
{"author":"陈一松","content":"去国已多恨，况乃宗将颓。大夫成自放，渔父谩相猜。白雨沉沙没，清风激浪回。独怜馀诛草，空作楚骚裁。","dynasty":"明代","title":"午日谒屈贾二先生祠有感而赋岁嘉靖甲寅也其一"}
{"author":"陈一松","content":"三闾不可作，千古有馀悲。精灵向何处，宗国竟去之。颓风仍逝水，落日自荒祠。不尽临湘意，含凄赋采蓠。","dynasty":"明代","title":"午日谒屈贾二先生祠有感而赋岁嘉靖甲寅也其二"}
{"author":"陈一松","content":"汉文称右士，太傅却遐迁。岂谓才蒙忌，终于志转怜。蜚鸿魂自怆，神鬼席空前。惟有治安策，犹能千载传。","dynasty":"明代","title":"午日谒屈贾二先生祠有感而赋岁嘉靖甲寅也其一"}
{"author":"陈一松","content":"披策叩宸扉，瑰才近代稀。胡为湘水赋，空使壮心违。论惜过秦是，人怜事汉非。观风访遗庙，怀古不胜欷。","dynasty":"明代","title":"午日谒屈贾二先生祠有感而赋岁嘉靖甲寅也其二"}
{"author":"陈一松","content":"瑶华纷可折，持向古人看。布地怜三白，赏心同一丹。预知农望惬，能使客怀宽。莫对伤摇荡，庭中有岁寒。","dynasty":"明代","title":"腊雪健斋方伯诗邀傅方伯邸中共赏倚韵奉答"}
{"author":"陈一松","content":"祖席停征盖，瑶琴伴使车。陇梅差可折，津柳若为舒。白雪歌来风，青春客佩鱼。不堪频送别，况乃岁将除。","dynasty":"明代","title":"送曾确庵大参之浙中其一"}
{"author":"陈一松","content":"幸托蒹葭好，因攀玉树姿。忽从分手处，转觉渺心期。越国人占岁，楚乡客问歧。独怜汉川上，一鹢下江湄。","dynasty":"明代","title":"送曾确庵大参之浙中其二"}
{"author":"陈一松","content":"执鞭从委吏，徇禄岂辞卑。行道固如此，代耕良在兹。岭郡蛮烟合，都亭别思滋。驰驱看轫发，珍重慰吾私。","dynasty":"明代","title":"送蔡青山舅任丰泰仓"}
{"author":"陈一松","content":"展告辞枫阙，仓茫问粤津。几年为客梦，万里获归人。冰合堪濡滞，时平足隐沦。无能生羽翰，利涉待江春。","dynasty":"明代","title":"通州旅怀其一"}
{"author":"陈一松","content":"几载客京华，千山归路赊。误将忠作孝，敢以宦为家。坏土变陵谷，关河阻汉槎。不须叹留滞，回首是天涯。","dynasty":"明代","title":"通州旅怀其二"}
{"author":"陈一松","content":"逆旅逢佳节，征帆未可前。雪华添旧鬓，岁历检新编。冻浦澌仍结，春云霭欲连。主恩同恋马，清梦尚依然。","dynasty":"明代","title":"元日读王摩诘逆旅佳节之句感而续之其一"}
{"author":"陈一松","content":"逆旅逢佳节，征帆未可前。帝郊回淑气，客鬓入新年。野色千林幸，乡心万里悬。东风如可借，为上泛湖船。","dynasty":"明代","title":"元日读王摩诘逆旅佳节之句感而续之其二"}
{"author":"陈一松","content":"天风乍起吹山雪，人日那堪匝地阴。自托身为苍水使，何辞车度翠微深。乾坤客路三湘鬓，日月鸿霄万里心。东望白云生岭外，乡愁春思总难禁。","dynasty":"明代","title":"人日自衡还潭道中次雨泉使君韵其一"}
{"author":"陈一松","content":"七日春来半风雨，况逢飞雪转多阴。瑶华堪折美人远，仙盖欲临湘水深。十载风尘愁作客，百年交谊幸同心。索梅本谓能供笑，对尔寒花更不禁。","dynasty":"明代","title":"人日自衡还潭道中次雨泉使君韵其二"}
{"author":"陈一松","content":"湘江如练带平原，长沙自古称雄藩。封疆万里秦郡国，阡陌一望汉王孙。衡岳南来负形胜，洞庭北走开户门。感慨有怀洛阳少，治安策在何销魂。","dynasty":"明代","title":"次馆壁韵"}
{"author":"陈一松","content":"郡国祥云拂曙开，三千百战亦雄哉。风尘正想飞霜剑，海国应怜献赋才。长日莺花随彩笔，中天象纬落蓬莱。人文自昔看今胜，尽道曾经藻鉴来。","dynasty":"明代","title":"和宾岩太守夏日试士"}
{"author":"陈一松","content":"十万旌旗海上开，南征谁似武侯才。一时氛祲敛空尽，满野欢声动地来。天极扶桑看今出，雨馀穷谷自春回。临觞雅有升平咏，丽藻惊昭云汉回。","dynasty":"明代","title":"和吴军门镇海楼觞乡大大之什"}
{"author":"陈一松","content":"齐云殿阁俨仙居，别有层楼俯万闾。桐叶自承茎露渥，葵花元向日光舒。牙签玉检清相映，宫月檐星步独虚。海内簪缨尽倾盖，乾坤何必访樵渔。","dynasty":"明代","title":"和武冈殿下新楼落成之什其一"}
{"author":"陈一松","content":"翼轸天临帝子居，宫楼帘捲楚人闾。自怜刘向书能著，共识东平乐更舒。玉树醉攀仙盖集，朱弦独抱夜堂虚。岂谓河山生远思，画图时展问耕渔。","dynasty":"明代","title":"和武冈殿下新楼落成之什其二"}
{"author":"陈一松","content":"休沐炎蒸思不禁，江楼向夕足幽寻。露华向靳金茎下，熇气偏从白屋侵。思凿井冰沾道暍，谩挥毫雪傍栏吟。月明川上观流水，爱尔澄然物外心。","dynasty":"明代","title":"夏日苦热和林梅墩使君纳凉涌月亭其一"}
{"author":"陈一松","content":"如焚暑气未曾收，我欲避之江上楼。今古人怜黄鹤去，乾坤身似白云浮。鸟飞欲堕炎波里，鱼跃频惊火树头。拟倒银河涤寰宇，祇悲渔父失沧洲。","dynasty":"明代","title":"夏日苦热和林梅墩使君纳凉涌月亭其二"}
{"author":"陈一松","content":"楚天秋色满山门，待月相邀野寺尊。梵阁云移宾坐爽，凤箫声逐鸟歌繁。金波忽向杯中堕，雪调还从醉后论。万里清光看不尽，瑶华犹傍紫微轩。","dynasty":"明代","title":"中秋宴集洪山寺林梅墩大参以告不果作诗见示依韵奉答"}
{"author":"陈一松","content":"几从芸阁事囊萤，今日瀛洲喜共登。奎聚早闻传太史，龙飞况复际中兴。愿将钟鼎酬三策，莫以筌蹄试六经。琼宴醉妇人快睹，迂庸深愧百年曾。","dynasty":"明代","title":"迎新进土志感其一"}
{"author":"陈一松","content":"献赋明光俱妙选，茫茫道岸几先登。三千正遘夔龙会，五百能无礼乐兴。共羡宫花簪绿鬓，谁怜笥草续玄经。珍重恩荣何以报，科名应不愧王曾。","dynasty":"明代","title":"迎新进土志感其二"}
{"author":"陈一松","content":"翩翩曾睹凤联飞，衔命初怜下禁闱。郡邑王图全盛在，江南民力半嗟非。泽中歌雁声应藉，天上班鹓愿岂违。揽策都门何所赠，莫将钟鼎付轻肥。","dynasty":"明代","title":"送镇江推宫黄复斋六安守吴肖渠清江令郭希宇三君之任"}
{"author":"陈一松","content":"虚糜忽奏虞廷考，殿最从将汉法持。岂谓恩叨延世泽，翻惭尘忝负明时。过庭祇望书能读，报国那知孝可移。我已偏舟归海上，逢人休说有垂丝。","dynasty":"明代","title":"秩满荫子酬素原先生"}
{"author":"陈一松","content":"独怜题柱际龙飞，新拜分符出凤闱。政暇可堪棠阁卧，质成犹听芮邻非。春入中州花自好，云腾北阙意偏违。欲知稼穑供调燮，且向民间问瘠肥。","dynasty":"明代","title":"送苏阜山守许州用前韵"}
{"author":"陈一松","content":"五十五年初度日，蹉跎双鬓愧浮生。每缘餐素多惭积，忽念劬劳百感并。阳至正逢吾代长，龙飞况直海波平。修龄有梦从天锡，不向金丹问九成。","dynasty":"明代","title":"贱日酬索原先生"}
{"author":"陈一松","content":"十年彩笔意何涯，此日承恩鬓未华。佐政风流唐少府，行春湖上汉仙槎。时艰民瘼堪垂涕，阀阅簪缨岂浪誇。正是枳林栖彩凤，飞腾还向帝王家。","dynasty":"明代","title":"送李屏山丞宝应"}
{"author":"陈一松","content":"千里芳尘骑欲飞，一麾出守别皇闱。看花正爱青春好，剖竹宁论壮志非。草树周南车下偃，风云蓟北客中违。政成他日承宣对，应有民图写瘦肥。","dynasty":"明代","title":"送洪穆庵守信阳用前韵"}
{"author":"陈一松","content":"天临客鬓逢春日，岁逼青阳欲暮辰。云物瑞占周太史，图花巧剪汉宫人。旅怀尚觉沧洲远，淑气能催白发新。休沐满携仙掌露，恩辉犹带上林春。","dynasty":"明代","title":"立春"}
{"author":"陈一松","content":"侧身忽感岁将换，去国那堪冻未消。凤历一年尘里尽，心旌万里梦中摇。趋朝恍若陪鹓侣，入社迟应讶海樵。短鬓有怀空对镜，深惭冥鹤自寥寥。","dynasty":"明代","title":"除夕"}
{"author":"陈一松","content":"江亭晚色静年芳，皛皛行云浮日光。白首相知犹按剑，青春作伴好还乡。高车驷马带倾覆，行酒赋诗殊未央。舟楫渺然自此去，海天愁思正茫茫。","dynasty":"明代","title":"集句自遣"}
{"author":"陈一松","content":"二月那溪柳放梢，迟迟马膝路岩嶅。白莲已罢来时社，乌鹊犹存旧日巢。更有飞幡龙钵在，空留卓锡虎泉泡。濛濛世界山如海，小雨犹酥密似醪。","dynasty":"明代","title":"访阴那山禅寺"}
{"author":"陈一松","content":"西北有织妇，寂寂深闺里。朝朝弄机丝，纷纷不成理。霜月夜孤明，悲风四坐起。谁云无所思，良人在万里。言欲穿寒衣，经纬乱如此。仰盼双飞禽，妾身差可拟。借问从王师，烽火何年已。","dynasty":"明代","title":"拟西北有织妇"}
{"author":"陈一松","content":"饯别出郊亭，系马亭前柳。袅袅向南枝，折赠同心友。白日照飞霜，星轺下北斗。当路无豺狼，澄清志不负。昔登白玉堂，忆君同结绶。晨夕恣欢谈，浪迹今何有。念之动中怀，况兹复分手。离弦促征鞍，殷勤更杯酒。共言别相思，宁辞坐云久。","dynasty":"明代","title":"李氏山亭宴别五侍御馆丈分韵得柳字"}
{"author":"陈一松","content":"于役戒晨征，春入湘西路。方停永丰节，忽返黄茆驭。道有荷薪者，相惊问何故。岂急苍生病，岂勤紫芝晤。使君自有真，劳劳非所悟。语终忽我辞，飘飘若鸿翥。因之念故人，伐木鸟声数。感慨思其言，似知出与处。回首欲叩之，夜雨鸣空树。","dynasty":"明代","title":"永丰道中次雨泉使君韵"}
{"author":"周昙","content":"老能劝学照馀生，似夜随灯到处明。往行前言如不见，暗中无烛若为行。","dynasty":"唐代","title":"春秋战国门。师旷"}
{"author":"周昙","content":"满朝皆醉不容醒，众浊如何拟独清。江上流人真浪死，谁知浸润误深诚。","dynasty":"唐代","title":"春秋战国门。屈原"}
{"author":"周昙","content":"船骥由来是股肱，在虞虞灭在秦兴。裁量何异刀将尺，只系用之能不能。","dynasty":"唐代","title":"春秋战国门。百里奚"}
{"author":"周昙","content":"信听谗言疾不除，忠臣须杀竟何如。会稽既雪夫差死，泉下胡颜见子胥。","dynasty":"唐代","title":"春秋战国门。夫差"}
{"author":"周昙","content":"杯羹忍啜得非忠，巧佞胡为惑主聪。盈箧谤书能寝默，中山不是乐羊功。","dynasty":"唐代","title":"春秋战国门。乐羊"}
{"author":"周昙","content":"美酒浓馨客要沽，门深谁敢强提壶。苟非贤主询贤士，肯信沽人畏子獹.","dynasty":"唐代","title":"春秋战国门。管仲"}
{"author":"周昙","content":"西子能令转嫁吴，会稽知尔啄姑苏。迹高尘外功成处，一叶翩翩在五湖。","dynasty":"唐代","title":"春秋战国门。范蠡"}
{"author":"周昙","content":"理国无难似理兵，兵家法令贵遵行。行刑不避君王宠，一笑随刀八阵成。","dynasty":"唐代","title":"春秋战国门。孙武"}
{"author":"周昙","content":"忠臣祝寿吐嘉词，鲍叔临轩酒一卮。安不忘危臣所愿，愿思危困必无危。","dynasty":"唐代","title":"春秋战国门。鲍叔"}
{"author":"周昙","content":"鬻拳强谏惧威刑，退省怀惭不顾生。双刖忍行留痛恨，惟君适足见忠诚。","dynasty":"唐代","title":"春秋战国门。鬻拳"}
{"author":"周昙","content":"铜马朱眉满四方，总缘居摄乱天常。因君多少布衣士，不是公卿即帝王。","dynasty":"唐代","title":"前汉门。又吟"}
{"author":"周昙","content":"不拔金钗赂汉臣，徒嗟玉艳委胡尘。能知货贿移妍丑，岂独丹青画美人。","dynasty":"唐代","title":"前汉门。毛延寿"}
{"author":"周昙","content":"不纳良谋刘縯言，胡为衔璧向崇宣。伤哉乱帝途穷处，何必当时谮福先。","dynasty":"唐代","title":"前汉门。刘圣公"}
{"author":"周昙","content":"庸中佼佼铁铮铮，百万长驱入帝京。首事纵隳三善在，归仁何虑不全生。","dynasty":"唐代","title":"前汉门。樊崇徐宣"}
{"author":"周昙","content":"剑蜀金汤孰敢争，子阳才业匪雄英。方知在德不在险，危栈何曾阻汉兵。","dynasty":"唐代","title":"前汉门。僭号公孙述"}
{"author":"周昙","content":"成败非儒孰可量，儒生何指指萧王。萧王得众能宽裕，吴汉归来帝业昌。","dynasty":"唐代","title":"后汉门。光武"}
{"author":"周昙","content":"朝臣咸佞孰知非，张佚公忠语独奇。博士一言除太傅，谥为明帝信其宜。","dynasty":"唐代","title":"后汉门。明帝"}
{"author":"周昙","content":"能嫌跋扈斩梁王，宁便荣枯信段张。襄楷忠言谁佞惑，忍教奸祸起萧墙。","dynasty":"唐代","title":"后汉门。桓帝"}
{"author":"周昙","content":"榜悬金价鬻官荣，千万为公五百卿。公瑾孔明穷退者，安知高卧遇雄英。","dynasty":"唐代","title":"后汉门。灵帝"}
{"author":"周昙","content":"乱兵如猬走王师，社稷颠危孰为持。夜逐萤光寻道路，汉家天子步归时。","dynasty":"唐代","title":"后汉门。废帝"}
{"author":"周昙","content":"只为曹侯数贵人，普天黔首尽黄巾。汉灵早听侍中谏，安得献生称不辰。","dynasty":"唐代","title":"后汉门。献帝"}
{"author":"周昙","content":"咸怨刑科有党偏，耕夫无不事戎旃。是时老幼饥号处，一斛黄禾五百千。","dynasty":"唐代","title":"后汉门。再吟"}
{"author":"周昙","content":"子密封侯岂所宜，能高德义必无为。当时若缚还彭氏，率土何忧不自归。","dynasty":"唐代","title":"后汉门。子密"}
{"author":"周昙","content":"鱼悬洁白振清风，禄散亲宾岁自穷。单席寒厅惭使者，葛衣何以至三公。","dynasty":"唐代","title":"后汉门。羊续"}
{"author":"周昙","content":"秦法烦苛霸业隳，一夫攘臂万夫随。王侯无种英雄志，燕雀喧喧安得知。","dynasty":"唐代","title":"秦门。陈涉"}
{"author":"周昙","content":"九垓垂定弃谋臣，一阵无功便杀身。壮士诚知轻性命，不思辜负八千人。","dynasty":"唐代","title":"秦门。项籍"}
{"author":"周昙","content":"智士宁为暗主谟，范公曾不读兵书。平生心力为谁尽，一事无成空背疽。","dynasty":"唐代","title":"秦门。范增"}
{"author":"周昙","content":"爱子从烹报主时，安知强啜不含悲。太公悬命临刀几，忍取杯羹欲为谁。","dynasty":"唐代","title":"前汉门。高祖"}
{"author":"周昙","content":"北伐匈奴事可悲，当时将相是其谁。君臣束手平城里，三十万兵能忍饥。","dynasty":"唐代","title":"前汉门。再吟"}
{"author":"周昙","content":"为主坚能不顾身，赴汤蹈火见忠臣。后来邦国论心义，谁是君王出热人。","dynasty":"唐代","title":"前汉门。周苛纪信"}
{"author":"周昙","content":"共怪酂侯第一功，咸称得地合先封。韩生不是萧君荐，猎犬何人为指踪。","dynasty":"唐代","title":"前汉门。酂侯"}
{"author":"周昙","content":"社肉分平未足奇，须观大用展无私。一朝如得宰天下，必使还如宰社时。","dynasty":"唐代","title":"前汉门。曲逆侯"}
{"author":"周昙","content":"盗贼纵横主恶闻，遂为流矢犯君轩。怪言何不早言者，若使早言还不存。","dynasty":"唐代","title":"秦门。再吟"}
{"author":"周昙","content":"少年为吏虑非循，一骑奔追委使臣。使者不追何所对，车中缘见白头人。","dynasty":"唐代","title":"春秋战国门。田子奇"}
{"author":"周昙","content":"春申随质若王图，为主轻生大丈夫。女子异心安足听，功成何更用阴谟。","dynasty":"唐代","title":"春秋战国门。黄歇"}
{"author":"周昙","content":"连环要解解非难，忽碎瑶阶一旦间。两国相持兵不解，会应俱碎似连环。","dynasty":"唐代","title":"春秋战国门。王后"}
{"author":"周昙","content":"侧影频移未退朝，喜逢贤相日从高。当时不有樊姬问，令尹何由进叔敖。","dynasty":"唐代","title":"春秋战国门。樊姬"}
{"author":"周昙","content":"敌临烹子一何庸，激怒来军速自攻。结怨岂思围不解，愚谋多以杀为雄。","dynasty":"唐代","title":"春秋战国门。中山君"}
{"author":"周昙","content":"简子雄心蓄霸机，贤愚聊欲试诸儿。假言藏宝非真宝，不是生知焉得知。","dynasty":"唐代","title":"春秋战国门。赵简子"}
{"author":"周昙","content":"谔谔能昌唯唯亡，亦由匡正得贤良。一从忠谠无周舍，吾过何人为短长。","dynasty":"唐代","title":"春秋战国门。再吟"}
{"author":"周昙","content":"门人曾不有提弥，连嗾呀呀孰敢支。临难若教无苟免，乱朝争那以獒为。","dynasty":"唐代","title":"春秋战国门。赵宣子"}
{"author":"周昙","content":"去年秦伐我宜阳，今岁天灾旱且荒。对此不思人力困，楼门何可更高张。","dynasty":"唐代","title":"春秋战国门。韩昭侯"}
{"author":"周昙","content":"冒雨如何固出畋，虑乖群约失乾乾。文侯不是贪禽者，示信将为教化先。","dynasty":"唐代","title":"春秋战国门。魏文侯"}
{"author":"周昙","content":"陈乐无欢璧在隅，宰臣怀智有微谟。苟非成子当明哲，谁是仁人可托孤。","dynasty":"唐代","title":"春秋战国门。郤成子"}
{"author":"周昙","content":"丱岁徒闻有壮名，及令为副误荆卿。是时环柱能相副，谁谓燕囚事不成。","dynasty":"唐代","title":"春秋战国门。秦武阳"}
{"author":"周昙","content":"太子无嫌礼乐亏，愿听贫富与安危。贱贫骄物贫终在，富贵骄人贵必隳。","dynasty":"唐代","title":"春秋战国门。田子方"}
{"author":"周昙","content":"穰穰何祷手何赍，一呷村浆与只鸡。以少求多诚可笑，还如轻币欲全齐。","dynasty":"唐代","title":"春秋战国门。淳于髡"}
{"author":"周昙","content":"戏问将何对所耽，滑稽无骨是常谭。昔时王者皆通四，近见君王只好三。","dynasty":"唐代","title":"春秋战国门。再吟"}
{"author":"周昙","content":"童稚逢蛇叹不祥，虑悲来者为埋藏。是知阳报由阴施，天爵昭然契日彰。","dynasty":"唐代","title":"春秋战国门。孙叔敖"}
{"author":"周昙","content":"昔迸烧牛发战机，夜奔惊火走燕师。今来跃马怀骄惰，十万如无一撮时。","dynasty":"唐代","title":"春秋战国门。鲁仲连"}
{"author":"周昙","content":"子怜温润欲归仁，吾贵坚廉是宝身。自有不贪身内宝，玉人徒献外来珍。","dynasty":"唐代","title":"春秋战国门。宋子罕"}
{"author":"周昙","content":"虞虢相依自保安，谋臣吞度不为难。贪怜璧马迷香饵，肯信之奇谕齿寒。","dynasty":"唐代","title":"春秋战国门。宫之奇"}
{"author":"周昙","content":"九牧金熔物像成，辞昏去乱祚休明。兴亡在德不在鼎，楚子何劳问重轻。","dynasty":"唐代","title":"春秋战国门。王孙满"}
{"author":"周昙","content":"夜雨邻娃告屋倾，一宵从寄念悲惊。诚知独处从烧烛，君子行心要自明。","dynasty":"唐代","title":"春秋战国门。颜叔子"}
{"author":"周昙","content":"强兵四合国将危，赖有谋臣为发挥。城内蒿铜诚自有，无谋谁解见玄机。","dynasty":"唐代","title":"春秋战国门。张孟谭"}
{"author":"周昙","content":"按剑临笼震咄呼，鹞甘枭戮伏鸠辜。能怜钝拙诛豪俊，悯弱摧强真丈夫。","dynasty":"唐代","title":"春秋战国门。公子无忌"}
{"author":"周昙","content":"赵解重围魏再昌，信陵贤德日馨芳。昏蒙愚主听谗说，公子云亡国亦亡。","dynasty":"唐代","title":"春秋战国门。再吟"}
{"author":"周昙","content":"屠肆监门一贱微，信陵交结国人非。当时不是二君计，匹马那能解赵围。","dynasty":"唐代","title":"春秋战国门。侯嬴朱亥"}
{"author":"周昙","content":"走敌存亡义有馀，全由雄勇与英谟。但如公子能交结，朱亥侯嬴何代无。","dynasty":"唐代","title":"春秋战国门。再吟"}
{"author":"周昙","content":"狼烟篝火为边尘，烽候那宜悦妇人。厚德未闻闻厚色，不亡家国幸亡身。","dynasty":"唐代","title":"三代门。幽王"}
{"author":"周昙","content":"犬戎西集杀幽王，邦土何由不便亡。宜臼东来年更远，川流难绝信源长。","dynasty":"唐代","title":"三代门。平王"}
{"author":"周昙","content":"吴鲁燕韩岂别宗，曾无外御但相攻。当时周郑谁为相，交质将何服远戎。","dynasty":"唐代","title":"春秋战国门。祭足"}
{"author":"周昙","content":"周室衰微不共匡，干戈终日互争强。诸侯若解尊天子，列国何因次第亡。","dynasty":"唐代","title":"春秋战国门。再吟"}
{"author":"周昙","content":"今古难堤是小人，苟希荣宠任相亲。陈谋不信怀忧惧，反间须防却害身。","dynasty":"唐代","title":"春秋战国门。隐公"}
{"author":"周昙","content":"齐甲强临力有馀，鲁庄为战念区区。鱼丽三鼓微曹刿，肉食安能暇远谟。","dynasty":"唐代","title":"春秋战国门。庄公"}
{"author":"周昙","content":"贤为邻用国忧危，庙算无非委艳奇。两叶翠娥春乍展，一毛须去不难吹。","dynasty":"唐代","title":"春秋战国门。哀公"}
{"author":"周昙","content":"好龙天为降真龙，及见真龙瘁厥躬。接下不勤徒好士，叶公何异鲁哀公。","dynasty":"唐代","title":"春秋战国门。再吟"}
{"author":"周昙","content":"鸿鹄轻腾万里高，何殊朝野得贤豪。能知翼戴穹苍力，不是蒙茸腹背毛。","dynasty":"唐代","title":"春秋战国门。平公"}
{"author":"周昙","content":"灭虢吞虞未息兵，柔秦败楚霸威成。文公徒欲三强服，分晋元来是六卿。","dynasty":"唐代","title":"春秋战国门。文公"}
{"author":"周昙","content":"觉病当宜早问师，病深难疗恨难追。晋侯徒有秦医缓，疾在膏肓救已迟。","dynasty":"唐代","title":"春秋战国门。景公"}
{"author":"周昙","content":"子鱼无隐欲源清，死不忘忠感卫灵。伯玉既亲知德润，残桃休吃悟兰馨。","dynasty":"唐代","title":"春秋战国门。卫灵公"}
{"author":"周昙","content":"谁与陈君嫁祸来，孔宁行父夏姬媒。灵公徒认徵舒面，至死何曾识祸胎。","dynasty":"唐代","title":"春秋战国门。陈灵公"}
{"author":"周昙","content":"楚聘宣尼欲道光，是时陈蔡畏邻强。庸谋但解遮贤路，不解迎贤谋自昌。","dynasty":"唐代","title":"春秋战国门。陈蔡君"}
{"author":"周昙","content":"芹中遇蛭强为吞，不欲缘微有害人。何事免成心腹疾，皇天惟德是相亲。","dynasty":"唐代","title":"春秋战国门。楚惠王"}
{"author":"周昙","content":"不听陈轸信张仪，六里商於果见欺。既舍黔中西换得，又令生去益堪悲。","dynasty":"唐代","title":"春秋战国门。楚怀王"}
{"author":"周昙","content":"不得商於又失齐，楚怀方寸一何迷。明知秦是虎狼国，更忍车轮独向西。","dynasty":"唐代","title":"春秋战国门。再吟"}
{"author":"周昙","content":"韩惠开渠止暴秦，营田万顷饱秦人。何殊般肉供羸兽，兽壮安知不害身。","dynasty":"唐代","title":"春秋战国门。韩惠王"}
{"author":"周昙","content":"秦陷荆王死不还，只缘偏听子兰言。顷襄还信子兰语，忍使江鱼葬屈原。","dynasty":"唐代","title":"春秋战国门。顷襄王"}
{"author":"周昙","content":"猛兽来兵只为文，岂宜凉德拟图尊。君看豹彩蒙麋质，人取无难必不存。","dynasty":"唐代","title":"春秋战国门。武公"}
{"author":"周昙","content":"未知军法忌偏颇，徒解于思腹漫皤。昔日羊斟曾不预，今朝为政事如何。","dynasty":"唐代","title":"春秋战国门。华元"}
{"author":"周昙","content":"诸孟憎吾似犬狞，贤臧哭孟倍伤情。季孙爱我如甘疾，疾足亡身药故宁。","dynasty":"唐代","title":"春秋战国门。臧孙"}
{"author":"周昙","content":"吴起南奔魏国荒，必听公叔失贤良。无谋纵欲离安邑，可免河沟徙大梁。","dynasty":"唐代","title":"春秋战国门。公叔"}
{"author":"周昙","content":"庄辛正谏谓妖词，兵及鄢陵始悔思。见兔必能知顾犬，亡羊补栈未为迟。","dynasty":"唐代","title":"春秋战国门。庄辛"}
{"author":"周昙","content":"曾嫌胜己害贤人，钻火明知速自焚。断足尔能行不足，逢君谁肯不酬君。","dynasty":"唐代","title":"春秋战国门。孙膑"}
{"author":"周昙","content":"失水枯鳞得再生，翳桑无地谢深情。朱轮未染酬恩血，公子何由见赤诚。","dynasty":"唐代","title":"春秋战国门。灵辄"}
{"author":"周昙","content":"秦袭邯郸岁月深，何人沾赠郭开金。廉颇还国李牧在，安得赵王为尔擒。","dynasty":"唐代","title":"春秋战国门。郭开"}
{"author":"周昙","content":"进善惩奸立帝功，功成揖让益温恭。满朝卿士多元凯，为黜兜苗与四凶。","dynasty":"唐代","title":"唐虞门。虞舜"}
{"author":"周昙","content":"苍梧一望隔重云，帝子悲寻不记春。何事泪痕偏在竹，贞姿应念节高人。","dynasty":"唐代","title":"唐虞门。舜妃"}
{"author":"周昙","content":"潇湘何代泣幽魂，骨化重泉志尚存。若道地中休下泪，不应新竹有啼痕。","dynasty":"唐代","title":"唐虞门。再吟"}
{"author":"周昙","content":"尧违天孽赖询谟，顿免洪波浸碧虚。海内生灵微伯禹，尽应随浪化为鱼。","dynasty":"唐代","title":"三代门。夏禹"}
{"author":"周昙","content":"万古龙门一旦开，无成甘死作黄能。司空定有匡尧术，九载之前何处来。","dynasty":"唐代","title":"三代门。再吟"}
{"author":"周昙","content":"师保何人为琢磨，安知父祖苦辛多。酒酣禽色方为乐，讵肯闲听五子歌。","dynasty":"唐代","title":"三代门。太康"}
{"author":"周昙","content":"人惟邦本本由农，旷古谁高后稷功。百谷且繁三曜在，牲牢郊祀信无穷。","dynasty":"唐代","title":"三代门。后稷"}
{"author":"周昙","content":"昭然明德报天休，礿祭惟馨胜杀牛。二老五侯何所诈，不归商受尽归周。","dynasty":"唐代","title":"三代门。文王"}
{"author":"周昙","content":"文王寝膳武王随，内竖言安色始怡。七载岂堪囚羑里，一夫为报亦何疑。","dynasty":"唐代","title":"三代门。武王"}
{"author":"周昙","content":"昌猎关西纣猎东，纣怜崇虎弃非熊。危邦自谓多麟凤，肯把王纲取钓翁。","dynasty":"唐代","title":"三代门。太公"}
{"author":"周昙","content":"东邻不事事西邻，御物卑和物自亲。天下言知天下者，兆人无主属贤人。","dynasty":"唐代","title":"三代门。再吟"}
{"author":"周昙","content":"千妖万态逞妍姿，破国亡家更是谁。匡政必能除苟媚，去邪当断勿狐疑。","dynasty":"唐代","title":"三代门。又吟"}
{"author":"周昙","content":"陵柏无心竹变秋，不能同戚拟同休。岁寒焉在空垂涕，覆水如何欲再收。","dynasty":"唐代","title":"三代门。子牙妻"}
{"author":"周昙","content":"文武传芳百代基，几多贤哲守成规。仍闻吐握延儒素，犹恐民疵未尽知。","dynasty":"唐代","title":"三代门。周公"}
{"author":"周昙","content":"让国由衷义亦乖，不知天命匹夫才。将除暴虐诚能阻，何异崎岖助纣来。","dynasty":"唐代","title":"三代门。夷齐"}
{"author":"周昙","content":"伊商胡越尚同图，管蔡如何有异谟。不念祖宗危社稷，强于仁圣遣行诛。","dynasty":"唐代","title":"三代门。管蔡"}
{"author":"周昙","content":"厨抛败肉士怀饥，仓烂馀粮客未炊。临难欲行求死士，将何恩信致扶危。","dynasty":"唐代","title":"春秋战国门。田饶"}
{"author":"周昙","content":"反刃相酬是匹夫，安知突骑驾群胡。有心为报怀权略，可在於期与地图。","dynasty":"唐代","title":"春秋战国门。荆轲"}
{"author":"周昙","content":"几尺如霜利不群，恩仇未报反亡身。诚哉利器全由用，可惜吹毛不得人。","dynasty":"唐代","title":"春秋战国门。再吟"}
{"author":"周昙","content":"宝贵亲仁与善邻，邻兵何要互相臻。螳螂定是遭黄雀，黄雀须防挟弹人。","dynasty":"唐代","title":"春秋战国门。少孺"}
{"author":"周昙","content":"百步穿杨箭不移，养由堪教听弘规。身隆业著未知退，勿遣功名一旦隳。","dynasty":"唐代","title":"春秋战国门。苏厉"}
{"author":"周昙","content":"历代兴亡亿万心，圣人观古贵知今。古今成败无多事，月殿花台幸一吟。","dynasty":"唐代","title":"吟叙"}
{"author":"周昙","content":"考摭妍媸用破心，剪裁千古献当今。闲吟不是闲吟事，事有闲思闲要吟。","dynasty":"唐代","title":"闲吟"}
{"author":"周昙","content":"割地求和国必危，安知坚守绝来思。年年来伐年年割，割尽邯郸何所之。","dynasty":"唐代","title":"春秋战国门。虞卿"}
{"author":"周昙","content":"丹青徒有逞喧哗，有足由来不是蛇。杀将破军为柱国，君今官极更何加。","dynasty":"唐代","title":"春秋战国门。陈轸"}
{"author":"周昙","content":"祅氛不起瑞烟轻，端拱垂衣日月明。传事四方无外役，茅茨深处土阶平。","dynasty":"唐代","title":"唐虞门。唐尧"}
{"author":"周昙","content":"成王有过伯禽笞，圣惠能新日自奇。王道既成何所感，越裳呈瑞凤来仪。","dynasty":"唐代","title":"三代门。成王"}
{"author":"周昙","content":"三往何劳万乘君，五来方见一微臣。微臣傲爵能轻主，霸主如何敢傲人。","dynasty":"唐代","title":"春秋战国门。齐桓公"}
{"author":"周昙","content":"曲突徙薪不谓贤，焦头烂额飨盘筵。时人多是轻先见，不独田家国亦然。","dynasty":"唐代","title":"春秋战国门。再吟"}
{"author":"周昙","content":"鹿马何难辨是非，宁劳卜筮问安危。权臣为乱多如此，亡国时君不自知。","dynasty":"唐代","title":"秦门。胡亥"}
{"author":"周昙","content":"赵高胡亥速天诛，率土兴兵怨毒痡.丰沛见机群小吏，功成儿戏亦何殊。","dynasty":"唐代","title":"秦门。赵高"}
{"author":"周昙","content":"黥布称兵孰敢当，薛公三计为斟量。上中良策知非用，南取长沙是死乡。","dynasty":"唐代","title":"前汉门。薛公"}
{"author":"周昙","content":"为国推贤匪惠私，十金为报遽相危。无言暗室何人见，咫尺斯须已四知。","dynasty":"唐代","title":"后汉门。杨震"}
{"author":"周昙","content":"一家区宇忽三分，龌龊车书曷足论。定有伊姜为佐辅，忍教鸿雁各乾坤。","dynasty":"唐代","title":"三国门。再吟"}
{"author":"周昙","content":"门客家臣义莫俦，漆身吞炭不能休。中行智伯思何异，国士终期国士酬。","dynasty":"唐代","title":"春秋战国门。豫让"}
{"author":"周昙","content":"不识囊中颖脱锥，功成方信有英奇。平原门下三千客，得力何曾是素知。","dynasty":"唐代","title":"春秋战国门。毛遂"}
{"author":"周昙","content":"定获英奇不在多，然须设网遍山河。禽虽一目罗中得，岂可空张一目罗。","dynasty":"唐代","title":"春秋战国门。再吟"}
{"author":"周昙","content":"下客常才不足珍，谁为狗盗脱强秦。秦关若待鸡鸣出，笑杀临淄土偶人。","dynasty":"唐代","title":"春秋战国门。田文"}
{"author":"周昙","content":"门下三千各自矜，频弹剑客独无能。田文不厌无能客，三窟全身果有凭。","dynasty":"唐代","title":"春秋战国门。再吟"}
{"author":"周昙","content":"兔窟穿成主再兴，辈流狐伏敢骄矜。冯讙不是无能者，要试君心欲展能。","dynasty":"唐代","title":"春秋战国门。冯讙"}
{"author":"周昙","content":"在家能子必能臣，齐将功成以孝闻。改葬义无欺死父，临戎安肯背生君。","dynasty":"唐代","title":"春秋战国门。章子"}
{"author":"周昙","content":"磷磷谁为惑温温，至宝凡姿甚易分。自是时人多贵耳，目无明鉴使俱焚。","dynasty":"唐代","title":"春秋战国门。卞和"}
{"author":"周昙","content":"吹毛霜刃过千金，生许徐君死挂林。宝剑徒称无价宝，行心更贵不欺心。","dynasty":"唐代","title":"春秋战国门。季札"}
{"author":"周昙","content":"正人徒以刃相危，贪利忘忠死不为。麋鹿命悬当有处，驱车何必用奔驰。","dynasty":"唐代","title":"春秋战国门。晏婴"}
{"author":"周昙","content":"重禄存家不敢言，小臣忧祸亦如然。明开谏诤能无罪，只此宜为理国先。","dynasty":"唐代","title":"春秋战国门。叔向"}
{"author":"周昙","content":"子鱼无隐欲源清，死不忘忠感卫灵。伯玉既亲知德润，残桃休吃悟兰馨。","dynasty":"唐代","title":"春秋战国门。卫灵公"}
{"author":"周昙","content":"门客家臣义莫俦，漆身吞炭不能休。中行智伯思何异，国士终期国士酬。","dynasty":"唐代","title":"春秋战国门。豫让"}
{"author":"周昙","content":"爱子从烹报主时，安知强啜不含悲。太公悬命临刀几，忍取杯羹欲为谁。","dynasty":"唐代","title":"前汉门。高祖"}
{"author":"周昙","content":"虞虢相依自保安，谋臣吞度不为难。贪怜璧马迷香饵，肯信之奇谕齿寒。","dynasty":"唐代","title":"春秋战国门。宫之奇"}
{"author":"周昙","content":"定获英奇不在多，然须设网遍山河。禽虽一目罗中得，岂可空张一目罗。","dynasty":"唐代","title":"春秋战国门。再吟"}
{"author":"周昙","content":"宣帝骄奢恣所为，后宫升降略无时。乘危自有妻公在，安许鸾凰是尉迟。","dynasty":"唐代","title":"六朝门。宣帝"}
{"author":"周昙","content":"去年秦伐我宜阳，今岁天灾旱且荒。对此不思人力困，楼门何可更高张。","dynasty":"唐代","title":"春秋战国门。韩昭侯"}
{"author":"周昙","content":"君恶奢华意不欢，一言从俭亦何难。但能和乐同琴瑟，未必恩情在绮纨。","dynasty":"唐代","title":"后汉门。鲍宣妻"}
{"author":"周昙","content":"盗贼纵横主恶闻，遂为流矢犯君轩。怪言何不早言者，若使早言还不存。","dynasty":"唐代","title":"秦门。再吟"}
{"author":"周昙","content":"忠臣祝寿吐嘉词，鲍叔临轩酒一卮。安不忘危臣所愿，愿思危困必无危。","dynasty":"唐代","title":"春秋战国门。鲍叔"}
{"author":"周昙","content":"进善惩奸立帝功，功成揖让益温恭。满朝卿士多元凯，为黜兜苗与四凶。","dynasty":"唐代","title":"唐虞门。虞舜"}
{"author":"周昙","content":"春申随质若王图，为主轻生大丈夫。女子异心安足听，功成何更用阴谟。","dynasty":"唐代","title":"春秋战国门。黄歇"}
{"author":"周昙","content":"栋梁徒自保坚贞，毁穴难防雀鼠争。不是主人知诈伪，如何柱石免欹倾。","dynasty":"唐代","title":"前汉门。博陆侯"}
{"author":"周昙","content":"屠肆监门一贱微，信陵交结国人非。当时不是二君计，匹马那能解赵围。","dynasty":"唐代","title":"春秋战国门。侯嬴朱亥"}
{"author":"周昙","content":"成败非儒孰可量，儒生何指指萧王。萧王得众能宽裕，吴汉归来帝业昌。","dynasty":"唐代","title":"后汉门。光武"}
{"author":"周昙","content":"不拔金钗赂汉臣，徒嗟玉艳委胡尘。能知货贿移妍丑，岂独丹青画美人。","dynasty":"唐代","title":"前汉门。毛延寿"}
{"author":"周昙","content":"君恶奢华意不欢，一言从俭亦何难。但能和乐同琴瑟，未必恩情在绮纨。","dynasty":"唐代","title":"后汉门。鲍宣妻"}
{"author":"周昙","content":"拒谏劳兵作祸基，穷奢极武向戎夷。兆人疲弊不堪命，天下嗷嗷新主资。","dynasty":"唐代","title":"隋门。炀帝"}
{"author":"周昙","content":"去年秦伐我宜阳，今岁天灾旱且荒。对此不思人力困，楼门何可更高张。","dynasty":"唐代","title":"春秋战国门。韩昭侯"}
{"author":"周昙","content":"轻财重义见英奇，圣主贤臣是所依。公瑾窘饥求子敬，一言才起数船归。","dynasty":"唐代","title":"三国门。鲁肃"}
{"author":"周昙","content":"韩魏荆扬日岂堪，胡风看欲过江南。中原一片生灵血，谁秉王纲色不惭。","dynasty":"唐代","title":"晋门。王茂弘"}
{"author":"周昙","content":"贾后甘为废戮人，齐王还杀赵王伦。一从天下无真主，瓜割中原四百春。","dynasty":"唐代","title":"晋门。贾后"}
{"author":"周昙","content":"定策谁扶捕鼠儿，不忧萧衍畏潘妃。长围既合刀临项，犹惜金钱对落晖。","dynasty":"唐代","title":"六朝门。齐废帝东昏侯"}
{"author":"周昙","content":"宣帝骄奢恣所为，后宫升降略无时。乘危自有妻公在，安许鸾凰是尉迟。","dynasty":"唐代","title":"六朝门。宣帝"}
{"author":"周昙","content":"叛奴逃数岂堪留，忠节曾无肯到头。朱异早能同远见，青衫宁假帝登楼。","dynasty":"唐代","title":"六朝门。谢举"}
{"author":"周昙","content":"徒览儒书不学兵，彦和虚得不廉名。四郊多垒犹相罪，国破将何谢太清。","dynasty":"唐代","title":"六朝门。朱异"}
{"author":"周昙","content":"为政残苛兽亦饥，除饥机在养疲羸。人能善政兽何暴，焉用劳人以槛为。","dynasty":"唐代","title":"六朝门。傅昭"}
{"author":"周昙","content":"忠谏能坚信正臣，三沈三屈竟何云。每沈良久方能语，及语还呼桀纣君。","dynasty":"唐代","title":"六朝门。李集"}
{"author":"周昙","content":"孤儿寡妇忍同欺，辅政刚教篡夺为。矫诏必能疏昉译，直臣诚合重颜仪。","dynasty":"唐代","title":"隋门。隋文帝"}
{"author":"周昙","content":"腹生奚强有亲疏，怜者为贤弃者愚。储贰不遭谗构死，隋亡宁便在江都。","dynasty":"唐代","title":"隋门。独孤后"}
{"author":"周昙","content":"拒谏劳兵作祸基，穷奢极武向戎夷。兆人疲弊不堪命，天下嗷嗷新主资。","dynasty":"唐代","title":"隋门。炀帝"}
{"author":"周昙","content":"破敌将军意气豪，请除倾国斩妖娆。红绡忍染娇春雪，瞪目看行切玉刀。","dynasty":"唐代","title":"隋门。贺若弼"}
{"author":"周昙","content":"齐甲强临力有余，鲁庄为战念区区。鱼丽三鼓微曹刿，肉食安能暇远谟。","dynasty":"唐代","title":"春秋战国门庄公"}
{"author":"周昙","content":"不识囊中颖脱锥，功成方信有英奇。平原门下三千客，得力何曾是素知。","dynasty":"唐代","title":"春秋战国门毛遂"}
{"author":"周昙","content":"老能劝学照余生，似夜随灯到处明。往行前言如不见，暗中无烛若为行。","dynasty":"唐代","title":"春秋战国门师旷"}
{"author":"周昙","content":"郑相清贤慎有余，好鱼鱼至竟何如。退鱼留得终身禄，禄在何忧不得鱼。","dynasty":"唐代","title":"春秋战国门郑相"}
{"author":"周昙","content":"曲突徙薪不谓贤，焦头烂额飨盘筵。时人多是轻先见，不独田家国亦然。","dynasty":"唐代","title":"春秋战国门再吟"}
{"author":"周昙","content":"走敌存亡义有余，全由雄勇与英谟。但如公子能交结，朱亥侯嬴何代无。","dynasty":"唐代","title":"春秋战国门再吟"}
{"author":"周昙","content":"为主坚能不顾身，赴汤蹈火见忠臣。后来邦国论心义，谁是君王出热人。","dynasty":"唐代","title":"前汉门周苛纪信"}
{"author":"周昙","content":"庸中佼佼铁铮铮，百万长驱入帝京。首事纵隳三善在，归仁何虑不全生。","dynasty":"唐代","title":"前汉门樊崇徐宣"}
{"author":"周昙","content":"祆氛不起瑞烟轻，端拱垂衣日月明。传事四方无外役，茅茨深处土阶平。","dynasty":"唐代","title":"唐虞门唐尧"}
{"author":"周昙","content":"不得商于又失齐，楚怀方寸一何迷。明知秦是虎狼国，更忍车轮独向西。","dynasty":"唐代","title":"春秋战国门再吟"}
{"author":"周昙","content":"不识囊中颖脱锥，功成方信有英奇。平原门下三千客，得力何曾是素知。","dynasty":"唐代","title":"春秋战国门毛遂"}
{"author":"周昙","content":"丹青徒有逞諠哗，有足由来不是蛇。杀将破军为柱国，君今官极更何加。","dynasty":"唐代","title":"春秋战国门陈轸"}
{"author":"周昙","content":"曲突徙薪不谓贤，焦头烂额飨盘筵。时人多是轻先见，不独田家国亦然。","dynasty":"唐代","title":"春秋战国门再吟"}
{"author":"周昙","content":"九牧金镕物像成，辞昏去乱祚休明。兴亡在德不在鼎，楚子何劳问重轻。","dynasty":"唐代","title":"春秋战国门王孙满"}
{"author":"周昙","content":"为主坚能不顾身，赴汤蹈火见忠臣。后来邦国论心义，谁是君王出热人。","dynasty":"唐代","title":"前汉门周苛纪信"}
{"author":"周昙","content":"不纳良谋刘演言，胡为衔璧向崇宣。伤哉乱帝途穷处，何必当时谮福先。","dynasty":"唐代","title":"前汉门刘圣公"}
{"author":"周昙","content":"庸中佼佼铁铮铮，百万长驱入帝京。首事纵隳三善在，归仁何虑不全生。","dynasty":"唐代","title":"前汉门樊崇徐宣"}
{"author":"周昙","content":"破敌江军意气豪，请除倾国斩妖娆。红绡忍染娇春雪，瞪目看行切玉刀。","dynasty":"唐代","title":"隋门贺若弼"}
{"author":"周昙","content":"梁武年高厌六龙，繁华声色尽归空。不求贤德追尧舜，翻作忧囚一病翁。","dynasty":"唐代","title":"六朝门。梁武帝"}
{"author":"周昙","content":"兴亡何故遽环回，汤纣身为事可哀。莫是自长嫌胜己，蔽贤犹执匹夫才。","dynasty":"唐代","title":"六朝门。再吟"}
{"author":"周昙","content":"救兵方至强抽军，与贼开城是简文。曲项琵琶催酒处，不图为乐向谁云。","dynasty":"唐代","title":"六朝门。简文帝"}
{"author":"周昙","content":"木栅江城困魏军，王褒横议遏谋臣。宾降未免俱为戮，一死安能谢益仁。","dynasty":"唐代","title":"六朝门。元帝"}
{"author":"周昙","content":"蕃汉戈矛遍九垓，两京簪绂走黄埃。刘聪大会平阳日，遣帝行觞事可哀。","dynasty":"唐代","title":"晋门。怀帝"}
{"author":"周昙","content":"耕牛吃尽大田荒，二两黄金籴斗粮。御粥又闻无麴屑，不降胡虏奈饥肠。","dynasty":"唐代","title":"晋门。愍帝"}
{"author":"周昙","content":"谁疑忠谏郭钦言，不逐戎夷出塞垣。晋室既无明圣主，果为胡虏乱中原。","dynasty":"唐代","title":"晋门。郭钦"}
{"author":"周昙","content":"六合谁为辅弼臣，八风昏处尽胡尘。是知济弱扶倾术，不属高谈虚论人。","dynasty":"唐代","title":"晋门。王夷甫"}
{"author":"周昙","content":"闻说贪泉近郁林，隐之今日得深斟。徒言滴水能穿石，其那坚贞匪石心。","dynasty":"唐代","title":"晋门。吴隐之"}
{"author":"周昙","content":"贪泉何处是泉源，只在灵台一点间。必也心源元自有，此泉何必在江山。","dynasty":"唐代","title":"晋门。再吟"}
{"author":"周昙","content":"戎羯谁令识善言，刑将不舍遽能原。垂成却罢凤仪殿，仍改逍遥纳谏园。","dynasty":"唐代","title":"六朝门。前赵刘聪"}
{"author":"周昙","content":"官从主簿至专征，谁遣凉王破赵名。益信用贤由拔擢，穰苴不是将家生。","dynasty":"唐代","title":"六朝门。前凉张轨"}
{"author":"周昙","content":"太武南征似卷蓬，徐阳兖蔡杀皆空。从来吊伐宁如此，千里无烟血草红。","dynasty":"唐代","title":"六朝门。后魏武帝"}
{"author":"周昙","content":"明庄节闵并罹殃，命在朱高二悖王。已叹一年三易换，更嗟殴辱下东廊。","dynasty":"唐代","title":"六朝门。三废帝"}
{"author":"周昙","content":"百万南征几马归，叛亡如猬亦何悲。宾擒敌国诸戎主，更遣权兵过在谁。","dynasty":"唐代","title":"六朝门。苻坚"}
{"author":"周昙","content":"空知勇锐不知兵，困兽孤军未可轻。安有长驱百馀万，身驰几旅欲先征。","dynasty":"唐代","title":"六朝门。再呤"}
{"author":"周昙","content":"水影星光怪异多，不思修德事干戈。无谋拒谏仍轻敌，国破身擒将奈何。","dynasty":"唐代","title":"六朝门。又吟"}
{"author":"周昙","content":"栖栖老楚未遭时，债主凭陵似迫危。人杰既为王谧识，刁逵诛斩独何悲。","dynasty":"唐代","title":"六朝门。宋武帝"}
{"author":"周昙","content":"肆意荒狂杀不辜，方嗟废帝又苍梧。自言威震为英武，肯虑湘东与玉夫。","dynasty":"唐代","title":"六朝门。二废帝"}
{"author":"周昙","content":"汉贪金帛鬻公卿，财赡羸军冀国宁。晋武鬻官私室富，是知犹不及桓灵。","dynasty":"唐代","title":"晋门。晋武帝"}
{"author":"周昙","content":"君人为理在安民，论道求贤德自新。经国远图无所问，何曾言指一何神。","dynasty":"唐代","title":"晋门。再吟"}
{"author":"周昙","content":"蛙鸣堪笑问官私，更劝饥人食肉糜。蒙昧万机犹妇女，寇戎安得不纷披。","dynasty":"唐代","title":"晋门。惠帝"}
{"author":"周昙","content":"万峰如剑载前来，危阁横空信险哉。对此玄休长叹息，方知刘禅是庸才。","dynasty":"唐代","title":"三国门。后主"}
{"author":"周昙","content":"吴宫季主恣骄奢，移尽江南百媚花。一旦狂风江上起，花随风散落谁家。","dynasty":"唐代","title":"三国门。吴后主"}
{"author":"周昙","content":"王表闻声莫见身，吴中敬事甚君亲。是知邦国将亡灭，不听人臣听鬼神。","dynasty":"唐代","title":"三国门。王表"}
{"author":"周昙","content":"绿林清旦正朝饥，岂计行人瘦与肥。为感在原哀叫切，鶺鴒休报听双飞。","dynasty":"唐代","title":"后汉门。赵孝"}
{"author":"周昙","content":"粗衣闲寂阅群书，荐达嫔妃广帝居。再实伤根嫌贵宠，惠慈劳悴育皇储。","dynasty":"唐代","title":"后汉门。马后"}
{"author":"周昙","content":"萝挂青松是所依，松凋萝更改何枝。操刀必割腕可断，磐石徒坚心不移。","dynasty":"唐代","title":"后汉门。魏博妻"}
{"author":"周昙","content":"心摧目断哭江濆，窥浪无踪日又昏。不入重泉寻水底，此生安得见沈魂。","dynasty":"唐代","title":"后汉门。曹娥"}
{"author":"周昙","content":"绿水双鸳一已沈，皇天更欲配何禽。不将血涕随霜刃，谁见朱殷未死心。","dynasty":"唐代","title":"后汉门。周都妻"}
{"author":"周昙","content":"君恶奢华意不欢，一言从俭亦何难。但能和乐同琴瑟，未必恩情在绮纨。","dynasty":"唐代","title":"后汉门。鲍宣妻"}
{"author":"周昙","content":"狱无良吏雪无由，处处戈鋋自执仇。吕母衔冤穷老妇，亦能为帅复私雠。","dynasty":"唐代","title":"后汉门。吕母"}
{"author":"周昙","content":"豫州军败信途穷，徐庶推能荐卧龙。不是卑词三访谒，谁令玄德主巴邛。","dynasty":"唐代","title":"三国门。蜀先主"}
{"author":"周昙","content":"上将风戈赏罚明，矛鋋严闭亚夫营。人君却禀将军令，按辔垂鞭为缓行。","dynasty":"唐代","title":"前汉门。条侯"}
{"author":"周昙","content":"儒素逢时得自媒，忽从徒步列公台。北辰如不延吾辈，东阁何由逐汝开。","dynasty":"唐代","title":"前汉门。平津侯"}
{"author":"周昙","content":"栋梁徒自保坚贞，毁穴难防雀鼠争。不是主人知诈伪，如何柱石免欹倾。","dynasty":"唐代","title":"前汉门。博陆侯"}
{"author":"周昙","content":"汉代中微亦再昌，忠臣忧国冀修禳。赤精符谶诚非妄，枉杀无辜夏贺良。","dynasty":"唐代","title":"前汉门。夏贺良"}
{"author":"周昙","content":"权归诸吕牝鸡鸣，殷鉴昭然讵可轻。新室不因崇外戚，水中安敢寄生营。","dynasty":"唐代","title":"前汉门。王莽"}
{"author":"周昙","content":"重赋严刑作祸胎，岂知由此乱离媒。家传揖让亦难济，况是身从倾篡来。","dynasty":"唐代","title":"前汉门。再吟"}
{"author":"舒亶","content":"芙蓉落尽天涵水，日暮沧波起。背飞双燕贴云寒，独向小楼东畔、倚阑看。浮生只合尊前老，雪满长安道。故人早晚上高台，赠我江南春色、一枝梅。","dynasty":"宋代","tags":"宋词精选，孤独，思念，写景","title":"虞美人·寄公度"}
{"author":"舒亶","content":"露芽初破云腴细。玉纤纤亲试。香雪透金瓶，无限仙风，月下人微醉。相如消渴无佳思。了知君此意。不信老卢郎，花底春寒，赢得空无睡。","dynasty":"宋代","title":"醉花阴·露芽初破云腴细"}
{"author":"舒亶","content":"池台小雨乾，门巷香轮少。谁把青钱衬落红，满地无人扫。何时斗草归，几度寻花了。留得佳人莲步痕，宫样鞋儿小。","dynasty":"宋代","title":"卜算子·池台小雨乾"}
{"author":"舒亶","content":"楼前流水西江道。江头水落芙蓉老。画鼓叠凉波。凭栏颦翠娥。当年金马客。青鬓芦花色。把酒感秋蓬。骊歌半醉中。","dynasty":"宋代","title":"菩萨蛮·楼前流水西江道"}
{"author":"舒亶","content":"小亭露压风枝动。鹊炉火冷金瓶冻。悄悄对西窗。瘦知罗带长。欲眠思殢酒。坐听寒更久。无赖是青灯。开花故故明。","dynasty":"宋代","title":"菩萨蛮·小亭露厌风枝动"}
{"author":"舒亶","content":"眉山敛额。往事追思空手拍。雁字频飞。生怕人来说著伊。闲抛绣履。愁殢香衾浑不起。莫似扬州。只作寻常薄幸休。","dynasty":"宋代","title":"减字木兰花·眉山敛额"}
{"author":"舒亶","content":"十年马上春如梦。","dynasty":"宋代","title":"失调名"}
{"author":"舒亶","content":"箔蚕迎豆熟，江雪伴梅消。抵虎螯经夏，跳沙蛤趁潮。酒罂双印贵，药肆万金饶。未觉西风远，三溪好采樵。","dynasty":"宋代","title":"和马粹老四明杂诗聊纪里俗耳十首其四"}
{"author":"舒亶","content":"岁熟禾论𥟈，人归夜击钟。金澄沙底水，龙卧井边峰。香火常存社，渔盐每夺农。年来缣帛贱，砧杵万家舂。","dynasty":"宋代","title":"和马粹老四明杂诗聊纪里俗耳十首其六"}
{"author":"舒亶","content":"稻饭雪翻白，鱼羹金斗黄。鲒埼千蚌熟，花屿一村香。海近春蒸湿，湖灵夜放光。北窗休寄傲，大隐即吾乡。","dynasty":"宋代","title":"和马粹老四明杂诗聊纪里俗耳十首其七"}
{"author":"舒亶","content":"佛磬云中寺，樵歌郭里湖。城居荫杨柳，野寇息萑蒲。巫语传杯珓，渔蓑入画图。幽香满花谷，不趁雪霜枯。","dynasty":"宋代","title":"和马粹老四明杂诗聊纪里俗耳十首其九"}
{"author":"舒亶","content":"莲阁红堪掣，兰池静不流。梯航纷绝徼，冠盖错中州。草市朝朝合，沙城岁岁脩。两前茶更好，半属贾船收。","dynasty":"宋代","title":"和马粹老四明杂诗聊纪里俗耳十首其十"}
{"author":"舒亶","content":"空涧寒探月，高斋客聚星。霜分破窗白，山献隔帘青。窥水知僧定，占云识地灵。时时惊鹤梦，木叶下危亭。","dynasty":"宋代","title":"香山野步二首其二"}
{"author":"舒亶","content":"何人仗锡过千峰，雨里风烟转不穷。暗壑水声清决决，深岩花气湿濛濛。遥知雪岭开亭近，旧说云乡有路通。自恨青鞋踏城郭，仙游长在梦魂中。","dynasty":"宋代","title":"雨中游仗锡"}
{"author":"舒亶","content":"去路鶱腾逼紫霄，何年凫舄堕王乔。暗峰藏雨皆龙窟，灵草含霜半药苗。已觉山衣云扑扑，还疑风鬓雪潇潇。扪萝更上岧峣顶，下视沧溟百水潮。","dynasty":"宋代","title":"游云湖过香山偶成二首其一"}
{"author":"舒亶","content":"十里松行翠插天，暗溪嫩草尚芊绵。笙歌自满萧郎宅，琴鹤空随贺老船。未分旧游云寂寞，遥知归梦蝶联翩。故山幸好宜回首，还见人间换一年。","dynasty":"宋代","title":"和刘谊翁留题惠安二首其二"}
{"author":"舒亶","content":"郢匠犹来巧运斤，清光那复隔纤尘。九秋万里云头路，半夜千峰顶上人。坐见乾坤入肝胆，陡惊草木亦精神。应怜赤水寻珠客，白日茫茫尚问津。","dynasty":"宋代","title":"题明月堂"}
{"author":"舒亶","content":"困倚沧波绿却摇，冷烟疏雨共萧条。谁将轻薄娇春态，强拂人头向市桥。","dynasty":"宋代","title":"和刘珵西湖十洲柳汀"}
{"author":"舒亶","content":"照水横横蜀锦囊，年年泽国为谁芳。朱颜自得西风意，不管清秋昨夜霜。","dynasty":"宋代","title":"和刘珵西湖十洲芙蓉洲"}
{"author":"舒亶","content":"仙去人閒地转灵，蛟龙合处谷风生。谁知云雾千峰顶，长作青天霹雳声。","dynasty":"宋代","title":"游大梅护圣四首其二"}
{"author":"舒亶","content":"流水山閒无尽时，登临到处与心期。世人只爱桃源好，梅熟山閒怎得知。","dynasty":"宋代","title":"游大梅护圣四首其三"}
{"author":"舒亶","content":"鸡犬同时亦上升，赤云今日几人行。我来正唱升平曲，不用山閒变姓名。","dynasty":"宋代","title":"游大梅护圣四首其四"}
{"author":"舒亶","content":"何年杖锡此徘徊，天上真官为我来。芝圃鹤归香火冷，石基空锁旧莓苔。","dynasty":"宋代","title":"太白庵"}
{"author":"舒亶","content":"诡形迥与万山殊，空洞由来一物无。直恐虚心自天意，人间穿凿枉工夫。","dynasty":"宋代","title":"玲珑岩"}
{"author":"舒亶","content":"高僧终是笑凭栏，亦似无心懒出山。几度海风吹散雨，坐看彩翠落人间。","dynasty":"宋代","title":"临云阁"}
{"author":"舒亶","content":"风吹雨脚细于丝，泠暖浑如寒食时。不待千山消尽雪，小红已到杏花枝。","dynasty":"宋代","title":"题明觉寺在在堂十二首其二"}
{"author":"舒亶","content":"白云堆里笑呵呵，上接天衢不较多。翠锁亭台山月冷，香风吹裓尽莎罗。","dynasty":"宋代","title":"上雪窦山奉慈禅院"}
{"author":"舒亶","content":"一峰傍倚两山朝，云里龙孙响佩瑶。长与幽人发高兴，不辞雨雪过溪桥。","dynasty":"宋代","title":"题崇福禅院二首其一"}
{"author":"舒亶","content":"鹅鸭相呼初出田，昏昏云日澹平川。寒云数簇山南北，不见人家空见烟。","dynasty":"宋代","title":"芦山寺其八"}
{"author":"舒亶","content":"呜呼王封君，心事鬼出没。驱山截长江，化作云水窟。旱火六月天，万栋挂龙骨。萧条一祠宇，像设何髣髴。破屋夜见星，漏雨湿衫笏。杯酒谢车篝，兹事恐亦忽。我闻古先王，报施必称物。矧今崇佛宫，民力殆欲屈。岂无制作手，一为起荒茀。李侯仁贤资，抚字良矻矻。可但清似冰，方看健如鹘。沉迹千载后，行且见披拂。阴功世易忘，远虑俗多咈。勉哉君毋迟，斯民久已郁。","dynasty":"宋代","title":"题它山善政侯兼简鄞令"}
{"author":"舒亶","content":"长江衮衮西南流，秋水时至狂不收。大浪似屋山欲浮，王侯神智禹所啾。万鬼琢玉它山幽，梅梁赑屃卧龙虬。咄嗟湍骇就敛揫，巨灵缩手愚公羞。障成十里沙中洲，支分股引听所求。赤旱稽浸民不忧，那得虫蝗随督邮。污邪瓯窭满车篝，斯民饱煖何以酬。庙貌突兀寒溪头，岁岁鸡黍祠春秋。老农击鼓稚子讴，当时人物纷雁鸥。岂无鼎食腰金俦，朽骨往往空蒿丘。姓名几复人间留，唯侯施惠膏如油。江声浩浩风飂飂，千古不见使人愁。拔俗万丈山标崷，使君不减裴商州。下车百蠹随锄耰，一笑四境无疮疣。天闲老步须骅骝，已闻归作金华游。钦贤访古意未休，画船载酒岸鸣驺。约我与往置脯馐，冠盖纷纷暇莫偷。搔首怅望情绸缪，我问使君亦何尤。西湖万顷蛟龙湫，几年荒茀今则脩。鼛鼓弗胜财不掊，长堤岌嶪高岑楼。写有浍兮荡有沟，馀波北注引漕舟。桑麻被野禾连畴，鹤鹤白鸟杂游鯈。菰蒲菱芡厌采搜，柳杨成幄荫道周。耕渔呼歌羸病瘳，使君之赐侯可侔。天边旌旆看悠悠，父老雪涕争攀辀。地僻借恂恨无由，高文摛秀春华抽。丰碑崒嵂镵银钩，千年空此留海陬。君知此日思君不，还如今日人思侯。","dynasty":"宋代","title":"粹老使君前被召约往它山谒善政侯祠既不果以书见抵谓可叹惜并示广德湖新记因成长句奉寄"}
{"author":"舒亶","content":"露芽初破云腴细。玉纤纤亲试。香雪透金瓶，无限仙风，月下人微醉。相如消渴无佳思。了知君此意。不信老卢郎，花底春寒，赢得空无睡。","dynasty":"宋代","title":"醉花阴其一试茶"}
{"author":"舒亶","content":"叶底枝头红小。天然窈窕。后园桃李谩成蹊，问占得、春多少。不管雪消霜晓。朱颜长好。年年若许醉花间，待拼了、花间老。","dynasty":"宋代","title":"一落索其二"}
{"author":"舒亶","content":"楼前流水西江道。江头水落芙蓉老。画鼓叠凉波。凭栏颦翠娥。当年金马客。青鬓芦花色。把酒感秋蓬。骊歌半醉中。","dynasty":"宋代","title":"菩萨蛮其一"}
{"author":"舒亶","content":"小亭露压风枝动。鹊炉火冷金瓶冻。悄悄对西窗。瘦知罗带长。欲眠思殢酒。坐听寒更久。无赖是青灯。开花故故明。","dynasty":"宋代","title":"菩萨蛮其十三"}
{"author":"舒亶","content":"白蘋洲渚垂杨岸。藕花未放青蒲短。斜日画船归。背人双鹭飞。醉眠金马客。不道风尘隔。红影上窗纱。小庭空落花。","dynasty":"宋代","title":"菩萨蛮其十五次莹中元归韵"}
{"author":"舒亶","content":"眉山敛额。往事追思空手拍。雁字频飞。生怕人来说著伊。闲抛绣履。愁殢香衾浑不起。莫似扬州。只作寻常薄倖休。","dynasty":"宋代","title":"减字木兰花其一用旧韵戏吴奉议"}
{"author":"舒亶","content":"深炷熏炉扃小院。手捻黄花，尚觉金犹浅。回首画堂双语燕。无情渐渐看人远。相见争如初不见。短鬓潘郎，斗觉年华换。最是西风吹不断。心头往事歌中怨。","dynasty":"宋代","title":"蝶恋花其二"}
{"author":"舒亶","content":"纤尘不动天如水，一色无垠月共霜。","dynasty":"宋代","title":"句其七"}
{"author":"陈仁玉","content":"仙之来兮驾五龙，霓旌绛节冷然风。谁欤擘脯金盘供，垂要绿发颜如童。五百余载一瞬中，蓬莱水浅来何从。蔡翁得鞭与道通，云间遗臼堕半空。九井丹液藏甘潼，赤明浩劫传无穷。坐阅成坏此故宫，宫前山色知仙踪。月明笙鹤归长松，修身洁行傥可逢。屑然为我达帝聪，流杯□□袪盲聋。卿云甘露常岁丰，神仙岂必私此躬，八荒寿域仙之功。","dynasty":"宋代","title":"步虚歌"}
{"author":"陈仁玉","content":"怀佳人兮山扃，蹑烟霏兮步轻。蹇独立兮山上，空山无人兮寒松乍声。怀佳人兮何许，白云封关兮猿鹤看户。羌有怀兮曷愬，风虚徐兮檐铎语。迟佳人兮未来，聊逍遥兮容与。","dynasty":"宋代","title":"南峰寺蓝光轩怀吴直翁"}
{"author":"陈仁玉","content":"坡翁谪海上，人传已仙去。道逢章子厚，遄复返尘路。至言想世惊，独閟乳泉赋。遥怜嵩山丘，千古不可驻。","dynasty":"宋代","title":"题苏端明书乳泉赋后"}
{"author":"陈仁玉","content":"仙居仙人游仙都，帝遣滕六为先驱。天花撩乱缤纷舞，秉圭植璧仙灵趋。削瓜青玉一万仞，拔地挺挺撑元虚。人言黄帝此轻举，上有莲花开碧湖。我疑此是广成子，守道特立万万古。我来有问辄不应，窈窈冥冥谁与语。赃邱赤城我所栖，任意逍遥了无伍。老君牧友种虚实田，草莽向人萦网罟。人间逼窗知标何，桑田沧海无回波。吞腥啄腐竞晷刻，角牙触齧伤天和。从旁掀髯每大笑，仙都峰头更观妙。甚欲点铁成黄金，却恐黄金误后人。","dynasty":"宋代","title":"仙都山独峰大雪歌"}
{"author":"黄蘖禅师","content":"尘劳迥脱事非常，紧把绳头做一场。不经一番寒彻骨，怎得梅花扑鼻香。","dynasty":"唐代","tags":"梅花，励志，哲理","title":"上堂开示颂"}
{"author":"崔道融","content":"数萼初含雪，孤标画本难。香中别有韵，清极不知寒。横笛和愁听，斜枝倚病看。朔风如解意，容易莫摧残。","dynasty":"唐代","tags":"咏物，梅花，抒怀","title":"梅花"}
{"author":"崔道融","content":"宰嚭亡吴国，西施陷恶名。浣纱春水急，似有不平声。","dynasty":"唐代","tags":"吊古伤今，抒情，议论","title":"西施滩"}
{"author":"崔道融","content":"篱外谁家不系船，春风吹入钓鱼湾。小童疑是有村客，急向柴门去却关。","dynasty":"唐代","tags":"乡村，写景，抒情","title":"溪居即事"}
{"author":"崔道融","content":"回塘雨脚如缫丝，野禽不起沈鱼飞。耕蓑钓笠取未暇，秋田有望从淋漓。坐看黑云衔猛雨，喷洒前山此独晴。忽惊云雨在头上，却是山前晚照明。","dynasty":"唐代","tags":"写景，抒情，夏天，咏物，写雨，组诗","title":"溪上遇雨二首"}
{"author":"崔道融","content":"牧竖持蓑笠，逢人气傲然。卧牛吹短笛，耕却傍溪田。","dynasty":"唐代","tags":"儿童","title":"牧竖"}
{"author":"崔道融","content":"雨足高田白，披蓑半夜耕。人牛力俱尽，东方殊未明。","dynasty":"唐代","tags":"忧国忧民，农民，劳作","title":"田上"}
{"author":"崔道融","content":"雨霁长空荡涤清，远山初出未知名。夜来江上如钩月，时有惊鱼掷浪声。","dynasty":"唐代","title":"秋霁"}
{"author":"崔道融","content":"溪上寒梅初满枝，夜来霜月透芳菲。清光寂寞思无尽，应待琴尊与解围。","dynasty":"唐代","title":"梅"}
{"author":"崔道融","content":"自怜三十未西游，傍水寻山过却秋。一夜雨声多少事，不思量尽到心头。","dynasty":"唐代","title":"秋夕"}
{"author":"崔道融","content":"少壮经勤苦，衰年始浪游。谁怜不龟手，他处却封侯。","dynasty":"唐代","title":"旅行"}
{"author":"崔道融","content":"闲钓江鱼不钓名，瓦瓯斟酒暮山青。醉头倒向芦花里，却笑无端犯客星。","dynasty":"唐代","title":"钓鱼"}
{"author":"崔道融","content":"三月寒食时，日色浓于酒。落尽墙头花，莺声隔原柳。","dynasty":"唐代","title":"春晚"}
{"author":"崔道融","content":"满地梨花白，风吹碎月明。大家寒食夜，独贮望乡情。","dynasty":"唐代","title":"寒食夜"}
{"author":"崔道融","content":"宠极辞同辇，恩深弃后宫。自题秋扇后，不敢怨春风。","dynasty":"唐代","title":"班婕妤"}
{"author":"崔道融","content":"日暮片帆落，江村如有情。独对沙上月，满船人睡声。","dynasty":"唐代","title":"江村"}
{"author":"崔道融","content":"长门花泣一枝春，争奈君恩别处新。错把黄金买词赋，相如自是薄情人。","dynasty":"唐代","title":"长门怨"}
{"author":"崔道融","content":"买得晨鸡共鸡语，常时不用等闲鸣。深山月黑风雨夜，欲近晓天啼一声。","dynasty":"唐代","title":"鸡"}
{"author":"崔道融","content":"海燕频来去，西人独滞留。天边又相送，肠断故园秋。","dynasty":"唐代","title":"归燕"}
{"author":"崔道融","content":"十载元正酒，相欢意转深。自量麋鹿分，只合在山林。","dynasty":"唐代","title":"元日有题"}
{"author":"崔道融","content":"长门春欲尽，明月照花枝。买得相如赋，君恩不可移。","dynasty":"唐代","title":"长门怨"}
{"author":"崔道融","content":"陶集篇篇皆有酒，崔诗句句不无杯。醉来已共身安约，让却诗人作酒魁。","dynasty":"唐代","title":"寓吟集"}
{"author":"崔道融","content":"宫花一朵掌中开，缓急翻为敌国媒。六里江山天下笑，张仪容易去还来。","dynasty":"唐代","title":"楚怀王"}
{"author":"崔道融","content":"圆光照一海，远客在孤舟。相忆无期见，中宵独上楼。","dynasty":"唐代","title":"月夕有怀"}
{"author":"崔道融","content":"夜泊江门外，欢声月里楼。明朝归去路，犹隔洞庭秋。","dynasty":"唐代","title":"夜泊九江"}
{"author":"崔道融","content":"玄德苍黄起卧龙，鼎分天下一言中。可怜蜀国关张后，不见商量徐庶功。","dynasty":"唐代","title":"过隆中"}
{"author":"崔道融","content":"江上闻莺禁火时，百花开尽柳依依。故园兄弟别来久，应到清明犹望归。","dynasty":"唐代","title":"寒食客中有怀"}
{"author":"崔道融","content":"故友从来匪石心，谏多难得主恩深。行朝半夜烟尘起，晓殿吁嗟一镜沈。天涯时有北来尘，因话它人及故人。也是先皇能罪己，殿前频得触龙鳞。","dynasty":"唐代","title":"悲李拾遗二首"}
{"author":"崔道融","content":"猿臂将军去似飞，弯弓百步虏无遗。汉文自与封侯得，何必伤嗟不遇时。","dynasty":"唐代","title":"题《李将军传》"}
{"author":"崔道融","content":"酒醒拨剔残灰火，多少凄凉在此中。炉畔自斟还自醉，打窗深夜雪兼风。","dynasty":"唐代","title":"酒醒"}
{"author":"崔道融","content":"瑟瑟香尘瑟瑟泉，惊风骤雨起炉烟。一瓯解却山中醉，便觉身轻欲上天。百幅轻明雪未融，薛家凡纸漫深红。不应点染闲言语，留记将军盖世功。","dynasty":"唐代","title":"谢朱常侍寄贶蜀茶、剡纸二首"}
{"author":"崔道融","content":"万里一点白，长空鸟不飞。（《边庭雪》，见《诗格》）如今却羡相如富，犹有人间四壁居。（见杨万里《诗话》）","dynasty":"唐代","title":"句"}
{"author":"崔道融","content":"古树春风入，阳和力太迟。莫言生意尽，更引万年枝。","dynasty":"唐代","title":"古树"}
{"author":"崔道融","content":"长安牡丹开，绣毂辗晴雷。若使花长在，人应看不回。","dynasty":"唐代","title":"长安春"}
{"author":"崔道融","content":"蛙声近过社，农事忽已忙。邻妇饷田归，不见百花芳。","dynasty":"唐代","title":"春墅"}
{"author":"崔道融","content":"清猿啼不住，白水下来新。八月莫为客，夜长愁杀人。","dynasty":"唐代","title":"峡路"}
{"author":"崔道融","content":"苎萝山下如花女，占得姑苏台上春。一笑不能忘敌国，五湖何处有功臣。","dynasty":"唐代","title":"西施"}
{"author":"崔道融","content":"万乘凄凉蜀路归，眼前朱翠与心违。重华不是风流主，湘水犹传泣二妃。","dynasty":"唐代","title":"马嵬"}
{"author":"崔道融","content":"吴子爱桃李，月色不到地。明朝欲看花，六宫人不睡。凉轩待月生，暗里萤飞出。低回不称意，蛙鸣乱清瑟。月色明如昼，虫声入户多。狂夫自不归，满地无天河。银缸照残梦，零泪沾粉臆。洞房犹自寒，何况关山北。","dynasty":"唐代","title":"拟乐府子夜四时歌四首"}
{"author":"崔道融","content":"花上断续雨，江头来去风。相思春欲尽，未遣酒尊空。澹澹长江水，悠悠远客情。落花相与恨，到地一无声。","dynasty":"唐代","title":"寄人二首"}
{"author":"崔道融","content":"白鸟波上栖，见人懒飞起。为有求鱼心，不是恋江水。","dynasty":"唐代","title":"江鸥"}
{"author":"崔道融","content":"独诏胡衣出，天花落殿堂。他人不敢妒，垂泪向君王。","dynasty":"唐代","title":"汉宫词"}
{"author":"崔道融","content":"欲羡农家子，秋新看刈禾。苏秦无负郭，六印又如何。","dynasty":"唐代","title":"过农家"}
{"author":"崔道融","content":"江心秋月白，起柁信潮行。蛟龙化为人，半夜吹笛声。","dynasty":"唐代","title":"江夕"}
{"author":"崔道融","content":"月上随人意，人闲月更清。朱楼高百尺，不见到天明。","dynasty":"唐代","title":"月夕"}
{"author":"崔道融","content":"槿花不见夕，一日一回新。东风吹桃李，须到明年春。","dynasty":"唐代","title":"槿花"}
{"author":"崔道融","content":"故里琴樽侣，相逢近腊梅。江村买一醉，破泪却成咍。","dynasty":"唐代","title":"江上逢故人"}
{"author":"崔道融","content":"严妆垂玉箸，妙舞对清风。无复君王顾，春来起渐慵。歌咽新翻曲，香销旧赐衣。陵园春雨暗，不见六龙归。","dynasty":"唐代","title":"铜雀妓二首"}
{"author":"崔道融","content":"寒食月明雨，落花香满泥。佳人持锦字，无雁寄辽西。欲剪宜春字，春寒入剪刀。辽阳在何处，莫望寄征袍。","dynasty":"唐代","title":"春闺二首"}
{"author":"崔道融","content":"寻僧已寂寞，林下锁山房。松竹虽无语，牵衣借晚凉。","dynasty":"唐代","title":"访僧不遇"}
{"author":"崔道融","content":"华清宫里打撩声，供奉丝簧束手听。寂寞銮舆斜谷里，是谁翻得雨淋铃。","dynasty":"唐代","title":"羯鼓"}
{"author":"崔道融","content":"柏台兰省共清风，鸣玉朝联夜被同。肯信人间有兄弟，一生长在别离中。","dynasty":"唐代","title":"寄李左司"}
{"author":"崔道融","content":"珠箔映高柳，美人红袖垂。忽闻半天语，不见上楼时。","dynasty":"唐代","title":"长安春"}
{"author":"崔道融","content":"两川花捧御衣香，万岁山呼辇路长。天子还从马嵬过，别无惆怅似明皇。","dynasty":"唐代","title":"銮驾东回"}
{"author":"崔道融","content":"病起春已晚，曳筇伤绿苔。强攀庭树枝，唤作花未开。病起绕庭除，春泥粘屐齿。如从万里来，骨肉满面喜。","dynasty":"唐代","title":"病起二首"}
{"author":"崔道融","content":"青春未得意，见花却如雠。路逢白面郎，醉插花满头。满眼桃李花，愁人如不见。别有惜花人，东风莫吹散。","dynasty":"唐代","title":"春题二首"}
{"author":"崔道融","content":"欲剪宜春字，春寒入剪刀。辽阳在何处，莫望寄征袍。","dynasty":"唐代","title":"春闺二首其二"}
{"author":"崔道融","content":"满眼桃李花，愁人如不见。别有惜花人，东风莫吹散。","dynasty":"唐代","title":"春题二首其二"}
{"author":"崔道融","content":"苧萝山下如花女，占得姑苏台上春。一笑不能忘敌国，五湖何处有功臣。","dynasty":"唐代","title":"西施"}
{"author":"崔道融","content":"回塘雨脚如缲丝，野禽不起沈鱼飞。耕蓑钓笠取未暇，秋田有望从淋漓。","dynasty":"唐代","title":"溪上遇雨二首其一"}
{"author":"崔道融","content":"坐看黑云衔猛雨，喷洒前山此独晴。忽惊云雨在头上，却是山前晚照明。","dynasty":"唐代","title":"溪上遇雨二首其二"}
{"author":"崔道融","content":"天涯时有北来尘，因话它人及故人。也是先皇能罪己，殿前频得触龙鳞。","dynasty":"唐代","title":"悲李拾遗二首其二"}
{"author":"崔道融","content":"百幅轻明雪未融，薛家凡纸漫深红。不应点染闲言语，留记将军盖世功。","dynasty":"唐代","title":"谢朱常侍寄贶蜀茶剡纸二首其二"}
{"author":"崔道融","content":"忆得去年有遗恨，花前未醉到无花。清芳一夜月通白，先脱寒衣送酒家。","dynasty":"唐代","title":"对早梅寄友人二首其二"}
{"author":"崔道融","content":"病起绕庭除，春泥黏屐齿。如从万里来，骨肉满面喜。","dynasty":"唐代","title":"病起二首其二"}
{"author":"崔道融","content":"严妆垂玉箸，妙舞对清风。无复君王顾，春来起渐慵。","dynasty":"唐代","title":"铜雀妓二首其一"}
{"author":"崔道融","content":"歌咽新翻曲，香销旧赐衣。陵园春雨暗，不见六龙归。","dynasty":"唐代","title":"铜雀妓二首其二"}
{"author":"崔道融","content":"凉轩待月生，暗里萤飞出。低回不称意，蛙鸣乱清瑟。","dynasty":"唐代","title":"拟乐府子夜四时歌四首其二"}
{"author":"崔道融","content":"月色明如昼，虫声入户多。狂夫自不归，满地无天河。","dynasty":"唐代","title":"拟乐府子夜四时歌四首其三"}
{"author":"崔道融","content":"银缸照残梦，零泪沾粉臆。洞房犹自寒，何况关山北。","dynasty":"唐代","title":"拟乐府子夜四时歌四首其四"}
{"author":"崔道融","content":"紫微才调复知兵，长觉风雷笔下生。还有枉抛心力处，多于五柳赋闲情。","dynasty":"唐代","title":"读杜紫微集"}
{"author":"崔道融","content":"海上乘查便合仙，若无仙骨未如船。人间亦有支机石，虚被声名到洞天。","dynasty":"唐代","title":"寓题"}
{"author":"崔道融","content":"属城甘雨几经春，圣主全分付越人。俗眼不知青琐贵，江头争看碧油新。","dynasty":"唐代","title":"献浙东柳大夫"}
{"author":"崔道融","content":"雾撚烟搓一索春，年年长似染来新。应须唤作风流线，系得东西南北人。","dynasty":"唐代","title":"杨柳枝词"}
{"author":"崔道融","content":"柴门深掩古城秋，背郭缘溪一径幽。不有小园新竹色，君来那肯暂淹留。","dynasty":"唐代","title":"郊居友人相访"}
{"author":"崔道融","content":"天外晓岚和雪望，月中归棹带冰行。相逢半醉吟诗苦，应抵寒猿袅树声。","dynasty":"唐代","title":"镜湖雪霁贻方干"}
{"author":"崔道融","content":"积雪消来溪水宽，满楼明月碎琅玕.渔人抛得钓筒尽，却放轻舟下急滩。","dynasty":"唐代","title":"溪夜"}
{"author":"崔道融","content":"桐谷孙枝已上弦，野人犹卧白云边。九天飞锡应相诮，三到行朝二十年。","dynasty":"唐代","title":"山居卧疾，广利大师见访"}
{"author":"崔道融","content":"正月二月村墅闲，馀粮未乏人心宽。南邻雨中揭屋笑，酒熟数家来相看。","dynasty":"唐代","title":"村墅"}
{"author":"崔道融","content":"百二山河壮帝畿，关门何事更开迟。应从漏却田文后，每度闻鸡不免疑。","dynasty":"唐代","title":"关下"}
{"author":"崔道融","content":"绝粒空山秋复春，欲看沧海化成尘。近抛三井更深去，不怕虎狼唯怕人。","dynasty":"唐代","title":"天台陈逸人"}
{"author":"崔道融","content":"雪窦峰前一派悬，雪窦五月无炎天。客尘半日洗欲尽，师到白头林下禅。","dynasty":"唐代","title":"雪窦禅师"}
{"author":"崔道融","content":"忆得前年君寄诗，海边三见早梅词。与君犹是海边客，又见早梅花发时。忆得去年有遗恨，花前未醉到无花。清芳一夜月通白，先脱寒衣送酒家。","dynasty":"唐代","title":"对早梅寄友人二首"}
{"author":"李和风","content":"高唐不是这高塘，淮畔荆南各异方。若向此中求荐枕，参差笑杀楚襄王。","dynasty":"唐代","title":"题敬爱诗后"}
{"author":"完颜璟","content":"洛阳谷雨红千叶，岭外朱明玉一枝。地力发生虽有异，天公造物本无私。","dynasty":"金朝","title":"云龙川泰和殿五月牡丹"}
{"author":"洪迈","content":"院落深沉，池塘寂静。帘钩卷上梨花影。宝筝拈得雁难寻，篆香消尽山空冷。钗凤斜欹，鬓蝉不整。残红立褪慵看镜。杜鹃啼月一声声，等闲又是三春尽。","dynasty":"宋代","tags":"女子，伤春，怀人，悲伤","title":"踏莎行·院落深沉"}
{"author":"洪迈","content":"雨涩风悭，双溪閟、几曾洋溢。长长是、非霞散绮，岫云凝碧。修禊欢游今不讲，流觞故事何从觅。待它时、水到却寻盟，筹输一。燕舞倦，莺吟毕。春肯住，才明日。池塘波绿皱，小荷争出。童子舞雩浑怅望，吾人提笔谁飘逸。记去年，修竹暮天寒，无踪迹。","dynasty":"宋代","title":"满江红·雨涩风悭"}
{"author":"洪迈","content":"寒日短，草露朝晞。仙鹤下，梦云归。大椿亭畔苍苍柳，怅无由、挽住天衣。昭阳深，暝鸦飞。愁带箭、恋恩栖。笳箫三叠奏，都人悲泪袂成帷。","dynasty":"宋代","title":"导引·寒日短"}
{"author":"洪迈","content":"但见荼醾能上架，那知甘菊解朝天。亭亭秀出风烟上，冷落东篱却可怜。","dynasty":"宋代","title":"朝天菊"}
{"author":"洪迈","content":"五更犹自雨如订，无限都人仰翠华。翻手作云方怅望，举头见日共惊嗟。天公的有施生妙，帝力堪同造物夸。上苑春光无尽藏，何须羯鼓更催花。","dynasty":"宋代","title":"车驾幸玉津园晚归进诗"}
{"author":"洪迈","content":"空山冥冥云雾窗，春风好梦攲残缸。朝来果得故人书，微凸而么犀锷双。贵人争买百璎珞，此心儿女久已降。坐观市井起攘袂，念之使我心纷庞。领君此意九鼎重，我呻吟有力安能扛。何时来施三昧手，慰我渴梦思长江。","dynasty":"宋代","title":"陈德瑞馈新茶"}
{"author":"洪迈","content":"以我有限景，逐彼无涯知。失足践畏途，投身试危机。舟车日奔覆，定无丘与夷。万古践此辙，嗟我与谁归。仲仁古静者，怀璧照褐衣。名途尝一戏，回首羞前非。心如得坎水，不受狂风吹。功名忧不免，当复定何之。请观本无作，今复止者谁。筑堂市门侧，著书园不窥。蓬藋深一丈，图书周四围。时有好事人，载酒问所疑。攫金奋敏手，倚市夸妍姿。回光时自照，何者非吾师。","dynasty":"宋代","title":"陈仲仁止止堂"}
{"author":"洪迈","content":"我家大江左，江水日夜江。遥瞻发源处，乃在西南穷。相望邈异境，正北一水通。故令我与子，迹远心自同。我生寡所谐，强颜红尘中。倦飞矫归翮，饥吟咽寒蛩。独欣得吾子，万虑一笑空。时时出秀句，醒我如风松。当知泽臞，不鄙犀角丰。弹冠实伊始，此生各飞蓬。卜邻应未必，即事聊从容。","dynasty":"宋代","title":"酬马退翁见示之什"}
{"author":"洪迈","content":"灼灼桃吐华，濯濯柳垂缕。芳菲挽人出，春力乃如许。嗟余闭门客，佳节过不数。不因可人呼，那得幽步举。客如山阴胜，诗作斜川语。谁言一尊酒，妙处合千古。归来读残书，耿耿霜月苦。空余流落心，三叹非吾士。","dynasty":"宋代","title":"春日怀卓民表陈国器步出北郊"}
{"author":"洪迈","content":"岁丰农犹饥，岁恶何可说。哀哉半菽氓，罪岁同一舌。年时旱尘涨，腊尽不见雪。青皇忽雨我，万顷麦苗活。令尹民父母，沟壑思手挈。祈年祓斋居，有酒不忍设。那知桃李径，狼籍香泥滑。芳意一如此，坐恐及鶗鴃。郊原伫开晴，出劳南亩馌。秋成已在眼，一醉宇宙豁。更呼湔裙人，劝此侧帽客。和公斜川诗，磨石鑱岁月。","dynasty":"宋代","title":"春社斋禁连雨不止赋呈梦得"}
{"author":"洪迈","content":"雉驯不因媒，鸠暖自呼妇。诗成桃李阴，知是霹雳手。簿书我亦厌，丘壑渠自有。却怜支离疏，饱食得薪槱。俗夫尝世味，甘苦半哕呕。知公超然处，心迹两无垢。愁阴老芳物，虫鸟故相诱。浪蕋费收拾，柔条可结揉。岂无我辈人，一醉开笑口。那知市门底，客倦枕两肘。眼高可人稀，命蹇亨运偶。平生愿热鞭，见谓余小友。细观岂弟心，宜在帝左右。却来尘埃中，寂寞对五柳。鷇音藏鹄羽，正待荆鸡剖。学政容窥谱，问字当载酒。虚名翻误梦，恐坐箕与斗。方诗终不称，永愧赋琼玖。","dynasty":"宋代","title":"次韵梦得见示长篇"}
{"author":"洪迈","content":"身閒收有味，吏傲俗不亲。小窗据物表，扫尽心眼尘。令尹垂珠玉，敲门唤行春。作意向芳物，吾车曾未巾。愁阴入病骨，鸠妇声亦嗔。冥冥三日雨，桃李迹已陈。空余深枝间，一一青子新。穠芳殿春晚，犹堪慰佳辰。酴醾晓妆靓，芍药醉脸匀。白萼簪嫋嫋，凤枝倒粼粼。言当呼短舞，抵掌回双颦。年来得相从，稍觉安沉沦。岂不挂俗事，察公极清睦眼中醉乡路，风味良独醇。流光不容玩，尺璧何尺珍。淳俗益可厌，愿言勤问津。","dynasty":"宋代","title":"次韵梦得见示长篇"}
{"author":"洪迈","content":"居楚求齐音，美恶不同土。諠豗俗物华，鲜复有佳处。时从玉璧人，商略穷万古。诗如粟牛戏，误得摩顶许。望道渺逾远，浮生真暂寓。忍持尺璧阴，空作秋虫语。微言倘倾倒，河汉濯肺腑。向来说诗口，自此行可杜。","dynasty":"宋代","title":"次韵梦得见示之什"}
{"author":"洪迈","content":"十日愁阴病不出，卧看春归无计惜。诗翁遣送淮海春，衰眼熨开云雾拆。胭脂注脸匀未遍，肉红借酒生春色。了知造物著意深，倾倒春工不余力。年来不顾溱洧女，载酒非公复安适。且将妙句写余妍，欲立佳名付精识。一春颇困歌湮没，回首纷华三太息。愿言乞与洗心方，归对炉香诵周易。","dynasty":"宋代","title":"次韵梦得浅红芍药长句"}
{"author":"洪迈","content":"骄阳挟酷暑，何啻虚而翼。高田土可籭，况乃耕与植。风伯真可讼，云合吹复拆。那知下土民，糟粕配橡实。古佛栖岩隈，旱沴岂我责。应缘贤令尹，闵雨丐法力。积阴暝山谷，流润凄几格。朝来贺客散，置酒浣愁疾。古诗成云外，险句动潜蛰。旋看蓑笠出，况喜沟浍溢。谁言令与佛，念我一何愁。嗟吾困蒿藜，最觉民可恤。何当问牛喘，免使诉鱼失。九关虎豹守，怀此欲安适。谁哉此心同，吾饱将何日。","dynasty":"宋代","title":"次韵希旦喜雨"}
{"author":"洪迈","content":"归耕食吾言，回首愧江水。方争扬子度，谁置穆生醴。邓侯倾盖旧，小寝艺桃李。走书约啗我，涎迸齧脣齿。朝来独何事，怒色剧染指。虽微射鸿游，顾有捩手鬼。平生谈天口，得酒便锋起。年来病不觞，但要讴贴耳。真成画蛇足，足就酒空矣。樊川吐怨句，想见紫云美。何时咄嗟办，一醉吾亦拟。噂沓听群儿，口实争笑鄙。","dynasty":"宋代","title":"次志宏韵督成寿置酒"}
{"author":"洪迈","content":"不见道人久，天涯岁云除。朝来食指动，忽接送米书。念师折脚铛，五合未省余。中野外覆餗祸，尚有乞食逋。云何怜孤客，日受饥火驱。未曾贷监河。矧肯索胡奴。谁言斗升意，矫矫超万夫。嗟予事笔耕。轻弃南亩锄。慁烦方外客，此计良已疎。何时事粗了，归葺五亩居。生涯寄绵竹，岂即非良图。不为泉壤蚓，愿学江湖鱼。","dynasty":"宋代","title":"答并安江师送米"}
{"author":"洪迈","content":"寒崦人家碧豀尾，一树江梅卧清泚。仙姿态不受白眼污，风敛天香瘴烟里。向来休沐偶无事，惟我亦游艺机二三子。弯碕曲径一携手，冻雀惊飞莫能委。班荆劝客少延伫，酌酒赋诗相料理。多情入骨怜闵殊，休倚横斜嚼冰蕊。至今清梦挂残月，强作短歌传素齿。韵高尚恨白难称，歪风有君诗清且美。天涯岁晚感乡物，归欤何时路千里。枕楼一笛雪漫空，回首江亭泪如洗。","dynasty":"宋代","title":"答林康民见和梅花诗"}
{"author":"洪迈","content":"吾行田野间，吁嗟连数村。千山收宿雨，豀作黄梅浑。渐看风叶底，一洗龟坼痕。余功初行客，稍压旱尘昏。","dynasty":"宋代","title":"道中得雨"}
{"author":"洪迈","content":"幽泉端为谁，放溜杂琴筑。山深春未老，泛泛乱蕊馥。娟娟菖蒲花，可玩不可触。灵根盘翠崖，老作蛙蚓蹙。褰裳踏下流，濯此尘土足。何当饵香节，净冼心眼肉。余功到方书，万卷不再读。晚岁穷名山，灵苗纵穿斸。","dynasty":"宋代","title":"度芙蓉岭"}
{"author":"洪迈","content":"我行欲安适，策马逾山樊。谷深不可瞬，危磴争猱猨。坡陀两山间，寂历三家村。茅檐青裾妇，蓬发薪烟昏。敲冰那可饮，分我一掬温。郎樵晚未归，客到不与言。不奉水头卮，肯投柳下门。作诗配国风，行者式其藩。","dynasty":"宋代","title":"度石栋岭"}
{"author":"洪迈","content":"丈室掩槐夏，与君同卧疴。平生莫逆人，裹饭谁见过。跰跹起鉴井，万古寂不波。观心要知是，造物如吾何。","dynasty":"宋代","title":"逢年与德粲同之温陵谒大智禅师医作四小诗送"}
{"author":"洪迈","content":"六年别故山，松笔故无恙。此身已天涯，飘走复何向。清源老翳师，砭楼出投状。勿辞一往勤，挹彼上池涨。","dynasty":"宋代","title":"逢年与德粲同之温陵谒大智禅师医作四小诗送"}
{"author":"洪迈","content":"石梁跨蠔山，永与方壶久。凭君持一杯，往酹济川手。遥知相携处，溟渤浸箕斗。作诗问大钧，犹有斯人否。","dynasty":"宋代","title":"逢年与德粲同之温陵谒大智禅师医作四小诗送"}
{"author":"洪迈","content":"山河我四大，物我同一体。谁为若疾痒，搔按不容拟。多生抱此念，耿耿未云已。那知知鱼乐，更有濠梁子。","dynasty":"宋代","title":"逢年与德粲同之温陵谒大智禅师医作四小诗送"}
{"author":"洪迈","content":"閒官屋舍如幽栖，寒苦余业偿盐虀。忽闻鹊声作破竹，尺书入手谁所齎。交游胜绝似公子，矫矫鸾凤依蒿藜。青冥侧足在咫尺，谁使狡狯捐其梯。秋风溪上共尊酒，摆落羁束忘畛畦。红裳起舞意未足，缺月衔岭星河低。只今跌宕走尘土，清梦往复无山蹊。新诗惊怪烂盈幅，笔力拗怒蟠虹蜺。遥知盘礴小窗底，得丧已著一理齐。此生同困造物戏，未觉与世谁云泥。虽无绝唱追白雪，赖有妙契如灵悄。一笑从公岂无日，挽袖相属空玻璃。不须俗物败真赏，但觅佳处同攀跻。","dynasty":"宋代","title":"奉酬令德寄示长句"}
{"author":"洪迈","content":"武夷之山如画图，中有玉洞藏仙都。一溪穿空舞澎湃，九曲度尽方盘纡。细看直疑路中断，已转始觉川平铺。诸峰削成鸟亦怖，危磴岂复人能逾。机岩学馆第传授，鼓楼石床知有无。坐令丹梯化一鹤，又唤立笋成三姑。游人来观但借问，疲乏人指说犹惊呼。神君曾孙在何许，想见幔亭空药炉。千崖万壑心赏倦，正喜松风清坐隅。归舟瞥然箭脱手，醉目眩我双明珠。","dynasty":"宋代","title":"赴建安守泛舟游九曲"}
{"author":"洪迈","content":"孤塔鹜霄汉，晴影金碧眩。重来得寓目，归枕尾残汴。缅怀何姓人，哀祷倾淮甸。是身如皎月，有水著处现。弹指遍大千，何止数乡县。惟应因缘地，聊尔洪流转。颠危悔勒马，善涉悟觅扇。君看悔与悟，只在一转齿。至人独何心，示此祸福变。当知夙缘定，莫作邪道见。哀哉众生愚，积恶稔天谴。云何一朝急，赖此香火荐。我来适灯夕，宝蜡明邃殿。还揩客眼尘，重睹浮屠面。朝来塔上铃，告我风色便。平淮一回首，岸容失葱蒨。","dynasty":"宋代","title":"庚戍正月十四日同友人丁晋年王蔚之谒普照塔"}
{"author":"洪迈","content":"紫兰初茁芽，深壑终自秀。肮脏萧艾中，不采则谁咎。儿曹逐纷华，壮士保初陋。应知此词同，万世无先后。","dynasty":"宋代","title":"古风二首寄汪明道"}
{"author":"洪迈","content":"俗士白人眼，从谁明此心。不欲故人见，诃我车辙深。萧然江上庐，客卧诗书林。得句不相寄，谁赏气骎骎。","dynasty":"宋代","title":"古风二首寄汪明道"}
{"author":"洪迈","content":"海底灵根石效奇，山经地志不曾知。凝红幻出珠千颗，染紫装成玉一枝。鹤骨龙姿随质见，鸾栖凤宿与香宜。元戎高唱真难和，愧我年来笔力衰。","dynasty":"宋代","title":"和朱子渊石柏诗"}
{"author":"洪迈","content":"新阁何隆隆，经营自兹岁。其前山送青，其下竹交翠。景物日夕佳，登临春秋异。治中公事暇，领客共留憩。四座欢相酬，寿主珍重意。向来蓬瀛上，视此毋乃愧。主称客意好，是事幸且置。拄颊饱看山，朝来殊爽致。","dynasty":"宋代","title":"寄题分绣阁"}
{"author":"洪迈","content":"贞观盛德后，余庆未渠央。旧闻闽海家，欲纵燕山芳。教子嗣先训，开轩翼中堂。地偏市朝远，几净书简香。先生陈太丘，饭糜百忧忘。弟子俱羯胡，不闻触屏僵。一变豪侠窟，遂成争鲁乡。下车里门外，他年看诸郎。坐上纡素变，诜诜立冠裳。我诗自可弦，请以侑壶觞。","dynasty":"宋代","title":"寄题起莘家义轩"}
{"author":"洪迈","content":"一壑久藏胜，数椽忽开亭。方塘荫瓦影，净见鲂鲤行。主人有嘉招，转柁失高城。不知几摇兀，杙舟上峥嵘。尊酒酌芳醁，园蔬煮柔青。翩翩射鸭弓，一笑翻彩翎。那知海陬侄，培粟忘归耕。余生信萍梗，归梦识林坰。涨水有回波，故乡岂无情。一醉会有日，因之濯我缨。","dynasty":"宋代","title":"寄题叔父池亭"}
{"author":"洪迈","content":"吾生意行初不谋，汎汎何啻波中鸥。携家来作闽海梦，三年客食天南陬。我先人庐山在何许，大江之左道阻修。奉新家有手足爱，只身归扫先梧楸。旋当来此营斗粟，南北颠倒无时休。此心转与世事左，自作磨蚁将谁尤。安知不满达者笑，穷达一戏如观优。咄哉吾语亦已随，且与造物同浮游。","dynasty":"宋代","title":"建安道中"}
{"author":"洪迈","content":"月出度松岭，露香霏羽衣。肃肃夜气清，苍苍烟径微。川光浴秋容，萝影挂夕辉。冰轮碾空阔，飞辙无因依。拟掬星渚波，恐触天孙机。偓佺何时见，沆瀣聊独挥。未应青霞志，即与素愿违。稍休尘外踪，想此岩下扉。清吟写万籁，妙想绝百非。不须河汉言，尽解纷华围。飞仙亦戏万里，玄学乃庶几。鳌山切丹极，岁晚行将归。","dynasty":"宋代","title":"九月十七日夜度蔡道岭宿弥勒院"}
{"author":"洪迈","content":"高田土可籭，下田不受犁。遗蝗忧插啄，装饰品乃麦未齐。赤小孩子天自怜，沟壑忍见挤。雨逐新岁来，停云忽凄凄。莫辞三日霖，为作一尺泥。汪汪既没膝，滟滟仍拍堤。渐看蓑笠出，笑语喧畛畦。我欲与寓目，父老同攀跻。此身群万生，扰扰舞瓮鸡。曾亦无几求，脱粟配羹藜。永言故陇耕，老眼路凄迷。好收敛手版，锄耰归自携。","dynasty":"宋代","title":"久旱新岁乃雨"}
{"author":"洪迈","content":"愿储翳国三年艾，不博江心百鍊铜。","dynasty":"宋代","title":"句"}
{"author":"洪迈","content":"居然丈室巧剸裁，截竹为楹不染埃。","dynasty":"宋代","title":"句"}
{"author":"洪迈","content":"天上长留滕六在，人间会有葛三来。","dynasty":"宋代","title":"句"}
{"author":"惠能","content":"菩提本无树，明镜亦非台。佛性常清净，何处有尘埃！心是菩提树，身为明镜台。明镜本清净，何处染尘埃！菩提本无树，明镜亦非台。本来无一物，何处惹尘埃！菩提只向心觅，何劳向外求玄？听说依此修行，西方只在目前！","dynasty":"唐代","tags":"修行，哲理","title":"菩提偈"}
{"author":"惠能","content":"菩提本非树，明镜亦非台；本来无一物，何处染尘埃？","dynasty":"唐代","title":"偈一"}
{"author":"王象春","content":"三章既沛秦川雨，入关又纵阿房炬，汉王真龙项王虎。玉玦三提王不语，鼎上杯羹弃翁姥，项王真龙汉王鼠。垓下美人泣楚歌，定陶美人泣楚舞，真龙亦鼠虎亦鼠。","dynasty":"明代","tags":"咏史怀古，写人","title":"书项王庙壁"}
{"author":"王象春","content":"云与同闲鹤并孤，嗒然隐得几今吾。敲来石火炊先熟，服久山泉体自臞。隔舍有僧同说梦，抄方无剂可医迂。晓窗岚翠浓于染，自看长松过雨图。","dynasty":"明代","title":"山居"}
{"author":"王象春","content":"绮窗寂莫对花开，闲看残花点碧苔。花到长门原易落，不干风雨夜重催。","dynasty":"明代","title":"古意"}
{"author":"王象春","content":"朔气茫茫接虏尘，琵琶弹出汉宫春。未央令夜催歌舞，犹恐君王忆远人。","dynasty":"明代","title":"昭君"}
{"author":"李旦","content":"奇峰嶾嶙箕山北，秀崿岧峣嵩镇南。地首地肺何曾拟，天目天台倍觉惭。树影蒙茏鄣叠岫，波深汹涌落悬潭。□愿紫宸居得一，永欣丹扆御通三。","dynasty":"唐代","title":"石淙（相王时作）"}
{"author":"李旦","content":"唤出眼，何用苦深藏。缩却鼻，何畏不闻香。","dynasty":"唐代","title":"戏题画"}
{"author":"李昼","content":"秋浦亚卿颜叔子，谯都中宪老桑门。如今柳巷通车马，唯恐他时立棘垣。","dynasty":"唐代","title":"戏酬张鲁封"}
{"author":"程垣","content":"溪桥架木度人行，人影溪中步步生。真水真山皆旧识，时来时去几关情。鱼惊鸥立无闲意，鸟逐蝉飞有遁声。暂止笋舆生仆力，可人时至午风清。","dynasty":"宋代","title":"夏日下闻溪渡"}
{"author":"程垣","content":"一气自盘礴，万物自倏忽。盘礴运高厚，倏忽祝生没。高厚固冥冥，生没亦汩汩。愿言握金镜，以祛我之惑。","dynasty":"宋代","title":"探赜其一"}
{"author":"程垣","content":"庄周一妄诞，丘明一浮夸。两都绣春英，三京组朝霞。楚骚哀灵均，鵩赋凄长沙。律以素王经，春蛙与寒鸦。","dynasty":"宋代","title":"探赜其二"}
{"author":"程垣","content":"抛抛机中梭，婉婉机中淑。兰膏媚鬓蝉，笋纤润红玉。织成锦绣段，光耀绮霞幅。世无黄钟尺，何以制华服。","dynasty":"宋代","title":"杂兴其一"}
{"author":"程垣","content":"青青琅玕竹，节直中心虚。风月与相忘，雪霜不能欺。斸之献良工，堪葺黄金舆。悲哉渭水滨，空抱岁寒姿。","dynasty":"宋代","title":"杂兴其二"}
{"author":"程垣","content":"南山有孤松，夭矫苍龙质。亭亭耸华盖，清风自永日。珍重栋梁材，甘心跧崖石。梓匠持规矩，大器匪易得。","dynasty":"宋代","title":"杂兴其三"}
{"author":"程垣","content":"深溪藏毒蛟，樵家冰灶口。结侣腰弯刀，破衲补更厚。持担俯清流，勇往不回首。褰裳望青采，岂暇寻枯朽。","dynasty":"宋代","title":"樵家"}
{"author":"程垣","content":"苍苍双鬓银，矍铄不惮勤。背曲行步迟，徐徐溪水滨。群儿喧南山，踏起南山尘。翁跣负薪回，换得一壶春。","dynasty":"宋代","title":"樵叟"}
{"author":"程垣","content":"头蓬面萎黄，身轻步忽逮。方斫柴薪回，又带刀斧去。戏笑茅根掘，时暂松根踞。间道后山归，人寻不知处。","dynasty":"宋代","title":"樵子"}
{"author":"程垣","content":"扪萝登峻坂，不避岚霾冒。拔茅过山䧆，壮者为前导。阴湿留步迹，叶滑无人扫。谁言此地幽，亦有春风到。","dynasty":"宋代","title":"樵径"}
{"author":"程垣","content":"樵夫识雨候，风起装樵归。只顾担重轻，无心问是非。才观六鹢退，随知少女机。同行采樵人，先后不相违。","dynasty":"宋代","title":"樵风"}
{"author":"程垣","content":"长安花如锦，不堪制郎衣。拾得并州剪，剪花花忽飞。","dynasty":"宋代","title":"古乐府其一"}
{"author":"程垣","content":"清溪彩鸳鸯，野性不可驯。君心空爱渠，渠无爱君心。","dynasty":"宋代","title":"古乐府其二"}
{"author":"程垣","content":"莫嫌秋后扇，明年还六月。凄凉暂离别，恩情难断绝。","dynasty":"宋代","title":"古乐府其三"}
{"author":"梁升卿","content":"何意重关道，千年过圣皇。幽林承睿泽，闲客见清光。日御仙途远，山灵寿域长。寒云入晋薄，春树隔汾香。国佐同时雨，天文属岁阳。从来汉家盛，未若此巡方。","dynasty":"唐代","title":"奉和圣制答张说扈从南出雀鼠谷"}
{"author":"丁石","content":"罗列椒盘人未眠，红炉围坐笑灯前。时光过隙那知老，才到鸡鸣又一年。","dynasty":"宋代","title":"景定壬戌除夜"}
{"author":"汪忱","content":"山作危梁千尺横，一天金泛月波清。幽禽不复惊棋响，深谷犹能答斧声。塔坏尚余鸿雁意，井荒谁放辘轳鸣。试将比较天台景，只欠璁珑琪树英。","dynasty":"宋代","title":"烂柯山"}
{"author":"冯延登","content":"屋破寒无那，庭空雪已深。山川非旧观，松柏见贞心。冻雀争遗粒，栖鸦点莫林。携琴访溪友，清兴忆山阴。","dynasty":"金朝","title":"雪"}
{"author":"冯延登","content":"老柏苍苍缠老藤，招提牢落有残僧。瞑禽自入藏经阁，饥鼠时窥照佛灯。未得安心如北秀，却思觅法趁南能。濛濛雨暗门前路，更得云房一曲肱。","dynasty":"金朝","title":"宿三冢寺"}
{"author":"冯延登","content":"阴阳亹亹定何如，自信祥金先有模。曾见唐生谈跃马，岂知阮籍哭穷途。倦游笑我衰髯白，弄笔怜君醉袖乌。便欲移书与欧九，略分馀论为嘘枯。","dynasty":"金朝","title":"代郡杨黻之与余同辰月日时亦然渠有诗因为次韵"}
{"author":"冯延登","content":"飞雪惊沙捲屋茅，清寒泼水透绨袍。松风度壑江声远，萝月当轩扇影高。敢对名山谈世事，不妨空腹贮离骚。且将手版牢藏起，政恐山人识马曹。","dynasty":"金朝","title":"寄笏青柯平"}
{"author":"冯延登","content":"田翁太息论三害，猎骑俄惊见一斑。涎口风生雷吼怒，角弓寒劲月痕弯。柳营共许千人敌，鱼服仍馀一矢还。我欲残年赏神骏，短衣匹马梦南山。","dynasty":"金朝","title":"射虎得山字"}
{"author":"冯延登","content":"宠贵羊羔退曲江，华清雾阁对云窗。层峦未了霓裳舞，迁客俄惊羯鼓腔。檐际疏星疑晓镜，天边晴树认高幢。游人尚喜风流在，白石涵波皂荚双。","dynasty":"金朝","title":"华清故宫"}
{"author":"冯延登","content":"芳径层峦百鸟啼，芝廛兰畹自成蹊。仙舟倒影涵鱼藻，画栋销香落燕泥。淑景晴薰红树暖，蕙风轻汎碧丛低。冈头醉梦俄惊觉，歌吹谁家在竹西。","dynasty":"金朝","title":"西园得西字"}
{"author":"冯延登","content":"好雨新晴景气和，东陂冰尽水增波。茅茨影里燕双语，桃李梢头春几何。霁霭未收芳陌润，斜阳偏傍小楼多。雕鞍画毂方争道，更得留连藉绿莎。","dynasty":"金朝","title":"探春得波字"}
{"author":"冯延登","content":"山市人归暮雨飞，倚筇久立看檐霏。乍来势若悬麻密，暂止声如鼓瑟希。砌下蚁归低赤帻，帘间燕入湿乌衣。今宵客梦知安稳，厌浥新凉到枕帏。","dynasty":"金朝","title":"春雨二首其一"}
{"author":"冯延登","content":"小雨濛濛润土膏，谷风习习不惊条。晨烟半湿低平野，春水初生没断桥。已见鹅黄匀柳麦，更看檀紫上榆椒。从今乐事知相继，栉比云平看陇苗。","dynasty":"金朝","title":"春雨二首其二"}
{"author":"冯延登","content":"白白红红委暗尘，苍藤次第着花新。龙蛇奋起三冬蛰，缨络分垂百尺身。见说紫云偏得意，不知翠幄巧藏春。斋厨晚甑清香满，未信侯门有八珍。","dynasty":"金朝","title":"藤花得春字"}
{"author":"冯延登","content":"华颠益信寸心丹，直道宁论末路难。不叹士元淹骥足，但忧仲叔累猪肝。篱根佳菊分秋色，檐外长松耐岁寒。几有琴书尊有酒，却愁儿辈觉清欢。","dynasty":"金朝","title":"兰子野晚节轩"}
{"author":"冯延登","content":"山冈重复三竿日，溪路萦回一席天。老境飘零情更恶，又从马上得新年。","dynasty":"金朝","title":"元日隆安道中"}
{"author":"冯延登","content":"野僧引客看脩竹，拄杖入林惊暝禽。一道细泉鸣藓磴，恍如閒听颖师琴。","dynasty":"金朝","title":"八月十四日宿官塔下院二首其一"}
{"author":"冯延登","content":"乔松脩竹翠交阴，凉月玲珑地布金。老懒无诗酬节物，夜凉閒听候虫吟。","dynasty":"金朝","title":"八月十四日宿官塔下院二首其二"}
{"author":"冯延登","content":"鹦鹉洲前抱石归，琢来犹自带清辉。芸窗尽日无人到，坐看玄云吐翠微。","dynasty":"金朝","title":"洮石砚"}
{"author":"冯延登","content":"北风惨澹扬沙尘，郾西三日无行人。十村九村鸡犬静，高田下田狐兔驯。昨朝屏息过溪口，知有白额藏深榛。赤子弄兵更可恻，路旁僵尸衣血新。野叟伛偻行拾薪，欲语辟易如惊麇。瘦梅疏竹未慰眼，只有清泪沾衣巾。","dynasty":"金朝","title":"郾城道中"}
{"author":"冯延登","content":"长原迤逦孤麋卧。野色微茫河界破。草行绳屦绿云深，花触飞丸红雨妥。高亭初试煎茶火。醉玉渐哗春满座。行杯莫厌转筹频，佳节等閒飞鸟过。","dynasty":"金朝","title":"玉楼春宴河中瑞云亭"}
{"author":"李寅仲","content":"摩挲阅古堂前柳，尽是世臣乔木。故国风流，中兴事业，都写南山脩竹。商颜自绿。甚当日君王，浩歌鸿鹄。谁识宫中，有人先定大横卜。簪貂更鸣佩玉。退朝归较晚，留传黄屋。雨露无边，风云在手，宜享长生案此处缺一字福。神京未复。看先取鸿淘，次封函谷。岁岁初寒，小桃花下跨青鹿。","dynasty":"宋代","title":"齐天乐（寿韩郡王）"}
{"author":"李寅仲","content":"花木新栽一径长，小庵如款赞化房。心清要省铃斋讼，公退空凝燕寝香。已约芳菲供几案，不妨真率釂壶觞。年丰顿觉民和乐，老子从渠两鬓苍。","dynasty":"宋代","title":"题节庵"}
{"author":"李寅仲","content":"古洞闳深势崛盘，云连十丈地平宽。水帘纷若排珠琲，石阙依然耸翠峦。绿树成阴期勿剪，清溪当暑不胜寒。数椽偿遂谐幽隐，应有高人咏钓盘。","dynasty":"宋代","title":"游行神童读书岩"}
{"author":"冯坦","content":"终日无人到，隔林惟鸟啼。雀舌收先雨，猫头掘带泥。因听敲竹雨，四壁半生苔。飘风惊日月，落叶满乾坤。井在丹谁练，碑残墨欲枯。多应河畔骨，便是屋中人。无钱难得酒，有菊自开花。鸥趁湍流下，鱼藏石罅间。郡乘纪春申，山因号曰君。非关前哲真难及，自是今人不肯高。道人已是九分清，双鹤飞来凑十分。万里远来寻屋住，四边先问有梅无。古庙荧荧多鬼火，荒村寂寂少人烟。可邻门外新归燕，不见堂前旧主人。店荒任客来争席，郊迥无人可问程。每向宋清求善药，闲从詹尹卜新年。灯影照残孤枕梦，雨声滴碎两年心。兴亡有数从千古，寒暑无情又一年。问天底是资身策，度日应收卖卜钱。","dynasty":"宋代","title":"句"}
{"author":"冯坦","content":"夜静山寒渐透衣，旋煨松火拥炉围。忽听竹外篱门响，知是小童买酒归。","dynasty":"宋代","title":"绝句"}
{"author":"冯坦","content":"向晚闲行步夕阳，归来松迳已昏黄。隔林风度钟声细，认得庵中炷夜香。","dynasty":"宋代","title":"绝句"}
{"author":"冯坦","content":"莫道经霜不见花，小春风影属山家。满山红叶斜阳映，却似桃源一片霞。","dynasty":"宋代","title":"绝句"}
{"author":"冯坦","content":"绮罗巷陌总成尘，那识担柴老买臣。自笑卖柴元似旧，买柴却换旧时人。","dynasty":"宋代","title":"鸬鹚源樵歌"}
{"author":"冯坦","content":"茅檐人幽径，风雨聊可栖。喜无车马喧，而有耒耜随。","dynasty":"宋代","title":"拟陶"}
{"author":"冯坦","content":"中流有行舟，似亦得清致。只恐乘舟人，未识月中意。","dynasty":"宋代","title":"桐庐暑夜"}
{"author":"冯坦","content":"岩上层层叠翠苔，小池巧凿近岩隈。就岩引得清泉满，便有前山月入来。","dynasty":"宋代","title":"小池"}
{"author":"冯坦","content":"仙家仙药不易得，颇为鬼神所爱惜。道人入山因采出，轻如鹅管如蝉翼。多君用心穷药谱，能辩始兴最良处。合入梁公药笼贮，世上伏苓多老芋。","dynasty":"宋代","title":"谢虞司户锺乳粉"}
{"author":"冯坦","content":"山腰一抹云，云起知何处。争渡小桥寻，天风又吹去。","dynasty":"宋代","title":"咏云"}
{"author":"冯坦","content":"石何有於云，云乃生於石。拂石讯云踪，苔深无处觅。","dynasty":"宋代","title":"咏云"}
{"author":"冯坦","content":"莫道经霜不见花，小春风景属山家。满山红叶斜阳映，却似桃源一片霞。","dynasty":"宋代","title":"绝句其三"}
{"author":"冯坦","content":"雀舌收先雨，猫头掘带泥。","dynasty":"宋代","title":"句其二"}
{"author":"冯坦","content":"因听敲竹雨，便碎赏花心。","dynasty":"宋代","title":"句其三"}
{"author":"冯坦","content":"一春多是雨，四壁半生苔。","dynasty":"宋代","title":"句其四"}
{"author":"冯坦","content":"飘风惊日月，落叶满乾坤。","dynasty":"宋代","title":"句其五"}
{"author":"冯坦","content":"井在丹谁炼，碑残墨欲枯。","dynasty":"宋代","title":"句其六"}
{"author":"冯坦","content":"多应河畔骨，便是屋中人。","dynasty":"宋代","title":"句其七"}
{"author":"冯坦","content":"无钱难得酒，有菊自开花。","dynasty":"宋代","title":"句其八"}
{"author":"冯坦","content":"鸥趁湍流下，鱼藏石罅间。","dynasty":"宋代","title":"句其九"}
{"author":"冯坦","content":"郡乘纪春申，山因号曰君。","dynasty":"宋代","title":"句其十"}
{"author":"冯坦","content":"非关前哲真难及，自是今人不肯高。","dynasty":"宋代","title":"句其十一"}
{"author":"冯坦","content":"道人已是九分清，双鹤飞来凑十分。","dynasty":"宋代","title":"句其十二"}
{"author":"冯坦","content":"万里远来寻屋住，四边先问有梅无。","dynasty":"宋代","title":"句其十三"}
{"author":"冯坦","content":"古庙荧荧多鬼火，荒村寂寂少人烟。","dynasty":"宋代","title":"句其十四"}
{"author":"冯坦","content":"可怜门外新归燕，不见堂前旧主人。","dynasty":"宋代","title":"句其十五"}
{"author":"冯坦","content":"店荒任客来争席，郊迥无人可问程。","dynasty":"宋代","title":"句其十六"}
{"author":"冯坦","content":"每向宋清求善药，闲从詹尹卜新年。","dynasty":"宋代","title":"句其十七"}
{"author":"冯坦","content":"灯影照残孤枕梦，雨声滴碎两年心。","dynasty":"宋代","title":"句其十八"}
{"author":"冯坦","content":"兴亡有数从千古，寒暑无情又一年。","dynasty":"宋代","title":"句其十九"}
{"author":"冯坦","content":"问天底是资身策，度日应收卖卜钱。","dynasty":"宋代","title":"句其二十"}
{"author":"傅子云","content":"五载飞鹰迅，孤踪病马羁。望东尝把酒，倾盖便论诗。玉在山俱润，泉寒练正垂。二雏方刷翼，行矣陟天池。","dynasty":"宋代","title":"赠桂琴隐先生"}
{"author":"李子昌","content":"芳草长亭露带沙，盼游子来家。翠消红减乱如麻，隔妆台慵梳掠掩菱花。　　【赛鸿秋北】我这里望宾鸿目断夕阳下，盼情人独立在帘儿下。夜香烧祷告在花阴下，喜蛛儿空挂在纱窗下。风儿渐渐吹，雨儿看看下，我这里受凄凉独坐在孤灯下。　　【汲沙尾南】云雨阻巫峡，伤情断肠人在天涯，锦字无凭虚度荏苒韶华。嗟呀，春昼永朱扉半桠，东风静湘帘低挂。黛眉懒画，宫鸦鬓边斜插小桃花。　　【脱布衫北】我这里冷清清无语嗟呀，急煎煎情绪交杂。瘦伶仃宽褪了绛裙，病恹恹泪湿罗帕。　　【渔家傲南】燕将雏逢初夏，梦断华胥，风弄檐马。空闲了刺绣窗纱，香消宝鸭。那人在何处贪欢耍？空辜负沉李浮瓜。寂寞，厌池塘闹蛙。庭院里昼长偏怜我，夜凉枕簟不见他。多娇姹，风流俊雅，倚栏干猛思容貌胜荷花。　　【小梁州北】这些时云鬓松减了俊雅，玉肌削脂粉慵搽。上危楼盼望的我眼睛花，空一带山如画，不由人情思在天涯。　　【普天乐南】景凄凉人潇洒，何日把双鸾跨？奈薄情不寄鸾笺，相思句尽诉与琵琶。弹粉泪湿香罗帕，暗数归期将这春纤掐。动离情征雁呀呀，无奈，无奈，心事转加，对西风病容消瘦似黄花。　　【伴读书北】短命乔才辜负了咱，恨不的梦里寻他。他那里偎红倚翠笑欢洽，我这里情牵挂，不由人离恨泪如麻。　　【剔银灯南】渐迤迪寒侵绣帏，早顷刻雪迷了鸳瓦。自恨今生分缘寡，红炉畔共谁人闲话？店题罢，托香腮闷加，胆瓶中懒添温水浸梅花。　　【笑和尚北】我、我、我，起初时且是敬他，他、他、他，间深也和咱罢，我、我、我，离恨有天来大，他、他、他，不足夸。我、我、我，自详察，泪如麻，自嗟呀，他无半点儿真实话。　　【尾声南】重相见两意佳，庆喜传杯弄，气命儿看承胜似花。","dynasty":"元代","title":"【正宫】梁州令南"}
{"author":"李暠","content":"偃武尧风接，崇文汉道恢。集贤更内殿，清选自中台。佐命留侯业，词华博物才。天厨千品降，御酒百壶催。鹓鹭方成列，神仙喜暂陪。复欣同拜首，叨此颂良哉。","dynasty":"唐代","title":"奉和圣制送张说上集贤学士赐宴（赋得催字）"}
{"author":"贾仲明","content":"珠玑语唾自然流，金玉词源即便有，玲珑肺腑天生就。风月情、忒惯熟，姓名香、四大神洲。驱梨园领袖，总编修师首，捻杂剧班头。　吊白仁甫　　峨冠博带太常卿，娇马轻衫馆阁情，拈花摘叶风诗性。得青楼、薄幸名。洗襟怀、剪雪裁冰。闲中趣，物外景，兰谷先生。　吊庾吉甫　　语言脱洒不粗疏，翰墨清新果自如，胸怀倜傥多清楚。战文场、一大儒，上红笔、没半点尘俗。寻章摘句，腾今换古，巽玉喷珠。　吊高文秀　　花营锦阵统干戈，谢馆秦楼列舞歌，诗坛酒社闲谈嗑。编敷演、《刘耍和》。早年卒、不得登科。除汉卿一个，将前贤疏驳，比诸公么未极多。　吊马致远　　万花丛里马神仙，百世集中说致远，四方海内皆谈羡。战文场、曲状元，姓名香、贯满梨园。《汉宫秋》、《青衫泪》、《戚夫人》、《孟浩然》，共庾白关老齐肩。　吊王实甫　　风月营密匝匝列旌旗，莺花寨明排剑戟，翠红乡雄纠纠施谋智。作词章、风韵美，士林中、等辈伏低。新杂剧，旧传奇，《西厢记》天下夺魁。　吊汪泽民　　汪公德润字泽民，赵燕北南真定人。盛时人物多才俊，编《糊突包正臣》。上《鬼簿》、可羡钟君。生前姓，死后身，名不沉沦。　吊杨显之　　显之前辈老先生，莫逆之交关汉卿。么末中补缺加新令，皆号为、“杨补丁”。有传奇乐府新声。王元鼎、师叔敬，顺时秀、伯父称，寰宇知名。　吊陈宁甫　　先生宁甫老前贤，名著将来二百年。《两无边》锦绣风流传，关目奇、曲调鲜，自按阖、天下皆传。嗟衰骨，叹野园，故冢高原。　吊李寿卿　　南华庄老叹骷髅，船子秋莲梦里游，月明三度临岐柳。播阎浮、四百州，姓名香、赢得青楼。黄沙漫，塞草秋，白骨荒丘。　吊王伯成　　伯成涿鹿俊丰标，么末文词善解嘲，《天宝遗事》诸宫调，世间无，天下少。《贬夜郎》、关目风骚。马致远、忘年友，张仁卿、莫逆交，超群类一代英豪。　吊李仲章　　只闻《鬼簿》姓名香，不识前贤李仲章。《白头吟》喧满鸣珂巷。咏诗文、胜汉唐，词林老笔轩昂。江湖量，锦绣肠，也有无常。　吊赵明道　　钟公《鬼簿》应清朝，《范蠡归湖》手段高。元贞年里升平乐。□□章、歌汝曹，喜丰登、雨顺风调。茶坊中嗑，勾肆里嘲，明明德道泰歌谣。　吊刘唐卿　　刘唐卿老太原公，生在承平大德中。王左丞席上相陪奉，有歌儿舞女宗，咏博山、细袅香风。莺花队，罗绮丛，倚翠偎红。　吊赵公辅　　儒学提举任平阳，公辅先生天水郎。元贞大德乾元象，宏文开，寰世广，闹玉京、燕赵擅场。寻新句，摘旧章，按谱依腔。　吊李子中　　先除知事显其才，后转郎官为县宰。钟君《鬼簿》清名载，播文风、流四海。承盛时，洗荡吟怀。三场艺，七步才，音律和谐。　吊武汉臣　　先生清秀济南人，风调才情武汉臣。《登坛拜将》穷韩信，《老生儿》、关目真。新传奇、十段皆闻。听泉水，看暮云，如此黄昏。　吊王仲文　　仲文踪迹住京华，才思相兼关郑马。出群是《三教王孙贾》，《不认尸》、关目嘉，《韩信遇漂母》、曲调清滑。《五丈原》、《董宣强项》，《锦香亭》、《王祥》到家。伴夕阳白草黄沙。　吊陆显之　　河南独步汴梁城，隐语词源阐姓名。编《好儿赵正》钻空，应使多人敬。宋上皇有《碎冬凌。滑稽性，敏捷情，再出世的□精灵。　吊李取进　　《难经》《素问》不相干，表里阴阳实意懒，叔和仲景无心翰，捻《栾巴》、《破雨伞》。称凉风不顾伤寒。钟父留芳簿，老夫词吊挽，著大名散满人间。　吊于伯渊　　集成《鬼簿》老钟仙，录上名公列众贤。先生写上文华选，是平阳于伯渊。翠红乡、风月无边。花前醉，柳下眠，命掩黄泉。　吊李文蔚　　《石州慢》醉写蔡萧闲，《芭蕉雨》秋宵周素兰，《浇花旦》才并《推车旦》，破苻坚、淝水间，晋谢安、高卧东山。瑞昌县、为新令，真定府、是故关，月落花残。　吊侯正卿　　史侯心友艮先生，诗酒相酬老正卿。挽丝■和袖雕鞍凭，随王孙、并马行。《燕子楼》、么末全嬴。黄钟令，商调情，千载标名。　吊岳伯川　　老夫共汝不相知，《鬼簿》钟公编上伊。《度铁拐李岳》新杂剧，更《梦断杨贵妃》。玉京燕赵名驰，言词俊，曲调美，衰草烟迷。　吊康进之　　编集《鬼簿》治安时，收得贤人康进之。偕朋携友莺花市。编《老收心》李黑厮，《负荆》是小斧头儿。行于世，写上纸，费骚人和曲填词。　吊王廷秀　　淘金千户甚风流，宝马金鞍称俊游。益都人物王廷秀，将《坑儒焚典》修，《草庵歌》和尚石头。驰花阵，夺锦筹，百世芳留。　吊费唐臣　　双歌莺韵配鸳鸯，一曲鸾箫品凤凰。醉鞭误入平康巷，在佳人、锦瑟傍。《汉韦贤》、关目辉光。《斩邓通》、文词亮，《贬黄州》、肥普香，父是君祥。　吊石子章　　子章横槊战词林，尊酒论文喜赏音。疏狂放浪无拘禁。展绣腹、施锦心。《竹窗雨》、《竹坞听琴》。高山远，流水深，戛玉锵金。　吊赵子祥　　一时人物出元贞，击壤讴歌贺太平。传奇乐府时新令，锦排场、起玉京。《害夫人》、《崔和檐生》。白仁甫、关汉卿，《丽情集》天下流行。　吊李好古　　芳名纸上百年图，锦绣胸中万卷书，标题尘外三生簿。《镇凶宅》、赵太祖，《劈华山》、全用功夫。煮海张生故，撰文李好古，暮景桑榆。　吊狄君厚　　元贞大德秀华夷，至大皇庆锦社稷，延至治承平世，养人才、编传奇，一时气候云集。有平阳狄君厚，捻《火烧介子推》，只落得三尺孤堆。　吊孔文卿　　先生准拟圣门孙，析住平阳一叶分。好学不耻高人问，以子称、得谥文，论纲常、有道弘仁。捻《东窗事犯》，是西湖旧本，明善恶劝化浊民。　吊姚守中　　桂冠解印汉逄萌，扫笔成章姚守中。布关串目高吟咏，《牛诉冤》、巧用功，扯诏谏、扶立中宗。麒麟阁，狐兔冢，怨雨愁风。　吊张寿卿　　浙江省掾祖东平，蕴藉风流张寿卿。《红梨花》一段文笔盛，花三婆、独自胜。论才情、压倒群英。敲金句，击玉声，振动神京。　吊吴昌龄　　西京出世俊英杰，名姓题将《鬼簿》写。《走昭君》《东坡梦》《辰钩月》，《探狐洞》《赏黄花》、色目亻来，《西天取经》、行用全别。《眼睛记》、《狄青扑马》，《抱石投江》、《货郎末泥》，十段锦、段段和协。　吊石君宝　　《紫云亭》《秋香怨》《曲江池》，《醢彭越》《哭周瑜》佳句美，《断岁寒三友》《红绡驿》，《雪香亭》、《秋胡戏妻》。共吴昌龄么末相齐。柳眉儿《金钱记》，石君宝□黑迹，禾黍离离。　吊张时起　　霸王垓下别虞姬，出塞昭君胡马嘶，牡丹事花月秋千记。与高文秀同里，同斋同笔抄冠。新杂剧，旧传奇，都一般风惨烟迷。　吊李时中　　元贞书会李时中，马致远花李郎红字公，四高贤合捻《黄粱梦》。东篱翁、头折冤，第二折、商调相从，第三析、大石调，第四折、是正宫，都一般愁雾悲风。　吊李宽甫　　西台令史合肥官，局量胸襟怀抱宽。银鞭紫马驿蜚窜，宴秦楼、宿谢馆，肉屏风、锦簇花攒。金叵罗醉斟琼酿，青定瓯茶烹凤团，红烧羊码蒸犀盘。　吊彭伯成　　筵前酒海紫金坛，席上筹行白玉簪，碧螺七宝玲珑嵌。□□□□□□，□□□□□□□。惜花心，做怪胆，绿柳阴府地潭潭。　吊李行甫　　绛州高隐李公潜，养素读书门镇掩。青山绿水白云占，净红尘、无半点纤，小书楼、插架牙签。研珠露，《周易》点，恬淡齑盐。　吊费君祥　　君祥前辈效图南，关已相从看老耽，将楚云湘雨亲把勘。《爱女论》、语句严，《菊花会》、大石调监咸。珊瑚檐，翡翠槛，风月轻担。　吊纪君祥　　寿卿廷玉在同时，三度蓝关韩退之，《松阴楚》里三生事。《驴皮记》、情意资，《冤报冤赵氏孤儿》。编成传，写上纸，表表于斯。　吊赵天锡　　曹公汤饼试何郎，大德名公家汴梁，《金钗剪烛》音清亮。为府判、任镇江，出台阁、官样文章。显新句，贮锦囊，金玉铿锵。　吊梁退之　　警巡院职转知州，关叟相亲为故友。行文高古尊韩柳，诗宗李杜流，填词师苏柳秦周。翠红群里，ㄎ羊糯酒，肥马轻裘。　吊史九散仙　　武昌万户散仙公，国元勋荫祖宗。双虎符三颗明珠重，受金吾、元帅封。碧油幢、和气春风。编《胡蝶庄周梦》，上麒麟图画中，千古英雄。　吊孟汉卿　　已斋老叟播声名，表字相同亦汉卿。《魔合罗》一段题张鼎，运节意脉精，有黄锺商调新声。喧燕赵，响玉京，广做多行。　吊尚仲贤　　弃官归去捻《渊明》，工巧《王魁负桂英》。四务提举江浙省，与戴善夫相辅行。较论功诸葛成。《三夺槊》、《谒浆崔护》，《秉烛旦》、《越娘背灯》，《洞庭湖柳毅传情》。　吊戴善夫　　江浙提举任皇宣，同里同僚尚仲贤。《伯瑜泣杖》皆称善，《玩江楼》、周月仙，《风光好》、一夜姻缘。《三捉红衣怪》，善夫用意坚，湖海流传。　吊顾仲清　　唐虞之世庆元贞，高士东平顾仲清，泉场掌印为司令。见传奇、举世行，向雨窗、托兴怡情。撰《陵母伏剑》，编《纪信火蒸》，府州县按试留名。　吊郑廷玉　　《金凤钗》《打李焕》《后庭花》，《忍字记》《栾城驿》《双教化》，《凤凰儿》《料到底》偷闲暇。《因祸致福》关目冷，《贬扬州》《债主冤家》。《渔父辞剑》才情壮，《孙恪遇猿》节脉佳，《疏者下船》安顿精华。　吊李直夫　　蒲察李五大金族。《邓伯道》《夕阳楼》《劝丈夫》，《虎头牌》《错立身》《怕媳妇》。《谏庄公》颖考叔，《俏郎君》、《谎郎君》、各自乘除。《淹蓝桥》、尾生子，教天乐、黄念奴，是德兴秀气直夫。　吊赵文敬　　教坊色长有学规，文敬超群众所推，乐星谪降来彰德。编《莱檐儿仙》传奇，撰《武王伐纣》精微。秀华夷，风物美，乐章兴南北东西。　吊张国宾　　教坊总管喜时丰，斗米三钱大德中，饱食终日心无用，捻汉高、《歌大风》。薛仁贵、衣锦峥嵘。《七里滩》、臣辞主，《汗衫记》、孙认公，朝野兴隆。　吊花李郎　　《郑孔目栾子酷寒亭》，《相府院曹公勘吉平》，《判官■■钉一钉》。刘耍和、赘为婿卿，花李郎、风月才情。乐府词章性，传奇么末情，考兴在大德元贞。　吊红字李二　　梁山泊壮士病杨雄，板达儿ㄐ搜黑旋风，打虎的英俊天生勇，窄袖儿猛武松。是京兆红字李二文风。才难尽，兴未穷，再编一段《金火儿张弘》。　吊李齐贤等　　李齐贤乐府咏包巾，编“地冷天寒”苏彦文，作《镜儿搂带》王思顺，捻灵怪湖州张以仁。李用之戏剧多闻。顾廷玉云间出类，俞纯夫钱塘越群，屈英甫编《一百二十行》《香钱奴》院本绝伦。　吊刘宣子　　钟君昭叔昔同居，会后分离各自处。笔端多有香奁句，填词章、作乐府，登仕途、吏部迁除。熬年月，听选补，淮东吏身卒。　吊吴仁卿　　克斋弘道老仁卿，衣紫腰金府判升。银鞍紫马敲金镫，锦乡中、过一生，老来也致仕心宁。《手卷记》、《子房货剑》，锦乐府、天下盛行，《曲海丛珠》、《金缕新声》。　吊秦简夫　　文章官样有绳规，乐府中和成墨迹。灯窗捻出新杂剧，《玉溪馆》、煞整齐，晋陶母剪发筵席。《破家子弟》，《赵礼让肥》，壮丽无敌。　吊乔梦符　　《天风环》玉敲金，《抚掌》文集花应锦，太平歌吹珠翠渗。《金钱记》、《扬州梦》、振士林，《荆公遣妾》、文意特深。《认玉钗》、珊瑚沁，《黄金台》、翡翠林，《两世姻缘》、赏音协音。　吊赵文宝　　《姜肱共被》弟兄情，《糜竺收资》货币盈，褚良北诏忠直性。居饶州、住乐平，为阴阳教授经营。《骊山七德舞》，《孙武教女兵》，德在明明。　吊屈子敬　　学官子敬屈恭之，本路新除教授资。乐章洒落通街市，便小山、何到此。宋上皇三恨师师。汉司马题桥柱，齐田单复旧时，各辨妍媸。　吊王仲元　　于公为阴德起高门，袁盎因夫人却汉文。历像演史全忠信，将贤愚善恶分。戏台上考试人伦。大都来一时事，搬弄出千载因，辨是非好歹清浑。　吊张小山　　水光山色爱西湖，照耀乾坤《今乐府》，《苏堤渔唱》文相助，又《吴盐》余意续，《新乐府》惊动林苏。荆山玉，合浦珠，压倒群儒。　吊钱子云　　弃俗中路戴黄冠，草履麻绦袖袍宽。《江湖清思》三千段，屡清风明月当，集《醉边余兴》多端。白雪黄茅煅，坎离频倒搬，素庵中稳坐薄团。　吊黄子久　　浙西宪吏性廉直，经理钱粮获罪归。号一峰卜术将人间弃，易姓名为净坚号大痴。天下事无不周知，学问深不加文饰。一家丹青妙笔，与人为宗主时习。　吊徐德可　　甘饴良好咂甜时，自号甜斋名再思。交游高上文章士，习经书、看鉴史。青出蓝、善长文词。名下无虚士，高门出贵子，根基牢发旺宗枝。　吊顾君泽　　君泽德润住云间，路吏杭州称九仙，迁平江当领驱公案。乐府共诗集开板刊，售文籍市肆停安。情恬淡，心懒坦，九仙在尘寰。　吊曹明善　　公曹路吏任衢州，夺立文章第一筹，神京独赋《长门柳》。士林中、逞俊流，万人内、占了鳌头。风连月，花伴酒，肥马轻裘。　吊汪勉之　　名虽传道职学官，风韵清标貌胜潘，胸中星斗文章焕。心贯通、体广胖，尊瞻视、楚楚衣冠。历帅府浙东令史，补《曹娥泣江》两端，伴黄沙白草漫漫。　吊高敬臣　　碧桃红杏说高蟾，黄阁风流夸士廉，铨衡权准宗行俭。文章习子瞻，任县宰才胜江淹。生子学双渐，娶妻如蔡琰，秋泉公归去陶潜。　吊王守中　　庭前盛茂种三槐，纸上芳名播九垓。画中诗诗中画传宗派。芦花场司令该。有玄微妙趣吴才。通街市，知稼穑，躲不了深土培埋。　吊萧德祥　　武林书会展雄才，医业传家号复斋。戏文南曲■方脉，共传奇乐府谐。治安时何地无才。人间著，《鬼簿》载，共弄玉同上春台。　吊陆仲良　　贞元始祖谥宜公，嗜著《茶经》桑苎翁。父维扬典掾清名重，改淮南、江浙同，住杭城、家道松□。词诗歌唱，诗禅贯通，一代文风。　吊朱士凯　　梨园乐府永升平，沉默敦笃念信诚。《包罗天地》曹娥镜，诗禅隐语精，振江淮独步杭城。王彦中弓身侍，陈元赞拱手听，包贤□持拜先生。　吊王日华　　诗词华藻语言佳，独有西湖处士家，滑稽性格身肥大。《金斗遗事》厮问答，与朱士凯来往登达。珠玑梨绣，日精月华，免不得命掩黄沙。　吊吴纯卿　　行兵远祖习韬书，挂剑徐君信矣夫。文章光耀天之赋，生而知、为上乎。杜衡门养志姑苏。有学问多人贬妒，通性理甘贫晏居，天！天！其道何如。　吊高可道等　　乘除加减有盈亏，用舍行藏有道理，贤愚善恶合天地。四名公、行上纸笔，将高贤、文学出处标题。《鬼簿》上分开名姓，继先翁定了事迹，老夫将头尾挽吊收拾。　　吊《录鬼簿》诸公卿大夫高贤逸士鸿儒　　钟君《鬼簿》集英才，声价云雷震九垓。衣襟金玉名仍在，著千年、遗万载。勾肆中般演诜谐。弹压著莺花寨，凭凌着烟月牌，留芳名纸上难揩。","dynasty":"元代","title":"【双调】凌波仙　吊关汉卿"}
{"author":"贾仲明","content":"第一折(搽旦扮卜儿上，云)老身姓顾，在这松江府住坐。有个女孩儿，小字玉香，年方二十岁，生的十分大有颜色，做着个上厅行首，与一个扬州府秀才荆楚臣作伴。二年光景，那生在俺家里，使了数十锭银子。如今有东平府客人柳茂英，装二十载绵花束这松江货卖。着人请他去了，这早晚敢待来也！(净扮柳茂英上，云)自家柳茂英，东平府人。装了二十载绵花，来此松江府货卖。此间有个歌者顾玉香，我有心与他作伴。夜来见了那妈妈，今日使着个梅香来请，事必谐矣！我索走一遭去。(见科)(卜儿云)柳官人，你放心，那荆生被我赶将出去了，你欢喜咱。(净云)先留五十两银子，与奶奶做茶钱。料着二十载绵花，也不到的剩一分回去。(同下)(正旦扮顾玉香上，云)妾身姓顾，小宇玉香，在此做着个上厅行首。二年前与荆楚臣作伴，俺家使过他数十锭花银。俺娘见他没东西了，日日撚他去。他一口气成病，使性儿出去了。可早数日光景，那生被廉耻所拘，不肯上门，我着怜儿寻他去了。暗想俺这门衣饭，又无甚黄牛耕黑牛种，止则是卖笑求食，非同容易也呵！(唱)【仙吕】【点绛唇】风月家门，又无资本，别营运。止不过送旧迎新，凭卖笑衣食稳。【混江龙】倚仗着高谈阔论，全用些野狐涎扑子弟打郎君。散春情柳眉星眼，取和气皓齿朱唇。和他笑一笑敢忽的软了四肢，将他靠一靠管烘的走了三魂。为俺呵搬的那读书的慵观经史，作商的懒去辛勤，为吏的焉遵法度，做官的岂惜簪绅。生着那义和的兄弟厮寻爷，孝顺的儿子学生分。都是俺个败人家油鬏髻太岁，送人命粉脸脑凶神。(丑扮怜儿，同末扮荆楚臣上，云)姐夫，快行动些！(荆楚臣云)小生荆楚臣，本贯广陵人也。游学至此松江府，与上厅行首顾玉香作伴二年，被虔婆板障，将小生气成疾病，出来在相知人家暂住。恰才大姐着怜儿来寻，则索走一遭去。(见科)(正旦悲云)楚臣，你好下的，数日间阔。(荆楚臣云)大姐情分，生死不忘，衔结难报。(正旦唱)【油葫芦】觑了这惜玉怜香心上人，教咱家情越亲，那劳承那敬爱那温存。(荆楚臣云)大姐，则被你情系人心早晚休？(正旦唱)则咱这情牵人意终朝印，似恁的尘随马足何年尽？(荆楚臣云)奶奶如此板障，姻缘不久矣！(正旦唱)俺娘翻手是雨，合手是云。常则是恶哏哏紧掿着条黄桑棍，端的待打杀卧麒麟。【天下乐】俺娘自做师婆自跳神，一会家难禁努目讪筋，俺那娘飇着一个冷鼻凹，百般儿没事狠。(带云)见了那名公文士每来呵！(唱)嫌的是张秀才李秀才，(带云)见那公子舍人上门呵！(唱)爱的是王舍人刘舍人，他那些乔殷勤佯动问。(荆楚臣云)大姐，省一句儿，恐怕奶奶听的。(卜儿上，云)我听的多时也！俺女孩儿对着荆秀才骂我，也罢，荆秀才出去！(正旦云)奶奶，他在咱家使了偌多银两，再留住一程儿。你若不肯，我寻个自尽！(卜儿云)生分小贱人，着他快出去！(正旦唱)【村里迓鼓】间别了俺故人恩爱，便绝了咱子母情分。若不是三年乳哺十月怀耽，也曾受过的苦辛，敢将你扯拽衣袂，挝揉皮肉，揪撏头鬓。(卜儿云)不发迹的穷生，赶不出门去。你是读书人，廉耻也不顾，你不羞那？(正旦唱)奶奶，他耐了你万种羞，受了你千般气。俺家里也使了他数锭银，(带云)不勾二年，银两使尽，揾地赶他出去。(唱)他则索狼吃幞头心儿里自忍。(卜儿做气科，云)别人家养女儿孝顺，偏我家这等生分。(正旦唱)【元和令】常言道母慈悲儿孝顺，则为你娘狠毒儿生分。每日家三餐饱饭要腥荤，四季衣换套儿新。(卜儿云)须不是荆秀才的钱物。(正旦唱)送的他离乡背井，进退无门，恰便似汤浇雪风卷云。【上马娇】你那眼又亲，手又准，似饿鹞扑鹌鹑。将一座花柳营，生扭做迷魂阵，真是个女吊客母丧门。【游四门】再休想不应亲者强来亲，则理会的说响钞共精银。恁那之乎者也都休沦，使不着调子曰弄诗云，待做惜花人。【胜葫芦】眼前面便是西出阳关无故人，(卜儿云)走的快着。(正旦唱)个带伤也着昏，生逼人千里关山劳梦魂。若早知你这般圈缋，那般局段，急抽身不囫囵！【幺篇】都是你个爱钱的虔婆送了人，(荆楚臣云)可不着人唾骂奶奶也！(正旦唱)那里怕千人骂万人嗔？则愿的臭死尸骸蛆乱虫分，遮莫便狼拖狗拽，鸦口嵌鹊啄，休想我系一条麻布孝腰裙！(卜儿云)我也不和你说，伴着那穷丑生，几时是了？我与你又寻了个标致的郎君也！怜儿，快请柳茂英来！(净上见科)(卜儿云)这等风流子弟。又有钱。不强似那荆秀才？(净跪云)大姐，小人二十载绵花，都与大姐，不强如那穷身破命的？(正旦云)噤声！(唱)【后庭花】他虽然身贫志不贫，(荆楚臣云)姐姐，有钱的来了，小生告回。(正旦唱)我怎肯钱亲人不亲？(荆楚臣云)常言道后浪催前浪，(正旦唱)尽教他后浪催前浪，(带云)楚臣放心，(唱)休想我新人换旧人。(净云)二十载绵花都送大姐哩！(正旦唱)卖花人卖花唇，(带云)我劝你咱，(唱)休入俺这花营锦阵。(带云)我说几般儿你受用的茶饭。(唱)三停刀砍脚跟，百炼锤打脑门。生铁钩搭脊筋，钅俞镔杓剜眼轮。连珠箭雨点频，九稍炮风势紧。漫天纲措备的真，陷入坑埋没的准。钉人钉勾二百斤，钻人钻有十数根，秤人秤安顿的稳。急收拾没了半文，刚刚的剩纸路引。【青歌儿】敢着你有家、有家难奔，这厮你眼里、眼里无珍。(净云)我有二十载绵花，好大本钱哩，(正旦笑科)(唱)这些时白马红缨衫色新，怕不月户风门，翠袖红裙，乡被鸳裀，玉软香温。有一日使的来赤手空拳，梦撒撩丁，前吊砖后吊瓦，槌着胸，跌着脚，哭哭啼啼，悲悲切切恰还魂，敢恁时马死黄金尽。(卜儿云)这等好郎君不接待，着这穷丑生。休看他吃的，则看他穿的，我也不和你料，快赶出去！荆楚臣，若不出去，我和你不干净！(正旦云)楚臣出去了，我也不觅钱，咱大家坐地！(唱)【赚煞尾】从今后都一般病染梦魂劳，两下里人远天涯近。好苦痛也荆郎楚臣，(荆楚臣云)姐姐。你肯守志么？(正旦唱)我敢一上青山便化身。从今后枕冷衾寒，索自温存。(净云)有小人陪侍大姐，二十载绵花不剩一分回去！(正旦唱)这嘶待逞精神卖弄家门，(净云)二十载绵花。则和大姐歇一夜罢。(正旦云)呆汉！(唱)休想和你一夜夫妻百夜恩！(净云)柳茂英买了顾玉香也！(正旦唱)你待要抟香弄粉，妆孤学俊。(带云)呆汉！(唱)便准备着那一年春尽一年春。(同荆下)(净云)他两个去了！奶奶，破着我二十载绵花，务要和他睡一夜。方遂我平生之愿！(诗云)我这嘴脸也不俗，偏生不入婆娘目。妈妈若还做的姑老成，怕道你家没得绵花褥！(同下)楔子(旦同荆楚臣上，云)小生想来，堂堂七尺之躯，生于天地间，被人如此数说。大丈夫必当立志，况兼朝廷春榜动，选场开，凭小生文学，必夺取一个状元回来。但不知姐姐意下如何！(正旦云)楚臣主见不差，男子汉当以功名为念。你若肯去进取，妾解下钗环，以为路费。(取砌末科，云)全副头面钏镯，俱是金珠，助君之用。又有这玉梳儿一枚，是妾平日所爱之珍。掂做两半，君收一半，妾留一牛。君若得第，以对玉梳为记。(做与砌末悲科)(唱)【仙吕】【赏花时】君既取功名妾不留，妾谨守香闺君莫忧。(带云)我将这玉梳呵，(唱)分两下有因由，则怕你撇咱脑后，似破镜合妆楼。【幺篇】无瑕玷的情怀图个永久，有温润的姻缘博个到头。(做拜别科)(唱)若赴京阙到皇州，有一日功名成就，做夫妇可风流。(下)(荆楚臣云)多谢姐姐赍助盘缠。今日正是好日有，便索登程去也。正是：青云有路终须到，金榜无名誓不归。(下)第二折(卜儿同净上，云)柳官人放心，荆生被我赶出去了。女孩儿由他乖，好歹成就你。(净云)多谢妈妈！(卜儿云)我去寻俺娘儿一场闹，便来请你。(净云)二十载绵花都与奶奶用。(同下)(正旦引梅香上，云)怜儿，自你姐夫去后，可早半月光景，觉的我这身心不安，况值秋天，好伤感人也呵！(唱)【正宫】【端正好】人乍别受姜凉，病易感添寂寞，记相别，可早半月期过。俺悉人病里如何过？又被这秋景相回和。(梅香云)姐姐，眼前尽是秋意哩！(正旦唱)【滚绣球】促人眉黛的矮墙侧舞飘飘凋败柳，替人憔悴的小塘中干支支枯老荷。断人魂魄的树梢头昏惨惨野烟微抹，松人鬓脚的山尖上高耸耸峰顶堆螺。感人消瘦的疏篱下黄甘甘菊尽开，染人血泪的窄沟岸红飇飇枫乱落，搅人梦境的小阶前絮叨叨夜蛩频聒，恼人情肠的金井傍滴溜溜梧叶辞柯。结人愁怀的碧天边昏冉冉云轻布，助人长吁的纱窗外疏剌剌风势恶伴人孤另的明皎皎月色银河。(梅香云)姐姐为俺姐夫去了，茶饭少进，脂粉懒施，好生清减了也。(正旦唱)【倘秀才】无奈何浅妆淡抹，有甚有梳艳裹，每日懒出门木呈绣房里坐。朝忘餐食无味，夜废寝眼难合，不索你问我。(梅香云)姐姐，你饮杯儿酒也消愁，闲行一步也消闷。(正旦云)你那里知道？我便吃酒呵，也消不得愁，便闲行呵，也消不得闷。(卜儿上见科)(旦云)奶奶，为何也这般烦恼？(卜儿怒云)可知不欢喜哩！柴也无，米也无，我看吃甚么？(正旦云)你道我不曾觅钱，头上有天哩。(唱)【滚绣球】我与你觅下的金寻下的银，买下的锦攒下的罗，珠和翠整箱儿盛垛，娘呵，你那哭穷口恰似翻河。(带云)金钱不使呵，(唱)莫不阴司下要用他？(带云)珠翠不戴呵，(唱)莫不灵堂前要显豁？(带云)绞锦不穿呵，(唱)莫不留着棺函中装裹？(卜儿云)忤逆弟子，你待着我死哩！(正旦云)你死呵，(唱)也不索做水陆动钟鼓铙钹。(卜儿云)可是为甚么？(正旦唱)你终朝看的昧心经管取消了灾障，每日念的养家咒多应免些罪过。(卜儿云)你咒的我好！好儿女！好儿女！(正旦唱)咱可甚儿女情多！(卜儿云)骂着他越撒顽，我着些话儿哄他。孩儿，我恰才斗你耍来。则养你一个，偏我不疼？(正旦唱)【倘秀才】休假温存絮叨叨取撮，佯问候热刺刺念合，更怕我不趱你那冷气虚心厮拾掇。哑谜儿有甚难猜破？甜句儿将我紧兜罗，口如蜜钵。(卜儿云)我如今老了，抬举的你成人，你也可怜我些儿。(正旦唱)【滚绣球】做娘的肯哀怜肯付合，做女的有疼热有瓜葛，指头上单养的我一个，须不是过房的买到前窝。熬煎的点秋霜两鬓皤，抬举我正青春二九过。衣食勾家私得过，因甚的闹炒炒做不的个存活？每日间八阳经便少呵也有三千卷，五代史至轻呵也有二百合，又不是风魔。(卜儿云)孩儿，胡乱留下柳茂英，得些钱钞，等咱做些盘缠。(正旦云)怜儿，且顺着虔婆，若不依他有五千场不定交。就叫那呆汉来挤上他一场，也绝了念头。(净上见科，云)大姐若留了小人，二十载绵花都送与大姐。(正旦唱)【脱布衫】一心待趁浪逐波，恣情的妙舞清歌。呆子弟迎风把火，强风情指山卖磨。(净跪科，云)大姐可怜见。(正旦唱)【醉太平】你与我打睃，有甚不瞧科。恰便似告水灾今岁淹了田禾，怎觑那王留般做作。你去颐前程这搭儿休超垛，识吊头，打闹里疾赸过，刬地你拽大拳人面前逞喽风召，请起来波小哥。(净云)由大姐骂我，则是二十载绵花都送与大姐。(正旦云)呆汉。养活妻子，休恋风尘！(唱)【倘秀才】这嘶他不知死飞蛾投火，你要我便是望梅止渴。(净怒云)男儿膝下有黄金，揾地望梅止渴？(正旦唱)话不投机一句多，你待要装标垛，下锹钁，哎罢呵！(云)我再劝你咱！(唱)【滚绣球】俺这暖烘烘锦被窝，似翻滚滚油舶镬。这效鸾凰翠屏绣幕，是陷平人虎窟狼窝。红莲舌是斩郎君古定刀，青丝发是缚子弟降魔索。鸩人药是美甘甘舌尖上几口甜唾，招人命是香喷喷袖门内半幅轻罗。泼人汤三转身揩些眼泪，催人命百忙里着句褪科，平地风波。(云)呆汉，我有个比喻。(净跪云)大姐，你说你说。(正旦唱)【赛鸿秋】则俺那双解元普天下声名播。哎，你个冯员外舍性命推没磨。则这个苏小卿怎肯伏低？将料着这苏婆休想轻饶过。呆厮你收拾买花钱，休习闲牙磕。常言道：井口上瓦罐终须破。(净云)怎将我比冯魁？二十载绵花，倒不如三千引茶？(正旦唱)【三煞】贩茶船柱儿大，比着你争些个，绵花载数儿俭，斟量来不甚多。那里禁的半载周年，将你那千包百篓，也不索碎扯零撏，则消得两道三科。休恋这隋堤杨柳，歌尽桃花，人赛嫦娥。俺这狠心的婆婆，则是个追命的母阎罗。(净云)我则是二十载绵花都与大姐。(正旦唱)【二煞】若是娶的我去家中过，便是引得狼来屋里窝。俺这粉面油头，便是非灾横祸；画阁兰堂，便是地纲天罗。敢着你有家难奔，有口难言，有气难呵。弄的个七上八落，只待睁着眼跳黄河。(净云)大姐，我恰才不道来？二十载绵花都不打紧，则娶大姐做个老婆。(正旦唱)【黄钟煞】休置俺这等掂梢折本赔钱货，则守恁那远害全身安乐窝。不晓事的颓人认些回和，没见识的杓俫知甚死活？无廉耻的乔才惹场折挫，难退送的冤魂像个甚么？村势煞捻着则管独磨，桦皮脸风痴着有甚飇抹？横死眼如何有个分豁，喷蛆口知他怎生发落？没来由受恼耽烦取快活，丢了您那长女生男亲令阁。(净云)我二十载绵花送与大姐也不少。(正旦唱)量你这二十载绵花值的几何？(带云)呆汉！(唱)你便有一万斛明珠也则看的我！(下)(净被推跌科，云)奶奶，我如今怎么？(卜儿云)柳官人放心，好歹都在我身上。(净云)二十载绵花都送奶奶，拚的不剩一分回去。(同下)第三折(荆楚臣冠带上，诗云)独携琴剑入长安，垂手功名自不难。何限彩楼招婿者，偏我无心懒去看。小宫荆楚臣。自离了松江赴京，一举状元及第。所除句容县令，判簿皆缺，止下官一人。方才到任数日，只等事定，去取顾玉香未迟。近奉府帖，下差往乡催办今冬粮草。左右的鞴马过来。(下)(净上，云)嗨！谁想顾玉香夜来收拾了房中细软，共梅香逃走，不知去向！眼见往京师寻那荆楚臣去了。那虔婆哄了我偌多东西，则这干罢。如今赶到丹阳问人来，说有一个妇人引着个梅香，将着些行李上旱路去了。正中我计，我拚的连夜抄将过来。白土左侧黑林子里等着。若撞见他，肯顺我便罢；道出一个不字来，我着刀子结果了他性命，歇两日大吃了，又无形迹，多少是好。(下)(正旦同梅香上，云)怜儿，慢慢的行。只为那呆汉缠的我慌，俺那虔婆眼黑爱钱，诚恐污我身名，生出此计，瞒过俺那虔婆。所央松江府旧认的孔目每，讨了一张文书，则做往京探亲，带了些细软家私，上京寻那荆楚臣去。悄悄的讨了只船儿，来至丹阳。出江风浪难行，旱路稍近。前面雇辆车儿，共梅香坐将去。好是凄凉人也呵！(唱)【中吕】【粉蝶儿】秋况消疏，远村迷淡烟深处，断桥边野水平芜。盼邮亭巴堠子，一步捱一步。早则是途径崎岖，恼行人痛伤情绪。【醉春风】则为俺那不心软的狠毒娘，更合着这忒忤逆的逃窜女。恰便似孟姜女送寒衣，谁曾受这般苦！苦！那里问养育情怀，则为俺夫妻恩爱，早难道割不断子母肠肚。(梅香云)姐姐，你看这派秋景，煞是伤感人也！(正旦唱)【红绣鞋】按天际落霞孤鹜，映残阳老树啼乌，古道傍飘衰叶折枯蒲。蒹葭排雁字，云水捕鱼图，洒西风弹泪雨。(梅香云)姐姐，转过这山坡，一簇榆林，黑洞洞的，不知里面藏着甚么狼虫虎豹，况兼天色已晚，好是怕人也！(正旦唱)【迎仙客】转过这山额角生惨凄，见一簇恶林郎黑模糊，不由我心儿里猛然添怕惧。两耳火云烧，浑身冷汗出，似钩住我皮肤，把不定头梢儿竖。(梅香云)姐姐，早寻个灯火店安下也好。(净上喝，旦慌科)(正旦唱)【石榴花】唬的我意慌张心乔怯战都速，无了魂魄，软了身躯，则见他恶哏哏嗔忿忿气扑扑。(净扭旦认科)(正旦云)放手！(净云)走的好！今日见你也。(正旦唱)猛见了他面目，事在当初。不合将他千般数落十分怒，料应来命在须臾。(净云)既然见了你，好歹要成合，不肯便杀了你！(正旦唱)这厮待强风情打家截道拚着做，那里讨护身符？(净云)近前来，你顺了我罢！(正旦云)玉香也！(唱)【斗鹌鹑】这埚儿使不着我美貌娇容，用不着我花言巧浯。(净云)不肯便杀了你！(正旦唱)这嘶如此行为，恁般做出！(净云)你娘使过我偌多银两，准折了两家罢。(正旦唱)这的是你财上分明大丈夫，贼儿胆底虚。(净云)你还不顺我，等到几时？(正旦唱)你只要窃玉偷香，省甚的云歹尤殢雨？(净云)梅香，和你大姐说，这里又无人，他和我成合了罢。若不肯呵，我便杀了也！(梅香云)姐姐，他说不肯，便要杀了你。如何发付那？(正旦云)【上小楼】你道是如何发付，我索避着不做。我这里敛袂回身，褪后趋前，眼笑眉舒。(做拜科)(唱)施礼数，道万福，殷勤观觑，施呈着我尊前席上那些假虚脾和睦。(云)柳官人，你急性怎么？慢慢商量，可不好厮见。(净云)肯呵，二十载绵花都与大姐，不肯时目下见血！(正旦云)噤声！(唱)【幺篇】待将咱所图，我宁死不辱！这厮笑里藏刀，节外生枝，暗地埋伏。这里是大道官塘，怎没个行人，南来北去？天那，眼见的死的来不着坟墓。(净扯住，云)大姐，成合了罢？(正旦叫科，云)有杀人贼也！(荆楚臣引祗候上，云)甚么人叫杀人贼？左右每拿住！(做拿净，与旦认科)(荆楚臣云)玉香姐姐，你认的我么？(正旦云)救我的是谁那？(荆楚臣云)小生荆楚臣也。(正旦云)惭愧。(唱)【满庭芳】也是天然对付，险些儿身归地府，命掩泉途。(荆楚臣云)为甚这厮做出这等事来？(正旦唱)这厮只因饱暖生淫欲。(荆楚臣云)这是关系性命，暂时随顺，省致如此狼狈。(正旦唱)便休想似水如鱼。(荆楚臣云)权时之事，何故认真？(正旦唱)与这嘶待一时间莺俦燕侣，我情愿尽世儿凤只鸾孤。(荆楚巨云)且免一时危难，也不为过。(正旦唱)楚臣也，你深思虑，因何难共处？岂不闻冰炭不同炉？(荆楚臣云)左右，拿过那逆贼来！(祗从拿净跪，旦骂介)(净云)二十载绵花都送大姐。(正旦唱)【普天乐】这厮起荒淫，生嫉妒，抵多少守株待免，缘木求龟。(净做慌介)(正旦唱)贼汉意下慌，楚臣心头怒。(荆楚臣云)据这贼情理难容，该问死罪哩！(正旦唱)据此贼情理难容伤时务，坏人伦罪不容诛。一心待偎红倚翠，论黄数黑，恶紫夺朱。(云)楚臣，你好生施行此贼咱。(荆楚臣云)左右，将此贼押赴县里去者！(押净下)(正旦唱)【快活三】楚臣索自窨付，君子断其初。说山盟言海誓做妻夫，怎忘的咱剪发燃香处。【朝天子】自楚臣应举，听妾身拜覆，俺娘将我待嫁做商人妇。贤愚从来不并居，因此上不避红尘路。谁想来至中途，逢着贼徒，几乎问遭问阻。猛可里得遇，将妾身救取，方信道天自有安排处。(荆楚臣云)元来如此。你可来做甚么？我自有人来取你。(正旦云)楚臣，你如今那里为官？(荆楚臣云)今授句容县令，你也受用五花官诰，做夫人县君也。(正旦唱)【十二月】拜辞丁清歌妙舞，打迭起傅粉施朱。受了些了辛万苦，熬了些短叹长吁。早则有准成地朝云暮雨，依然的复旧如初。【尧民歌】等着也五花官诰七香车，尽受用满身花影倩人扶。今日个花生满路得荣除，早则不碧桃花下凤鸾孤。欢娱欢娱乐有余，轻怜惜偎香五。(荆楚臣云)左右，鞴马！一壁抬过轿儿来，共夫人同回县里去！(正旦唱)【耍孩儿】原来这夫人也许俺娼人做，我则道尽肚儿常为妓女。不想粪堆上蓦然氏灵芝，鹊巢中生出鸾雏。显耀杀妾本云间住，光辉了君家淮甸居。恰才但有半点儿风声污，可不羞归西浙，耻向东吴。【一煞】肩厮并比翼鸟，腮厮贴比目鱼，手厮把合欢带，同心结连枝树。头厮磕低凋儿歌金缕，腿厮压高擎着倒玉壶。臂厮搂似并头莲在鸳帏宿，尽情儿颠鸾倒凤，尽兴儿弄粉抟酥。【二煞】对鸾台画娥眉月一弯，铺蝉鬓插犀梳云半吐，玉玎珰金碟王燮珠琭簌。逞一会儿凤冠霞帔夫人相，谎一程儿高髻云鬟仕女图，显一捻儿风流处。探亲眷高抬着暖轿，送人情稳坐着香车。(荆楚臣云)夫荣妇贵，足矣！足矣！(正旦唱)【煞尾】做男儿的除县宰称了心，为妻儿的号县君享受福。则我这香名儿贯满松江府，我与那普天下猱儿每可都做的主。(下)(荆楚臣云)下官想来，不如做一角文书，将那柳茂英锁送府牢，依律治罪。一壁厢另择吉日，请夫人进衙，未为迟也。(诗云)偶执强人大道傍，却令夫妇得成双。不是一番寒彻骨，谁许梅花喷鼻香？(下)第四折(荆楚臣上，云)下官当初与玉香别时，分开玉梳为记。今日令银匠用金镶就，依旧完好。己曾安排下筵席，一者与夫人压惊，二者庆贺这玉梳。言之未已，夫人早上。(正旦引梅香上，云)玉香，谁想有今日也呵！(唱)【双调】【新水令】风尘中埋没了二十年，平空的唤县君有何颜面！告辞了春风歌宛转，夜月舞蹁跹。俺如今福禄双全，稳拍拍的绿窗下做针线。(见科)(荆楚臣云)夫人，我想当初若非你赠我盘缠，进取功名，焉得有今日也？(正旦唱)【驻马听】你如今位得荣迁，两行朱衣列马前。当初你身虽贫贱，也曾一春常费买花钱。则我这节妇牌旌表在丽春园，更和你紫泥宣颁降到临川县。这的是心坚石也穿，喜鸳鸯双锁黄金殴。(荆楚臣云)多感夫人弃母寻夫，路途遥远，如此艰辛，况为贼子所逼，几乎性命也不可保。这都是为着那个来？夫人请上，受下官一拜。(拜科)(正旦唱)【落梅风】寻夫主真减志，盼京师不甚远。飕飕把风霜亲践，脚竹踵是脚心世踏破的茧，(荆楚臣云)生受夫人。(正旦云)休道生受。(唱)便死呵死而无怨。(云)我想那日若不遇见相公，必丧这贼之手。相公请上，受妾身一拜。(拜科)(唱)【水仙子】你道我顾玉香是娇滴滴玉天仙，偏撞他柳盗跖恶哏哏做死冤。手持着明晃晃利刃如秋练，唬得我战钦钦魂灵儿飞半天。若不是你荆楚臣急忙忙剩到根前，将一个赤力力活擒拿，将一个喜孜孜生放免，怎能勾大和妇，美甘甘再得缠绵？(荆楚臣云)夫人，你和我别时，分开玉梳为记，今令银匠用金镶了。那首饰头面，尽皆费用，单留此梳，以表至诚。夫人你看！(与旦砌末科)(正旦唱)【甜水令】想着咱锦片前程，十分恩爱，百年姻眷，非今世是前缘。问甚么首饰房奁，金珠镯钏，钗环头面。玉梳儿对勘的依然。【折桂令】果然似乐昌般破镜重圆，抵多少配上琼簪，接上冰弦。当初俺两下分开，今还一处，仍旧完全。(荆楚臣云)这梳上对嵌处，微显纤丝文路，终不如天然完美。(正旦唱)虽然是有痕迹香娇玉软，端的个无瑕玼粉绕花缠，金裹琼沿，翠护朱圈。白日里垫鬏髻儿权衬着青丝，到晚来贴主腰儿紧搂在胸前。(荆楚臣云)梅香，将酒来，共夫人饮一杯！(送酒科)(荆楚臣云)夫人请！(正旦云)相公请！(唱)【锦上花】当日在娟楼百般留恋，今日在琴堂受用无边。一个青春，一个少年；一个荣华，一个贵显。【幺篇】相公不负心，贱妾能酬愿，比目鸳鸯天生可羡。百岁欢娱，两情缱绻；玉漏休残，金杯莫浅。(卜儿上见科，云)相公，我道你不是个受贫的！玉香，你也该辞我一辞怕甚么？(正旦云)亏你今日还有嘴脸来见我哩！(荆楚臣云)夫人不必烦恼。天下老鸨，那一个不爱钱的？只是这所在留不得你。左右，取我一百两俸钱来，与他为终身养赡之资。你将的去者。(卜儿云)那柳茂英将着二十载绵花，要我女孩儿睡一夜，尚然不肯，如今嫁与你做了个夫人，岂可没些财礼？至少也得一千两！(正旦唱)【清江引】老鸨儿那个不爱钱？谁似你坐钱眼中间转。只争他少共多，再不问良和贱，也还比他二十载绵花好过遣。(云)这一百两俸钱，也勾你养赡半世了，还要讨多哩！(唱)【离亭宴煞】这里是阳春德泽桃花县，他怎肯将小民脂血做黄金辇，除了些月支的俸钱，无过是酒一尊琴三弄诗千卷。说甚三媒六证财，再受你百计千方骗。俺如今也得个夫人位转，若早上了你歹王魁贩茶船，可不干赚了我俏苏卿一世里蹇。题目顾玉香双美锦堂欢正名荆楚臣重对玉梳记","dynasty":"元代","title":"杂剧·荆楚臣重对玉梳记"}
{"author":"贾仲明","content":"第一折(冲末扮南极星引群仙、青衣童子上，云)太极之初不记年，瑶池紫府会群仙。阴阳造化乾坤大，静中别有一壶天。吾乃南极老人长眉仙是也。居南极之位，东华之上，西灵之境，北真之府。共寿算于无穷，掌管一切群仙道德真人。今朝玉帝，因见两道青气，下照汴京梁园馆聚香亭畔。有桃柳二株，已经年久，有道骨仙风，恐其迷却仙道，可以差神仙点化。青衣童子，与我唤将洞宾来者。(青衣云)理会的。洞宾师父安在？(扮吕洞宾上，云)发短髯长本自然，半为罗汉半为仙。胸中自有吾夫子，到底三家总一天。贫道姓吕，名岩，字洞宾，道号纯阳子，乃唐朝进士出身。上国观光，到于中条述山王化店，遇着钟离师父，传金丹大道，遂得长生不死之方。想俺神仙，吞霞服日投至到此，也非同容易。今日上仙呼唤，须索走一遭去。早来到也。青衣童子报复去。道吕岩来了也。(做报科)(南极云)着他过来。(见科)(吕云)上仙稽首，呼唤贫道有何事？南极云)洞宾。唤你来别无甚事。今下方汴京梁园馆聚香亭畔，有桃柳二株，已经年久，有道骨仙风，恐迷却仙道。你不避驱驰，可往下方，走一遭去。(吕云)上仙法旨，不敢有违。则今日辞别了上仙，下方走一遭去。因桃柳年深成器，差纯阳降临凡世。先将他点化为人，后指引来入仙队。断绝了利锁名缰，逼绰了酒色财气。有一日得道成仙，直引到瑶池之会。(下)(南极云)吕洞宾下方点化，度脱那桃柳二株。必然先教他为人，后方能教他成仙。若见了酒色财气，那其间返本真方入仙籍。俺仙家道德为先，桃柳有宿世之缘。有一日功成行满，都引入大罗青天。(同下)(酒保上，云)酒店门前三尺布，人来人往寻主顾。黄酒做了一百缸，九十九缸似头醋。小可是梁园馆一个卖酒的。我这里有一亭，名曰\"聚香亭\"，有四时不谢之花，八节长春之景。左有多年翠柳，右有四季娇桃。南来北往客人，都来此处，饮酒赏玩。今日开了这门面，烧的汤热，看有甚么人来。(洞宾上，云)朝游北海暮苍梧，袖里青蛇胆气粗。三醉岳阳人不识，朗吟飞过洞庭湖。贫道吕岩是也，奉上仙法旨，来到下方，直至梁园馆聚香亭，饮几杯酒者。(见酒保科，云)酒保有酒么？(酒保云)师父请进来，有酒，有酒。不问你要甚么酒？(吕云)与我打二百常钱酒来。(酒保云)这仙长独自一个，要二百钱的酒。师父你敢吃不了？(吕云)量这些打甚么紧！你听:斋食一斛米，酒饮数百锺。尚然不醉饱，何况此杯中？(酒保云)有，有，这个好酒好菜蔬，师父你慢慢的饮。(吕饮科云)好饮杯中物，离却蓬莱路。三醉岳阳楼，点石为金王。朝向酒家眠，夜宿牡丹处。桃柳岂难哉？我觑儿曹数。兀那酒保，再将酒来。兀的不天色晚了也。(做睡科)(酒保云)这先生怎么睡了？(做叫科，云)仙长，不中！亭中有妖精鬼魅，醒来去了罢，恐害了性命，我身上也不便，唤不醒他。天色晚了，收拾了家火，我还家去，等天明了，我来看他。这个先生没道理，吃的醉了唤不起。晚夕妖精伤害人，神乐观里少住持。(下)(正末上，云)我乃梁园馆前一株翠柳，已经年久，四时不衰，八节长青，枝荣叶茂，遂得成形。我与娇桃约在湖山侧相会去。我虽心灵性慧，争奈是土木之躯，何日是了也呵？(唱)【北仙吕】【点绛唇】则为我根脚培埋，长青可爱，枝梢大。虽然是土木形骸，茂盛多精彩。【混江龙】绿阴翠盖，依稀袅娜映楼台。一任教霜凌雪压，日炙风筛。近水柔条多雅趣，临风对月助吟怀。我可便更软善，无毒害。虽不成神仙之道，也是个梁栋之材。(云)我在这湖山下，等侯娇桃，这早晚敢待来也。(正旦上，云)妾身乃梁园馆前一株娇桃。我这花四季开放，已经年久，遂得成形。我与翠柳为其伴侣。今夜风清月朗，约翠柳在湖山畔相会。想我这桃花，(唱)【南东瓯令】多娇态，甚奇哉，嫩蕊娇香霞映色，风流可喜堪人爱。家住在天台侧，刘郎去后瘦如柴，懒插短金钗。(做见科)(末云)兀的不是娇桃姐姐？(旦云)翠柳哥哥万福。(末云)姐姐恕罪。你看今夕银河耿耿，明月横空，好月色也呵！(旦云)是好月色也呵。(末唱)【北那吒令】灿银河世界，正当天月色。绣云破叆叇，转花阴弄色。遇良宵好景，会多娇辩色。(旦云)我与翠柳，岂偶然也！(末唱)也是俺宿世缘，合该载，只落得个夜去明来。(旦云)量妾身有何德能，着哥哥如此错爱，深有垂顾也。(末云)不敢。(旦唱)【南桂枝香】多承错爱，深蒙款待。则咱这爱恋如山，则咱这恩情似海。(末云)因姐姐容貌非常。(旦唱)我丰姿艳色，我丰姿艳色，你形端无赛。正是桃红柳绿，则愿的四时不改。今夜同相会，只怕青春不再来。(末云)娇桃姐姐，遇此良宵，争忍孤负？(唱)【北鹊踏枝】趁良宵静幽哉，愿和谐，柳丝长结就同心，桃腮嫩引惹情怀。谢芳卿又不曾见责，怎能够跨苍鸾同赴瑶台？(旦唱)【南玉包肚】今宵爽快，趁一天风清月白。(末云)我和姐姐饮几杯酒。(旦唱)饮金杯暂且宁耐，乘时遣兴开怀。子这春从天上九重来，好向亭心酒漫筛。(末云)既如此，咱向亭子上饮酒去。(做见吕科)(末云)娇桃不中，咱回去来！(吕醒科，云)小鬼头那里去！(末唱)【北寄生草】见师父威严大，神气蔼，唬的我兢兢战战磕头拜。(吕云)你是山妖术怪地鬼么？(末唱)不是山妖地鬼人间怪。(吕云)你可是甚么妖精？(末唱)俺则是多年枯木英灵在。(吕云)贫道答救度脱你如何？(末唱)若是吾师答救俺苍生，早得超凡入圣登仙界。(吕云)兀那桃柳，你跟我出家去，我教你先为人身，后教你成仙，意下如何？(旦唱)【南乐安神】但却离的紫陌，可怜桃柳泼形骸。只因俺四季不凋衰，不逐流水东风外。超凡，天地也盖载，还了冤家债。(吕云)翠柳，你往长安柳氏门中，托化为男身；娇桃，你去长安陶氏门中，托化为女身。二人成其配偶。先教你为人，后教你成仙。三十年之后，再来点化。桃柳今番已山丛，满天风雨尽包笼。柳也，你再休舞低杨柳楼心月；桃也，你再不歌尽桃花扇底风。疾！便下方去。(末云)谢了师父。(旦云)翠柳，咱去来。(末唱)【北赚煞】今日个得遇大罗仙，道德如天大，桃也再不去向阳弄色，我可便送尽行人才放解，也是我命运合该。谢师父说明白，今日个苦尽甘来，直至长安名姓改。你休要没颜落色，休等那霜欺雪盖，愿师父早些儿引度俺到蓬莱！(下)(吕云)谁想今日，度脱了桃柳二株，先教他成人，后教他成仙。奉上仙道德言开，虽桃柳土木形骸。度脱他成仙了道，拜真人同赴蓬莱。(下)第二折(陈员外、李大户同街坊上，云)为商作贾数年间，江湖来往泛舟舡。家门赢得财源盛，烧香愿得子孙贤。小生长安人氏。姓陈名仲泽。此位是李大户。这三位是俺街坊，有一人姓柳名春，宇景阳，其妻陶氏，是这长安城中点一点二的财主，家私有万倍之利的人家。时遇秋天九月，重阳节令，请俺众街坊，去郊外秀野园，安排酒果，登高赏玩。(李云)员外，既然柳景阳相请，咱再安排茶饭果盒酒肴，回敬与他。(陈云)说的是。咱不避驱驰，郊外登高，走一遭去。柳景阳请俺登高，众街坊不避尘劳。太平年乘时宴赏，拚归来鼓腹襕襕。(同下)(正末同旦引兴儿上，云)小生姓柳，名春，字景阳，长安人氏，浑家陶氏。自祖父已来，颇积家财万贯有余，人皆以员外呼之。大嫂，我想为人在世，不如受用了是便宜。时遇重阳节令，分付兴儿，在这秀野园登高赏玩，请下众位街坊，俺先到此间。兴儿，安排酒果完备了么？(兴儿云)都完备了也。(末云)大嫂，重阳节令，好秋景也呵！(旦云)真个好秋景也！(末唱)【北中吕】【粉蝶儿】昨日个秋雨淋漓，舞丹枫萧萧叶坠，听砧声别院凄凄。荡金风，冷玉器，池荷减翠。节令相催，今日个赏重阳登高乐意。【醉春风】你看那北苑柳添黄，东篱菊放蕊。橙黄橘绿蟹初肥，端的美，美。我如今家道兴隆，门安户泰，夫荣妻贵。(旦云)员外，你看那秋色秋光，美景良辰，正好赏玩也呵！(唱)【南好事近】佳节景相宜，玩赏登高游戏。园林处处，翻蜀锦落叶纷飞。升平盛世，设华筵庆赏重阳会。好光阴莫得轻抛，想人生百年有几？(末云)真个好景也！兴儿，看众街坊敢待来也。(兴儿云)理会的。(陈员外、李大户上，云)众街坊，咱来到秀野园前也。兴儿报复去，道俺众街坊都来了也。(做报科)(末云)道有请！(做见科)(陈云)柳员外，量俺有何德能，请俺街坊登高？深感厚意。(末云)众高亲，想人生白驹过隙，遇此节令，休要孤负。只是有劳众位，驱驰到此。(陈云)不敢。(末唱)【北上小楼】众街坊齐来到已，赏重阳秋光佳致。我安排果桌杯盘，品物希奇，水陆俱备。今日笑吟吟，畅开怀，都教沉醉，乐人间洞天福地。(陈云)多蒙款待。(做饮酒科)(旦唱)【南千秋岁】捧金杯摘取黄花香，散朵朵节令相宜。笑语声喧，笑语声喧，见这仕女佳人相携。登高处，郊原内，我则见管弦声里，胜似春光明媚。端的是三秋美景，还家再整筵席。(末云)咱慢慢的饮酒者。(净扮刘社长上，云)我做社长实无比，年纪高大更有德。一生不肯出人情，则去人家抹油嘴。老汉是长安城中一个社长，姓刘，名得中。俺这街上有个财主，是柳景阳。今日是重阳节，他把街坊都请去秀野园登高去了，偏不请我。如今撞将去，吃些酒肉，中是便宜。早来到了。(做见科，云)你们躲的我好。(末云)我忘请了。老的你休怪。(净云)怪你怎的！将酒来我吃。(末云)将酒来！你吃！你吃！(净饮科，云)我便吃了，俺老婆在家清坐。(陈云)你好不达时务，你吃了便罢，怎么说这等的话？(净云)我不管你。(做抢桌面科)(众推出科)(净云)这厮每狐朋狗党，把我叉出来，推在沟里。我抢了这一包东西，都污了，我看者。(做笑科，云)不由老刘笑微微，众人吃酒赏东篱。被我恰才撞将来，将着酒肉抢如飞。螃蟹约有三十个，又有一只大个鸡。馒头上面都是粪，羊肉高处沾上泥。今日我也吃饱了，拿到家里与我老婆吃。(下)(陈云)被这厮打搅了一日。柳员外，天色将晚也，俺众人告回。(末云)众街坊先行，俺也便来。(陈云)多扰了，掩回去也。(同下)(末云)众街坊去了也。看有甚么人来。(吕上，云)拨转顶门关捩子，伊谁不是大罗仙？贫道吕纯阳，离却仙苑，直至下方，度脱柳春、陶氏。他二人可是谁？可是那三十年前，梁园馆里，一个是翠柳，一个是娇桃，我教他先为人后成仙。想登仙道，非同容易。他二人今在秀野园登高饮酒，就此度脱成仙。柳春、陶氏，你好有缘也！可早来到也，我自过去。(做见科，云)稽首。(末云)恕罪。一个出家的先生，好道貌也！敢问先生那里来？(吕云)我从天上来。(兴儿云)天上来？掉下来跌破头。(吕云)兀那柳员外，我特来化一斋。(末云)好个仙长也！(唱)【北上小楼】见仙长容貌伟，神清秀有气质。(云云)特来度脱你修行，要你弃了家缘，除免灾危。(末唱)你可便度我修行，弃了家缘，免了灾危？(旦云)这先生甚么言语？(末唱)大嫂，由他说。俺如今更富贵，年未已，是豪杰之辈，我怎肯弃家缘入山隐退？(吕云)你若跟我出家去，着你寻真采药，访道参玄，遨游阆苑，直到蓬莱，不强如居于尘世？你兀的不死也。(旦唱)【南越恁好】这先生大叫高呼，你劝修行省气力。访蓬莱阆苑，寻真采药，容易躲人间是非，成仙了道寿命期。(吕云)你休要呆痴。(旦唱)他道俺两口儿休要痴，俺三十岁夫共妻，双双美。休要管他，俺今日且向花前沉醉。(末云)大嫂，由他闹去。我困倦了，暂且歇息。(旦云)我也困了，歇息一会。(末、旦睡科)(兴儿云)您都睡了，我闲耍去也。(下)(吕云)他两口儿都睡着了也。疾！我着他大睡一觉，见个境界。为桃柳原有仙风，吕纯阳降赴樊笼。有一日功成行满，亲引到紫府天宫。(下)(使命上，云)雷霆驱号令，星斗焕文章。小官天朝使命。我非凡人。乃上八洞神仙张四郎是也。奉纯阳师父法旨，教我梦境中引度柳春与陶氏，走一遭去。早来到也。柳春接圣旨！(末云)大嫂装香来，(使命云)圣人的命，着小官赍诰命敕札，着你为江西再昌府通判。不可误期，便索长行。(末云)感谢圣恩。(使命云)小官回圣人的话去也。(末云)吃了筵席去。(使命云)不必筵席，我回圣人的话去也。我出的这门来，他那里知道俺神仙的道理也呵？就梦中引度桃柳，做神仙天长地久。吕纯阳用尽心机，向瑶池参星礼斗。(下)(末云)谁想有今日。大嫂！快收拾行李，便索长行也。(旦云)收拾停当了。(末唱)【北快活三】今日个受诰敕，做通判到江西，不怠慢莫延迟，咱索离城内。(旦唱)【南红绣鞋】将行李即便收拾，践程途远路奔驰。整纲常免差役，调四季用盐梅。仗才智抚黔黎，仗才智抚黔黎。(末)大嫂，咱上任去来。(唱)【北尾声】荷方今圣主恩，俺夫妻受诰敕。则愿得一朝任满还乡内，燕乐亲朋齐贺喜。(同下)第三折(钟离扮邦老领娄罗上，云)天道幽微日月明，名山洞府气长清。三千功行朝元去，金丹结就道方成。贫道上八洞神仙汉钟离是也。今有吕纯阳，奉上仙法旨，点化桃柳，先教他为人，后教他成仙。今已度脱，恐迷却正道，贫道就梦中于半山等候。这早晚敢待来也。(正末同正旦跚马上，云)小官柳景阳，奉圣人的命，往江西南昌府为通判。夫人，咱离家数日，一种上好辛苦也。(旦云)真个是驱驰人也呵！(末唱)【北越调】【斗鹌鹑】经了些水远山遥，畅好是天宽地狭。野店生莓，山城噪鸦。崎岖长途，奔驰瘦马。昏邓邓尘似筛，扑唐唐泥又滑。绿水堤边，青山那答。【北紫花儿序】夕阳古道，客旅人稀，老树槎枒。一林红叶，三径黄花。看了那，高低禾黍，纷纷桑共麻。俺则为功名牵挂，今日个背井离乡，几时得任满还家。(旦云)相公，偌近远，我也受不得这等辛苦。(末云)夫人，你如何说这等言语？咱为功名到此也。(旦唱)【南诉衷肠】你道是功名牵挂，早过了夕阳下。一带云山似图画，眼巴巴几时得到京华？过山遥路远怎去？他教我心惊胆颤怕。如今容颜瘦，倒不如受辛勤还家罢，我如今力困筋乏。(末云)夫人，你休要那般说。(唱)【北耍三台】我对你丁宁话，你不必心惊怕。你须受了那官诰敕札，(旦云)我则要还家去。(末唱)你不去敢有刑法，请夫人鉴察。我为官理民莫漫夸，你做夫人富贵受用者。你穿上霞帔金冠，你见人呵，那其间敢装幺做大。(云)夫人，来到这山崦中，兀的胡哨响，有强人来了，可怎了也？(邦云)留下买路钱！(旦云)可怎了也？(唱)【南山马客】胡哨飕的几声那答，见强人一簇，炒闹山下，我心惊腿酸麻。(末云)夫人，你休要怕，按下心胆。(旦唱)唬得我如痴似诤，眼花，(邦云)那里去？(旦唱)几乎唬杀。料他不肯放咱，相公，你依我者，俺则索停骖，下马告他。(做跪科)(邦云)便好道：擒来的败将，捉住的冤夫，刀剑难存，你有何理说？(末云)太何，听说一遍者。(邦云)你说！(末唱)【北调笑令】太保你鉴察，问根芽，(邦云)你那里人氏？(末唱)俺是那长安富贵家。(邦云)你因何到我这山中？(末唱)我受皇恩理民明教化，为通判俸禄迁加。(邦云)这妇人是谁？(末唱)与妻儿远行劳困杀，太保也，可怜见俺背井离家。(邦三)留下金珠财宝，放你过去。若不与我呵，就杀坏了你。(旦唱)【南忆多娇】太保你谋害咱，则待杀。金银宝贝尽纳下，且将性命都担饶罢。(邦云)有就放你回去。(旦唱)俺便行程，你是我重生父母报答。(邦云)我便不放却是如何？(末唱)【北耍厮儿】你不要非真当假，大丈夫言出无差，轻言寡信休要耍。俺性命在天涯，泪似悬麻。(邦云)我务要杀你。(旦唱)【南江神子】不由人心乱杀，眼睁睁夫妻分离下。远了家乡谁牵挂，谁想今朝命掩沙？(邦云)磨的刀快，我亲自下手。(末唱)【北圣药王】则见他越怒发，难按纳，图财致命怎干罢？也是俺死限催，命运差。前生遇着这冤家。(邦云)杀！杀！(末唱)可怜我一命似飞花。(邦做杀科，云)休推睡里梦里，疾！(下)(末云)有杀人贼！(做醒科)(吕上云)柳春、陶氏，你二人省了么？(末同旦云)师父，弟子省了也。(吕云)你二人见了境头也？(末云)弟子见了也。(吕云)你二人跟我出家修行去，待一年半载，引你成仙了道，要你着意者。(末云)谢了师父。(唱)【北尾声】从今后跟师父直至林泉下，拴住心猿意马。谢指教愿长生，紫府瑶池受用煞。(下)(吕云)此二人见了些境头，跟我修行去。待一年半载，着他成仙了道，未为晚矣。桃柳人间三十年，今将大道为他传。功成行满朝真去，一同参拜大罗仙。(下)第四折(吕上，云)贫道吕纯阳，自从度脱柳春、陶氏，心回性悟，知其前生。争奈不了尘缘，在山中修行。今日是他升仙之期，再与他个境头，方能成道。下紫府两次三番，成正果似易实难。顿悟了长生大道，参真人引入仙班。(下)(正末、正旦道扮上，云)自从纯阳师父，度脱修行，梦中觉悟，知其前生之事，未曾得参上真。在此山中，好幽哉也！(末唱)【北双调】【新水令】三十年人事若痴愚，谢师父度脱俺省悟。登山采药苗，近水结茅庐。则为那一梦华胥，跟师父赴仙路。(旦云)我则怕为仙为道，非同容易也。(唱)【南昼锦堂】自古，道德非俗，修真养性，烧丹炼药工夫。利锁名缰，人我是非皆除。无虑，将宝贝金珠弃如土，若是有缘，终到青霄路。(合)寻真侣，今日向彩云深处，愿登仙府。(末云)咱两个兀那山坡下游玩去来！(旦云)咱去来波！(末唱)【北甜水令】咱可便转过山冈，才离峻岭，崎岖绎路，(旦云)你看这里那桃柳，开的好艳冶也呵！(末唱)则见花柳锦模糊，你可便待向前来，折取一枝，休得辜负，(云)可怎生这里有此桃柳？(唱)我可便参不透仙谋。(旦云)好花柳也！(唱)【南四块金】桃红柳绿，则今日朱颜故。朝风暮雨，晓日迎烟雾。桃腮点嫩朱，柳眉愁未足。万绪千头，一点情舒。记得当初，也曾经恶雪霜风，受过无数苦。(末云)咱折了一枝，回庵中去来。(旦云)咱去来！(末云)来到庵中也，兀的不天色晚了，暂且盹睡者。(做惊科)(桃柳二神同上)(神云)俺乃桃柳二神，乃是柳春、陶氏前身。今日二人将以成道，奉上仙法旨，着俺二人磨障他去。可早来到也。(做唤门科，云)柳春开门来！(末云)甚么人大呼小叫？好是奇怪也！(唱)【北川拨棹】是谁人闹喧呼？唬的我魂魄无。我即便走出门户。(神云)那柳春，你见俺二人么？(末唱)见两个无徒。(神云)将金银宝贝来！(末唱)俺出家人有甚宝物？好教我便怒。(旦唱)【南川拨棹】因何故，有甚么宝贝金珠？你那里仗剑提刀，则是仙家伴侣。(神云)你好无礼也！(旦唱)我不曾敢冒渎。(神云)我就杀了你！(旦唱)休要将我性命图。(神云)你二人敢这等无礼，我好共歹杀了你。(末唱)【北七弟兄】这厮他恶语，畅好是狠毒，他一心待要图谋(云)要金银，你将的去！(神云)将来波！(末唱)将金银尽都收拾去。这一场全不用工夫，我和你两个前生注。(神云)我不要金银，只待要杀了你！(旦唱)【南锦衣香】他待要将俺诛，俺可也无门路。死难捱，合相遇。我可甚道门功行，祸福消除？眼睁睁死限在须臾。(神云)你二人受死！(旦唱)怎生得人来救我身躯？俺归泉世命已夫，磕头礼拜不放住。可怜见，可怜见，休教间阻。空望断，空望断，俺师父。(神云)我不饶你，务要杀了你！(末唱)【北喜江南】师父也这其间朗吟飞过洞庭湖，(神做杀科，云)休推睡里梦里。(末喊云)有杀人贼！(吕冲上云)你二人省了么？(末唱)；原来是吕纯阳又使这权术。见师父威严□□□寻俗，与俺便做主，愿师父明白指破这迷途。(吕云)兀那柳春、陶氏，你不知这段姻缘，听贫道从头说与。你二人汴京梁园馆前两株桃柳，柳春便是翠柳，陶氏便是娇桃，已经年久，有宿缘仙分。我奉上仙法旨，特来点化。先教你为人，后教你成仙。着你托化在长安富豪之家。一梦中见了境头，就跟贫道出家。争奈俗缘未退，故着你元神磨障，今日绕得行满也。则为梁园馆桃柳芬芳，奉法旨飞下穹苍，我贫道特来点化，托生在富豪之乡，若不是一梦中见了境界，怎能够地久天长？桃也再不要年年结子，柳也再不要风里颠狂。今日个成仙了道，拜真人同赴天堂。题目汉钟离助道用机关正名吕纯阳桃柳升仙梦","dynasty":"元代","title":"杂剧·吕洞宾桃柳升仙梦"}
{"author":"贾仲明","content":"第一折(老旦扮王母引外扮铁拐李上)(王母诗云)阆苑仙家白锦袍，海中银阙宴蟠桃。三更月下鸾声远，万里风头鹤背高。子童乃九灵大妙金母是也。为因蟠桃会上，金童玉女，一念思凡，罚往下方，投胎托化，配为夫妇。他如今业缘满足。铁拐李，你须直到人间，引度他还归仙界，不可迟也。(铁拐云)贫道既领仙旨，便索往下方引度他二人走一遭去。(诗云)领仙旨按落云头，到女直度脱凡流。全凭我这条拐神通变化，不由他不随我共返丹丘。(同下)(正末扮金安寿同旦儿童氏、家僮梅香上，云)自家女直人氏，叫做金安寿，嫡亲的两口儿，别无甚碎小。俺小姐夹谷人氏，童家女儿，小字娇兰，娶为妻室，十年光景，甚是绸缪。托祖宗福荫，这的是夫妻福齐者。今日是小姐的好日头，共小姐天地根前，烧香点烛，祖宗根前，祭祀了也。下次孩儿每卧番羊者，动着细乐，大吹大擂，慢慢的做个筵席。俺看了这笙歌罗列，是好受用也呵！(唱)【仙吕】【八声甘州】花遮翠拥，香霭飘霞，烛影摇红。月梁云栋，上金钩十二帘栊。金雀屏开玳瑁筵，绿蚁光浮白玉钟。爽气透襟怀，满面春风。(铁拐上，云)贫道按落云头，来到女直地面。这里就是金安寿家。我去与他添寿化斋，看他说甚么。(见科云)稽首。贫道特来化斋添寿。(正末云)一个先生来化斋求利市。不知先生从那里来？(铁拐云)从三岛来。(正末云)往那里去？(铁拐云)特来度你为神仙，往蓬莱去。(正末云)休胡说那。(唱)【寄生草】俺围珠翠冰绡内，胜蓬莱阆苑中。他淡昏昏半窗明月梨花梦，我谩匆匆满溪流水天台梦，你叹空空一襟清露游仙梦。(铁拐云)贫道昨日蕊珠宫醉倒，今日却在这里。(正末笑科)(唱)你昨宵个夜沉沉醉卧蕊珠宫，今日暖融融误入桃源洞。(铁拐云)金安寿、娇兰，你二人跟我出家，长生不灭。(正末云)休胡说。看了我这等受用快活，如何肯跟你出家，去吃菜根也？着我那歌儿舞女过来！(扮歌儿引细乐上，舞科)(唱)【满堂红】凤凰台下风凰台也波台。凤凰台上凤凰来也波来，天籁地籁闻人籁也波籁。八音谐，绿云裁，翠烟开，月明吹彻海山白。【大德歌】碧泠泠，五铿铿，七政匏为定。攒紫霞，嵌晓星，箜簧点点皆相应。善吹的是子晋董双成。【鱼游春水】自嶰谷起遗风，定雌雄。十二筒，律应黄钟。梅落江清吹三弄，声动关山感归梦，伴渔翁引牧童。【芭蕉延寿】韵清微，高山流水野猿嘶，楚雨湘云塞雁飞，清风明月孤鹤唳。春融和，莺乱啼。(下)(正末云)你看我是好受用也。(唱)【村里迓鼓】摆窈窕翠娥红袖，出蒲萄紫驼银瓮，听嘹亮笙簧聒耳。间一派，仙音齐动。你看那梅香小玉，丫鬟使数，相随相从。鸾箫吹，象板敲；皓齿歌，细腰舞；琉璃钟，琥珀醲，呀！簇捧定可喜娘风流万种。(铁拐云)金安寿，这是你尘世快乐，不如俺仙家受用也。(正末云)你更不见我受用处，你听我说。(唱)【元和令】绣幕张翠霭濛，锦堂晃晓云笼。俺小姐纤纤十指露春葱，宝钗横螺髻耸。腮桃眉柳额芙蓉，点星眸秋水同。【上马娇】日高也花影重，风香也酒力涌。宝篆袅博山铜，罗裙轻拂湘纹动，侬半札凤头弓。【胜葫芦】恰便似银汉星回一道通，嫦娥出素华宫。弦管声中更漏永，千般婉转，万般调弄，不觉夜将终。【幺篇】可正是歌尽桃花扇底风，人面映和花红，两下春心应自懂。怜香惜玉，颠鸾倒凤，人在锦胡同。(铁拐云)你今跟我出家去，脱离尘寰，便登仙界。乘苍鸾，跨彩凤，稳坐瑶池紫府，俯视三茅太华，可不好那？(正末唱)【后庭花】随着你坠天花满太空，飘璚香散九重。群隐隐金霞殿，游巍巍碧落宫。上苍穹，把鸾骖鹤控。俯三茅太毕峰，伴千年长寿松。逐钟离，跟吕公，寻安期，访葛洪。赴蟠桃仙界中，脱尘寰凡世冗。(铁拐云)金安寿，你这里快乐有尽，跟我出家去，无穷受用。(正末云)你更不曾见我受用处。我推开卧房门，先生你看者。(唱)【青歌儿】争似俺花浓、花浓柳重，更和这雨魂、雨魂云梦，曲阁层轩锦绣拥。香温玉软丛丛，珠围翠绕重重，鼍皮鼓儿咚咚，刺古笛儿喁喁。琵琶慢捻轻拢，歌音换羽移宫。助人笑口欢容，几多密意幽悰。只这等朝朝暮暮乐无穷，煞强似你那白云洞。(铁拐云)你这凡世快乐，打甚么紧？在我根前卖弄。(正末云)待我再说一遍。(唱)【金盏儿】珠琭簌玉玲珑，金蹀躞翠笼惚。锦斑斓画堂，富贵人相共。光灿烂，碧天边月色溶溶。麝兰香缥缈，环巩玉丁东。酒斟金错落，花列绣蒙茸。(铁拐云)金安寿，你只跟我出家去，不生不死，受用快活。(正末唱)【赚煞尾】枉了你费精神，休则管相拦纵，怎撇的玉天仙风流爱宠？(铁拐云)这尤物要他怎么？(正末唱)端的个鱼水夫妻两意同，少年人兴味偏浓。绣帏中淡荡春风，红浪轻翻翠被重。玉绳拽遥天半空，银漏逐梅花三弄，直吃的斗杓回，月影转梧桐。(同旦下)(铁拐云)这两个业畜，正在不省之乡，必须再用心点化。直待指开海角天涯路，引得迷人大道行。(下)第二折(正末同旦、家僮、梅香上，云)某金安寿是也。被一个风魔道士，每日上门上户，要我跟他出家。时遇春天，一来共小姐郊外踏青散心，二来躲那先生。(做行科，云)来到这郊外，是好春和景致也呵！(唱)【南吕】【一枝花】花溪音乐喧，竹坞人家小。香车游上苑，宝马满东郊。杂杂嘈嘈，一程程锦绣似花枝绕，一处处管弦般鸟语调。垂杨院卖花人一声声叫过红楼，杏花村题诗客一个个醉眠芳草。【梁州第七】看春江鸭头绿皱，接行云雁翅红娇。酒旗向青杏园林挑。佳人斗草，公子妆幺。秋千料峭，鼓吹游遨。上新黄柳曳金条，绽嫣红花簇冰绡。芳丛内采嫩蕊，粉蝶队队身轻，回塘畔点香芹，紫燕翩翩翅袅；碧阴中弄清音，流莺恰恰声交。难挑，怎描？便那女娘行心思十分巧，其实的刺不成绣不到。丹青手虽然百倍高，也画不出这重叠周遭。(带云)我想俺这一对好夫妻，也非今世姻缘，是前生配定也。(唱)【四块玉】他碾香轮将芳径穿，我催骏马宛把丝鞭袅。俺这对美爱夫妻宿缘招，俊宠儿落雁沉鱼貌。俺两口儿恰便似地长就并蒂花，水养成交颈鸳，天生下比翼鸟。(铁拐上，拦住马科，云)金安寿，你躲的我好也！(正末唱)【骂玉郎】他将我这马头拦住高声叫，辔揪住黄金勒，鞭挽住紫藤梢。(铁拐鼓掌大笑，云)你愚眉肉眼，怎识的贫道那？(正末唱)见他风风魔魔掴着手，佯推笑。(铁拐云)弃了家业，快逃性命，着你不生不灭，跟我出家去。(正末唱)你着我将家业抛，性命逃，便是朝闻道。(铁拐云)我着你跨青鸾，乘彩凤，上丹霄，做神仙可不好也？(正末唱)【感皇恩】你觑花枝般淹润妖娆，我更笋条般风流年少。你着我跨青鸾，乘彩凤，上丹霄，怎如我那花柔柳嫩，玉软香娇？恨不的心窝里放，手掌中擎，眼皮上阁。(铁拐云)你欲心太重，早弃家缘，跟我出家，教你做大罗神仙哩。(正末唱)【采茶歌】你着我戏仙瓢，过金桥，怎肯生拆散碧桃花下凤鸾交？伴着你个铁拐云游同去也，可不闪的俺玉人何处教吹箫？(铁拐云)金安寿，下马来，我与你说话。跟我出家去，教你到十洲三岛，同赴蟠桃，可不快活？(正末云)我去不得。(唱)【侧砖儿】我怎旨寻真误入蓬莱岛，向群仙队里会蟠桃。早难道好者为之乐，(铁拐云)弃了家缘，跟贫道出家去！(正末唱)怎舍的俺铜斗般锦窠巢？【竹枝歌】看了俺胸背搀绒宫锦袍，(铁拐云)俺出家的藤冠衲袄，草履麻绦，长生不老，比你还受用哩。(正未唱)怎系这等续断滥麻绦？你则看他江梅风韵海棠标，樱桃樊素口，杨柳小蛮腰。你可也徒劳，怎把兰蕙性浪比蓬蒿？(铁拐云)出家儿参祖师，遵径道，其中清味，玄中又玄，做大罗神仙，你休要迷了正道。(正末唱)【玄鹤鸣】遵径道，达玄妙，参祖师，习鸿宝。说杀你驾青牛，乘赤鲤，骖白鹿，骑黄鹤，怎如俺这宝马雕鞍最好？(铁拐云)你有甚快乐？快快跟我出家去。(正末云)我去不的。(唱)俺春风桃李，夏月葵榴，秋天金菊，冬雪江梅，一年中景物饶。料你那茅庵草舍，争似俺兰堂画阁？(铁拐云)你不知卢生的故事？不勾一餐，黄粱饭熟，能得几多光景？(正末唱)【乌夜啼】我平生不识邯郸道，料黄粱怎比羊羔？(铁拐云)俺那里香风不动松花老。跟我出家，可不快活？(正末唱)休夸你香风不动松花老，争如俺月夜花朝，雨媚云娇？(铁拐云)跟我去赴蟠桃会好的多哩！(正末唱)跟你去九重春色醉仙桃，争如俺一生花柳从吾好？白玉池，琼花岛，将我度为道友，这便是你善与人交。(铁拐诗云)俺那里：洞门无锁钥，自有白云封。从他天地老，容颜只似童。比你好得多哩。(正末唱)【黄钟尾】你那里白云封洞烧丹灶，争似俺锦水流香泛碧桃？我这头巾上珍珠砌成文藻，玉兔鹘金厢系绣袍。紫丝缰金鞍骏马骄，葵花凳靴尖斜款挑。虞候亲随护从着，茶褐罗伞云也似绕，绛蜡纱灯月也似皎。重裀卧铺陈换副儿交，列鼎食珍羞拣口儿炰。你止不过掘黄精和土斫，砍青松带叶烧，蒸云腴煮藜藿，饮涧泉吃仙药。这两般可是那件儿好？(铁拐云)则这般他也不肯，须用仙术再点化他。金安寿，你见我手中铁拐么？我轻轻摇动，化道金光去也。疾！(下)(正末唱)见他显神通将铁拐轻摇，早化一道金光不见了。(下)第三折(铁拐上，诗云)一足刚跷一足轻，数茎头发乱鬅鬙。世人不识苍苍拐，搅的黄河彻底清。贫道点化金安寿，未得回头，今番第三遭也。若再不省呵，贫道自有道理。(下)(正末同旦、梅香上，云)小姐，那先生缠定咱，把前后门重重闭上，咱去卧房坐下，他须不能勾进来，咱慢慢的饮几杯酒。托天地祖宗，好是快活。趁着这夏景清和，避暑乘凉，好受用也呵！(唱)【商调】【集贤宾】黄梅细丝江上雨，碧沼内翠荷舒。受用的有玛瑙盘蔗浆酪粉，珊瑚枕藤簟纱厨。黍新包似裹黄金，蒲细剉如攒白玉。咏《离骚》歌楚些谁吊古？夺锦标擢画桨似飞凫。系同心长命缕，佩辟恶赤灵符。【逍遥乐】兰汤试浴，纳水阁微凉，避风亭倦午。乘竹阴槐影桐疏，叠冰山素羽青奴。剪彩仙人悬艾虎，开南轩奇峰云布。瓜分金子，鲙切银丝，茶煮云腴。【春归怨】夫贵妻荣，多来大福。画堂罗列锦模糊。妻才子禄前生注。庆有余，美满欢娱，配凤友对鸾雏。(梅香云)小哥，据你风流浪子，聪明俊俏，怎生出家者？(正末唱)【雁儿落】赋新声咏乐府，歌古调达音律。是一朵没包弹娇柔解语花，是一块无瑕玷温润生香玉。【得胜令】帘低簌碧虾须，沉细爇紫金炉。霜瓦密鸳鸯瓮，云轩高翡翠铺。俺同坐着香车，似地长就连枝树；双并着骅驹，仅胶粘成比目鱼。(旦云)梅香，你把重门闭上，慢慢饮酒。(铁拐上，云)金安布、娇兰，他把重门闭了，我便进不去？这里显些神通，就从虚空坠落在地，看他说甚么？(做见科，云)稽首！(正末惊科，云)呀！你从何而来？(铁拐云)我径来寻你。跟我出家去，教你长生不老。(正末云)我何消的出家？你则看我和小姐打扮，可也不俗。(唱)【贤圣吉】缕金鞓玉兔鹘，七宝嵌紫珊瑚。墨锭髭髯，捻绒绳打着鬓须。皂纱巾珠琭簌，锦袄子金较辂。花难比玉不如，卷云靴跟抹绿，银盆面腻粉团酥。(云)我那小姐打扮呵，(唱)【河西后庭花】翠娉婷衠不俗，美婵娟娇艳姝。似对月嫦娥并，如临溪双洛浦。(铁拐云)金安寿，早早跟我出家去来！(正末云)大古里你吃了风药来也？(唱)【幺篇】他笑呵似秋莲恰半吐，他悲呵似梨花春带雨。行呵似新雁云边落，话呵似雏莺枝上语，醉呵似晚风前垂柳翠扶疏，浴呵似海棠擎露。立呵渲丹青仕女图，坐呵观世音自在居，睡呵羊脂般卧着美玉。吹呵韵清音射碧虚，弹呵拂冰弦断复续，歌呵白苎宛意有余，舞呵彩云旋掌上珠。【双雁儿】团衫缨络缀珍珠，绣包髻濛鶒袱，翠鸾翘内妆束。玉搔头掩鬓梳，喜相逢蝉对舞。(铁拐云)元来他再不省悟，看了这等，如何舍的？先磨了娇兰，然后金安寿容易点化。(做手指科，云)娇兰，你不过来，等甚么哩？(旦云)师父稽首，弟子省悟了也。(正末惊科)(唱)【望远行】叵奈这无端的铁拐使机谋，不知怎生用些道术，将俺同坐香车，迷惑来去赴玄都。扌蚩、扌蚩、扌蚩，扯碎俺姻缘簿，忽剌八掘断俺前程路，空没乱椎胸跌足，揉腮瞪目。将一朵并头莲碜可可分两处，生拆散燕莺孤，吉丁当摔碎连环玉。【梧叶儿】据情理难容恕，论所为忒狠毒，忍不住我怒气夯胸脯，一只手揪着执袋，一只手揝住道服。俺将他紧揪捽，向明镜也似官府告去。(正末扯旦，云)那里去？(旦不睬科)(正末云)我怎么这一会也昏倦起来，扎挣不得？(做睡科)(铁拐云)金安寿睡着了。(引旦虚下)(正末梦科，云)好奇怪！恰才共小姐饮酒，前后门闭的铁桶相似，那先生不知从那里来，将小姐迷将去了。小姐先生都不见，这里知他是那里？则见高山远涧，老树横桥，静巉巉的无一个人，好怕人也！(唱)【贺圣朝】陡涧高山，险峻崎岖，教我手脚慌乱无是处。流水横桥，眼晕心虚，蟠巨蟒老树枯，渗金睛猛虎伏。且躲避在林莽，俺映我身躯。(正末做慌科)(铁拐叫云)金安寿！(正末疑科，云)是那个叫？(唱)【凤鸾吟】听的将金安寿名字呼？我这里低首拜伏。(铁拐云)金安寿。你怎生得到俺这里？(正末唱)这埚里云水林峦，甚么去处？(铁拐云)这里是洞天福地。但能到此，吃仙桃，饮甘露，伴猿鹤，与龟鹿齐寿。(正末唱)呀！元来这琳宫绀宇，是仙居洞府，食仙桃饮琼浆甘露。朱顶鹤，献果猿，绿毛龟，衔花鹿，寿长生玉篆丹书。(云)你将我小姐来。(铁拐云)这业畜重浊难悟，则除这般，将他本身婴儿姹女，心猿意马，现形点化，较省些气力。疾！(婴儿、姹女、猿马上，追赶)(正末慌科)(铁拐云)金安寿，养白雪黄芽，疏金枷玉锁，悟你初来路径，休迷了正道。(正末唱)【牡丹春】婴儿姹女趣，黄芽白雪枯。被金枷玉锁紧相拘，将心猿意马牢拴住。虽然足得省悟，你可也回首认当初。(铁拐云)疾！婴儿姹女，心猿意马，赶上拿住者。(正末云)连天峻岭！万丈悬崖，赶到跟前，如之奈何？(做惊醒科，云)好奇怪！我正和小姐饮酒，那先生来迷惑了小姐。我得了一梦，中间光景都见了，跌下涧去，觉来还是旧处。呵，可改变的别了！颓垣坏屋，枯木昏鸦。檐楹下站着个先生，不知是甚么人，我是叫他问个端的。兀那先生！兀那先生！(铁拐云)金安寿，你省悟么？恰才蓬莱一梦，尘世早四十年。你原有仙风道骨，寻你那本来面目，休迷了正道。(正末唱)【凉亭乐】迅速光阴过隙驹，一梦华胥。走兔飞鸟紧相逐，昼夜催寒暑。便道你本来面目，仙风道骨，争如俺鼍鼓笛儿者刺古？歌鹦鹉，舞鹧鸪。(铁拐云)他尚俗牵未尽，再有道理。金安寿，你看那百花烂熳，春景融和。(正末云)是好景也！(铁拐云)可早炎天似火，暑气烦蒸。(正末云)好热也！(铁拐云)你觑黄花遍野，红叶纷飞。(正末云)好惨也！(铁拐云)又早朔风凛冽，瑞雪飘扬。(正末云)好冷也！(铁拐云)金安寿，你省的么？(正末云)兀的不侯幸杀我也！正是春天，又临夏暑，顷刻秋霜，逡巡冬雪。天地中造化，难晓难参，(诗云)才见垂杨绿，俄然麦又黄。蝉声犹未尽，寒雁已成行。(唱)【小梁州】恰才个东风四友尽喧呼，正青春紫翠模糊。却早碧池绿水映芙蕖，承炎暑，又早是落叶晓霜铺。【幺篇】正蛩吟清露滋黄菊，便怎生水晶寒雪莹冰壶，暗里将流年度。怎不想个归根之处，直待临死也做工夫？(铁拐云)你可省了也么？(正末云)弟子省了。师父，你待着我那里去？(铁拐云)金安寿记者，望你那来处来，去处去。休差了念头，休迷了正道。(正末云)稽首，弟子知道了也。(唱)【啄木儿尾】拜辞了翠裙红袖簇，朱唇皓齿扶。梦回明月生南浦，向无何深处，步瑶池，游阆苑，到蓬壶。(下)第四折(王母引众仙上，诗云)晓入瑶池雾气清，忽闻天籁步虚声。云衢不用吹箫侣，独驾青鸾朝玉京。俺西池金母，为金童玉女思凡，谪生下方为人。如今他业债满彻，复还仙界，着他过来者。(正末同旦上，云)小姐，今日得省悟也，见西池金母去来！(唱)【双调】【新水令】你如今上丹霄赴绛阙步瑶台，比红尘巾别是一重境界。我灵光回阆苑，他慧性到蓬莱。当日个染了凡胎，准承望填还这场债。(金母云)金童玉女，为你思凡，致使吾令铁拐，亲往尘世度你等重还仙界。你从今后，休动凡心者。(正末旦拜，云)再不敢了。(正末唱)【庆宣和】不是俺忒疏狂性格乖，也则是业缘里合该。今日个一双双跪在金阶，乞仙真痛责。(金母云)您两个思凡尘世，托生女直地面，配为夫妇。女直家多会歌舞，您两个带舞带唱，我试看咱。(正末同旦舞科，唱)【早乡词】坠尘埃。为贵客，托生在大院深宅。尽豪奢衠气概，忒聪明更精彩，对着俺撒敦家显耀些抬颏。【挂搭沽】则俺那头巾上珍珠砌成界，画拖四叶飞霞带。绣胸背搀绒可体裁，玉兔鹘堪人爱。把翠叶贴，将奇花摘。趁着这绿鬓朱颜，不负了杏脸桃腮。【石竹子】鼍鼓咚咚声和凯，缕管轻轻音韵谐。女直家筵会实难赛，直吃的梨花月上来。(金母云)再有何好处？说来咱听。(正末唱)【山石榴】紫云娘，多娇色。腰枝一搦东风摆，谪仙女临凡界。【幺篇】佩云肩，玉项牌，凤头鞋。羞花闭月天然态，香串结同心带。【醉也摩挲】咱和你同离瑶台也波台，同离瑶台也波台。杨柳形骸，海棠颜色，端的是可憎才。【相公爱】恰便似并蒂池莲一处栽，春水游鱼两和谐。疑猜，恐青春不再来，挨甚么时光待？【胡十八】花镇荣，月常在，人不老，酒频酾，荣华富贵已定排。金安寿俊才，娇兰又美爱。俺则是天上有也者，料人间决无赛。(金母笑科，云)人世光阴，如同斩眼。你两个只为差了一念，谪下尘凡，还不早早回头，图他欢乐，这等迷恋。你且再说我听。(正末唱)【一锭银】趁着这千树桃花云锦开，向流水天台。动箫韶仙音一派，可不是前世里得修来！【阿纳忽】酒捧金台，春满瑶阶。郁巃山从翠微仙界，罩祥云隔断浮埃。【不拜门】遍舞天钱满眼来，霞彩飘飘幢幡盖。金钗，金钗两下摆！共奏着云璈天籁。【慢金盏】猛想起步香阶，露湿弓鞋。宿世该，前生载。淡涂着花额，眉分着翠黛。五簪着凤钗，粉衬着莲腮。和这画堂金谷豪华客，软款情，温柔态。【大拜门】正是女貌郎才，厮亲厮爱，这一段风流意脉。题诗在绿苔，吹箫在凤台，似牛女在银汉边双排。(金母云)你两个有这许多受用，可知道沉迷难得省悟。(正末云)我等如今，却省悟了也。(唱)【也不啰】从今后碧云斋，道心开，无障隔无遮碍。红尘不到黄金界，左弱水三千外。【喜人心】看松云掩霭，闻桂风潇洒。竹影藤花月色，紫府金坛放毫彩。醉舞狂歌，长笑高吟，疏散情怀。他壶内天无坏，咱静里神氏泰。【风流体】临清流，临一带心快哉。玩明月，玩一轮情舒解。枕黄石，枕一块意豁开，卧白云，卧一片身自在。【忽都白】翠壁丹崖，玉殴金阶，再不必猜也么猜。我如今丫髻环绦，椰瓢执袋，麻袍宽快，布袜芒鞋。饥后餐松柏，渴来清泉解。【唐兀歹】安乐窠修真好避乖，翠林峦金碧楼台。纳头一觉回光入玄界，畅好是清也波哉！(金母云)金童玉女，您离瑶池多时。您则知您女直家会歌舞，可着俺八仙，舞一会你看。(八仙上，歌舞科)(共唱)【青天歌】真仙聚会瑶池上，仙乐和鸣鸾凤降，鸾凤双飞下紫霄，仙鹤共舞仙童唱。仙童唱歌歌太平，尝得蟠桃寿万龄。瑞霭祥光满天地，群仙会里说长生。长生自知微妙诀，番口开门应难说。不妨泄漏这玄机，惊得虚空长吐舌。舌端放出玉毫光，辉辉朗朗照十方。春风只在花梢上，何处园林不艳阳？艳阳时节采灵苗，莫等中秋月色高。颠倒离男逢坎女，黄婆拍手喜相招。相招相唤配阴阳，密雨浓云入洞房。十载灵胎生个子，倒骑白鹿上穹苍。穹苍颢气罡风健，吹得璇玑从左转。三辰万象总森罗，三界仙官朝玉殿。玉殿金阶列众仙，蟠桃高捧献华筵。仙洒仙花映仙果，长生不老亿千年。(正末唱)【川拨棹】今日个畅情怀，纵神游遍九垓。慧眼睁开，道性明白。依旧是风魂月魄。悟春从天上来。【七弟兄】银槐翠柏洞天开，击法鼓雷动沧瀛海。扣金钟霞散阆风台，敲碧磐绕松花盖。【梅花酒】呀！俺如今便去来，既换骨抽胎，早降福消灾。也不须守戒持斋，昨日过今日改。玉面猿戏丹泽．绿毛龟枕碧苔，银斑鹿践香埃，朱顶鹤守仙宅，金睛兽护苍崖，众毛女喜颜开。共道侣笑咍咍，献蟠桃筵会排。度金童上丹台，引玉女列仙阶。【收江南】呀！兀的不是月明千里故人来，抵多少一场春梦唤回来。今日个满堂和气醉归来，贤贤易色，再休提洛阳花酒一齐来。(金母云)今日金童玉女，归于正道，你听者！(词云)你本是大罗神仙，在人间三十余年。今日个功成行满，随群仙证果朝元。(正末同旦拜谢科)(正末唱)【鸳鸯煞】从来个天堂本与尘寰隔，谁承型凡人重把神仙拜。感谢得金母提携，识认了群真风彩。唱道汉钟离绿蚁醺酣，唐吕公红颜不改，韩湘子顷刻花开，张果老倒骑的驴儿快，蓝采和达道诙谐，李先生四海云游，全凭着这条拐。题目金安寿收意马心猿正名铁拐李度金童玉女","dynasty":"元代","title":"杂剧·铁拐李度金童玉女"}
{"author":"贾仲明","content":"第一折(冲末扮张世英上，诗云)虽无汗马眠霜苦。曾受囊萤映雪劳；金榜一朝标姓字，此时方显读书高。小生姓张，名世英，字云杰，浙江温州府人氏。自幼苦志勤学，经史皆通。所有萧山县友人萧公让有二子，命小生作馆宾，到此两月余矣。公让待我甚厚，今日卷家俱往坟头拜扫，独留小生在书房闲坐。小生乘暇，往东村望几个朋友释闷去来。(下)(外扮萧公让引老旦崔氏上，诗云)龙出海时千尺浪，凤归云去万条霞。诗书不入时人耳，金玉难藏烈士家。自家姓萧名让，字公让，祖居萧山县人氏，嫡亲的五口儿：大嫂崔氏，有两个孩儿，有个妹子，小字淑兰，父母在时，曾从师读书，深晓文义，年方一十九岁，容貌非常，未曾许聘于人。今日清明，举家俱往祖茔蔡祀。妹子身体有些不快，不能去的，留下管家嬷嬷并梅香看视，问侯汤粥。俺祭扫毕便回来也。手下人，收拾春盛盒担，往山头走一遭去。(同下)(正旦扮萧淑兰引梅香上，云)妾身姓萧，小字淑兰，父母早亡，依兄嫂恩养。两月前家兄请温州张云杰作馆宾，与家兄相处。妾窥见那生外貌俊雅，内性温良，更兼才华藻丽，非凡器也。妾数日间行忘止，食忘餐，心在那生身上。今日清明节令，满门家眷都去上坟。妾托病不去，欲引梅香往后花园中亲与那生相见，别有话说。暗想情是人间何物也呵！(唱)【仙吕】【八声甘州】伤春病染，郁闷沉沉，鬼病恹恹。相思即渐，碧窗唾渍稠粘。几缕柔丝空系情，满院杨花不卷帘。髩軃楚云松，懒对妆奁。【混江龙】晓来情厌，收拾心事上眉尖。把金钱暗卜，龟卦时占。杏脸胭消娇淡淡，柳腰香褪弱纤纤。料应也是前生欠，因无兄嫂，有失拘钤。【油葫芦】这些时斗帐春寒起未忺，睡不甜，任教晓日压重檐。(带云)那生好一表人物也！(唱)将他那模样儿心坎上频频垫，名字儿口角头时时念。想他性格儿沉，语话儿谦。绣床无意闲攀占，懒把彩绒撏。【天下乐】我如今絍得金针却倒拈，牙尖，抵玉纤，罗帕上泪痕千万点。恐梅香冷句儿鬼朱，怕奶娘闲话儿签，我则索强支吾陪笑脸。(云)梅香，那生敢在书院旦，咱和你去来。(梅香云)这所在正是他书院。(张世英上，云)小生从东村里探了几个朋友，回书院中温习经史去来。(做望见旦科，云)谁家女了，来到这里？(正旦唱)【那吒令】向湖山紧觇，惹游丝满脸；惹游丝满脸，惊飞花乱飐；惊飞花乱飐，荡残红数点。(旦见张科，云)先生万福！(张不睬科)(正旦唱)我礼忙迎情欲亲，他头不抬身微欠，真所谓君子谦谦。(张世英云)那壁小娘子是谁氏之家？(正旦云)妾身乃萧公让之妹也，知先生文学之士，妾有所盼，先生意下如何？(张世英云)是何言哉！萧公待我为嘉宾，小生素无瑕玷。你快转去，恐兄嫂回来。(做躲科)(正旦唱)【鹊踏枝】则见他气炎炎，那里也笑掀髯。显出些外貌威严，内性清廉。他避我遮遮掩掩，抵多少等等潜潜。(张世英云)女人家不遵父母之命，不从媒妁之言，廉耻不拘。与外人交言，是何礼也！(正旦唱)【寄生草】你恼怎么陶学士苏子瞻？改不了强文絍醋饥寒脸，断不了许云子曰酸风欠，离不了之乎者也腌穷俭。想你也梦不到翔龙飞凤五云楼，心则在鸣鸡吠犬三家店。(张世英怒科，云)早是我哩，他人怎了？全不怕当家尊嫂恶。恩养劣兄严。(正旦唱)【金盏儿】这生不心忺倒憎嫌，早则腾腾烈火飞红焰。将姻缘簿亲检自撕撏。若得咱香腮容并贴，玉体肯相沾，怕甚么当家尊嫂恶，恩养劣兄严？(张世英云)女孩儿家休要弄险，俺读书人岂肯做这等非礼之事！可不丧了行止？倘被兄嫂察知，何面目厮见！岂不羞惭？(正旦唱)【后庭花】你道女孩儿家休弄险，你读书人不会谄。为非事无行上，见家兄有甚脸。不索你话儿口店。你须恶厌，不由我腮斗儿上添笑靥。(张世英云)休道是兄嫂知道，则那奶母梅香知呵，早晚说与令兄，如何臆得？可不你我何安？(正旦唱)【醉中天】怕甚么奶母舌儿堑。梅香嘴儿尖。恐早晚根前冷句儿添。便知道也难凭验。家丑事必然羞掩，放心波风流双渐，(张世英云)小生此间难住，必寻退步。(正旦唱)早则么懒折腰归去陶潜。(梅香云)姐姐，这秀才好淡屌么？(正旦云)好惶恐人也！(唱)【赚煞】秀才每难托志诚心，好吃开荒剑，一条担两下里脱尖。有多少胡讲歪谈信口口店，乔文物拘耻拘廉。我看你瘦恹恹眼札眉苫，多敢是家菜不甜野菜甜。你也消不得俺娇滴滴桃腮杏脸，香馥馥玉温花艳，则好去破窑中风雪断齑盐。(下)第二折(张世英上，云)昨日萧公举家拜扫，不想家中有萧公之妹。小生回书院，在后园中正遇此女，乃出淫言相戏。小生昨晚酒席间欲要说与萧公，又不好看相。如今将学生放假三日，且在书房中独坐些儿。好闷人也！(正旦扮嬷嬷上，云)老身是萧公家管家的嬷嬷。两月前东人命温州张云杰作馆宾，那秀才情通九经。不料东人妹淑兰留心于那生身上，终日魂劳梦断。夜来清明，满家上坟，惟淑兰托疾不往，意欲后园与那生相会。不想那生胸襟正大，半步无邪，反将恶言相触，事不谐矣。淑兰惶愧，昨夜废寝忘餐，推床倒枕。无计所托，亲与老身说知，作了一词名〔菩萨蛮〕，着我送与那生，看他是如何。老身欲待行来，又恐东人知道见责；欲要不行，可怜淑兰自幼便失父母，孤苦到今。俺须索与他成就此事，走一遭去。(唱)【越调】【耍三台】姐姐命亲分付，为张秀才丁宁使俺。您稳放着个先忧后喜，我空怀着个有苦无甘。烦恼这场非是揽，恶风声委实心惨。则为他粉悴胭憔，端的是香消也那玉减。【紫花儿序】姐姐怕不心劳意攘，哥哥又不性躁情乖，嫂嫂可要坐守行监。他如今看看衣褪，渐渐裙搀，春衫双袖漫漫将泪揞。不明不暗，几时配上金钗，接上琼簪。(做见张科，云)先生万福！(张世英云)嬷嬷何来？莫非东人有命么？(嬷嬷云)非也！老身花园中行来，信步至此。先生，兀的无聊那！(唱)【小桃红】你九经三史煞曾谙，习典故观《通鉴》。课赋吟涛有风范，更非凡，临帖写字知个浓淡。把今古博览，将前人比勘，那一事不详参？(云)先生九经皆通，无书不读，岂不晓三纲五常之理？圣人言：\"男子三十而娶。\"又云：\"不孝有三，无后为大。\"何不求一门亲事，老身当为月老，聘结良姻。先生尊意如何？(张世英云)嬷嬷言之甚善。但小生在此处馆，惟知守严父之训，读圣人之书，岂有求亲之念哉？(嬷嬷唱)【金蕉叶】衠一味诗魔酒酣，引不动狂心怪胆。圣人言不孝有三，绝子嗣无后怎敢？(云)先生容禀：东人有一妹，小字淑兰，年方一十九岁，未曾许聘他人。先生意下若诺，老身达知东人，招为贵客。先生如此聪明，淑兰更兼温雅，真淑女可配君子也。(张世英云)小生今在萧公门下处馆，嬷嬷何出此言？倘萧公察知，何面目立于萧公门下？(嬷嬷唱)【鬼三台】我着些言语来探，将他来赚，他那里急截舌紧搀。秀才每自古眼睛馋，不似这生忒铜心铁胆。哎，你个颜叔子秉烛真个堪，柳下惠开怀没店三。酸溜溜《鲁论》《齐论》，醋滴滴《周南》《召南》。(背云)将这词与他，这生必然动念也。(做递词科，云)小姐有词一章，望先生改削。(张世英接着读科，云)君心情远迷蓬岛，妾心命薄连芳草。芳草正凄凄，君心知不知？妾身轻似叶，君意坚如铁。妾意为君多，君心弃妾何。右词寄〔菩萨蛮〕，不才妾淑兰谨奉文郎云杰吟几电览是幸，就请回音。再拜。(张世英云)嬷嬷，你乃萧公管家老者，萧公共汝一家无外，怎生持此淫词戏我？是何道理？(嬷嬷唱)【调笑令】说的我面惨，转羞惭，你因甚，相通这书一缄？莫怪我等闲特故来摇撼，赤紧的张横渠不肯贪婪。只待要坐取公侯伯子男，气昂昂阔论高谈。(张世英云)昨朝行之，今日如此，似此小生当告辞，有何面目立于萧公之门，耻见天下士大夫也！(嬷嬷唱)【秃厮儿】俺那崔氏女正红愁绿惨，你个张君瑞待面北眉南，着我老红娘将两下里做一担扭。请先生，省言鬼朱，喃喃。【圣药王】一迷里口似泼钐怎扑掊，那里肯周而不比且包含。本待成就您，颠倒连累咱。唬的我手忙脚乱似痴憨，似寻虎窟觅龙潭。(张世英怒科，云)既读孔圣之书，必达周公之礼，闭了书房门，便去与萧公说知。(嬷嬷唱)【络丝娘】将韩王殿忽然火虫分，蓝桥驿平空水淹。(云)你道既读孔圣之书，必达周公之礼，可知可知。(唱)人前面古怪刚直假撇欠，(做冷笑科，唱)只怕您背地坦荒淫愚滥。(张世英云)看来都是你搬调这一桩事，我则说与萧公去。(嬷嬷拦科，唱)【雪里梅】空着我功退似游蚕，早则罢暮四与朝三。这生性狠情毒，老身惊心战胆，姐姐也你敢愁添病感。(张世英云)这首词便是指证，萧公见了，必有话说。(嬷嬷云)先生罢波！(做拜科，唱)【收尾】请学士忍耐权时暂，何必恁高声怒喊。自待教兄嫂逼临了他，着主人公葬送了俺。(下)(张世英云)谁想有此事，小生必当退步。恐萧公知此，难以分辩。只除如此，且往西兴朋友家住数日。在此壁间留诗一首，使萧公知之，好往西兴来接我也。(做写科)(诗云)感公清盼寄余生，三载交游两月情。别去难言心下事，月明酒醒在西兴。琴书衣衾，我皆不动，只是单身去咱。(下)(萧公让上，云)今日无甚事，书房中望云杰闲话片时。(做到科，云)怎生不见云杰？必是望朋友去了。(做见壁诗科，惊云)此诗必有缘故，莫非俺家孩儿每侍奉不周，故使如此？琴剑铺陈，皆不曾动。他往西兴去，准在朋友家停住，可也容易，我修一简帖，遣一仆到西兴去请他。若不如此，云杰平日与人寡合，怎肯自回？(做写书科，云)书已写就了也，便令人早接去。(诗云)与云杰交情非薄，详诗意有何不乐？遣使者直至西兴，请回来便知下落。(下)第三折(正旦抱病，梅香扶上，云)妾身昨日与张秀才相见，不想他如此古忄敞，事不得谐。今日着管家嬷嬷持〔菩萨蛮〕词一首，戏而挑逗，谁想那生仍将恶语相犯。嬷嬷回来说了，越增愁怀数倍。举家尽知，止瞒着兄嫂，一会家寻思起来，我心中好是烦恼人也呵！(唱)【双调】【五供养】肌削玉，钏松金，陡恁的闷广愁深。空着我干忍耻，枉留心。都是我忒轻浮，欠检束，正好教他撒沁，则索咬定牙儿暗。这文君待驾车，谁承望司马抛琴。(老旦上，云)妾身乃萧公让浑家崔氏是也。闻知小姑感疾，特来探望一遭。(做见科，云)姑姑因甚染病？可请良医调理服药。(正旦唱)【落梅风】离魂魄，似失心，思昏沉闷围愁浸。白日里忘餐夜废寝，自寻思不知因甚。(老旦云)姑姑因甚上得病，说与我，着人去对证取药。姑姑，你休要隐讳，恐怕日深一日，难以调理。(正旦唱)【乔牌儿】嫂嫂待将咱病审，我无语似害淋。是前日打秋千斗草处无拘禁，脱衣时敢被风侵。(老旦云)虽是感冒，怎生这等沉重，茶饭也不思进些？(正旦唱)【折桂令】至如今茶不茶饭不饭心内阴阴，有时节透顶炎炎，有时节彻骨森森，头眩旋旋，眼昏暗暗，身倦沉沉。一会家发增寒脾神凛凛，一会家添潮热冷汗淋淋。病来时难灸难针，心疼时难忍难禁，人问时难诉难分，茶饭上不想不寻。(正旦做睡科，老旦云)姑姑睡着了，休惊醒他。梅香，恐要甚么汤粥吃，便与我说，再来望他。(下，旦做梦，张世英上科，正旦云)先生万福！(张世英不语科，正旦唱)【庆宣和】信步谩将花径临，掩映着柳影花阴。害的我瘦骨岩岩死临侵，端的是为您，为您。(张世英推旦科，云)您休推睡里梦里。(下，正旦惊醒科，唱)【殿前欢】这生好不知音，虚度了春宵一刻价千金，空闲了琐窗朱户鸳鸯枕，翡翠罗衾。早则么韩吏部李翰林，一任教他恁。谁想你睡梦里也将人冷侵，待古里掂折了玉簪，摔碎了瑶琴。(梅香云)姐姐，你知道么？张秀才不曾作别，就往西兴去了。你哥哥修书差人请去哩。(正旦云)既然如此，我再作一词，瞒着哥哥，封于书内，寄与那生，看他心意如何。梅香，将纸笔过来。(梅香云)纸笔在此。(正旦写词科，唱)【雁儿落】把西兴路黄犬寻，南浦道青驾任。信手的联成肠断词，抵多少织就回文锦。【得胜令】早难道诗对会家吟，他全没些惜花心。点勾般圈红问，描朱似刷画儿临。表数句佳音，字字胭脂渗，书两字泥金，行行血泪浸。(云)写就了也。我念一遍：不才妾萧淑兰病中作词一阕，词寄〔菩萨蛮〕，奉上文郎云杰翰座，谨望挽回春色。词不尽言，言不尽意。(词云)：无情水满西兴渡，多情人往西兴去。西兴去路遥，教奴魂梦劳。今将心内苦，联作相思句。君若见情词，同谐连理枝。梅香，你仔细与我放在书内，不要着哥哥、嫂嫂知道。(梅香云)理会的。(正旦唱)【鸳鸯煞】病淹煎苦被东风禁，泪连绵惟把春衫渗。饭不汤匙，绣不拈针。畅道闺思添多，愁怀转深，烟冷龙沉银蜡消红淋。想起他这狠切的毒心，好着我半晌沉吟倒替他嘇。(下)第四折(萧公让同老旦上，云)我修了书到西兴去，请那张云杰，不想书内有〔菩萨蛮〕词一首，是吾妹淑兰所作，寄情云杰。细审其故，云杰无心，皆是吾妹所为。况兼淑兰染病，也只为此。大嫂，我仔细想来，莫若遣币帛、羔雁、酒礼、花红，着官媒说合，招赘云杰为婿。看我一双父母同胞情分，省教他人耻笑。大嫂，你心下如何？(老旦云)你既主张了罢，也免的出丑扬疾，也见我祖宗家门清洁，我意正如此，择吉日良辰，一应合用礼物不要少了。一则外人好看，二则小姑宽心。(萧公让云)事不宜迟，收拾了便令媒人速去。(诗云)：兄妹本同胞，那能不相惜。去请西兴人。来作东床客。(同下)(张世英上，云)小生张世英，自到西兴朋友家住经半月，谁想萧公为他令妹，倒遣媒人来说亲事，使小生如之奈何？古人云：\"男子生而愿为之有室，女子生而愿为之有家。\"一来公让如此美意，二来男婚女聘，人伦大礼，不负此女初心，况其家本名门，何辱于小生？今日便回萧山去成就此事，不为过也。(下)(正旦同梅香上)(梅香云)姐姐，早则欢喜也。哥哥下三千贯正财礼钱招张云杰为婿，羔雁茶礼，断送房奁，尽行出办，足满姐姐平生所望。(正旦云)好惭愧也呵！(唱)【黄钟】【醉花阴】离恨闲愁早填满，俺主人非长是短。谢兄嫂得团圞，陪羔雁花红，下正礼三千贯。度量阔，眼皮宽，把断送房奁全尽管。【喜迁莺】纳币帛绫段，不断头花担盒盘堪观。披挂的遍身红满，来往官媒一刬地锦绣攒。人乱撺，亲属交错，罗绮弥漫。(净扮官媒引鼓乐上，请新郎科)(张世英上，云)这亲事非吾乐就，只为令兄尊命？不敢有违，勉强而已。(正旦唱)【出队子】这都是姻缘前判，幸今生得聚完。玉肩同并赴云端，素手相携跨采鸾，清韵双吹鸣凤管。(张世英云)我张世英若非令兄相待之厚，不负卿之初心，岂敢玷污名教，致有今日？(正旦冷笑科，唱)【刮地风】刬地乱讲歪谈一万端，尚古自苦涩寒酸。听笙簧一派声撩乱，翠拥珠攒。舞态轻盈，歌声纤缓。香篆霭，绛蜡明，低垂帘幔。端的个画堂深，和气暖，受用千般。(梅香云)夜凉风定，月朗天晴，香清灯灿，歌舞吹弹，正好交杯劝盏。一壁厢动乐者。(做奏乐、交杯科)(正旦唱)【四门子】香馥馥合卺杯交换，正良宵胜事攒。碧天边灿灿寒星焕，碾冰轮皓月团团。乐意的酬，尽兴的撏，贪欢娱自然嫌漏短。乐意的酬，尽兴的锛，索强似风亭月馆。(媒请兄嫂、萧公让同老旦上，相见科)(萧公让云)云杰，男女匹配，人道之大，吾妹妆残貌陋，有辱足下。皆由不忘雅意，故得有此。(张世英云)久赖公让厚庇，又得结姻于今妹，深感不浅。若非平昔之旧，安敢如此？但不知小生将何图报耳。(萧公让云)云杰太谦，下次人等挂起图画，点上花灯，再整筵宴，乐此良夜！(做送酒科)(正旦唱)【水仙子】酒斟着鹦鹉杯，光映着玛瑙盘。茶烹着丹凤髓，香浮着碧玉碗。开银屏金孔雀绿嫩红娇，隐锦褥绣芙蓉枝繁叶乱。嵌玲珑香球挂金缕，团梅红罗鲛绡帐舞凤飞鸾。是、是、是，东邻女曾窥宋玉垣，喜、喜、喜，果相逢翡翠银花幔，早、早、早，同心带扣双挽结交欢。(张世英云)小生暗想：此系宿缘，恐非人力所能谋也。(萧公让云)此言最善，这都是天意暗合人心，岂不是个大喜事？(正旦唱)【古寨儿令】我这里偷看，不由人心欢，没褒弹，忒丰韵，表正形端。趁着这风和月圆春夜暖，逢天喜值红鸾，配宿缘成仙伴。(萧公让云)咱这江南风景，如此夜宴，月光照耀，灯烛辉煌，锦绣罗列，图画张挂，百味珍羞，水陆俱备，端的好富丽也！(做送酒科)(张世英云)咱如此受用，诚为可乐，小生便当尽醉，岂敢推辞？(正旦唱)【神仗儿】荔枝浆乳酪蜜团，甘蔗汁酥油糖拌。蔷薇露秋菊春兰，紫苏盐姜醋荐款，碧芥芽葱针寸段。(云)梅香，你看这生在书院相见之时，许多道学身分，今都到那里去了？(唱)细端详俊沈娇潘，可不道尊瞻视，正衣冠。(萧公让云)小的每与我大吹大擂者！(做奏乐科)(媒念诗云)碧汉飞双凤，瑶池宿两鸳，洞房花烛夜，人月共团圆。(正旦唱)【尾声】锦片前程今美满，舞菱花一对青鸾，早不入凤台闲玉管。题目贤嫂嫂合成金贯锁亲哥哥配上玉连环正名张世英饱存君子志萧淑兰情寄菩萨蛮","dynasty":"元代","title":"杂剧·萧淑兰情寄菩萨蛮"}
{"author":"贾仲明","content":"第一折(老旦扮卜儿上，诗云)教你当家不当家，及至当家乱如麻。早晨起来七件事，柴米油盐酱醋茶。老身嘉兴府人氏，姓李。有一个女孩儿，小字素兰，幼小间学成歌舞吹弹，做着个上厅行首。这里也无人。我这个女儿也不是我亲养的。他自身姓张，幼小间过房与我做义女，如今十八岁了，诗词歌赋，针指女工，无不通晓，生的十分大有颜色。时遇清明节令，着女孩儿梳妆打扮了，领着梅香去郊外踏青赏玩去，早些儿来家。老身无甚事，往刘妈妈家吃茶去也。(下)(正末扮李斌引琴童上，云)小生姓李名斌，字唐斌，别号玉壶生，本贯维扬人也。自幼攻习儒业，因游学来至嘉禾地方。这是古秀州，乃江南繁华胜地。今日清明，倾城士民，尽往郊外游春赏玩。小生引着琴童，前往郊外散心。小生暗想，寒窗下曾受十载苦功，他日必夺皇家富贵。岂不闻十年窗下无人问，一举成名天下知，信有之也。(唱)【仙吕】【点绛唇】映雪窗前，岂辞劳倦，攻经典。甲榜争先，独占文场选。【混江龙】赴琼林饮宴，不枉了青灯黄卷二十年。有郎官过盏，中使传宣。御酒淋漓袍袖湿，宫花蹀躞帽檐偏。列紫衫银带，听玉管冰弦。挑绛纱红烛，对皓月遥天。醉醺醺红妆扶策下瑶阶，气昂昂朱衣迎接离金殿。摆列着玉簪珠履，准备着宝马银鞭。(琴童云)相公，时遇春天清明节令，你看这郊外人稠物穰，都是赏心乐事。真个好热闹也。(正末唱)【油葫芦】则见那仕女王孙游上苑，人人可便赏禁烟。则见那桃花散锦柳飞绵，语关关枝上流莺啭，舞翩翩波面鸳鸯恋。这壁厢罗绮丛，那壁厢鼓吹喧。抵多少笙歌闹入梨花院，可兀的就芳草设华筵。【天下乐】则待要闷向秦楼列管弦，青帘风外悬，嗔游人醉眠芳径软。绿阴中闻鹧鸪，红香中啼杜鹃，休辜负艳阳三月天。(云)琴童，你看那香车宝马，来往交杂，正好赏心乐事也呵。(唱)【那吒令】一丛丛香车翠辇，一队队雕鞍骏豌，一簇簇兰桡画船。一攒攒蹴踘场，一处处秋千院，一行行品竹调弦。【鹊踏枝】一个个玉天仙，一双双关蝉娟。一层层锦坞花溪，一里里翠绕珠圈。一步步丹青扇面，一段段流水桃源。(云)你看如此春景，真乃咏之不足，玩之有余，明明是一幅丹青图画也。(唱)【寄生草】端的是万万首诗难尽，千千笔画不全。日喧喧芳草汀晴沙暖衬鸳鸯荐。露涓涓杨柳楼柔丝困摆黄金线，风习习杏花村粉墙乱落胭脂片，翻滚滚玉阑干搧粉翅飞倦采香蝶，急煎煎翠池塘展乌衣忙杀衔泥燕。(云)琴童，天色早哩，俺慢慢的行。(旦扮李素兰引梅香上，云)妾身姓李，小字素兰，自幼习学些谈谐歌舞，做着个上厅行首。时遇春天清明节令，母亲言语，着梅香跟着妾身，郊外散心。梅香，你看那万紫千红，游人甚广。俺来到这花深去处，将那春盛担儿，放在一壁，俺慢慢的赏玩咱。(正末云)好一个小娘子也。(旦云)好一个俊秀才也。(梅香云)好一个傻琴童也。(琴童云)好一个丑梅香也。(梅香云)你也不俊。(正末唱)【六幺序】呀，猛见了心飘荡，魂灵儿飞在天，怎生来这搭儿遇着神仙？他那里眼送眉传，我这里腹热心煎，两下里都思惹情牵。他则管送春情不住相留恋，引的人意悬悬似热地蚰蜒。他生的身躯袅娜真堪羡。更那堪眉弯新月，步蹙金莲。【幺篇】好着俺俄延熬煎，眼晕头旋。有口难言。兀的不送了我也这一搭儿平原。他那里褪后趋前，俺这里意马心猿。几时得共宿同眠。若天公肯与人方便，成就了一世姻缘。若是风亭月馆谐燕，但得他舌尖上甜唾，才止住这口角头顽涎。(旦云)梅香，你问那秀才，那里人氏？姓甚名谁？(梅香见末科)秀才万福！(正末云)琴童接了马者。(琴童云)牢坠镫。(正末云)小娘子祗揖。(梅香云)秀才，俺姐姐使我来问秀才，那里人氏？姓甚名谁？(正末云)小生扬州人氏，姓李名斌，字唐斌，别号玉壶生，今年方才二十八岁，未曾娶妻哩。(梅香云)也是个傻厮，谁管你娶妻也不曾？(正末云)小生则这般道。(梅香云)我回俺姐姐话去。姐姐，那秀才扬州人氏，姓李名斌，字唐斌，年方二十八岁。(旦云)梅香，你问那秀才，我有心请他来花坞中。将咱那酒肴共饮几杯。看他心下如何？(梅香见末科，云)秀才，俺姐姐说来，请你去那花坞中饮几杯酒。你心下如何？(正末云)小生愿随鞭镫。(梅香云)你看他，一让一个肯。(正末见旦科，云)姐姐祗揖。(旦云)秀才万福！(正末云)敢问姐姐谁氏之家？姓甚名谁？(旦云)妾身是本处上厅行首，姓李，小字素兰。今日因赏清明节令，幸遇尊颜。妾身有菲撰蔬酒，若蒙不弃，共饮几杯，末知尊意如何？(正末云)感承姐姐厚意，小生焉敢违命。(旦云)梅香，将酒过来，我与秀才递一杯。(正末云)量小生有何德能，敢劳姐姐如此相待也？(唱)【后庭花】感谢你个曲江池李亚仙，肯颐恋这贬江州白乐天。愿你个李素兰常风韵，则这个玉壶生永结缘。双通叔敢开言，着你个苏卿心愿。我虽无那走江湖大本钱，也敢赔家私住几年。【柳叶儿】也养的恁满门宅眷，也是我出言在骏马之前，哎，你个谢天香肯把耆卿恋。我借住临川县，敢买断丽春园，一任着金山寺摆满了贩茶船。(旦云)秀才若肯屈高就下，妾身愿与秀才做一程儿伴。妾身有随身的翠珠囊一枚，更有二十五轮香串一腕，与秀才权为信物，只望贵脚早踏贱地。(正末云)姐姐见赐之意，小生合当拜受。小生有掠髩角的玉螳螂一枚，白罗春扇一把，送姐姐权且收留，亦为信物。(旦云)此信物妾身收留，来日专候秀才，休得失信。(正末云)小生孔子门徒，焉敢失信也？(唱)【赚煞】我得了这沉香串翠珠囊，你收取这玉螳螂白罗扇，四件儿是咱这玉洁冰清意坚。(旦云)秀才，则是一件，争奈老母严恶，休得见责。(正末云)姐姐放心。(唱)料的这入马东西应个免，我着他拣口儿食，换套儿穿，任抓掀，不足我拨万论千，常拚着卖了城南金谷园。若你个李素兰意专，这玉壶生情愿，我情愿一春常费买花钱。(下)(旦云)天色晚了也，梅香，咱回家去来。(下)楔子(冲末扮陶伯常引祗侯上，诗云)三年为吏在钱塘。近左征书入建章。自省循良无实政，终惭父老说甘棠。小官姓陶，名纲，字伯常，广陵人也，由进士及第，授杭州同知之职。今奉圣人的命，取小官赴京，路从嘉兴府过。此处有一故友，乃是李玉壶。据此人文学，还在小官之上。争奈此人以花酒为念，堕了功名。小官在此驿亭中等侯，已曾着人请他去了。左右的，门首觑者，若来时，报复我知道。(正末引琴童上，云)小生李玉壶。今有故友陶伯常相公。在驿亭中相请，小生须索走一遭去。门上的，报复去，道有李玉壶特来拜见。(祗候报科)报相公得知，有李玉壶求见。(陶伯常云)道有请。(见科，正末云)早知哥哥来到，只合远接。接待不及，勿令见罪。(陶伯常云)数载不见，有失动问。兄弟请坐。(正末云)哥哥，请问因何至此？(陶伯常云)兄弟不知，今有圣人命，取小官赴京，路从此过，闻知兄弟在于此处风月。兄弟，你有满腹才学，不思进取功名，只以花柳为念，小官恐怕误汝一生大事，如之奈何？(正末云)老兄严训，焉敢不从？因愚弟疏狂，致劳尊念。李斌得罪于仁兄，有玷于名教。虽然如此，争奈此妓非风尘之态，乃贞节之妇，故此留心于他，实非李斌荒淫。(陶伯常云)既贤弟坚心，有难割遣。如今小官行促，贤弟平日有甚么做下文章，待小官赍至都城保奏，但得进身，以尽朋友之心。可是何如？(正末云)辱弟有作下的万言长策，万望哥哥提拔。(陶伯常云)将来我看咱。(做递策，接看科，云)好写染也。小官将此万言长策。亲到圣人跟前，举荐你为宫，必不负所托。(正末云)多谢了哥哥。(陶伯常云)小官则今日便索与贤弟长别也。(正末唱)【仙吕】【端正好】赴皇都，趋天阙，现如今国家选用豪杰。(陶伯常云)据贤弟文章，必得重用。(正末唱)凭着我三冬足用文章绝，挥翰墨，走龙蛇，穿宫锦，着朝靴，封官爵，享豪奢。那时分，恁时节，我可将仁兄结草的这衔环谢。(下)(陶伯常云)兄弟去也了。小官不敢久停久住，将着此万言长策，回京师见圣人走一遭去。(下)第二折(卜儿上，云)老身是李素兰的母亲。自从去年清明时，俺那女孩儿领将一个秀才来家，他两个过的绸缪，不离寸步。那厮初未时，使了些钱钞。如今筛子里喂驴--漏豆了，赶也赶不将他出去。似这般呵，俺家里吃甚么？近日有个客人，姓甚唤做甚舍，他要和俺女孩儿吃酒。他又有钱，今日来俺家里吃茶。小的，他若来时，报我知道。(净扮甚舍上，云)自家是山西平阳府人氏，姓甚，人都叫我甚舍。乡里老的每，见我有这人才模样，与我起了个表德，唤我做甚黑子。我装三十车羊绒潞绸，来这嘉兴府，做些买卖。此处有一个上厅行首李素兰，生得十分大有颜色，我有心要和他做一程儿伴。那虔婆请我今日在他家吃茶，走一遭去。妈妈在家么？(卜儿云)甚舍来了也，请家里坐。(做见科)(甚含云)妈妈，我今日一径的来你家吃茶。(卜儿云)甚舍，俺孩儿有一个旧人，我将那厮赶了去，可留着你在家里住。(甚舍云)奶奶，我与你二十两银子做茶钱。你若肯将女孩儿嫁与俺，我三十车羊绒潞绸，都与奶奶做财礼钱。(卜儿云)甚舍，你放心，我和我女孩儿说去，他若肯了，我着梅香来唤你。(甚舍云)多谢奶奶。我回客店中去，只等你回报。(下)(卜儿云)甚舍去了也。我到卧房中和素兰说知，不怕他不肯。(下)(旦引梅香拿画上，云)妾身李素兰。自从与李玉壶作伴，可早一载有余也，俺两个赤心相待。他是李玉壶，我是素兰，画了一轴画儿，画着玉壶里面，插着一朵素兰花儿。俺李玉壶亲题一首词寄〔玉壶春〕，就写在上面。将俺当日初相见时，表信的翠珠囊玉螳螂，挂在两边，朝朝宴会，夜夜欢娱，妾身就记此\"玉壶春\"，旋打新腔歌唱。今日李玉壶往街市上探望几位相识去了，这早晚敢待来也。梅香，一壁厢安排下茶饭酒肴，待我和他食用。身子有些困倦，略且歇息咱。(旦做睡科)(正末引琴童上，云)多蒙陶伯常哥哥，将我万言长策去了，未知道举荐如何？(叹科)嗨，也非我不想功名，甘心流落。只是我与素兰作伴岁余，两意绸缪，因此不能割舍。(琴童云)相公，你不思进取功名。只要上花台做子弟，有甚么好处？(正末云)琴童，你那里知道？做子弟的声传四海，名上青楼，比为官还有好处。做子弟的有个个母儿：一家门，二生像，三吐谈，四串仗，五温和，六省傍，七博览，八歌唱，九枕席，十伴当。做子弟的须要九流三教皆通，八万四千傍门尽晓，才做得子弟，非同容易也呵。(唱)【南吕】【一枝花】每日家春风燕子楼，夜月鸣珂巷。莺花脂粉社，诗酒绮罗乡。弄玉团香，助豪气三千丈，列金钗十二行。我是个翠红堆傅粉的何郎，花胡同画眉的张敞。【梁州第七】我去那锦被里舒头作耍，红裙中插手难当，争锋处准备着施谋量。显吹弹歌舞，论角徵宫商，使心猿意马，逞舌剑唇枪。着那等嫩鸽雏眼脑着忙，讪杓俫手脚慌张。若是我老把势展旗幡立马停骖，着那俊才郎倒戈甲抱头缩项，俏勤儿卸袍盔纳款投降。论胸襟纪纲，我是寨儿中风月的元戎将。善吟咏会波浪，能撰梨园新乐章，我可便旋打会新腔。(做到科，云)梅香，姐姐在那里？(梅香云)姐夫，你来了也？俺姐姐歇息哩，我唤他去。(正末云)你休唤姐姐，则恐怕惊着他。我试看波。(唱)【牧羊关】见一朵娇兰种，似风前睡海棠。好受用也鸳枕牙床，风流尽绣褥罗衾，可喜杀翠屏锦帐。(旦做醒科，云)一觉好睡也。(正末唱)睡浓时素体鲜红玉，觉来也蕙魄散幽香。眼濛濛如西子春娇困，汗溶溶似太真般浴罢妆。(旦云)玉壶生，你来了也？(正末云)小生来了也。(旦云)玉壶生，你看这幅画。亏那巧笔丹青，怎生画成来？(正末云)是画的好也呵。(唱)【隔尾】看了这四时兰蕙十分旺，说甚么一架蔷薇满院香。今日折向书斋玉壶中放。相近着绿窗，胜梨花淡妆。每日家净洗双眸乐心儿赏。(旦云)王壶生，你为妾身误却了你的功名如何？(正末云)姐姐休这等说。(唱)【贺新郎】我则待簪花殢酒赋词草，至如我折桂攀蟾，也不似这浅斟低唱。谁想甚禹门三月桃花浪？我则待伴素兰风清月朗？比为官另有一种风光。谁待夺皇家龙虎榜？争如占花丛燕莺场，我则要做梨园开府头厅相。我向这花柳营调鼎鼐，风月所理阴阳。(旦云)梅香将酒来，我共玉壶生饮几杯酒，我就歌此〔玉壶春〕之曲。(正末云)对此画，歌此词，真可赏也。(唱)【四块玉】这壶画的来玉润温，这兰画的来香飘荡。看了这玉软香娇不寻常，则这个玉生香花解语风流像。端的可便堪画图，画图来堪咏题，咏题来堪玩赏。(旦云)待妾身表白这一首〔玉壶春〕词：(词云)\"香娇淡雅天然格，蕊嫩幽奇能艳白。看四季永馨香，远蓬荜岂邻野陌。惟待客，不许游人闲摘。玲珑莹软无瑕色，玉洁冰清有润泽。玉壶内插兰花，压梅瓣寿阳点额。休代相传摔，莫作群芳乱折。\"(正末云)将酒末，我与姐姐递一杯。姐姐满饮一杯。好高才也。(唱)【隔尾】那里是敲金击玉辞源响，则为这玉骨冰肌体段香。画的来素淡轻盈甚停当。从今后高卷起莫张，做一个绣袋儿谨藏。休着那等干咽唾，冷眼见的闲人把做话讲。(旦做念，云)玉螳螂，翠珠囊。高烧银烛照红妆，我压着春风一曲杜韦娘。(卜儿冲上，云)呆屌唱的好！踏开这屌门。(旦慌科)(卜儿云)呸！休波，甚么春风一曲杜韦娘？(正末唱)【骂玉郎】这场祸事从天降，奶奶你便休唱叫，咱可便好商量。走将来平白地生波浪，睁着一对白眼睛，舒着一双黑爪老，掿着一条黄桑棒。【感皇恩】呀！眼见的打死鸳鸯，拆散鸾凰。则这个玉壶生，更和这素兰女，则索告你个柳青娘。(卜儿云)我将你卖与回回、达达、虏虏去。(旦悲科)(正末唱)从今后迎风北苑，早则不待月西厢。直惹的狂蝶觑，野蜂闹，喜蛛忙。【采茶歌】素兰呵，那里也翠珠囊，白忙里玉螳螂。决撒了高烧银烛照红妆，没指望月夜双歌玉壶腔，空压杀春风一曲杜韦娘。(卜儿云)梅香，与我请甚舍来。(甚舍上，云)自家甚舍，正在客房闲坐，妈妈使人来请我，须索走一遭去。(见科)大姐祗揖。妈妈，我来了也。(卜儿云)素兰，你看这等一个子弟，他又有钱，这一表人物，不强似那穷秀才？(甚舍云)我有三十车羊绒潞绸，都与妈妈，则要娶你个大姐。(正末唱)【牧羊关】多管是人遭遇，料应来天对当，走将来冻剥剥雪上加霜。这厮待搠断了俺风月佳期，掀腾了花烛洞房。(卜儿云)李玉壶，你是个读书的人，好不聪明。你也知法度，你要娶俺女孩儿，你姓李，俺也姓李，同姓不可成亲，你晓的么？李婉儿为甚复落娼，皆因为李府尹的儿子也姓李的缘故。现放着断下一首〔南柯子〕词，便是个大证见。(正末唱)你又不是判宰府的南柯子，这的是玉壶生小词章。谁想花柳亭鸣珂巷，撞着你个嘴巴巴狠切的娘。(卜儿云)槐花黄，举子忙。你不去求官，则管里恋着我的女孩儿做甚么？(正末唱)【二煞】我为恋着春风兰芷娇容放，嗨，早忘了秋日槐花举子忙。玉壶生拜辞了素兰香，向着个客馆空床，独宿有梅花纸帐。那寂寞，那凄凉，那悲怆，雁杳鱼沉两渺茫，冷落吴江。(旦云)玉壶生，不争你去了，妾身如之奈何？则被你痛杀我也。(悲科)(正末云)姐姐，今朝间阻，何日相会也？(唱)【黄钟尾】再谁供养我那荔枝浆蔷薇露葡萄酿？再谁照顾我那应口饭依时茶醒酒汤？不是我冷气虚心厮数量，则要你玉骨冰肌自主张，傲雪欺霜映碧窗，不要你节外生枝有疏放。若别了巫山窈窕娘，忧愁杀章台走马郎。离了嘉禾旧朋党，断却苏州刺史肠，再要相逢莫承望。但提着俺那花前月下共双双，便是铁石的心肝我索慢慢的想。(下)(卜儿云)李玉壶去了。甚舍有钱，留他在家里住。(旦云)奶奶，李玉壶被你赶将出去了，我有甚心肠与你觅钱？梅香，将剪子来。(剪发科)(诗云)虽是欢娱止一春，料应宿世结婚姻。今朝截下青丝发，方表真心不嫁人。(下)(卜儿云)嗨。这妮子剪了头发，不肯觅钱。甚舍你放心，我好歹把他嫁与你。(甚舍云)奶奶，大姐不肯嫁我，他剪了头发，可怎么好？(诗云)他本是个烟花妓，倒做了个秃师姑。若要他嫁我甚黑子，则除非死了李玉壶。(同下)第三折(贴旦扮陈玉英上，云)妾身陈玉英是也，在这嘉兴府，做着第二个行首。有大行首李素兰。与李玉壶作伴，有他母亲板障，剪了头发，不出来官身，如今我做了大行首。李玉壶昨日望我，要与李素兰厮见一面。许他今日相见，着梅香先请过素兰来，且躲在房中，看他说甚么？这早晚李玉壶敢待来也。(正末上，云)小生被那虔婆板障，赌气离了他门，出来在客店中安下，数日光景也。心中抛撇不下。昨日央陈玉英姨姨，要与素兰相见一面，许小生今日相见。小生欲待要不去，悬心挂意，怎生撇得？欲待要去呵，又惹的人言三语四，使人惶恐。好两难也呵。(唱)【中吕】【粉蝶儿】则为我夜去明来，没来由惹一场大惊小怪。我不合占着柳陌花街，惹的那个主，这个语，教小生如何忍奈？我拜辞了后边榭歌台，赤紧的还不彻宿生冤债。(云)也有人劝我道:李玉壶你好痴心也。我便道：哥哥每，你不曾害着这等证候哩。(唱)【醉春风】俺情分重如山，相思深似海。他心我意两相同，着小生如何便改、改？想着俺怀抱儿内恩情，枕头儿上恩意，被窝儿里恩爱。(云)姨姨在家么？(贴旦云)李玉壶，你来了也？请家里坐。(正末云)小生特来相烦姨姨。(贴旦云)李玉壶，我便使人请姐姐去了。则是那老虔婆有些利害，他若知道呵，可怎了也？(正末唱)【迎仙客】谢姨姨，肯怜才，则你是洛伽山救苦的观自在。问甚么撞着丧门，管甚么逢着吊客。怕甚么月值年灾，拚死在莺花寨。(贴旦云)玉壶，你不老，素兰又青春，你慌怎么那？道不的个：有情谁怕隔年期。(正末唱)【红绣鞋】若瞒过那老虔婆赚离了门外，便是将俺那望夫石唤下山来，哎，你一个忒聪明肯做美的姨姨，你白裁划。你道他风流刚二八，我俊雅未头门，姨姨则道波。我则怕兀那青春不再来。(旦上，云)我约定了李玉壶在陈玉英妹子家相会。我须索走一遭去。(做见科)玉壶生，则被你痛杀我也。(做悲科)(正末云)姐姐，似此间阻，怎生是好也？(唱)【满庭芳】端详了艳色，春生杏脸，笑入莲腮。我本要秦楼夜访金钗客，我与你审问个明白。因甚上不插带犀梳凤钗，懒亲傍玉镜鸾台？为甚么云鬓松了金额，不由我转猜，端的为谁来？(旦云)我为你剪了头发，我如今尘朦宝鉴，土暗银筝，官身都不去承应了。则被你闪杀我也。(做悲科)(正末唱)【石榴花】你道是筝闲玉雁懒铺排，琴被暗中埋。休道你那绿窗前针指不曾拈，便小生也土培了砚台，揪撇下诗才。你为我病恹恹搀过这裙儿带，我为你沈腰宽减尽了形骸。你怕咱问时休放解，告姨姨只借过那镜儿来。(做照科)(正末唱)【斗鹤鹑】你便似淡描来的洛浦神仙，我胜似泥塑来的投江太白。你可便休疑我的心肠，莫寻咱罪责。(旦云)你则这般撇的下我，可怎生便不上门来那？(正末唱)赤紧的十谒朱门九不开，可着我怎百刂划？那老虔婆虎视着兰房，小生呵，怎能勾龙归大海？(贴旦云)姐姐，你休烦恼，少不的先忧后喜，苦尽甜来。烦恼他做甚么？(正末云)姨姨，休要大惊小怪的，则怕那虔婆听的。(贴旦云)你则这般怕他那？(正末唱)【快活三】那虔婆恨不的竖起条金斗街，险化作楚阳台。将一朵并头莲生磕擦两分开，刀割断合欢带。【鲍老儿】硬鼻凹寒森森扫下雪来，冷脸似冬凌块。夕斗毛齐眼睛向下排，则是个敲人脑的活妖怪。动不动神头鬼脸。投河奔井，拽巷逻街，张舌骗口，花言巧语，指皂为白。(卜儿引甚舍土，云)俺那妮子不在家，眼见的又在陈玉英家和那穷厮说话哩。甚舍，你跟着我寻他去如何？现关着这门，眼见的在这里。开门来！开门来！(旦惊科，云)那虔婆来了也，可怎生是好？(正末唱)【十二月】唬得他无颜落色，惊的他手脚难抬。姨姨也，那里是先忧后喜，再没些苦尽甘来。(旦云)玉壶生，你怎是好？那虔婆来了也。(正末唱)那里怕逻惹着囊揣的这秀才，兀良我则怕生唬杀软弱的裙钗。(带云)姨姨。(唱)【尧民歌】俺可甚洛阳花酒一时来，也做场蒺莉沙上野花开。不能勾误随流水泛天台，则有分今宵无梦到阳台。哀哉，多应命里该，(带云)我怕怎么？(唱)便撞见何妨碍？(开门科)(甚舍云)大姐，唱喏哩。(卜儿云)陈玉英，你是我紧邻，你窝藏着俺女孩儿在这里。兀那李玉壶，你也不识羞。兀那小妮子，好大胆也。我扳下牙，撞破脑，我和你告官去。(正末云)这虔婆好无礼也。(唱)【上小楼】觑不的千般像态，十分叵耐。走将来摔碎瑶琴，击破菱花，拆散金钗。扳下颏，撞脑袋，自行残害，听不的他死声咷气恶叉白赖。(甚舍云)这穷厮无礼。你虽然先在他家走，怎比的我有三十车羊绒潞绸，可知观世生苗哩。(正末唱)【幺篇】恕生面咱双秀才，告回避波县宰。你也索典田卖地，弃子休妻，送米供柴。(卜儿云)我则见有钱的便留他。(正末唱)则你那本性也难移，山河易改，雄心犹在，但来的一个个不赊，现钱便卖。(甚舍云)我这般模样，一表人物，我又有钱，你怎生比的我？(正末云)也怪不着那虔婆看上你。(唱)【耍孩儿】这厮他村则村，到会做这等月音月是态。你向那兔窝儿里呈言献策，遮莫你羊绒绸段有数十车，待禁的几场儿日炙风筛。准备着一条脊骨捱那黄桑棒，安排着八片天灵撞翠崖，则你那本钱儿光州买了滑洲卖，但行处与村郎作伴，怎好共鸾凤和谐？【四煞】则有分剔腾的泥球儿换了你眼睛，便休想欢喜的手帕儿兜着下颏。一弄儿打扮的实难赛，大信袋滴溜着三山骨，硬布衫拦截断十字街。(甚舍云)我是山西客人，甚黑子便是。看我打扮比你全别。(正末唱)细端详语音儿是个山西客，带着个高一尺和顶子齐眉的毡帽，穿一对连底儿重十斤壮乳的麻鞋。(甚舍云)你这等穷厮，我见有三十车羊绒潞绸哩。(正末唱)【三煞】你虽有万贯财，争如俺七步才。两件儿那一件声名大？你那财常踏着那虎口去红尘中走，我这才但跳过龙门向金殿上排。你休要嘴儿尖舌儿快，这虔婆怕不口甜如蜜罐，他可敢心苦似黄蘖。(卜儿云)兀那李玉壶，你这等穷身泼命，俺女孩儿守着你做甚么那？(正末唱)【二煞】他饥寒守自然，我清贫甘分捱。他守我那紫罗襕、白象简、黄金带，我直着驷马车鼎沸这座莺花阵，我将着五花诰与他开除了那面烟月牌。常言道老实的终须在，我便是桑枢瓮牖，他也情愿的布袄荆钗。(卜儿云)李玉壶，你又无钱，俺家里不留你便罢，被你搬调的我女孩儿和我不和。明有清官，我和你见官去来。(陶伯常引张千上，云)下官陶伯常，新任嘉兴府太守。张千，摆开头踏，慢慢的行。(卜叫科，云)冤屈也。(陶伯常云)张千，是甚么人叫冤屈，拿近前来。(张千云)犯人当面。(陶伯常云)兀那婆子，你告甚么人？(认末科，云)这个不是我兄弟李玉壶？(正末云)兀的不是我哥哥陶伯常？(陶伯常)张千，将一行人都与我拿的衙中去，休着少了一个。(正末唱)【煞尾】惭愧也，老虔婆业罐儿满，小杓俫死限泫。(甚舍云)他敢打我多少？(正末云)也不打多，则为你倚仗财物，欺压平人。(唱)将你拷一百流逐三千里外，(卜儿云)他敢杀了我么？(正末云)则为你坑人财，陷人物，敲人脑，剥人皮。(唱)你落的个尸首完全大古里是彩。(下)第四折(陶伯常引祗候上，云)小官陶伯常，自到京师，谢圣恩可怜，迁除嘉兴府太守之职。将李玉壶的万言长策，献与圣人，圣人大喜，就加李玉壶本府同知，共小官做着同僚，免其赴阙谢恩，即之任所。小官来到长街市上，见一簇人闹，不想正是李玉壶。恐外人观之不雅，我着祗候人都拿在衙中来了也。张千，将那一行人都与我拿上厅来。(张千云)理会的。一行人俱在。(正末同卜儿、旦、甚舍上)(卜儿云)今日见了官才是一个明白。(甚舍云)我使了三十车羊绒潞绸，则这般罢了？(正末唱)【双调】【新水令】这厮他不明白硬撞入武陵溪，量你个野蜂儿怎调和蜂蜜？颓气了惜花春起早，拽塌了爱月夜眠迟。强风情不晓事，呆厮，谁着你将钱去买憔悴？(众见官科)(张千云)当面。(陶伯常云)一行人都跪着，单则李玉壶请起。(卜儿云)爷爷，我是原告，他是被告，怎生教我跪着，放他起来？(正末唱)【驻马听】老虔婆唱叫扬疾，更狠如剔髓挑筋索命鬼。见俫子撅天扑地，不弱如打家劫舍杀人贼。老虔婆坐儿不觉立儿饥，甚黑子东行不见西行利。没道理，全不怕咆哮两行公人立。(卜儿云)爷爷可怜见，李玉壶先前和俺女孩儿作伴，后来我家里别留山西客人甚舍。他自没趣，走了出去，反倒搬调的我娘儿两个不和，我因此来告他。缘何原告跪着，被告立着，岂有此理？(陶伯常云)这事当初曾有\"玉壶春图画\"来，明是你家女儿许配李玉壶了，你怎么又留了甚舍？(正末云)可知道来。(唱)【水仙子】俺只道玉壶春打灭再休题，险做了运退雷轰荐福碑。元来素兰香也有逢春日，沉香串依然共素手携，翠珠囊似合浦重回。玉螳螂飞绕在兰丛内，白罗扇长如明月辉，怎肯教杜韦娘嫁了王魁？(陶伯常云)兀那婆子，你听者：因他李玉壶献了万言长策，圣人就加他为本府同知。(甚舍云)我死也。(卜儿云)李玉壶，我道你不是个受穷的人。(正末唱)【落梅风】从公道，依正理，怎做得倚官挟势？想李素兰剪断香云为甚的？也只是愿双双并谐比翼。(陶伯常云)李素兰，我将你配与李玉壶为妻，你意下如何？(旦云)多谢相公，妾情愿从良改正。(陶伯常云)兄弟，小官将李素兰与你做夫人好么？(正末云)全仗仁兄主张，您兄弟不敢忘报。(唱)【雁儿落】成就了碧桃间鸾凤栖，翠沼畔鸳鸯配。一任他绿阴中莺燕喧，锦坞内蜂蝶戏。【得胜令】呀，这连理厚栽培，并蒂共葳蕤。今日个告别了烟花市，同归了锦绣闱。准备了佳期，合欢带常拴系；得遂了于飞，同心结莫摘离。(陶伯常云)既然从良改正，着礼案上除了名字，将素兰配与玉壶为夫人。(甚舍云)爷爷，这成不的。他也姓李，那也姓李，同姓不可为婚。(旦云)相公，妾身本姓张，自幼年过房与他做义女来。我如今要出姓改正，有何和可？(陶伯常云)是实么？(卜儿云)嗨，俺那忤逆种不认我了，教我怎好赖得？实是我过房的女孩儿，他本姓张。(陶伯常云)李玉壶兄弟，你将白银百两，给与这婆子做恩养礼钱。兀那甚黑子，倚仗财物，夺人妻妾，罪该不应。杖断四十，抢出衙门去。李玉壶今为本府同知，将五花官诰，与张素兰做夫人。你两个望阙谢了恩者。(末旦谢恩科)(正末唱)【沽美酒】多谢你大恩人做主持，这本性不难移。也只为莺花寨声名非是美，情愿做从良正妻，结婚姻要成对。【太平令】请受了五花诰身荣显贵，七香车表汇容仪。玉胡子元称国器，这素兰女堪为佳配。从今后足衣、足食、所事儿足意，呀！不枉了天地间人生一世。(陶伯常云)李玉壶你听者，(词云)则为你万言策转奏明光，封官爵佐理黄堂。不枉了十年窗下，今日得紫绶金章。素兰女婚姻注定，改本姓准许从良。老虔婆给银百两，甚黑子断遣还乡。从此后夫荣妻贵，永团圆地久天长。题目甚黑子花柳鸣珂巷正名李素兰风月玉壶春","dynasty":"元代","title":"杂剧·李素兰风月玉壶春"}
{"author":"郑伯英","content":"城中有四灵，麟凤神龙龟。凤翔兮千仞，麟兮不可羁。天用莫如龙，在在风云随。拙哉老督邮，何时列於斯。浪言莲上巢，甘作床下支。床支木为辱，刳剔良可悲。陂塘溢春水，爬沙闯晴羲。渔师舍网罟，掇取如拾遗。解甲伏碪砆，哀鸣极鸣咿。卜师更安忍，鑽灼无完肌。有身不自灵，昔闻今见之。百金出敝楮，骈首还清漪。千岁善保汝，左顾非我期。愿言贻日者，吉凶访藂蓍。","dynasty":"宋代","title":"放龟"}
{"author":"郑伯英","content":"满江风雨酿清愁，坐啸烟波一叶舟。目送飞花千里去，身随空碧一鸥浮。兜罗世界成游戏，欸乃声中自唱酬。试问剡溪回棹客，可能乘兴上南楼。","dynasty":"宋代","title":"和清卿雪溪泛舟晚登华盖亭"}
{"author":"郑伯英","content":"风雨连朝忽转晴，天还着意作清明。簿书共了公家事，尊酒聊酬我辈情。花却馀寒红尚瘦，柳融初日黛犹轻。一年春事才如许，又作明朝祓禊行。","dynasty":"宋代","title":"清明泛舟"}
{"author":"郑伯英","content":"白发青衫故倦游，何人能办钓鳌钩。却逢大士开青眼，现出茶花五百瓯。","dynasty":"宋代","title":"石桥煎茶"}
{"author":"郑伯英","content":"升高无过胡孙擂，行险胜於老鼠梯。何事将身来试比，要参大士石桥西。","dynasty":"宋代","title":"自新昌入天台"}
{"author":"王起","content":"花。点缀，分葩。露初裛，月未斜。一枝曲水，千树山家。戏蝶未成梦，娇莺语更夸。既见东园成径，何殊西子同车。渐觉风飘轻似雪，能令醉者乱如麻。","dynasty":"唐代","title":"赋花"}
{"author":"王起","content":"台庭才子来款扉，典校初从天禄归。已惭陋巷回玉趾，仍闻细雨沾彩衣。诘朝始趋凤阙去，此日遂愁鸡黍违。忆昨谬官在乌府，喜君对门讨鱼鲁。直庐相望夜每阑，高阁遥临月时吐。昔闻三入承明庐，今来重入中秘书。校文复忝丞相属，博物更与张侯居。新冠峨峨不变铁，旧泉脉脉犹在渠。忽枉情人吐芳讯，临风不羡潘锦舒。忆见青天霞未卷，吟玩瑶华不知晚。自怜岂是风引舟，如何渐与蓬山远。","dynasty":"唐代","title":"和李校书雨中自秘省见访知早入朝便入集贤不遇诗"}
{"author":"王起","content":"蔼蔼观光士，来同鹄鹭群。鞠躬遗像在，稽首雅歌闻。度曲飘清汉，馀音遏晓云。两楹凄已合，九仞杳难分。断续同清吹，洪纤入紫氛。长言听已罢，千载仰斯文。","dynasty":"唐代","title":"贡举人谒先师闻雅乐"}
{"author":"王起","content":"行潦沈明月，光辉也不浮。识珍能洞鉴，精宝此来求。几被泥沙杂，常随混浊流。润川终自媚，照乘且何由。的皪终难掩，晶荧愿见收。蛇行无胫至，饮德已闻酬。","dynasty":"唐代","title":"浊水求珠"}
{"author":"王起","content":"贡院离来二十霜，谁知更忝主文场。杨叶纵能穿旧的，桂枝何必爱新香。九重每忆同仙禁，六义初吟得夜光。莫道相知不相见，莲峰之下欲征黄。","dynasty":"唐代","title":"和周侍郎见寄"}
{"author":"王起","content":"冰霜肌骨称童年，羽驾何由到俗间。丹灶化金留秘诀，仙宫嗽玉叩玄关。壶中世界青天近，洞里烟霞白日闲。若许随师去尘网，愿陪鸾鹤向三山。","dynasty":"唐代","title":"赠毛仙翁"}
{"author":"林岊","content":"何物波斯有此岩，岩前央后著深潭。双猊顾母鱼鳞脊，峙阙迎滨玉笋簪。立塑崩崖天入牖，垂缨宝盖佛留龛。使君劝课亲来此，谩与邦人父老谈。","dynasty":"宋代","title":"波斯岩"}
{"author":"林岊","content":"山中有寺寺有阁，阁外之山横翠来。","dynasty":"宋代","title":"句"}
{"author":"林岊","content":"尝闻仙人渡海术，授以尺杖如飞龙。凭虚闭目不敢瞬，波涛汹涌喧天风。兹岩山窟飞海岸，进扫一涧声何雄。瞑行千步水入耳，明探万壑云生胸。嵚崖滴乳芝玉脆，剜穴喷泉水莲腮红。神仙缥缈在何许，心平意定天为通。此行况复匪游戏，出门借问春耕农。","dynasty":"宋代","title":"礲岩"}
{"author":"林岊","content":"卷烟阁西官道长，一水东注襟沧浪。山连踞虎岩如屋，栈接飞鸾石作梁。田野四时歌乐土，关何千里隔蛮乡。我来九载叨民牧，亿万斯年说太康。","dynasty":"宋代","title":"盘石"}
{"author":"林岊","content":"老鹤回翔去几年，至今岩壑此名传。跻攀分寸疑无路，飞入方壶却有天。白象绿狮呈怪石，神泉深洞隐真仙。细年滴孔流脂处，不是青田是玉田。","dynasty":"宋代","title":"青田岩"}
{"author":"林岊","content":"捲烟阁西官道长，一水东注襟沧浪。山连踞虎岩如屋，栈接飞鸾石作梁。田野四时歌乐土，关河千里隔蛮乡。我来九载叨民牧，亿万斯年说太康。","dynasty":"宋代","title":"盘石"}
{"author":"何希尧","content":"著雨胭脂点点消，半开时节最妖娆。谁家更有黄金屋，深锁东风贮阿娇。","dynasty":"唐代","title":"海棠"}
{"author":"何希尧","content":"大堤杨柳雨沉沉，万缕千条惹恨深。飞絮满天人去远，东风无力系春心。","dynasty":"唐代","tags":"咏物，柳树，抒情","title":"柳枝词"}
{"author":"何希尧","content":"锦莲浮处水粼粼，风外香生袜底尘。荷叶荷裙相映色，闻歌不见采莲人。","dynasty":"唐代","title":"操莲曲"}
{"author":"何希尧","content":"几树晴葩映水开，乱红狼藉点苍苔。东风留得残枝在，为惜馀芳独看来。","dynasty":"唐代","title":"一枝花"}
{"author":"陈于廷","content":"飞檐矗汉势崒嵂，徙倚危栏望不穷。云度山腰来远翠，霞随日脚绘奇红。风尘回出清虚上，天籁时闻碧落中。心境尽融空色界，恍疑身世见鸿濛。","dynasty":"清代","title":"游主山"}
{"author":"于濆","content":"秦皇岂无德，蒙氏非不武。岂将版筑功，万里遮胡虏。团沙世所难，作垒明知苦。死者倍堪伤，僵尸犹抱杵。十年居上郡，四海谁为主。纵使骨为尘，冤名不入土。","dynasty":"唐代","title":"长城"}
{"author":"于濆","content":"二月野中芳，凡花亦能香。素娥哭新冢，樵柯鸣柔桑。田父引黄犬，寻狐上高冈。坟前呼犬归，不知头似霜。","dynasty":"唐代","title":"寒食"}
{"author":"于濆","content":"吾闻池中鱼，不识海水深。吾闻桑下女，不识华堂阴。贫窗苦机杼，富家鸣杵砧。天与双明眸，只教识蒿簪。徒惜越娃貌，亦蕴韩娥音。珠玉不到眼，遂无奢侈心。岂知赵飞燕，满髻钗黄金。","dynasty":"唐代","title":"里中女"}
{"author":"于濆","content":"紫塞晓屯兵，黄沙披甲卧。战鼓声未齐，乌鸢已相贺。燕然山上云，半是离乡魂。卫霍待富贵，岂能无乾坤。","dynasty":"唐代","title":"塞下曲"}
{"author":"于濆","content":"垅上扶犁儿，手种腹长饥。窗下抛梭女，手织身无衣。我愿燕赵姝，化为嫫母姿。一笑不值钱，自然家国肥。","dynasty":"唐代","tags":"揭露，社会，现实，黑暗","title":"苦辛吟"}
{"author":"于濆","content":"野蚕食青桑，吐丝亦成茧。无功及生人，何异偷饱暖。我愿均尔丝，化为寒者衣。","dynasty":"唐代","title":"野蚕"}
{"author":"于濆","content":"雉扇合蓬莱，朝车回紫陌。重门集嘶马，言宴金张宅。燕娥奉卮酒，低鬟若无力。十户手胼胝，凤凰钗一只。高楼齐下视，日照罗衣色。笑指负薪人，不信生中国。","dynasty":"唐代","tags":"宴会，讽刺，借古讽今","title":"古宴曲"}
{"author":"于濆","content":"青楼临大道，一上一回老。所思终不来，极目伤春草。","dynasty":"唐代","title":"青楼曲"}
{"author":"于濆","content":"开门省禾黍，邻翁水头住。今朝南涧波，昨夜西川雨。牧童披短蓑，腰笛期烟渚。不问水边人，骑牛傍山去。","dynasty":"唐代","title":"山村晓思"}
{"author":"于濆","content":"手劚太行山，心齐太行巅。劚尽太行险，君心更摩天。何如回苦辛，自凿东皋田。","dynasty":"唐代","title":"赠太行开路者"}
{"author":"于濆","content":"花开蝶满枝，花落蝶还稀。惟有旧巢燕，主人贫亦归。","dynasty":"唐代","title":"对花（一作武瓘诗，题云感事）"}
{"author":"于濆","content":"黄金骄石崇，与晋争国力。更欲住人间，一日买不得。行为忠信主，身是文章宅。四者俱不闻，空传堕楼客。","dynasty":"唐代","title":"金谷感怀（一作怀古）"}
{"author":"于濆","content":"行人何彷徨，陇头水呜咽。寒沙战鬼愁，白骨风霜切。薄日朦胧秋，怨气阴云结。杀成边将名，名著生灵灭。","dynasty":"唐代","title":"陇头水（一作吟）"}
{"author":"于濆","content":"垄上扶犁儿，手种腹长饥。窗下抛梭女，手织身无衣。我愿燕赵姝，化为嫫母姿。一笑不值钱，自然家国肥。","dynasty":"唐代","title":"苦辛"}
{"author":"于濆","content":"手斸太行山，心齐太行巅。斸尽太行险，君心更摩天。何如回苦辛，自凿东皋田。","dynasty":"唐代","title":"赠太行开路者"}
{"author":"于濆","content":"连年戍边塞，过却芳菲节。东风气力尽，不减阴山雪。萧条柳一株，南枝叶微发。为带故乡情，依依藉攀折。晚风吹碛沙，夜泪啼乡月。凌烟阁上人，未必皆忠烈。","dynasty":"唐代","title":"戍卒伤春"}
{"author":"于濆","content":"长闻乡人语，此家胜良贾。骨肉化饥魂，仓中有饱鼠。青春满桑柘，旦夕鸣机杼。秋风一夜来，累累闻砧杵。西邻有原宪，蓬蒿绕环堵。自乐固穷心，天意在何处。当门见堆子，已作桑田主。安得四海中，尽为虞芮土。","dynasty":"唐代","title":"富农诗"}
{"author":"于濆","content":"绿野含曙光，东北云如茜。栖鸦林际起，落月水中见。此身何自苦，日日凌霜霰。流苏帐里人，犹在阳台畔。","dynasty":"唐代","title":"早发"}
{"author":"于濆","content":"浐水桃李熟，杜曲芙蓉老。九天休沐归，腰玉垂杨道。避路回绮罗，迎风嘶騕褭。岂知山谷中，日日吹瑶草。","dynasty":"唐代","title":"季夏逢朝客"}
{"author":"于濆","content":"行人何彷徨，陇头水呜咽。寒沙战鬼愁，白骨风霜切。薄日朦胧秋，怨气阴云结。杀成边将名，名著生灵灭。","dynasty":"唐代","title":"陇头水"}
{"author":"于濆","content":"白玉若无玷，花颜须及时。国色久在室，良媒亦生疑。鸦鬟未成髻，鸾镜徒相知。翻惭效颦者，却笑从人迟。","dynasty":"唐代","title":"拟古意"}
{"author":"于濆","content":"不耕南亩田，为爱东堂桂。身同树上花，一落又经岁。交亲日相薄，知己恩潜替。日开十二门，自是无归计。","dynasty":"唐代","title":"思归引"}
{"author":"于濆","content":"高高起华堂，远远引流水。粪土视金珍，犹嫌未奢侈。陋巷满蓬蒿，谁怜有颜子。","dynasty":"唐代","title":"秦富人"}
{"author":"于濆","content":"二十属卢龙，三十防沙漠。平生爱功业，不觉从军恶。今来客鬓改，知学弯弓错。赤肉痛金疮，他人成卫霍。目断望君门，君门苦寥廓。","dynasty":"唐代","title":"边游录戍卒言"}
{"author":"于濆","content":"高峰凌青冥，深穴万丈坑。皇天自山谷，焉得人心平。齐鲁足兵甲，燕赵多娉婷。仍闻丽水中，日日黄金生。苟非夷齐心，岂得无战争。","dynasty":"唐代","title":"古征战"}
{"author":"于濆","content":"古凿岩居人，一廛称有产。虽沾巾覆形，不及贵门犬。驱牛耕白石，课女经黄茧。岁暮霜霰浓，画楼人饱暖。","dynasty":"唐代","title":"山村叟"}
{"author":"于濆","content":"北别黄榆塞，南归白云乡。孤舟下彭蠡，楚月沈沧浪。为子惜功业，满身刀箭疮。莫渡汨罗水，回君忠孝肠。","dynasty":"唐代","title":"戍客南归"}
{"author":"于濆","content":"馆娃宫畔顾，国变生娇妒。勾践胆未尝，夫差心已误。吴亡甘已矣，越胜今何处。当时二国君，一种江边墓。","dynasty":"唐代","title":"经馆娃宫"}
{"author":"于濆","content":"村舍少闻事，日高犹闭关。起来花满地，戴胜鸣桑间。居安即永业，何者为故山。朱门与蓬户，六十头尽斑。","dynasty":"唐代","title":"村居晏起"}
{"author":"于濆","content":"采薇易为山，何必登首阳。濯缨易为水，何必泛沧浪。贵崇已难慕，谄笑何所长。东堂桂欲空，犹有收萤光。","dynasty":"唐代","title":"感怀"}
{"author":"于濆","content":"黄金骄石崇，与晋争国力。更欲住人间，一日买不得。行为忠信主，身是文章宅。四者俱不闻，空传堕楼客。","dynasty":"唐代","title":"金谷感怀"}
{"author":"于濆","content":"不嫁白衫儿，爱君新紫衣。早知遽相别，何用假光辉。已闻都万骑，又道出重围。一轴金装字，致君终不归。","dynasty":"唐代","title":"恨从军"}
{"author":"于濆","content":"天寿畏不永，烧金希长年。积土培枯根，自谓松柏坚。南陌试腰褭，西楼歌婵娟。岂知蔓草中，日日开夜泉。","dynasty":"唐代","title":"烧金曲"}
{"author":"于濆","content":"男作乡中丁，女作乡男妇。南村与北里，日日见父母。岂似从军儿，一去便白首。何当铸剑戟，尽得丁男力。","dynasty":"唐代","title":"子从军"}
{"author":"于濆","content":"会稽山上云，化作越溪人。枉破吴王国，徒为西子身。江边浣纱伴，黄金扼双腕。倏忽不相期，思倾赵飞燕。妾家基业薄，空有如花面。嫁尽绿窗人，独自盘金线。","dynasty":"唐代","title":"越溪女"}
{"author":"于濆","content":"贫女苦筋力，缲丝夜夜织。万梭为一素，世重韩娥色。五侯初买笑，建章方落籍。一曲古凉州，六亲长血食。劝尔画长眉，学歌饱亲戚。","dynasty":"唐代","title":"织素谣"}
{"author":"于濆","content":"洛阳大道傍，甲第何深邃。南亩无一廛，东园有馀地。春溪化桃李，秋沼生荷芰。草木本无情，此时如有为。旱苗当垄死，流水资嘉致。余心甘至愚，不会皇天意。","dynasty":"唐代","title":"拟古讽"}
{"author":"于濆","content":"常经马嵬驿，见说坡前客。一从屠贵妃，生女愁倾国。是日芙蓉花，不如秋草色。当时嫁匹夫，不妨得头白。","dynasty":"唐代","title":"马嵬驿"}
{"author":"于濆","content":"耕者戮力地，龙虎曾角逐。火德道将亨，夜逢蛇母哭。昔日望夷宫，是处寻桑谷。汉祖竟为龙，赵高徒指鹿。当时行路人，已合伤心目。汉祚又千年，秦原草还绿。","dynasty":"唐代","title":"秦原览古"}
{"author":"于濆","content":"何山无朝云，彼云亦悠扬。何山无暮雨，彼雨亦苍茫。宋玉恃才者，凭云构高唐。自重文赋名，荒淫归楚襄。峨峨十二峰，永作妖鬼乡。","dynasty":"唐代","title":"乐府杂曲。鼓吹曲辞。巫山高"}
{"author":"于濆","content":"借问陇头水，终年恨何事。深疑呜咽声，中有征人泪。昨日上山下，达曙不能寐。何处接长波，东流入清渭。","dynasty":"唐代","title":"横吹曲辞。陇头水"}
{"author":"于濆","content":"妾家望江口，少年家财厚。临江起珠楼，不卖文君酒。当年乐贞独，巢燕时为友。父兄未许人，畏妾事姑舅。西墙邻宋玉，窥见妾眉宇。一旦及天聪，恩光生户牖。谓言入汉宫，富贵可长久。君王纵有情，不奈陈皇后。谁怜颊似桃，孰知腰胜柳。今日在长门，从来不如丑。","dynasty":"唐代","title":"相和歌辞。宫怨"}
{"author":"于濆","content":"入室少情意，出门多路岐。黄鹤有归日，荡子无还时。人谁无分命，妾身何太奇。君为东南风，妾作西北枝。青楼邻里妇，终年画长眉。自倚对良匹，笑妾空罗帏。郎本东家儿，妾本西家女。对门中道间，终谓无离阻。岂知中道间，遣作空闺主。自是爱封侯，非关备胡虏。知子去从军，何处无良人。","dynasty":"唐代","title":"杂曲歌辞。古别离二首"}
{"author":"于濆","content":"手植千树桑，文杏作中梁。频年徭役重，尽属富家郎。富家田业广，用此买金章。昨日门前过，轩车满垂杨。归来说向家，儿孙竟咨嗟。不见千树桑，一浦芙蓉花。","dynasty":"唐代","tags":"同情，人民，不满，社会","title":"田翁叹"}
{"author":"于濆","content":"城上更声发，城下杵声歇。征人烧断蓬，对泣沙中月。耕牛朝挽甲，战马夜衔铁。士卒浣戎衣，交河水为血。轻裘两都客，洞房愁宿别。何况远辞家，生死犹未决。","dynasty":"唐代","title":"沙场夜"}
{"author":"于濆","content":"迢迢东南天，巨浸无津壖。雄风卷昏雾，干戈满楼船。此时尉佗心，儿童待幽燕。三寸陆贾舌，万里汉山川。若令交趾货，尽生虞芮田。天意苟如此，遐人谁肯怜。","dynasty":"唐代","title":"南越谣"}
{"author":"于濆","content":"不长不成人，及长老逼身。履善本求乐，及善尤苦辛。如何幽并儿，一箭取功勋。","dynasty":"唐代","title":"述己叹"}
{"author":"于濆","content":"辽阳在何处，妾欲随君去。义合齐死生，本不夸机杼。谁能守空闺，虚问辽阳路。","dynasty":"唐代","title":"辽阳行"}
{"author":"于濆","content":"旅馆坐孤寂，出门成苦吟。何事觉归晚，黄花秋意深。寒蝶恋衰草，轸我离乡心。更见庭前树，南枝巢宿禽。","dynasty":"唐代","title":"旅馆秋思"}
{"author":"范彦辉","content":"何当日月明，痛洗苍生病。","dynasty":"宋代","title":"句"}
{"author":"丁敬","content":"清池临净域，一径隐城根。鱼意不嫌客，鸟言如在村。趣增茶串妙，静觉石阑温。与共论诗久，谁参不二门。","dynasty":"清代","title":"同厉樊榭杭堇浦王茨檐汪西颢符南竹游城东报国院池上分韵得门字僧静山妙于茗事频供不倦"}
{"author":"丁敬","content":"清诗直比谢元晖，写向丹青自入微。林影了如依石瘦，泉光浑欲抱亭飞。山中故事今谁续，画里高流得见稀。片纸真堪抵琼玖，几经辽鹤忆人归。","dynasty":"清代","title":"题沈石田冷泉亭图次石田自题韵"}
{"author":"丁敬","content":"道人水观元非实，岩屋如舟夜不关。安稳宁劳木杯渡，嵌空险笑石船山。新松影壁图成易，候雁横空字岂艰。颠米曾夸虹贯月，何如此舫占孱颜。","dynasty":"清代","title":"重题山舫用山字"}
{"author":"丁敬","content":"朝来幽事动，良友过我早。清游敦宿昔，一雪晴正好。逦迤城之南，几度略彴小。蹋冻乾藓坡，徙倚疏林杪。涧风划松雪，残玉落翠纛。钱王此缔构，突兀双塔表。劫火虽皴𥀶，句勒犹夭矫。金容归浩空，追蠡翳勿考。依稀景泰字，剔辨劳指爪。灵鳗应就蛰，寒甃慑深窅。裴回日停午，古意益绵眇。高僧句通禅，心折玉局老。月履疑往来，烟钟寂昏晓。久立肌骨森，烦虑脱如扫。江光莹不遥，极目点云鸟。","dynasty":"清代","title":"小雪初晴樊榭见访同游梵天讲寺"}
{"author":"庞籍","content":"儒将不须躬甲胄。指挥玉尘风云走。战罢挥毫飞捷奏。倾贺酒。三杯遥献南山寿。草软沙平春日透。萧萧下马长川逗。马上醉中山色秀。光一一。旌戈矛戟山前后。","dynasty":"宋代","title":"渔家傲"}
{"author":"庞籍","content":"初到营陵春始回，泱泱风物接梧台。鱼鹽利重通阛盛，筝瑟声和宴席开。天妹肤云连岱色，海中灵药慕仙才。早知未许身间去，悔舍尧田石润来。","dynasty":"宋代","title":"到塞后有怀青社"}
{"author":"庞籍","content":"冬至子时阳已生，道随阳长物将萌。星辰赐告铭心骨，愿以宽章辅至平。","dynasty":"宋代","title":"记异"}
{"author":"庞籍","content":"翠岫临寒濑，先生老此中。钓耕轻万乘，要领戒三公。入宿星躔动，归来世网空。何人知此意，千古激浇风。","dynasty":"宋代","title":"经严子陵钓台作四首"}
{"author":"庞籍","content":"道闭宁濡足，时平亦括囊。故人登世帝，清濑自吾乡。渭叟非真钓，商奴是诈狂。先生不可问，天外一鸾翔。","dynasty":"宋代","title":"经严子陵钓台作四首"}
{"author":"庞籍","content":"闻个狂奴足，生平在草莱，不荣升帝腹，宁自蹋鱼台。步武中朝下，胼胝故国回，沧浪重一濯，京雒有尘埃。","dynasty":"宋代","title":"经严子陵钓台作四首"}
{"author":"庞籍","content":"长天杳杳道冥冥，一土孤风达至精。云若有心应有著，鱼缘轻饵是轻生。何人楚泽三年放，此地家滩苯里清。应宿将臣皆列土，未将烟水博功名。","dynasty":"宋代","title":"经严子陵钓台作四首"}
{"author":"庞籍","content":"田园贫宰相，图史富书生。","dynasty":"宋代","title":"句"}
{"author":"庞籍","content":"蜀道盘纡去不迷，故园犹在武阳西。","dynasty":"宋代","title":"句"}
{"author":"庞籍","content":"毗耶长者入街初。","dynasty":"宋代","title":"句"}
{"author":"庞籍","content":"巢凤阁边劳远梦，系龙桥下认前题。","dynasty":"宋代","title":"句"}
{"author":"庞籍","content":"政报公馀称雅怀，两城烟树尽楼台。波通龙口春戏盛，云入山门晓望开。园馆有诗书命笔，海邦无寇破蛮才。当时不俟交符印，恨失岚亭展宴罍。","dynasty":"宋代","title":"窃闻集贤侍郎政成公暇时出游览因念青社境物"}
{"author":"庞籍","content":"需头章薦重，方底诏除荣。人比鸣琴令，官参梦马卿。菰烟吴地景，涛鹭浙江程。美政应天报，姚虞旧俗清。","dynasty":"宋代","title":"送馀姚知县陈最寺丞"}
{"author":"庞籍","content":"需头章荐重，方底诏除荣。人比鸣琴令，官参梦马卿。菰烟吴地景，涛鹭浙江程。美政应天报，姚虞旧俗清。","dynasty":"宋代","title":"送馀姚知县陈最寺丞"}
{"author":"庞籍","content":"长天杳杳道冥冥，一士孤风达至精。云若有心应有著，鱼缘轻饵是轻生。何人楚泽三年放，此地家滩七里清。应宿将臣皆列士，未将烟水博功名。","dynasty":"宋代","title":"经严子陵钓台作四首其四"}
{"author":"庞籍","content":"田园贫宰相，图史富书生。","dynasty":"宋代","title":"句其二"}
{"author":"萧祜","content":"弘阁陈芳宴，佳宾此会难。交逢贵日重，醉得少时欢。舒黛凝歌思，求音足笔端。一闻清佩动，珠玉夜珊珊。","dynasty":"唐代","title":"奉陪武相公西亭夜宴陆郎中（时为武元衡幕僚）"}
{"author":"萧祜","content":"西山高高何所如，上有古昔真人居。嵌崖巨石自成室，其下磅礴含清虚。我来斯邑访遗迹，乃遇沈生耽载籍。沈生为政哀茕嫠，又能索隐探灵奇。欣然向我话佳境，与我崎岖到山顶。甘瓜剖绿出寒泉，碧瓯浮花酌春茗。嚼瓜啜茗身清凉，汗消絺绤如迎霜。胡为空山百草花，倏尔笾豆肆我旁。始惊知周无小大，力寡多方验斯在。妙用腾声冠盖间，胜游恣意烟霞外。故碑石像凡几年，云郁雨霏生绿烟。我知游此多灵仙，缥缈月中飞下天。天风微微夕露委，松梢飕飕晓声起。凤去空遗箫管音，星翻寥落银河水。劝君学道此时来，结茅独宿何辽哉。斋心玄默感灵卫，必见鸾鹤相裴回。我爱崇山双剑北，峰如人首拄天黑。群仙伛偻势奔走，状若归尊趋有德。半岩有洞顶有池，出入灵怪潜蛟螭。我去不得昼夜思，梦游曾信南风吹。南风吹我到林岭，故国不见秦天迥。山花名药扑地香，月色泉声洞心冷。荫松散发逢异人，寂寞旷然口不言。道陵公远莫能识，发短耳长谁独存。司农惊觉忽惆怅，可惜所游俱是妄。蕴怀耿耿谁与言，直至今来意通形神开，拥传又恨斜阳催。一丘人境尚堪恋，何况海上金银台。","dynasty":"唐代","title":"游石堂观"}
{"author":"董榕","content":"好是登高节，来穿雾窟行。云盘千磴仄，秋逼两峰清。有寺藏莲萼，何人采菊英。僧雏能解事，历数上方名。","dynasty":"清代","title":"九日同张西园登拨云峰"}
{"author":"成彦雄","content":"戴星先捧祝尧觞，镜里堪惊两鬓霜。好是灯前偷失笑，屠苏应不得先尝。","dynasty":"唐代","tags":"节日，祝酒，感慨","title":"元日"}
{"author":"成彦雄","content":"大夫名价古今闻，盘屈孤贞更出群。将谓岭头闲得了，夕阳犹挂数枝云。","dynasty":"唐代","tags":"咏物，励志","title":"松"}
{"author":"成彦雄","content":"杜鹃花与鸟，怨艳两何赊。疑是口中血，滴成枝上花。一声寒食夜，数朵野僧家。谢豹出不出，日迟迟又斜。","dynasty":"唐代","title":"杜鹃花"}
{"author":"成彦雄","content":"银河昨夜降醍醐，洒遍坤维万象苏。疑是鲛人曾泣处，满池荷叶捧真珠。","dynasty":"唐代","title":"露"}
{"author":"成彦雄","content":"岳寺春深睡起时，虎跑泉畔思迟迟。蜀茶倩个云僧碾，自拾枯松三四枝。","dynasty":"唐代","title":"煎茶"}
{"author":"成彦雄","content":"铜龙看却送春来，莫惜颠狂酒百杯。吟鬓就中专拟白，那堪更被二更催。","dynasty":"唐代","title":"除夜"}
{"author":"成彦雄","content":"列宿回元朝北极，爽神晞露滴楼台。佳人卷箔临阶砌，笑指庭花昨夜开。","dynasty":"唐代","title":"晓"}
{"author":"成彦雄","content":"自从君去夜，锦幌孤兰麝。欹枕对银缸，秦筝绿窗下。","dynasty":"唐代","title":"夜夜曲"}
{"author":"成彦雄","content":"暧暧村烟暮，牧童出深坞。骑牛不顾人，吹笛寻山去。","dynasty":"唐代","title":"村行"}
{"author":"成彦雄","content":"王母妆成镜未收，倚栏人在水精楼。笙歌莫占清光尽，留与溪翁一钓舟。","dynasty":"唐代","title":"中秋月"}
{"author":"成彦雄","content":"轻笼小径近谁家，玉马追风翠影斜。爱把长条恼公子，惹他头上海棠花。鹅黄剪出小花钿，缀上芳枝色转鲜。饮散无人收拾得，月明阶下伴秋千。东君爱惜与先春，草泽无人处也新。委嘱露华并细雨，莫教迟日惹风尘。句践初迎西子年，琉璃为帚扫溪烟。至今不改当时色，留与王孙系酒船。绿杨移傍小亭栽，便拥秾烟拨不开。谁把金刀为删掠，放教明月入窗来。远接关河高接云，雨馀洗出半天津。牡丹不用相轻薄，自有清阴覆得人。掩映莺花媚有馀，风流才调比应无。朝朝奉御临池上，不羡青松拜大夫。王孙宴罢曲江池，折取春光伴醉归。怪得美人争斗乞，要他秾翠染罗衣。残照林梢袅数枝，能招醉客上金堤。马娇如练缨如火，瑟瑟阴中步步嘶。","dynasty":"唐代","title":"柳枝辞九首"}
{"author":"成彦雄","content":"莎草放茵深护砌，海榴喷火巧横墙。纹鳞引子跳银海，紫燕呼雏语画梁。（见《吟窗杂录》）","dynasty":"唐代","title":"句"}
{"author":"成彦雄","content":"鹅黄剪出小花钿，缀上芳枝色转鲜。饮散无人收拾得，月明阶下伴鞦韆。","dynasty":"唐代","title":"柳枝辞九首其二"}
{"author":"成彦雄","content":"东君爱惜与先春，草泽无人处也新。委嘱露华并细雨，莫教迟日惹风尘。","dynasty":"唐代","title":"柳枝辞九首其三"}
{"author":"成彦雄","content":"句践初迎西子年，琉璃为帚扫溪烟。至今不改当时色，留与王孙系酒船。","dynasty":"唐代","title":"柳枝辞九首其四"}
{"author":"成彦雄","content":"绿杨移傍小亭栽，便拥秾烟拨不开。谁把金刀为删掠，放教明月入窗来。","dynasty":"唐代","title":"柳枝辞九首其五"}
{"author":"成彦雄","content":"远接关河高接云，雨馀洗出半天津。牡丹不用相轻薄，自有清阴覆得人。","dynasty":"唐代","title":"柳枝辞九首其六"}
{"author":"成彦雄","content":"掩映莺花媚有馀，风流才调比应无。朝朝奉御临池上，不羡青松拜大夫。","dynasty":"唐代","title":"柳枝辞九首其七"}
{"author":"成彦雄","content":"王孙宴罢曲江池，折取春光伴醉归。怪得美人争斗乞，要他秾翠染罗衣。","dynasty":"唐代","title":"柳枝辞九首其八"}
{"author":"成彦雄","content":"残照林梢袅数枝，能折醉客上金堤。马娇如练缨如火，瑟瑟阴中步步嘶。","dynasty":"唐代","title":"柳枝辞九首其九"}
{"author":"成彦雄","content":"洞房脉脉寒宵永，烛影香消金凤冷。猧儿睡魇唤不醒，满窗扑落银蟾影。","dynasty":"唐代","title":"寒夜吟"}
{"author":"成彦雄","content":"寒食寻芳游不足，溪亭还醉绿杨烟。谁家花落临流树，数片残红到槛前。","dynasty":"唐代","title":"暮春日宴溪亭"}
{"author":"成彦雄","content":"台榭沈沈禁漏初，麝烟红蜡透虾须。雕笼鹦鹉将栖宿，不许鸦鬟转辘轳。","dynasty":"唐代","title":"夕"}
{"author":"成彦雄","content":"古殿烟霞簇画屏，直疑踪迹到蓬瀛。碧桃满地眠花鹿，深院松窗捣药声。","dynasty":"唐代","title":"游紫阳宫"}
{"author":"成彦雄","content":"江枫自蓊郁，不竞松筠力。一叶落渔家，残阳带秋色。","dynasty":"唐代","title":"江上枫"}
{"author":"成彦雄","content":"才离海岛宿江滨，应梦笙歌作近邻。减省雕梁并头语，画堂中有未归人。","dynasty":"唐代","title":"新燕"}
{"author":"成彦雄","content":"王孙还是负佳期，玉马追游日渐西。独上郊原人不见，鹧鸪飞过落花溪。","dynasty":"唐代","title":"会友不至"}
{"author":"成彦雄","content":"忘餐为恋满枝红，锦障频移护晚风。客散酒酣归未得，栏边独立月明中。","dynasty":"唐代","title":"惜花"}
{"author":"谦光","content":"拥衲对芳丛，由来事不同。鬓从今日白，花似去年红。艳异随朝露，馨香逐晓风。何须对零落，然后始知空。","dynasty":"唐代","title":"赏牡丹应教"}
{"author":"李纲","content":"耕犁千亩实千箱，力尽筋疲谁复伤？但得众生皆得饱，不辞羸病卧残阳。","dynasty":"宋代","tags":"古诗三百首，咏物，动物，言志，爱国","title":"病牛"}
{"author":"李纲","content":"江上雪，独立钓渔翁。箬笠但闻冰散响，蓑衣时振玉花空。图画若为工。云水暮，归去远烟中。茅舍竹篱依小屿，缩鳊圆鲫入轻笼。欢笑有儿童。","dynasty":"宋代","tags":"垂钓，生活","title":"望江南·江上雪"}
{"author":"李纲","content":"长江千里，烟淡水云阔。歌沉玉树，古寺空有疏钟发。六代兴亡如梦，苒苒惊时月。兵戈凌灭。豪华销尽，几见银蟾自圆缺。潮落潮生波渺，江树森如发。谁念迁客归来，老大伤名节。纵使岁寒途远，此志应难夺。高楼谁设。倚阑凝望，独立渔翁满江雪。","dynasty":"宋代","tags":"长江，咏史怀古，爱国，壮志","title":"六么令·次韵和贺方回金陵怀古鄱阳席上作"}
{"author":"李纲","content":"长江千里。限南北、雪浪云涛无际。天险难逾，人谋克庄，索虏岂能吞噬。阿坚百万南牧，倏忽长驱吾地。破强敌，在谢公处画，从容颐指。奇伟。淝水上，八千戈甲，结阵当蛇豕。鞭弭周旋，旌旗麾动，坐却北军风靡。夜闻数声鸣鹤，尽道王师将至。延晋祚，庇烝民，周雅何曾专美。","dynasty":"宋代","tags":"长江，咏史怀古","title":"喜迁莺·晋师胜淝上"}
{"author":"李纲","content":"深院无人帘幕垂，玉英翠羽灿芳枝。世间颜色难相似，淡月初残未坠时。冰玉风姿照座骞，炎方相遇且相宽。纻衣缟带平生志，正念幽人尚素冠。阻涉鲸波寇盗森，中原回首涕沾襟。清愁万斛无消处，赖有幽花慰客心。","dynasty":"宋代","tags":"贬谪，咏物，写花，抒怀","title":"渡海至琼管天宁寺咏阇提花三首"}
{"author":"李纲","content":"边城寒早。恣骄虏、远牧甘泉丰草。铁马嘶风，毡裘凌雪，坐使一方云扰。庙堂折冲无策，欲幸坤维江表。叱群议，赖寇公力挽，亲行天讨。缥缈。銮辂动，霓旌龙旆，遥指澶渊道。日照金戈，云随黄伞，径渡大河清晓。六军万姓呼舞，箭发狄酋难保。虏情慑，誓书来，从此年年修好。","dynasty":"宋代","tags":"咏史，战争，爱国","title":"喜迁莺·真宗幸澶渊"}
{"author":"李纲","content":"塞上风高，渔阳秋早。惆怅翠华音杳。驿使空驰，征鸿归尽，不寄双龙消耗。念白衣、金殿除恩，归黄阁、未成图报。谁信我、致主丹衷，伤时多故，未作救民方召。调鼎为霖，登坛作将，燕然即须平扫。拥精兵十万，横行沙漠，奉迎天表。","dynasty":"宋代","tags":"爱国","title":"苏武令·塞上风高"}
{"author":"李纲","content":"蛾眉修绿。正君王恩宠，曼舞丝竹。华清赐浴瑶甃，五家会处，花盈山谷。百里遗簪堕珥，尽宝钿珠玉。听突骑、鼙鼓声喧，寂寞霓裳羽衣曲。金舆远幸匆匆速。奈六军不发人争目。明眸皓齿难恋，肠断处、绣囊犹馥。剑阁峥嵘，何况铃声，带雨相续。谩留与、千古伤神，尽入生绡幅。","dynasty":"宋代","title":"雨霖铃（明皇幸西蜀）"}
{"author":"李纲","content":"晚唐姑息，有多少方镇，飞扬跋扈。淮蔡雄藩联四郡，千里公然旅拒。同恶相资，潜伤宰辅，谁敢分明语。媕婀群议，共云旄节应付。于穆天子英明，不疑不贰处，登庸裴度。往督全师威令使，擒贼功名归诉。半夜衔枚，满城深雪，忽已亡悬瓠。明堂坐治，中兴高映千古。","dynasty":"宋代","tags":"咏史怀古，抒怀，散文","title":"念奴娇·宪宗平淮西"}
{"author":"李纲","content":"太白乃吾祖，逸气薄青云。开元有道，聊复乘兴一来宾。天子呼来方醉，洒面清泉微醒，余吐拭龙巾。词翰不加点，歌阕满宫春。笔风雨，心锦绣，极清新。大儿中令，神契兼有坐忘人。不识将军高贵，醉里指污吾足，乃敢尚衣嗔。千载已仙去，图象耸风神。","dynasty":"宋代","title":"水调歌头（李太白画象）"}
{"author":"李纲","content":"落叶不可数，枝间绿将稀。节物一如此，感叹何时归。庭闱眇千里，箧藏老莱衣。从兹就閒旷，勿使吾心违。","dynasty":"宋代","title":"和陶渊明归田园六首其三"}
{"author":"李纲","content":"禅室方清夜，寒灯自结花。那知人有喜，且慰客思家。琐碎星铓密，红圆玉粒斜。为传千里信，安稳到天涯。","dynasty":"宋代","title":"灯花"}
{"author":"李纲","content":"少负丘壑志，误婴轩冕荣。刚肠难隐忍，懒性倦将迎。学佛欣自得，谪官知物轻。悠悠势利子，千古见交情。","dynasty":"宋代","title":"次韵和归去来集字十首其一"}
{"author":"李纲","content":"壮志已衰落，颓然成懦夫。编须休虎穴，曳尾且龟涂。松菊犹可理，田园将欲芜。亲朋悦情话，浊酒在觞壶。","dynasty":"宋代","title":"次韵和归去来集字十首其二"}
{"author":"李纲","content":"轩冕岂足恋，田园诚可欢。村村自花柳，物物寄游观。旧事不复忆，吾生良易安。南窗审容膝，归去学鲵桓。","dynasty":"宋代","title":"次韵和归去来集字十首其三"}
{"author":"李纲","content":"闻说诏初下，预知归有期。趣装行去矣，俟命且安之。出处宛如梦，去来惟有诗。为传千里信，先报棣华知。","dynasty":"宋代","title":"次韵和归去来集字十首其四"}
{"author":"李纲","content":"旷荡推新泽，迂疏念昔非。休为贾生赋，且治老莱衣。报国抚长剑，怀亲歌式微。凭高望吴越，千里白云飞。","dynasty":"宋代","title":"次韵和归去来集字十首其五"}
{"author":"李纲","content":"寤寐在亲所，得归欣载奔。綵衣犹在笥，素发已垂门。遣兴诗千首，忘忧酒一樽。归欤理三径，松菊故应存。","dynasty":"宋代","title":"次韵和归去来集字十首其六"}
{"author":"李纲","content":"归去复归去，溪山满眼前。公垂馀旧馆，鸿渐有甘泉。结宇依青嶂，开池浸碧天。馀波到山下，更溉万家田。","dynasty":"宋代","title":"次韵和归去来集字十首其七"}
{"author":"李纲","content":"薄责思已厚，听归初不留。昔来聊坎止，今去亦川流。图史自可乐，亲朋相与游。樽中常有酒，此外复何求。","dynasty":"宋代","title":"次韵和归去来集字十首其八"}
{"author":"李纲","content":"旧隐北山北，结庐犹可寻。曾传种松法，当遂采芝心。有酒且觞客，无弦何用琴。一生几量屐，慎勿废登临。","dynasty":"宋代","title":"次韵和归去来集字十首其九"}
{"author":"李纲","content":"处世若大梦，吾生感行休。何须缚轩冕，且复傲林丘。云木千岩秀，烟波万壑流。忘机齐物我，鱼鸟与君游。","dynasty":"宋代","title":"次韵和归去来集字十首其十"}
{"author":"李纲","content":"出郭山村僻，寻真殿阁幽。双溪馀赏兴，五马故来游。钟梵含古思，林泉销客愁。归欤碧云合，罗绮满兰舟。","dynasty":"宋代","title":"谢德夫约游开平寺"}
{"author":"李纲","content":"迂路入江南，寒烟锁翠岚。清晨游石井，薄暮宿了岩。月冷不成梦，鸡号还整骖。吴园才数舍，去去指龙潭。","dynasty":"宋代","title":"自铅山迂路至吴园"}
{"author":"李纲","content":"古驿号黄藤，休鞍夜已灯。溪寒水清浅，山瘦石棱层。豪客路方阻，岁寒阴始凝。开怀惟仗酒，独酌醉瞢腾。","dynasty":"宋代","title":"宿黄藤驿"}
{"author":"李纲","content":"岁杪旅怀恶，驱车残照中。暮云千里碧，落日半轮红。掠水起行雁，隔林闻远钟。休鞍僧舍闲，皓月又生东。","dynasty":"宋代","title":"晚行"}
{"author":"李纲","content":"理棹适江干，初欣眼界宽。日蒸江气白，风约橹声寒。蒋诩谋新径，钟仪只旧冠。浮云休蔽日，直北是长安。","dynasty":"宋代","title":"江行十首"}
{"author":"李纲","content":"春江彻底清，沙尾见潮生。朝气嘘成雾，南风战作晴。岸移看树远，船稳信波平。览尽江山胜，还悲万古情。","dynasty":"宋代","title":"江行十首其二"}
{"author":"李纲","content":"渺渺春江稳，融融午睡腴。梦回双橹急，望极片帆孤。皱水风还逆，维舟日欲晡。云中有行雁，苒苒下平芜。","dynasty":"宋代","title":"江行十首其三"}
{"author":"李纲","content":"春光摇画鹢，江影浸长天。浪势随潮急，涡痕逐橹圆。避风依岛屿，防寇问人烟。深念还愁绝，高歌且醉眠。","dynasty":"宋代","title":"江行十首其四"}
{"author":"李纲","content":"江阔水云暮，风高舟楫停。落帆归别浦，宿雁集回汀。霜苇萧萧白，烟岚朵朵青。夜来江色静，寒浴一天星。","dynasty":"宋代","title":"江行十首其五"}
{"author":"李纲","content":"朝来问风信，五两向南飞。旅泊添春恨，舟行与愿违。瓶梅空的的，岸柳已依依。寂寞江南路，那知自此归。","dynasty":"宋代","title":"江行十首其六"}
{"author":"李纲","content":"春江望不极，惨淡起层阴。烟雨濛濛湿，云涛渺渺深。怀家千里意，报国一生心。叹息知音少，空为梁甫吟。","dynasty":"宋代","title":"江行十首其七"}
{"author":"李纲","content":"晚泊铜陵口，烟村八九家。岸沙崩浪响，江雨带风斜。泛泛浮波雁，捎捎接翅鸦。无情东注水，对尔叹年华。","dynasty":"宋代","title":"江行十首其八"}
{"author":"李纲","content":"杳杳楚天阔，悠悠江浦清。便风帆腹满，顺水橹腰轻。烟澹山逾碧，云高雨易晴。无心问渔父，浊酒慰平生。","dynasty":"宋代","title":"江行十首其九"}
{"author":"李纲","content":"春到江波绿，潮来浦溆深。晓风看五两，家信抵千金。笑读谪仙句，病为庄舄吟。世途游历遍，归去老山林。","dynasty":"宋代","title":"江行十首其十"}
{"author":"李纲","content":"春色到江渚，梅花正断魂。风波留远棹，烟雨湿寒村。雁过传遗响，潮来没旧痕。凄凉一樽酒，愁绝与谁论。","dynasty":"宋代","title":"铜陵阻风"}
{"author":"李纲","content":"系缆繁昌口，清江夜渺然。寒星随浪闪，孤月向人圆。汉渚乘槎客，云川控鲤仙。何须论往事，且泛碧波船。","dynasty":"宋代","title":"夜泊繁昌"}
{"author":"李纲","content":"七日风不止，归心何似生。烟添暮山色，风撼满江声。淮楚已非远，波涛殊未平。坐看云解駮，犹喜晚来晴。","dynasty":"宋代","title":"自金陵江行未至长芦阻风其二"}
{"author":"李纲","content":"小雨晚成雪，冻云凝不开。响窗初索索，积岸渐皑皑。色与涛头并，寒资酒力排。平生看图画，今日画中来。","dynasty":"宋代","title":"雪"}
{"author":"李纲","content":"群盗休凭险，天弧正指狼。犬羊徒跋扈，貔虎极精强。寓目江山异，伤心花草香。浙河那得此，回首一彷徨。","dynasty":"宋代","title":"次韵茂载海陵寓居有感三首其一"}
{"author":"李纲","content":"江城飘泊久，幽径绿寒莎。叹息青春暮，悲伤白发多。苍生端若此，狂寇竟如何。更起乘桴兴，沧洲万里波。","dynasty":"宋代","title":"次韵茂载海陵寓居有感三首其二"}
{"author":"李纲","content":"不谓繁华地，还飞战斗尘。浇愁空泥酒，极目更伤春。怀古翻书帙，论情托友人。谁深医国术，吾欲问甘辛。","dynasty":"宋代","title":"次韵茂载海陵寓居有感三首其三"}
{"author":"李纲","content":"束剑艰危际，结庐閒旷滨。全家入青嶂，避地为黄巾。族系归图谱，风流蔼荐绅。云仍藉馀泽，勿替德维新。","dynasty":"宋代","title":"寄题外氏松源绍祖亭其一"}
{"author":"李纲","content":"外族云峰畔，新亭烟水滨。儿童旧游地，感慨易沾巾。竹里锵鸣佩，山边缭素绅。何当俯轩槛，一览物华新。","dynasty":"宋代","title":"寄题外氏松源绍祖亭其二"}
{"author":"李纲","content":"一春常苦雨，入夏尚悭晴。云物频舒卷，轩窗乍晦明。下田嗟涨溢，高岸惜颓倾。蔓草无情思，芟除又发生。","dynasty":"宋代","title":"次韵顾子美见示久雨三首其一"}
{"author":"李纲","content":"朝来疑欲霁，云气复如蒸。泥潦疲驰骤，晨昏错寝兴。及时初可喜，失节反堪憎。安得西山出，层楼共一登。","dynasty":"宋代","title":"次韵顾子美见示久雨三首其二"}
{"author":"李纲","content":"客馆可人意，敢怀行路劳。轩窗面苍翠，棋酒助嬉遨。雨过竹声碎，风摇云影高。人生随处适，何必赋离骚。","dynasty":"宋代","title":"宿黄柏村馆"}
{"author":"李纲","content":"梵宫台殿古，松桂碧参天。玉涧碎寒石，金池开小莲。循渠穷水脉，策杖到岩巅。渐入庐山境，从参五味禅。","dynasty":"宋代","title":"罗汉寺"}
{"author":"李纲","content":"禅老幽栖地，云峰尺五天。江湖萦缟带，世界廓青莲。说法三乘外，藏身万象巅。潜虬蟠不去，应听祖师禅。","dynasty":"宋代","title":"栖云庵"}
{"author":"李纲","content":"高士不可见，云乡空旧居。烟岚飞瀑外，露石礼星馀。松老未归鹤，沼深清见鱼。何人得丹诀，应有枕中书。","dynasty":"宋代","title":"简寂观"}
{"author":"李纲","content":"修江深寂处，兰若寄高邱。松竹有古意，云山无世愁。老僧头已白，邻邑幼曾游。自哂何为者，半生踰百州。","dynasty":"宋代","title":"午暑憩潭田精舍老僧求询其曾游方否云以少尝一到分宁感而赋此"}
{"author":"李纲","content":"随意寓禅房，小轩风露凉。山幽云傍户，林迥月窥床。竹色晓增翠，桂花秋欲香。无人知此意，天影碧茫茫。","dynasty":"宋代","title":"兜率寺"}
{"author":"李纲","content":"玉溪何日寺，古佛亦尘埃。高阁云初卷，小池莲半开。竹风清枕簟，松露滴莓苔。寂寞溪边路，幽人自往来。","dynasty":"宋代","title":"玉溪寺"}
{"author":"李纲","content":"绝岭横鸟道，江湖从此分。沈吟洞庭野，怅望具区云。去住本非我，别离空念群。子归啼苦竹，肠断不堪闻。","dynasty":"宋代","title":"过苦竹岭二首其一"}
{"author":"李纲","content":"今日江湖境，双眸岭上明。山光随地好，秋气逼人清。陇水初分处，云鸿欲别情。离群古来有，叹息未休兵。","dynasty":"宋代","title":"过苦竹岭二首其二"}
{"author":"李纲","content":"清光殊未减，碧落绝纤尘。绛阙飞金镜，银潢渡玉轮。霏霏烟霭灭，湛湛露华新。倚幌人千里，遥知翠黛颦。","dynasty":"宋代","title":"十六夜月二首其一"}
{"author":"李纲","content":"嫦娥长不老，宫殿复新秋。丹桂欲飘子，素蟾相对愁。林寒枝绕鹊，江迥水明楼。逐客几弦望，又看成玉钩。","dynasty":"宋代","title":"十六夜月二首其二"}
{"author":"李纲","content":"草木又摇落，关河方阻深。龙庭空入梦，雁足不传音。黄伞游何处，苍生思至今。娟娟江汉月，空照逐臣心。","dynasty":"宋代","title":"秋夜有怀二首其一"}
{"author":"李纲","content":"坐失金汤险，摇摇翠盖飞。空闻八骏御，不见六龙归。天地干戈满，潇湘鸿雁稀。汉宫秋夜月，依旧照彤闱。","dynasty":"宋代","title":"秋夜有怀二首其二"}
{"author":"李纲","content":"溪清石齿齿，山远木苍苍。落日烟景暮，西风粳稻香。茂林归鸟雀，平隰下牛羊。月露浩如洗，凄然欲结霜。","dynasty":"宋代","title":"崇阳道中作四首其二"}
{"author":"李纲","content":"承平无事久，万里尽农桑。谁使干戈起，坐令民物疮。关河成阻绝，京洛亦凄凉。尚喜江湖外，斯民游乐康。","dynasty":"宋代","title":"崇阳道中作四首其三"}
{"author":"李纲","content":"踰年去天阙，长是寓僧庐。云水志方适，轩裳情已疏。午风吹茗椀，夜月照床书。忘我兼忘世，此生真有馀。","dynasty":"宋代","title":"寓崇阳西山定林院有感二首其一"}
{"author":"李纲","content":"汲水养岩桂，最怜风露香。黄花金琐碎，碧叶玉光铓。却忆七闽路，有怀中隐堂。相看久不厌，气味自难忘。","dynasty":"宋代","title":"岩桂二首其一"}
{"author":"李纲","content":"远地见佳木，依然如故人。难当禅客意，为折数枝新。自耐风霜早，不惭兰蕙春。慇勤置瓶水，寂寞伴闲身。","dynasty":"宋代","title":"岩桂二首其二"}
{"author":"李纲","content":"新故继凋丧，初非因荷戈。波惊川阅水，霜早叶辞柯。世上故人少，录中新鬼多。浮生端若此，伤感意如何。","dynasty":"宋代","title":"得诸季书报薛克寅范茂载胡仲俨皆物故感怆有作"}
{"author":"李纲","content":"独坐对黄卷，夜寒灯自花。红深谁种莳，枝袅忽萌芽。酒渌正盈爵，客愁方念家。慇勤报远信，赖尔慰年华。","dynasty":"宋代","title":"灯花其一"}
{"author":"李纲","content":"光铓长吐焰，顷刻遽开花。玉粒乍排粟，金英初擢芽。谪官那有喜，旅食未还家。对尔翻惆怅，飘萧双鬓华。","dynasty":"宋代","title":"灯花其二"}
{"author":"李纲","content":"岁暮碧山中，清霜日自浓。隐床吟蟋蟀，拂槛老芙蓉。风月成三友，家山梦九龙。道人知睡美，将晓小鸣钟。","dynasty":"宋代","title":"冬日閒居遣兴十首其一"}
{"author":"李纲","content":"飘泊向江城，山居境过清。霜深犹竹色，风劲更松声。且尽杯中物，何须身后名。拥炉孤笑处，寒夜又三更。","dynasty":"宋代","title":"冬日閒居遣兴十首其二"}
{"author":"李纲","content":"兰若富云松，吾生寄此中。无心复弹剑，有恨但书空。白菊因霜紫，青枫向日红。晚来幽独甚，卧听竹间风。","dynasty":"宋代","title":"冬日閒居遣兴十首其三"}
{"author":"李纲","content":"萧飒鬓丝垂，此怀谁与知。惊心伤网缴，老眼厌旌旗。未遂庞公隐，空馀宋玉悲。故园何处是，搔首望天涯。","dynasty":"宋代","title":"冬日閒居遣兴十首其四"}
{"author":"李纲","content":"宿雨乍晴天，初寒气暂暄。梳头风满栉，曝背日临轩。小酌无新酿，閒眠只旧毡。忘心亦忘法，作个是安禅。","dynasty":"宋代","title":"冬日閒居遣兴十首其五"}
{"author":"李纲","content":"深炷一炉香，孤吟夜正长。山虚风落木，云破月窥房。老骥志千里，越禽思故乡。羁栖两寂寞，坐叹鬓毛霜。","dynasty":"宋代","title":"冬日閒居遣兴十首其六"}
{"author":"李纲","content":"投老见多难，干戈日正深。饮河胡马健，破垒汉疆侵。大将未燕首，小臣空越吟。龙荒两宫远，感愤泪盈襟。","dynasty":"宋代","title":"冬日閒居遣兴十首其七"}
{"author":"李纲","content":"泽国杳何许，雁书初报安。枝间鸟鹊喜，原上鹡鸰难。松菊荒三径，轩裳厌一官。黄粱何日熟，客梦正邯郸。","dynasty":"宋代","title":"冬日閒居遣兴十首其八"}
{"author":"李纲","content":"衰病寓僧房，閒中气味长。盘深饶芋栗，地僻懒冠裳。坐隐乌皮几，行携古锦囊。接篱颠倒著，不是醉高阳。","dynasty":"宋代","title":"冬日閒居遣兴十首其九"}
{"author":"李纲","content":"僻处掩松门，知非更念恩。庭空从雀啅，山暖觉蜂喧。木叶静如扫，茶花开正繁。萧条岁云暮，倚杖自忘言。","dynasty":"宋代","title":"冬日閒居遣兴十首其十"}
{"author":"李纲","content":"竟夕北风号，春回雨已膏。归程离海峤，旧服理绨袍。宿瘴须寒压，清愁欲醉逃。何当入江浙，雪片洒鹅毛。","dynasty":"宋代","title":"立春后一日风雨殊有寒色偶成"}
{"author":"李纲","content":"路入容南境，风烟自一方。山空云苒苒，春动水茫茫。紫府丹砂秘，幽村碧树芳。肃然有佳致，作个是炎荒。","dynasty":"宋代","title":"容南道中二首其一"}
{"author":"李纲","content":"闻说容南久，安知客路经。沉沉洞天近，湛湛古湫渟。日落峰峦翠，春回草木青。丹砂如可问，当卜老岩扃。","dynasty":"宋代","title":"容南道中二首其二"}
{"author":"李纲","content":"去国三年久，离家万里馀。岂知戎马际，仍得棣华书。金鼓震南国，松筠怀故庐。寰区端若此，天意竟何如。","dynasty":"宋代","title":"清明日得家书四首其一"}
{"author":"李纲","content":"南荒炎瘴地，槐火又清明。海峤无春色，江湖有战声。繫书来雁足，归思羡鹏程。欲挽天河水，滂沱洗甲兵。","dynasty":"宋代","title":"清明日得家书四首其二"}
{"author":"李纲","content":"欲归归未得，留滞绣江滨。感慨伤春望，侨居多北人。苍生未苏息，黄屋尚蒙尘。王室艰危极，潸然泣老臣。","dynasty":"宋代","title":"清明日得家书四首其三"}
{"author":"李纲","content":"烟岚飞翠盖，鲸海泛龙舟。退避亦已远，凭陵殊未休。包胥思恸哭，曹刿愿深谋。叹息绕朝策，何人知故侯。","dynasty":"宋代","title":"清明日得家书四首其四"}
{"author":"李纲","content":"上主疏封地，中兴启帝图。江山连肇庆，云物接苍梧。秀气蟠南极，神功本禹谟。邦人荣望意，开府映番禺。","dynasty":"宋代","title":"泊晋康横翠亭爱其山水秀丽斐然有作二首其一"}
{"author":"李纲","content":"环抱大江流，层峦翠霭浮。神明扶王气，文物冠南州。来值炎蒸日，去翻风雨秋。登高望不极，暮角起城楼。","dynasty":"宋代","title":"泊晋康横翠亭爱其山水秀丽斐然有作二首其二"}
{"author":"李纲","content":"出峡日将暮，绮霞连水明。山遥欣野阔，海近觉江平。稍稍洲渚转，霏霏烟霭生。舟人喜风便，时发棹讴声。","dynasty":"宋代","title":"出峡"}
{"author":"李纲","content":"碧落银蟾吐，知从何处来。雕弓弦未上，宝镜匣初开。照水钩沉影，窥人光满怀。微升已西没，露坐兴悠哉。","dynasty":"宋代","title":"新月二首其一"}
{"author":"李纲","content":"初月明生小，众星寒吐铓。穿林未惊鹊，傍户已窥床。渐喜山川晓，自令风露凉。仙人贴片玉，为我赐清光。","dynasty":"宋代","title":"新月二首其二"}
{"author":"李纲","content":"夙起戒徒御，小村扉未开。雾分山远近，溪绕路萦回。排遣凭诗句，销除赖酒杯。大恩何以报，海上得归来。","dynasty":"宋代","title":"早行二首其一"}
{"author":"李纲","content":"宿雨破袢暑，趣装期早还。断塍泥滑滑，幽谷水潺潺。半世走长道，暮年归故山。蒙头有衲被，送老白头间。","dynasty":"宋代","title":"早行二首其二"}
{"author":"李纲","content":"永夜发孤笑，起看河汉流。群山涌翠浪，纤月挂琼钩。岂谓艰难日，翻成汗漫游。虚舟全不系，暮景付沧洲。","dynasty":"宋代","title":"通衢驿夜坐有感二首其一"}
{"author":"李纲","content":"酷暑事行役，瘴云天一方。晓登丞相岭，夜宿翰林堂。月落星河耿，轩开风露香。微凉生枕簟，归梦到江乡。","dynasty":"宋代","title":"通衢驿夜坐有感二首其二"}
{"author":"李纲","content":"弟有青云志，兄今白发翁。断鸿飞峤北，归鹤自辽东。鲸海扁舟过，烟岚一笑空。衰颜虽已老，尚有渥丹红。","dynasty":"宋代","title":"循梅道中遣人如江南走笔寄诸季十首其一"}
{"author":"李纲","content":"海外归来客，天涯老病身。卷开愁细字，冠侧倩傍人。久矣鸳鸾绝，优哉麋鹿亲。尤堪浇美酒，醉里发天真。","dynasty":"宋代","title":"循梅道中遣人如江南走笔寄诸季十首其二"}
{"author":"李纲","content":"人传吴会破，虏向福山归。松梓定安稳，池台今是非。伤心怀故老，流泪落征衣。目断沧波上，龙舟翠盖飞。","dynasty":"宋代","title":"循梅道中遣人如江南走笔寄诸季十首其三"}
{"author":"李纲","content":"契阔三年久，惊忧一梦新。江乡漂寓客，海峤得归人。风雨对床夜，诗书开帐晨。速宜寻旧约，一醉万家春。","dynasty":"宋代","title":"循梅道中遣人如江南走笔寄诸季十首其四"}
{"author":"李纲","content":"寂默维摩病，谁参不二门。应缘聊遣化，问疾欲忘言。断取妙喜国，同游祗树园。甚深须独悟，勿为众人论。","dynasty":"宋代","title":"循梅道中遣人如江南走笔寄诸季十首其五"}
{"author":"李纲","content":"虏骑滋南牧，于今大将谁。楼船泛溟渤，哀诏问疮痍。沙漠深銮辂，江湖震鼓鼙。远方惟岭峤，耕凿自熙熙。","dynasty":"宋代","title":"循梅道中遣人如江南走笔寄诸季十首其六"}
{"author":"李纲","content":"常笑晋南渡，区区营一隅。近传胡骑扰，未觉古人迂。谈笑北支勒，指麾西破苻。凄凉王谢后，继踵岂真无。","dynasty":"宋代","title":"循梅道中遣人如江南走笔寄诸季十首其七"}
{"author":"李纲","content":"每讶杜陵老，赋诗多旅愁。只今萍梗迹，自乏稻梁谋。火气已徂暑，金风将动秋。相从攻苦淡，一解万端忧。","dynasty":"宋代","title":"循梅道中遣人如江南走笔寄诸季十首其八"}
{"author":"李纲","content":"触热冒氛疠，怀家思弟昆。早行青嶂月，夜泊绿林村。且喜江南近，休将塞北论。凭高望吴越，黯黯更销魂。","dynasty":"宋代","title":"循梅道中遣人如江南走笔寄诸季十首其九"}
{"author":"李纲","content":"江表难久客，沙阳可暂安。旧谙鱼稻美，颇得士民欢。骐骥已衰病，鹡鸰方急难。为携雏稚辈，早下建溪滩。","dynasty":"宋代","title":"循梅道中遣人如江南走笔寄诸季十首其十"}
{"author":"李纲","content":"清夜风露冷，月华窗半侵。怀家千里梦，许国一生心。倦鸟投林急，潜鱼泳泽深。无人知此意，抱膝自长吟。","dynasty":"宋代","title":"宿兴宁县驿二首其一"}
{"author":"李纲","content":"六月欲徂暑，又催流火辉。竹间萤已乱，檐侧燕将归。岂念弃纨扇，永怀劳铁衣。兵戈犹未息，老尽故山薇。","dynasty":"宋代","title":"宿兴宁县驿二首其二"}
{"author":"李纲","content":"夏夜宿山庄，风吹禾稼香。儿童窥户牖，鸡犬讶冠裳。戛戛竹摇翠，辉辉萤弄光。浊醪浇渴肺，梦觉月侵床。","dynasty":"宋代","title":"自金沙至梅口宿农家"}
{"author":"李纲","content":"海峤经行遍，还为闽岭游。清泉涤馀瘴，小雨报新秋。多谢故人意，来销羁客愁。慇勤问淮楚，兵革已宁不。","dynasty":"宋代","title":"钱申伯自海陵避地临汀闻余北归相迓于武平赋诗见意二首其一"}
{"author":"李纲","content":"我脱鲸波险，君罹寇盗惊。暌离四寒暑，会遇两蓬萍。访旧半为鬼，问津多阻兵。衣冠漂荡极，风雨自鸡鸣。","dynasty":"宋代","title":"钱申伯自海陵避地临汀闻余北归相迓于武平赋诗见意二首其二"}
{"author":"李纲","content":"古寺宿灵峰，层峦倚碧空。岩花开宿雨，桂子落秋风。地僻溪山险，时危战伐同。秪应输衲子，蒙被白云中。","dynasty":"宋代","title":"灵峰寺"}
{"author":"李纲","content":"莫春清淑之初，赏心最乐惟修禊。兰亭序饮，泛觞流咏，萧然适意。旧弼宗英，文章贤牧，肯临坰外。向碧山深处，寻花问柳，有佳气、随旌旆。寥落幽人寓止。借僧园、缭云萦水。栽花种竹，凿池开径，渊明岂愧。美景良辰，玉颜方老，欲留何计。对残红嫩绿，开怀笑语，且须同醉。","dynasty":"宋代","title":"水龙吟（上巳日出郊，呈知宗安抚、张参、观文汪相二首）"}
{"author":"李纲","content":"秋杪暑方退，清若玉壶冰。高楼对月，天上宫殿不曾扃。散下凄然风露，影照江山如昼，浑觉俗缘轻。弋者欲何慕，鸿羽正冥冥。世间法，唯此事，最堪凭。太虚心量，聊假梨枣制颓龄。但使心安身健，静看草根泉际，吟蚓与飞萤。一坐小千劫，无念契无生。","dynasty":"宋代","title":"水调歌头（和李似之横山对月）"}
{"author":"李纲","content":"烟艇稳，浦溆正清秋。风细波平宜进楫，月明江静好沈钩。横笛起汀洲。鲈鳜美，新酿蚁醅浮。休问六朝兴废事，白萍红蓼正凝愁。千古一渔舟。","dynasty":"宋代","title":"望江南"}
{"author":"李纲","content":"去年九日在衡阳。满林霜。俯潇湘。回雁峰头，依约雁南翔。遥想茱萸方遍插，唯少我，一枝香。今年佳节幸相将。陟层冈。举华觞。地暖风和，犹未菊开黄。此会明年知健否，判酩酊，醉秋光。","dynasty":"宋代","title":"江城子"}
{"author":"李纲","content":"征骑远，千里别沙阳。泛碧斋傍凝翠阁，栖云寺里印心堂。回首意茫茫。分水岭，烟雨正凄凉。南望瓯闽连海峤，北归吴越过江乡。极目暮云长。","dynasty":"宋代","title":"望江南（过分水岭）"}
{"author":"李纲","content":"汉家炎运中微，坐令闰位余分据。南阳自有，真人膺历，龙翔虎步。初起昆城，旋驱乌合，块然当路。想莽军百万，旌旗千里，应道是、探囊取。豁达刘郎大度。对劲敌、安恬无惧。提兵夹击，声喧天坏，雷风借助。虎豹哀嗥，戈鋋委地，一时休去。早复收旧物，扫清氛祲，作中兴主。","dynasty":"宋代","title":"水龙吟（光武战昆阳）"}
{"author":"李纲","content":"茂陵仙客，算真是、天与雄才宏略。猎取天骄驰卫霍，如使鹰鹯驱雀。鏖战皋兰，犁庭龙碛，饮至行勋爵。中华疆盛，坐令夷狄衰弱。追想当日巡行，勒兵十万骑，横临边朔。亲总貔貅谈笑看，黠虏心惊胆落。寄语单于，两君相见，何苦逃沙漠。英风如在，卓然千古高著。","dynasty":"宋代","title":"念奴娇（汉武巡朔方）"}
{"author":"李纲","content":"暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。","dynasty":"宋代","title":"念奴娇（中秋独坐）"}
{"author":"李纲","content":"九日菊花迟，茱萸却早。嫩蕊浓香自妍好。一簪华发，只恐西风吹帽。细看还遍插，人忘老。千古此时，清欢多少。铁马台空但荒草。旅愁如海，须把金尊销了。暮天秋影碧，云如扫。","dynasty":"宋代","title":"感皇恩"}
{"author":"李纲","content":"花径不曾扫，蓬户为君开。元戎小队，清晓佳客与同来。我为衰迟多病，且恁浇花艺药，随分葺池台。多谢故人意，迂访白云隈。暮春月，修禊事，会兰斋。一觞一咏，何愧当日畅幽怀。况是茂林修竹，映带清流湍激，山色碧崔嵬。勿复叹陈迹，且为醉金杯。","dynasty":"宋代","title":"水调歌头（前题）"}
{"author":"李纲","content":"旧游浑似梦，佳处每难忘。地僻溪山秀，春深草木香。世途方梗棘，老景自凄凉。衲子那知此，闲中气味长。","dynasty":"宋代","title":"宿开平寺去剑浦二十里有泉石之胜曩与郡守谢德夫同游今一纪矣溪山草木依然住持犹旧人也感叹有作二首其一"}
{"author":"李纲","content":"往年同谢老，胜赏到开平。步屧山云细，回舟溪月清。光阴双转毂，身世两浮萍。愿卜幽栖地，翛然得此生。","dynasty":"宋代","title":"宿开平寺去剑浦二十里有泉石之胜曩与郡守谢德夫同游今一纪矣溪山草木依然住持犹旧人也感叹有作二首其二"}
{"author":"李纲","content":"秀岭云屏拥，湍流玉佩锵。竹光深锁翠，兰气暗腾芳。岂谓兵戈日，来登君子堂。美才方世用，嘉遁自难忘。","dynasty":"宋代","title":"题王氏志嘉堂二首其一"}
{"author":"李纲","content":"茗饮过溪阁，萧然泉石幽。雨馀空翠湿，春老碧鲜浮。行止随时运，笑谈销客愁。遁亨真我事，暮景付沧洲。","dynasty":"宋代","title":"题王氏志嘉堂二首其二"}
{"author":"李纲","content":"何日养铅丹，幽居紫翠间。架岩开户牖，隐几俯溪山。昔到浑如梦，今游更觉閒。兵戈知满地，佳处且跻攀。","dynasty":"宋代","title":"游包道士山居"}
{"author":"李纲","content":"招提古黄蘖，环揖尽青山。我病未能往，子行真是闲。猿声翠屏外，虹影碧潭间。好句联珠璧，清新讵可攀。","dynasty":"宋代","title":"仲辅叔易招客同游黄蘖还以诗轴相示为赋二诗其一"}
{"author":"李纲","content":"江外留禅老，佳名借此山。忘心宁恋著，寓意为幽闲。大士说法处，片云生坐间。他年筋骨健，相约更跻攀。","dynasty":"宋代","title":"仲辅叔易招客同游黄蘖还以诗轴相示为赋二诗其二"}
{"author":"李纲","content":"践历高华久，巍然誉望崇。典章谙故熟，翰墨老弥工。鲠亮传家法，清忠迈古风。温温江玉砚，同閟九原中。","dynasty":"宋代","title":"唐植甫左司挽词二首其一"}
{"author":"李纲","content":"夙昔钦贤业，何知共里闾。忘年遇我厚，谪宦识公初。小岭亲高论，灵斋见异书。凄凉真一梦，追想涕涟洳。","dynasty":"宋代","title":"唐植甫左司挽词二首其二"}
{"author":"李纲","content":"芬芳登桂籍，烜赫绍家声。持橐恩辉渥，分符政术明。优优方膴仕，郁郁遽佳城。庭户多兰玉，应无可恨情。","dynasty":"宋代","title":"许子大龙图挽词二首其一"}
{"author":"李纲","content":"嘉卉多生佛氏宫，一经鼻观便圆通。妙香来处非和合，岂在根尘吸染中。","dynasty":"宋代","title":"次韵丹霞录示罗畴老唱和诗四首其二和太华庵闻牡丹芍药花香"}
{"author":"李纲","content":"磊落胎仙谁最宜，此君节操凛霜威。琴心试与弹三叠，从看婆娑舞羽衣。","dynasty":"宋代","title":"次韵艾宣画四首其一竹鹤"}
{"author":"李纲","content":"色味芬芳压众包，谁将橘颂入离骚。非缘人力栽培至，自是天资品格高。璀璨万星真伟观，崩腾百马亦良劳。南来坐享吾何幸，更把苏禅与醉逃。","dynasty":"宋代","title":"次韵刘倅寄荔支"}
{"author":"李纲","content":"嘉客同游海上宫，高僧问道得从容。乍惊暑退灵源洞，最爱庭开大顶峰。杰阁初成切星斗，飞云时到绕杉松。我来未尽登临兴，更待秋高灏气浓。","dynasty":"宋代","title":"游山拙句奉呈圭老并简诸公"}
{"author":"李纲","content":"寸根九节结孤芳，青剑凌波日日长。幸有仙方辨真赝，医师休更进菖阳。","dynasty":"宋代","title":"十二咏其十二菖蒲涧"}
{"author":"李纲","content":"天子不在咸阳宫，翠华拂天来向东。江间波浪兼天涌，中有云气随飞龙。干戈兵革斗未止，无复射蛟江水中。江边老人错料事，时危惨澹来悲风。","dynasty":"宋代","title":"胡笳十八拍第十一拍"}
{"author":"李纲","content":"秋杪暑方退，清若玉壶冰。高楼对月，天上宫殿不曾扃。散下凄然风露，影照江山如昼，浑觉俗缘轻。弋者欲何慕，鸿羽正冥冥。世间法，唯此事，最堪凭。太虚心量，聊假梨枣制颓龄。但使心安身健，静看草根泉际，吟蚓与飞萤。一坐小千劫，无念契无生。","dynasty":"宋代","title":"水调歌头（和李似之横山对月）"}
{"author":"李纲","content":"不在山林不市朝，且将图史当渔樵。桂花想见秋来盛，香满西风取次飘。","dynasty":"宋代","title":"梁溪八咏其一中隐堂"}
{"author":"李纲","content":"践历高华久，巍然誉望崇。典章谙故熟，翰墨老弥工。鲠亮传家法，清忠迈古风。温温江玉砚，同閟九原中。","dynasty":"宋代","title":"唐植甫左司挽词二首其一"}
{"author":"李纲","content":"丈人之德，藐焉犹龙。吐纳新故，婴儿在中。鼎水静绿，飞丹夜红。大德不德，河上遗踪。","dynasty":"宋代","title":"题李伯时三教图卷其二"}
{"author":"李纲","content":"陆离长佩切云冠，泽畔行吟且纫兰。我已安心为逐客，子今何事亦抛官。江湖鸿雁初寥落，风雪鹡鸰相急难。归去家山见诸季，为言努力且加餐。","dynasty":"宋代","title":"次通城送季言弟还锡山二首其二"}
{"author":"李纲","content":"江湖种橘侔洞庭，于中小者如龙睛。珊瑚枝干碧玉叶，结实璀璨罗繁星。客持赠我意已重，贮以翠笼尤晶荧。气含风露更高洁，色著霜日微红青。匀圆入手讶磊砢，甘酸流颊凄芳馨。金丸玉齿乍破碎，中有沆瀣凝清冰。厥包忆昔贡宫阙，潇湘远物来天扃。争新效美不论直，万颗坐觉千金轻。美人转赐入怀袖，归来分饷同瑶琼。只今八骏杳安在，此物亦尔无光精。天涯相见两寂寞，敢以陋质伤飘零。举觞为尔成一醉，醉中不省居蛮荆。","dynasty":"宋代","title":"初食金橘"}
{"author":"李纲","content":"江南月，依然照我伤离别。故人千里共清光，玉臂云鬟香未歇。","dynasty":"宋代","title":"江南六咏其三"}
{"author":"李纲","content":"落日西风粳稻香，畦间散策月荒凉。谁知万顷黄云熟，行客初看插绿秧。","dynasty":"宋代","title":"次韵叔易四绝句其一"}
{"author":"李纲","content":"十日荆溪雪未晴，敲冰聊作善权行。最怜击碎琼瑶片，欲爱长闻环佩声。百仞岩端仙梵过，千株松下老僧迎。斯游自觉平生少，颇怪淹留景太清。","dynasty":"宋代","title":"善权即事十首其二"}
{"author":"李纲","content":"江南云，片片飞来湘水滨。愁绝苍梧鼓瑟女，怅望阳台行雨神。","dynasty":"宋代","title":"江南六咏其二"}
{"author":"李纲","content":"追陪杖屦极幽寻，共宿精庐上翠岑。凤鸟不来空碧沼，仙人已去得黄金。月林散影琼瑶碎，烟水澄光组练深。欲把诗篇与收拾，登临谁会此时心。","dynasty":"宋代","title":"秋日奉陪王丰甫许子大康平仲游贤沙宿凤池登升山偶成二首其二"}
{"author":"李纲","content":"戈船列阵楚江滨，世事何尝不在人。鹢首冲风开雪浪，甲光向日动金鳞。烟霄易觉壶中晚，谈笑潜回席上春。更辱佳篇与褒饰，主人深有愧西宾。","dynasty":"宋代","title":"再和赵正之都运观水战三首其一"}
{"author":"李纲","content":"远邀车马出郊东，高阁登临四顾雄。雨饱共欣秧稻绿，酒酣尤爱荔枝红。漫同小隐开三径，颇效前贤时一中。坐上众贤皆降叹，满浮大白莫如公。","dynasty":"宋代","title":"次韵廷俊纪药圃小集见赠之作"}
{"author":"李纲","content":"快哉善知识，能以种种喻。我今亦乐说，渐修与顿悟。顿如草木芽，荄核已完具。又如大明镜，色像悉陈露。渐如鸡哺雏，羽翼劳覆护。又如苗成实，非一朝夕故。邈然孤峰顶，邂逅适相遇。历历亲见之，非是梦而寤。却来共谈说，妙契那复遌。精勤假修习，即得无生趣。清净摩尼珠，初无尘垢污。圆成一滴水，岂殊千里霔。妙药须对治，能起膏肓痼。欲观皎日轮，当去漫天雾。铁轮顶上旋，不复有惊怖。劫火洞燃时，自有安身处。了兹一大事，馀外复何顾。庭前柏树子，古庙香炉去。孤云与独鹤，何往不可寓。返观生死海，便是涅槃路。普化示全身，达磨携只屦。證道坐菩提，降魔成露布。乃知费千谈，不若行一步。丹霞真道人，愿力极坚固。眼从慧中得，法乃佛亲付。疋马与单枪，纵横自驰骛。愿见缘未合，临风增景慕。何以写予怀，继此龙津句。","dynasty":"宋代","title":"次韵丹霞录示罗畴老唱和诗四首其一和古风"}
{"author":"李纲","content":"玉溅珠跳雷雹声，岩端飞瀑蔽林芿。呼童取斧开蒙密，一使行人心目清。","dynasty":"宋代","title":"过黄石驿十许里严石间悬瀑潨射声隐然真小三峡也命仆夫剪剔翳荟为行者清心骇目之观戏成两绝其一"}
{"author":"李纲","content":"闻说诏初下，预知归有期。趣装行去矣，俟命且安之。出处宛如梦，去来惟有诗。为传千里信，先报棣华知。","dynasty":"宋代","title":"次韵和归去来集字十首其四"}
{"author":"李纲","content":"维摩丈室何年设，满目江山自风月。道中试露默中机，千偈澜翻本无说。","dynasty":"宋代","title":"题护法寺瑛老默堂"}
{"author":"李纲","content":"鸿沟已画天下分，汉王未肯空回军。诸侯大会壁垓下，戈甲耀日如屯云。夜闻四面楚歌起，天命人心知去已。拔山盖世霸图空，却叹当时骓不逝。帐中美人身姓虞，悲歌起饮聊踟蹰。数行泪下竟别去，仓皇不得同驰驱。明眸皓齿为黄土，草木含愁照今古。依然听曲自低昂，岂忆平生离别苦。","dynasty":"宋代","title":"垓下"}
{"author":"李纲","content":"力小安能胜万钧，退藏深渺欲全身。大恩不报有馀责，何必烦言浪指陈。","dynasty":"宋代","title":"见报以言者论六事其五皆靖康往故其一谓资囊士人上书以冀复用谪居海南震惧之馀斐然有作其一"}
{"author":"李纲","content":"践历高华久，巍然誉望崇。典章谙故熟，翰墨老弥工。鲠亮传家法，清忠迈古风。温温江玉砚，同閟九原中。","dynasty":"宋代","title":"唐植甫左司挽词二首其一"}
{"author":"李纲","content":"风雨萧萧作晚凉，山城松桂发天香。兰汤沐罢尤清快，一枕江南归梦长。","dynasty":"宋代","title":"五月晦寓河源馆舍雨凉新沐偶成一绝"}
{"author":"李纲","content":"石磴盘纡木茜葱，扪罗独上最高峰。白云深处时回首，千里江山指顾中。","dynasty":"宋代","title":"庚戌正月一日游都峤山留五绝句栖真观中其五"}
{"author":"李纲","content":"连日风云匝地阴，玉花飞舞满烟岑。竹窗夜色棋方适，书幌朝寒酒倍斟。幸有高人同胜赏，不妨佳处得幽寻。庭前暗积知多少，自策筇枝探浅深。","dynasty":"宋代","title":"善权即事十首其七"}
{"author":"李纲","content":"春风初入牡丹枝，国色天香艳姣姬。堪笑谪仙犹半醉，清泉沃面与题诗。","dynasty":"宋代","title":"次韵王尧明三绝句其一"}
{"author":"李纲","content":"深院沉沉清昼永，画屏玉枕冰肌冷。辘轳惊起宝钗横，香篆浮烟帘幕静。翠眉不为捧心颦，鬓乱妆残约略匀。情似杨花无定处，可怜金谷堕楼人。","dynasty":"宋代","title":"次韵东坡四时词其二"}
{"author":"李纲","content":"绣鞍玉勒黄金鞭，跃马直入无玉钱。绕营三匝人不识，天风翻动旌旗鲜。贼臣昼寝苍黄起，梦里阳乌光照水。追风铁骑去非迟，真主那从贼中死。宝鞭传玩日凄凄，行远不闻天马嘶。千金安用试虎口，将帅何如思鼓鞞。西南大星寒有铓，画衣绣衮垂平章。九重宫殿锁春色，岂如万里秦城长。","dynasty":"宋代","title":"次韵湖阴曲"}
{"author":"李纲","content":"当年曾到碧云峰，惟有溪山与昔同。最爱幽人三径里，尽收春色一壶中。千年阨运非人力，四海横流本士风。烂额燋头何所补，却输花圃乐全翁。","dynasty":"宋代","title":"寄沙阳邓季明二首其二"}
{"author":"李纲","content":"得罪明时忽六年，生还新自海南边。分甘伏死巉岩下，岂意犹还大将权。老似廉颇徒喜饭，才非祖逖敢先鞭。一封沥血输诚恳，深冀皇慈为恻然。","dynasty":"宋代","title":"蒙恩除荆湖广南宣抚兼知潭州具奏辞免其一"}
{"author":"李纲","content":"朝来秋色高，西山有爽气。开轩远相望，自得静中意。那知宋玉悲，肯洒杨朱泪。逍遥天地间，俯仰可无愧。","dynasty":"宋代","title":"秋思十首其一"}
{"author":"李纲","content":"尼父乘桴居九夷，管宁浮海亦多时。古来圣贤犹如此，我泛鲸波岂足悲。","dynasty":"宋代","title":"见报以言者论六事其五皆靖康往故其一谓资囊士人上书以冀复用谪居海南震惧之馀斐然有作其三"}
{"author":"李纲","content":"亭亭南山松，下荫千里道。结根既得地，秀色亦何好。岁寒霜霰苦，独立君子操。如何慷慨士，百虑绕中抱。寸心多感伤，摇摇若旌纛。逝将归江湖，更拜散人号。","dynasty":"宋代","title":"次韵李似之秋居杂咏十首其二"}
{"author":"李纲","content":"乍入江南境，登临慰所怀。山林自平远，水石巧萦回。风暖鸟声媚，日斜云影开。故人千里别，欲寄一枝梅。","dynasty":"宋代","title":"玉山道中五首其三"}
{"author":"李纲","content":"我家梁溪上，梦堕江湖州。块处无与语，谁复为朋俦。远怀作重阳，置酒临清流。插花独我少，感物增离忧。我亦事杯杓，阿宗相献酬。欲寄一枝菊，川途方阻脩。","dynasty":"宋代","title":"读东坡和渊明贫士诗寄诸子侄云重九俯迩樽俎萧然今余亦有此叹因次其韵将录寄梁溪诸弟以发数千里一笑其七"}
{"author":"李纲","content":"常诵离骚澧有兰，那知谪宦憩其间。片云只鹤风方急，只恐飘零过别山。","dynasty":"宋代","title":"至澧阳寓天宁僧舍有感其一"}
{"author":"李纲","content":"独坐对黄卷，夜寒灯自花。红深谁种莳，枝袅忽萌芽。酒渌正盈爵，客愁方念家。慇勤报远信，赖尔慰年华。","dynasty":"宋代","title":"灯花其一"}
{"author":"李纲","content":"客中重九共登高。逼烟霄。见秋毫。云涌群山，山外海翻涛。回首中原何处是，天似幕，碧周遭。茱萸蕊绽菊方苞。左倾醪。右持螯。莫把闲愁，空使寸心劳。会取八荒皆我室，随节物，且游遨。","dynasty":"宋代","title":"江城子（九日与诸季登高）"}
{"author":"李纲","content":"碧落银蟾吐，知从何处来。雕弓弦未上，宝镜匣初开。照水钩沉影，窥人光满怀。微升已西没，露坐兴悠哉。","dynasty":"宋代","title":"新月二首其一"}
{"author":"李纲","content":"玉笥峰边萧史居，拂云松竹散扶疏。妙年气节慕前辈，故老风流空结庐。幸有江山供一览，自应图史足三馀。何时海内干戈息，借我茅斋与著书。","dynasty":"宋代","title":"题峡江萧氏思贤堂"}
{"author":"李纲","content":"此君劲节傲风霜，高卧尤宜逐客床。雅制颇同琴可荐，莹肤端与玉争凉。欲凭幻境成佳梦，故使通中贮秘方。富贵功名本何有，觉来犹未熟黄粱。","dynasty":"宋代","title":"山居四咏其二竹枕"}
{"author":"李纲","content":"鍊气为金铸剑成，且将顽石试青萍。光铓郁郁冲牛斗，斩尽妖魔若发铏。","dynasty":"宋代","title":"试剑石"}
{"author":"李纲","content":"牡丹家中州，尤者西邑洛。姚黄妃魏紫，馀品皆落寞。南方瘴疠地，寒暑互参错。浪蕊与浮花，未春先已作。安能萃和气，孕此木芍药。今朝眼忽开，数朵到书阁。郁然兰蕙芬，烂若云霞烁。虽非千叶繁，香色亦不恶。花王苗裔远，气格尚宏廓。群芳类凡禽，累百惭一鹗。把酒共对之，寄意良匪薄。无辞倒金樽，坐使花空落。","dynasty":"宋代","title":"初见牡丹与诸季申伯小酌"}
{"author":"李纲","content":"南方秋节晚，九月始凄清。草木忽摇落，坐使客心惊。橐籥无暂息，机缄殊不停。未能超物外，慷慨念平生。","dynasty":"宋代","title":"秋思十首其三"}
{"author":"李纲","content":"南方苦暑殊中州，金遇火伏相拘囚。飞鸢跕跕草木愁，疑在炉冶遭蒸烰。六龙中天停厥辀，火云突兀烧高丘。炎风如焚汗翻油，祝融嘘呵不肯休。赤脚踏冰邈难求，返视絺绤犹狐裘。行人病暍喘车牛，虽处广厦非所庥。我欲登彼白玉楼，侧身西望心悠悠。何当万里来清秋，其帝少昊神蓐收。飒然风露洗我忧，凉生暑退火西流。四时代谢如环周，及兹又作徂年谋。人生寒暑为寇雠，何异疟疠脂髓搜。有力负走藏壑舟，朱颜绿发安可留。以静胜躁聊优游，何必远期汗漫游。","dynasty":"宋代","title":"苦热行"}
{"author":"李纲","content":"庐陵间世才，妙手归大匠。文章振古风，独立无与两。诗篇尤藻丽，句法含万象。平夷谢雕镌，醇厚如酝酿。温温廊庙姿，不作穷愁相。平生蹈难危，利口困谗谤。终焉自光明，学者共师仰。每诗必言归，耕钓箕颍上。但欲风波息，岂是事高尚。收身及未老，六一聊隐放。九原如可作，非公复谁向。","dynasty":"宋代","title":"读四家诗选四首其二永叔"}
{"author":"李纲","content":"群芳冻死未招魂，谁使梅花独占春。愿折繁华凭驿使，为传幽思恼诗人。心驰魏阙惭商鼎，路入章江忆子真。莫道广平心似铁，赋辞得得与清新。","dynasty":"宋代","title":"次季弟韵赋梅花三其三"}
{"author":"李纲","content":"秋风动梁溪，何日理归鞅。放逐正拘囚，寤寐劳梦想。新诗聊慰今，旧事那追往。缅怀故山居，杞菊苗应长。挂冠神武门，便欲学疏广。躬耕南亩云，实报无卤莽。","dynasty":"宋代","title":"和陶渊明归田园六首其二"}
{"author":"李纲","content":"烟岚飞翠盖，鲸海泛龙舟。退避亦已远，凭陵殊未休。包胥思恸哭，曹刿愿深谋。叹息绕朝策，何人知故侯。","dynasty":"宋代","title":"清明日得家书四首其四"}
{"author":"李纲","content":"奏疏螭坳上九天，谪官剑浦路三千。披陈肝胆成微志，跋涉山川赖壮年。缅邈寄书黄犬后，凄凉陟岵白云前。君恩欲报知无所，清梦时时到日边。","dynasty":"宋代","title":"次退之蓝关韵"}
{"author":"李纲","content":"洞户沉沉别有天，玉楼珠殿锁霏烟。如何祠馆人间世，破屋荒凉紫府前。","dynasty":"宋代","title":"过北流县八里游勾漏观留五绝句其五"}
{"author":"李纲","content":"闽山高处却无风，密雪飞云堕晓空。去路似从银色界，此身疑到广寒宫。落梅飘絮来琼树，涌浪崩云叠玉峰。景色幽奇无似雪，平生观雪此为雄。","dynasty":"宋代","title":"雪中过分水岭六首其二"}
{"author":"李纲","content":"不取非廉取不贪，玉装麈尾谩毵毵。年来居士无言说，立起从教作么参。","dynasty":"宋代","title":"茅斋成乾元圭老以拄杖旄牛拂见遗成二绝句以报之其二"}
{"author":"李纲","content":"道妙观来物物通，武夷仙境幸相逢。溪流玉雪三三曲，山锁云霞六六峰。去路归鞍方眷恋，淡烟疏雨正蒙茸。羡师日在神仙窟，回首岩峦紫翠重。","dynasty":"宋代","title":"别武夷途中偶成寄观妙法师"}
{"author":"李纲","content":"石磴盘纡木茜葱，扪罗独上最高峰。白云深处时回首，千里江山指顾中。","dynasty":"宋代","title":"庚戌正月一日游都峤山留五绝句栖真观中其五"}
{"author":"李纲","content":"江水春来绿似蓝，临流高石翠巉岩。波恬舟稳已堪喜，况是清风借一帆。","dynasty":"宋代","title":"自芜湖江行至采石其二"}
{"author":"李纲","content":"每忧吴会太繁雄，虏骑凭陵掌股中。若到新经兵火地，莫将有限悼无穷。","dynasty":"宋代","title":"送季言弟还锡山省先垄四首其三"}
{"author":"李纲","content":"画史古多有，李生独宝传。譬犹古人书，墨妙称诚悬。尤物世难蓄，变化登云天。流落人间者，遗迹犹绵绵。此本更奇绝，高深自山渊。想当槃礴时，舐笔应如椽。楼观抱空曲，林芿霭层巅。屹然岩石姿，润比金玉坚。倏忽变寒暑，霏微起云烟。高堂寓远目，如堕嵩华前。回观旧所藏，一一可弃捐。乃知盖代手，笔力能旋乾。众工画山水，意匠劳雕镌。惟兹得简易，大巧初天全。鉴裁有精识，丹青孰争先。何须嫫姆丑，始辨西施妍。嗟我性迂拙，漂流方隐廛。幸从长者游，坐使伊郁宣。啸咏图史间，高台谢牵挛。新诗与妙画，更使穷钻研。愧乏色丝句，为续金声篇。端思画中趣，秪欲休林泉。","dynasty":"宋代","title":"次韵和虞公明察院赋所藏李成山水"}
{"author":"李纲","content":"平昔传闻十八娘，丰肌秀骨有馀香。今朝亲到芳丛下，应许幽人餍饫尝。","dynasty":"宋代","title":"初食荔枝四绝句其二"}
{"author":"李纲","content":"天眷吾皇筑旧基，未应炎德遂中微。共欣宸极还天步，赖有群龙夹日飞。霈泽及民寰海庆，孤忠许国寸心违。建炎首被钧衡选，孤负明恩泪湿衣。","dynasty":"宋代","title":"伏睹四月五日赦书銮舆反正中外大庆小臣有感斐然成章二首其一"}
{"author":"李纲","content":"清昼永，幽致夏来多。远岸参差风扬柳，平湖清浅露翻荷。移棹钓烟波。凉一霎，飞雨洒轻蓑。满眼生涯千顷浪，放怀乐事一声歌。不醉欲如何。","dynasty":"宋代","title":"望江南"}
{"author":"李纲","content":"竺教流传入中土，以相求之无自可。达磨西来直指心，拟议之间已蹉过。皮髓谁分深浅机，祖祢翻贻子孙祸。钟山禅老真可人，高唱宗风震江左。学流云集欲何为，佛祖要须自心作。宰官倥偬牒讼间，偷暇相从还作么。也知襟抱素相亲，更把篇章迭酬和。词严义密读难晓，字顺文从识皆妥。应怜孤陋方杜门，亦欲追随良未果。故将佳句寄幽人，此意勤渠滋愧荷。谈空摩诘无一言，听法文殊非两个。若将情解议真如，明眼人前应看破。世间万法互低昂，正若旋轮与推磨。随时俯仰乃善谋，就中拙者无过我。九折羊肠欲着鞭，万里沧溟思纵柁。只今行年四十馀，已觉衰颓多坐卧。平生作具何所施，尽以付之一弄火。回光返照默自参，妙湛本然无点涴。公方齿壮志气豪，正可立功同魏颗。胡为亦复味禅那，坐视轩裳如絷锁。莲社庄严清净池，丈室含容高广座。他时共结香火缘，心期耿耿当非颇。为余稽首问勤师，如师材德诚磊砢。钓龙罗凤大江滨，法器谁为语无堕。庭前倘有立雪人，我欲因风致三贺。","dynasty":"宋代","title":"次韵上元宰胡俊明蒋山勤老唱和古风"}
{"author":"李纲","content":"漕渠如坦途，泛此往来宅。疏川谁之功，乘木本诸益。常疑侔沧溟，巨钓可龙伯。那知旱暵甚，有此困涸阨。岂无车班班，莫胜仓箱积。譬犹一鹗飞，孰与鸷累百。汲江劳瓮盎，祷雨费圭璧。端为鱼鳖忧，无乃云雷斁。安得千里波，篙师发棹歌。愿借壮士手，为乃挽天河。","dynasty":"宋代","title":"次韵王尧明四旱诗河运"}
{"author":"李纲","content":"尼父乘桴居九夷，管宁浮海亦多时。古来圣贤犹如此，我泛鲸波岂足悲。","dynasty":"宋代","title":"见报以言者论六事其五皆靖康往故其一谓资囊士人上书以冀复用谪居海南震惧之馀斐然有作其三"}
{"author":"李纲","content":"一重一掩翠参差，路入桃源客意迷。江雾晓分山远近，浦鸥闲送棹东西。颇欣岭表佳泉石，闻道江南多鼓鼙。稚子候门应念我，提携来共此幽栖。","dynasty":"宋代","title":"江行即事八首其八"}
{"author":"李纲","content":"江风萧萧江水清，飞蚊扑扑何处生。驼肩豹脚嘴如铁，天使咂食同蝇虻。先生暑困汗翻雨，僮仆摇扇疲屡更。乘虚投隙肆毒吻，鼓翅舞足何其轻。须臾含桃变柳絮，坐使饥腹成膨脝。舍身施汝岂吾惜，逼耳最恶声娇狞。有时缘拊于吾指，罪虽应尔心则矜。露华清泚自可饮，戒汝慎勿贪芳腥。","dynasty":"宋代","title":"蚊"}
{"author":"李纲","content":"法界惟心在处安，胜游须信得时难。云峰远并山峰碧，天影深摇溪影寒。去国不知流落恨，亲仁且尽笑谈欢。夜凉风露生舟楫，皓月遥升白玉盘。","dynasty":"宋代","title":"同罗畴老邓季明燕凝翠阁泛碧斋"}
{"author":"李纲","content":"年来百念冷于灰，梦到江湖又一回。从此故人音问近，洞庭秋色雁初来。","dynasty":"宋代","title":"寄王周士绝句二首其二"}
{"author":"李纲","content":"春来南国蔼韶光，百卉嫣然竞早芳。语燕啼莺将婉娈，游蜂舞蝶已颠狂。","dynasty":"宋代","title":"春词二十首其十三"}
{"author":"李纲","content":"春晚雨声碎，天深云影低。萧萧度远岫，脉脉涨前溪。芳润归花蕾，清寒作燕泥。池塘梦生草，碧色已凄迷。","dynasty":"宋代","title":"春雨"}
{"author":"李纲","content":"夙起戒徒御，小村扉未开。雾分山远近，溪绕路萦回。排遣凭诗句，销除赖酒杯。大恩何以报，海上得归来。","dynasty":"宋代","title":"早行二首其一"}
{"author":"李纲","content":"宦游方壮已抽身，始验从来懒是真。未看昂霄摩远翮，且将戏綵慰偏亲。我当放逐离群日，尔作逍遥自在人。恩贷何时听从便，庐山同作远公宾。","dynasty":"宋代","title":"闻仲辅弟自陈便亲得南康军逍遥观"}
{"author":"李纲","content":"残阴未许春光泄，喷作沙阳三尺雪。摧伤花卉尽枯槎，惟有酴醾寒更茁。幽人早起傍园林，独喜枝头琼蕊缀。应怜逐客正凄凉，折赠殷勤慰愁绝。清香馥郁坐中飘，汲水养之殊未歇。和烟带露愈芬芳，更许幽丛时为撷。愁霖连日作轻寒，寂寂禅扉方昼闭。春风骀荡好幽寻，安得连拳挂雌霓。","dynasty":"宋代","title":"志宏以牡丹酴醾见遗戏呼牡丹为道州长且许时饷酴醾作二诗以报之其二酴醾"}
{"author":"李纲","content":"嘉客同游海上宫，高僧问道得从容。乍惊暑退灵源洞，最爱庭开大顶峰。杰阁初成切星斗，飞云时到绕杉松。我来未尽登临兴，更待秋高灏气浓。","dynasty":"宋代","title":"游山拙句奉呈圭老并简诸公"}
{"author":"李纲","content":"溪山此地蔼佳名，雨洗烟岚分外青。却恨征鞍太匆遽，无因一上万云亭。","dynasty":"宋代","title":"道阳朔山水尤奇绝旧传为天下第一非虚语也赋二绝句其一"}
{"author":"李纲","content":"春光不为干戈薄，花县纵观桃李开。可惜繁华劳剪刻，莫教风雨便残摧。溪山有意相辉映，蜂蝶多情自往来。应笑逐臣心似铁，客中扶病亦登台。","dynasty":"宋代","title":"寓宁国县圃中桃李杂花盛开感而赋诗其一"}
{"author":"李纲","content":"岁杪旅怀恶，驱车残照中。暮云千里碧，落日半轮红。掠水起行雁，隔林闻远钟。休鞍僧舍闲，皓月又生东。","dynasty":"宋代","title":"晚行"}
{"author":"李纲","content":"地偏菊开晚，乃在秋冬交。霜中色艳艳，肯逐蓬艾凋。感此节物殊，为尔再登高。玉觞泛金英，举酒望层霄。云气有佳色，此岂瞪发劳。世态互陵灭，冰炭方凝焦。不如醉后眠，意味真陶陶。何论饮而寿，且以乐此朝。","dynasty":"宋代","title":"后重九半月菊始开因思东坡言菊花开日即重阳取酒为之一醉遂和渊明已酉岁九月九日之作"}
{"author":"李纲","content":"梁溪之拙天下绝，六年出入黄金阙。太官珍膳厌膻肥，谪堕沙阳甘笋蕨。胸中空洞何所有，羞逐缁尘事奔走。鹪鹩本是栖一枝，鲋鱼何用求升斗。翻羹触讳拙谁如，悻悻还惭浅丈夫。小轩燕处聊自榜，方丈迥觉含空虚。簿书粗了多暇日，坐看日光摇霁隙。百年销没向此中，金玉满堂何所益。不如便作逍遥人，富贵于我如浮云。欲知内外孰轻重，何翅鸿毛与万钧。平生习气未能已，更续春秋修旧史。马迁忍耻托空文，欲洗前非徒费水。虞卿归隐亦著书，笔墨自可为欢娱。心闲意到时一扫，何用寸寸参釐铢。扩然无事还面壁，禅悦为床法为食。月光照破客尘空，那有丝毫挂欣戚。栟榈好学今所无，返从拙者来问途。拙翁已拙更何说，万里清风一轮月。","dynasty":"宋代","title":"次韵志宏见赠拙轩"}
{"author":"李纲","content":"秀气蜿蜒作武夷，岩峦窈窕白云飞。再游未尽平生兴，六幅生绡画得归。","dynasty":"宋代","title":"崇安令朱邈公达"}
{"author":"李纲","content":"龟台金母。绀发芳容超敻古。绛节霓旌。青鸟传言若可凭。瑶池罢宴。零落碧桃香片片。八骏西巡。更有何人继后尘。","dynasty":"宋代","title":"减字木兰花"}
{"author":"李纲","content":"中兴天子开贤科，笼络英俊归网罗。此科久废习者少，应诏正恐人未多。君家三世五制举，名与嵩华争嵯峨。玉堂金马皆故物，高文大策垂不磨。今君落笔妙天下，该洽辩博如悬河。胡不进卷对廷策，清芬远绍扬其波。勒兵小试见家法，坐却勍敌挥雕戈。君如有意作大将，我愿荐信同萧何。功名晚达未为老，志气方壮靡有他。勉哉努力为门户，慎勿自弃成蹉跎。","dynasty":"宋代","title":"有诏举贤良方正作诗勉钱申伯使继世科"}
{"author":"李纲","content":"闻说飞蝗起自淮，势如风雨渡江来。我家岁事何须虑，只恐人言不是灾。","dynasty":"宋代","title":"得家信报淮南飞蝗渡江入浙岁事殊可忧感而赋诗"}
{"author":"李纲","content":"冰玉风姿照坐寒，炎荒相遇且相宽。缟衣纻带平生志，正念幽人尚素冠。","dynasty":"宋代","title":"所寓天宁方丈后有阇提花数株连月盛开玉雪可爱怅然有怀成三绝句寄吴元中其三"}
{"author":"李纲","content":"邺侯奇谲世难知，放浪衡湘亦避时。懒瓒不知今在否，无心更与觅蹲鸱。","dynasty":"宋代","title":"自湘乡趋邵阳以避谤不敢取道衡岳有感五首其四"}
{"author":"李纲","content":"昔年宣抚两河间，行次覃怀已召还。壮志久拚身似叶，巧言终使罪如山。士风欺蔽犹前日，君命牢辞秪厚颜。回首追思七年事，孤危易感涕空潸。","dynasty":"宋代","title":"蒙恩除荆湖广南宣抚兼知潭州具奏辞免其二"}
{"author":"李纲","content":"新酒熟，云液满香篘。溜溜清声归小瓮，温温玉色照瓷瓯。饮兴浩难收。嘉客至，一酌散千忧。顾我老方齐物论，与君同作醉乡游。万事总休休。","dynasty":"宋代","title":"望江南"}
{"author":"李纲","content":"古来夷狄难驯，射飞择肉天骄子。唐家建国，北边雄盛，无如颉利。万马崩腾，早旗毡帐，远临清渭。向郊原驰突，凭陵仓卒，知战守、难为计。须信君王神武。觇虏营、只从七骑。长弓大箭，据鞍诘问，单于非义。戈甲鲜明，旌麾光彩，六军随至。怅敌情震骇，鱼循鼠伏，请坚盟誓。","dynasty":"宋代","title":"水龙吟（太宗临渭上）"}
{"author":"李纲","content":"秋色方浓，好天凉夜，风雨初霁。缺月如钩，微云半掩，的烁星河碎。爽来轩户，凉生枕簟，夜永悄然无寐。起徘徊，凭栏凝伫，片时万情千意。江湖倦客，年来衰病，坐叹岁华空逝。往事成尘，新愁似锁，谁是知心底。五陵萧瑟，中原杳杳，但有满襟清泪。烛兰缸，呼童取酒，且图径醉。","dynasty":"宋代","title":"永遇乐（秋夜有感）"}
{"author":"李纲","content":"归去客，迂骑过江乡。茅店鸡声寒逗月，板桥人迹晓凝霜。一望楚天长。春信早，山路野梅香。映水酒帘斜扬日，隔林渔艇静鸣榔。杳杳下残阳。","dynasty":"宋代","title":"望江南（池阳道中）"}
{"author":"李纲","content":"如意始身退，此事古难谐。中年醉饮，多病闲去正当才。长爱兰亭公子，弋钓溪山娱适，甘旨及朋侪。衰疾卧江海，鸥鸟莫惊猜。酒初熟，招我友，共一杯。碧天云卷，高挂明月照人怀。我醉欲眠君去，醉醒君如有意，依旧抱琴来。尚有一壶酒，当复为君开。","dynasty":"宋代","title":"水调歌头（与李致远、似之、张柔直会饮）"}
{"author":"李纲","content":"边城寒早。对漠漠暮秋，霜风烟草。战□长闲，刁斗无声，空使荷戈人老。陇头立马极目，万里长城古道。感怀处，问仲宣云乐，从军多少。缥缈云岭外，夕烽一点，塞上传光小。玉帐尊罍，青油谈笑，肯把壮怀销了。画楼数声残角，吹彻梅花霜晓。愿岁岁静烟尘，羌虏常修邻好。","dynasty":"宋代","title":"喜迁莺（塞上词）"}
{"author":"李纲","content":"数点梅花玉雪娇。烟水篱边，兰袅青梢。横斜疏影月黄昏，谁使天香，暗淡飘飘。半醉佳人酒未消。宾髻偏时，插更斜袅。尊前还唱早梅词，琼醑何如，□□□□。","dynasty":"宋代","title":"一翦梅"}
{"author":"李纲","content":"万古秣陵江国，舣舟烟岸，千里云林。故垒高楼，凝望远水遥岑。景阳钟、那闻旧响，玉树唱、空有余音。感春心。六朝遗事，萧索难寻。甘泉法从弟兄芝玉，顾我情深契阔相思，岂知今日共登临。对尊俎、休辞痛饮，伤志节、须且高吟。柳摇金。断霞轻霭，残照西沈。","dynasty":"宋代","title":"玉蝴蝶"}
{"author":"李纲","content":"晚春天气融和，乍惊密雪烟空坠。因风飘荡，千门万户，牵情惹思。青眼初开，翠眉才展，小园长闭。又谁知化作，琼花玉屑，共榆荚、漫天起。深院美人慵困，乱云鬟、尽从妆缀。小廊回处，氍毹重叠，轻拈却碎。飞入楼台，舞穿帘幕，总归流水。怅青春又过，年年此恨，满东风泪。","dynasty":"宋代","title":"水龙吟（次韵和质夫、子瞻杨花词）"}
{"author":"李纲","content":"意态何如涎涎，轻盈只恐飞飞。华堂偏傍主人栖。好与安巢稳戏。揽断楼中风月，且看掌上腰支。谪仙词赋少陵诗。万语千言总记。","dynasty":"宋代","title":"西江月（赠友人家侍儿名莺莺者）"}
{"author":"李纲","content":"自别西湖日置怀，却因谪宦得重来。云深不见孤山寺，风急难乘摇碧斋。未放幽情穷水石，且将离恨泥樽罍。胜游须遍山南北，何日晴天为一开。","dynasty":"宋代","title":"张南仲置酒心渊堂值雨"}
{"author":"李纲","content":"暮云四卷，淡星河、天影茫茫垂碧。皓月浮空，人尽道，端的清圆如璧。丹桂扶疏，银蟾依约，千古佳今夕。寒光委照，有人独坐秋色。怅念老子平生，粗令婚嫁了，超然闲适。误缚簪缨遭世故，空有当时胸臆。苒苒流年，春鸿秋燕，来往终何益。云山深处，这回真是休息。","dynasty":"宋代","title":"念奴娇（中秋独坐）"}
{"author":"李纲","content":"小雨晚成雪，冻云凝不开。响窗初索索，积岸渐皑皑。色与涛头并，寒资酒力排。平生看图画，今日画中来。","dynasty":"宋代","title":"雪"}
{"author":"李纲","content":"仙姝丽绝。被服红绡肤玉雪。火齐堆盘。常得杨妃带笑看。劳生重马。远贡长为千古话。林下甘芳。却准幽人餍饫尝。","dynasty":"宋代","title":"减字木兰花"}
{"author":"李纲","content":"桃花零落逐风飞，地上红多枝上稀。春色陡然归艳杏，梢头还欲衒芳菲。","dynasty":"宋代","title":"春词二十首其十八"}
{"author":"李纲","content":"飘飘绿衣郎，怒臂欲当辙。君王求勇士，嘉尔能仗节。","dynasty":"宋代","title":"画草虫八物螳螂"}
{"author":"李纲","content":"薄宦便甘旨，两载官南徐。江山富佳致，足以为亲娱。昆弟尽在傍，承颜欢有馀。宁知驿书召，结束趋征途。旅食寓京华，梦想怀庭除。宸恩赐清燕，天语闻都俞。兰省幸备员，匪才惭冒居。思亲动归兴，谒告之东吴。晓出通津门，轻舠泛汴渠。莺花已烂熳，榆柳正扶疏。去去指苕霅，行行远神都。中途闻吉语，动色观除书。天子隆孝治，朝廷优老儒。犬马志欲养，获此伸区区。丘山恩施重，蝼蚁轻捐躯。寓书东飞鸿，早早达吾庐。季也在亲侧，援琴方舞雩。聆音想慰怿，具驾无踟蹰。会言亦近止，期以薰风初。","dynasty":"宋代","title":"谒告迎奉闻亲闱有醴泉之除不胜庆抃作诗寄叔易季言二弟"}
{"author":"李纲","content":"去国飘零伴一星，误恩还许谒承明。已甘松菊老三径，岂有材猷厕九卿。晚景故惭题柱客，壮怀多谢弃繻生。片帆自逐南风起，遇坎乘流且么行。","dynasty":"宋代","title":"途中书怀"}
{"author":"李纲","content":"天涯远报茁琼枝，共说鹓雏骨相奇。鼻祖从来种桃李，耳孙自合产兰芝。荐雷名震因观易，他日趋庭使学诗。无复区区如尔父，定须了了胜吾儿。书来可想开怀抱，老去何因与弄持。素有庞翁携隐志，未应孤负鹿门期。","dynasty":"宋代","title":"得家书报长子仪之房下得孙男殊慰老怀时在雷州著易传适至震卦因名之曰震孙以诗寄仪之"}
{"author":"李纲","content":"骏足有远步，逸翮无卑飞。羁絷因罗网，惨澹终年悲。得酒且欢喜，醉乡真所依。路稳良易到，时和可忘归。不复梦周公，甚矣吾其衰。惟当饮醇酎，此志慎勿违。","dynasty":"宋代","title":"次韵和渊明饮酒诗二十首其四"}
{"author":"李纲","content":"西阁夜初寒，炉烟轻袅。竹枕绸衾素屏小。片时清梦，又被木鱼惊觉。半窗残月影，天将晓。幻境去来，胶胶扰扰。追想平生发孤笑。壮怀消散，尽付败荷衰草。个中还得趣，从他老。","dynasty":"宋代","title":"感皇恩（枕上）"}
{"author":"李纲","content":"小雨晚成雪，冻云凝不开。响窗初索索，积岸渐皑皑。色与涛头并，寒资酒力排。平生看图画，今日画中来。","dynasty":"宋代","title":"雪"}
{"author":"李纲","content":"怪底春山桂开早，仙籍浮香远相告。固知钟爱在贤郎，谁谓笔根无显报。亲宾来贺如云奔，车马煌煌于氏门。七杯燕客吾未与，应欲特开东阁樽。","dynasty":"宋代","title":"季明之子登第戏成小诗并纪岩桂之异"}
{"author":"李纲","content":"涉世几灭顶，欲为多掣肘。功名如浮云，于我亦何有。惟兹华胥国，风土谙已久。坐中可断取，聊试维摩手。昏昏一卷书，兀兀三杯酒。飘然到其乡，自觉乐而寿。嗟我蒲柳姿，未老先已朽。何尝慕管萧，但欲师广受。未能脱羁束，洗濯愈瑕垢。已矣姑两忘，蘧蘧学庄叟。","dynasty":"宋代","title":"次韵谪居三适午窗坐睡"}
{"author":"李纲","content":"宫漏初残唱晓鸡，周庐同守禁城扉。龙墀密簉鹓鸾羽，玉殿先瞻日月衣。青琐笑谈情已厚，皂囊章奏意何稀。拥旄昼绣方如意，也念飘零未得归。","dynasty":"宋代","title":"次韵陆敦礼留题皇华驿二首其二"}
{"author":"李纲","content":"云潢斜界耿秋空，灵匹相过此夕中。璀璨珠星连璧月，凄凉玉露坠金风。三秋景物随时好，万里瓜花习俗同。乞巧未能从柳子，送穷聊欲效韩公。","dynasty":"宋代","title":"七夕其二"}
{"author":"李纲","content":"南去北来皆岁暮，流年苒苒过光阴。江南须信风烟好，浙右方虞寇盗深。云外山深横笔格，月中滩响叠琴心。卧龙三顾今寥落，抱膝空为梁甫吟。","dynasty":"宋代","title":"弋阳道中"}
{"author":"李纲","content":"江梅何处不先春，海峤初逢若故人。谁谓冰姿太清淡，一回相见一回新。","dynasty":"宋代","title":"初见梅花三绝句奉呈王丰甫待制其一"}
{"author":"李纲","content":"假榻禅房夜寂然，瓦炉石饼爇龙涎。霏微缥缈根尘际，吸引方知鼻观圆。","dynasty":"宋代","title":"山居四适焚香"}
{"author":"李纲","content":"当年天姥戏溪边，二石遗踪膝宛然。却笑茂陵缑氏迹，只凭方士口中传。","dynasty":"宋代","title":"仙迹石"}
{"author":"李纲","content":"倏忽风云接地阴，扁舟系缆暮江浔。波涛何必深为阻，万里归来一寸心。","dynasty":"宋代","title":"自金陵江行未至长芦阻风其一"}
{"author":"李纲","content":"素王峨峨，万世所师。太和元气，逝者如斯。吾侪小人，有喙何施。稽首顿首，念兹在兹。","dynasty":"宋代","title":"题李伯时三教图卷其三"}
{"author":"李纲","content":"霜霰既零，草木殄瘁。惟兹岁寒，独立不改。寸苗初植，未离蓬艾。挺然凌云，色参天黛。虬枝茂叶，舞影垂阴。清风徐来，虎啸龙吟。与子为友，贵相知心。何以乐之，写此素琴。","dynasty":"宋代","title":"梁溪四友赞序其一岁寒赞"}
{"author":"李纲","content":"尘缘洗尽便神仙，泉石幽奇即洞天。我欲云崖结茅屋，侍从天姥借车钱。","dynasty":"宋代","title":"车钱峰"}
{"author":"李纲","content":"忆昨退朝门下省，槐影扶疏清昼永。琐窗一枕梦仙山，觉来毛骨犹清冷。谪官道出武夷山，风景翛然似梦间。碧溪九曲山万叠，况值密雪妆烟鬟。宽恩今日容归去，笑指洞天寻旧路。霜晴日暖白云深，遥望幔亭天一柱。羽人导我游仙溪，翠壁苍崖晚更奇。浩歌快饮纵回棹，星月耿耿风凄凄。晓来换骨岩中看，玉润金坚馀片片。三姝骈立映彤霞，二水交流萦素练。征鞍欲去更从容，仙境灵迹岂易逢。他日追思不可到，梦魂还过七闽中。","dynasty":"宋代","title":"武夷行"}
{"author":"李纲","content":"僧坊暂寓白云边，古木荒溪湿暝烟。试葺池台学愚谷，不妨风物似斜川。邀宾深愧裴公野，瀹茗空怀陆子泉。尘世悠悠尽虚幻，且将身健斗尊前。","dynasty":"宋代","title":"小圃初成秦楚材直阁有诗因次其韵二首其一"}
{"author":"李纲","content":"衡山之陬湘水滨，道林岳麓天下少。蟠冈复岭相掩重，石磴松门递萦绕。经行多在烟霭间，台殿半开云木杪。衲僧宴坐禅寂馀，朝磬暮钟清杳杳。凭高旷望楚天阔，志气已逐飞鸿矫。橘洲枫浦指顾中，俯视更觉长沙小。风樯浪舶千艘屯，丹楼粉堞百雉缭。苍茫晓色散平川，点缀残霞映疏蓼。从来篇翰谁最优，沈宋杜韩争表表。古今尘迹散烟云，独有斯文传不了。隔年清赏回首空，斯欲再游真漭渺。苍梧九疑云漠漠，青草洞庭风袅袅。有时幽梦一到之，觉来枕席清秋晓。人间万事不由人，安得忘情逐猿鸟。","dynasty":"宋代","title":"去岁寓长沙游道林岳麓真天下绝景也今相去不远无因再游赋诗见意"}
{"author":"李纲","content":"清晨开卷坐幽窗，深注炉烟一缕香。汲水养花颜色好，向人端似炫新妆。","dynasty":"宋代","title":"春词二十首其六"}
{"author":"李纲","content":"胡马依风亦北嘶，云鸿随候且南飞。奏刀久爱庖丁善，鼓瑟聊同曾点希。举世浑如蚁穴梦，何人解契箭锋机。我观法界皆真宅，不必吾家始是归。","dynasty":"宋代","title":"次韵志宏见示其一"}
{"author":"李纲","content":"万古秣陵江国，舣舟烟岸，千里云林。故垒高楼，凝望远水遥岑。景阳钟、那闻旧响，玉树唱、空有余音。感春心。六朝遗事，萧索难寻。甘泉法从弟兄芝玉，顾我情深契阔相思，岂知今日共登临。对尊俎、休辞痛饮，伤志节、须且高吟。柳摇金。断霞轻霭，残照西沈。","dynasty":"宋代","title":"玉蝴蝶"}
{"author":"李纲","content":"天眷李唐能肖德，异人间出生其国。于中贞观开元间，譬若丰年多黍稷。曲江擢秀自妙龄，国器早被燕公识。文词赡蔚冠后来，大册高文振鸿笔。孤生徒步起荒陬，职秉钧衡爵侯伯。一时推挽尽正人，谠议嘉谟咸可绩。能于偏校识胡情，此理未可常情亿。哥奴岂是郎官材，谁使岩廊久践历。眉宇津津挟兔雕，酝藉居然困摧抑。正衙造膝访相臣，岂止伶官论安叱。天意方将启禄山，帝心那解疑仙客。房帷阴谋独上陈，三子未冤繄巨力。伟哉相业继姚宋，允矣威声落夷貊。千秋金鉴奉君王，仁者之言古遗直。咏燕论心讵免猜，赋扇陈情竟何意。黄钟毁弃瓦釜呜，凤去鸮鸱集槐棘。固知骨鲠易婴鳞，坐使奸谀得乘隙。一麾出守来荆蛮，直道忘怀谢欣戚。诗篇冥助得江山，文史终年自怡怿。渔阳鼙鼓震长安，祸乱宁从一朝积。翠华西幸蒙尘飞，蜀道艰难会相忆。至言逆耳弃不收，遣祭徒劳长叹息。古来忠谠尽如此，端欲济时如谷帛。空令万世沧海南，崒兀高名配韶石。于粲荔丹蕉叶黄，庙猊屹然兹血食。身亡道立复何求，失策自与当时惜。丹青谁为写清姿，风度严凝见颜色。顾侯好古如古人，此本云自韶阳得。笏囊无复使人持，奕奕蝉冠照虚壁。象设曾闻铁作胎，英灵尚想心犹赤。拜公遗像激懦衷，怅望天南瘴江碧。高辞险语极揄扬，勉强追酬愧非敌。","dynasty":"宋代","title":"次韵顾子美见示题曲江画像"}
{"author":"李纲","content":"梁溪之拙天下绝，六年出入黄金阙。太官珍膳厌膻肥，谪堕沙阳甘笋蕨。胸中空洞何所有，羞逐缁尘事奔走。鹪鹩本是栖一枝，鲋鱼何用求升斗。翻羹触讳拙谁如，悻悻还惭浅丈夫。小轩燕处聊自榜，方丈迥觉含空虚。簿书粗了多暇日，坐看日光摇霁隙。百年销没向此中，金玉满堂何所益。不如便作逍遥人，富贵于我如浮云。欲知内外孰轻重，何翅鸿毛与万钧。平生习气未能已，更续春秋修旧史。马迁忍耻托空文，欲洗前非徒费水。虞卿归隐亦著书，笔墨自可为欢娱。心闲意到时一扫，何用寸寸参釐铢。扩然无事还面壁，禅悦为床法为食。月光照破客尘空，那有丝毫挂欣戚。栟榈好学今所无，返从拙者来问途。拙翁已拙更何说，万里清风一轮月。","dynasty":"宋代","title":"次韵志宏见赠拙轩"}
{"author":"李纲","content":"不须避世向桃源，自有岩中小洞天。漱石枕流尘境外，巢云卧月玉峰前。高怀肯顾三千石，福地真同十九泉。小隐羡君诚得计，我方忧惴老江边。","dynasty":"宋代","title":"王周士以幅素图万石岩见示"}
{"author":"李纲","content":"五年奔走敝征衣，海上相亲半是黎。望断故园无旅雁，心惊中夜听荒鸡。岂知南渡能还北，更笑东来又向西。多谢故人寻访意，千山万水不曾迷。","dynasty":"宋代","title":"次韵周元仲见寄二首其二"}
{"author":"李纲","content":"意气相期会面前，谪官邂逅两萧然。谁怜兰省鹓鸾友，去作桂林山水仙。直道事人宁免黜，拙谋于我欲争先。宽恩下逮宜非久，来买梁溪二顷田。","dynasty":"宋代","title":"送李泰发吏部赴官阳朔其一"}
{"author":"李纲","content":"西阁夜初寒，炉烟轻袅。竹枕绸衾素屏小。片时清梦，又被木鱼惊觉。半窗残月影，天将晓。幻境去来，胶胶扰扰。追想平生发孤笑。壮怀消散，尽付败荷衰草。个中还得趣，从他老。","dynasty":"宋代","title":"感皇恩（枕上）"}
{"author":"李纲","content":"新雨足，一夜满南塘。禾更稻向成初吐秀，芰荷虽败尚余香。爽气入轩窗。澄霁后，远岫更青苍。两部蛙声鸣鼓吹，一天星月浸光铓。秋色陡凄凉。","dynasty":"宋代","title":"望江南"}
{"author":"李纲","content":"结发观国光，壮年跻膴仕。怀恩重泰山，欲报轻小己。幸立不讳朝，缄默诚可耻。晨趋玉陛前，暮谪闽山里。飘零若萍梗，此志谁复纪。行藏岂异途，川流与渊止。不如饮美酒，世态何足恃。","dynasty":"宋代","title":"次韵和渊明饮酒诗二十首其十九"}
{"author":"李纲","content":"僧坊暂寓白云边，古木荒溪湿暝烟。试葺池台学愚谷，不妨风物似斜川。邀宾深愧裴公野，瀹茗空怀陆子泉。尘世悠悠尽虚幻，且将身健斗尊前。","dynasty":"宋代","title":"小圃初成秦楚材直阁有诗因次其韵二首其一"}
{"author":"李纲","content":"南方苦暑殊中州，金遇火伏相拘囚。飞鸢跕跕草木愁，疑在炉冶遭蒸烰。六龙中天停厥辀，火云突兀烧高丘。炎风如焚汗翻油，祝融嘘呵不肯休。赤脚踏冰邈难求，返视絺绤犹狐裘。行人病暍喘车牛，虽处广厦非所庥。我欲登彼白玉楼，侧身西望心悠悠。何当万里来清秋，其帝少昊神蓐收。飒然风露洗我忧，凉生暑退火西流。四时代谢如环周，及兹又作徂年谋。人生寒暑为寇雠，何异疟疠脂髓搜。有力负走藏壑舟，朱颜绿发安可留。以静胜躁聊优游，何必远期汗漫游。","dynasty":"宋代","title":"苦热行"}
{"author":"李纲","content":"天眷吾皇筑旧基，未应炎德遂中微。共欣宸极还天步，赖有群龙夹日飞。霈泽及民寰海庆，孤忠许国寸心违。建炎首被钧衡选，孤负明恩泪湿衣。","dynasty":"宋代","title":"伏睹四月五日赦书銮舆反正中外大庆小臣有感斐然成章二首其一"}
{"author":"李纲","content":"钟山禅老天骨奇，丛林晏座如孤罴。诸方宗仰第一义，说法舌作霹雳飞。年来为众建广厦，胸中结构良峨巍。修梁巨栋资喜舍，瓶锡不惮东南驰。飞腾道俗走檀越，堆积金贝罗珠玑。此方旱潦异常岁，百里稚耋方流离。析薪鬻子给朝夕，阖境半作婴儿啼。坐看缘事莫措手，却欲反著僧伽梨。未闻兰若泣龙象，好把信施赒寒饥。向来收拾大宝聚，随手散尽真慈悲。惟师具眼得空观，稛载岂愁华橐归。吾言可听勿惆怅，无价宝珠元在衣。","dynasty":"宋代","title":"蒋山佛果师为缘事来而此土方饥戏赋是诗以发一笑"}
{"author":"李纲","content":"迂愚与世违，深渺方自屏。萧然岩壑心，不与馀事并。澄湖武林西，风物非尘境。愿为境中人，此志久已定。卜居梁溪滨，日汲陆子井。幽梦绕湖山，妙趣神先领。浮家苕霅间，初不费驰骋。招携得佳友，高咏笑匡鼎。富贵如浮云，功名真画饼。且尽季鹰杯，更饱卢仝茗。李侯东南来，胸次涵万顷。作诗纪幽寻，句法言可永。念子到山中，天地正悽冷。青鞋踏冰霜，共赏谁复肯。胜游子先之，吾亦行买艇。","dynasty":"宋代","title":"次韵李似表县丞出示游西湖古风二首其一"}
{"author":"李纲","content":"每将香剂学江梅，及嗅梅花始觉非。月夜故园浮动处，攀条嚼蕊几时归。","dynasty":"宋代","title":"初见梅花三绝句奉呈王丰甫待制其三"}
{"author":"李纲","content":"踏遍江南土，来游湖外山。地卑惊鵩鸟，天远忆龙颜。淮海屯貔虎，戈矛杂佩环。驰心万里外，回首五云间。飒沓方多故，飘零且未还。桃源期可问，铁锁怅难攀。霜重丹枫落，江清锦石斑。梦馀惊蚁垤，争极叹蜗蛮。且隐重重几，深藏若若纶。江蓠纷掩苒，湘竹晕斑斓。水国鼋鼍横，琳宫日月閒。亲朋未相弃，莫使雁书艰。","dynasty":"宋代","title":"翁士特见示山字韵诗两篇复次前韵寄之其二"}
{"author":"李纲","content":"南方苦暑殊中州，金遇火伏相拘囚。飞鸢跕跕草木愁，疑在炉冶遭蒸烰。六龙中天停厥辀，火云突兀烧高丘。炎风如焚汗翻油，祝融嘘呵不肯休。赤脚踏冰邈难求，返视絺绤犹狐裘。行人病暍喘车牛，虽处广厦非所庥。我欲登彼白玉楼，侧身西望心悠悠。何当万里来清秋，其帝少昊神蓐收。飒然风露洗我忧，凉生暑退火西流。四时代谢如环周，及兹又作徂年谋。人生寒暑为寇雠，何异疟疠脂髓搜。有力负走藏壑舟，朱颜绿发安可留。以静胜躁聊优游，何必远期汗漫游。","dynasty":"宋代","title":"苦热行"}
{"author":"李纲","content":"岁律忽晼晚，我生感行休。雨馀秋气清，策杖成独游。苍苍松桂合，中有清浅流。放怀似樵者，忘机狎飞鸥。顾我疏散姿，自合在一丘。但恨尚羁束，块处无朋俦。独酌谁与共，独歌谁与酬。此独有至乐，当有知者不。盗贼纷满眼，世故端百忧。置之且勿道，独乐未易收。","dynasty":"宋代","title":"秋雨初霁天高气清独游山间意欣然乐之因和渊明游斜川诗以纪其事"}
{"author":"李纲","content":"谓之曾诘笑何因，只笑明时窜海滨。晋以志穷莱以直，定兼我拙作三人。","dynasty":"宋代","title":"含笑花五首其五"}
{"author":"李纲","content":"寤寐在亲所，得归欣载奔。綵衣犹在笥，素发已垂门。遣兴诗千首，忘忧酒一樽。归欤理三径，松菊故应存。","dynasty":"宋代","title":"次韵和归去来集字十首其六"}
{"author":"李纲","content":"竹屋茅檐三四家，土风渐觉异中华。碧榕枝弱还生柱，红荔春深已著花。社燕不巢南候别，塞鸿无信北音赊。海山此去犹千里，会见安期枣似瓜。","dynasty":"宋代","title":"象州道中二首其二"}
{"author":"李纲","content":"佛法如沧溟，深广初无底。欲以蠡测之，望洋颡已泚。我生乃虚幻，瀛渤一沤起。安得具眼人，为发无生理。丹霞古禅伯，一派曹溪水。出岫或云行，遇坎亦渊止。谛观古文诗，相识佳句里。闻风欲见之，踊跃不能已。丰岩距平津，飞锡片时耳。愿将雪澡心，试听风生齿。","dynasty":"宋代","title":"次韵畴老赠丹霞三篇并寄丹霞以代简书次自警示丹霞韵"}
{"author":"李纲","content":"宫漏初残唱晓鸡，周庐同守禁城扉。龙墀密簉鹓鸾羽，玉殿先瞻日月衣。青琐笑谈情已厚，皂囊章奏意何稀。拥旄昼绣方如意，也念飘零未得归。","dynasty":"宋代","title":"次韵陆敦礼留题皇华驿二首其二"}
{"author":"李纲","content":"玉洁烟轻一片深，飘然出岫本无心。孤飞远映碧天去，也解重来为作霖。","dynasty":"宋代","title":"山居四景其三岭云"}
{"author":"李纲","content":"日照溪光碧起鳞，溪头雁鹜自成群。可怜独鹤归何处，万里相随一片云。","dynasty":"宋代","title":"偶题"}
{"author":"李纲","content":"叨尘黄阁值明时，推挽英髦愧力微。海上相逢颜愈渥，箧中谁谓出无衣。救焚拯溺非天数，脩政攘夷赖主威。旧国故乡休怅望，中兴恢复伫旋归。","dynasty":"宋代","title":"次韵陈中玉大卿二首其二"}
{"author":"李纲","content":"长松森然，虬枝拂天。支颐据木，仰睇玄猿。竹树之间，方虚禅座。我欲摄衣，往补其处。","dynasty":"宋代","title":"龙眠居士画十六大阿罗汉赞其十"}
{"author":"李纲","content":"迂愚聊复隐清时，幽事相关只自知。满地落花看鹤舞，一轩春雨对僧棋。闲中日月真销得，物外烟霞渐可期。坐致时康赖公等，不须深遁采商芝。","dynasty":"宋代","title":"寄毛达可内翰并录送魏公别录其二"}
{"author":"李纲","content":"烟雨霏霏溪上村，白沙翠竹对柴门。江湖战斗波成血，耕凿樵渔如不闻。","dynasty":"宋代","title":"泛舟循惠间山水清绝口号四首其二"}
{"author":"李纲","content":"黄菊已槁馀微馥，白菊初开叠罗縠。秀容丰淡却嫣然，故伴幽人慰愁独。吾闻此种南阳多，千花万蕊争骈罗。郁葱佳气久萧瑟，怅望菊潭今若何。","dynasty":"宋代","title":"秀容菊"}
{"author":"李纲","content":"绣衣将命七闽中，揽辔褰帏迈古风。怀抱坦然推厚德，平反多处剩阴功。却持汉节朝天陛，未许瓯民借寇公。簪笔行趋青琐闼，携家去指水晶宫。风吹烟浪莼鲈熟，日照霜林橘柚红。若到东吴见知旧，为言多病一衰翁。","dynasty":"宋代","title":"送刘仲高提刑受代赴行朝"}
{"author":"李纲","content":"俎豆其如军旅何，谁令瀚海起干戈。休将直道论三黜，且把微辞续九歌。山鬼含颦乘赤豹，湘灵解佩鼓云和。蛮邦虽陋吾何恨，厌见旌蕤相荡摩。","dynasty":"宋代","title":"自蒲圻临湘趋岳阳道中作十首其九"}
{"author":"李纲","content":"海上归来近七峰，故人犹冀一樽同。心忧世故存当日，身履时危到此中。玉带金鱼非素志，碧斋翠阁自清风。十年扰扰成何事，依旧梁溪一拙翁。","dynasty":"宋代","title":"寄沙阳邓季明二首其一"}
{"author":"李纲","content":"应真飞锡游行处，峭壁危峰跨石桥。便欲远寻方广寺，却疑图上有嘉招。","dynasty":"宋代","title":"陈国佐左司寄示天台山图以绝句两章报之其二"}
{"author":"李纲","content":"江湖渺无涯，怅然怀震泽。地分吴楚远，天共云水白。鲈鱼正堪脍，蟹螯亦可擘。何日归去来，秋风思迁客。","dynasty":"宋代","title":"去岁道巴陵登岳阳楼以望洞庭真天下之壮观也因诵孟浩然气蒸云梦泽波撼岳阳城之句追其五"}
{"author":"李纲","content":"皓发庞眉四老翁，商山采尽紫芝丛。安刘毕竟成何事，空堕留侯巧计中。","dynasty":"宋代","title":"四皓"}
{"author":"李纲","content":"习战楼船章水滨，机轮运转若无人。旌麾耀日惊飞鹭，金鼓翻波跃锦鳞。四坐纵观聊举白，一阳潜动欲回春。羽书正报淮淝捷，想见胪传设九宾。","dynasty":"宋代","title":"次韵林茂南参谋观阅水战之作"}
{"author":"李纲","content":"上主疏封地，中兴启帝图。江山连肇庆，云物接苍梧。秀气蟠南极，神功本禹谟。邦人荣望意，开府映番禺。","dynasty":"宋代","title":"泊晋康横翠亭爱其山水秀丽斐然有作二首其一"}
{"author":"李纲","content":"谁使鸣禽自在啼，感春端似惜芳时。一枝暂寄休饶舌，静处须防挟弹儿。","dynasty":"宋代","title":"春词二十首其十二"}
{"author":"李纲","content":"荔子蛮方也自丹，不如闽岭为微酸。玉盘磊珂三千颗，犹忆甘芳绕齿寒。","dynasty":"宋代","title":"荔枝五首其四"}
{"author":"李纲","content":"禅房夜坐腹半饥，寒炉拨火煨蹲鸱。冻肤傍煖渐舒畅，展转更觉鸣声悲。毳衣脱落丰肌滑，玉软酥香不劳齧。芳甘著颊自生津，多病文园正消渴。吾生老矣来荆蛮，得汝聊助癯儒餐。不学当年鬼谷子，粪土堆头拜懒残。","dynasty":"宋代","title":"煨芋"}
{"author":"李纲","content":"计偕西去不容迟，暂聚还分与愿违。丹桂一枝应俯拾，青云万里看横飞。我方谪宦陪鸠杖，子欲成名戏綵衣。努力争先龙虎榜，发挥家学慰庭闱。","dynasty":"宋代","title":"送罗惇诗赴举"}
{"author":"李纲","content":"恭闻南岳魏夫人，绛节霓旌拥玉轮。我欲他年受真诀，先从碧海涤埃尘。","dynasty":"宋代","title":"自湘乡趋邵阳以避谤不敢取道衡岳有感五首其三"}
{"author":"李纲","content":"结庐寂无车马喧，雀罗可设深扃门。北窗一枕半成梦，剥啄叩户惊心魂。故人见过适我愿，相与携手游山樊。春风桃李已零落，孟夏草木行滋繁。下瓢共酌陆子井，策杖更步公垂园。山肴野蔌助清赏，此心非子将谁论。人生聚散如露电，访旧叹息无多存。区区得失何足较，瑟僩但期终不谖。嗟予夙昔志四海，远游欲学飞鸿轩。南征曾上帝子阁，暮雨朝云相吐吞。西山积翠多爽气，大江萦练方东奔。十年回首如梦到，旧事今复闻公言。迩来百念已灰冷，但愿痛饮穷朝昏。新交渐鲜俗缘久，省要更觉情怀敦。山中蕙帐不落寞，无复怨鹤啼惊猿。平生有意师老氏，以退为进卑为尊。致君泽物付公等，我乃送老溪前村。置之此事勿复道，且须吸尽黄金樽。","dynasty":"宋代","title":"次韵子美寄"}
{"author":"李纲","content":"欲雨山云四面垂，空庭蚁战久相持。只应薄伐檀萝国，正是槐安献捷时。","dynasty":"宋代","title":"山居四感战蚁"}
{"author":"李纲","content":"招提古黄蘖，环揖尽青山。我病未能往，子行真是闲。猿声翠屏外，虹影碧潭间。好句联珠璧，清新讵可攀。","dynasty":"宋代","title":"仲辅叔易招客同游黄蘖还以诗轴相示为赋二诗其一"}
{"author":"李纲","content":"万物焦枯谁作霖，片云成雨慰民心。奸邪逐去精忠雪，天意方知感格深。","dynasty":"宋代","title":"暮春雨中有感二首其二"}
{"author":"李纲","content":"江梅何处不先春，海峤初逢若故人。谁谓冰姿太清淡，一回相见一回新。","dynasty":"宋代","title":"初见梅花三绝句奉呈王丰甫待制其一"}
{"author":"李纲","content":"天滑云腴凝不流，岁寒迂骑过南洲。黄昏孤馆沈吟处，赖有江梅慰客愁。","dynasty":"宋代","title":"童子驿见梅花其一"}
{"author":"李纲","content":"会府繁雄冠列城，恩颁符节付名卿。貔貅战罢烽烟息，豺虎销除氛祲清。齐阁已闻铃索静，提封更绝羽书惊。止戈当自瓯闽始，愿挽天河洗甲兵。","dynasty":"宋代","title":"题止戈堂二首奉呈安抚程待制其一"}
{"author":"李纲","content":"佳月霭秋色，翛然感予怀。言携二三友，泛此溪中斋。风露生万里，屋木凭两涯。凄微烟雾合，芬馥天香来。恍若度云汉，奔月游瑶台。灏气集肺腑，洒濯无纤埃。沉沉夜寥阒，回舟兴悠哉。澄波静如练，何异浮江淮。但恨景物美，实难赋咏才。斯文当共勉，天意属吾侪。","dynasty":"宋代","title":"兴宗得斋字以诗来次其韵"}
{"author":"李纲","content":"神明之胄庆所钟，禀毓不与常人同。汉高子孙尽隆准，唐室贤辅多华宗。本朝功德追前古，振振宗姓敦儒风。君家奕世擅英誉，继持从橐声光崇。向来仗节使关陜，风绩不减褰帷公。自从国步暂艰危，低眉信命随飘蓬。十年流落困羁旅，一日赐对明光宫。御前奉命作大字，挥毫落纸蟠虬龙。岂惟笔扛百斛鼎，固已气吐千丈虹。上流重地方用武，貔貅十万屯元戎。辍从禁近付飞挽，木牛流马惭无功。国家敦睦急先务，改授欲使归磨砻。舍烦就简惬雅志，祗恐漕运难追踪。闽山中夏荔枝熟，火齐磊落堆盘红。凭空跨壑千佛寺，金碧照耀烟霞中。登临多暇饫珍品，岂比朱墨相填丛。帝心简在方仄席，锋车迅召行登庸。嗟予忧志苦多病，齿摇发脱真衰翁。误恩分阃愧无补，岂有惠泽渐兵农。乞身屡矣未蒙可，坐使泽雉愁樊笼。送君南浦惨长别，此心已逐归飞鸿。会当柴车返故隐，幅巾杖屦长相从。","dynasty":"宋代","title":"送赵正之判宗室"}
{"author":"李纲","content":"千里林峦紫翠环，孤亭缥缈白云端。登临一览众峰小，始见疏山境界宽。","dynasty":"宋代","title":"北归次盰江疏山宗瑞其二"}
{"author":"李纲","content":"草木冻死山中村，惟有梅花能返魂。孤根不怕雪霜苦，冷艳似笑风云昏。披芳独占岁寒地，擢秀肯待春风园。溪边寒影自的的，月里皓色还温温。飘零疏雨夕烟瞑，厌浥清露晨光暾。玉妃游戏隘昆阆，缟衣飞出瑶台门。幽姿耿介不可狎，欲问所以难为言。嗅花嚼蕊更奇绝，侑我一醉玻璃樽。","dynasty":"宋代","title":"用韵赋梅花三首其二"}
{"author":"李纲","content":"君不见开元天宝同一主，治乱相翻如手举。掔盈欲恶虽一人，变易安危原近辅。姚宋已死九龄黜，谁使杨钊继林甫。宫中太真专宠私，塞外番酋成跋扈。祸胎养就不自知，漫向华清遗匕箸。渔阳突骑破潼关，百二山河震金鼓。翠华杳杳幸西南，赤县纷纷集夷虏。伤心坡下失红颜，堕泪铃中闻夜雨。山青江碧蜀道难，栈阁连空㒟相拄。旌旗惨淡云物愁，林木阴森猿鸟侣。戎装宫女亦善骑，皓齿明眸犹笑语。老髯奚官驱蹇驴，负橐赍粮岂供御。九重徼卫复谁勤，万里艰危真自取。至尊狼狈尚如此，叹息苍生困豺虎。千秋万岁不胜悲，玉辇金舆尽黄土。空令画手思入神，一写丹青戒今古。","dynasty":"宋代","title":"题伯时明皇蜀道图"}
{"author":"李纲","content":"骏足有远步，逸翮无卑飞。羁絷因罗网，惨澹终年悲。得酒且欢喜，醉乡真所依。路稳良易到，时和可忘归。不复梦周公，甚矣吾其衰。惟当饮醇酎，此志慎勿违。","dynasty":"宋代","title":"次韵和渊明饮酒诗二十首其四"}
{"author":"李纲","content":"饶阳景物犹武夷，岩石崛起多瑰奇。此峰厥状更诡异，举首曳尾如灵龟。穹隆曝甲正霜晓，蹒跚引气当晴晖。故知造化巧凝结，欲问所以良难推。我疑龙伯钓溟渤，六鳌连引背负归。中途遗一尚赑屃，直欲赴海冠峨巍。又疑清江使河伯，波涛相失留于斯。化为巨石峙千古，虽欲钻灼无由施。茫茫神怪不可诘，但使风景增清辉。我来闽岭厌山水，见此还复伸双眉。颇嗟行役不果到，侧身西望生长悲。","dynasty":"宋代","title":"望龟峰"}
{"author":"李纲","content":"俎豆其如军旅何，谁令瀚海起干戈。休将直道论三黜，且把微辞续九歌。山鬼含颦乘赤豹，湘灵解佩鼓云和。蛮邦虽陋吾何恨，厌见旌蕤相荡摩。","dynasty":"宋代","title":"自蒲圻临湘趋岳阳道中作十首其九"}
{"author":"李纲","content":"飒然风雨作新凉，卧听檐声气韵长。驱扫炎蒸逐流火，招邀秋月到虚堂。日边梦断甘飘泊，泽国音稀堕渺茫。犹喜北窗灯可近，简编为释九回肠。","dynasty":"宋代","title":"秋雨"}
{"author":"李纲","content":"冰轮杳杳碾层空，独坐凄然秋色中。深院无人共清景，静闻金井落梧桐。","dynasty":"宋代","title":"夜月"}
{"author":"李纲","content":"钱郎与世苦不谐，胸次徒抱经纶才。行年五十犹未试，蟠蛰虽久愆风雷。扫除习气趣空寂，华藏重重恣游历。世间幻妄此道真，未必亨通胜穷阨。我方卧病南海滨，喜君襟抱时相亲。胡为乘兴有所适，使我怅望归飞云。兵戈格斗何时息，田园将芜归未得。同是天涯流落人，此心炯炯君应识。闽山六月丹荔枝，火齐堆盘侑一卮。愿言及此复过我，岁晚勿负沧海期。醉乡我已成真隐，君亦逃禅学苏晋。乐天不醉即谈禅，此外悠悠真须忍。","dynasty":"宋代","title":"送钱申伯如邵武"}
{"author":"李纲","content":"芬芳登桂籍，烜赫绍家声。持橐恩辉渥，分符政术明。优优方膴仕，郁郁遽佳城。庭户多兰玉，应无可恨情。","dynasty":"宋代","title":"许子大龙图挽词二首其一"}
{"author":"李纲","content":"我观大圆鉴，莹澈靡瑕垢。清光溢寒蟾，碧井窥古甃。冰池绝埃尘，玉璧无肉好。不知何年铸，款识杂篆籀。冷然照肝胆，况烛须眉秀。英英张公子，辍赠意独厚。使我正衣冠，更以别妍陋。嗟予罹百忧，半世困驰骤。苍浪齿发衰，已觉成老丑。幸兹置宽闲，闭户念往咎。冠攲与佩落，颠倒散襟袖。平生遭谤谗，白黑坐分剖。逝将杜德机，渐可塞智窦。岂徒齐美恶，端欲一昏昼。鉴焉何所施，无乃虚授受。聊持戏凤匣，藏此蟠螭纽。精光秘不露，犹使魑魅走。讵逃鹦鹉形，时作蛟龙吼。君看方寸间，此物谁蔽覆。灵台湛虚明，广博含宇宙。纤毫莫凝结，万象悉笼囿。宁随古今移，不逐面目皱。人人各具足，一一谢雕镂。无尘安用拂，表里自通透。诸佛亦何为，四智此为首。祖师持出游，法器久已就。那将清净眼，更入烦恼蔀。随缘梦幻中，坐阅蛮触斗。本来妙明心，一念證无漏。持此还寄君，试问承当否。","dynasty":"宋代","title":"张子公以圆鉴见寄作诗报之"}
{"author":"李纲","content":"寒过春光还漏泄，酴醾架上花如雪。轻盈皓色讶梅开，芬馥清香胜兰茁。龙须初引翠蔓长，玉质全看素英缀。结成幽洞自深沈，荫此芳醪更奇绝。铜瓶只浸两三枝，香在根尘都不歇。幽人赠我意已勤，却愧终朝烦采撷。子美惟愁花欲飞，渊明自爱门常闭。寻芳须趁春未残，更喜晴天垂彩霓。","dynasty":"宋代","title":"志宏见和再次前韵酴醾"}
{"author":"李纲","content":"虏骑长驱犯帝闉，滥陪国论敢谋身。十年不得关河信，四海犹飞战伐尘。驾驭英雄归睿主，扶持宗社赖元臣。自惭老病无长策，徒奉藩条牧细民。","dynasty":"宋代","title":"次韵李西美舍人见寄二首其一"}
{"author":"李纲","content":"冰玉风姿照坐寒，炎荒相遇且相宽。缟衣纻带平生志，正念幽人尚素冠。","dynasty":"宋代","title":"所寓天宁方丈后有阇提花数株连月盛开玉雪可爱怅然有怀成三绝句寄吴元中其三"}
{"author":"李纲","content":"五岳分奠如循环，作镇南服惟衡山。炎方荒绝亘沧海，天付雄柄司神奸。祝融腾掷倚霄汉，群峰逦迤犹堂坛。赞襄一气泄云雨，蟠据千里来荆蛮。屹然天地物最钜，造化凝结良艰难。恭闻兹岳魏夫人，羽驾白日游山樊。翛翛云气变异色，笙竽声杂环佩珊。神仙恍惚未易测，落花流水空潺潺。退之倔强古亦少，故取窜谪窥孱颜。精神默祷若有应，驱扫氛翳开烟鬟。乃知正直神所与，露奇呈巧初不悭。嗟予平生好山水，欲以两足穷跻攀。恨兹羁束未能往，幽觌眇然图画间。何当身逐雁同到，已觉心与云俱閒。轩辕弥明傥未死，相与游戏超尘寰。","dynasty":"宋代","title":"畴老修撰所藏华岳衡岳"}
{"author":"李纲","content":"睢阳一别五经春，邂逅相逢瘴海滨。华发知公因国事，苍颜顾我久埃尘。绨袍念旧故人意，药裹关心多病身。入觐从容见知旧，为言秪欲老垂纶。","dynasty":"宋代","title":"奉赠宣抚孟参政二首其二"}
{"author":"李纲","content":"瓶水养花花已老，零落春风寒不扫。从教几案积残红，尚有馀香慰衰槁。","dynasty":"宋代","title":"惜花"}
{"author":"李纲","content":"君不见韩昌黎，文章二百年。又不见杜陵老，风月三千首。号寒啼饥四壁空，谩有篇章在人口。书生生事良易足，深林一枝河满腹。但令藜苋可充肠，便把离骚静中读。儒冠误身诚可怜，陈侯半世身犹邅。斗酒初乏青铜钱，忍饥哦诗空可传。富儿菽粟泥沙掷，不必登朝家万石。水陆毕陈方丈食，锦绣还将被墙壁。但资口腹为身谋，问以诗书初不识。天公赋予真相百，彼富吾仁如黑白。乡党宁无急义人，谁哀王孙与进食。尝思漂母饭淮阴，何用区区论报德。","dynasty":"宋代","title":"读陈子直短歌三复而悲之次其韵"}
{"author":"李纲","content":"皎皎月华白，寥寥秋气清。念我方远客，步月亭中行。风露感我心，凄然入重扃。谁家弄横笛，巧作断肠声。独酌一壶酒，对此千里明。人生但自适，何必四者并。醉眼视万物，扰扰如浮萍。得丧何须道，譬犹阴与晴。节义太山重，富贵鸿毛轻。我心与明月，照见万古情。","dynasty":"宋代","title":"中秋望月次玉局翁韵二首其二"}
{"author":"李纲","content":"云岭水，南北自分流。触目澜翻飞雪浪，赴溪盘屈转琼钩。呜咽不胜愁。归去客，征骑远闽州。路入江南春信未，日行北陆冷光浮。还揽旧貂裘。","dynasty":"宋代","title":"望江南"}
{"author":"李纲","content":"日下，蓑笠老江湖。”今蒙恩北归当践斯言，因作渔父四时词以道意，调寄望江南云棹远，南浦绿波春。日暖风和初解冻，饵香竿袅好垂纶。一钓得金鳞。风乍起，吹皱碧渊沦。红脍斫来龙更美，白醪酤得旨兼醇。一醉武陵人。","dynasty":"宋代","title":"望江南"}
{"author":"李纲","content":"清昼永，幽致夏来多。远岸参差风扬柳，平湖清浅露翻荷。移棹钓烟波。凉一霎，飞雨洒轻蓑。满眼生涯千顷浪，放怀乐事一声歌。不醉欲如何。","dynasty":"宋代","title":"望江南"}
{"author":"李纲","content":"江天霜晓。对万顷雪浪，云涛氵弥渺远岫参差，烟树微茫，阅尽往来人老。浅沙别浦极望，满目余霞残照。暮云敛，放一轮明月，窥人怀抱。杳杳。千里恨，玉人一别，梦断无音耗。手捻江梅，枝头春信，欲寄算应难到。画船片帆浮碧，更值风高波浩。几时得向尊前，销却许多烦恼。","dynasty":"宋代","title":"喜迁莺（自池阳泛舟）"}
{"author":"李纲","content":"物我本虚幻，世事若俳谐。功名富贵，当得须是个般才。幸有山林云水，造物端如有意，分付与吾侪。寄语旧猿鹤，不用苦相猜。醉中适，一杯尽，复一杯。坐间有客，超诣言笑可忘怀。况是清风明月，如会幽人高意，千里自飞来。共笑陶彭泽，空对菊花开。","dynasty":"宋代","title":"水调歌头（似之、申伯、叔阳皆作，再次前韵）"}
{"author":"李纲","content":"律吕自相召，韶F324不难谐。致君泽物，古来何世不须才。幸可山林高卧，袖手何妨闲处，醇酒醉朋侪。千里故人驾，不怕物情猜。秋夜永，更秉烛，且衔杯。五年离索，谁谓谈笑豁幽怀。况我早衰多病，屏迹云山深处，俗客不曾来。此日扫花径，蓬户为君开。","dynasty":"宋代","title":"水调歌头（同德久诸季小饮，出示所作，即席答之）"}
{"author":"李纲","content":"老饕嗜酒若鸱夷。拣珠玑。自蒸炊。篘尽云腴，浮蚁在瑶卮。有客相过同一醉，无客至，独中之。麹生风味有谁知。豁心脾。展愁眉。玉颊红潮，还似少年时。醉倒不知天地大，浑忘却，是和非。","dynasty":"宋代","title":"江城子（新酒初熟）"}
{"author":"李纲","content":"客中重九共登高。逼烟霄。见秋毫。云涌群山，山外海翻涛。回首中原何处是，天似幕，碧周遭。茱萸蕊绽菊方苞。左倾醪。右持螯。莫把闲愁，空使寸心劳。会取八荒皆我室，随节物，且游遨。","dynasty":"宋代","title":"江城子（九日与诸季登高）"}
{"author":"李纲","content":"西阁夜初寒，炉烟轻袅。竹枕绸衾素屏小。片时清梦，又被木鱼惊觉。半窗残月影，天将晓。幻境去来，胶胶扰扰。追想平生发孤笑。壮怀消散，尽付败荷衰草。个中还得趣，从他老。","dynasty":"宋代","title":"感皇恩（枕上）"}
{"author":"李纲","content":"新阁就，向日借清光。广厦生风非我志，小窗容膝正相当。聊此傲羲皇。狨尾拂，高挂木绳床。老病维摩谁问疾，散花天女为焚香。恰好细商量。","dynasty":"宋代","title":"望江南"}
{"author":"李纲","content":"鍊气为金铸剑成，且将顽石试青萍。光铓郁郁冲牛斗，斩尽妖魔若发铏。","dynasty":"宋代","title":"试剑石"}
{"author":"李纲","content":"帝居郁沉沉，梧桐植朝阳。愧将燕雀翼，参彼鹓鸾行。含香待黼座，秉笔立明光。谁知汲黯戆，忽作朱云狂。襆被出都门，濯缨走沧浪。饱闻瑞光岩，道席久振芳。识高行复苦，皎月照严霜。醍醐有妙味，薝卜无馀香。愿闻第一义，洗我浩劫茫。闭关不肯出，未许窥高墙。徒将非舌语，远寄烦宣扬。秋风动樵水，何日思褰裳。","dynasty":"宋代","title":"次韵丹霞宗本长老见寄古风"}
{"author":"李纲","content":"不取非廉取不贪，玉装麈尾谩毵毵。年来居士无言说，立起从教作么参。","dynasty":"宋代","title":"茅斋成乾元圭老以拄杖旄牛拂见遗成二绝句以报之其二"}
{"author":"李纲","content":"相逢闽岭得同行，秋早凄然风露清。蝉曳残声吟翳荟，泉飞小瀑落峥嵘。浓云林表千峰立，细路山腰一线横。坎止川流任天运，未应萍梗叹劳生。","dynasty":"宋代","title":"次韵申伯上杭道中见示二首其二"}
{"author":"李纲","content":"忧患馀生日杜关，幅巾青顾得开颜。虚堂把酒延佳月，小阁哦诗对远山。子学鲲鹏将海运，我同猿鹤且云闲。都城故旧还相问，为道衰颓鬓已斑。","dynasty":"宋代","title":"送韩茂遵解元赴试南省"}
{"author":"李纲","content":"秋风淅淅桂花香，花底山蜂采掇忙。但得蜜成功用足，不辞辛苦与君尝。","dynasty":"宋代","title":"蜜蜂"}
{"author":"李纲","content":"樽俎为舟车，游此醉乡境。但愿未死前，常醉不用醒。醒来寓翰墨，万事劳总领。譬犹锥处囊，脱出终露颖。虎豹岂犬羊，文章自彪炳。","dynasty":"宋代","title":"次韵和渊明饮酒诗二十首其十三"}
{"author":"李纲","content":"广寒宫殿碧霄傍，散下霏霏风露香。斟酌姮娥怜我老，故窥书幌照人床。","dynasty":"宋代","title":"夜月其二"}
{"author":"李纲","content":"叠嶪层峦枕碧流，七峰此地最奇幽。登临若会妙高意，便识德云真比丘。","dynasty":"宋代","title":"七峰诗序妙高峰"}
{"author":"李纲","content":"我昔游太华，矫首望仙掌。瀑布如悬河，斗落五千丈。空濛雨雹飞，澒洞岩壑响。及观庐山瀑，未觉快清赏。飞泉出山腰，半派隐层嶂。沈吟谪仙词，其或过所奖。传闻山之巅，峰岫列屏障。银河落九天，喷薄殊异状。倒挂三石梁，无乃在此上。逝将随羽人，裹足一同往。怀哉不可得，空积青霞想。","dynasty":"宋代","title":"瀑布"}
{"author":"李纲","content":"路入容南境，风烟自一方。山空云苒苒，春动水茫茫。紫府丹砂秘，幽村碧树芳。肃然有佳致，作个是炎荒。","dynasty":"宋代","title":"容南道中二首其一"}
{"author":"李纲","content":"光射苍岩石镜屏，我来一现岂无情。谁云显晦知时节，长伴空山寒月明。","dynasty":"宋代","title":"归宗寺四咏其四"}
{"author":"李纲","content":"美人颜色娇如花，鬒发光翳朝阳鸦。玉钗斜插翠眉蹙，岂亦有恨来天涯。画工善画无穷意，故把双眸剪秋水。丹青幻出亦动人，况复嫣然能启齿。年来居士心如灰，草户金锤击不开。纵教天女来相试，虚烦云雨下阳台。","dynasty":"宋代","title":"传画美人戏成"}
{"author":"李纲","content":"年来三百六十日，忽忽过尽唯今宵。天涯远谪罪未解，家问久缺心无聊。强倾浊酒慰愁独，坐对寒灯尤寂寥。钟鸣漏尽不成寐，世事又属明年朝。","dynasty":"宋代","title":"除夜"}
{"author":"李纲","content":"茫茫云海。方丈蓬壶何处在。拟泛轻舟。一到金鳌背上游。琼楼珠室。千岁蟠桃初结实。月冷风清。试倩双成吸玉笙。","dynasty":"宋代","title":"减字木兰花（读《神仙传》）"}
{"author":"李纲","content":"绝岭横鸟道，江湖从此分。沈吟洞庭野，怅望具区云。去住本非我，别离空念群。子归啼苦竹，肠断不堪闻。","dynasty":"宋代","title":"过苦竹岭二首其一"}
{"author":"李纲","content":"块处江城无与游，芦花枫叶楚天秋。萧然霜鬓伤迟暮，久矣灰心任去留。道阻每怀千里念，时危岂为一身忧。何年棣萼还相映，醉卧元龙百尺楼。","dynasty":"宋代","title":"仲辅和寄送季弟诗复次韵寄之其一"}
{"author":"李纲","content":"招提殿阁郁嵯峨，占得江山气象多。一水下临萦素练，两山对峙叠青螺。乍欣心目到空阔，坐看风云相荡摩。景物自新人自老，旧游追忆奈愁何。","dynasty":"宋代","title":"余乙巳春赴奉常召如京师五月四日至京口同似表叔易游北固甘露寺"}
{"author":"李纲","content":"池中已具八功德，浴处还敷七净华。妙体本来尘不染，何妨痒处与抓爬。","dynasty":"宋代","title":"兴国璨老浴堂新成以伽佗见示戏成三绝句其三"}
{"author":"李纲","content":"春色到江渚，梅花正断魂。风波留远棹，烟雨湿寒村。雁过传遗响，潮来没旧痕。凄凉一樽酒，愁绝与谁论。","dynasty":"宋代","title":"铜陵阻风"}
{"author":"李纲","content":"随意寓禅房，小轩风露凉。山幽云傍户，林迥月窥床。竹色晓增翠，桂花秋欲香。无人知此意，天影碧茫茫。","dynasty":"宋代","title":"兜率寺"}
{"author":"李纲","content":"君不见伯成子高让侯爵，在野终年自耕穫。下风趋问礼徒勤，俋俋田间事无落。又不见于陵仲子推相位，为人灌园刈葵藿。抱瓮区区同汉阴，不糁藜羹有馀乐。古来贤达有如此，志趣未可常情度。力辞富贵居贱贫，凛若风霜陨轻箨。邵平本自侯东陵，秦破国除休一壑。当时汉祖疑酂侯，置卫增封意非薄。众宾皆贺平独吊，一言转祸推先觉。以兹智略佐风云，复取故封何所怍。归来种瓜青门外，灌溉锄耘甘寂寞。长安之东壤尤美，翠蔓离离照城郭。秋阳正炽瓜正肥，解衣摘实如俛鹤。儿童随立形骨清，挈笠携筐助操作。遂令世美东陵瓜，身后高名动寥廓。屠贩曾闻封绛灌，奴仆从来兴卫霍。高鸟已尽良弓藏，更有韩彭辱囚缚。何如终老守瓜畦，自饱饱他真不恶。龙眠也是可怜人，画此端令事如昨。世间如画画如梦，聊为作歌资一噱。","dynasty":"宋代","title":"题邵平种瓜图"}
{"author":"李纲","content":"绣衣将命七闽中，揽辔褰帏迈古风。怀抱坦然推厚德，平反多处剩阴功。却持汉节朝天陛，未许瓯民借寇公。簪笔行趋青琐闼，携家去指水晶宫。风吹烟浪莼鲈熟，日照霜林橘柚红。若到东吴见知旧，为言多病一衰翁。","dynasty":"宋代","title":"送刘仲高提刑受代赴行朝"}
{"author":"李纲","content":"乔林蔽日沸蝉声，美荫超然风露清。嘒嘒不休聊自乐，岂因人故乃长鸣。","dynasty":"宋代","title":"闻蝉"}
{"author":"李纲","content":"漂泊干戈行路尘，端知奔命为巫臣。德同蘧瑗知舒卷，时在庄周有屈伸。皂盖朱幡多旧爱，石渠东观正当人。未将老手司文翰，且赋新诗泣鬼神。淮浦追寻三改甲，天涯相遇两闲身。中兴作颂须元结，瑞国当为一角麟。","dynasty":"宋代","title":"次韵陈中玉大卿见赠其二"}
{"author":"李纲","content":"夕次兰溪县，溪山照眼明。云端双塔耸，烟际一桥横。久旅易悽感，旧游如隔生。故人寻不值，飘泊若为情。","dynasty":"宋代","title":"兰溪访吴圣与不遇"}
{"author":"李纲","content":"迂疏又复谪南州，假道江山得胜游。杖履欣逢长者辙，笑谈同访远公流。风摇杉桧惊寒梦，烟锁峰岚绕翠楼。回首中原意萧瑟，此生飘泊任云浮。","dynasty":"宋代","title":"道出庐阜偶值崧老右丞同游东西二林蒙示佳篇辄次来韵"}
{"author":"李纲","content":"一夜武夷三尺雪，岩壑无声闻竹折。云峰烟岫望都迷，玉树瑶林寒更发。山中道士毛骨奇，劝我留宿山前斋。轻装冒雪非得已，仙赏更待他年来。","dynasty":"宋代","title":"宿栖真馆夜雪大作诘旦遂行"}
{"author":"李纲","content":"扬眉下喝亦皆空，此性初无瞽与聋。若信见闻非耳目，瞽聋却解振宗风。","dynasty":"宋代","title":"罗畴老录示和丹霞绝句五首次韵其三"}
{"author":"李纲","content":"汤汤淮泗滨，实为至人居。至人骨已冷，灵响初不渝。巍然窣堵波，金碧耀云衢。突兀三百尺，势欲凌霄虚。乃知天人师，宜有神明扶。忆昔岁乙未，奉亲由此途。开关瞻晬容，端相不可诬。清秋日当午，为现摩尼珠。蝉联宝铎间，悬缀如流苏。万目共瞻睹，稚耋驩惊呼。重来念旧事，感叹涕潸如。再拜礼双足，如师真丈夫。","dynasty":"宋代","title":"泗上瞻礼僧伽塔"}
{"author":"李纲","content":"稚年曾向此途行，半世重来若泛萍。山径车声欣路坦，江村市合厌鱼腥。连天霜草萧萧白，蟠岭云松郁郁青。久旅怀家归尚远，暮烟残照宿邮亭。","dynasty":"宋代","title":"题紫岩驿"}
{"author":"李纲","content":"云去仙机杼轴空，报章何日已成功。天孙织就烟霞锦，吹落溪山夕照中。","dynasty":"宋代","title":"仙机岩"}
{"author":"李纲","content":"我行大江滨，举头见钟山。清风自南来，长啸宇宙宽。邂逅适相遇，取友平生端。恋恋故人意，怜此范叔寒。世路方多虞，期子慎所安。他时来访我，陋巷一瓢颜。","dynasty":"宋代","title":"次韵李似之秋居杂咏十首"}
{"author":"李纲","content":"春江彻底清，沙尾见潮生。朝气嘘成雾，南风战作晴。岸移看树远，船稳信波平。览尽江山胜，还悲万古情。","dynasty":"宋代","title":"江行十首其二"}
{"author":"李纲","content":"多年不省庐山面，江上初从望中见。秀骨苍颜五老人，顾我欣然如素善。香炉顶上紫烟浮，瀑布遥看银汉流。云舒雾卷互明灭，倏忽变态无停留。却因幽梦寻邱壑，风花何物宛如昨。纵令真是梦中看，梦未觉时良不恶。平生所愿今乃偿，宽著日月游山房。青鞋布袜久已办，百钱挂杖聊徜徉。","dynasty":"宋代","title":"望庐山"}
{"author":"李纲","content":"千里江山图画中，峤南浙右岂殊风。烟浮岚彩重重碧，日染波光洒洒红。蚁酿蟹螯情不浅，笔床茶灶兴相同。扁舟入手吾何事，归去梁溪作钓翁。","dynasty":"宋代","title":"江行即事八首其一"}
{"author":"李纲","content":"道人卓锡使泉飞，一派清甘满石陂。谁识灌溪真境界，也知只见沤麻池。","dynasty":"宋代","title":"灌溪三咏"}
{"author":"李纲","content":"我昔曾游飞来峰，白猿昼挂峰上松。晔然灵光如彩虹，钟磬自响金仙宫。宦游漂泊西复东，虽欲再到无由从。帝居钧天陋瀛蓬，螭坳载笔侍重瞳。逆鳞聊试摩神龙，谪堕剑浦山重重。征鞍来此寻旧踪，恍如梦落烟霞中。朱楼宝殿飞玲珑，寒泉幽石欣相逢。门前池馆虚含风，一洗尘虑清心胸。明朝南去随征鸿，惆怅胜游回首空。","dynasty":"宋代","title":"灵隐宫"}
{"author":"李纲","content":"常诵飞龙邅洞庭，登楼况复把骚经。琉璃万顷天同碧，翠黛一螺山更青。白鸟风高方倦翮，苍鹰冬暖正舒翎。客愁欲作长鲸吸，却笑三闾只独醒。","dynasty":"宋代","title":"岳阳楼三首其三"}
{"author":"李纲","content":"春日迟迟午睡浓，梦魂飞过浙江东。无端花底间关舌，唤起搔头两鬓蓬。","dynasty":"宋代","title":"春词二十首其七"}
{"author":"李纲","content":"武夷古洞天，奇峰三十六。一溪贯群山，清浅萦九曲。溪边列岩岫，倒影浸寒绿。翩如鸾凤翔，矫若虬龙蹙。楼观耸岧峣，屏帏互重复。蜕仙骨遗金，游女肌削玉。鸡栖层岩巅，船插断崖腹。学馆存几案，仙机馀杼轴。蓝光莹澄潭，虹影挂飞瀑。翠竹荫天池，苍苔封石屋。绘禽顶长丹，遗迹指如掬。峨峨天柱峰，幔亭连翠麓。传闻武夷君，尝此会仙俗。飞桥几千丈，绝顶亘山足。障以翠云屏，藉以紫霞褥。瑶樽倾沆瀣，玉豆脯麟鹿。仙妃奏宾云，金鼓间丝竹。酒酣歌夕晖，叹息光景促。曾孙谁复在，往事空遗躅。至今风月夜，笙箫响虚谷。地灵饶泉石，山润秀草木。坐使七闽人，荫此仙灵福。嗟予真散材，性爱山水酷。仙经与地志，名字久已熟。薄宦方区区，仙赏宜碌碌。神游先梦寐，幽觌寄图录。宁知因谪宦，乃得厌所欲。沿溯穷幽深，应接劳耳目。开襟豁怀抱，壮观慰幽独。却邀白云归，伴此岩下宿。夜寒梦魂清，晓发轻装速。仙游须再来，何当谢羁束。","dynasty":"宋代","title":"题栖真馆三十六韵"}
{"author":"李纲","content":"平时懒惰只随缘，日照堂东尚栩然。华藏欲游须勇猛，穗帷虽好莫留连。收将枕上黄粱梦，印取心中大觉仙。从此寓轩须早作，魔军未破可安眠。","dynasty":"宋代","title":"早起"}
{"author":"李纲","content":"奏疏螭坳上九天，谪官剑浦路三千。披陈肝胆成微志，跋涉山川赖壮年。缅邈寄书黄犬后，凄凉陟岵白云前。君恩欲报知无所，清梦时时到日边。","dynasty":"宋代","title":"次退之蓝关韵"}
{"author":"李纲","content":"福地禅林海内无，盛衰亦与世缘俱。祗应泉石不知老，长伴烟云得自娱。种杏仙家今寂寞，献花衲子亦乾枯。我生颇恨来游晚，也胜不来空看图。","dynasty":"宋代","title":"客言庐山往年之盛今不逮远矣戏成此诗"}
{"author":"李纲","content":"华清赐浴。宝瓮温泉浇腻玉。笑靥开时。一骑红尘献荔枝。明珠乍剖。自擘轻红香满手。锦袜罗囊。犹瘗当年驿路旁。","dynasty":"宋代","title":"减字木兰花荔枝二首其一"}
{"author":"李纲","content":"嘉客同游海上宫，高僧问道得从容。乍惊暑退灵源洞，最爱庭开大顶峰。杰阁初成切星斗，飞云时到绕杉松。我来未尽登临兴，更待秋高灏气浓。","dynasty":"宋代","title":"游山拙句奉呈圭老并简诸公"}
{"author":"李纲","content":"投老见多难，干戈日正深。饮河胡马健，破垒汉疆侵。大将未燕首，小臣空越吟。龙荒两宫远，感愤泪盈襟。","dynasty":"宋代","title":"冬日閒居遣兴十首其七"}
{"author":"李纲","content":"此君劲节傲风霜，高卧尤宜逐客床。雅制颇同琴可荐，莹肤端与玉争凉。欲凭幻境成佳梦，故使通中贮秘方。富贵功名本何有，觉来犹未熟黄粱。","dynasty":"宋代","title":"山居四咏其二竹枕"}
{"author":"李纲","content":"我本惜春人，常恐春色老。沙阳渺天南，春到一何早。群芳忽烂漫，自觉被春恼。招邀适名园，景物得幽讨。灿灿桃李妍，娟娟松竹好。虚室自含风，回塘已生草。酌酒对芳菲，论文慰怀抱。瑰奇窥李杜，寒色笑郊岛。软语既温温，高谈方浩浩。二子若骅骝，轻车驾长道。而我正飘蓬，摧残已枯槁。家在天一涯，情若风中翿。幸然得相从，豁我忧心捣。青春能几时，落花看又扫。宁辞金罍空，坐使玉山倒。世事可两忘，悠悠信苍昊。","dynasty":"宋代","title":"吴慎微邓志宏同游陈氏园"}
{"author":"李纲","content":"琉璃滑处玉花飞。溅珠玑。喷霏微。谁遣银河，一派九天垂。昨夜白虹来涧饮，留不去，许多时。幽人独坐石嶔ㄛ。赏清奇。濯涟漪。不怕深沈，潭底有蛟螭。澒洞但闻金石奏，猿鸟乐，共忘归。","dynasty":"宋代","title":"江城子·琉璃滑处玉花飞"}
{"author":"李纲","content":"翩翾啅噪绕高檐，粒食枝栖安用贪。怒斗不知缘底事，败毛轻毳落毵毵。","dynasty":"宋代","title":"山居四感斗雀"}
{"author":"李纲","content":"边城寒早。恣骄虏、远牧甘泉丰草。铁马嘶风，毡裘凌雪，坐使一方云扰。庙堂折冲无策，欲幸坤维江表。叱群议，赖寇公力挽，亲行天讨。缥缈。銮辂动，霓旌龙旆，遥指澶渊道。日照金戈，云随黄伞，径渡大河清晓。六军万姓呼舞，箭发狄酋难保。虏情慑，誓书来，从此年年修好。","dynasty":"宋代","tags":"咏史，战争，爱国","title":"喜迁莺·真宗幸澶渊"}
{"author":"李纲","content":"衰病修然寂寞滨，已将小隐约幽人。眠云啸月有馀乐，问柳寻花无限春。争席樵渔真得计，会心鱼鸟自相亲。醉乡况有闲田地，应许东皋更卜邻。","dynasty":"宋代","title":"送李似之舍人归连江旧隐二首其二"}
{"author":"李纲","content":"戈船列阵楚江滨，世事何尝不在人。鹢首冲风开雪浪，甲光向日动金鳞。烟霄易觉壶中晚，谈笑潜回席上春。更辱佳篇与褒饰，主人深有愧西宾。","dynasty":"宋代","title":"再和赵正之都运观水战三首其一"}
{"author":"李纲","content":"素王峨峨，万世所师。太和元气，逝者如斯。吾侪小人，有喙何施。稽首顿首，念兹在兹。","dynasty":"宋代","title":"题李伯时三教图卷其三"}
{"author":"李纲","content":"大麦乾枯小麦黄，问谁腰镰胡与羌。汉家战士三十万，此岂有意仍腾骧。安得突骑只五千，长驱东胡胡走藏。近静潼关扫蝼蚁，为留猛士守未央。","dynasty":"宋代","title":"胡笳十八拍第十四拍"}
{"author":"李纲","content":"樟亭一望浙江潮，震地凌空气象骄。十万军声来海峤，三千银界混烟霄。素车白马纵横骛，翔鹭飞鸥散漫飘。好是波平风稳后，一帆千里不崇朝。","dynasty":"宋代","title":"望潮"}
{"author":"李纲","content":"南海何年贡荔枝，知音千古有杨妃。华清赐浴娇无力，一骑红尘初到时。","dynasty":"宋代","title":"初食荔枝四绝句其四"}
{"author":"李纲","content":"松岭云峰步步佳，芒鞋竹杖极幽遐。使君不得同清赏，正恐山将翠幕遮。","dynasty":"宋代","title":"庚戌正月一日游都峤山留五绝句栖真观中其二"}
{"author":"李纲","content":"六月欲徂暑，又催流火辉。竹间萤已乱，檐侧燕将归。岂念弃纨扇，永怀劳铁衣。兵戈犹未息，老尽故山薇。","dynasty":"宋代","title":"宿兴宁县驿二首其二"}
{"author":"李纲","content":"饮酒资红裙，其乐未为至。欢然文字饮，兴逸不知醉。放怀溪山间，雅饮亦其次。裸裎岂是达，温克乃足贵。醉乡谁不到，未必能知味。","dynasty":"宋代","title":"次韵和渊明饮酒诗二十首其十二"}
{"author":"李纲","content":"神化茫茫端莫测，不雨踰时忽盈尺。谁云幽默志难通，一念周圆诚已格。井枯河竭欲飞尘，麦秀渐渐实半娠。翠虬潜伏杳无处，遗蝗出地方鳞鳞。观音妙智悲慈主，为洒杨枝作甘雨。应怜祷禬罄勤渠，致遣神人梦中语。雨旸之数虽有时，迟速亦可精神移。世间万法尽心造，报若影响宁难期。不知今夕复何夕，千里风云来阵墨。驱雷掣电雨建瓴，似赴前期初不忒。威神自在谁复如，噀酒投颅术已疏。有秋颇足慰民望，可喜更须烦史书。衣冠北渡连墙堵，旅食经时念终窭。已欣霖雨起蟠龙，更庆天兵擒猛虎。迩来世事不挂心，惟有忧国思犹深。安得年丰群盗息，归助击壤尧民音。","dynasty":"宋代","title":"次韵王尧明喜雨古风"}
{"author":"李纲","content":"宿雨破袢暑，趣装期早还。断塍泥滑滑，幽谷水潺潺。半世走长道，暮年归故山。蒙头有衲被，送老白头间。","dynasty":"宋代","title":"早行二首其二"}
{"author":"李纲","content":"岁晚飘零日，舟行杳霭间。江乡多雾雨，风物近湖山。独鹤徊翔久，飞云自在閒。远游殊未已，萧飒鬓毛斑。","dynasty":"宋代","title":"将次钱塘"}
{"author":"李纲","content":"荔子初丹色半青，玉肤未满已芳馨。欲题书后三千颗，须待烟林灿若星。","dynasty":"宋代","title":"得梁溪书寄诸弟二首其二"}
{"author":"李纲","content":"开元天子万事足，惟惜当年光景促。昭阳殿里第一人，十幅红绡围夜玉。梦中同蹑凤凰翎，归作霓裳羽衣曲。沉香亭北倚阑干，缓歌慢舞凝丝竹。回眸一笑百媚生，尽日君王看不足。崩腾献荔枝，百马死山谷。一骑红尘妃子笑，婕妤传诏才人索。绛纱囊里水精丸，不是人间香味色。渔阳鼙鼓动地来，血污游魂归不得。明眸皓齿今何在，金盘玉箸无消息。汉主山河锦绣中，三十六宫土花碧。不见玉颜空死处，泪痕血点垂胸臆。片段荔枝筐，此心炯炯君应识。","dynasty":"宋代","title":"荔枝词集句"}
{"author":"李纲","content":"寒过春光还漏泄，酴醾架上花如雪。轻盈皓色讶梅开，芬馥清香胜兰茁。龙须初引翠蔓长，玉质全看素英缀。结成幽洞自深沈，荫此芳醪更奇绝。铜瓶只浸两三枝，香在根尘都不歇。幽人赠我意已勤，却愧终朝烦采撷。子美惟愁花欲飞，渊明自爱门常闭。寻芳须趁春未残，更喜晴天垂彩霓。","dynasty":"宋代","title":"志宏见和再次前韵酴醾"}
{"author":"李纲","content":"松柏寒更青，蕙兰幽自芳。君看绕指柔，何似百鍊刚。逐物成俯仰，随时变炎凉。悲哉小人态，所得真毫铓。","dynasty":"宋代","title":"古意四首其四"}
{"author":"李纲","content":"高峰崛起翠微屏，何事呼为大隐名。自是市朝人不到，非关洞户锁峥嵘。","dynasty":"宋代","title":"大隐屏"}
{"author":"李纲","content":"川途荏苒度年华，命与时谋敢自嗟。但使直方能养浩，岂知权势解悲夸。淮舟昔共茱萸酒，闽馆今同薄荷茶。往复纷纷成底事，庞公只合访丹霞。","dynasty":"宋代","title":"次韵申伯上杭道中见示二首其一"}
{"author":"李纲","content":"茫茫云海。方丈蓬壶何处在。拟泛轻舟。一到金鳌背上游。琼楼珠室。千岁蟠桃初结实。月冷风清。试倩双成吸玉笙。","dynasty":"宋代","title":"减字木兰花（读《神仙传》）"}
{"author":"李纲","content":"龟台金母。绀发芳容超敻古。绛节霓旌。青鸟传言若可凭。瑶池罢宴。零落碧桃香片片。八骏西巡。更有何人继后尘。","dynasty":"宋代","title":"减字木兰花"}
{"author":"李纲","content":"新雨足，一夜满南塘。禾更稻向成初吐秀，芰荷虽败尚余香。爽气入轩窗。澄霁后，远岫更青苍。两部蛙声鸣鼓吹，一天星月浸光铓。秋色陡凄凉。","dynasty":"宋代","title":"望江南"}
{"author":"李纲","content":"新月出，清影尚苍茫。学扇欲生青海上，如钩先挂碧霄傍。星斗焕文章。林下客，把酒挹孤光。斟酌嫦娥怜我老，故窥书幌照人床。此意自难忘。","dynasty":"宋代","title":"望江南"}
{"author":"李纲","content":"琉璃滑处玉花飞。溅珠玑。喷霏微。谁遣银河，一派九天垂。昨夜白虹来涧饮，留不去，许多时。幽人独坐石嵚{山/欹}。赏清奇。濯涟漪。不怕深沈，潭底有蛟螭。澒洞但闻金石奏，猿鸟乐，共忘归。","dynasty":"宋代","title":"江城子（瀑布）"}
{"author":"李纲","content":"华清赐浴。宝甃温泉浇腻玉。笑靥开时。一骑红尘献荔枝。明珠乍剖。自擘轻红香满手。锦袜罗囊。犹瘗当年驿路旁。","dynasty":"宋代","title":"减字木兰花（荔枝二首）"}
{"author":"李纲","content":"仙姝丽绝。被服红绡肤玉雪。火齐堆盘。常得杨妃带笑看。劳生重马。远贡长为千古话。林下甘芳。却准幽人餍饫尝。","dynasty":"宋代","title":"减字木兰花"}
{"author":"李纲","content":"幽芳不为春光发，直待秋风。直待秋风。香比余花分外浓。步摇金翠人如玉，吹动珑璁。吹动珑璁。恰似瑶台月下逢。","dynasty":"宋代","title":"丑奴儿（木犀）"}
{"author":"李纲","content":"枝头万点妆金蕊，十里清香。十里清香。解引幽人雅思长。玉壶贮水花难老，净几明窗。净几明窗。褪下残英蔌蔌黄。","dynasty":"宋代","title":"丑奴儿"}
{"author":"李纲","content":"武夷山里一溪横。晚风清。断霞明。行至晞真、馆下月华生。仙迹灵踪知几许，霞明。行至晞真、馆下月华生。仙迹灵踪知几许，云缥缈，石峥嵘。羽人同载小舟轻。玉壶倾。荐芳馨。酣饮高歌，时作步虚声。一梦游仙非偶尔，回棹远，翠烟凝。","dynasty":"宋代","title":"江城子（再游武夷，至晞真馆，与道士泛月而归）"}
{"author":"李纲","content":"春来江上打头风。吼层空。卷飞蓬。多少云涛，雪浪暮江中。早是客情多感慨，烟漠漠，雨濛濛。梁溪只在太湖东。长儿童。学庞翁。谁信家书，三月不曾通。见说浙河金鼓震，何日到，羡归鸿。","dynasty":"宋代","title":"江城子（池阳泛舟作）"}
{"author":"李纲","content":"晓来江口转南风。静烟空。整云蓬。满眼高帆，隐映画图中。呕轧数声离岸舻，云暗淡，雪溟濛。扁舟归去五湖东。狎樵童。侣渔翁。不管人间，荣辱与穷通。试作五噫歌汉室，从隐遁，作梁鸿。","dynasty":"宋代","title":"江城子"}
{"author":"李纲","content":"木落霜清秋色霁。菊苞渐吐金英碎。佳节不随东去水。谁得会。黄花开日重阳至。三径旧栽烟水外。故园凝望空流泪。香色向人如有意。挼落蕊。金尊满满从教醉。","dynasty":"宋代","title":"渔家傲（九月将尽，菊花始有开者）"}
{"author":"李纲","content":"际天云海无涯，径从一叶舟中渡。天容海色，浪平风稳，何尝有飓。鳞甲千山，笙镛群籁，了无遮护。笑读君佳阕，追寻往事，须信道、忘来去。闻说钓鲸公子，为才名、鹗书交举。高怀淡泊，柏台兰省，留连莫住。万里闽山，不从海道，寄声何处。怅七年契阔，无因握手，与开怀语。","dynasty":"宋代","title":"水龙吟（次韵任世初送林商叟海道还闽中）"}
{"author":"李纲","content":"笑不知天命，明珠玉斗，漫撞令碎。","dynasty":"宋代","title":"水龙吟·笑不知天命"}
{"author":"李纲","content":"茫茫云海。方丈蓬壶何处在。拟泛轻舟。一到金鳌背上游。琼楼珠室。千岁蟠桃初结实。月冷风清。试倩双成吸玉笙。","dynasty":"宋代","title":"减字木兰花·茫茫云海"}
{"author":"李纲","content":"律吕自相召，韶頀不难谐。致君泽物，古来何世不须才。幸可山林高卧，袖手何妨闲处，醇酒醉朋侪。千里故人驾，不怕物情猜。秋夜永，更秉烛，且衔杯。五年离索，谁谓谈笑豁幽怀。况我早衰多病，屏迹云山深处，俗客不曾来。此日扫花径，蓬户为君开。","dynasty":"宋代","title":"水调歌头·律吕自相召"}
{"author":"李纲","content":"物我本虚幻，世事若俳谐。功名富贵，当得须是个般才。幸有山林云水，造物端如有意，分付与吾侪。寄语旧猿鹤，不用苦相猜。醉中适，一杯尽，复一杯。坐间有客，超诣言笑可忘怀。况是清风明月，如会幽人高意，千里自飞来。共笑陶彭泽，空对菊花开。","dynasty":"宋代","title":"水调歌头·物我本虚幻"}
{"author":"李纲","content":"老饕嗜酒若鸱夷。拣珠玑。自蒸炊。篘尽云腴，浮蚁在瑶卮。有客相过同一醉，无客至，独中之。麹生风味有谁知。豁心脾。展愁眉。玉颊红潮，还似少年时。醉倒不知天地大，浑忘却，是和非。","dynasty":"宋代","title":"江城子·老饕嗜酒若鸱夷"}
{"author":"李纲","content":"琉璃滑处玉花飞。溅珠玑。喷霏微。谁遣银河，一派九天垂。昨夜白虹来涧饮，留不去，许多时。幽人独坐石嶔ㄛ。赏清奇。濯涟漪。不怕深沈，潭底有蛟螭。澒洞但闻金石奏，猿鸟乐，共忘归。","dynasty":"宋代","title":"江城子·琉璃滑处玉花飞"}
{"author":"李纲","content":"太白乃吾祖，逸气薄青云。开元有道，聊复乘兴一来宾。天子呼来方醉，洒面清泉微醒，余吐拭龙巾。词翰不加点，歌阕满宫春。笔风雨，心锦绣，极清新。大儿中令，神契兼有坐忘人。不识将军高贵，醉里指污吾足，乃敢尚衣嗔。千载已仙去，图象耸风神。","dynasty":"宋代","title":"水调歌头·太白乃吾祖"}
{"author":"李纲","content":"多年不省庐山面，江上初从望中见。秀骨苍颜五老人，顾我欣然如素善。香炉顶上紫烟浮，瀑布遥看银汉流。云舒雾卷互明灭，倏忽变态无停留。却因幽梦寻邱壑，风花何物宛如昨。纵令真是梦中看，梦未觉时良不恶。平生所愿今乃偿，宽著日月游山房。青鞋布袜久已办，百钱挂杖聊徜徉。","dynasty":"宋代","title":"望庐山"}
{"author":"李纲","content":"鲈乡宜旷望，烟霭起层阴。讴轧橹声急，苍茫江色深。归潮寒入浦，宿鸟暝投林。谁识登临意，愁来遽不禁。","dynasty":"宋代","title":"吴江五首其五"}
{"author":"李纲","content":"邑犬惊行客，林乌啼晓霜。山村云冉冉，泽国水茫茫。移棹轻舟稳，钩帘野兴长。谁知因谪宦，得到水云乡。","dynasty":"宋代","title":"杂兴四首其一"}
{"author":"李纲","content":"肃肃岁华暮，霏霏烟霭深。轻冰依浅渚，寒日映疏林。故邑怀亲日，扁舟去国心。凝眸无限景，愁绝不成吟。","dynasty":"宋代","title":"杂兴四首其二"}
{"author":"李纲","content":"片帆随鸟翼，离恨满江乡。风细云衣薄，日斜波影光。牧童寒哨笛，渔艇静鸣榔。景物正清绝，桑榆还夕阳。","dynasty":"宋代","title":"杂兴四首其三"}
{"author":"李纲","content":"暮天来远色，行客尚贪行。棹急浪花碎，月高云缕轻。巢乌栖更起，渔火暗还明。独寝不成梦，夜寒闻雁声。","dynasty":"宋代","title":"杂兴四首其四"}
{"author":"李纲","content":"江村烟水远，茅屋两三家。断岸垂衰柳，疏篁隐细沙。田畴剩粳稻，网罟足鱼虾。不识宦游味，见人还叹嗟。","dynasty":"宋代","title":"田家四首其一"}
{"author":"李纲","content":"场圃事方毕，稻粱成已勤。儿童自逐逐，鸡犬亦欣欣。啼鸟霜林暮，卧牛烟草昏。田夫乐岁稔，斗酒共醺醺。","dynasty":"宋代","title":"田家四首其二"}
{"author":"李纲","content":"柴门临小浦，竹径绕幽庄。雨剪葵韭滑，夜舂粳稻香。年丰饱妻子，日夕下牛羊。谁识田家乐，拂衣归兴长。","dynasty":"宋代","title":"田家四首其三"}
{"author":"李纲","content":"谁谓田家苦，田家乐甚真。鸡豚燕同社，箫鼓祭瘟神。高廪方有岁，西畴行复春。但令租赋足，终老得相亲。","dynasty":"宋代","title":"田家四首其四"}
{"author":"李纲","content":"小雨晚初急，暝云深不收。霏霏暗烟树，索索响篷舟。山色增远翠，渔蓑生暮愁。凄凉苏季子，寒觅敝貂裘。","dynasty":"宋代","title":"小雨"}
{"author":"李纲","content":"岁晚飘零日，舟行杳霭间。江乡多雾雨，风物近湖山。独鹤徊翔久，飞云自在閒。远游殊未已，萧飒鬓毛斑。","dynasty":"宋代","title":"将次钱塘"}
{"author":"李纲","content":"自哂何为者，南游亦偶然。未登离垢地，端有散花天。遇境聊为戏，安心不离禅。幽怀谁与共，深炷一炉烟。","dynasty":"宋代","title":"自哂"}
{"author":"李纲","content":"迢迢休北望，汩汩正南迁。出处岂无意，阨穷那问天。销愁凭酒盏，遣兴赖诗篇。诗酒吾家事，从今号谪仙。","dynasty":"宋代","title":"北望"}
{"author":"李纲","content":"夕次兰溪县，溪山照眼明。云端双塔耸，烟际一桥横。久旅易悽感，旧游如隔生。故人寻不值，飘泊若为情。","dynasty":"宋代","title":"兰溪访吴圣与不遇"}
{"author":"李纲","content":"石路凝霜白，山村落月纤。溪头一桥小，烟外数峰尖。高亩层成级，寒沙软胜盐。江南风景好，无那旅愁添。","dynasty":"宋代","title":"玉山道中五首其二"}
{"author":"李纲","content":"乍入江南境，登临慰所怀。山林自平远，水石巧萦回。风暖鸟声媚，日斜云影开。故人千里别，欲寄一枝梅。","dynasty":"宋代","title":"玉山道中五首其三"}
{"author":"李纲","content":"石藓红依日，岩松翠耐霜。入溪看岫色，和月认梅香。岁暮旅情恶，夜寒灯影光。劳生真一梦，回首意茫茫。","dynasty":"宋代","title":"玉山道中五首其四"}
{"author":"李纲","content":"行李远瀫水，禅扉依玉山。烟岚数峰秀，云水一溪弯。小市晚犹合，疏钟寒自还。旧游如昨日，屈指十年间。","dynasty":"宋代","title":"玉山道中五首其五"}
{"author":"李纲","content":"何日清江使，来为碧落趺。凝眸望霄汉，曳尾谢泥涂。霜晓疑曝甲，云横如负图。前知傥可仗，吾欲问玄夫。","dynasty":"宋代","title":"望龟峰"}
{"author":"李纲","content":"风景正高洁，岁律忽峥嵘。岸竹森如束，山田漫已耕。溪寒幽石出，岫远暮云横。试问螭头吏，谁令向此行。","dynasty":"宋代","title":"遣兴其三"}
{"author":"李纲","content":"休问西来意，吾行日向南。悽悽达磨忏，历历善财参。旧事已不忆，新交宁易谈。维摩本无语，非是学三缄。","dynasty":"宋代","title":"昌老询予来历以诗答之"}
{"author":"李纲","content":"行李踰江峤，风烟接武夷。地灵嘉木秀，天阔暝云垂。泉石日相乐，雪霜寒自迟。寄声山下士，扫壁待题诗。","dynasty":"宋代","title":"铅山道中"}
{"author":"李纲","content":"春晚雨声碎，天深云影低。萧萧度远岫，脉脉涨前溪。芳润归花蕾，清寒作燕泥。池塘梦生草，碧色已凄迷。","dynasty":"宋代","title":"春雨"}
{"author":"李纲","content":"暮雨带风急，春云乱眼低。凄凉倚虚閤，湍激瞰回溪。烟远桃花浪，山寒锦障泥。江乡何处是，天阔望中迷。","dynasty":"宋代","title":"平津閤晚雨"}
{"author":"李纲","content":"小圃初宜夏，灵蕉日日新。轻风摇凤尾，疏雨湿青巾。结荫留嘉客，移根许散人。轩中拙居士，默对欲观身。","dynasty":"宋代","title":"从志宏求芭蕉"}
{"author":"李纲","content":"带雨移根润，惊雷展卷新。清阴浸白氎，碧色照乌巾。戒酒杯翻叶，挥风扇傍人。幽姿随处好，休问不坚身。","dynasty":"宋代","title":"再赋芭蕉"}
{"author":"李纲","content":"小雨破残暑，移舟佳致多。烟岚远增翠，云水暮相和。散绮霞依日，摇金月委波。胜游非易得，不饮欲如何。","dynasty":"宋代","title":"十六日泛舟"}
{"author":"李纲","content":"秋暑殊未已，泛舟成胜游。日斜云影乱，风迥水光浮。鹭起暮山碧，蝉吟高木幽。销愁图一醉，醉眼更多愁。","dynasty":"宋代","title":"七月二十四日泛舟"}
{"author":"杨炯","content":"烽火照西京，心中自不平。牙璋辞凤阙，铁骑绕龙城。雪暗凋旗画，风多杂鼓声。宁为百夫长，胜作一书生。","dynasty":"唐代","tags":"初中古诗，边塞，战争，励志","title":"从军行"}
{"author":"杨炯","content":"三峡七百里，惟言巫峡长。重岩窅不极，叠嶂凌苍苍。绝壁横天险，莓苔烂锦章。入夜分明见，无风波浪狂。忠信吾所蹈，泛舟亦何伤！可以涉砥柱，可以浮吕梁。美人今何在？灵芝徒自芳。山空夜猿啸，征客泪沾裳。","dynasty":"唐代","tags":"山水，情思","title":"巫峡"}
{"author":"杨炯","content":"塞北途辽远，城南战苦辛。幡旗如鸟翼，甲胄似鱼鳞。冻水寒伤马，悲风愁杀人。寸心明白日，千里暗黄尘。","dynasty":"唐代","tags":"军旅，爱国","title":"战城南"}
{"author":"杨炯","content":"塞外欲纷纭，雌雄犹未分。明堂占气色，华盖辨星文。二月河魁将，三千太乙军。丈夫皆有志，会见立功勋。","dynasty":"唐代","title":"出塞"}
{"author":"杨炯","content":"赵氏连城璧，由来天下传。送君还旧府，明月满前川。","dynasty":"唐代","tags":"送别","title":"夜送赵纵"}
{"author":"杨炯","content":"窗外一株梅，寒花五出开。影随朝日远，香逐便风来。泣对铜钩障，愁看玉镜台。行人断消息，春恨几裴回。","dynasty":"唐代","tags":"咏物，写人，思念","title":"梅花落"}
{"author":"杨炯","content":"绝壁耸万仞，长波射千里。盘薄荆之门，滔滔南国纪。楚都昔全盛，高丘烜望祀。秦兵一旦侵，夷陵火潜起。四维不复设，关塞良难恃。洞庭且忽焉，孟门终已矣。自古天地辟，流为峡中水。行旅相赠言，风涛无极已。及余践斯地，瑰奇信为美。江山若有灵，千载伸知己。","dynasty":"唐代","title":"西陵峡"}
{"author":"杨炯","content":"铜门初下辟，石馆始沉研。游雾千金字，飞云五色笺。楼台横紫极，城阙俯青田。暄入瑶房里，春回玉宇前。霞文埋落照，风物澹归烟。翰墨三馀隙，关山四望悬。颓峰暌酌羽，流水旷鸣弦。虽欣承白雪，终恨隔青天。","dynasty":"唐代","title":"和郑雠校内省眺瞩思乡怀友"}
{"author":"杨炯","content":"遁甲爰皇里，星占太乙宫。天门开奕奕，佳气郁葱葱。碧落三乾外，黄图四海中。邑居环若水，城阙抵新丰。玉槛昆仑侧，金枢地轴东。上真朝北斗，元始咏南风。汉君祠五帝，淮王礼八公。道书编竹简，灵液灌梧桐。草茂琼阶绿，花繁宝树红。石楼纷似画，地镜淼如空。桑海年应积，桃源路不穷。黄轩若有问，三月住崆峒。","dynasty":"唐代","title":"和辅先入昊天观星瞻"}
{"author":"杨炯","content":"边地遥无极，征人去不还。秋容凋翠羽，别泪损红颜。望断流星驿，心驰明月关。藁砧何处在，杨柳自堪攀。","dynasty":"唐代","title":"折杨柳"}
{"author":"杨炯","content":"侠客重周游，金鞭控紫骝。蛇弓白羽箭，鹤辔赤茸鞦.发迹来南海，长鸣向北州。匈奴今未灭，画地取封侯。","dynasty":"唐代","title":"紫骝马"}
{"author":"杨炯","content":"骢马铁连钱，长安侠少年。帝畿平若水，官路直如弦。夜玉妆车轴，秋金铸马鞭。风霜但自保，穷达任皇天。","dynasty":"唐代","title":"骢马"}
{"author":"杨炯","content":"贱妾留南楚，征夫向北燕。三秋方一日，少别比千年。不掩嚬红缕，无论数绿钱。相思明月夜，迢递白云天。","dynasty":"唐代","title":"有所思"}
{"author":"杨炯","content":"卿家本六郡，年长入三秦。白璧酬知己，黄金谢主人。剑锋生赤电，马足起红尘。日暮歌钟发，喧喧动四邻。","dynasty":"唐代","title":"刘生"}
{"author":"杨炯","content":"甲乙遇灾年，周隋送上弦。妖星六丈出，沴气七重悬。赤县空无主，苍生欲问天。龟龙开宝命，云火昭灵庆。万物睹真人，千秋逢圣政。祖宗玄泽远，文武休光盛。大号域中平，皇威天下惊。参辰昭文物，宇宙浃声名。汉后三章令，周王五伐兵。匈奴穷地角，本自远正朔。骄子起天街，由来亏礼乐。一衣扫风雨，再战夷屯剥。清明日月旦，萧索烟云涣。寒暑既平分，阴阳复贞观。惟神谐妙物，乃圣符幽赞。下武发祯祥，平阶属会昌。金泥封日观，璧水匝明堂。业盛勋华德，兴包天地皇。孝思义罔极，易礼光前式。天焕三辰辉，灵书五云色。敬时穷发敛，卜代盈千亿。五纬聚华轩，重光入望园。公卿论至道，天子拜昌言。雷解初开出，星空即便元。瑶台凉景荐，银阙秋阴遍。百戏骋鱼龙，千门壮宫殿。深仁洽蛮徼，恺乐周寰县。宣室召群臣，明庭礼百神。仰德还符日，沾恩更似春。襄城非牧竖，楚国有巴人。","dynasty":"唐代","title":"奉和上元酺宴应诏"}
{"author":"杨炯","content":"岐路三秋别，江津万里长。烟霞驻征盖，弦奏促飞觞。阶树含斜日，池风泛早凉。赠言未终竟，流涕忽沾裳。","dynasty":"唐代","title":"送临津房少府"}
{"author":"杨炯","content":"悠悠辞鼎邑，去去指金墉。途路盈千里，山川亘百重。风行常有地，云出本多峰。郁郁园中柳，亭亭山上松。客心殊不乐，乡泪独无从。","dynasty":"唐代","title":"途中"}
{"author":"杨炯","content":"福地阴阳合，仙都日月开。山川临四险，城树隐三台。伏槛排云出，飞轩绕涧回。参差凌倒影，潇洒轶浮埃。百果珠为实，群峰锦作苔。悬萝暗疑雾，瀑布响成雷。方士烧丹液，真人泛玉杯。还如问桃水，更似得蓬莱。汉帝求仙日，相如作赋才。自然金石奏，何必上天台。","dynasty":"唐代","title":"和刘侍郎入隆唐观"}
{"author":"杨炯","content":"昔时南浦别，鹤怨宝琴弦。今日东方至，鸾销珠镜前。水流衔砌咽，月影向窗悬。妆匣凄馀粉，熏炉灭旧烟。晚庭摧玉树，寒帐委金莲。佳人不再得，云日几千年。","dynasty":"唐代","title":"和崔司空伤姬人"}
{"author":"杨炯","content":"故事闲台阁，仙门蔼已深。旧章窥复道，云幌肃重阴。玄律葭灰变，青阳斗柄临。年光摇树色，春气绕兰心。风响高窗度，流痕曲岸侵。天门总枢辖，人镜辨衣簪。日暮南宫静，瑶华振雅音。","dynasty":"唐代","title":"和骞右丞省中暮望"}
{"author":"杨炯","content":"广溪三峡首，旷望兼川陆。山路绕羊肠，江城镇鱼腹。乔林百丈偃，飞水千寻瀑。惊浪回高天，盘涡转深谷。汉氏昔云季，中原争逐鹿。天下有英雄，襄阳有龙伏。常山集军旅，永安兴版筑。池台忽已倾，邦家遽沦覆。庸才若刘禅，忠佐为心腹。设险犹可存，当无贾生哭。","dynasty":"唐代","title":"广溪峡"}
{"author":"杨炯","content":"唇齿标形胜，关河壮邑居。寒山抵方伯，秋水面鸿胪。君子从游宦，忘情任卷舒。风霜下刀笔，轩盖拥门闾。平野芸黄遍，长洲鸿雁初。菊花宜泛酒，浦叶好裁书。昔我芝兰契，悠然云雨疏。非君重千里，谁肯惠双鱼。","dynasty":"唐代","title":"和酬虢州李司法"}
{"author":"杨炯","content":"天将下三宫，星门召五戎。坐谋资庙略，飞檄伫文雄。赤土流星剑，乌号明月弓。秋阴生蜀道，杀气绕湟中。风雨何年别，琴尊此日同。离亭不可望，沟水自西东。","dynasty":"唐代","title":"送刘校书从军"}
{"author":"杨炯","content":"此地倾城日，由来供帐华。亭逢李广骑，门接邵平瓜。原野烟氛匝，关河游望赊。白云断岩岫，绿草覆江沙。诏赐扶阳宅，人荣御史车。灞池一相送，流涕向烟霞。","dynasty":"唐代","title":"送李庶子致仕还洛"}
{"author":"杨炯","content":"敞朗东方彻，阑干北斗斜。地气俄成雾，天云渐作霞。河流才辨马，岩路不容车。阡陌经三岁，闾阎对五家。露文沾细草，风影转高花。日月从来惜，关山犹自赊。","dynasty":"唐代","title":"早行"}
{"author":"杨炯","content":"帝尧平百姓，高祖宅三秦。子弟分河岳，衣冠动缙绅。盛名恒不陨，历代几相因。街巷涂山曲，门闾洛水滨。五龙金作友，一子玉为人。宝剑丰城气，明珠魏国珍。风标自落落，文质且彬彬。共许刁元亮，同推周伯仁。石城俯天阙，钟阜对江津。骥足方遐骋，狼心独未驯。鼓鼙鸣九域，风火集重闉。城势馀三板，兵威乏四邻。居然混玉石，直置保松筠。耿介酬天子，危言数贼臣。钟仪琴未奏，苏武节犹新。受禄宁辞死，扬名不顾身。精诚动天地，忠义感明神。怪鸟俄垂翼，修蛇竟暴鳞。来朝拜休命，述职下梁岷。善政驰金马，嘉声绕玉轮。三荆忽有赠，四海更相亲。宫徵谐鸣石，光辉掩烛银。山川遥满目，零露坐沾巾。友爱光天下，恩波浃后尘。懦夫仰高节，下里继阳春。","dynasty":"唐代","title":"和刘长史答十九兄"}
{"author":"杨炯","content":"森然几竿竹，密密茂成林。半室生清兴，一窗馀午阴。俗物不到眼，好书还上心。底事忘羁旅，此君同此襟。","dynasty":"唐代","title":"竹"}
{"author":"杨炯","content":"故事閒台阁，仙门蔼已深。旧章窥复道，云幌肃重阴。玄律葭灰变，青阳斗柄临。年光摇树色，春气绕兰心。风响高窗度，流痕曲岸侵。天门总枢辖，人镜辨衣簪。日暮南宫静，瑶华振雅音。","dynasty":"唐代","title":"和骞右丞省中暮望"}
{"author":"杨炯","content":"幽兰生矣，于彼朝阳。含雨露之津润，吸日月之休光。美人愁思兮，采芙蓉于南浦；公子忘忧兮，树萱草于北堂。虽处幽林与穷谷，不以无人而不芳。","dynasty":"唐代","title":"幽兰之歌"}
{"author":"杨炯","content":"青幛倚丹田，荒凉数百年。独知小山桂，尚识大罗天。药败金炉火，苔昏玉女泉。岁时无壁画，朝夕有阶烟。花柳三春节，江山四望悬。悠然出尘网，从此狎神仙。","dynasty":"唐代","title":"游废观"}
{"author":"杨炯","content":"烟霞非俗宇，岩壑只幽居。水浸何曾畎，荒郊不复锄。影浓山树密，香浅泽花疏。阔堑防斜径，平堤夹小渠。莲房若个实，竹节几重虚。萧然隔城市，酌醴焚枯鱼。","dynasty":"唐代","title":"和石侍御山庄"}
{"author":"杨炯","content":"净业初中日，浮生大小年。无人本无我，非后亦非前。箫鼓旁喧地，龙蛇直映天。法门摧栋宇，觉海破舟船。书镇秦王饷，经文宋国传。声华周百亿，风烈被三千。芜没青园寺，荒凉紫陌田。德音殊未远，拱木已生烟。","dynasty":"唐代","title":"和旻上人伤果禅师"}
{"author":"杨炯","content":"愁结乱如麻，长天照落霞。离亭隐乔树，沟水浸平沙。左尉才何屈，东关望渐赊。行看转牛斗，持此报张华。","dynasty":"唐代","title":"送丰城王少府"}
{"author":"杨炯","content":"汉国临清渭，京城枕浊河。居人下珠泪，宾御促骊歌。望极关山远，秋深烟雾多。唯馀三五夕，明月暂经过。","dynasty":"唐代","title":"送郑州周司空"}
{"author":"杨炯","content":"御沟一相送，征马屡盘桓。言笑方无日，离忧独未宽。举杯聊劝酒，破涕暂为欢。别后风清夜，思君蜀路难。","dynasty":"唐代","title":"送梓州周司功"}
{"author":"杨炯","content":"雁门归去远，垂老脱袈裟。萧寺休为客，曹溪便寄家。绿琪千岁树，黄槿四时花。别怨应无限，门前桂水斜。","dynasty":"唐代","title":"送杨处士反初卜居曲江"}
{"author":"陈叔达","content":"霜间开紫蒂，露下发金英。但令逢采摘，宁辞独晚荣。","dynasty":"唐代","title":"咏菊"}
{"author":"陈叔达","content":"自君之出矣，红颜转憔悴。思君如明烛，煎心且衔泪。自君之出矣，明镜罢红妆。思君如夜烛，煎泪几千行。","dynasty":"唐代","title":"自君之出矣（一作贾冯吉诗）"}
{"author":"陈叔达","content":"金铺照春色，玉律动年华。朱楼云似盖，丹桂雪如花。水岸衔阶转，风条出柳斜。轻舆临太液，湛露酌流霞。","dynasty":"唐代","title":"早春桂林殿应诏"}
{"author":"陈叔达","content":"和风起天路，严气消冰井。索索枝未柔，厌厌漏犹永。","dynasty":"唐代","title":"初年"}
{"author":"陈叔达","content":"大渚初惊夜，中流沸鼓鼙。寒沙满曲浦，夕雾上邪溪。岸广凫飞急，云深雁度低。严关犹未遂，此夕待晨鸡。","dynasty":"唐代","title":"后渚置酒"}
{"author":"陈叔达","content":"本是龙门桐，因妍入汉宫。香缘罗袖里，声逐朱弦中。虽有相思韵，翻将入塞同。关山临却月，花蕊散回风。为将金谷引，添令曲未终。","dynasty":"唐代","title":"听邻人琵琶"}
{"author":"陈叔达","content":"升坛预洁祀，诘早肃分司。达气风霜积，登光日色迟。农教先八政，阳和秩四时。祈年服垂冕，告币动褰帷。瘗地尊馀奠，人天庶有资。椒兰卒清酌，簠簋彻香萁。折俎分归胙，充庭降受釐。方凭知礼节，况奉化雍熙。","dynasty":"唐代","title":"州城西园入斋祠社"}
{"author":"陈叔达","content":"雪花联玉树，冰彩散瑶池。翔禽遥出没，积翠远参差。","dynasty":"唐代","title":"春首"}
{"author":"陈叔达","content":"清庙既祼，郁鬯推礼。大哉孝思，严恭祖祢。龙衮以祭，鸾刀思启。发德朱弦，升歌丹陛。遥享粢盛，堂斟况齐。降福穰穰，来仪济济。","dynasty":"唐代","title":"太庙祼地歌辞"}
{"author":"陈叔达","content":"清庙既裸，郁鬯推礼。大哉孝思，严恭祖祢。龙衮以祭，鸾刀思启。发德朱弦，升歌丹陛。遥享粢盛，堂斟况齐。降福穰穰，来仪济济。","dynasty":"隋代","title":"太庙祼地歌辞"}
{"author":"陈叔达","content":"自君之出矣，红颜转憔悴。思君如明烛，煎心且衔泪。","dynasty":"隋代","title":"自君之出矣"}
{"author":"陈叔达","content":"自君之出矣，明镜罢红妆。思君如夜烛，煎泪几千行。","dynasty":"隋代","title":"自君之出矣其二"}
{"author":"贺双卿","content":"寸寸微云，丝丝残照，有无明灭难消。正断魂魂断，闪闪摇摇。望望山山水水，人去去，隐隐迢迢。从今后，酸酸楚楚，只似今宵。青遥。问天不应，看小小双卿，袅袅无聊。更见谁谁见，谁痛花娇？谁望欢欢喜喜，偷素粉，写写描描？谁还管，生生世世，夜夜朝朝。","dynasty":"清代","tags":"离别，伤怀","title":"凤凰台上忆吹箫·寸寸微云"}
{"author":"贺双卿","content":"紫陌春情。慢额裹春纱，自饷春耕。小梅春瘦，细草春明，春田步步春生。记那年春好，向春燕、说破春情。到于今、想春笺春泪，都化春冰。怜春痛春春几，被一片春烟，锁住春莺。赠与春侬，递将春你，是侬是你春灵。算春头春尾，也难算、春梦春醒。甚春魔，做一春春病，春误双卿。","dynasty":"清代","title":"春从天上来饷耕"}
{"author":"贺双卿","content":"寒热如潮势未平。病起无言，自扫前庭。琼花魂断碧天愁，推下凄凉，一个双卿。夜冷荒鸡懒不鸣。拟雪猜霜，怕雨贪晴。最闲时候妾偏忙，才喜双卿，又怒双卿。","dynasty":"清代","title":"一剪梅"}
{"author":"贺双卿","content":"暖雨无情漏几丝。牧童斜插嫩花枝。小田新麦上场时。汲水种瓜偏怒早，忍烟炊黍又嗔迟。日长酸透软腰支。","dynasty":"清代","title":"浣溪沙"}
{"author":"贺双卿","content":"春不见，寻过野桥西。染梦淡红欺粉蝶，锁愁浓绿骗黄鹂。幽怅莫重提。","dynasty":"清代","title":"望江南"}
{"author":"贺双卿","content":"人不见，相见是还非。拜月有香空惹袖，惜花无泪可沾衣。山远夕阳低。","dynasty":"清代","title":"望江南"}
{"author":"贺双卿","content":"眉半敛。春红已全褪，旧愁还欠。画中瘦影，羞人难闪。新病三分未醒，淡胭脂、空费轻染。凉生夜，月华如洗，素娥无玷。翠袖啼痕堪验。海棠边、曾沾万点。怪近来，寻常梳裹，酸咸都厌。粉汗凝香，蘸碧水、罗帕时揩冰簟。有谁念。原是花神暂贬。","dynasty":"清代","title":"玉京秋自题“种瓜小影”"}
{"author":"贺双卿","content":"丝丝脆柳。袅破淡烟依旧。向落日秋山影里，还喜花枝未瘦。苦雨重阳挨过了，亏耐到、小春时候。知今夜、蘸微霜，蝶去自垂首。生受，新寒浸骨，病来还又。可是我、双卿薄倖，撇你黄昏静后。月冷阑干人不寐，镇几夜、未松金扣。枉辜却、开向贫家，愁处欲浇无酒。","dynasty":"清代","title":"二郎神菊花"}
{"author":"贺双卿","content":"午寒偏准。早疟意初来，碧衫添衬。宿髻慵梳，乱裹帕罗齐鬓。忙中素裙未浣，褶痕边、断丝双损。玉腕近看如茧，可香腮还嫩。算一生、凄楚也拚忍。便化粉成灰，嫁时先忖。锦思花情，敢被爨烟薰尽。东菑却嫌饷缓，冷潮回、热潮谁问。归去将棉晒取，又晚炊相近。","dynasty":"清代","title":"孤鸾病中"}
{"author":"贺双卿","content":"碧尽遥天。但暮霞散绮，碎剪红鲜。听时愁近，望时怕远，孤鸿一个，去向谁边。素霜已冷芦花渚，更休猜、鸥鹭相怜。暗自眠。凤凰纵好，宁是姻缘。凄凉劝你无言。趁一沙半水，且度流年。稻梁初尽，网罗正苦，梦魂易警，几处寒烟。断肠可似婵娟意，寸心里、多少缠绵。夜未阑。便倦宿平田。","dynasty":"清代","title":"惜黄花慢孤雁"}
{"author":"贺双卿","content":"已暗忘吹，欲明谁剔，向侬无焰如萤。听土阶寒雨，滴破残更。独自恹恹耿耿，难断处、也忒多情。香膏尽，芳心未冷，且伴双卿。星星。渐微不动，还望你淹煎，有个花生。胜野塘风乱，摇曳渔灯。辛苦秋蛾散后，人已病、病减何曾。相看久，朦胧成睡，睡去还惊。","dynasty":"清代","title":"凤凰台上忆吹箫残灯"}
{"author":"贺双卿","content":"依依孤影。浑似梦、凭谁唤醒。受多少、蝶嗔蜂怒，漫说炎凉无准。怪朝来、有药难医，凄凉自整红炉等。总诉尽浓愁，滴乾清泪，冤煞娥眉不省。去过酉、来先午，偏放却、更深宵永。正千回百转，欲眠仍起，断鸿叫破残阳冷。晚山如镜。小柴扉静锁，愔愔残喘看看尽。春归望早，只恐东风未肯。","dynasty":"清代","title":"薄倖咏疟"}
{"author":"贺双卿","content":"世间难吐是幽情。泪珠咽尽还生。手捻残花，无言倚屏。镜里相看自惊。瘦亭亭。春容不是，秋容不是，可是双卿。","dynasty":"清代","title":"湿罗衣"}
{"author":"贺双卿","content":"玉人愁道远行难。风雪怕衣单。日落到姬山。先去看、梅花倚阑。新词半卷，泪痕淹透，来与赵郎看。何忍便空还。第一夜、孤眠最寒。","dynasty":"清代","title":"太常引"}
{"author":"贺双卿","content":"喜初晴、晚霞西现，寒山烟外青浅。苔纹乾处容香履，尖印紫泥犹软。人语乱。忙去倚、柴扉空负深深愿。相思一线。向新月搓圆，穿愁贯恨，珠泪总成串。黄昏后，残热谁怜细喘。小窗风射如箭。春红秋白无情艳，一朵似侬难选。重见远。听说道、伤心已受殷勤饯。斜阳刺眼。休更望天涯，天涯只是，几片冷云展。","dynasty":"清代","title":"摸鱼儿谢邻女韩西馈食"}
{"author":"贺双卿","content":"自笑恹恹。费半晌春忙，去省花尖。玉容憔悴，知为谁添。病来分与花嫌。正腊衣催洗，春波冷、素腕愁沾。硬东风、枉寒香一度，新月纤纤。多情。满天坠粉，偏只累双卿，梦里空拈。与蝶招魂，替莺拭泪，夜深偷诵楞严。有伤春佳句，酸和苦，生死俱甜。祝花年。向观音稽首，掣遍灵签。","dynasty":"清代","title":"春从天上来梅花"}
{"author":"张纮","content":"去年离别雁初归，今夜裁缝萤已飞。征客近来音信断，不知何处寄寒衣？","dynasty":"唐代","tags":"闺怨，思念","title":"闺怨/怨诗"}
{"author":"张纮","content":"君不见温家玉镜台，提携抱握九重来。君不见相如绿绮琴，一抚一拍凤凰音。人生意气须及早，莫负当年行乐心。荆王奏曲楚妃叹，曲尽欢终夜将半。朱楼银阁正平生，碧草青苔坐芜漫。当春对酒不须疑，视目相看能几时。春风吹尽燕初至，此时自谓称君意。秋露萎草鸿始归，此时衰暮与君违。人生翻覆何常足，谁保容颜无是非。","dynasty":"唐代","title":"杂曲歌辞。行路难"}
{"author":"张纮","content":"闻君庭竹咏，幽意岁寒多。叹息为冠小，良工将奈何。","dynasty":"唐代","title":"和吕御史咏院中丛竹"}
{"author":"张纮","content":"彧彧其文，馥馥其芬。出自幽阻，升于毡茵。允瑰允丽，惟淑惟珍。安安文枕，贰彼弁冠。冠御于昼，枕式于昏。代作充用，荣巳宁身。兴寝有节，适性和神。","dynasty":"两汉","title":"瑰材枕箴"}
{"author":"张纮","content":"云藏雨意明还暗，水激溪声断复来。恨君不且留千骑，同折岩花对酒杯。","dynasty":"宋代","title":"知府伯常度支宿熙春台辄成拙诗上寄"}
{"author":"高国定","content":"流风回雪掩晴沙，寒拥西山处士家。前路曦微消不尽，有人踏去问梅花。","dynasty":"清代","title":"西山"}
{"author":"裴夷直","content":"秋树却逢暖，未凋能几时。何须尚松桂，摇动暂青枝。","dynasty":"唐代","title":"寓言"}
{"author":"裴夷直","content":"六节南藤色似朱，拄行阶砌胜人扶。会须将入深山去，倚看云泉作老夫。","dynasty":"唐代","title":"南诏朱藤杖"}
{"author":"裴夷直","content":"雪尽南坡雁北飞，草根春意胜春晖。曲江永日无人到，独绕寒池又独归。","dynasty":"唐代","title":"穷冬曲江闲步"}
{"author":"裴夷直","content":"六眸龟北凉应早，三足乌南日正长。常记京关怨摇落，如今目断满林霜。","dynasty":"唐代","title":"秋日"}
{"author":"裴夷直","content":"师是浮云无著身，我居尘网敢相亲。应从海上秋风便，偶自飞来不为人。","dynasty":"唐代","title":"戏酬惟赏上人"}
{"author":"裴夷直","content":"去年今夜在商州，还为清光上驿楼。宛是依依旧颜色，自怜人换几般愁。","dynasty":"唐代","title":"八月十五日夜"}
{"author":"裴夷直","content":"天海相连无尽处，梦魂来往尚应难。谁言南海无霜雪，试向愁人两鬓看。","dynasty":"唐代","title":"忆家"}
{"author":"裴夷直","content":"地尽炎荒瘴海头，圣朝今又放驩兜。交州已在南天外，更过交州四五州。","dynasty":"唐代","title":"崇山郡"}
{"author":"裴夷直","content":"一见心原断百忧，益知身世两悠悠。江亭独倚阑干处，人亦无言水自流。","dynasty":"唐代","title":"临水"}
{"author":"裴夷直","content":"月色莫来孤寝处，春风又向别人家。梁园桃李虽无数，断定今年不看花。","dynasty":"唐代","title":"漫作"}
{"author":"裴夷直","content":"只谓一苍翠，不知犹数重。晚来云映处，更见两三峰。","dynasty":"唐代","title":"前山"}
{"author":"裴夷直","content":"久喜房廊接，今成道路赊。明朝回首处，此地是天涯。","dynasty":"唐代","title":"发交州日留题解炼师房"}
{"author":"裴夷直","content":"好觅凌霜质，仍须带雨栽。须知剖竹日，便是看松来。","dynasty":"唐代","title":"令和州买松"}
{"author":"裴夷直","content":"一览断金集，再悲埋玉人。牙弦千古绝，珠泪万行新。","dynasty":"唐代","title":"题断金集后（一作令狐楚诗）"}
{"author":"裴夷直","content":"檐前蔽日多高树，竹下添池有小渠。山客野僧归去后，晚凉移案独临书。","dynasty":"唐代","title":"晚凉"}
{"author":"裴夷直","content":"天街飞辔踏琼英，四顾全疑在玉京。一种相如抽秘思，兔园那比凤凰城。","dynasty":"唐代","title":"和周侍御洛城雪"}
{"author":"裴夷直","content":"谢公日日伤离别，又向西堂送阿连。想到越中秋已尽，镜河应羡月团圆。北津杨柳迎烟绿，南岸阑干映水红。君到襄阳渡江处，始应回首忆羊公。","dynasty":"唐代","title":"奉和大梁相公送人二首"}
{"author":"裴夷直","content":"离心一起泪双流，春浪无情也白头。风若有知须放去，莫教重别又重愁。","dynasty":"唐代","title":"酬唐仁烈相别后喜阻风未发见寄"}
{"author":"裴夷直","content":"索索凉风满树头，破窗残月五更秋。病身归处吴江上，一寸心中万里愁。","dynasty":"唐代","title":"秦中卧病思归"}
{"author":"裴夷直","content":"翠羽长将玉树期，偶然飞下肯多时。翩翩一路岚阴晚，却入青葱宿旧枝。","dynasty":"唐代","title":"送王缋"}
{"author":"裴夷直","content":"应从玉指到金徽，万态千情料可知。今夜灯前湘水怨，殷勤封在七条丝。","dynasty":"唐代","title":"赠美人琴弦"}
{"author":"裴夷直","content":"十里莲塘路不赊，病来帘外是天涯。烦君四句遥相寄，应得诗中便看花。","dynasty":"唐代","title":"病中知皇子陂荷花盛发寄王缋"}
{"author":"裴夷直","content":"自知年几偏应少，先把屠苏不让春。倘更数年逢此日，还应惆怅羡他人。","dynasty":"唐代","title":"戏唐仁烈（一作岁日先把屠苏酒戏唐仁烈）"}
{"author":"裴夷直","content":"斗回山路掩皇州，二载欢娱一望休。从此万重青嶂合，无因更得重回头。商山半月雨漫漫，偶值新晴下七盘。山似换来天似洗，可怜风日到长安。","dynasty":"唐代","title":"上下七盘二首"}
{"author":"裴夷直","content":"白发添双鬓，空宫又一年。音书鸿不到，梦寐兔空悬。地远星辰侧，天高雨露偏。圣期知有感，云海漫相连。","dynasty":"唐代","title":"献岁书情"}
{"author":"裴夷直","content":"今古同嘉节，欢娱但异名。陶公缘绿醑，谢傅为苍生。酒泛金英丽，诗通玉律清。何言辞物累，方系万人情。","dynasty":"唐代","title":"奉和大梁相公重九日军中宴会之什"}
{"author":"裴夷直","content":"重九思嘉节，追欢从谢公。酒清欺玉露，菊盛愧金风。不待秋蟾白，须沈落照红。更将门下客，酬和管弦中。","dynasty":"唐代","title":"奉和大梁相公同张员外重九日宴集"}
{"author":"裴夷直","content":"清洛半秋悬璧月，彩船当夕泛银河。苍龙颔底珠皆没，白帝心边镜乍磨。海上几时霜雪积，人间此夜管弦多。须知天地为炉意，尽取黄金铸作波。不热不寒三五夕，晴川明月正相临。千珠竞没苍龙颔，一镜高悬白帝心。几处凄凉缘地远，有时惆怅值云阴。如何清洛如清昼，共见初升又见沈。","dynasty":"唐代","title":"同乐天中秋夜洛河玩月二首"}
{"author":"裴夷直","content":"嘉晨令节共陶陶，风景牵情并不劳。晓日整冠兰室静，秋原骑马菊花高。晴光一一呈金刹，诗思浸浸逼水曹。何必销忧凭外物，只将清韵敌春醪。","dynasty":"唐代","title":"和邢郎中病中重阳强游乐游原"}
{"author":"裴夷直","content":"欧冶将成器，风胡幸见逢。发硎思剸玉，投水化为龙。讵肯藏深匣，终朝用刜钟。莲花生宝锷，秋日励霜锋。炼质才三尺，吹毛过百重。击磨如不倦，提握愿长从。","dynasty":"唐代","title":"观淬龙泉剑"}
{"author":"裴夷直","content":"寒销山水地，春遍帝王州。北阙晴光动，南山喜气浮。夭红妆暖树，急绿走阴沟。思妇开香阁，王孙上玉楼。氛氲直城北，骀荡曲江头。今日灵台下，翻然却是愁。","dynasty":"唐代","title":"春色满皇州"}
{"author":"裴夷直","content":"雄谋竟不决，宝玉终不爱。倏尔霜刃挥，飒然春冰碎。飞光动旗帜，散响惊环珮。霜洒绣障前，星流锦筵内。图王业已失，为虏言空悔。独有青史中，英风观千载。","dynasty":"唐代","title":"亚夫碎玉斗（一作裴次元诗）"}
{"author":"裴夷直","content":"岁律行将变，君恩竟未回。门前即潮水，朝去暮常来。","dynasty":"唐代","title":"水亭"}
{"author":"裴夷直","content":"千里隔烟波，孤舟宿何处。遥思耿不眠，淮南夜风雨。","dynasty":"唐代","title":"扬州寄诸子"}
{"author":"裴夷直","content":"偶出送山客，不知游梵宫。秋光古松下，谁伴一仙翁。","dynasty":"唐代","title":"酬卢郎中游寺见招不遇"}
{"author":"裴夷直","content":"扰扰驰蹄又走轮，五更飞尽九衢尘。灵芝破观深松院，还有斋时未起人。","dynasty":"唐代","title":"访刘君"}
{"author":"裴夷直","content":"已作绿丝笼晓日，又成飞絮扑晴波。隋家不合栽杨柳，长遣行人春恨多。","dynasty":"唐代","title":"杨柳枝词"}
{"author":"裴夷直","content":"朝下归来只闭关，羡君高步出人寰。三年不见尘中事，满眼江涛送雪山。","dynasty":"唐代","title":"寄杭州崔使君"}
{"author":"裴夷直","content":"夜情河耿耿，春恨草绵绵。唯有嫦娥月，从今照墓田。","dynasty":"唐代","title":"唁人丧侍儿"}
{"author":"裴夷直","content":"红烛剪还明，绿尊添又满。不愁前路长，只畏今宵短。","dynasty":"唐代","title":"席上夜别张主簿"}
{"author":"裴夷直","content":"循涯不知浅，见底似非深。永日无波浪，澄澄照我心。","dynasty":"唐代","title":"方丈泉"}
{"author":"裴夷直","content":"日下夕阴长，前山凝积翠。白鸟一行飞，联联粉书字。","dynasty":"唐代","title":"晚望"}
{"author":"裴夷直","content":"桂江南渡无杨柳，见此令人眼暂明。应学郡中贤太守，依依相向许多情。","dynasty":"唐代","title":"题江上柳寄李使君"}
{"author":"裴夷直","content":"月上江平夜不风，伏波遗迹半成空。今宵倍欲悲陵谷，铜柱分明在水中。","dynasty":"唐代","title":"江上见月怀古"}
{"author":"裴夷直","content":"劝尔莫移禽鸟性，翠毛红觜任天真。如今漫学人言巧，解语终须累尔身。","dynasty":"唐代","title":"鹦鹉"}
{"author":"裴夷直","content":"心尽玉皇恩已远，迹留江郡宦应孤。不知壮气今何似，犹得凌云贯日无。瘴鬼翻能念直心，五年相遇不相侵。目前唯有思君病，无底沧溟未是深。","dynasty":"唐代","title":"寄婺州李给事二首"}
{"author":"裴夷直","content":"端坐高宫起远心，云高水阔共幽沈。更堂寓直将谁语，自种双松伴夜吟。","dynasty":"唐代","title":"省中题新植双松"}
{"author":"裴夷直","content":"萧疏尽地林无影，浩荡连天月有波。独立空亭人睡后，洛桥风便水声多。","dynasty":"唐代","title":"夜意"}
{"author":"裴夷直","content":"青梅欲熟笋初长，嫩绿新阴绕砌凉。湖馆翛然无俗客，白衣居士且匡床。","dynasty":"唐代","title":"留客"}
{"author":"裴夷直","content":"四十年来真久故，三千里外暂相逢。今日一杯成远别，烟波眇眇恨重重。","dynasty":"唐代","title":"别蕲春王判官"}
{"author":"裴夷直","content":"浪花如雪叠江风，社过高秋万恨中。明日便随江燕去，依依俱是故巢空。","dynasty":"唐代","title":"将发循州社日于所居馆宴送"}
{"author":"裴夷直","content":"清洛半秋悬璧月，綵船当夕泛银河。苍龙颔底珠皆没，白帝心边镜乍磨。海上几时霜雪积，人间此夜管弦多。须知天地为炉意，尽取黄金铸作波。","dynasty":"唐代","title":"同乐天中秋夜洛河玩月二首其一"}
{"author":"裴夷直","content":"不热不寒三五夕，晴川明月正相临。千珠竞没苍龙颔，一镜高悬白帝心。几处凄凉缘地远，有时惆怅值云阴。如何清洛如清昼，共见初升又见沈。","dynasty":"唐代","title":"同乐天中秋夜洛河玩月二首其二"}
{"author":"裴夷直","content":"一览断金集，再悲埋玉人。牙弦千古绝，珠泪万行新。","dynasty":"唐代","title":"题断金集后"}
{"author":"裴夷直","content":"北津杨柳迎烟绿，南岸阑干映水红。君到襄阳渡江处，始应回首忆羊公。","dynasty":"唐代","title":"奉和大梁相公送人二首其二"}
{"author":"裴夷直","content":"商山半月雨漫漫，偶值新晴下七盘。山似换来天似洗，可怜风日到长安。","dynasty":"唐代","title":"上下七盘二首其二"}
{"author":"裴夷直","content":"瘴鬼翻能念直心，五年相遇不相侵。目前唯有思君病，无底沧溟未是深。","dynasty":"唐代","title":"寄婺州李给事二首其二"}
{"author":"裴夷直","content":"流水颓阳不暂停，东流西落两无情。不是世间人自老，古来华发此中生。","dynasty":"唐代","title":"寓言"}
{"author":"裴夷直","content":"梧桐坠露悲先朽，松桂凌霜倚后枯。不是世间长在物，暂分贞脆竟何殊。","dynasty":"唐代","title":"遣意"}
{"author":"梁安世","content":"赋西江月词。南国秋光过二，宾鸿未带初寒。洞中驼褐已嫌单。洞口犹须挥扇。夕照千峰互见，晴空万象都还。羡他渔艇系澄湾。欹枕玻璃一片。","dynasty":"宋代","title":"西江月"}
{"author":"梁安世","content":"赋西江月词。南国秋光过二，宾鸿未带初寒。洞中驼褐已嫌单。洞口犹须挥扇。夕照千峰互见，晴空万象都还。羡他渔艇系澄湾。欹枕玻璃一片。","dynasty":"宋代","title":"西江月·南国秋光过二"}
{"author":"梁安世","content":"撷根山石贮瓶罂，柱后缄题见者赪。风味莫嫌无酝藉，杯柈亦解作聪明。愿言则嚏传心事，搔首踌蹰散宿酲。最是徂徕明道地，至今奸胆亦魂惊。","dynasty":"宋代","title":"石芥"}
{"author":"梁安世","content":"列城二十五，去国一百舍。西夷蚁穴通，南岛鲸波驾。","dynasty":"宋代","title":"桂林"}
{"author":"梁安世","content":"五湖烟浪渺难寻，有像区区欲铸金。试问铁胎身后事，何如羽扇用时心。","dynasty":"宋代","title":"张相公祠"}
{"author":"梁安世","content":"春霖涨合两溪平，雪浪中浮桑柘青。南市唤船撑未到，一番蓑笠满津亭。","dynasty":"宋代","title":"双溪二首其一"}
{"author":"梁安世","content":"岸高平步远汀沙，落木梢头点乱鸦。舞动双龙金锁甲，兰皋影外晚红斜。","dynasty":"宋代","title":"双溪二首其二"}
{"author":"梁安世","content":"审斋先生世稀有，曾是金陵一耆旧。万卷胸中星斗文，百篇笔下龙蛇走。渊源更擅麟史长，碑版肯居鳄文后。倚马常摧鏖战场，脱腕难供扫愁帚。中州文献儒一门，异县萍蓬家百口。恨极黄杨厄闰年，閒却玉堂挥翰手。夜光乾没世称屈，远枳卑栖价低售。漂摇何地著此翁，忘忧夜醉长沙酒。岂无厚禄故人来，为办草堂留野叟。嗟余亦是可怜人，惭愧阿戎惊白首。一灯续得审斋光，多少达人为裔胄。眷予憔悴五峰下，频寄篇来复相寿。年来事事淋过灰，尚有诗情閒情窦。有时信笔不自置，忆起居家吕窠臼。审斋乐府似花间，何必老夫疥篇右。","dynasty":"宋代","title":"赠王锡老"}
{"author":"梁安世","content":"公生博物好奇古，劝我搜求秦望碑。我来稽阴且三载，梦寐绝顶云俱驰。事非近代问父老，鼻祖已来犹不知。或云其山多虎狼，渊湫罅井蟠蛟螭。魍魉木客忌人到，阴霾贼雾迷羊歧。樵夫悬磴惧失势，一落万丈谁能支。吾意此如钟乳穴，民昔畏扰相诪欺。曩时山东之罘石，磅砰入海无津涯。固知秦人游戏馀，非民之利宁一时。暇日登临云门寺，僧曰若耶溪上奇。山曰何山势最峻，丹鹤夜宿天孙枝。南望天台西钱唐，下视峰岫如群儿。李斯篆书真刻本，昔人避乱此见之。裹粮遂偕墨工往，扳崖贯木如鹿麋。举觞酹酒山之神，千古呵护烦神司。销铄仅存三尺许，龟趺就凿山石为。剜苔剔藓随手剥，面节背角摧霜皮。老龙脱甲蛇解蜕，铺纸拭墨漫披离。收藏入袖恍若失，遐想往昔还嗟咨。我闻太古功德盛，铺写不尽乾坤仪。诗书纸上自不朽，金石还有磨灭期。秦皇不慕仁义业，直谓尧舜犹瑕疵。焚书欲盖前代美，宁闻伏生传有颐。后生不废丞相书，歌颂虽在皆浮辞。惜哉此纸无一画，欲记存亡人应嗤。他年好事继追访，姑愿首尾观吾诗。","dynasty":"宋代","title":"秦碑一纸并古诗呈王梅溪太守"}
{"author":"梁安世","content":"更说此州异特事，寇公归后二苏来。","dynasty":"宋代","title":"句其一"}
{"author":"梁安世","content":"岁次属金知稔熟，木头点土验滂沱。","dynasty":"宋代","title":"句其二"}
{"author":"梁安世","content":"蕃马步衔青苜蓿，羌儿卧唱白铜鞮。","dynasty":"宋代","title":"句其三"}
{"author":"梁安世","content":"直令万乘高凡眼，不道人间例是贪。","dynasty":"宋代","title":"句其四"}
{"author":"程和仲","content":"呼伯雅来，满进松精，致寿于公。况富矣锦囊，吟边得句，森然武库，书里称雄。亭长新封，亩宫雅趣，一笑侯王名位穹。闲官守，任平章批抹，明月清风。年年申庆桑蓬。幸至节今截江网重出一首作‘令’晨恰又逢。想霭霭其祥，瑞云阅兆，绵绵之算，线日增红。一段文章，三千功行，名在长生宝箓中。人间窄，待骖鸾驾鹤，上祝融峰。","dynasty":"宋代","title":"沁园春（寿竹林亭长）"}
{"author":"洪梦炎","content":"植桂不在多，种德如种树。前人能种后人传，自有清阴满庭户。高枝凌云低覆阑，晴光翠色生昼寒。人家多爱种桃李，几日春风红满地。何如此花开独迟，蟾宫窟里秋香细。课儿读书书满床，更将幽兴引壶觞。半酣独卧高斋下，啼鸟数声清昼长。","dynasty":"宋代","title":"高斋桂窟"}
{"author":"李百药","content":"东流既瀰瀰，南纪信滔滔。水激沉碑岸，波骇弄珠皋。含星映浅石，浮盖下奔涛。溜阔霞光近，川长晓气高。樯乌转轻翼，戏鸟落风毛。客心既多绪，长歌且代劳。","dynasty":"唐代","title":"渡汉江"}
{"author":"李百药","content":"日落征途远，怅然临古城。颓墉寒雀集，荒堞晚乌惊。萧森灌木上，迢递孤烟生。霞景焕余照，露气澄晚清。秋风转摇落，此志安可平！","dynasty":"唐代","tags":"秋天，登高，写景，怀古","title":"秋晚登古城"}
{"author":"李百药","content":"清心自饮露，哀响乍吟风。未上华冠侧，先惊翳叶中。","dynasty":"唐代","title":"咏蝉"}
{"author":"李百药","content":"客心悲暮序，登墉瞰平陆。林泽窅芊绵，山川郁重复。王公资设险，名都拒江隩。方城次北门，溟海穷南服。长策挫吴豕，雄图竞周鹿。万乘重沮漳，九鼎轻伊谷。大蒐云梦掩，壮观章华筑。人世更盛衰，吉凶良倚伏。遽见邻交断，仍睹贤臣逐。南风忽不尽，西师日侵蹙。运圮属驰驱，时屯恣敲扑。莫救夷陵火，无复秦庭哭。鄢郢遂丘墟，风尘俄惨黩。狐兔时游戏，霜露日沾沐。钓者故池平，神台尘宇覆。阵云埋夏首，穷阴惨荒谷。怅矣舟壑迁，悲哉年祀倏。虽异三春望，终伤千里目。","dynasty":"唐代","tags":"怀古","title":"郢城怀古"}
{"author":"李百药","content":"晚来风景丽，晴初物色华。薄云向空尽，轻虹逐望斜。后窗临岸竹，前阶枕浦沙。寂寥无与晤，尊酒论风花。","dynasty":"唐代","title":"雨后"}
{"author":"李百药","content":"裴回两仪殿，怅望九成台。玉辇终辞宴，瑶筐遂不开。野旷阴风积，川长思鸟来。寒山寂已暮，虞殡有馀哀。","dynasty":"唐代","title":"文德皇后挽歌"}
{"author":"李百药","content":"歌声扇后出，妆影镜中轻。未能令掩笑，何处欲障声。知音自不惑，得念是分明。莫见双嚬敛，疑人含笑情。佳人靓晚妆，清唱动兰房。影出含风扇，声飞照日梁。娇嚬眉际敛，逸韵口中香。自有横陈会，应怜秋夜长。","dynasty":"唐代","title":"火凤词二首"}
{"author":"李百药","content":"少年飞翠盖，上路勒金镳。始酌文君酒，新吹弄玉箫。少年不欢乐，何以尽芳朝。千金笑里面，一搦掌中腰。挂缨岂惮宿，落珥不胜娇。寄语少年子，无辞归路遥。","dynasty":"唐代","title":"少年行"}
{"author":"李百药","content":"眷言一杯酒，凄怆起离忧。夜花飘露气，暗水急还流。雁行遥上月，虫声迥映秋。明日河梁上，谁与论仙舟。","dynasty":"唐代","title":"送别"}
{"author":"李百药","content":"窗里怜灯暗，阶前畏月明。不辞逢露湿，只为重宵行。","dynasty":"唐代","title":"咏萤火示情人"}
{"author":"李百药","content":"今日持团扇，非是为秋风。（赋得班去赵姬升见《诗式》）","dynasty":"唐代","title":"句"}
{"author":"李百药","content":"朝宰论思暇，高宴临方塘。云飞凤台管，风动令君香。细草开金埒，流霞泛羽觞。虹桥分水态，镜石引菱光。上才同振藻，小技谬连章。怀音自兰室，徐步返山庄。","dynasty":"唐代","title":"安德山池宴集（安德，杨师道封号）"}
{"author":"李百药","content":"神池望不极，沧波接远天。仪星似河汉，落景类虞泉。年深平馆宇，道泰偃戈船。差池下凫雁，掩映生云烟。浪花开已合，风文直且连。税马金堤外，横舟石岸前。羽觞倾绿蚁，飞日落红鲜。积水浮深智，明珠曜雅篇。大鲸方远击，沉灰独未然。知君啸俦侣，短翮徒联翩。","dynasty":"唐代","title":"和许侍郎游昆明池"}
{"author":"李百药","content":"炎运精华歇，清都宝命开。帝里三方盛，王庭万国来。玄武疏遥磴，金凤上层台。乍进仙童乐，时倾避暑杯。南馆招奇士，西园引上才。还惜刘公干，疲病清漳隈。","dynasty":"唐代","title":"赋得魏都"}
{"author":"李百药","content":"玉帛资王会，郊丘叶圣情。重广开环堵，至道轶金籝.盘薄依厚地，遥裔腾太清。方悦升中礼，足以慰馀生。","dynasty":"唐代","title":"赋礼记"}
{"author":"李百药","content":"化历昭唐典，承天顺夏正。百灵警朝禁，三辰扬旆旌。充庭富礼乐，高宴齿簪缨。献寿符万岁，移风韵九成。","dynasty":"唐代","title":"奉和正日临朝应诏"}
{"author":"李百药","content":"鸣笳出望苑，飞盖下芝田。水光浮落照，霞彩淡轻烟。柳色迎三月，梅花隔二年。日斜归骑动，馀兴满山川。","dynasty":"唐代","title":"奉和初春出游应令"}
{"author":"李百药","content":"公子盛西京，光华早著名。分庭接游士，虚馆待时英。高阁浮香出，长廊宝钏鸣。面花无隔笑，歌扇不障声。","dynasty":"唐代","title":"寄杨公"}
{"author":"李百药","content":"秦晋积旧匹，潘徐有世亲。三星宿已会，四德婉而嫔。云光鬓里薄，月影扇中新。年华与妆面，共作一芳春。","dynasty":"唐代","title":"戏赠潘徐城门迎两新妇"}
{"author":"李百药","content":"寂寂江山晚，苍苍原野暮。秋气怀易悲，长波淼难溯。索索风叶下，离离早鸿度。丘壑列夕阴，葭菼凝寒雾。日落亭皋远，独此怀归慕。","dynasty":"唐代","title":"晚渡江津"}
{"author":"李百药","content":"导漾疏源远，归海会流长。延波接荆梦，通望迩沮漳。高岸沉碑影，曲溆丽珠光。云昏翠岛没，水广素涛扬。阅川已多叹，遐睇几增伤。临溪犹驻马，望岘欲沾裳。乔木下寒叶，亭林落晓霜。山公不可遇，谁与访高阳。","dynasty":"唐代","title":"王师渡汉水经襄阳"}
{"author":"李百药","content":"纂尧灵命启，灭楚馀闰终。飞名膺帝箓，沈迹韫神功。瑞气朝浮砀，祥符夜告丰。抑扬驾人杰，叱咤掩时雄。缔构三灵改，经纶五纬同。干戈革宇内，声教尽寰中。运谢年逾远，魂归道未穷。树碑留故邑，抗殿表祠宫。沐兰祈泗上，谒帝动深衷。英威肃如在，文物杳成空。竹皮聚寒径，枌社落霜丛。萧索阴云晚，长川起大风。","dynasty":"唐代","title":"谒汉高庙"}
{"author":"李百药","content":"总辔临秋原，登城望寒日。烟暇共掩映，林野俱萧瑟。楚塞郁不穷，吴山高渐出。客行殊未已，沐澡期终吉。椒桂奠芳樽，风云下虚室。馆宇肃而静，神心康且逸。伊我非真龙，勿惊疲朽质。","dynasty":"唐代","title":"登叶县故城谒沈诸梁庙"}
{"author":"李百药","content":"伯喈迁塞北，亭伯之辽东。伊余何为客，独守云台中。途遥已日暮，时泰道斯穷。拔心悲岸草，半死落岩桐。目送衡阳雁，情伤江上枫。福兮良所伏，今也信难通。丈夫自有志，宁伤官不公。","dynasty":"唐代","title":"途中述怀"}
{"author":"李百药","content":"团扇秋风起，长门夜月明。羞闻拊背入，恨说舞腰轻。太常应已醉，刘君恒带酲。横陈每虚设，吉梦竟何成。","dynasty":"唐代","title":"杂曲歌辞。妾薄命"}
{"author":"李百药","content":"少年飞翠盖，上路动金镳。始酌文君酒，新吹弄玉箫。少年不欢乐，何以尽芳朝。千金笑里面，一搦抱中腰。挂冠岂惮宿，迎拜不胜娇。寄语少年子，无辞归路遥。","dynasty":"唐代","title":"杂曲歌辞。少年子"}
{"author":"李百药","content":"歌声扇里出，妆影扇中轻。未能令掩笑，何处欲鄣声。知音自不惑，得念是分明。莫见双嚬敛，疑人含笑情。佳人靓晚妆，清唱动兰房。影入含风扇，声飞照日梁。娇嚬眉际敛，逸韵口中香。自有横陈分，应怜秋夜长。","dynasty":"唐代","title":"杂曲歌辞。火凤辞"}
{"author":"李百药","content":"秦晋称旧匹，潘徐有世亲。三星宿已会，四德婉而嫔。霞光鬓里薄，月影扇中新。年华与妆面，共作一芳春。","dynasty":"隋代","title":"戏赠潘徐城门迎两新妇"}
{"author":"李百药","content":"佳人靓晚妆，清唱动兰房。影入含风扇，声飞照日梁。娇嚬眉际敛，逸韵口中香。自有横陈分，应怜秋夜长。","dynasty":"隋代","title":"杂曲歌辞其二火凤辞"}
{"author":"李百药","content":"疲痾荷拙患，沦踬合幽襟。栖息在何处，丘中鸣素琴。","dynasty":"唐代","title":"春眺"}
{"author":"滕斌","content":"酒谪仙强，刘伶缪。笑豪来鲸吸，有甚风流？聊复尔，无何有。酝酿潮红春风透，兴来时付与觥筹。频频到口，轻轻咂啖，少过咽喉。色百年身，千年债。叹愚夫痴绝，云雨阳台。人易老，心犹在。独倚阑干春风外，算人间少甚花开。春光过也，风僝雨僽，一叶秋来。财一瓢贫，千种富，是天生分定，何必枉图？锦步障，黄金坞。狗苟蝇营贪不足，为妻儿口体区区。君家饱暖，他人冻馁，于汝安乎？气少年时，风云志。记篇诗杯酒，颠倒群儿。吾善养，今方是。唾面来时休教拭，看英雄自古如痴。前程万里，饶人一步，却是便宜。柳丝柔，莎茵细。数枝红杏，闹出墙围。院宇深，秋千系。好雨初晴东郊媚，看儿孙月下扶犁。黄尘意外，青山眼里，归去来兮。昼偏长，人贪睡。新蝉高树，乳燕低飞。荷荡中，湖光内。款棹兰舟闲游戏，任无情日月东西。钓头锦鲤，杯中美酝，归去来兮。翠荷残，苍梧坠。千山应瘦，万木皆稀。蜗角名，蝇头利。输与渊明陶陶醉，尽黄菊围绕东篱。良田数顷，黄牛二只，归去来兮。朔风寒，彤去密。雪花飞处，落尽江梅。快意杯，蒙头被。一枕无何安然睡，叹邙山坏墓折碑。狐狼满眼，英雄袖手，归去来兮。日迟迟，江山丽。秋千影里，手握肩依。闹管弦，纷罗绮。我爱青山共流水，游一和困在苔矶。落花啼鸟，一般春意，归去来兮。晚天凉，薰风细。浮云黯淡，远水茫微。江水清，遥山碧。喜驾孤舟潇湘内，伴纶竿箬笠蓑衣。垂杨树底，芦花影里，归去来兮。淡烟迷，遥山翠。秋天雁唳，夜月猿啼。小径幽，茅檐僻。秋色南山独相对，傲西风菊绽东篱。疏林鸟栖，残霞散绮，归去来兮。暮霞收，彤云密。朔风凛冽，瑞雪纷飞。酒力微，茶烟湿。暖炕明窗绵绸被，尽前村开彻江梅。日高未起，黑甜睡足，归去来兮。叹光阴，如流水。区区终日，枉用心机。辞是非，绝名利。笔砚诗书为活计，乐虀盐稚子山妻。茅舍数间，田园二顷，归去来兮。仗权豪，施威势。倚强压弱，乱作胡为。我劝你，休窒闲。此等痴愚儿曹辈，利名场多少便宜。寻饥得饥，凭实得实，归去来兮。生乐涯，抛活计。麻绦草履，淡饭黄虀。遇酒歌，逢场戏。落落魄魄无萦系，那里管闲是闲非。游山玩水，埋名隐迹，归去来兮。","dynasty":"元代","title":"【中吕】普天乐_酒谪仙强，"}
{"author":"滕斌","content":"叹光阴，如流水。区区终日，枉用心机。辞是非，绝名利，笔砚诗书为活计。乐齑盐稚子山妻。茅舍数间，田园二顷，归去来兮！","dynasty":"元代","title":"普天乐·叹光阴"}
{"author":"滕斌","content":"合星移次福江西，万马攒蹄夜不嘶。鼓角声随山月上，旌旗影拂海云低。心唯一正千官肃，事不多言万物齐。带得天边新雨露，晓看春意满锄犁。","dynasty":"元代","title":"□□□□□□□□□□"}
{"author":"滕斌","content":"冷云卷雨宿岩阿，又见东风长薜萝。宇宙千年光霁少，关河百战乱离多。铁心不入利名冷，绿鬓堪供岁月梭。试笔寻诗诗未稳，梅花树下少婆娑。","dynasty":"元代","title":"元日对雨"}
{"author":"滕斌","content":"不如载酒此凭阑，水色山光蔚可餐。紫翠挟春排坐湿，玻瓈涌月入窗寒。苍茫白鸟鸣幽屿，掩染飞花漾碧湍。但令风光入吟啸，画船绮袖不须看。","dynasty":"元代","title":"湖西小楼"}
{"author":"滕斌","content":"何时结屋亦云根，隔水人家可辋川。万仞云山凝晓碧，一弓风日弄秋妍。虚名岂用传身后，侠气犹能累眼看。料理寒香微雨外，已判萧散待流年。","dynasty":"元代","title":"所见"}
{"author":"滕斌","content":"吟到西风黄叶枯，新愁几点落寒芦。乾坤万象俱吾有，烟雨一阑何处无。流水悠悠吾道在，浮云扰扰世情疏。午窗唤醒华胥梦，古木岩头闻鹧鸪。","dynasty":"元代","title":"吟到"}
{"author":"滕斌","content":"人间八十岁吟翁，一转头来梦幻空。化鹤何心归世外，骑鲸无信到江东。香名合列仙班上，老气犹横诗卷中。如此英灵元不死，梅梢月落响松风。","dynasty":"元代","title":"哭东园"}
{"author":"滕斌","content":"独立梅花恨最多，江西夜雨涨恩波。仙翁已矣客犹在，天意不然人奈何！抚剑有时撑老眼，衔杯无路发悲歌。先生闭户何为者？我亦从今理钓蓑。","dynasty":"元代","title":"呈孙郎中"}
{"author":"滕斌","content":"天风吹送玉鸾回，洞口桃花几度开。何物痴儿不知量，敢将俗念涴仙台。","dynasty":"元代","title":"题金精山"}
{"author":"滕斌","content":"西风短褐飞黄埃，何不从我游蓬莱。狂歌醉舞下山去，后夜月明骑鹤来。","dynasty":"元代","title":"访隐"}
{"author":"滕斌","content":"未到黄昏紧闭门，怒雷挟雨过前村。老夫熟睡浑不觉，风捲涛声入梦魂。","dynasty":"元代","title":"夜雨"}
{"author":"滕斌","content":"巉岩石室潋江东，昔隐唐官越国公。胜迹不磨遗像在，书声时落半天风。","dynasty":"元代","title":"题龛岩十咏其一读书岩"}
{"author":"滕斌","content":"来访书岩有异踪，镆铘剖石试霜锋。石悬形带青蛇色，怪欲乘风化作龙。","dynasty":"元代","title":"题龛岩十咏其二试剑石"}
{"author":"滕斌","content":"岩窦中开一瓮天，蛟龙潜蓄此成渊。盘旋石壁水晶殿，神物朝朝作雨烟。","dynasty":"元代","title":"题龛岩十咏其三灵湖"}
{"author":"滕斌","content":"石森如笋峙岩前，天地栽培几百年。也合成竿长枝叶，清阴乔郁庇山川。","dynasty":"元代","title":"题龛岩十咏其四石笋峰"}
{"author":"滕斌","content":"仙境清虚别有天，岩中一石似横船。向来恐有问津者，亡却渔舟在此悬。","dynasty":"元代","title":"题龛岩十咏其五石舫"}
{"author":"滕斌","content":"俯揖前山如笔架，笔尖高插五云生。我来欲蘸沧溟水，仰手摩天写太平。","dynasty":"元代","title":"题龛岩十咏其六笔架山"}
{"author":"滕斌","content":"层崖峭壁接天高，一线龙泉玉索绹。今古风刀裁不断，月钩悬可钓金鳌。","dynasty":"元代","title":"题龛岩十咏其七鎍泉"}
{"author":"滕斌","content":"当年曾把铜镮券，串却金鱼挂壁间。一夜风雷作霖雨，化龙飞去不知还。","dynasty":"元代","title":"题龛岩十咏其八铜镮鲤"}
{"author":"滕斌","content":"飞泉瀑布自高岩，玉撒珠跳绿绮弹。净洗令公朝市耳，银河长泻九天寒。","dynasty":"元代","title":"题龛岩十咏其九瀑布泉"}
{"author":"滕斌","content":"僧开寺接东龛近，人读书和梵语闻。时见楼台烟雾锁，数声钟鼓报朝曛。","dynasty":"元代","title":"题龛岩十咏其十僧寺"}
{"author":"滕斌","content":"半生独受春风残，万感相随秋夜长。隐几无眠听落叶，松梢摇雨溅山房。","dynasty":"元代","title":"半生"}
{"author":"滕斌","content":"一枕松风入梦清，空庭夜雨暗禅灯。山中酷爱僧居好，得似山中不著僧。","dynasty":"元代","title":"僧舍"}
{"author":"滕斌","content":"拍拍有怀天可语，落落不遇吾何归。芦山苍苍江水急，明日鹤背西风飞。","dynasty":"元代","title":"舟中"}
{"author":"滕斌","content":"吟人瘦倚曲阑干，酒醒香销午梦残。燕子不来春社去，一帘疏雨杏花寒。","dynasty":"元代","title":"吟人"}
{"author":"滕斌","content":"莫为文章不直钱，布衣亲到玉皇前。好诗未足三千首，又为梅花入瘴烟。","dynasty":"元代","title":"谪会昌二首其一"}
{"author":"滕斌","content":"锦衣来作夜郎客，纨扇忽逢春梦婆。太平宰相知我者，谁使醉后狂言多。","dynasty":"元代","title":"谪会昌二首其二"}
{"author":"滕斌","content":"西风吹老宾根霜，几度青山送夕阳。回首渊明今已矣，黄花犹带晋时香。","dynasty":"元代","title":"广贤曾堂宾出示先世手墨敬题廿八字"}
{"author":"滕斌","content":"萧萧十二峰前路，月落猿啼霜外树。半夜谁家上水船，竹枝歌入瞿塘去。","dynasty":"元代","title":"山峡图"}
{"author":"滕斌","content":"欧公家颍川，坡老田阳羡。是皆非吾土，而乃此留恋。种橘知何时，何时归去兮？归而谋之妇，惜无李衡妻。","dynasty":"元代","title":"题东坡书楚颂卷"}
{"author":"滕斌","content":"琼花十里小楼红，醉吞牛斗眠长虹。十年四海分萍蓬，一笑邂逅滕王洪。床头回首黄金空，但觉耿耿盘心胸。问蟾何不归蟾宫，自有老月留身中。谁受一粒金丹红，学得纸上画墨龙。白昼呼吸风云从，顷刻雾暗天濛濛。妙处巧夺造化工，不复知有陈所翁。君不见金陵壁上不点瞳，点瞳霹雳惊江东。我欲烦君具毫楮，画一小龙回顾母。普令天下生孝心，不向江湖长验雨。","dynasty":"元代","title":"赠弓秋蟾"}
{"author":"滕斌","content":"宇宙忽空阔，饮马万里流。平生负两眼，及此行寓州。天清健鹘运，木脱饥鹰投。长风吹海雨，濯我紫绮裘。相逢半游侠，把酒髯如虬。慷慨说《史记》，历历山川秋。向来衣带水，目短何无舟。","dynasty":"元代","title":"感寓九首其一"}
{"author":"滕斌","content":"吾爱东方朔，高揖金马门。向非玩六合，安肯来昆崙。昂昂九尺身，谈辩黄河翻。谁知上书意，蛾眉非自婚。不见马相如，俛首狗监恩。人生非桃李，何故不自言。","dynasty":"元代","title":"感寓九首其二"}
{"author":"滕斌","content":"吾爱李太白，玩世如游龙。自知天上谪，何必人间容。海风吹绿发，萧萧卧云松。我昔梦见之，遗以金芙蓉。清辉恍在眼，日落蛾眉峰。","dynasty":"元代","title":"感寓九首其三"}
{"author":"滕斌","content":"西风桂花落，我上天台山。仙子扶我手，泠然苍水环。乘鸾者谁子？飞烟渺难攀。三坐此游戏，弄影银河湾。空山忽风瀑，四顾鸣潺湲。长揖马子微，此岂非人间。","dynasty":"元代","title":"感寓九首其四"}
{"author":"滕斌","content":"春风如绿浪，淡荡洛阳柳。高楼语锦瑟，落花泛绿酒。何人白鼻騧，蒙茸紫貂袖。一字或未识，银菟悬两肘。煌煌贝宫珠，乃落纬萧手。爰居偶钟鼓，牺牛竟文绣。终然同一尽，岂复论好丑。谁知草玄者，穷巷闭白首。","dynasty":"元代","title":"感寓九首其五"}
{"author":"滕斌","content":"步出涌金门，所见土花碧。徘徊衣上月，感此美人夕。美人胡不归，月落江水白。寒潮已复去，海马晓无迹。万弩射鲸鱼，骇浪接天赤。空闻鲁仲连，孤感横八极。哀哀精卫石，填海竟何益。","dynasty":"元代","title":"感寓九首其六"}
{"author":"滕斌","content":"赠客黄金羁，劝客白玉卮。昔我亦为客，得此慨不辞。小草戏其出，槟榔笑其饥。相识何所无，所乐心相知。平生数公子，腰下珊瑚枝。冥冥或相隔，寤寐恍见之。无丝绣平原，无金铸钟期。秋风山阳笛，泪落不自持。","dynasty":"元代","title":"感寓九首其七"}
{"author":"滕斌","content":"赠我火浣席，报君吉光裘。一笑结意气，呼酒黄鹤楼。神交岂待语，与子为天游。携手阆风观，濯发扶桑洲。下俟侠少年，笑嬉藏怨尤。世无羊尤烈，风雪且自谋。东井不可酌，天驷岂服辀。","dynasty":"元代","title":"感寓九首其八"}
{"author":"滕斌","content":"船头书十乘，船尾酒百壶。酒尽书在眼，落月如明珠。忽悟八阵法，纵横如河图。惜哉经世士，未有窥唐虞。季子相六国，所见惟阴符。","dynasty":"元代","title":"感寓九首其九"}
{"author":"滕斌","content":"问谁争乞巧。谁知巧处成烦恼。天上佳期，底事别多欢少。雨梦云情半饷，又早被西风吹晓。愁未了。星桥隔断，银河深杳。可笑儿女浮名，似瓜果登盘，情丝萦绕。百拙无能，赢得自家华皓。我笑姮娥解事，但岁岁孤眠空老。归去好。江上绿波烟草。","dynasty":"元代","title":"玉漏迟七夕行台诸公见饯"}
{"author":"滕斌","content":"老气盘空，才名照世，万里秋风行色。人物中朝第一，司马题桥，班生投笔。记承流宣化，早威声，先驰殊域。看吟鞭、笑指关河，历历当年曾识。自古人心忠义，白水朝宗，众星拱极。铜柱无端隔断，两戒平分，天南地北。念瞻依丹阙，捧红云、金泥调屑。到明年归对西山，细说安边妙策。","dynasty":"元代","title":"夺锦标送李景山西使"}
{"author":"滕斌","content":"片帆呼渡西山曲，匆匆载将春去。路人苍寒，浪翻红暖，一枕欹眠烟雨。酒朋诗侣。尽醉舞狂歌，气吞吴楚。一样风流，依然犹是晋风度。人生如此奇遇。问老天何意，五星来聚。句落瑶毫，香霏宝唾，惊倒世间儿女。渭川云树。怅后夜相思，月明何处。怕有新诗，雁来频寄与。","dynasty":"元代","title":"齐天乐"}
{"author":"滕斌","content":"梅花月，吹老角声寒。剑气拂云端。台星才入朝天阙，将星旋出破烟蛮。半年来，勋业事，笑谈间。谁更说元龙楼下卧。谁更说元规楼上坐。终不似、竹楼宽。有时呼酒摘星斗，有时提笔撼江山。问何如，容此客，倚栏干。","dynasty":"元代","title":"最高楼呈管竹楼左丞"}
{"author":"滕斌","content":"分桃断袖绝嫌猜。翠被红裈兴不乖。洛浦乍阳新燕尔，巫山行雨左风怀。手携襄野便娟合，背抱齐宫婉娈怀。玉树庭前千载曲，隔江唱罢月笼阶。","dynasty":"元代","title":"瑞鹧鸪赠歌童阿珍"}
{"author":"滕斌","content":"斜阳一抹，青山数点。万里澄江如练。东风吹落橹声遥，又唤起、寒云一片。残鸦古渡，荒鸡村店。渐觉楼头人远。桃花流水小桥东，是那个、柴门半掩。","dynasty":"元代","title":"鹊桥仙"}
{"author":"滕斌","content":"石冷龙蟠，风高鹤瘦。一片白云，勿落襟袖。","dynasty":"元代","title":"灵泉翀举自有诗十八章留人间今止存五遂续之"}
{"author":"滕斌","content":"月佩霞裾，雾襦云幄。白鹤一声，秋风老壑。","dynasty":"元代","title":"灵泉翀举自有诗十八章留人间今止存五遂续之其二"}
{"author":"滕斌","content":"本无尘埃，何事乎浴。千仞飞泉，所濯吾足。","dynasty":"元代","title":"灵泉翀举自有诗十八章留人间今止存五遂续之其三"}
{"author":"滕斌","content":"谁言桃实，可以疗饥。何为武陵，迷不自知。","dynasty":"元代","title":"灵泉翀举自有诗十八章留人间今止存五遂续之其四"}
{"author":"滕斌","content":"万山雪瀑，一叶莲舟。世人指似，泰华峰头。","dynasty":"元代","title":"灵泉翀举自有诗十八章留人间今止存五遂续之其五"}
{"author":"滕斌","content":"如剑斯泉，如瓮斯石。夜横紫箫，吹散寒碧。","dynasty":"元代","title":"灵泉翀举自有诗十八章留人间今止存五遂续之其六"}
{"author":"滕斌","content":"瑶草低云，苍松洒雪。何人举酒，酹我明月。","dynasty":"元代","title":"灵泉翀举自有诗十八章留人间今止存五遂续之其七"}
{"author":"滕斌","content":"天低绛阙，月满瑶台。玉鸾何许，尽归去来。","dynasty":"元代","title":"灵泉翀举自有诗十八章留人间今止存五遂续之其八"}
{"author":"丁宝桢","content":"去日谷栖田，来时草履屋。岁功已告成，农事应休沐。侵晨度陌阡，翻犁听叱犊。偶问田间人，胡为日驰逐。答言霜降逾，播谷兼种菽。天时不可留，人工应求速。逸居虽足思，妻子安所畜。吾侪终岁劳，有秋便云福。我闻语未终，私心如转轴。力穑如此勤，犹恐缺饘粥。念彼城市民，坐饱太仓粟。彼虽前生缘，酖毒已暗伏。试看转瞬间，饥饿满沟渎。","dynasty":"清代","title":"自灌县勘都江堰还成都道中书所见"}
{"author":"郦道元","content":"　　自三峡七百里中，两岸连山，略无阙处。重岩叠嶂，隐天蔽日。自非亭午夜分，不见曦月。(阙通：缺；重岩一作：重峦)　　至于夏水襄陵，沿溯阻绝。或王命急宣，有时朝发白帝，暮到江陵，其间千二百里，虽乘奔御风，不以疾也。(溯同：泝；暮到一作：暮至)　　春冬之时，则素湍绿潭，回清倒影。绝巘多生怪柏，悬泉瀑布，飞漱其间，清荣峻茂，良多趣味。(巘一作：山献)　　每至晴初霜旦，林寒涧肃，常有高猿长啸，属引凄异，空谷传响，哀转久绝。故渔者歌曰：“巴东三峡巫峡长，猿鸣三声泪沾裳。”","dynasty":"南北朝","tags":"初中文言文，写水，长江，写景，热爱","title":"三峡"}
{"author":"罗衮","content":"榆火轻烟处处新，旋从闲望到诸邻。浮生浮世只多事，野水野花娱病身。浊酒不禁云外景，碧峰犹冷寺前春。蓑衣毳衲诚吾党，自结村园一社贫。","dynasty":"唐代","title":"清明赤水寺居"}
{"author":"罗衮","content":"年来年去只艰危，春半尧山草尚衰。四海清平耆旧见，五陵寒食小臣悲。烟销井邑隈楼槛，雪满川原泥酒卮。拭尽贾生无限泪，一行归雁远参差。","dynasty":"唐代","title":"清明登奉先城楼"}
{"author":"刘昚虚","content":"道由白云尽，春与青溪长。时有落花至，远随流水香。闲门向山路，深柳读书堂。幽映每白日，清辉照衣裳。","dynasty":"唐代","tags":"唐诗三百首，春天，写景","title":"阙题"}
{"author":"刘昚虚","content":"木叶纷纷下，东南日烟霜。林山相晚暮，天海空青苍。暝色况复久，秋声亦何长。孤舟兼微月，独夜仍越乡。寒笛对京口，故人在襄阳。咏思劳今夕，江汉遥相望。","dynasty":"唐代","tags":"思念，友情","title":"暮秋扬子江寄孟浩然"}
{"author":"刘昚虚","content":"陶家习先隐，种柳长江边。朝夕浔阳郭，白衣来几年。霁云明孤岭，秋水澄寒天。物象自清旷，野情何绵联。萧萧丘中赏，明宰非徒然。愿守黍稷税，归耕东山田。","dynasty":"唐代","title":"浔阳陶氏别业"}
{"author":"刘昚虚","content":"飞雪伴春还，春庭晓自闲。虚心应任道，遇赏遂成山。峰小形全秀，岩虚势莫攀。以幽能皎洁，谓近可循环。孤影临冰镜，寒光对玉颜。不随迟日尽，留顾岁华间。","dynasty":"唐代","title":"积雪为小山"}
{"author":"刘昚虚","content":"归梦如春水，悠悠绕故乡。驻马渡江处，望乡待归舟。","dynasty":"唐代","title":"句"}
{"author":"刘昚虚","content":"美人何荡漾，湖上风日长。玉手欲有赠，裴回双明珰。歌声随绿水，怨色起青阳。日暮还家望，云波横洞房。","dynasty":"唐代","title":"江南曲"}
{"author":"刘昚虚","content":"青冥南山口，君与缁锡邻。深路入古寺，乱花随暮春。纷纷对寂寞，往往落衣巾。松色空照水，经声时有人。晚心复南望，山远情独亲。应以修往业，亦惟立此身。深林度空夜，烟月资清真。莫叹文明日，弥年徒隐沦。","dynasty":"唐代","title":"寄阎防（防时在终南丰德寺读书）"}
{"author":"刘昚虚","content":"何处归且远，送君东悠悠。沧溟千万里，日夜一孤舟。旷望绝国所，微茫天际愁。有时近仙境，不定若梦游。或见青色古，孤山百里秋。前心方杳眇，后路劳夷犹。离别惜吾道，风波敬皇休。春浮花气远，思逐海水流。日暮骊歌后，永怀空沧洲。","dynasty":"唐代","title":"海上诗送薛文学归海东"}
{"author":"刘昚虚","content":"风雨沧洲暮，一帆今始归。自云发南海，万里速如飞。初谓落何处，永将无所依。冥茫渐西见，山色越中微。谁念去时远，人经此路稀。泊舟悲且泣，使我亦沾衣。浮海焉用说，忆乡难久违。纵为鲁连子，山路有柴扉。","dynasty":"唐代","title":"越中问海客"}
{"author":"刘昚虚","content":"海上正摇落，客中还别离。同舟去未已，远送新相知。流水意何极，满尊徒尔为。从来菊花节，早已醉东篱。","dynasty":"唐代","title":"九日送人"}
{"author":"刘昚虚","content":"孤峰临万象，秋气何高清。天际南郡出，林端西江明。山门二缁叟，振锡闻幽声。心照有无界，业悬前后生。虽知真机静，尚与爱网并。方首金门路，未遑参道情。","dynasty":"唐代","title":"登庐山峰顶寺"}
{"author":"刘昚虚","content":"出山更回首，日暮清溪深。东岭新别处，数猿叫空林。昔游有初迹，此路还独寻。幽兴方在往，归怀复为今。云峰劳前意，湖水成远心。望望已超越，坐鸣舟中琴。","dynasty":"唐代","title":"寻东溪还湖中作"}
{"author":"刘昚虚","content":"上客夜相过，小童能酤酒。即为临水处，正值归雁后。前路望乡山，近家见门柳。到时春未暮，风景自应有。余忆东州人，经年别来久。殷勤为传语，日夕念携手。兼问前寄书，书中复达否。","dynasty":"唐代","title":"送韩平兼寄郭微"}
{"author":"刘昚虚","content":"南望襄阳路，思君情转亲。偏知汉水广，应与孟家邻。在日贪为善，昨来闻更贫。相如有遗草，一为问家人。","dynasty":"唐代","title":"寄江滔求孟六遗文"}
{"author":"刘昚虚","content":"美人何荡漾，湖上风月长。玉手欲有赠，裴回双鸣珰。歌声随渌水，怨色起朝阳。日暮还家望，云波横洞房。","dynasty":"唐代","title":"相和歌辞。江南曲"}
{"author":"查嗣瑮","content":"陈书痛比秦庭哭，作赋情同楚奏哀。已遣长沙忧不返，如何宣室召空回？身逢明主犹嗟命，天夺中年亦忌才。此日题诗还下拜，也如君吊屈原来。","dynasty":"清代","title":"贾太傅祠"}
{"author":"查嗣瑮","content":"积翠浮空不见峰，群峰俱拥万株松。怪来小驿重关路，忽与千岩万壑逢。丹壁斜飞千尺练，白云遥送一声钟。龙眠居士如相识，画我山庄第几重？","dynasty":"清代","title":"过白沙岭寄同年张砚斋"}
{"author":"查嗣瑮","content":"珠帘何处觅三生，寂寞司勋薄幸名。惟有春风惜杨柳，年年吹绿到芜城。","dynasty":"清代","title":"红桥"}
{"author":"查嗣瑮","content":"朝烟作雾寒濛濛，肩舆似水浮艨艟。风回雾敛忽见路，危桥袅柱三枝筇。空山闻雷却见日，雨脚已过西南峰。南峰迎客复送客，出没不受浮云封。眼看得晴雨亦好，翻覆何足关心胸。不知何年雷起蛰，满壑幼出千蛟龙。张髯奋鬣矜爪觜，失地变作𠇗离松。山田梯水高级级，野碓凿涧寒冬冬。老农习懒午正睡，一声布谷催春舂。觉来掬水方洗眼，笑看过客何匆匆。我来不受尘事役，原与猿鹿相追从。幔亭锦幄渺何许，即此已足耽游踪。泉清酒香野店净，当垆女插山花红。百钱一醉万虑失，去路隐隐随遥钟。","dynasty":"清代","title":"将游武夷自瓯宁入建阳途中偶成"}
{"author":"高山","content":"海峤长悬圣主心，沟涂经画戒相侵。含哺民近无怀氏，敷泽仁同解愠琴。履亩新塍勤劝相，支机旧石费追寻。重来不为开邛笮，要使飞鸮集好音。","dynasty":"清代","title":"甲子1744奉命赴台清查官庄即事成咏"}
{"author":"杨樵云","content":"只道空烟，又疑流水，依依却是行云。了然相对，又是梦纷纭。半面春风图画，黄金在、难铸昭君。溪桥断，梅花晴雪，端的白三分。真真。难唤醒，三年抽藕，织得榴裙。甚徘徊窥镜，交翼鸾文。一片飞花来去，并刀快、翦取晴纹。无情处，分明著眼，强半带春醺。","dynasty":"宋代","title":"满庭芳（影）"}
{"author":"杨樵云","content":"多情不在分明，绣窗日日花阴午。依依云絮，溶溶香雪，觑他寻路。一滴东风，怎生消得，翠苞红栩。被疏钟敲断，流莺唤起，但长记、弓弯舞。定是相思入骨，到如今、月痕同醉。教人枉了，若还真个，匆匆如此。全未惺松，缬纹生眼，胡床犹据。算从前、总是无凭，待说与、如何寄。","dynasty":"宋代","title":"水龙吟（梦）"}
{"author":"杨樵云","content":"一枝斜堕墙腰，向人颤袅如相媚。是谁翦取，断云零玉，轻轻妆缀。不是幽人，如何能到，水边沙际。又匆匆过了，春风半面，尽长把、重门闭。只管相思成梦，道无情、又关乡意。苍苔半亩，如今已是，鹿胎田地。甚欲追陪，却嫌花下，翠环解语。待何时月转，幽房醉了，不教归去。","dynasty":"宋代","title":"小楼连苑（梅）"}
{"author":"毛熙震","content":"梨花满院飘香雪，高楼夜静风筝咽。斜月照帘帷，忆君和梦稀。小窗灯影背，燕语惊愁态。屏掩断香飞，行云山外归。","dynasty":"五代","tags":"写景，思念","title":"菩萨蛮·梨花满院飘香雪"}
{"author":"毛熙震","content":"春光欲暮，寂寞闲庭户。粉蝶双双穿槛舞，帘卷晚天疏雨。含愁独倚闺帏，玉炉烟断香微。正是销魂时节，东风满树花飞。","dynasty":"唐代","tags":"婉约，春天，写景，闺怨","title":"清平乐·春光欲暮"}
{"author":"毛熙震","content":"苍翠浓阴满院，莺对语，蝶交飞，戏蔷薇。斜日倚阑风好，余香出绣衣。未得玉郎消息，几时归。","dynasty":"唐代","tags":"婉约，写景，怀人","title":"定西番·苍翠浓阴满院"}
{"author":"毛熙震","content":"闲卧绣帏，慵想万般情宠。锦檀偏，翘股重，翠云欹¤暮天屏上春山碧，映香烟雾隔。蕙兰心，魂梦役，敛蛾眉。钿匣舞鸾，隐映艳红修碧。月梳斜，云鬓腻，粉香寒¤晓花微敛轻呵展，袅钗金燕软。日初升，帘半卷，对妆残。","dynasty":"唐代","title":"酒泉子"}
{"author":"毛熙震","content":"花榭香红烟景迷，满庭芳草绿萋萎，金铺闲掩绣帘低。紫燕一双娇语碎，翠屏十二晚峰齐，梦魂消散醉空闺。","dynasty":"五代","tags":"写景，抒情，女子，孤独","title":"浣溪沙·花榭香红烟景迷"}
{"author":"毛熙震","content":"幽闺欲曙闻莺转，红窗月影微明。好风频谢落花声。隔帷残烛，犹照绮屏筝。绣被锦茵眠玉暖，炷香斜袅烟轻。淡蛾羞敛不胜情。暗思闲梦，何处逐云行？","dynasty":"五代","tags":"女子，抒情，思念，惆怅","title":"临江仙·幽闺欲曙闻莺转"}
{"author":"毛熙震","content":"春暮黄莺下砌前，水精帘影露珠悬，绮霞低映晚晴天¤弱柳万条垂翠带，残红满地碎香钿，蕙风飘荡散轻烟。花榭香红烟景迷，满庭芳草绿萋萋，金铺闲掩绣帘低¤紫燕一双娇语碎，翠屏十二晚峰齐，梦魂消散醉空闺。晚起红房醉欲消，绿鬟云散袅金翘，雪香花语不胜娇¤好是向人柔弱处，玉纤时急绣裙腰，春心牵惹转无憀.一只横钗坠髻丛，静眠珍簟起来慵，绣罗红嫩抹苏胸¤羞敛细蛾魂暗断，困迷无语思犹浓，小屏香霭碧山重。云薄罗裙绶带长，满身新裛瑞龙香，翠钿斜映艳梅妆¤佯不觑人空婉约，笑和娇语太猖狂，忍教牵恨暗形相。碧玉冠轻袅燕钗，捧心无语步香阶，缓移弓底绣罗鞋¤暗想欢娱何计好，岂堪期约有时乖，日高深院正忘怀。半醉凝情卧绣茵，睡容无力卸罗裙，玉笼鹦鹉厌听闻¤慵整落钗金翡翠，象梳欹鬓月生云，锦屏绡幌麝烟薰。","dynasty":"唐代","title":"浣溪沙"}
{"author":"毛熙震","content":"远山愁黛碧，横波慢脸明。腻香红玉茜罗轻，深院晚堂人静，理银筝¤鬓动行云影，裙遮点屐声。娇羞爱问曲中名，杨柳杏花时节，几多情。惹恨还添恨，牵肠即断肠。凝情不语一枝芳，独映画帘闲立，绣衣香¤暗想为云女，应怜傅粉郎。晚来轻步出闺房，髻慢钗横无力，纵猖狂。","dynasty":"唐代","title":"南歌子（一名望秦川，一名风蝶令）"}
{"author":"毛熙震","content":"掩朱扉，钩翠箔，满院莺声春寂寞。匀粉泪，恨檀郎，一去不归花又落¤对斜晖，临小阁，前事岂堪重想著。金带冷，画屏幽，宝帐慵熏兰麝薄。","dynasty":"唐代","title":"木兰花"}
{"author":"毛熙震","content":"梁燕双飞画阁前，寂寥多少恨、懒孤眠。晓来闲处想君怜，红罗帐、金鸭冷沉烟¤谁信损婵娟，倚屏啼玉箸、湿香钿。四支无力上秋千，群花谢、愁对艳阳天。","dynasty":"唐代","title":"小重山"}
{"author":"毛熙震","content":"南齐天子宠婵娟，六宫罗绮三千。潘妃娇艳独芳妍。椒房兰洞，云雨降神仙¤纵态迷欢心不足，风流可惜当年。纤腰婉约步金莲。妖君倾国，犹自至今传。幽闺欲曙闻莺转，红窗月影微明。好风频谢落花声。隔帏残烛，犹照绮屏筝¤绣被锦茵眠玉暖，炷香斜袅烟轻。淡蛾羞敛不胜情。暗思闲梦，何处逐行云。","dynasty":"唐代","title":"临江仙"}
{"author":"毛熙震","content":"越罗小袖新香茜，薄笼金钏。倚阑无语摇轻扇，半遮匀面。春残日暖莺娇懒，满庭花片。争不教人长相见，画堂深院。","dynasty":"唐代","title":"后庭花其三"}
{"author":"毛熙震","content":"惹恨还添恨，牵肠即断肠，凝情不语一枝芳。独映画帘闲立，绣衣香。暗想为云女，应怜傅粉郎，晚来轻步出闺房。髻慢钗横无力，纵猖狂。","dynasty":"唐代","title":"南歌子其二"}
{"author":"毛熙震","content":"莺啼燕语芳菲节，瑞庭花发。昔时欢宴歌声揭，管弦清越¤自从陵谷追游歇，画梁尘黦.伤心一片如珪月，闲锁宫阙。轻盈舞伎含芳艳，竞妆新脸。步摇珠翠修蛾敛，腻鬟云染¤歌声慢发开檀点，绣衫斜掩。时将纤手匀红脸，笑拈金靥。越罗小袖新香蒨，薄笼金钏。倚阑无语摇轻扇，半遮匀面¤春残日暖莺娇懒，满庭花片。争不教人长相见，画堂深院。","dynasty":"唐代","title":"后庭花（或加玉树二字）"}
{"author":"毛熙震","content":"梨花满院飘香雪，高楼夜静风筝咽。斜月照帘帷，忆君和梦稀¤小窗灯影背，燕语惊愁态。屏掩断香飞，行云山外归。绣帘高轴临塘看，雨翻荷芰真珠散。残暑晚初凉，轻风渡水香¤无憀悲往事，争那牵情思。光影暗相催，等闲秋又来。天含残碧融春色，五陵薄幸无消息。尽日掩朱门，离愁暗断魂¤莺啼芳树暖，燕拂回塘满。寂寞对屏山，相思醉梦间。","dynasty":"唐代","title":"菩萨蛮"}
{"author":"毛熙震","content":"寂寞芳菲暗度，岁华如箭堪惊。缅想旧欢多少事，转添春思难平。曲槛丝垂金柳，小窗弦断银筝¤深院空闻燕语，满园闲落花轻。一片相思休不得，忍教长日愁生。谁见夕阳孤梦，觉来无限伤情。无语残妆澹薄，含羞亸袂轻盈。几度香闺眠过晓，绮窗疏日微明。云母帐中偷惜，水精枕上初惊¤笑靥嫩疑花拆，愁眉翠敛山横。相望只教添怅恨，整鬟时见纤琼。独倚朱扉闲立，谁知别有深情。","dynasty":"唐代","title":"何满子"}
{"author":"毛熙震","content":"碧桃红杏，迟日媚笼光影。彩霞深，香暖熏莺语，风清引鹤音¤翠鬟冠玉叶，霓袖捧瑶琴。应共吹箫侣，暗相寻。修蛾慢脸，不语檀心一点。小山妆，蝉鬓低含绿，罗衣澹拂黄¤闷来深院里，闲步落花傍。纤手轻轻整，玉炉香。","dynasty":"唐代","title":"女冠子"}
{"author":"毛熙震","content":"秋色清，河影淡，深户烛寒光暗。绡幌碧，锦衾红，博山香炷融¤更漏咽，蛩鸣切，满院霜华如雪。新月上，薄云收，映帘悬玉钩。烟月寒，秋夜静，漏转金壶初永。罗幕下，绣屏空，灯花结碎红¤人悄悄，愁无了，思梦不成难晓。长忆得，与郎期，窃香私语时。","dynasty":"唐代","title":"更漏子"}
{"author":"崔国因","content":"三十年前此地游，禅房草榻暂淹留。湿云侵岫晴疑雨，深谷藏风夏已秋。自惜鸿泥成往迹，重携蜡屐豁新眸。山灵见我应相识，青瘦形容似旧不？","dynasty":"清代","title":"游黄山宿狮子林作"}
{"author":"刘天迪","content":"一翦晴波娇欲溜。绿怨红愁，长为春风瘦。舞罢金杯眉黛皱。背人倦倚晴窗绣。脸晕潮生微生微带酒。催唱新词，不应频摇手。闲把琵琶调未就。羞郎却又垂红袖。","dynasty":"宋代","title":"凤栖梧（舞酒妓）"}
{"author":"刘天迪","content":"日暮杨花飞乱雪。宝镜慵拈，强整双鸳结。烧罢夜香愁万叠。穿暗避阶前月。凤尾罗衾寒尚怯，却悔当时，容易成分别。闷对枕鸾谁共说。柔情一点蔷薇血。","dynasty":"宋代","title":"蝶恋花"}
{"author":"刘天迪","content":"一笑相逢，依稀似是桃根旧。娇波频溜。悄可灵犀透。扶过危桥，轻引纤纤手。频回首。何时还又。微月黄昏后。","dynasty":"宋代","title":"点绛唇（书事）"}
{"author":"刘天迪","content":"一剪晴波娇欲溜。绿怨红愁，长为春风瘦。舞罢金杯眉黛皱。背人倦倚晴窗绣。脸晕潮生微带酒。催唱新词，不应频摇手。闲把琵琶调未就。羞郎却又垂红袖。","dynasty":"宋代","title":"凤栖梧舞酒妓"}
{"author":"刘天迪","content":"瑞麟香软飞瑶席，吟仙笑陪欢宴。桐影吹香，梅阴弄碧，一味微凉堪荐。停杯缓劝。记罗帕求诗，琵琶遮面。十载扬州，梦回前事楚云远。人生总是逆旅，但相逢一笑，如此何限。采石宫袍，沈香醉笔，何似轻衫小扇。流年暗换。甚新雨情怀，故园心眼。明日西江，斜阳帆影转。","dynasty":"宋代","title":"齐天乐（严县尹度上和李观我韵）"}
{"author":"刘天迪","content":"拥孤衾，正朔风凄紧，毡帐夜生寒。春梦无凭，秋期又误，迢递烟水云山。断肠处、黄茅瘴雨，恨骢马、憔悴只空还。揉翠盟孤，啼红怨切，暗老朱颜。堪叹扬州十里，甚倡条冶叶，不省春残。蔡琰悲笳，昭君怨曲，何预当日悲欢。谩赢得、西邻倦客，空惆怅、今古上眉端。梦破梅花，角声又报春阑。","dynasty":"宋代","title":"一萼红（夜闻南妇哭北夫）"}
{"author":"刘天迪","content":"子规解劝春归去。春亦无心住。江南风景正堪怜。到得而今不去、待何年。无端往事萦心曲。两鬓先惊绿。蔷薇发望春归。谢了蔷薇、又见楝花飞。","dynasty":"宋代","title":"虞美人（春残念远）"}
{"author":"吴武陵","content":"拂槛爱贞容，移根自远峰。已曾经草没，终不任苔封。叶少初陵雪，鳞生欲化龙。乘春濯雨露，得地近垣墉。逐吹香微动，含烟色渐浓。时回日月照，为谢小山松。","dynasty":"唐代","title":"贡院楼北新栽小松"}
{"author":"吴武陵","content":"雀儿来逐飏风高，下视鹰鹯意气豪。自谓能生千里翼，黄昏依旧委蓬蒿。","dynasty":"唐代","title":"题路左佛堂"}
{"author":"吴武陵","content":"一水长流出涧溪，众山绵密与云齐。武陵桥上观春色，自笑刘郎去路迷。","dynasty":"宋代","title":"题吉昌桥"}
{"author":"澄观","content":"迷真妄念生，悟真妄即止。能迷非常迷，安得长相似。从来未曾悟，故说妄无始。知妄本自真，方是恒妙理。分别心未忘，何由出生死。","dynasty":"唐代","title":"答复礼禅师《真妄偈》"}
{"author":"陈禋祉","content":"昔年坛坫望翩翩，此日逋林一散仙。诗共酒清元亮后，心俱眉白季常先。青藜杖曳青霞罨，绛帐经横绛雪连。竟以期颐老飞将，枕书松石酌苓泉。","dynasty":"清代","title":"寿马公眉"}
{"author":"崔沔","content":"五日酺才毕，千年乐未央。复承天所赐，终宴国之阳。地胜春逾好，恩深乐更张。落花飞广座，垂柳拂行觞。庶尹陪三史，诸侯具万方。酒酣同抃跃，歌舞咏时康。","dynasty":"唐代","title":"奉和圣制同二相已下群官乐游园宴"}
{"author":"樊忱","content":"净境重阳节，仙游万乘来。插萸登鹫岭，把菊坐蜂台。十地祥云合，三天瑞景开。秋风词更远，窃抃乐康哉。","dynasty":"唐代","title":"奉和九月九日登慈恩寺浮图应制"}
{"author":"捧剑仆","content":"青鸟衔葡萄，飞上金井栏。美人恐惊去，不敢卷帘看。","dynasty":"唐代","title":"诗"}
{"author":"捧剑仆","content":"一种芳菲出后庭，却输桃李得佳名。谁能为向天人说，从此移根近太清。","dynasty":"唐代","title":"题牡丹"}
{"author":"捧剑仆","content":"珍重郭四郎，临行不得别。晓漏动离心，轻车冒残雪。欲出主人门，零涕暗呜咽。万里隔关山，一心思汉月。","dynasty":"唐代","title":"将窜留诗"}
{"author":"冯嗣京","content":"门分洛蜀路多岐，中立如公总不移。进退每关天下事，襟期独有圣明知。后堂长蓄公田酿，外国争求《贺雨》诗。莫漫抒辞颂功德，即论风雅亦吾师。","dynasty":"清代","title":"上韩慕庐学士"}
{"author":"陈山泉","content":"雨晴泥路滑，杖履岂徒劳。双桧塔前老，一峰天外高。锡泉通殿砌。岩瀑起波涛。欲问麻衣意，风林作怒号。","dynasty":"宋代","title":"谒麻衣祠"}
{"author":"金昌绪","content":"打起黄莺儿，莫教枝上啼。啼时惊妾梦，不得到辽西。","dynasty":"唐代","tags":"唐诗三百首，闺怨，怀人","title":"春怨/伊州歌"}
{"author":"樊东阳","content":"振衣上孤艇，偏与尘世隔。游山先泛水，水上山历历。人影水涤尽，始合山云色。石岛裂古纹，竹潭摇深碧。流转帆正顺，山回橹又逆。水如作文字，有曲方能直。不知几潆洄，便到浔阳驿。","dynasty":"清代","title":"出游"}
{"author":"顾梦日","content":"路转歌声杳，夜深云露浓。美人行月下，秋水泛芙蓉。","dynasty":"宋代","title":"夜游"}
{"author":"庄忌","content":"哀时命之不及古人兮，夫何予生之不遘时！往者不可扳援兮，徠者不可与期。志憾恨而不逞兮，杼中情而属诗。夜炯炯而不寐兮，怀隐忧而历兹。心郁郁而无告兮，众孰可与深谋！欿愁悴而委惰兮，老冉冉而逮之。居处愁以隐约兮，志沉抑而不扬。道壅塞而不通兮，江河广而无梁。愿至昆仑之悬圃兮，采锺山之玉英。揽瑶木之橝枝兮，望阆风之板桐。弱水汩其为难兮，路中断而不通。势不能凌波以径度兮，又无羽翼而高翔。然隐悯而不达兮，独徙倚而彷徉。怅惝罔以永思兮，心纡轸而增伤。倚踌躇以淹留兮，日饥馑而绝粮。廓抱景而独倚兮，超永思乎故乡。廓落寂而无友兮，谁可与玩此遗芳？白日晼晼其將入兮，哀余寿之弗将。车既弊而马罢兮，蹇邅徊而不能行。身既不容于浊世兮，不知进退之宜当。冠崔嵬而切云兮，剑淋离而从横。衣摄叶以储与兮，左袪挂于榑桑；右衽拂于不周兮，六合不足以肆行。上同凿枘于伏戏兮，下合矩矱于虞唐。原尊节而式高兮，志犹卑夫禹汤。虽知困其不改操兮，终不以邪枉害方。世并举而好朋兮，壹斗斛而相量。众比周以肩迫兮，贤者远而隐藏。为凤皇作鹑笼兮，虽翕翅其不容。灵皇其不寤知兮，焉陈词而效忠。俗嫉妒而蔽贤兮，孰知余之从容？愿舒志而抽冯兮，庸讵知其吉凶？璋珪杂于甑窐兮，陇廉与孟娵同宫。举世以为恆俗兮，固将愁苦而终穷。幽独转而不寐兮，惟烦懑而盈匈。魂眇眇而驰骋兮，心烦冤之忡忡。志欿憾而不憺兮，路幽昧而甚难。塊独守此曲隅兮，然欿切而永叹。愁修夜而宛转兮，气涫沸其若波。握剞劂而不用兮，操规矩而无所施。骋骐骥于中庭兮，焉能极夫远道？置援狖于棂槛兮，夫何以责其捷巧？驷跛鳖而上山兮，吾固知其不能陞。释管晏而任臧获兮，何权衡之能称？箟簬杂于黀蒸兮，机蓬矢以射革。负檐荷以丈尺兮，欲伸要而不可得。外迫胁于机臂兮，上牵联于矰隿。肩倾侧而不容兮，固陿腹而不得息。务光自投于深渊兮，不获世之尘垢。孰魁摧之可久兮，愿退身而穷处。凿山楹而为室兮，下被衣于水渚。雾露濛濛其晨降兮，云依斐而承宇。虹霓纷其朝霞兮，夕淫淫而淋雨。怊茫茫而无归兮，怅远望此旷野。下垂钓于溪谷兮，上要求于仙者。与赤松而结友兮，比王侨而为耦。使枭杨先导兮，白虎为之前後。浮云雾而入冥兮，骑白鹿而容与。魂眐眐以寄独兮，汨徂往而不归。处卓卓而日远兮，志浩荡而伤怀。鸾凤翔于苍云兮，故矰缴而不能加。蛟龙潜于旋渊兮，身不挂于罔罗。知贪饵而近死兮，不如下游乎清波。宁幽隐以远祸兮，孰侵辱之可为。子胥死而成义兮，屈原沉于汨罗。虽体解其不变兮，岂忠信之可化。志怦怦而内直兮，履绳墨而不颇。执权衡而无私兮，称轻重而不差。摡尘垢之枉攘兮，除秽累而反真。形体白而质素兮，中皎洁而淑清。时猒饫而不用兮，且隐伏而远身。聊窜端而匿迹兮，嗼寂默而无声。独便悁而烦毒兮，焉发愤而筊抒。时暧暧其将罢兮，遂闷叹而无名。伯夷死于首阳兮，卒夭隐而不荣。太公不遇文王兮，身至死而不得逞。怀瑶象而佩琼兮，愿陈列而无正。生天坠之若过兮，忽烂漫而无成。邪气袭余之形体兮，疾憯怛而萌生。原壹见阳春之白日兮，恐不终乎永年。","dynasty":"先秦","tags":"楚辞","title":"哀时命"}
{"author":"方璿","content":"颓然石磴草萋萋，客里重登旧迹迷。海气暗吞山顶寺，钟声高落洞门溪。秋来有月台堪倚，春到无花鸟自啼。欲谒桑公不可见，苍苔断碣暮云低。","dynasty":"清代","title":"登穿山"}
{"author":"朱穆","content":"北山有鸱，不洁其翼。飞不正向，寝不定息。饥则木览，饱则泥伏。饕餮贪污，臭腐是食。填肠满嗉，嗜欲无极。长鸣呼凤，谓凤无德。凤之所趋，与子异域。永从此诀，各自努力。","dynasty":"两汉","title":"与刘伯宗绝交诗"}
{"author":"颜奎","content":"水云幽。怕黄霜竹生新愁生新愁。生新愁如今何处，倚月明楼。龙吟杳杳天悠悠。腾蛟起舞鸣空篌。鸣箜篌。听吹短气，江上无秋。","dynasty":"宋代","title":"忆秦娥"}
{"author":"颜奎","content":"唱古荼コ，新荷叶，谁向重帘深处。东风三十六，向园林都过，余寒犹妒。公子狐裘，佳人翠袖，怎见此时情否。天上知音杳，怪参差律吕，世间多误。记画扇题诗，单衣试酒，梦归泥絮。嗟春如逆旅。送无路、远涉前无渡。回首住、凌波亭馆，待月楼台，满身花气凝香雾。度入南薰去。留燕伴、不教迟暮。但一点、芳心苦。生怕摇落，分付荷房收贮。晚妆又随过雨。","dynasty":"宋代","title":"大酺（和须溪春寒）"}
{"author":"颜奎","content":"对琴台、不堪尘涴，春风微露纤指。峥嵘鹤膝翘空势，取次著花安蕊。偏有意。把竹外一枝，飞洒轻烟里。月良如洗。又底事丹青，何须水墨，虚白阚清泚。华堂暮，珍重休弹尘尾。静中留此佳致。桥西几度香浮处，回首都随流水。闲徒倚。叹汨没黄埃，变幻皆如此。蜚廉莫起。待别有神人，风斤一运，和影上窗纸。","dynasty":"宋代","title":"摸鱼儿（尘梅）"}
{"author":"颜奎","content":"唱古荼，新荷叶，谁向重帘深处。东风三十六，向园林都过，馀寒犹妒。公子狐裘，佳人翠袖，怎见此时情否。天上知音杳，怪参差律吕，世间多误。记画扇题诗，单衣试酒，梦归泥絮。嗟春如逆旅。送无路、远涉前无渡。回首住、凌波亭馆，待月楼台，满身花气凝香雾。度入南薰去。留燕伴、不教迟暮。但一点、芳心苦。生怕摇落，分付荷房收贮。晚妆又随过雨。","dynasty":"宋代","title":"大?"}
{"author":"颜奎","content":"对琴台、不堪尘涴，春风微露纤指。峥嵘鹤膝翘空势，取次著花安蕊。偏有意。把竹外一枝，飞洒轻烟里。月痕如洗。又底事丹青，何须水墨，虚白阚清泚。华堂暮，珍重休弹麈尾。静中留此佳致。桥西几度香浮处，回首都随流水。闲徙倚。叹汨没黄埃，变幻皆如此。蜚廉莫起。待别有神人，风斤一运，和影上窗纸。","dynasty":"宋代","title":"摸鱼儿·对琴台"}
{"author":"颜奎","content":"春风拂拂。檐花双燕入。少年湖上风日。问天何处觅。湖山画屏晴碧。梦华知夙昔。东风忘了前迹。上青芜半壁。","dynasty":"宋代","title":"归平遥/归国遥"}
{"author":"颜奎","content":"对琴台、不堪尘涴，春风微露纤指。峥嵘鹤膝翘空势，取次著花安蕊。偏有意。把竹外一枝，飞洒轻烟里。月痕如洗。又底事丹青，何须水墨，虚白阚清泚。华堂暮，珍重休弹麈尾。静中留此佳致。桥西几度香浮处，回首都随流水。闲徙倚。叹汨没黄埃，变幻皆如此。蜚廉莫起。待别有神人，风斤一运，和影上窗纸。","dynasty":"宋代","title":"摸鱼儿麈梅"}
{"author":"颜奎","content":"茶边水经。琴边鹤经。小窗甲子初睛。报梅花小春。小冠晋人。小车洛人。醉扶儿子门生。指黄河解清。","dynasty":"宋代","title":"醉太平（寿须溪）"}
{"author":"颜奎","content":"留君少住。且待晴时去。夜深水鹤云间语。明日棠梨花雨。尊前不尽余情。都上鸣弦细声。二十四番风後，绿阴芳草长亭。","dynasty":"宋代","title":"清平乐（留静得）"}
{"author":"颜奎","content":"春□□拂拂。檐花双燕入。少年湖上风日。问天何处觅。湖山画屏晴碧。梦华知夙昔。东风忘了前迹。上青无半壁。","dynasty":"宋代","title":"归平遥"}
{"author":"颜奎","content":"梦泊游丝画影移。水沈香宛紫烟微。玉笙才过画楼西。天上人间花事苦，镜中翠压四山低。又成春据莺啼。","dynasty":"宋代","title":"浣溪沙"}
{"author":"颜奎","content":"燕姬越女初相见。鬓云翻覆风转。日日转如云。朝朝白发新。江南古佳丽。只绾年时髻，信手绾将成。从来懒学人。","dynasty":"宋代","title":"菩萨蛮"}
{"author":"徐琰","content":"青楼十咏一初见会娇娥罗绮丛中，两意相投，一笑情通。傍柳随花，偎香倚玉，弄月抟风。堪描画喜孜孜鸾凰妒宠，没褒弹立亭亭花月争锋。娇滴滴鸭绿鸳红，颤巍巍雨迹云踪。夙世上未了姻缘，今生则邂逅相逢。二小酌聚殷勤开宴红楼，香喷金猊，帘上银钩。象板轻敲，琼杯满酌，艳曲低讴。结夙世鸾交凤友，尽今生燕侣莺俦。语话相投，情意绸缪。拚醉花前，多少风流。三沐浴酒初醒褪却残妆，炎暑侵肌，粉汗生香。旋摘花枝，轻除蹀躞，慢解香囊。移兰步行出画堂，浣冰肌初试兰汤。回到闺房，换了罗裳。笑引才郎，同纳新凉。四纳凉纳新凉纨扇轻摇，金井梧桐，丹桂香飘。笑指嫦娥，戏将织女，比并妖娆。坐未久风光正好，夜将深暑气潜消。语话相嘲，道与多娇：莫待俄延，误了良宵。五临床并香肩素手相携，行入兰房，拴上朱扉。香袅龙涎，簟舒寒玉，枕并玻璃。相会在绣芙蓉青纱帐里，抵多少泛桃花流水桥西。困倚屏帏，慢解罗衣。受用些雨怯云娇，煞强如月约星期。六并枕殢人娇兰麝生香，风月弥漫，云雨相将。绣幕低低，银屏曲曲，凤枕双双。赛阆苑和鸣凤凰，比瑶池交颈鸳鸯。月射纱窗，灯灭银釭。才子佳人，同赴高唐。七交欢向珊瑚枕上交欢，握雨携云，倒凤颠鸾。簌簌心惊，阴阴春透，隐隐肩攒。柳腰摆东风款款，樱唇喷香雾漫漫。凤翥龙蟠，巧弄娇抟。恩爱无休，受用千般。八言盟结同心尽了今生，琴瑟和谐，鸾凤和鸣。同枕同衾，同生同死，同坐同行。休似那短恩情没下梢王魁桂英，要比那好因缘有前程双渐苏卿。你既留心，俺索真诚。负德辜恩，上有神明！九晓起恨无端报晓何忙？唤却金乌，飞上扶桑。正好欢娱，不防分散，渐觉凄凉。好良宵添数刻争甚短长？喜时节闰一更差甚阴阳？惊却鸳鸯，拆散鸾凰。尤恋香衾，懒下牙床。十叙别惠青楼兴却瓓珊，仆整行装，马鞴雕鞍。叹聚会难亲，想恩爱怎舍，奈心意相关。是则是难留恋休掩泪眼，去则去好将惜善保台颜。便休道凤只鸾单，枕冷衾寒。他日来时，不似今番。","dynasty":"元代","title":"【双调】蟾宫曲_青楼十咏一"}
{"author":"徐琰","content":"恨无端报晓何忙。唤却金乌，飞上扶桑。正好欢娱，不防分散，渐觉凄凉。好良宵添数刻争甚短长？喜时节闰一更差甚阴阳？惊却鸳鸯，拆散鸾凰。犹恋香衾，懒下牙床。","dynasty":"元代","tags":"分别，抒情，不舍","title":"蟾宫曲·晓起"}
{"author":"徐琰","content":"间阻风吹散楚岫云，水淹断蓝桥路。死分开莺燕友，生拆散凤鸾雏。想起当初，指望待常相聚，谁承望好姻缘遭间阻。月初圆忽被阴云，花正发频遭骤雨。【梁州】他为我画阁中倦拈针指，我因他在绿窗前懒看诗书。这些时不由我心忧虑。这些时琴闲了雁足，歌歇骊珠。则我这身心恍惚，鬼病揶揄。望夕阳对景嗟吁，倚危楼朝夜踌蹰。我、我、我，觑不的小池中一来一住交颈鸳鸯，听不的疏林外一递一声啼红杜宇，看不的画檐间一上一下斗巧蜘蛛。景物，态度。蛛蛛丝一丝丝又被风吹去，杜宇声一声声唤不住，鸳鸯对一对对分飞不趁逐，感起我一弄儿嗟吁。【尾声】再几时能够那柔柔条儿再接上连枝树，再几时能够那暖水儿重温活比目鱼，那的是着人断肠处。窗儿外夜雨，枕边厢泪珠，和我这一点芳心做不的主。","dynasty":"元代","title":"【南吕】一枝花_间阻风吹散"}
{"author":"徐琰","content":"赠歌者吹箫金凤小斜簪髻云，似樱桃一点朱唇。秋水清，春山恨。引青鸾玉箫声韵，莫不是另得东君一种春，既不呵紫竹上重生玉笋。御食饱清茶漱口，锦衣穿翠袖梳头。有几个省部交，朝廷友。樽席上玉盏金瓯，封却公男伯子侯，也强如不识字烟波钓叟。","dynasty":"元代","title":"【双调】沉醉东风"}
{"author":"卢贞","content":"一树依依在永丰，两枝飞去杳无踪。玉皇曾采人间曲，应逐歌声入九重。","dynasty":"唐代","title":"杂曲歌辞。杨柳枝"}
{"author":"卢贞","content":"文翰走天下，琴尊卧洛阳。贞元朝士尽，新岁一悲凉。名早缘才大，官迟为寿长。时来知病已，莫叹步趋妨。","dynasty":"唐代","title":"和刘梦得岁夜怀友"}
{"author":"卢贞","content":"放杯书桉上，枕臂火炉前。","dynasty":"唐代","title":"乐天偶眠诗"}
{"author":"范寅亮","content":"寺藏螺髻顶，人在藕花心。","dynasty":"宋代","title":"句"}
{"author":"陈仅","content":"面面云峰好，荒衙置此间。吏人随鸟集，宾友访僧还。水气石边静，松声风外间。卑栖吾自足，犹胜买青山。","dynasty":"清代","title":"卑栖"}
{"author":"陈仅","content":"莫讶清霜两鬓斑，苍生疴痒苦相关。晨星谳牍昏搜雾，春雨开荒瘦斸山。直道敢忘三代后，虚怀难满十年间。多君尚记相从日，冰雪襟期洽往还。","dynasty":"清代","title":"和菉园少尉送别韵"}
{"author":"冯誉骢","content":"纵目平芜阔，居然古战场。寒沙沈剑戟，废垒下牛羊。日落墟烟寂，天空秋水长。乱余几人在，应与计耕桑。","dynasty":"清代","title":"过独流昔官军破贼处"}
{"author":"冯誉骢","content":"桐江江涨接西泠，相望遥遥两客星。烟水似随高士去，湖山还为使君青。天涯驿路怜芳草，画舫鸥波隔远汀。孤负平生钓游约，《移文》应愧北山灵。","dynasty":"清代","title":"严子陵祠下有怀慰农"}
{"author":"冯誉骢","content":"六载溪山稳泛舟，他乡人作故乡留。最难风雨重阳日，背指黄花出信州。","dynasty":"清代","title":"别信州"}
{"author":"冯誉骢","content":"天风吹尽高城箨，雪边重见飞霞阁。弁阳诗老坡后身，自采梅花荐清酌。坡公千载一来归，城郭人民感是非。孙郎太息周郎笑，莫作新亭泪洒衣。","dynasty":"清代","title":"金陵乱后名胜都尽惟飞霞阁尚存周缦云侍御以十二月十九集同人祀坡公生日绘图徵诗孙君琴西诗最感慨为赋长句"}
{"author":"冯誉骢","content":"蕞尔一隅地，居然冠海疆。烟花古南部，风景小西洋。紫陌车声碎，红楼酒味香。匆匆三日住，也似宿空桑。","dynasty":"近代","title":"上海"}
{"author":"冯誉骢","content":"高宴鸿门气概粗，兴亡两字决须臾。当筵客走真龙种，拥盾人惊旧狗屠。杯酒三行愁秘计，楚歌四面惜雄图。乌江究竟馀英气，不作仓皇避席徒。","dynasty":"近代","title":"鸿门阪"}
{"author":"冯誉骢","content":"朔风吹雪满天涯，腊鼓冬冬感客思。金尽偏多红白分，肠枯从少应酬诗。数椽破屋聊容膝，一种閒情笑画眉。信是长安居不易，云山回首话归期。","dynasty":"近代","title":"岁暮都门杂感"}
{"author":"冯誉骢","content":"万里归来健在身，征衫半杂帝京尘。功名蹇滞雄心耗，儿女团圆笑语亲。落月几时曾梦李，秋风有客正思莼。敢誇驷马还乡贵，犹是春明下第人。","dynasty":"近代","title":"九月十八日抵家"}
{"author":"冯誉骢","content":"破碎河山独力撑，隐然西蜀一长城。彤廷召对三杯酒，白梃森严万帐兵。别鹄惨闻贞女调，图麟先记美人名。笑他专阃如杨左，徒抱须眉愧此生。","dynasty":"近代","title":"石宝寨"}
{"author":"冯誉骢","content":"直言一代最铮铮，蜡泪何曾系重轻。平地楼台无处起，北门锁钥本天生。拂须空召千秋憾，料敌争呼万岁声。祠庙经过怀往迹，几人孤注博功名。","dynasty":"近代","title":"巴东寇莱公祠"}
{"author":"冯誉骢","content":"秦淮萧瑟不胜秋，桃叶歌残古渡头。北固云山都似洛，南朝天子本无愁。百年故宅寻江令，一角丛祠拜蒋侯。极目疮痍资抚恤，繁华漫说帝王州。","dynasty":"近代","title":"金陵怀古"}
{"author":"冯誉骢","content":"千寻壁垒势峥嵘，险扼东川第一程。暮雨连天沉日色，秋涛卷地作雷声。灵旗飒爽巫娥庙，砧杵萧森白帝城。虎豹当关肆横嚼，谁将凋敝恤民生。","dynasty":"近代","title":"夔巫道中其一"}
{"author":"冯誉骢","content":"天然形势固金汤，落日孤城暮霭苍。一代阵图名赫奕，四山云雨梦荒凉。谁赓骚客新词赋，莫问诗人旧草堂。且喜片帆风力顺，扁舟安稳下瞿塘。","dynasty":"近代","title":"夔巫道中其二"}
{"author":"冯誉骢","content":"年来索米向长安，落拓青衫泪暗弹。远道几时舒骥足，离筵逐日累猪肝。也知香火缘犹在，总觉风尘债未完。小别故人难遽别，鱼筒约寄好诗看。","dynasty":"近代","title":"丙戌下第南旋留别都门诸友"}
{"author":"冯誉骢","content":"关山百折绕羊肠，铃语遥闻古驿旁。轮铁消磨成底事，风尘几个不郎当。","dynasty":"近代","title":"郎当驿"}
{"author":"冯誉骢","content":"自古英流解爱才，曾追国士此山隈。如何钟室烹功狗，不见君侯救我来。","dynasty":"近代","title":"马道怀古"}
{"author":"冯誉骢","content":"佳水佳山画不如，客怀全仗酒消除。寒江日落人家远，时有小船来卖鱼。","dynasty":"近代","title":"舟中杂诗其一"}
{"author":"冯誉骢","content":"叉系生涯水作田，全家都住白鸥边。女儿经惯风波险，也解江头弄画船。","dynasty":"近代","title":"舟中杂诗其二"}
{"author":"冯誉骢","content":"白卫遗踪费客猜，竹垭西望庙崔嵬。不图一代中兴局，都系神仙指示来。","dynasty":"近代","title":"白卫岭"}
{"author":"陶弘景","content":"　　山川之美，古来共谈。高峰入云，清流见底。两岸石壁，五色交辉。青林翠竹，四时俱备。晓雾将歇，猿鸟乱鸣；夕日欲颓，沉鳞竞跃。实是欲界之仙都。自康乐以来，未复有能与其奇者。(夕日一作：阳)","dynasty":"南北朝","tags":"初中文言文，书信，写景","title":"答谢中书书"}
{"author":"陶弘景","content":"山中何所有，岭上多白云。只可自怡悦，不堪持赠君。","dynasty":"南北朝","tags":"古诗三百首，言志，谢绝","title":"诏问山中何所有赋诗以答"}
{"author":"陶弘景","content":"性灵昔既肇，缘业久相因。即化非冥灭，在理澹悲欣。冠剑空衣影，镳辔乃仙身。去此昭轩侣，结彼瀛台宾。傥能踵留辙，为子道玄津。","dynasty":"南北朝","title":"告游篇"}
{"author":"陶弘景","content":"自戾飞天历，与夺徒纷纭。百年三五代，终是甲辰君。","dynasty":"南北朝","title":"胡笳曲"}
{"author":"陶弘景","content":"夜云生。夜鸿惊。凄切嘹唳伤夜情。空山霜满高烟平。铅华沉照帐孤明。寒月微。寒风紧。愁心绝。愁泪尽。情人不胜怨。思来谁能忍。","dynasty":"南北朝","title":"寒夜怨"}
{"author":"陶弘景","content":"夷甫任散诞，平叔坐谈空。不言昭阳殿，化作单于宫。","dynasty":"南北朝","title":"题所居壁"}
{"author":"陶弘景","content":"我有数行泪，不落十馀年。今日为君尽，并洒秋风前。","dynasty":"南北朝","title":"和约法师临友人诗"}
{"author":"潘佑","content":"劝君此醉直须欢，明朝又是花狼藉。（见《野客丛谈》）","dynasty":"唐代","title":"句"}
{"author":"潘佑","content":"天坛云似雪，玉洞水如琴。白云与流水，千载清人心。君携布囊去，路长风满林。一入华阳洞，千秋那可寻。","dynasty":"唐代","title":"送许处士坚往茅山"}
{"author":"潘佑","content":"江畔送行人，千山生暮氛。谢安团扇上，为画敬亭云。","dynasty":"唐代","title":"送人往宣城"}
{"author":"潘佑","content":"谁家旧宅春无主，深院帘垂杏花雨。香飞绿琐人未归，巢燕承尘默无语。","dynasty":"唐代","title":"失题"}
{"author":"潘佑","content":"朝游沧海东，暮归何太速。只因骑折白龙腰，谪向人间三十六。","dynasty":"唐代","title":"七岁吟"}
{"author":"戴佩蘅","content":"晏岁冲寒指帝京，菰芦思慰倚闾情。编排梨枣谋遗集，孝养陔华急远征。台阁大仪绵世德，风流水部继诗名。鞭丝帽影冲寒去，到及春明听早莺。","dynasty":"清代","title":"送菔塘叔父赴补"}
{"author":"王汝舟","content":"先生名利比尘灰，绿竹青松手自栽。拟把一竿盘石上，幅巾闲过峡山来。清时通退一何忙，抚志山西汉仲长。静觉眼根无俗物，翛然一室自焚香。隐德家声累世闻，考盘幽涧作闲人。夭红过眼随荣谢，菊秀兰香自占春。种竹淇园远致君，生平孤节负辛勤。需贤侧席非无意，地远言轻岂易闻。","dynasty":"宋代","tags":"咏物，竹子，抒怀，怀才不遇","title":"咏归堂隐鳞洞"}
{"author":"王汝舟","content":"亭开幽谷草堂边，朝暮清音落槛前。人去日升蓬岛路，客来空爱玉溪泉。仙翁世界藏沈洞，佛子楼台出半天。谁为琢磨岩下石，拟将遗事记当年。","dynasty":"宋代","title":"碧岩亭和许门下韵"}
{"author":"王汝舟","content":"短楼矮阁小亭台，中有高人避世埃。寒翠自怜霜后竹，清香谁辨雪中梅。喧嚣祇为莺声巧，漏泄多应柳眼开。只恐藏春藏不得，东君勾勒下山来。","dynasty":"宋代","title":"藏春秋"}
{"author":"王汝舟","content":"琵琶亭前夜泊舟，荻花瑟瑟风飕飕。浔阳夜静月如昼，琵琶寂寞江空流。","dynasty":"宋代","title":"芦花"}
{"author":"王汝舟","content":"清时通退一何忙，抚志山西汉仲长。静觉眼根无俗物，翛然一室自焚香。","dynasty":"宋代","title":"咏归堂隐鳞洞其二"}
{"author":"王汝舟","content":"隐德家声累世闻，考槃幽涧作闲人。夭红过眼随荣谢，菊秀兰香自占春。","dynasty":"宋代","title":"咏归堂隐鳞洞其三"}
{"author":"王汝舟","content":"种竹淇园远致君，生平孤节负辛勤。需贤侧席非无意，地远言轻岂易闻。","dynasty":"宋代","title":"咏归堂隐鳞洞其四"}
{"author":"王汝舟","content":"尘嚣十里清，秀岭半空插。萦纡疑无路，两石开一峡。豁然见天宇，四顾皆峭拔。入门上石级，伛偻如登塔。悬岩置楼殿，飞栋相匼匝。徐行云影动，低语谷声答。仰视绝壁间，势恐千仞压。侧身过幽谷，洞口若呀呷。仙英去何许，遗像寄山胁。浴池弄清泚，不敢着脚踏。顾余倦游者，一宿借云榻。天风吹夜籁，客兴亦萧飒。幽寻约重来，吾屐当再蜡。","dynasty":"宋代","title":"翠微峰"}
{"author":"岑霁","content":"柏堂今夜月，云物不能侵。对此碧空净，闻君《白雪》吟。入帘明鹤发，绕树见禽心。坐觉清言久，疏钟报隔林。","dynasty":"清代","title":"柏堂对月和周升逸"}
{"author":"岑霁","content":"磴道盘纡上化城，松篁影里乱泉鸣。径堆黄叶行偏滑，钟过白云声更清。带雨秋潮归海静，盘空山势到江平。道人尚有烧丹处，认得当年旧鼎铛。","dynasty":"清代","title":"韬光寺"}
{"author":"岑霁","content":"扶携筇竹上空亭，夹路长松不断青。千尽涧泉飞洞壑，百盘螺髻入高冥。人行乱叶云迷屐，雁下寒芦雪满汀。空谷谁能继遗逸，《移文》应辱草堂灵。","dynasty":"清代","title":"西山道中"}
{"author":"岑霁","content":"万丈雄关到始谙，空中斗插五浮岚。白云僧下山头寺，黑雨龙飞石上潭。冰雪百层寒代北，波光一线认江南。闲身随处堪投宿，直上诸天是蔚蓝。","dynasty":"清代","title":"自龙泉关过岭宿白云寺"}
{"author":"岑霁","content":"先民隐迹付寒烟，策杖相过一怆然。谷鸟飞鸣竹林外，山花开落草堂前。凿坏而遁名难晦，采蕨为粮世共贤。一曲山泉上沙出，何人溉灌种瓜田。","dynasty":"清代","title":"寻涧上先生故居"}
{"author":"岑霁","content":"沙草凄迷烟树昏，荒祠寂寞托贞魂。灵旗高卷秋风晚，惟有清淮照墓门。","dynasty":"清代","title":"露筋祠"}
{"author":"岑霁","content":"翠叶金花杂杜蘅，湘湖千里最知名。秋风飒飒过南浦，乡思无端一夕生。","dynasty":"清代","title":"蘋花"}
{"author":"岑霁","content":"轻飙起长林，疏钟应岩谷。一径度修篁，高阁散远目。江平帆去迟，树暗云归速。春江淡容与，寒花正芬馥。物情爱和煦，人意耽幽独。悠然酌山泉，夕阳下乔木。","dynasty":"清代","title":"贯华阁晚眺"}
{"author":"孙逖","content":"香阁东山下，烟花象外幽。悬灯千嶂夕，卷幔五湖秋。画壁馀鸿雁，纱窗宿斗牛。更疑天路近，梦与白云游。","dynasty":"唐代","tags":"旅途，隐居","title":"宿云门寺阁"}
{"author":"孙逖","content":"水国南无畔，扁舟北未期。乡情淮上失，归梦郢中疑。木落知寒近，山长见日迟。客行心绪乱，不及洛阳时。永夕卧烟塘，萧条天一方。秋风淮水落，寒夜楚歌长。宿莽非中土，鲈鱼岂我乡。孤舟行已倦，南越尚茫茫。","dynasty":"唐代","title":"淮阴夜宿二首"}
{"author":"孙逖","content":"边地莺花少，年来未觉新。美人天上落，龙塞始应春。","dynasty":"唐代","title":"同洛阳李少府观永乐公主入蕃"}
{"author":"孙逖","content":"仙穴寻遗迹，轻舟爱水乡。溪流一曲尽，山路九峰长。渔父歌金洞，江妃舞翠房。遥怜葛仙宅，真气共微茫。","dynasty":"唐代","title":"寻龙湍"}
{"author":"孙逖","content":"楼观倚长霄，登攀及霁朝。高如石门顶，胜拟赤城标。天路云虹近，人寰气象遥。山围伯禹庙，江落伍胥潮。徂暑迎秋薄，凉风是日飘。果林馀苦李，萍水覆甘蕉。览古嗟夷漫，凌空爱泬寥。更闻金刹下，钟梵晚萧萧。","dynasty":"唐代","title":"立秋日题安昌寺北山亭"}
{"author":"孙逖","content":"夜入丹阳郡，天高气象秋。海隅云汉转，江畔火星流。城郭传金柝，闾阎闭绿洲。客行凡几夜，新月再如钩。","dynasty":"唐代","title":"夜到润州"}
{"author":"孙逖","content":"闻唱梅花落，江南春意深。更传千里外，来入越人吟。弱干红妆倚，繁香翠羽寻。庭中自公日，歌舞向芳阴。梅院重门掩，遥遥歌吹边。庭深人不见，春至曲能传。花落弹棋处，香来荐枕前。使君停五马，行乐此中偏。","dynasty":"唐代","title":"和常州崔使君咏后庭梅二首"}
{"author":"孙逖","content":"客自新亭郡，朝来数物华。传君妓楼好，初落海榴花。露色珠帘映，香风粉壁遮。更宜林下雨，日晚逐行车。海上移珍木，楼前咏所思。遥闻下车日，正在落花时。旧绿香行盖，新红洒步綦。从来寒不易，终见久逾滋。","dynasty":"唐代","title":"同和咏楼前海石榴二首"}
{"author":"孙逖","content":"海内文章伯，朝端礼乐英。一言兴宝运，三入济群生。命与才相偶，年将位不并。台星忽已坼，流恸轸皇情。甲第三重戟，高门四列侯。已成冠盖里，更有凤凰楼。人世方为乐，生涯遽若休。空馀掌纶地，传庆百千秋。","dynasty":"唐代","title":"故右丞相赠太师燕文贞公挽词二首"}
{"author":"孙逖","content":"奕叶金章贵，连枝鼎位尊。台庭为凤穴，相府是鴒原。世阅空悲命，泉幽不返魂。惟馀汉臣史，继术赞韦门。","dynasty":"唐代","title":"故陈州刺史赠兵部尚书韦公挽词"}
{"author":"孙逖","content":"德配程休甫，名高鲁季姜。宠荣苍玉珮，宴梦郁金堂。白日期偕老，幽泉忽悼亡。国风犹在咏，江汉近南阳。","dynasty":"唐代","title":"故程将军妻南阳郡夫人樊氏挽歌"}
{"author":"孙逖","content":"忽睹云间数雁回，更逢山上正花开。河边淑气迎芳草，林下轻风待落梅。秋宪府中高唱入，春卿署里和歌来。共言东阁招贤地，自有西征谢傅才。","dynasty":"唐代","title":"和左司张员外自洛使入京中路先赴长安…韦侍御等诸公"}
{"author":"孙逖","content":"郡府乘休日，王城访道初。觉花迎步履，香草藉行车。倚阁观无际，寻山坐太虚。岩空迷禹迹，海静望秦馀。翡翠巢珠网，鹍鸡间绮疏。地灵资净土，水若护真如。宝树谁攀折，禅云自卷舒。晴分五湖势，烟合九夷居。生灭纷无象，窥临已得鱼。尝闻宝刀赠，今日奉琼琚。","dynasty":"唐代","title":"和崔司马登称心山寺"}
{"author":"孙逖","content":"庙堂多暇日，山水契中情。欲写高深趣，还因藻绘成。九江临户牖，三峡绕檐楹。花柳穷年发，烟云逐意生。能令万里近，不觉四时行。气染荀香馥，光含乐镜清。咏歌齐出处，图画表冲盈。自保千年遇，何论八载荣。","dynasty":"唐代","title":"奉和李右相中书壁画山水"}
{"author":"孙逖","content":"贤相初陪跸，灵山本降神。作京雄近县，开阁宠平津。地胜林亭好，时清宴赏频。百泉萦草木，万井布郊畛。德与春和盛，功将造化邻。还嗤渭滨叟，岁晚独垂纶。","dynasty":"唐代","title":"奉和李右相赏会昌林亭"}
{"author":"孙逖","content":"林父同官意，宣尼久敬交。文场刊玉篆，武事掌金铙。道合宜连茹，时清岂系匏。克勤居簿领，多暇屏讙譊.美酒怀公宴，玄谈俟客嘲。薄云生北阙，飞雨自西郊。院暑便清旷，庭芜觉渐苞。高门关讵闭，逸韵柱难胶。枳棘鸾无叹，椅梧凤必巢。忽闻徵并作，观海愧堂坳。","dynasty":"唐代","title":"和左卫武仓曹卫中对雨创韵赠右卫李骑曹"}
{"author":"孙逖","content":"异域今无外，高僧代所稀。苦心归寂灭，宴坐得精微。持钵何年至，传灯是日归。上卿挥别藻，中禁下禅衣。海阔杯还度，云遥锡更飞。此行迷处所，何以慰虔祈。","dynasty":"唐代","title":"送新罗法师还国"}
{"author":"孙逖","content":"外域分都护，中台命职方。欲传清庙略，先取剧曹郎。已佩登坛印，犹怀伏奏香。百壶开祖饯，驷牡戒戎装。青海连西掖，黄河带北凉。关山瞻汉月，戈剑宿胡霜。体国才先著，论兵策复长。果持文武术，还继杜当阳。","dynasty":"唐代","title":"送赵大夫护边（一作送赵都护赴安西）"}
{"author":"孙逖","content":"越嶂绕层城，登临万象清。封圻沧海合，廛市碧湖明。晓日渔歌满，芳春棹唱行。山风吹美箭，田雨润香粳。代阅英灵尽，人闲吏隐并。赠言王逸少，已见曲池平。","dynasty":"唐代","title":"登越州城"}
{"author":"孙逖","content":"秋水明川路，轻舟转石圻。霜多山橘熟，寒至浦禽稀。飞席乘风势，回流荡日晖。昼行疑海若，夕梦识江妃。野霁看吴尽，天长望洛非。不知何岁月，一似暮潮归。","dynasty":"唐代","title":"江行有怀"}
{"author":"孙逖","content":"吴王初鼎峙，羽猎骋雄才。辇道阊门出，军容茂苑来。山从列嶂转，江自绕林回。剑骑缘汀入，旌门隔屿开。合离纷若电，驰逐溢成雷。胜地虞人守，归舟汉女陪。可怜夷漫处，犹在洞庭隈。山静吟猿父，城空应雉媒。戎行委乔木，马迹尽黄埃。揽涕问遗老，繁华安在哉。","dynasty":"唐代","title":"长洲苑（吴黄武中，此地校猎）"}
{"author":"孙逖","content":"上林天禁里，芳树有红樱。江国今来见，君门春意生。香从花绶转，色绕佩珠明。海鸟衔初实，吴姬扫落英。切将稀取贵，羞与众同荣。为此堪攀折，芳蹊处处成。","dynasty":"唐代","title":"和咏廨署有樱桃"}
{"author":"孙逖","content":"孤帆度绿氛，寒浦落红曛。江树朝来出，吴歌夜渐闻。南溟接潮水，北斗近乡云。行役从兹去，归情入雁群。","dynasty":"唐代","title":"下京口埭夜行"}
{"author":"孙逖","content":"骤雨昼氤氲，空天望不分。暗山唯觉电，穷海但生云。涉涧猜行潦，缘崖畏宿氛。夜来江月霁，棹唱此中闻。","dynasty":"唐代","title":"山行遇雨"}
{"author":"孙逖","content":"扬子何年邑，雄图作楚关。江连二妃渚，云近八公山。驿道青枫外，人烟绿屿间。晚来潮正满，数处落帆还。","dynasty":"唐代","title":"扬子江楼"}
{"author":"孙逖","content":"拜郎登省闼，奉使驰车乘。遥瞻使者星，便是郎官应。台妙时相许，皇华德弥称。二陕听风谣，三秦望形胜。此中暌益友，是日多诗兴。寒尽岁阴催，春归物华证。","dynasty":"唐代","title":"和左司张员外自洛使入京中路先赴长安逢立春日…诸公"}
{"author":"孙逖","content":"稽山碧湖上，势入东溟尽。烟景昼清明，九峰争隐嶙。望中厌朱绂，俗内探玄牝。野老听鸣驺，山童拥行轸。仙花寒未落，古蔓柔堪引。竹涧入山多，松崖向天近。云从海天去，日就江村陨。能赋丘尝闻，和歌参不敏。冥搜信冲漠，多士期标准。愿奉濯缨心，长谣反招隐。","dynasty":"唐代","title":"和登会稽山"}
{"author":"孙逖","content":"东海天台山，南方缙云驿。溪澄问人隐，岩险烦登陟。潭壑随星使，轩车绕春色。傥寻琪树人，为报长相忆。","dynasty":"唐代","title":"送杨法曹按括州"}
{"author":"孙逖","content":"圆潭写流月，晴明涵万象。仙翁何时还，绿水空荡漾。凉哉草木腓，白露沾人衣。犹醉空山里，时闻笙鹤飞。","dynasty":"唐代","title":"葛山潭"}
{"author":"孙逖","content":"丹阳古郡洞庭阴，落日扁舟此路寻。传是东南旧都处，金陵中断碧江深。在昔风尘起，京都乱如燬.双阙戎虏间，千门战场里。传闻一马化为龙，南渡衣冠亦愿从。石头横帝里，京口拒戎锋。青枫林下回天跸，杜若洲前转国容。都门不见河阳树，辇道唯闻建业钟。中原悠悠几千里，欲扫欃枪未云已。英雄倾夺何纷然，一盛一衰如逝川。可怜宫观重江里，金镜相传三百年。自从龙见圣人出，六合车书混为一。昔年王气今何在，并向长安就尧日。荆榛古木闭荒阡，共道繁华不复全。赤县唯馀江树月，黄图半入海人烟。暮来山水登临遍，览古愁吟泪如霰。唯有空城多白云，春风淡荡无人见。","dynasty":"唐代","title":"丹阳行"}
{"author":"孙逖","content":"都邑西楼芳树间，逶迤霁色绕江山。山月夜从公署出，江云晚对讼庭还。谁知春色朝朝好，二月飞花满江草。一见湖边杨柳风，遥忆青青洛阳道。","dynasty":"唐代","title":"山阴县西楼"}
{"author":"孙逖","content":"扁舟夜入江潭泊，露白风高气萧索。富春渚上潮未还，天姥岑边月初落。烟水茫茫多苦辛，更闻江上越人吟。洛阳城阙何时见，西北浮云朝暝深。","dynasty":"唐代","title":"夜宿浙江"}
{"author":"孙逖","content":"春路逶迤花柳前，孤舟晚泊就人烟。东山白云不可见，西陵江月夜娟娟。春江夜尽潮声度，征帆遥从此中去。越国山川看渐无，可怜愁思江南树。","dynasty":"唐代","title":"春日留别"}
{"author":"孙逖","content":"今日逢初夏，欢游续旧旬。气和先作雨，恩厚别成春。凤吹临清洛，龙舆下紫宸。此中歌在藻，还见跃潜鳞。","dynasty":"唐代","title":"奉和四月三日上阳水窗赐宴应制得春字"}
{"author":"孙逖","content":"岩磴列云旗，吾君访道时。乾行万物睹，日驭六龙迟。望远回天顾，登高动睿词。愿因山作寿，长保会昌期。","dynasty":"唐代","title":"奉和登会昌山应制"}
{"author":"孙逖","content":"洛城三五夜，天子万年春。彩仗移双阙，琼筵会九宾。舞成苍颉字，灯作法王轮。不觉东方日，遥垂御藻新。","dynasty":"唐代","title":"正月十五日夜应制（一作沈佺期诗）"}
{"author":"孙逖","content":"玉辇下离宫，琼楼上半空。方巡五年狩，更辟四门聪。井邑观秦野，山河念禹功。停銮留睿作，轩槛起南风。","dynasty":"唐代","title":"奉和御制登鸳鸯楼即目应制"}
{"author":"孙逖","content":"禁园纡睿览，仙棹叶时游。洛北风花树，江南彩画舟。芳生兰蕙草，春入凤凰楼。兴尽离宫暮，烟光起夕流。","dynasty":"唐代","title":"进船泛洛水应制（一作薛昚惑诗）"}
{"author":"孙逖","content":"闻道清明近，春庭向夕阑。行游昼不厌，风物夜宜看。斗柄更初转，梅香暗里残。无劳秉华烛，清月在南端。","dynasty":"唐代","title":"和常州崔使君寒食夜"}
{"author":"孙逖","content":"台阁升高位，园林隔旧乡。忽闻歌棣萼，还比报琼芳。门向宜春近，郊连御宿长。德星常有会，相望在文昌。","dynasty":"唐代","title":"和韦兄春日南亭宴兄弟（兄在京）"}
{"author":"孙逖","content":"系马清溪树，禅门春气浓。香台花下出，讲坐竹间逢。觉路山童引，经行谷鸟从。更言穷寂灭，回策上南峰。","dynasty":"唐代","title":"奉和崔司马游云门寺"}
{"author":"孙逖","content":"晚从灵境出，林壑曙云飞。稍觉清溪尽，回瞻画刹微。独园馀兴在，孤棹宿心违。更忆登攀处，天香满袖归。","dynasty":"唐代","title":"酬万八贺九云门下归溪中作"}
{"author":"孙逖","content":"刻石记天文，朝推谷子云。箧中缄圣札，岩下揖神君。语别梅初艳，为期草欲薰。往来春不尽，离思莫氛氲。","dynasty":"唐代","title":"春初送吕补阙往西岳勒碑得云字"}
{"author":"孙逖","content":"日落川径寒，离心苦未安。客愁西向尽，乡梦北归难。霜果林中变，秋花水上残。明朝渡江后，云物向南看。","dynasty":"唐代","title":"送越州裴参军充使入京"}
{"author":"孙逖","content":"吾宗长作赋，登陆访天台。星使行看入，云仙意转催。饮冰攀璀璨，驱传历莓苔。日暮东郊别，真情去不回。","dynasty":"唐代","title":"送周判官往台州"}
{"author":"孙逖","content":"云雨阳台路，光华驿骑巡。劝农开梦土，恤隐惠荆人。楼迥吟黄鹤，江长望白蘋.观风布明诏，更是汉南春。","dynasty":"唐代","title":"送魏骑曹充宇文侍御判官分按山南"}
{"author":"孙逖","content":"神仙久留滞，清切伫飞翻。忽佐南方牧，何时西掖垣。高车自兰省，便道出荆门。不见河梁别，空销郢路魂。","dynasty":"唐代","title":"送苏郎中绾出佐荆州"}
{"author":"孙逖","content":"大名将起魏，良史更逢迁。驿骑朝丹阙，关亭望紫烟。西京春色近，东观物华偏。早赴王正月，挥毫记首年。","dynasty":"唐代","title":"冬末送魏起居赴京"}
{"author":"孙逖","content":"昔年叨补衮，边地亦埋轮。官序惭先达，才名畏后人。西戎虽献款，上策耻和亲。早赴前军幕，长清外域尘。","dynasty":"唐代","title":"送李补阙摄御史充河西节度判官"}
{"author":"孙逖","content":"议狱持邦典，临戎假宪威。风从阊阖去，霜入洞庭飞。篁竹迎金鼓，楼船引绣衣。明年拜真月，南斗使星归。","dynasty":"唐代","title":"送赵评事摄御史监军岭南"}
{"author":"孙逖","content":"天使出霜台，行人择吏才。传车春色送，离兴夕阳催。驿绕巴江转，关迎剑道开。西南一何幸，前后二龙来。","dynasty":"唐代","title":"送靳十五侍御使蜀"}
{"author":"孙逖","content":"列位登青琐，还乡复彩衣。共言晨省日，便是昼游归。春水经梁宋，晴山入海沂。莫愁东路远，四牡正騑騑.","dynasty":"唐代","title":"送李给事归徐州觐省"}
{"author":"孙逖","content":"避马台中贵，登车岭外遥。还因贡赋礼，来谒大明朝。地入商山路，乡连渭水桥。承恩返南越，尊酒重相邀。","dynasty":"唐代","title":"送杜侍御赴上都"}
{"author":"孙逖","content":"汉使得张纲，威名摄远方。恩沾柱下史，荣比选曹郎。江带黔中阔，山连峡水长。莫愁炎暑地，秋至有严霜。","dynasty":"唐代","title":"送张环摄御史监南选"}
{"author":"孙逖","content":"公府西岩下，红亭间白云。雪梅初度腊，烟竹稍迎曛。水木涵澄景，帘栊引霁氛。江南归思逼，春雁不堪闻。","dynasty":"唐代","title":"宴越府陈法曹西亭"}
{"author":"孙逖","content":"星使下仙京，云湖喜昼晴。更从探穴处，还作棹歌行。丝管荷风入，帘帷竹气清。莫愁归路远，水月夜虚明。","dynasty":"唐代","title":"同邢判官寻龙湍观归湖中"}
{"author":"孙逖","content":"邺城东北望陵台，珠翠繁华去不回。无复新妆艳红粉，空馀故垄满青苔。","dynasty":"唐代","title":"途中口号"}
{"author":"孙逖","content":"吉日初成晦，方塘遍是春。落花迎二月，芳树历三旬。公子能留客，巫阳好解神。夜还何虑暗，秉烛向城闉。","dynasty":"唐代","title":"晦日湖塘"}
{"author":"孙逖","content":"芳年正月晦，假日早朝回。欲尽三春赏，还钦二阮才。柳迎郊骑入，花近□庭开。宛是人寰外，真情寓物来。","dynasty":"唐代","title":"晦日与卢舍人同诣补阙城南林园"}
{"author":"孙逖","content":"玉辇下离宫，琼楼上半空。方巡五年狩，更辟四门聪。井邑观秦野，山河念禹功。停銮留睿作，轩槛起南风。","dynasty":"唐代","title":"奉和御制登鸳鸯楼即目"}
{"author":"孙逖","content":"永夕卧烟塘，萧条天一方。秋风淮水落，寒夜楚歌长。宿莽非中土，鲈鱼岂我乡。孤舟行已倦，南越尚茫茫。","dynasty":"唐代","title":"淮阴夜宿二首其二"}
{"author":"孙逖","content":"梅院重门掩，遥遥歌吹边。庭深人不见，春至曲能传。花落弹棋处，香来荐枕前。使君停五马，行乐此中偏。","dynasty":"唐代","title":"和常州崔使君咏后庭梅二首其二"}
{"author":"孙逖","content":"海上移珍木，楼前咏所思。遥闻下车日，正在落花时。旧绿香行盖，新红洒步綦。从来寒不易，终见久逾滋。","dynasty":"唐代","title":"同和咏楼前海石榴二首其二"}
{"author":"孙逖","content":"甲第三重戟，高门四列侯。已成冠盖里，更有凤皇楼。人世方为乐，生涯遽若休。空馀掌纶地，传庆百千秋。","dynasty":"唐代","title":"故右丞相赠太师燕文贞公挽词二首其二"}
{"author":"孙逖","content":"吴王初鼎峙，羽猎骋雄才。辇道阊门出，军容茂苑来。山从列嶂转，江自绕林回。剑骑缘汀入，旌门隔屿开。合离纷若电，驰逐溢成雷。胜地虞人守，归舟汉女陪。可怜夷漫处，犹在洞庭隈。山静吟猿父，城空应雉媒。戎行委乔木，马迹尽黄埃。揽涕问遗老，繁华安在哉。","dynasty":"唐代","title":"长洲苑"}
{"author":"王籍","content":"艅艎何泛泛，空水共悠悠。阴霞生远岫，阳景逐回流。蝉噪林逾静，鸟鸣山更幽。此地动归念，长年悲倦游。","dynasty":"南北朝","tags":"古诗三百首，写景，思归","title":"入若耶溪"}
{"author":"王籍","content":"扬舲横大江，乘流任荡荡。轻桡暮不息，复逐夜潮上。时见湘水仙，恒闻解佩响。","dynasty":"南北朝","title":"棹歌行"}
{"author":"王籍","content":"艅艎何泛泛，空水共悠悠。阴霞生远岫，阳景逐回流。蝉噪林逾静，鸟鸣山更幽。此地动归念，长年悲倦游。","dynasty":"南北朝","title":"入若邪溪诗"}
{"author":"陶宏景","content":"山中何所有，岭上多白云。只可自怡悦，不堪持赠君。","dynasty":"南北朝","title":"诏问山中何所有赋诗以答"}
{"author":"牟巘","content":"病枕逢逢惊晓鼓。那堪送客江头路。莫唱骊驹催客去。风又雨。花飞一片愁千缕。折柳凄然无胜语。加餐更把篝衣护。泥滑篮舆须稳度。云飞处。亲闱安问应旁午。","dynasty":"宋代","title":"渔家傲·病枕逢逢惊晓鼓"}
{"author":"牟巘","content":"山之天目，蔚苕嶢、第一最佳泉石。见说老龙高卧处，正拥深深寒碧。独閟云扉，人思霖雨，未许无心出。苍崖赤子，而今谁为苏息。昨夜凉透西风，玉绳晚澹，喜见归鸿入。十二虚皇凝伫久，飞下陆离宸画。绣卣使名，洪枢衔位，催缀新班立。旗常婀娜，要陪沙路清跸。","dynasty":"宋代","title":"念奴娇·山之天目"}
{"author":"牟巘","content":"柏生两石间，平地盍移置。平地岂不好，又恐伤生意。两翁为柏谋，其虑各已至。受命独也正，固与凡木异。夷险犹尔殊，而我本一致。但能全其天，所择不在地。我闻柏山名，抱艺久不试。自种秋柏实，离离满山翠。石碍曾不伤，地平亦不肆。岁月渐婉娩，冰雪几凌厉。此柏初不知，老大见根柢。一笑谢两翁，何省为荣悴。","dynasty":"宋代","title":"柏生两石间千岁终不大韩子则欲移之平地以遂"}
{"author":"牟巘","content":"粉省星郎蹋晓班，暂随使传走日间。荆州利得羽凿齿，江左今称庾子山。君意颇为蒪菜喜，人情争羡锦衣还。但怜老病匆匆别，白发如何更可删。","dynasty":"宋代","title":"别赵子昂"}
{"author":"牟巘","content":"汉川影落鹦鹉洲，金山钟到多景楼。老龙几载卧寒碧，中间不断万古流。晚来雪浪大如屋，澎湃舞我一叶舟。舟移岸转知何处，离离烟草令人愁。说与渠侬莫倚柁，转帆别浦盍少休。此图此景俱可惜，展玩不足空白头。家在江不发源处，何时还我旧菟裘。","dynasty":"宋代","title":"长江图"}
{"author":"牟巘","content":"一冬只辨作严寒，剪水飞花事竟难。闭户不知春意动，扑窗忽觉雨声乾。颇闻万事正云集，何处一蓑如画看。但喜畦蔬得苏醒，从今小摘有余欢。","dynasty":"宋代","title":"春雪"}
{"author":"牟巘","content":"七十八春华发老，斡旋文鼎力犹堪。品题人物多成传，管领溪山尽属衔。了不安排方是适，本无全缺又何惭。夸传析国睢阳冠，五字新诗落枕函。","dynasty":"宋代","title":"次本斋韵"}
{"author":"牟巘","content":"怪底膺门稚子欢，倒衣迎拜病犹堪。喜看诗卷牛腰大，惭说踏车鸦尾衔。风谊薄云谁得似，云泥被径我增惭。新年精力知强健，酬答端能日百函。","dynasty":"宋代","title":"次本斋韵"}
{"author":"牟巘","content":"我家无绛帐，贫贱人所弃。忽闻唔咿声，老怀倍欢喜。比邻亦惊怪，捩眼不敢睨。先生史鱼直，自谓骨不媚。珠玉在短褐，深藏未轻市。而况门阀高，指不屈第二。肯应童蒙求，为尔觉昏昧。袖中一卷书，传之自名世。尔幸近得师，盍勉从学志。人品分中下，教法初无异。采芑复采芑，我田自新美。那似斥卤滨，弥望荒白苇。短园园败屋，不见花药丽。赖此小窗明，晴光开霮{上雨下对}。日长书好读，所讲先孝悌。泥牛共土狗，勿复事嬉戏。后池蒲稗深，竟日群哈吠。也勿向池边，照影如孔翠。低头勤笔砚，翻墨满裾袂。男儿十四五，年纪非幼穉。不妨笑阿翁，愦愦长如醉。先生有雪霜，严威不汝霁。今朝发长吟，闭门苦觅句。老年谢丸药，殆似陈无己。区区古人心，今人知者几。平生颍川教，不作功名计。但令本根在，浮华终易燬。","dynasty":"宋代","title":"次史德载韵示诸孙"}
{"author":"牟巘","content":"八咏楼中景，都从笔下收。使君容此客，诗卷重於舟。我颇曾三至，君应倍四愁。潇湘与章贡，千古只同流。","dynasty":"宋代","title":"次韵八咏楼"}
{"author":"牟巘","content":"炎歊渐已转凉飔，想见湖亭送别时。发仞功名初得意，联镳宾主总能诗。昔人犹自荐佳客，今日何忧乏已知。最是人生急三釜，高堂白发数归期。","dynasty":"宋代","title":"饯余好问入燕"}
{"author":"牟巘","content":"想见新年试笔时，风流应不减丘迟。归来燕子元相识，落尽桃花若未知。何事兰亭修禊乐，便怀墨客感秋悲。湖山胜践无由共，禅榻茶烟老鬓丝。","dynasty":"宋代","title":"和徐容斋正旦"}
{"author":"牟巘","content":"高标照我发星星，百尺楼边一寸茎。樽自不空如北海，客非善饮类公荣。四筵惊起闻豪唱，五斗拚教解宿酲。何事诗筒来较晚，且容汤粥煮榆羹。","dynasty":"宋代","title":"和赵景程提举见招"}
{"author":"牟巘","content":"耆英图障烂如星，胜似屏风映紫茎。洛社便如同此乐，商颜未必采其荣。戴花刘九徒歌舞，当局温公岂醉酲。试问诸贤閒得否，熙丰一鼎沸于羹。","dynasty":"宋代","title":"再用前韵盖座上有九老绣幛"}
{"author":"牟巘","content":"贰车曾上汉中台，十月海棠无数开。万里相逢曾识面，双眵扫净更传杯。高情共惜燕支晕，归梦还思滟滪堆。客去主人应卜夜，不妨唤取烛笼来。","dynasty":"宋代","title":"十月能静饮于海棠花下唐同知适至因言昔在汉中十月海棠亦开用韵"}
{"author":"牟巘","content":"门前车马气如云，鹊噪惊猜意甚驯。别岁风光从草草，报人消息喜频频。当家金印君先得，明日椒盘我自亲。共乐高堂称斝寿，安舆迎养趁垂龄。","dynasty":"宋代","title":"和除日闻鹊"}
{"author":"牟巘","content":"尺一俄闻有急徵，风云奋迅在南溟。正如蜀客怀铅笔，未羡鸿都写石经。此事惟须一艮卦，今朝顿见两文星。帻沟娄畔藏书去，人在金坡白玉扃。","dynasty":"宋代","title":"送邓善之"}
{"author":"牟巘","content":"催唤沙棠港口船，门前龙象耸初筵。养亲始愿家良近，事道中年志愈坚。美俗一新吾礼乐，高贤多羡此山川。不妨且为坡翁住，却上玉堂陪众仙。","dynasty":"宋代","title":"送人赴宜兴教授"}
{"author":"牟巘","content":"喜闻罨画初回棹，便拟共公吟过春。何事客乡还送客，今朝人日更愁人。风吹杯面梅花老，路转裙腰草色新。只恐西湖留不住，重来好为活疲民。","dynasty":"宋代","title":"癸卯人日送李千秋还杭"}
{"author":"牟巘","content":"篇章何事等嬉游，尚想挥毫剪烛秋。从古杀青徒自苦，只今醉墨可能求。忽传鹭立沙头句，又见鸿归天外州。襆研去来须猛省，不由自己更谁由。","dynasty":"宋代","title":"失题"}
{"author":"牟巘","content":"中和偶向此枝丛，友爱当知吾意同。十世共居尤盛事，一家三代共春风。试看华萼相扶处，正在闺门载翕中。昭谏而来名节伟，更添新记与无穷。","dynasty":"宋代","title":"新城罗氏棣华堂"}
{"author":"牟巘","content":"弁有山兮水有湄，登临舍此复何之。发疏帽脱狂嘲后，雁过江涵感慨时。盛府主宾俱好事，满城风雨苦吟诗。人生自可行乐耳，剑首功名但一吹。","dynasty":"宋代","title":"次韵九日寄史推"}
{"author":"牟巘","content":"致饰虽云贲则亨，含章内照乃为真。离明外附天光发，艮止中存道体纯。玉质未雕虹贯日，素功后绘物生春。也应笑我元犹白，不比羔羊正直人。","dynasty":"宋代","title":"白贲"}
{"author":"牟巘","content":"毅斋大老除新绶，名节尤偏无所尊。曾是胪传第一唱，却留衣付外诸孙。挹挼柳汁初承渥，称泛霞觞共拜恩。尚记吾家多夙契，何当握手得重论。","dynasty":"宋代","title":"赵君宝宣慰别三十五年矣末由再晤近张倩仲实转似西湖诗图乃知吟啸湖山之乐辄为五诗奉答其三郑夫人传"}
{"author":"牟巘","content":"雕戈红旆辔如丝，暂为君王镇左畿。下鹄池边新有诏，卧龙山畔又催归。共看阁老今黄闼，却笑门生也绣衣。起舞祝公千岁寿，蓬莱云气正霏霏。","dynasty":"宋代","title":"宴安抚洪尚书乐语口号"}
{"author":"牟巘","content":"不贪富贵即神仙，茗椀香炉古易编。谁向急流能勇退，方知介石是几先。三危露下闻清唳，九锁山中断俗缘。喜有诗人相共住，何时一笑醉丹泉。","dynasty":"宋代","title":"奉寄沈公介石老仙"}
{"author":"牟巘","content":"一朝忽在眼，喜极生悲酸。老泪如撒菽，泪尽气亦阑。","dynasty":"宋代","title":"贾节庵冒夏暑其二"}
{"author":"牟巘","content":"吾女去二稚，何处吞声哭。忠孝果何辜，神理谅未烛。","dynasty":"宋代","title":"贾节庵冒夏暑其五"}
{"author":"牟巘","content":"买得五泻舟，江湖落我手。呼儿下笥去，此事渠能了。","dynasty":"宋代","title":"和渔具十绝其一舟"}
{"author":"牟巘","content":"卧吹月明里，龙吟鼍打鼓。别是一家风，荻花摆头舞。","dynasty":"宋代","title":"和渔具十绝其二笛"}
{"author":"牟巘","content":"即此是庾冰，醉棹舞波面。何似宫亭湖，为我觅如愿。","dynasty":"宋代","title":"和渔具十绝其十楫"}
{"author":"牟巘","content":"莫出前溪去，随宜下钓钩。风波苦不恶，鲈鳜满船头。","dynasty":"宋代","title":"溪边钓船"}
{"author":"牟巘","content":"此君久不见，岁晚伴华颠。直节要到底，勿论方与圆。","dynasty":"宋代","title":"方竹杖"}
{"author":"牟巘","content":"轮囷肖天巧，沾䨴含雨意。惟应野老知，此是丰年瑞。","dynasty":"宋代","title":"题束季博山园二十首其二瑞雪"}
{"author":"牟巘","content":"行行西崦西，暝色苍然入。芸芸各归根，我亦坐内息。","dynasty":"宋代","title":"题束季博山园二十首其五西崦"}
{"author":"牟巘","content":"绿醅春滟滟，绿水烟渺渺。百年散诞内，空以愁自绕。","dynasty":"宋代","title":"题束季博山园二十首其六绿绕"}
{"author":"牟巘","content":"泉脉十字过，石廉千里通。汲来聊煮茗，风味故应同。","dynasty":"宋代","title":"题束季博山园二十首其九小谷帘"}
{"author":"牟巘","content":"穷鳞无处避，网罟如云密。悠然钓台畔，袖手看落日。","dynasty":"宋代","title":"题束季博山园二十首其十一钓台"}
{"author":"牟巘","content":"别来五百岁，于焉驻飙驭。吴市梅子真，解后亦神遇。","dynasty":"宋代","title":"题束季博山园二十首其十九聚仙"}
{"author":"牟巘","content":"无加之义复何如，解尽当年太极图。八面四方都恰匝，更于止善用工夫。","dynasty":"宋代","title":"都梁北乡士多好学有向君敏衡者一日访予语甚质气甚夷礼甚虔其二"}
{"author":"牟巘","content":"炮车亭午作云头，喜雨亭前黍稌秋。但得人间瓯窭满，等閒万虑一时收。","dynasty":"宋代","title":"次韵洪帅喜雨其一"}
{"author":"牟巘","content":"感孚妙处捷风雷，造化于人岂远哉。见说商霖一尺字，向前车马待公来。","dynasty":"宋代","title":"次韵洪帅喜雨其二"}
{"author":"牟巘","content":"蝉声紧唤客回头，依约疏僚去后秋。不是先生新句子，一川云锦费勾收。","dynasty":"宋代","title":"游高园用前韵其一"}
{"author":"牟巘","content":"尽渠弦索辊春雷，相对清风君子哉。凉观主人归未得，不妨却许蜀人来。","dynasty":"宋代","title":"游高园用前韵其二"}
{"author":"牟巘","content":"生憎市酒赤如霞，难效当年老阿嘉。一任花前杀风景，破除旧赐小龙茶。","dynasty":"宋代","title":"和本斋止酒其四"}
{"author":"牟巘","content":"酒名真一妙形容，方法传来玉局翁。摇动天关出琼液，澄然不比小槽红。","dynasty":"宋代","title":"和本斋止酒其五"}
{"author":"牟巘","content":"病馀井臼不任劳，欲饮无钱可是高。一笑犹堪谁空腹，少陵诗里学燋糟。","dynasty":"宋代","title":"和本斋止酒其六"}
{"author":"牟巘","content":"靴纹纸帐稻畦衲，榾柮地垆煨芋供。此是人间真富贵，莫将轻易许渠侬。","dynasty":"宋代","title":"赠罗竹山术者其三"}
{"author":"牟巘","content":"横出一枝谁与并，整青葱佩立多时。窗明几净好风日，移向此中渠不知。","dynasty":"宋代","title":"舜举水仙梅五绝其一"}
{"author":"牟巘","content":"老逋久共梅同住，好事谁令侑酒仙。变化侯王等閒耳，不堪持到影香前。","dynasty":"宋代","title":"舜举水仙梅五绝其五"}
{"author":"牟巘","content":"晚来江上鲤鱼风，十里青山一望中。自是欲归人意急，等閒付与济川功。","dynasty":"宋代","title":"秋江晚渡图"}
{"author":"牟巘","content":"高哉千丈屹南端，路入层云欲到难。试看幼舆岩石里，人间争似画图看。","dynasty":"宋代","title":"金南峰隐居图其一"}
{"author":"牟巘","content":"苍凉初日破林霏，几度言归今得归。兀兀篮舆续残梦，门前儿女挽人衣。","dynasty":"宋代","title":"四安道中所见其一"}
{"author":"牟巘","content":"生怕秋虫稻把稀，腰镰争出傍晴辉。尻高首下泥中鹤，啄得黄云尽始归。","dynasty":"宋代","title":"四安道中所见其五"}
{"author":"牟巘","content":"支离病骨倦泥行，拟向蓬窗睡到明。绕鬓秋蚊故相恼，更求底物是亲情。","dynasty":"宋代","title":"四安道中所见其二十一"}
{"author":"牟巘","content":"亭亭明月无人伴，一意孤行天地间。怜我扁舟连夜发，肯分清影到苍湾。","dynasty":"宋代","title":"四安道中所见其二十二"}
{"author":"牟巘","content":"儿能忍渴留佳酝，我亦开包得快梨。自笑初无泥可洗，颓然还得醉如泥。","dynasty":"宋代","title":"四安道中所见其二十四"}
{"author":"牟巘","content":"归途拟向城中去，论旧翻惊人已非。怅望敬亭烟雨外，平生漫说谢玄晖。","dynasty":"宋代","title":"四安道中所见其二十五"}
{"author":"牟巘","content":"睢阳书院戚先生，纶也名孙侍从臣。文物相传今几叶，又开讲席淑来人。","dynasty":"宋代","title":"送戚性传"}
{"author":"牟巘","content":"金飙争放木夫容，蘸影清波分外红。玉立前庭一公子，丰标不与俗人同。","dynasty":"宋代","title":"题四画其三"}
{"author":"牟巘","content":"风里空馀碧玉柯，离离秋子不胜多。莫教却向人间语，金井银床愁奈何。","dynasty":"宋代","title":"三禽其二"}
{"author":"牟巘","content":"人生与出处，要不失其正。手捧毛义檄，以为庭闱庆。禄养有甘旨，东西惟所命。贺客来何多，踏破苍苔径。再拜称寿觞，闾里生新敬。","dynasty":"宋代","title":"和赵子俊閒居十首其十"}
{"author":"牟巘","content":"风物居然好，亭池稳处安。上饶初奏最，西墅且追欢。朗诵诗千首，高眠日几竿。放怀闻孟浩，乘兴过苏端。近局人人喜，閒居事事宽。扶筇差可强，投社亦非难。岁月期鲐背，功名付鼠肝。相将斟寿斝，一笑拂尘冠。红蕾春犹小，黄花晚更寒。摩挲话铜狄，惟许鹤来观。","dynasty":"宋代","title":"和孟能静总管西庄閒居九日见招"}
{"author":"牟巘","content":"鞅掌不可耐，壮士缚申卯。驱驴古平陵，水木乐幽茂。苦吟到斜日，危坐类持钓。俗情见摆落，鹅雁极众口。两曹第忍之，适满百乃报。吾终不以此，而易彼升斗。小裁鹤料案，官事竟未了。斯人坐诗穷，咎在亏天巧。有如发其羃，为谑岂不暴。理宜得嫌憎，枵腹镇雷吼。区区尤李氏，此颇天意不。","dynasty":"宋代","title":"东野平陵图"}
{"author":"牟巘","content":"病士痼于懒，举世少匹亚。未省读道书，低头蒙绛帕。梦想北山北，户限久不跨。折简许我游，篮舆暂相借。腹鸣肩自举，悠然谢衔靶。邂逅得水竹，神明湛吾舍。山亦紫翠横，了不费要迓。平生赤两脚，城市所深怕。何妨岩石间，共永一日暇。高情伟卓荦，不在古人下。喜客见眉宇，煮茗扫风榭。老山澹一癯，龟息闻静夜。摄衣倒凌景，回首怜俗驾。吾侪偶会弁，小语辄雷咤。风雨万虑清，讵肯随物化。商山尚局促，而况彼畦夏。","dynasty":"宋代","title":"赵春谷约游北山次陈本斋韵"}
{"author":"牟巘","content":"燕巢屹高垒，蛇行危折罄。不虞猝见侵，怪事发轩屏。黄口养渐大，紫翮翻相映。雌雄力难护，吞噬气方盛。岂不避戊己，天意特未定。主人勇赴救，为惠固当竟。蜿蜒堕尺箠，折首甘所迎。古人致阴类，嗜好用其性。此族遭炮燔，往往多夭横。人固异于物，纵暴胡忍听。试看自古来，善者终必胜。羿殒莽亦屠，曾莫保躯命。报应各以类，岂不信可證。驱而放之菹，是乃三代政。姑用柳子言，锄吾草莱径。","dynasty":"宋代","title":"和程渔庄救燕"}
{"author":"牟巘","content":"平生抱耿介，四海寡朋交。凄其九日至，颇感颜发凋。无酒醒对菊，风味乃更高。谁识此时情，白云行远霄。地主有佳饷，得之良已劳。而我适邂逅，赴饮如沃焦。永言大化内，朽质非所陶。惟有饮美酒，一醉可千朝。","dynasty":"宋代","title":"题渊明图"}
{"author":"牟巘","content":"君维大雅姿，被服蔼兰荪。胸次综流略，本本又元元。手追七子作，凌厉气所吞。馀事到翰墨，藉甚声价喧。居然难自藏，珠玉走中原。四年郎省户，小滞当高鶱。肯来为多士，复除布春温。力争吾道回，中流收崩奔。眷言维桑旧，从容驻輶轩。我亦喜再见，一笑略寒暄。首诵新诗章，两耳为君尊。高情殊磊落，俗子何足论。顾我寂寞地，无物当赠言。乃复携尺纸，看君醉墨翻。霜木石共老，野竹翠不蕃。落笔频申顷，岁晚古色存。思君时一把，此意期勿谖。","dynasty":"宋代","title":"简赵子昂"}
{"author":"牟巘","content":"俯仰一室内，我兴尚无为。凝尘澹素几，乍见閒居诗。吐词甚高简，观者未必知。士固各有志，肯为富贵移。汲多羸其瓶，居然井在湄。何似鸱夷全，张弛随所宜。杨子不违物，赵子不干时。此意谅所同，相与三复之。","dynasty":"宋代","title":"和赵子俊閒居十首其一"}
{"author":"牟巘","content":"窘步殊蹒跚，户限久不踰。若或絷维之，愧彼空谷驹。俯焉念平生，我亦酷信书。所得不偿失，每与忧患俱。饮水饭脱粟，此意岂愿馀。贫实为我累，舍贫将焉如。堪嗟嗜利者，死甘谥为愚。","dynasty":"宋代","title":"和赵子俊閒居十首其二"}
{"author":"牟巘","content":"维昔陶元亮，早岁尚隐沦。从事建威幕，奔走戎马尘。宵征亦良苦，我岂恋轩茵。时运不可回，物态日以新。悠然彭泽去，渐与乡里亲。公田半税秫，亦足慰我贫。有人企高躅，漫仕求所伸。闽峤虽云远，弦歌遂其真。","dynasty":"宋代","title":"和赵子俊閒居十首其三"}
{"author":"牟巘","content":"九日忽已过，霜薄阳光晞。未漉头上巾，先典箧中衣。时物尚有菊，采掇频尔稀。对酒胡不饮，坐看白日飞。五胜更囚旺，万事谁是非。且复进一觞，酒尽情依依。晚蝶抱孤蕊，无乃昧先几。","dynasty":"宋代","title":"和赵子俊閒居十首其四"}
{"author":"牟巘","content":"势利苦炎炎，名节贵皓皓。河县开桃李，家园熟梨枣。当年归骑省，名誉岂不早。一染金谷尘，萧艾没芳草。胡为閒居赋，乃诮任安巧。所以惟慕陶，固穷而守道。","dynasty":"宋代","title":"和赵子俊閒居十首其五"}
{"author":"牟巘","content":"我亦爱閒居，好山环屋青。拄颊坐来久，冉冉白云生。山中有三秀，谁为采其荣。散我腰脚顽，使我神观清。","dynasty":"宋代","title":"和赵子俊閒居十首其六"}
{"author":"牟巘","content":"我居殊偪仄，东西凿两牖。卧起于其间，不知岁年久。秋菜上墙生，废圃一何有。只应溪上人，笑我已白首。橘柚非所种，劝我且种柳。也莫种牡丹，与物争妍丑。","dynasty":"宋代","title":"和赵子俊閒居十首其七"}
{"author":"牟巘","content":"閒居维弄翰，窗明庭户寂。硬黄力追古，旁观共叹息。当由结习深，亹亹向晨夕。持用自怡悦，而不为物役。但恐好事者，逸少混铁石。我能别真赝，一纸百金直。","dynasty":"宋代","title":"和赵子俊閒居十首其八"}
{"author":"牟巘","content":"衣短不及骭，发短不满梳。惟有忧世心，皇皇此生俱。鲋鱼呼辙中，微湿以相濡。斗水旦夕急，岂与人意殊。试诵反招隐，愿无怀故居。墨突何曾黔，行矣勿踟蹰。","dynasty":"宋代","title":"和赵子俊閒居十首其九"}
{"author":"牟巘","content":"鹘突烟树外，水远山更长。天地有如许，扁舟何处藏。如何短篷底，结习犹未忘。是时水月繁，不见此夜光。于今尚无恙，怀袖行可将。我亦流落者，此味惯所尝。谁能画峨堂，坐我于其旁。","dynasty":"宋代","title":"米元晖山水"}
{"author":"牟巘","content":"久闻使君归，扁舟欲自载。竟负九日约，吾意良有待。今朝得得来，适与佳辰会。名园盛众卉，摇落不少爱。为语玉林神，无乃风景杀。春葩发霜枝，一夜作奇怪。此花红湿处，无如锦城最。衔来定鸿鹄，万里从雪外。高情相暖热，置酒出花背。固知是乡人，岂不在我辈。西庄见西产，一笑心领解。主人独妙年，有花正宜戴。胡为亦见分，无乃嘲老大。谁令开非时，故遣白发对。君勿轻白发，发白老更耐。洛阳刘伯寿，耆英典型在。醉帽仍插花，岂是儿女态。还以寿主人，风流更耆艾。","dynasty":"宋代","title":"十月既望能静饮客海棠花下即席索诗走笔一笑"}
{"author":"牟巘","content":"爽气钟于西，峨眉横太白。春风吹不暖，暑路有积雪。月照平羌冷，云顶七顶湿。游戏两谪仙，银河洒醉墨。遂令汉嘉郡，千古占一色。一从殊方走，江山颇萧瑟。流落各天涯，相逢未相识。微闻庄舄吟，握手话畴昔。乃知此邦秀，终不断地脉。权门车如雾，众甘炙手热。而君独几先，惟恐涴我笏。伟哉百尺楼，西望即乡国。爽气今已回，何妨高拄颊。里中表圣公，千载推汲直。当年几谏纸，扣笏良鲠切。意欲摧百士，死职非所惜。此笏岂其遗，正自峭风骨。愿君善藏之，击邪看他日。也无羡堆床，富贵竟何益。长镵白木柄，乃我手中物。惟有故乡梦，与君共愁绝。何当驾双鹄，万里溯寥碧。","dynasty":"宋代","title":"罗汉臣拄笏亭"}
{"author":"牟巘","content":"方闻兴秀孝，久矣无令举。公车冷于冰，吾已弃如土。提书向孔墙，万代礼乐主。而与先簿正，厥有圣法寓。士也得所归，至穷亦云遇。于惟京頖旧，幸不生蒿稆。斯文谅在兹，天意岂轻付。之子抱渊静，萧然守环堵。光彩难自閟，珠玉满囊楮。一从鹗表飞，诸公共称许。如何但熟睨，引鼎力不武。栖迟冷掾间，无乃太廉取。相縻共升斗，端欲重黉宇。勿嫌屋打头，硉兀气未吐。六月取一息，千里始跬步。期君在远业，看君即轩翥。风雨忽道别，悢悢寡悰绪。从今闭柴荆，何以慰衰暮。","dynasty":"宋代","title":"送姚子敬"}
{"author":"牟巘","content":"世有嗜土炭，恣啖等粱稻。海上逐臭夫，自谓姣且好。好恶一失正，万境眩颠倒。亦有欲富者，蝇营无不到。洗削誇鼎食，执鞭甘隶皂。于此还有人，深耻货赂冒。一笑视千驷，贫贱守以道。厥好岂尔殊，吾自有至宝。但恐好不真，回夺谅难保。老山殊绝尘，褰裳衣欲缟。区区名与利，何曾挂怀抱。世人定不爱，昌歜与羊枣。吾意各有在，端未恨枯槁。从好以名堂，一室聊笑傲。心惟有所好，乃能无所好。好仁者夫子，不知岁年老。益晚而好易，易编穷所好。彼富如浮云，非义是所悼。谅兹得其从，圣言极探讨。孰重复孰轻，辨之亦既早。而我方忍饥，四壁净如扫。舍鱼取熊掌，因用儆衰耄。","dynasty":"宋代","title":"题张老山从好堂"}
{"author":"牟巘","content":"风露浩如洗，渐觉霜气滋。九日已成旬，黄花烂盈枝。谁云清香减，清香在诗脾。诗人亦未老，皎皎冰雪姿。为我掇繁英，和露三咽之。此物是寿耐，千载以为期。一点缀须发，真是麒麟儿。长大著膝上，綵衣相娱嬉。","dynasty":"宋代","title":"十日菊为子昂寿"}
{"author":"牟巘","content":"白发祭酒公，仪刑古君子。多士所共敬，岂独桑与梓。吾翁幸同朝，辇路时并辔。流风日以邈，追慨徒倚徙。子云笃世谊，朅来自槜李。念我一破庐，落落荒城址。遗以五朵云，置之五云里。我是老祠官，未忘镜湖水。握手更细论，书味渊以旨。嘉问有青衿，十载诗千纸。","dynasty":"宋代","title":"戚子云袖诗见过且笃叙先祭酒与先人同朝之雅意甚古用韵为谢"}
{"author":"牟巘","content":"自为旴江行，最声日飞驰。赤子问襦裤，白云满鬓髭。苕边重会晤，握手慰所思。旧有泷冈表，三读起懦衰。乃翁平生志，正在造膝时。曾击戚畹悍，曾疏公田欺。曾陈岘山急，或讶话太危。移疾逃相印，何忍张悌为。全归干戈际，一致视险夷。象贤有令子，纪实无溢辞。刻之并纂疏，自足永久垂。忆昔姑孰守，欲碎脱靴碑。博士何伟哉，奋身力护持。粗沙与大石，彼计竟莫施。遂令两图在，留作千载奇。此事关世道，矶激我匪私。他时记先友，要当附见之。顾我穷未死，仅存骨裹皮。殷勤绨衣贶，古道其在斯。无物当赠策，远大以为期。愿勿忘吾州，岁晚托茅茨。","dynasty":"宋代","title":"西岩使君上冢过霅首访敝庐又会能静话旧感慨情见于辞所以道别"}
{"author":"牟巘","content":"元日书甲子，晓槃问五辛。颇记绛县老，宜有善颂陈。君乎生是岁，早晚战伐尘。明年七十二，旧谍无纠纷。斜飞滞栖枳，旁观叹积薪。欸乃来泽国，比屋多嚬呻。何由跻寿域，君勿开荒榛。遗以大有年，在在鼓腹人。非徒事勾稽，耄稚情日亲。溪流甚清泚，鹅山亦嶙峋。胡为动乡思，便欲乞其身。驾言登东山，遐眺穷崖垠。有时于沂浴，庶几远俗氛。平生布衣旧，方今鼎铉臣。挽留不听去，好语温如春。悠然复少住，终惠此邑民。九十以珍重，八十起渭滨。如君老益壮，眼明无眵昏。精力殊未衰，齿宿意自新。盍陪英俊游，可是枯槁伦。而况二三子，左右参鱼鳞。从翁取青紫，且姑置垂纶。忆昨初相识，气象清以淳。而我已索如，发短不可耘。蓬庐辱再访，顿觉双眉伸。大笑向我言，六甲那解轮。惟须饮美酒，分饷良已勤。珍重君子意，自酌不及宾。和气何盎盎，喜色何津津。长我梨与枣，平地即仙宸。勿使他馈伤，小大相参辰。悛诵长短歌，尤足夷我神。倘来视富贵，高情渺浮云。想其下笔时，健能斡千钧。君倡我当和，撚髭檐屡巡。向来九老集，往往多沉沦。亦欲相从去，病惫力弗臻。似闻纪初度，先我十二旬。看君咏薰风，笑我醉霜旻。所期在千载，天地见本真。","dynasty":"宋代","title":"和德清曹鲁郊七十一吟"}
{"author":"牟巘","content":"君前郡文学，端自吾州始。坛坫日以高，到处执牛耳。平生洒落胸，作事故奇伟。飞上南楼去，坐得数千里。全楚带五岭，古俗甚丰美。一昨干戈后，或未识瑚簋。禾稆生黉宫，学士气如洗。此行累佩印，良为吾党喜。三闾屈大夫，四海习凿齿。堂堂始兴公，亦从韶石起。何地不生贤，幸勿遐陋视。著意绚荒馀，文物中州比。况复多蜀客，谁其顾琐尾。相与喔休之，我颇念桑梓。垂老犹惜别，何以当马箠。愿君为广厦，大庇天下士。","dynasty":"宋代","title":"饯潜冈南提举"}
{"author":"牟巘","content":"家住西湖西，爱吟仍爱竹。富贵岂不好，变灭如转烛。一昨流落后，破垣竹犹绿。往事何用访，得此良自足。胡为被书误，弹冠向苕曲。三年饭脱粟，不饱而况肉。颇有青衿子，对之寻旧读。时复吐佳句，家山如在目。不知竹是伴，谁护苍玉束。官满还滞留，欲归未可卜。无钱买扁舟，迁居更勿促。悠然谢此君，行止任迟速。新年雨雪深，忽已归期告。天公似有意，为尔开晴旭。士固不可料，穷久理当复。东风吹浩荡，万里奔鸿鹄。","dynasty":"宋代","title":"送洪竹堂"}
{"author":"牟巘","content":"越人尝游齐，后世多名医。汉时太仓长，亦复出临淄。子实同乡里，两翁谅所师。从今霅川水，饮者不厉疵。","dynasty":"宋代","title":"赠姜医"}
{"author":"牟巘","content":"鹁鸠朝唤晴，竹鸡莫催雨。翛翛晴雨间，平生睡足处。剥啄忽以诗，使我浪愁苦。此事属天公，底用强如许。淋漓不得休，土偶复于土。君何见之晚，三叹咏集栩。不如两忘言，危坐拥败絮。向来夏畦劳，抱瓮汉阴圃。旱涝相乘除，天地只此数。为我语老农，未用轻喜怒。使有二顷田，亦欲荷锄去。我评昔逊世，幼安胜根矩。毋为苦近名，江湖多数罟。但看采荣者，隐约殆终古。彼以膏自煎，谢去非吾侣。无已则沮溺，躬耕谅所取。吾侪固长贫，正坐力不武。所营薄少耳，抟沙尚难聚。却笑杜陵翁，欲把漏天补。胡不归自谋，飕飕破茅宇。天边金老鸦，已放晴曜吐。马嘶群动起，吾惟守环堵。","dynasty":"宋代","title":"和德问弟苦雨"}
{"author":"牟巘","content":"维址呀洞户，云气一缕烟。老龙蓄精祐，万石护其巅。从此叩林屋，倒翻水中天。金庭漫隔凡，穷探未拟旋。轰豗四面动，兀坐孤寂然。颇疑北山脉，跨湖潜属联。归来梦所历，跳波撼昼眠。种橘化为枳，我发日已宣。何时崦边路，去伴毛公仙。独姥旧闻名，俚俗讹已传。一朝得妙语，涂抹乃更妍。天姥似失色，叶姥休语年。而我复自笑，槁乾非叶鲜。聊以调二士，鼓棹还延缘。","dynasty":"宋代","title":"和无逸子敬独姥山"}
{"author":"牟巘","content":"畴昔侍吾翁，尚记入霅年。米曲家家酿，蒲荷处处田。龟溪见鹤林，欲去遭挽牵。借屋度长夏，对床时醉眠。或登左顾亭，风物清且妍。回顾一甲子，往事随奔川。翰林左绵秀，宫锦不上船。肯寻两翁游，来弄明月泉。弄泉珠丽袖，吟诗箭脱弦。是谁修月斧，斲地成空穿。犹有半泓碧，奈此笔如椽。乃知宇宙内，小大常相悬。惟堪供我辈，古瓦生茶烟。云乳聊一啜，松风洒秃颠。","dynasty":"宋代","title":"和善之游龟溪乾元寺"}
{"author":"牟巘","content":"胜游得胜士，欲济得健橹。如此正自佳，宁论晴复雨。徐行看前山，云气互吞吐。借我乌藤枝，急奔青莲宇。跋疐良亦疲，籧篨可能俯。呼酒酹此脚，一笑失枝拄。吾怀已旷然，阿香殷馀怒。床敷相对睡，不暇参佛祖。晨光报新霁，生色浮宿莽。诸峰忽自献，颇自作眉妩。绝顶瞰具区，勇往不可户。而我跛躄者，迟钝谁比数。窘步竟难陪，内热生心腑。庞通远相要，渊明喜欲舞。篮舆叩隐庐，趺坐直香缕。四士苦未还，踏破辛夷坞。俱是青云客，那得薄圭组。新笋甜如蜜，新茗白胜乳。山灵倘见容，吾欲老兹土。预愁下山去，尘事纷旁午。试问白木镵，何如长柄麈。他日蒙菜把，终当作地主。此翁无乃痴，紞如已五鼓。","dynasty":"宋代","title":"和善之游法华"}
{"author":"牟巘","content":"招隐费招呼，习隐聊习步。素隐为素餐，充隐似充数。悠悠千载内，罕与真隐遇。少小慕真隐，每诵坡老句。朅来法华游，正在题诗处。真境忽在前，更慕坡所慕。真则思虑泯，不真精爽骛。真则光尘合，不真圭角露。真书无攲仄，真味无反恶。真乐无安排，真逸无疲苦。所以要任真，从其讶箕踞。所以贵葆真，从他笑椎鲁。但看真隐庐，萧然只环堵。青山以为屏，白云常在户。随宜种花药，快意扫庭宇。可作真率会，可说真实语。可饮真一酒，何者非天趣。玄真乃诗流，季真是仙侣。拉之相与俱，巾屦此容与。坐闻雏鹤鸣，时看苍虬舞。疏散略边幅，谁客复谁主。吾亦忘吾真，酣歌下山去。","dynasty":"宋代","title":"真隐诗"}
{"author":"牟巘","content":"人生自作计，北屋连南庄。其间复何有，积粟埋屋梁。敢村有退士，用意独异常。种菊一万株，规作岁晚粮。老农与老圃，工勤略相当。春雨茁陈根，柔荑绿于秧。剪翳披厥颖，叶盛在本昌。啜之付茗椀，聊诳藜苋肠。秋高饱风露，粲粲枝间黄。使天而雨金，不可以为粮。此赐何敢慢，再拜然后尝。挼挲不劳咀，迸入牙颊香。三咽下丹田，字之曰黄粱。其情性具烈，毋以他馈伤。为尔制颓龄，使尔寿而康。彭泽有公田，秫种半顷强。正使及秋成，所得亦已凉。奈何不少忍，决去惊鸿翔。百匝绕东篱，采采不盈筐。高吟发清饿，持此送一觞。珠玉实其腹，千载有耿光。子亦慕陶者，闭户歌慨慷。但得三径存，何虑一庄荒。老我饥不死，谁与辟谷方。作诗聊以赠，一笑为发棠。","dynasty":"宋代","title":"俞好客又号菊庄为赋数语"}
{"author":"牟巘","content":"人生贵合并，造物忌嘲弄。颇与同社阔，正坐两骭冻。南城七日游，前事诸贤用。但愁茅屋陋，不足置宾从。此会岂偶然，岁月日时共。四癸义可取，三壬老堪送。况有蹇东阳，初不减潘葑。渴吻久已燥，乐饮宜一纵。笑谈更温克，容与非倥偬。永言戢厚意，拜嘉敢不重。","dynasty":"宋代","title":"乡曲诸名宿不鄙老朽移樽见过风谊甚古语笑甚欢辄借昌黎人日城南诗韵少见谢意"}
{"author":"牟巘","content":"昔有孟万年，脱帽狂不休。今有李千秋，吟诗醉愈遒。我久闻佳句，一面苦未酬。殷勤忽过我，意气殊相投。能道太白语，便可太白浮。清论或抵掌，乌纱犹在头。而我已颓然，颇有此乐不。伟抱自卓荦，下国难淹留。同来玉雪郎，外家乃名流。好歌凤将雏，飞上丹极游。","dynasty":"宋代","title":"李千秋访数语代谢"}
{"author":"牟巘","content":"荒园老蔓菁，空见根叶大。苦硬螫人口，弃去何足赖。穰穰来万蚁，微醒有馀嘬。","dynasty":"宋代","title":"宣和御画紫芥"}
{"author":"牟巘","content":"昔屡饮东阳，往往错认水。次公似少猛，汲生终戆耳。知我野心性，雅不便软美。契阔二十年，那复此风味。饮酒真饮蜜，直欲呕心胃。儿从南塘归，殷勤有佳遗。公等久要在，相看犹故意。曲江加蕴藉，郑公殊妩媚。一见极倾倒，吻渴不能止。正性固自存，遽莫测其际。徐觉和以诤，虽劲还可喜。酒固未易知，知酒亦非易。酩酊何适从，不夷而不惠。","dynasty":"宋代","title":"岳君举用东阳法酿酒味颇蕴藉长儿携归偶得数语"}
{"author":"牟巘","content":"童奴从长耳，万风声萧骚。归从半山路，问字良亦劳。卧闻饥虎啸，唤醒平生豪。前山忽涌月，始觉所见高。颀然有远孙，载酒江湖敖。胸中湛水镜，邂逅得所遭。古月还相照，了不隔秋毫。但怜露草湿，时复暮虫号。","dynasty":"宋代","title":"赠俞山月"}
{"author":"牟巘","content":"平生一寸心，神游梦华录。喜君晚相遇，风景宛在目。肯为此邦来，大是渠侬福。我但饮若水，生意已俱复。轧轧寒女手，何事嗟空轴。欲去复停车，为尔两眉蹙。犹是前叔度，五裤回馀燠。千家万家喜，吾意始云足。路稳驱车去，祖帐纷相属。贺下不贺上，此语传古俗。况携善颂归，亲舍喜可掬。炰羔倾家酿，欢声动邻曲。麾节愿早还，春风棠树绿。","dynasty":"宋代","title":"送唐同知"}
{"author":"牟巘","content":"天圆如旋磨，万古几曾息。日毂环之走，西坠俄东出。圣贤法天运，所以长汲汲。大禹生胼胝，孔弗遑煖席。客寝何太康，人或规不及。亦有功名者，斋内运甓百。不放身暂閒，苦欲劳筋骨。如何适安斋，燕处甘暇佚。此斋匪侈丽，易安取容膝。竹几对藜床，左右置书册。有时值佳友，从容遂竟日。体适任屈伸，意适任语默。惟其适之安，适且忘吾适。向来孤山老，保此踰耄耋。以安遗子孙，此计固已得。人生天地间，何事非吾职。夜思昼所为，然后安可即。况君抱修能，当念踵前业。相期在万里，无从守一室。精义以致用，龙蛇岂其蛰。","dynasty":"宋代","title":"适安斋"}
{"author":"牟巘","content":"谁其持冰炭，晨夕闯我庭。遥哉水帝后，乃有此宁馨。不受百药镌，奈何顽且冥。是时八月半，无云天正清。居然作灾怪，流汗如翻瓶。捕逐出八荒，弱步愁□□。而子方寘酒，宾主更醉醒。作诗调明月，顾兔下乞灵。饮量闻小减，犹能吸南溟。客疾扫已空，荡荡白云扃。何必效渊明，苦问神影形。吾生七望八，朏朒知几经。不乐复奚为，羡子鬓未星。何时定一来，眼中见鸾停。软语到夜阑，发火烹中泠。诵子新诗篇，我亦能静听。","dynasty":"宋代","title":"仲实示中秋诗甚恨不同此乐用韵一笑病中殊无思也"}
{"author":"牟巘","content":"避暑如避虎，山林每逢旃。谁知浩穰内，自有清静缘。同来戴牟张，作计良亦贤。是时正流汗，赤日行中天。劳坐苦役役，何异烹炰煎。居然得胜地，神观为爽然。凉飙起珍簟，妙香汎琼篇。坐客易生感，泉隐独谈玄。静者躁之君，方寸湛其渊。勿谓火胜月，此意谅默传。我户隔珠庭，遥企玉真仙。仙游虽云邈，肯逐大化迁。曲池况未平，中多蒲与莲。更有离离者，使我增愁涓。","dynasty":"宋代","title":"同赋开元宫避暑诗"}
{"author":"牟巘","content":"眉山钟神秀，翁季天下伟。直到仲虎辈，奕奕殊未已。家为文章家，百年兼两侍。存翁名侍从，颐山古肤使。秘书性具存，文脉益演迤。前除罗玉树，乃复有令子。超趋夐不群，老气压纨绮。早岁瑟僩篇，短檠午夜几。要渠绍编刬，教示正勤止。家宝未轻出，吾侪方侧耳。一朝著斑衣，束书事行李。堂上白发翁，为尔颜色喜。涛江日日静，酒酣可以起。慈湖在何许，精庐屹其沚。我欲鼓枻游，浩渺曷涯涘。长风驾高浪，瞥忽可千里。如此宁不超，踔厉前无比。须知归宿处，其道元甚迩。鲤庭尊所闻，固自有源委。愿毋厌凡近，读书愈穷理。修程与远业，亦从今日始。合沓来众誉，烜赫继世美。持以贻家尊，良足当甘旨。","dynasty":"宋代","title":"送家自昭长慈湖"}
{"author":"牟巘","content":"谢公文物郡，山川如错绣。转眼成萧瑟，富览宁复有。自我识君子，再挹中屿秀。卓荦妙言语，经术更兼茂。早岁六典书，嘐嘐发孤咮。春官失分寸，苦不入吾彀。天意将有待，本郡烦客授。乡人弟子行，月旦师友旧。朝随贡篚入，莫处儒席右。固知致远业，当时无近售。多士皆景附，三道共辐辏。而我初何心，高下随所就。澹然守吾一，拥书坐清昼。交帚谢俗物，冰雪凛怀袖。独于吾辈人，倒屐惟恐后。谁云一缝掖，不如雁门守。好贤笃缁衣，同心蔼兰臭。况乃诸老翁，夜艾耿残宿。殷勤见尊礼，能使风俗厚。颇怜世议隘，或用儒为诟。元气须爱护，大体必争救。诵言百僚上，大作万间覆。君当自此升，儒蕴获尽究。是为斯文福，岂弟神明祐。平生闻人善，喜气如饙馏。作诗继鲁頖，千岁俾眉寿。","dynasty":"宋代","title":"赠陈一斋"}
{"author":"牟巘","content":"君本邺中士，行向建业去。故都多感慨，尽在登临处。乃心所师仰，当年上元簿。闭门玩微言，春风会归趣。","dynasty":"宋代","title":"送王仲明"}
{"author":"牟巘","content":"自还吴兴居，头童而齿豁。信意时出教，所览深以廓。何山在何许，细路穿木末。跻攀不惮劳，历历见郛郭。晴岚堆紫翠，正在吾屋角。世事苦坌并，我但专一壑。嗟彼竞利者，为计自各各。缅怀安定公，雅合居台阁。平生惟自道，未有轻造脚。朅从海陵来，姑苏亦暂泊。湖学得公重，学子有攸托。南园庆历间，六老曾会酌。当年马太守，高谊谁能若。直卿为之记，文字诚磊落。厥今同姓侯，胸次有活著。长篇俄写就，传写腕欲脱。昨闻上湖坟，寒色正错莫。樵木不为禁，宰树叹濯濯。新祠已卜龟，华表伫立鹤。神游倘来下，旷达离尘缚。","dynasty":"宋代","title":"和马侯游何山"}
{"author":"牟巘","content":"吾友邓善之，从游多佳士。其间最妙龄，英英有吕子。虚中风寒处，子独钟秀美。忆昨初过我，丰度如冰峙。不肯逐利名，惟耽玩文史。闭门肆探讨，往往穷日晷。刻意逗幽深，飞辨摘讹记。我欲浚其源，融液会众理。何事遽索去，明发事行李。八咏须恣游，三山亦甚邃。人生著綵衣，侍官真乐只。行当拜家庆，亲颜为渠喜。非复旧阿蒙，有子能如此。便可置膝下，家室勿轻视。","dynasty":"宋代","title":"送吕锡入闽省觐"}
{"author":"牟巘","content":"建武重名节，狂奴态犹故。客星复何事，一夕感乾度。风声激末造，骈首死党锢。而五百里内，乃有贤人聚。行行望德星，高阳里中去。德隆则星晷，时网不足与。元气之所全，政在簪盍处。乃知忠贤类，天每下其顾。二老甘隐沦，四海起尊慕。有如子孙行，已是廊庙具。深期任世道，相期扶国步。皇路方险岩，倾辀当急赴。赤手徒捧块，讵障奔流怒。濡迹本救时，其忍诿诸数。事盖有至难，竟乖天所付。汝南榜堂皇，考亭绘缣素。室有聚星事，四远竞传布。老眼苦昏暗，见画如隔雾。卷还坐太息，冰炭扰百虑。","dynasty":"宋代","title":"聚星堂"}
{"author":"牟巘","content":"一宿蘧庐托，百事弁髦弃。平生意保如，犹动沾沾喜。我喜在丘壑，富贵非所睨。况子好山居，泉甘野芳媚。鹿门时上冢了不慕城市。或嫌人村远，知一未知二。试看近市者，事夺纷梦寐。正堕胶纲中，辗转悮身世。举手谢逋客，士固各有志。结羽奈已深，坐上漫同异。山空阴绿净，长日惟宜睡。夜半呼僮奴，发火燃枯蒂。满纸诗已成，文采一何丽。墨池涨玄云，晴窗蔼微霨。自子来此山，与山相昆弟。又将三昧手，於焉小游戏。向来蜀之日，往往召狺吠。逌尔付一噱，千载息攘袂。变灭今安在，但有山绕翠。可怜七十翁，嬉遨尚童稚。坐闻酒如川，留客烂漫醉。亦思翩然去，芒屩踏初霁。就林煨短茁，带泥落花蕊。清绝恐无分，得已吾欲已。那堪迫暮末，来日能余几。城外土馒头，区区试过计。卓哉荷插翁，旷达示可毁。","dynasty":"宋代","title":"次韵程晋辅"}
{"author":"牟巘","content":"蜀客嗟留落，甘为学圃迟。年华空自老，心事复谁知。未有盍簪日，还须上冢时。绪余何足论，相对但期期。","dynasty":"宋代","title":"次韵寄卫山斋"}
{"author":"牟巘","content":"共惜余春赋式微，莫教当饭失苗藜。行行直度南云北，得得还寻东院西。白发已应随日长，黄鹂更与尽情啼。试哦小雨轻埃句，绝胜前村滑滑泥。","dynasty":"宋代","title":"次韵王寅甫"}
{"author":"牟巘","content":"涛波万木撼新秋，却笑茅庐似叶舟。我但萧疏眠颍尾，君方矍铄向壶头。早凉已喜无残暑，老别当须似壮游。黄木扶胥最奇处，想留句子待浮洲。","dynasty":"宋代","title":"次韵无党留别"}
{"author":"牟巘","content":"空庭两犀株，吹香满前轩。颇疑雇虎头，幻此金杰繁。或是乘鸾女，月窟分天根。更与泻浩露，尽洗蜂蝶暄。苦无好事者，为我载一尊。而我子张子，古谊夙所敦。肯将新诗句，到我罗雀门。何殊小山赋，欲招楚客魂。犀首累佩印，陋矣不足论。老我罕出户，东墙甘曝暄。应同花下醉，式副我原言。","dynasty":"宋代","title":"次韵仲实秋夜"}
{"author":"牟巘","content":"贤关夙多士，子独抱遗经。衣尚旧时褐。眼谁今日青。直须行万里，未许赴三星。会友诵佳句，等閒生鹤翎。","dynasty":"宋代","title":"答术者"}
{"author":"牟巘","content":"便涓飞洒又何佳，得得来寻贫士家。破屋青灯才一黍，荒园老树忽千花。酒逢寒夜饶偏贵，诗出穷人矫转夸。两月儿书浑未到，定应行脚更天涯。","dynasty":"宋代","title":"大水后得雪"}
{"author":"牟巘","content":"萧条篱落胜於村，还径人稀早闭门。过眼风花才一瞥，到头石笋只双蹲。何妨岁恶诗仍好，那笑炉空火自存。笑咏车斜徵雪事，诸君本本又元元。","dynasty":"宋代","title":"大水后得雪"}
{"author":"牟巘","content":"倒撑鱼船逆上溪，六鷁过宋风退飞。吕梁悬瀑行越之，滟澦如象人西归。一笑恬视险与夷，同小组委顺未必非。","dynasty":"宋代","title":"倒撑鱼船上滩图"}
{"author":"牟巘","content":"苦把庭梅劣野梅，庭梅元自野梅来。肯辞台鼎当年贵，直向丹田内景开。山意浓时还耐看，道根孤睡更深培。玄机参透何分别，猛拊阑干笑回。","dynasty":"宋代","title":"道士号庭梅为赋此"}
{"author":"牟巘","content":"高堂有寿母，黄发映儿齿。天方畀修龄，康宁燕多祉。怡然人子心，何物堪伦比。和气为愉色，皆自深爱始。郁穆涵春风，融怡妙天理。此是谓至乐，乐则焉可已。再拜为献言，忠养极娱侍。随时换轻煖，每侍进修瀡。初非假外内，至乐皆在此。况能以志养，先意而承旨。蚶鲊故自珍，欢不如菽水。有时平反归，儿喜亲亦喜。吾以名吾堂，致乐义最美。试看纪孝行，昔曾今日史。会有邦人士，升堂奉醇醴。俾尔登期颐，俾尔宜孙子。","dynasty":"宋代","title":"史彦明致乐堂"}
{"author":"牟巘","content":"凝尘不去鼠行几，划见巨然与千里。修眉拂略远意开，碎点孤烟树如荠。髯龙郁郁新翠摇，我觉郑公殊妩媚。悬知自是栋梁具，岁晚霜雪须饱试。旧闻北岳钟冱寒，长松造天冰裂地。苍皮玉骨不受冻，礧砢千丈世绝拟。谁能为我试貌取，奇姿伟状来眼底。张君平生饫所见，雅复爱此秀而美。虽然莫作差池观，老壮险夷同一致。","dynasty":"宋代","title":"山水图"}
{"author":"牟巘","content":"南湖山人小戏剧，夜半钧天闻拊击。音节疏宕凤起舞，至今笋簴遗枞业。君来访古用此时，地老天荒何处觅。矻矻渡尽涧与冈，确荦径微予趾棘。重华忽已三千载，凤鸟一去无消息。石兮石兮奈尔何，搔首湖漘徒伫立。群仙拍手相劳苦，但知簸空吸寒碧。殷勤问翁今何如，方瞳炯炯映丹颊。颇记三生石上无，读书双趺雨苔涩。归来举似翁一笑，飞鸿踏雪那可忆。子其为我谢群仙，不妨天游复八极。袖中行记真画图，留向人间作奇特。","dynasty":"宋代","title":"凤凰山涧石图"}
{"author":"牟巘","content":"洪崖先生住何许，支离拥肿之为伍。萧然行李偶出市，束书瓢剑略可数。自谓生在三皇前，野鹿标枝何太古。当时但以结绳治，书中正复作何语。舆马络头亦复来，雪精胡为絷绁具。只呼张老无不可，面谩三郎直戏侮。承平无事相娱嬉，力追遐风来湛露。一朝恍惚思草昧，此意似已厌繁膴。千村万落荆杞生，宛是洪荒一风土。袖中纸驴不吃草，拍手还向洪崖去。","dynasty":"宋代","title":"题洪崖先生出市图"}
{"author":"牟巘","content":"穷浩然，老摩诘，平生交情两莫逆。也曾携去宿禁中，堪笑诗人命奇薄。只应寂莫归旧庐，此翁殷勤殊未足。作诗借问襄阳老，诗中犹苦忆孟六。悠悠江汉经几秋，一夕神交如在目。分明写出骑驴图，丰度散朗貌清淑。更有个倜一片心，不是相知那得貌。行行复行向何许，酸风吹驴耳卓朔。向来十上困旅尘，驴饥拒地愁向洛。不如乘舆且田园，万山亭前大堤曲。鳊鱼正肥甘蔗美，鸡黍可具杨梅熟。一樽相与寿先生，醉归勿遣驴失脚。","dynasty":"宋代","title":"王维画孟浩然骑驴图"}
{"author":"牟巘","content":"平生爱山苦趼足，况此对面美冠玉。也曾杖屦极跻攀，稍度湾埼转虚曲。径踏青螭脊上行，所历渐高山渐束。红亭白塔出湖外，下瞰诸峰等臣仆。祖禅晏坐服生狞，法席宏开俨清肃。何人梵呗呼僧定，划然透户如击筑。浮岚暖翠忽纷披，依依精舍傍修竹。至今犹作咿唔声，饱食颇惭空洞腹。崎岖竟日亦已劳，应接满前端为目。道人对境了无羡，折脚铛中煨脱粟。小立为尔起深悟，愿事扫除甘播掬。峥嵘岁月苦难记，三寸稚杉俄立鹄。山中老宿亦向尽，访旧无人空感触。细评道人似豪家，台殿耽耽枕岩谷。当时气象雄一方，谁教劫火烧糜竺。十年旧观未全还，金钱奔走倾缁俗。何山试问何所有，一溪清泠嗽寒绿。入门使我意也消，不省人间有华辱。殆是高人胜士徒，山灵笑许兹论笃。旷荡幽深两俱胜，胡不重游勇奔鹿。多病欢娱久去心，良辰美景宁相属。昏昏午窗供坐凉，跳丸西走白日速。夜来可奈风雨尽，尽力催花亦良酷。痛杀新红三万片，园林惨澹馀老木。作诗遣愁愁未遣，那知翻作愁根窟。古人真欲焚笔砚，苦语殆可书绅笏。颇怜阮屐共嵇锻，更笑周妻与何肉。留连一物即是碍，羡君开襟少嚬促。爱诗乃复宜相似，句语卓荦光透幅。倦还始觉心和平，人生有手莫操牍。","dynasty":"宋代","title":"和王寅甫御史游南山韵"}
{"author":"牟巘","content":"此邦自是高阳里，陈太丘家好孙子。十年闭户养隽声，我先子后一时起。前时送兄今送弟，綵衣拜亲亲为喜。人言昆令而季强，羡君清标如玉峙。善和尚有千卷书，一一穷探亲夜几。新诗那更翻手成，便当拾芥取青紫。小营甘旨束书去，且烦私淑青衿士。天公应念友于情，任国相望才尺咫。苏州明白照两县，正好高吟清影里。吴江定作对床留，笑隔垂虹脍鲜鲤。托好我已三世深，待老敢当二生侍。萧萧风雨起送客，万里飞鸿看双眦。端明老子旧家声，一举先鞭从此始。","dynasty":"宋代","title":"送陈正德教谕常熟"}
{"author":"牟巘","content":"君能匝腊过苕水，我正绝湖寻橘里。人生有数会不免，先后差池数日耳。天教新年暂相见，握手如获丹与砥。略似德公上冢回，径入就谈倾底里。如闻前月清兴发，杖藜晓对南山起。苍官掀髯自虹举，清流照影时鹄峙。我归已晚不得陪，脚中平生信有鬼。独留诗卷使我和，思枯预怕搜脂髓。小溪深处是何山，藏机一句无多子。当时言下谁领会，只认泉石为对履。至今遗迹记东坡，遂使此山同畏垒。拟议固已输一筹，跻攀锐欲穷寸晷。真境不乐有无间，更使高人为标指。先生醉归方熟睡，冻蝇一任钻故纸。","dynasty":"宋代","title":"杨求仁路教游何道山之明日余始自洞庭归恨不与隽游漫趁韵一笑"}
{"author":"牟巘","content":"长城大雄古刹里，一庭老蘖质已死。依约仅见左纽纹，垂柯布叶乃如此。相传云是陈朝桧，欲论往事皆死鬼。冰悬雪跨黄尘尽，何烦皂荚相料理。只应孤根铁石坚，不怕如壶之赤蚁。四旁那复有生意，生意却从中心起。陈氏机浅根枝弱，虽有子孙何足倚。峥嵘霸业随手坏，五传不堪重屈指。君语居然多硬语，千载兴亡杂悲喜。隋唐而来尤可感，区区未数钱与李。","dynasty":"宋代","title":"和顾伯玉陈朝桧"}
{"author":"牟巘","content":"斯人宗工国司命，容斋有容静斋静。海涵岳峙俱伟人，心同道同不同姓。向来先后持玉节，共仰福星在吴分。一公归领集仙班，一公继登六鳌禁。大名本是宰相职，高搴书帷地步峻。导密亦是翰林长，快埽槐厅消息紧。天教两翁转鸿钧，赤子到头合苏醒。东南秀士颇不乏，当年著意极搜引。而今造化况在手，想见姓名犹见省。石生已起有温生，我爱莫助德怲怲。苦为百草忧春雨，坐待风霜发苕颖。","dynasty":"宋代","title":"寄阎静斋徐容斋二学士"}
{"author":"牟巘","content":"君前郡文学，端自吾州始。坛坫日以高，到处执牛耳。平生洒落胸，作事故奇伟。飞上南楼去，坐得数千里。全楚带五岭，古俗甚丰美。一昨干戈后，或未识瑚簋。禾稆生黉宫，学士气如洗。此行累佩印，良为吾党喜。三闾屈大夫，四海习凿齿。堂堂始兴公，亦从韶石起。何地不生贤，幸勿遐陋视。著意绚荒馀，文物中州比。况复多蜀客，谁其顾琐尾。相与喔休之，我颇念桑梓。垂老犹惜别，何以当马箠。愿君为广厦，大庇天下士。","dynasty":"宋代","title":"饯潜冈南提举"}
{"author":"牟巘","content":"尺一俄闻有急徵，风云奋迅在南溟。正如蜀客怀铅笔，未羡鸿都写石经。此事惟须一艮卦，今朝顿见两文星。帻沟娄畔藏书去，人在金坡白玉扃。","dynasty":"宋代","title":"送邓善之"}
{"author":"牟巘","content":"别来五百岁，于焉驻飙驭。吴市梅子真，解后亦神遇。","dynasty":"宋代","title":"题束季博山园二十首其十九聚仙"}
{"author":"牟巘","content":"病翁禁酒仍禁脚，不省人间有行乐。主人善最客善之，邀我来同鸡黍约。清樽快吸船落琭，颇悔从前谢杯酌。故人久别如此酒，一时倾倒慰离索。更擘新笋供春淘，狐泉槐叶未须学。殷勤入鼎煮过熟，老饕恣吞不劳嚼。人生难得是合并，开口一笑良不恶。呼车载我雨中归，阿香推车散飞雹。分明戒我轻破戒，故把春衫都湿却。我亦投床作雷吼，无数残红枕边落。","dynasty":"宋代","title":"善之入霅兰皋置酒小诗纪坐中事"}
{"author":"牟巘","content":"厚德流光报必丰，当年齿稚已奇童。兰芽秀擢孤根内，华表惊呼一梦中。肯向陈人论世好，绝知新句有家风。海棠花下看钟蒋，说著令人念此翁。","dynasty":"宋代","title":"高贤孺厚斋使君之令子自番来霅访明亲旧此意"}
{"author":"牟巘","content":"胜游得胜士，欲济得健橹。如此正自佳，宁论晴复雨。徐行看前山，云气互吞吐。借我乌藤枝，急奔青莲宇。跋疐良亦疲，籧篨可能俯。呼酒酹此脚，一笑失枝拄。吾怀已旷然，阿香殷馀怒。床敷相对睡，不暇参佛祖。晨光报新霁，生色浮宿莽。诸峰忽自献，颇自作眉妩。绝顶瞰具区，勇往不可户。而我跛躄者，迟钝谁比数。窘步竟难陪，内热生心腑。庞通远相要，渊明喜欲舞。篮舆叩隐庐，趺坐直香缕。四士苦未还，踏破辛夷坞。俱是青云客，那得薄圭组。新笋甜如蜜，新茗白胜乳。山灵倘见容，吾欲老兹土。预愁下山去，尘事纷旁午。试问白木镵，何如长柄麈。他日蒙菜把，终当作地主。此翁无乃痴，紞如已五鼓。","dynasty":"宋代","title":"和善之游法华"}
{"author":"牟巘","content":"燕巢屹高垒，蛇行危折罄。不虞猝见侵，怪事发轩屏。黄口养渐大，紫翮翻相映。雌雄力难护，吞噬气方盛。岂不避戊己，天意特未定。主人勇赴救，为惠固当竟。蜿蜒堕尺箠，折首甘所迎。古人致阴类，嗜好用其性。此族遭炮燔，往往多夭横。人固异于物，纵暴胡忍听。试看自古来，善者终必胜。羿殒莽亦屠，曾莫保躯命。报应各以类，岂不信可證。驱而放之菹，是乃三代政。姑用柳子言，锄吾草莱径。","dynasty":"宋代","title":"和程渔庄救燕"}
{"author":"牟巘","content":"家住西湖西，爱吟仍爱竹。富贵岂不好，变灭如转烛。一昨流落后，破垣竹犹绿。往事何用访，得此良自足。胡为被书误，弹冠向苕曲。三年饭脱粟，不饱而况肉。颇有青衿子，对之寻旧读。时复吐佳句，家山如在目。不知竹是伴，谁护苍玉束。官满还滞留，欲归未可卜。无钱买扁舟，迁居更勿促。悠然谢此君，行止任迟速。新年雨雪深，忽已归期告。天公似有意，为尔开晴旭。士固不可料，穷久理当复。东风吹浩荡，万里奔鸿鹄。","dynasty":"宋代","title":"送洪竹堂"}
{"author":"牟巘","content":"欲谈旧事恐悽然，谁遣奇观堕我前。鹜阵万屯湖为黑，冰须千尺水皆悬。无多风色似天相，阿那人家疑地仙。更有一般堪羡处，嫩醅绿蚁醉无眠。","dynasty":"宋代","title":"过洞庭山书湖中所见"}
{"author":"牟巘","content":"向曾平步上仙鳌，拂袖归来气尚豪。自有西山堪拄笏，不妨右手且持螯。凌云载酒浑如梦，泛雪回舟也自高。顾我馀生复何事，闭门三径削蓬蒿。","dynasty":"宋代","title":"送罗汉臣"}
{"author":"牟巘","content":"行行西崦西，暝色苍然入。芸芸各归根，我亦坐内息。","dynasty":"宋代","title":"题束季博山园二十首其五西崦"}
{"author":"牟巘","content":"萧条篱落胜于村，还径人稀早闭门。过眼风花才一瞥，到头石笋只双蹲。何妨岁恶诗仍好，那笑炉空火自存。笑咏车斜徵雪事，诸君本本又元元。","dynasty":"宋代","title":"大水后得雪其二"}
{"author":"牟巘","content":"平生抱耿介，四海寡朋交。凄其九日至，颇感颜发凋。无酒醒对菊，风味乃更高。谁识此时情，白云行远霄。地主有佳饷，得之良已劳。而我适邂逅，赴饮如沃焦。永言大化内，朽质非所陶。惟有饮美酒，一醉可千朝。","dynasty":"宋代","title":"题渊明图"}
{"author":"牟巘","content":"鲁僖再闰孰为偏，五载之终似远然。辛亥徒为章首岁，上元直在太初年。未从元凯叩长历，且效少陵吟短篇。一线閒愁随日长，形容空老此江边。","dynasty":"宋代","title":"十一月朔冬至"}
{"author":"牟巘","content":"靴纹纸帐稻畦衲，榾柮地垆煨芋供。此是人间真富贵，莫将轻易许渠侬。","dynasty":"宋代","title":"赠罗竹山术者其三"}
{"author":"牟巘","content":"避暑如避虎，山林每逢旃。谁知浩穰内，自有清静缘。同来戴牟张，作计良亦贤。是时正流汗，赤日行中天。劳坐苦役役，何异烹炰煎。居然得胜地，神观为爽然。凉飙起珍簟，妙香汎琼篇。坐客易生感，泉隐独谈玄。静者躁之君，方寸湛其渊。勿谓火胜月，此意谅默传。我户隔珠庭，遥企玉真仙。仙游虽云邈，肯逐大化迁。曲池况未平，中多蒲与莲。更有离离者，使我增愁涓。","dynasty":"宋代","title":"同赋开元宫避暑诗"}
{"author":"牟巘","content":"雪中饶有百般佳，却似绸缪困约家。老病自应馀菜色，风骚犹未合梅花。背暄拟向田翁觅，面少时闻儿女誇。可是年来四不出，也随笭箵傍南涯。","dynasty":"宋代","title":"三用韵其一"}
{"author":"牟巘","content":"便涓飞洒又何佳，得得来寻贫士家。破屋青灯才一黍，荒园老树忽千花。酒逢寒夜饶偏贵，诗出穷人矫转誇。两月儿书浑未到，定应行脚更天涯。","dynasty":"宋代","title":"大水后得雪其一"}
{"author":"牟巘","content":"君前郡文学，端自吾州始。坛坫日以高，到处执牛耳。平生洒落胸，作事故奇伟。飞上南楼去，坐得数千里。全楚带五岭，古俗甚丰美。一昨干戈后，或未识瑚簋。禾稆生黉宫，学士气如洗。此行累佩印，良为吾党喜。三闾屈大夫，四海习凿齿。堂堂始兴公，亦从韶石起。何地不生贤，幸勿遐陋视。著意绚荒馀，文物中州比。况复多蜀客，谁其顾琐尾。相与喔休之，我颇念桑梓。垂老犹惜别，何以当马箠。愿君为广厦，大庇天下士。","dynasty":"宋代","title":"饯潜冈南提举"}
{"author":"牟巘","content":"五十馀年事，都将作梦看。早方磨铁砚，老遂葬桐棺。蚁结途方戒，驹驰岁已阑。山前一片石，读者为悲酸。","dynasty":"宋代","title":"挽岳君举"}
{"author":"牟巘","content":"人生致足乐，莫如令兄弟。绰绰而有裕，其中自春意。龟溪有二孙，能笃友于义。同居五十载，阖门数百指。几微无间言，轮囷有和气。粤从鸿雁散，惟恐棠棣废。欲拘古道回，兹事良非易。亦既成新居，始得遂初志。和乐揭高扁，秀明屹对峙。怡然两白发，埙篪伯仲氏。子孙皆雍睦，闾里亦顺悌。复如无事时，难得真可贵。唐史传孝义，颇记张刘李。迹其屡易世，往往干戈际。义风不少衰，大书乃无妞。嗟哉广明后，旌命曾弗至。啼有笃行者，谁为纪姓字。我闻二孙名，不觉为之喜。两记信实录，联名尽名士。先见众论公，必得一行史。行看表门闾，乡邦夸盛事。我诗甚鄙拙，原尔多寿祉。","dynasty":"宋代","title":"德清孙氏和乐秀明堂"}
{"author":"牟巘","content":"鞅掌徒劳耳，人皆羡子閒。惟甘寄市隐，勿苦忆家山。街鼓晨眠稳，丹田夜气还。萧然无一事，意已出区寰。","dynasty":"宋代","title":"和梅君遇退閒"}
{"author":"牟巘","content":"双径闻钟罢，而今夜熟眠。事须红日上，身在白云边。古貌应违俗，高吟不碍禅。炉头煨芋火，相对各欣然。","dynasty":"宋代","title":"赠厉白云上人"}
{"author":"牟巘","content":"活计元堪笑，毛群尚见欺。蹴蔬元匪梦，樊柳竟何裨。正尔败诸葛，从何捉左慈。若鞭其后者，犹得养生规。","dynasty":"宋代","title":"群羊踏菜畦戏作"}
{"author":"牟巘","content":"气岸有如许，当年乃鹖冠。觅官谈笑易，知己古今难。膊耸如山瘦，心坚可岁寒。郎潜有颜驷，博士却儒酸。","dynasty":"宋代","title":"赠叶一山"}
{"author":"牟巘","content":"切忌犯正位，须教截众流。闻钟应已悟，缚律未为遒。室小才容膝，诗成自点头。出门忽大笑，明月一天秋。","dynasty":"宋代","title":"题诗禅方丈"}
{"author":"牟巘","content":"重膇嫌卑湿，那堪暑雨稠。抛书事药裹，敧枕听溪流。何用摅孤愤，惟宜号四休。谁能访生死，天际有来舟。","dynasty":"宋代","title":"仲实践约来访又得韶甫方君同行数日语蝉联甚慰五诗寄意甚高次韵为一笑其一"}
{"author":"牟巘","content":"江河去不息，金石仰而观。但未随流转，安能制汗漫。亲情人所重，友谊古尤难。二士俱来意，遥知可岁寒。","dynasty":"宋代","title":"仲实践约来访又得韶甫方君同行数日语蝉联甚慰五诗寄意甚高次韵为一笑其二"}
{"author":"牟巘","content":"红带承颜色，青霄奋翮时。犹寻云弁约，肯为水亭嬉。快婿岂娇客，老翁真小儿。五噫且勿作，举案乐齐眉。","dynasty":"宋代","title":"仲实践约来访又得韶甫方君同行数日语蝉联甚慰五诗寄意甚高次韵为一笑其三"}
{"author":"牟巘","content":"阳羡长腰米，儋州秃鬓翁。相传作佳话，好为表遗忠。收槛溪山胜，从容诗酒中。南湖未归客，岁晚倘来同。","dynasty":"宋代","title":"仲实践约来访又得韶甫方君同行数日语蝉联甚慰五诗寄意甚高次韵为一笑其四"}
{"author":"牟巘","content":"平湖好亭子，高出乱云层。一水作之字，众山罗豆登。襟怀为尔豁，杯勺尚能胜。却笑钻故纸，窗中效冻蝇。","dynasty":"宋代","title":"仲实践约来访又得韶甫方君同行数日语蝉联甚慰五诗寄意甚高次韵为一笑其五"}
{"author":"牟巘","content":"笑我甘苕隐，因君动越思。绿波元可鉴，缟发已成丝。共说修斋老，仍怀阅道时。匆匆还别去，江海入新诗。","dynasty":"宋代","title":"送吴古村入越"}
{"author":"牟巘","content":"博士广文馆，迟君二十年。新邦重于越，旧俗记诸贤。鹢首南风至，皋比右席专。暮年尤惜别，搔首意凄然。","dynasty":"宋代","title":"送周东甫教授馀干"}
{"author":"牟巘","content":"但听四檐滴，真成万事休。空村就谁饭，高树系吾舟。那忍田翁笑，还怜木偶流。老人浑忘事，略记酉年秋。","dynasty":"宋代","title":"和雨中其一"}
{"author":"牟巘","content":"薄宦亦良苦，救圬泥溅裘。陈红犹不足，太白几曾浮。赖有两诗好，聊宽一日忧。天公应念此，未用祝篝瓯。","dynasty":"宋代","title":"和雨中其二"}
{"author":"牟巘","content":"山色浓还淡，孤村水绕之。俗尘飞不到，野老住偏宜。埼岸疏疏柳，茅檐短短篱。小舟攲仄过，便是少陵诗。","dynasty":"宋代","title":"水村图"}
{"author":"牟巘","content":"蜀有古爱直，公为令子孙。驻原曾婉画，治狱辄平反。槁落荣观尽，纡徐雅道存。灵光洞劫火，德齿晚弥尊。","dynasty":"宋代","title":"挽杨知府其一"}
{"author":"牟巘","content":"肮脏群飞外，康强七帙馀。耆年犹谨礼，细字每抄书。十载甘琳馆，三州奉板舆。挂冠天未可，双犊老康庐。","dynasty":"宋代","title":"挽杨知府其二"}
{"author":"牟巘","content":"四海东坡老，平生秦太虚。神游已冥漠，坐念更欷歔。手墨看犹湿，心期炯未疏。堪怜畴昔语，腹痛勿驱车。","dynasty":"宋代","title":"挽师叔理其三"}
{"author":"牟巘","content":"在昔实斋老，公能继盛名。平生守师说，晚岁萃儒荣。禋赦原兵祸，台纲忤物情。抽身甬东去，腾上几公卿。","dynasty":"宋代","title":"挽陈本斋尚书其一"}
{"author":"牟巘","content":"天俾公多寿，人知道不孤。超然一室内，不与万波俱。甲子新诗稿，烝尝旧布襦。何妨传遗老，文字照龟趺。","dynasty":"宋代","title":"挽陈本斋尚书其二"}
{"author":"牟巘","content":"有意超尘俗，无心爱夕晖。劝餐惟屡却，持璧竟全归。得正复奚憾，偷生良所非。传家孙子盛，端不坠前徽。","dynasty":"宋代","title":"挽陈本斋尚书其三"}
{"author":"牟巘","content":"开庆言容悦，咸淳奏直前。每逢时宰怒，自保哲人全。垂世三千卷，归田二十年。汾亭有遗操，独拍泪潸然。","dynasty":"宋代","title":"挽王厚斋尚书其二"}
{"author":"牟巘","content":"五十馀年事，都将作梦看。早方磨铁砚，老遂葬桐棺。蚁结途方戒，驹驰岁已阑。山前一片石，读者为悲酸。","dynasty":"宋代","title":"挽岳君举"}
{"author":"牟巘","content":"白发红颜乌帽翁，年年从尔觅年丰。争看汉诏来身畔，便觉豳诗在眼中。且喜畦秧三日雨，莫愁花信几番风。我今亦是惰游者，不稼而禾愧食功。","dynasty":"宋代","title":"劭农日漫成"}
{"author":"牟巘","content":"占云日日问何如，物意焦卷重可吁。微洒人皆忧未济，积诚我自愧中孚。滂沱幸已符先兆，䆉稏行看穫上腴。此事相关情正切，吾侪初岂事誇谀。","dynasty":"宋代","title":"和张教雨诗"}
{"author":"牟巘","content":"圣世旁搜盛武宣，几人舍耒叹胝胼。武成宜取二三策，稽古还誇数万言。充栋此时唯恐后，著鞭他日竟谁先。空筌相对真堪笑，半夜鱼龙已变迁。","dynasty":"宋代","title":"试院和李提管韵"}
{"author":"牟巘","content":"鬓丝梅雪两鬖鬖，底事征车又指南。自是曾游习蛙黾，不妨小住话鱼蚕。掺袪中岁情良苦，秉耒平生分所甘。若有书来访生死，白云多处是吾庵。","dynasty":"宋代","title":"无党为东冈赋远游余卧病空山闻而壮之和韵为别"}
{"author":"牟巘","content":"人物当今第一流，以花为屋玉为舟。晓妆未许褰帏看，夜醉何妨秉烛游。锦里宣华思旧梦，黄州定惠起新愁。何如归伴徐公饮，稳结一巢花上头。","dynasty":"宋代","title":"和刘朔斋海棠"}
{"author":"牟巘","content":"行尽千峰日未晡，斋馀扣槛唤红鱼。百梁扶栋神输巧，一铎鸣檐乐出虚。那得诗情陪岛可，但誇山色胜衡庐。老禅趺坐浑无语，案上旁行几叶书。","dynasty":"宋代","title":"和善之寄游何道二山其一"}
{"author":"牟巘","content":"两人相对说蚕丛，蒿稆堪嗟满故宫。忽见画图如雪外，不知身世此山中。馀生才寓一稊米，独往殊欣六尺篷。寄得诗来何处觅，南湖蒲稗没凫翁。","dynasty":"宋代","title":"和善之寄游何道二山其二"}
{"author":"牟巘","content":"一别丰仪十载间，新春再见为开颜。鸡林传去诗如锦，龙节归来鬓未斑。白日丝纶端可待，平分风月早须还。此行已满英雄彀，同上烟霞紫禁班。","dynasty":"宋代","title":"送李仲宾同知"}
{"author":"牟巘","content":"闻汝相随入翠微，归时晚色已凄迷。樱桃为喜筠笼重，燕子休嫌茅屋低。我老恐妨儿辈乐，新诗欲继古人题。年高自觉摧颓甚，送客何嫌过虎溪。","dynasty":"宋代","title":"七儿应复同客饮樱桃园摘新归以遗亲用其诗韵识所感其一"}
{"author":"牟巘","content":"尚记当年荐寝园，百官分赐荷恩渊。带青丝笼空馀梦，搔白头人苦不欢。诗老誇称作崖蜜，野翁惊看泻银盘。南山见说红千树，鸟雀儿童任入阑。","dynasty":"宋代","title":"七儿应复同客饮樱桃园摘新归以遗亲用其诗韵识所感其二"}
{"author":"牟巘","content":"共惜馀春赋式微，莫教当饭失苗藜。行行直度南云北，得得还寻东院西。白发已应随日长，黄鹂更与尽情啼。试哦小雨轻埃句，绝胜前村滑滑泥。","dynasty":"宋代","title":"次韵王寅甫"}
{"author":"牟巘","content":"扬鸾设醴奏丝桐，九日台头咏渚鸿。宣远风情虽旷代，渊明霜气直横空。卧龙自命初非过，戏马当时未足雄。莫笑东篱太岑寂，南山长在醉醒中。","dynasty":"宋代","title":"和陈无逸九日其一"}
{"author":"牟巘","content":"万事真成一缪悠，西风节物若为酬。鸿饥未觉他乡远，菊老谁同此日愁。已洗眵昏看白眼，更扶衰病费丹头。吟情笑我今何似，废笕寒泉涩不流。","dynasty":"宋代","title":"和陈无逸九日其二"}
{"author":"牟巘","content":"曾驱海若傲波臣，底事年来苦乞身。径为莼鲈称退掾，要将蓑笠伴玄真。流空素月光难掩，过雨青山老更新。祇恐未应閒袖手，盐梅鼎饪正须人。","dynasty":"宋代","title":"和张老山辞免运同"}
{"author":"牟巘","content":"自愧羸瓶在井湄，颇思时复一中之。平生殊欠题糕字，今日堪怜对菊时。乌帽已忻新得酒，白衣谁似更携诗。吴兴太守真三绝，烂醉轻教玉笛吹。","dynasty":"宋代","title":"和李侯九日其一"}
{"author":"牟巘","content":"几回九日九江湄，杖屦从容信所之。下噀远寻观穫处，东篱想见醉眠时。共陪今日吴兴守，犹记当年己酉诗。我亦平生知所慕，飘飘衣裾任风吹。","dynasty":"宋代","title":"和李侯九日其二"}
{"author":"牟巘","content":"富贵方来本不期，湖山径去岂无辞。众咻直欲齐为语，一笑姑存郐与讥。难办求田还问舍，且教入务并寻医。幡然强为招延起，从此岩阿烂蕨薇。","dynasty":"宋代","title":"贺张老山得代"}
{"author":"牟巘","content":"诚斋手摘千岩稿，诗律清森近代无。仍世科名香未歇，诸孙文采蔚相扶。横经为喜皋比稳，觅句何妨鹤骨癯。会见萧生起东海，几年志抱一时摅。","dynasty":"宋代","title":"送萧子中"}
{"author":"牟巘","content":"向曾平步上仙鳌，拂袖归来气尚豪。自有西山堪拄笏，不妨右手且持螯。凌云载酒浑如梦，泛雪回舟也自高。顾我馀生复何事，闭门三径削蓬蒿。","dynasty":"宋代","title":"送罗汉臣"}
{"author":"牟巘","content":"欲谈旧事恐悽然，谁遣奇观堕我前。鹜阵万屯湖为黑，冰须千尺水皆悬。无多风色似天相，阿那人家疑地仙。更有一般堪羡处，嫩醅绿蚁醉无眠。","dynasty":"宋代","title":"过洞庭山书湖中所见"}
{"author":"牟巘","content":"一似彭城向颍时，重开讲席整冠緌。青衿喜得新师范，白发能言旧尹釐。独冷定应非热属，众芳况复异凡姿。不妨且作回翔意，直上抟扶亦未迟。","dynasty":"宋代","title":"送赵兰皋教杭学"}
{"author":"牟巘","content":"柿林园里伾文党，金谷丛中石贾尘。漫说愚溪诳当世，苦将巧宦目他人。何如杜老幽居处，一似无怀太古民。说道书斋名用拙，可存吾道乐吾真。","dynasty":"宋代","title":"题用拙斋"}
{"author":"牟巘","content":"当年持饷自襄东，共载尤怜翠色浓。莫向壶头疑薏苡，要从华顶看芙蓉。诸郎自是阶庭秀，此物聊堪笔砚供。却笑仇池无与伴，图中怅望九奇峰。","dynasty":"宋代","title":"曩在长沙有遗以石山今旧物云散此石以坚顽独存渔庄为赋九芙蓉之句遂以归之目为壶中九华致其怅望"}
{"author":"牟巘","content":"咫尺柯山路未赊，人生迎养最堪誇。续茶山集过吴下，看戏綵堂来永嘉。八帙高龄忻子舍，同乡盛事属公家。邦人莫笑门生老，日日花间望小车。","dynasty":"宋代","title":"饯留忠斋丞相"}
{"author":"牟巘","content":"扰扰人间万事尘，旧交无奈白头新。此翁固是同门友，今日真成旷世人。千里赏音知绝识，九秋落木见横陈。也休频把遗篇看，说到铜人更怆神。","dynasty":"宋代","title":"予与会孟同游古心先生之门死生契阔今见其十年前与仲实诗帅初记和予亦继焉"}
{"author":"牟巘","content":"平生自分只虞毗，况是而今一槁枝。江左何人谭太极，洛阳有客赋新诗。物情于我真疏矣，吾道非公谁与斯。未必梅边柳索笑，微言好与共参之。","dynasty":"宋代","title":"和虚谷韵简唐月心"}
{"author":"牟巘","content":"本翁十载郡博士，司铎官清亦未迟。暂屈吴淞湖海气，来看陈桧雪霜姿。近家聊喜片帆稳，远业当为万里期。老我柴扉看岑寂，不妨时寄昼溪诗。","dynasty":"宋代","title":"饯陈正则学录长城"}
{"author":"牟巘","content":"肯随世事事夸毗，得得来寻霜雪枝。苕曲新添渔隐话，陵阳别论派家诗。卜邻已喜同王翰，到处犹能说项斯。不是晚来投社去，杖藜兀兀欲何之。","dynasty":"宋代","title":"再和虚谷韵"}
{"author":"牟巘","content":"除却壶中日月长，不知何处是真常。等閒铅汞自生死，从古薰莸更臭香。粪扫袍边觅钟吕，步虚曲里换伊凉。何当月朗风清夜，唤出胎仙舞一场。","dynasty":"宋代","title":"和梅遇二诗其一"}
{"author":"牟巘","content":"行止非人所可为，疏慵何事不违时。已惊梦里鸡鸣早，翻笑人间鹤到迟。剡曲船回空此兴，洞庭飞过怕渠知。依然身世溪亭上，售用新添五首诗。","dynasty":"宋代","title":"和梅遇二诗其二"}
{"author":"牟巘","content":"厚德流光报必丰，当年齿稚已奇童。兰芽秀擢孤根内，华表惊呼一梦中。肯向陈人论世好，绝知新句有家风。海棠花下看钟蒋，说著令人念此翁。","dynasty":"宋代","title":"高贤孺厚斋使君之令子自番来霅访明亲旧此意"}
{"author":"牟巘","content":"逃疟形容兀似槎，谁寻独树老夫家。高人早擅无双誉，佳客争看第一花。已为义尊成酩酊，更誇信笔写葩华。斑斓小草真儿戏，得借馀光亦所嘉。","dynasty":"宋代","title":"和王梅泉黄静斋载酒问花"}
{"author":"牟巘","content":"七十新年未尽穷，香醪满泛馔尤丰。便同五鼎为吾养，汝有双亲胜乃翁。一念自能通造物，诸孙更与振家风。华灯璧月今何夕，春在亲情笑语中。","dynasty":"宋代","title":"吾五十年间未尝一杯自寿汝曹所知者今乃力营甘旨为七帙庆事出创见欲深避去复"}
{"author":"牟巘","content":"七帙空馀永感情，南园养病闭柴荆。一朝破戒为儿子，四坐合并表友情。地主每能容枯蘖，天公特为放新晴。馀年得此今多幸，白发倾攲一醉成。","dynasty":"宋代","title":"十六日谢郡官两学及乡里朋友"}
{"author":"牟巘","content":"儿将白发共嬉娱，敢意高轩访敝庐。七帙年龄同绛县，诸贤诗句过黄初。菌芝那解出枯朽，冠盖便能倾里闾。烂醉休须问生理，贫家今有百车渠。","dynasty":"宋代","title":"十七日谢赵子昂孟能静及诸亲友"}
{"author":"牟巘","content":"细语当年别后春，惊心宇县尚吹尘。浊醪易贳新丰酒，衰俗难逢旧雨人。君似伏波当益壮，我几南斗不能神。合并未几匆匆去，鱼鸟蒹葭谁与邻。","dynasty":"宋代","title":"送杨兴府"}
{"author":"牟巘","content":"便涓飞洒又何佳，得得来寻贫士家。破屋青灯才一黍，荒园老树忽千花。酒逢寒夜饶偏贵，诗出穷人矫转誇。两月儿书浑未到，定应行脚更天涯。","dynasty":"宋代","title":"大水后得雪其一"}
{"author":"牟巘","content":"萧条篱落胜于村，还径人稀早闭门。过眼风花才一瞥，到头石笋只双蹲。何妨岁恶诗仍好，那笑炉空火自存。笑咏车斜徵雪事，诸君本本又元元。","dynasty":"宋代","title":"大水后得雪其二"}
{"author":"牟巘","content":"饥年得雪意殊佳，天亦终怜田父家。是处连云畦宿麦，一时积水散空花。预占饼饵真堪喜，若比琼瑶未足誇。我正坐须来岁麨，夜中踏瓮喜无涯。","dynasty":"宋代","title":"再和其一"}
{"author":"牟巘","content":"正思觅食绕诸村，咄咄今朝雪塞门。屋角空囷饥雀噪，床头败絮冻鸱蹲。分无醽醁能相熟，赖有符赀仅自存。堪笑少陵穷不死，区区苦欲问黎元。","dynasty":"宋代","title":"再和其二"}
{"author":"牟巘","content":"雪中饶有百般佳，却似绸缪困约家。老病自应馀菜色，风骚犹未合梅花。背暄拟向田翁觅，面少时闻儿女誇。可是年来四不出，也随笭箵傍南涯。","dynasty":"宋代","title":"三用韵其一"}
{"author":"牟巘","content":"惭愧长髯市入村，送诗踏冻到衡门。未愁顾兔千毫秃，持看阳乌三足蹲。我亦欲寻安道去，人应共怪阿先存。界天雪岭依然白，更忆当年李仲元。","dynasty":"宋代","title":"三用韵其二"}
{"author":"牟巘","content":"寄食于人苦未佳，从来逆旅便为家。四时长是瓶无粟，一夜偶然灯有花。雪夜又寒谁复料，物中惟老不堪誇。卷书危坐时相望，不觉西南各一涯。","dynasty":"宋代","title":"四用韵其一"}
{"author":"牟巘","content":"五十年前三尺雪，匆匆捩柁下荆门。坐惊荏苒吴枫换，长忆轮囷蜀芋蹲。覆局还如一日事，劫灰能有几人存。新诗读罢令人感，转瞬看看又岁元。","dynasty":"宋代","title":"四用韵其二"}
{"author":"牟巘","content":"桐川咫尺路平宽，华檄春风白发欢。教育兼全三者乐，起居频报四时安。的传何况自诸老，远业岂徒荣一官。从此江东有新句，寄来应对暮云看。","dynasty":"宋代","title":"送张刚甫广德学正"}
{"author":"牟巘","content":"鲁僖再闰孰为偏，五载之终似远然。辛亥徒为章首岁，上元直在太初年。未从元凯叩长历，且效少陵吟短篇。一线閒愁随日长，形容空老此江边。","dynasty":"宋代","title":"十一月朔冬至"}
{"author":"包贺","content":"雾是山巾子，船为水靸鞋。棹摇船掠鬓，风动水槌胸。苦竹笋抽青橛子，石榴树挂小瓶儿。","dynasty":"唐代","title":"谐诗逸句"}
{"author":"郭章","content":"翠柏丹崖，碧云深锁神仙府。势盘龙虎。楼观雄中土。我欲停时，又恐斜阳暮。黄尘路。客怀良苦。满目西山雨。","dynasty":"宋代","title":"点绛唇（天圣宫）"}
{"author":"郭章","content":"翠柏丹崖，碧云深锁神仙府。势盘龙虎。楼观雄中土。我欲停时，又恐斜阳暮。黄尘路。客怀良苦。满目西山雨。","dynasty":"宋代","title":"点绛唇·翠柏丹崖"}
{"author":"郭章","content":"菽水年来属未涯，羞骑款段出京华。涨尘面旋风头紧，绮照支离日脚斜。掠过短莎惊脱兔，踏翻红叶闹归鸦。不堪回首孤云外，望断淮山始是家。","dynasty":"宋代","title":"归崑山省亲别太学同舍"}
{"author":"郭章","content":"也知随俗调归策，却忆当年重出关。岂是长居户限上，可能无意马蹄间。中原百甓知谁运，今日分阴敢自閒。倘有寸功裨社稷，归来恰好试衣斑。","dynasty":"宋代","title":"归崑山省亲别太学同舍"}
{"author":"郭章","content":"柳暗西津桥步斜，长川练练若萦蛇。晚来不为东风恶，与子留连待月华。","dynasty":"宋代","title":"夕秀轩"}
{"author":"郭章","content":"翠柏丹崖，碧云深锁神仙府。势盘龙虎。楼观雄中土。我欲停时，又恐斜阳暮。黄尘路。客怀良苦。满目西山雨。","dynasty":"宋代","title":"点绛唇天圣宫"}
{"author":"高翔","content":"渴乌项领紫驼峰，跑地求泉鬣上冲。不敢牵来向江水，预防踊跃学蛟龙。","dynasty":"宋代","title":"题韩干马"}
{"author":"丁师正","content":"嚼得菜根断，诗寒骨更臞。爱民心雪白，报国鬓霜估。仕久衣长破，归来屋亦无。全家寄僧舍，冰冻折吟须。","dynasty":"宋代","title":"挽故和容州朝请陶公"}
{"author":"丁师正","content":"万影奔朝市，归山见一人。青云莫相附，白云不生尘。暖日眠松石，凉风岸葛巾。依然旧原宪，猿鹤伴清贫。","dynasty":"宋代","title":"挽故和容州朝请陶公"}
{"author":"丁师正","content":"苦硬黄花节，霜枝香更清。乾坤一庞老，今古两渊明。白玉难重见，孤冰不复清。梦中期会面，雪涕话平生。","dynasty":"宋代","title":"挽故和容州朝请陶公"}
{"author":"丁师正","content":"揖坐楼头夜，酒杯生菜盘。交情三月暮，细雨一灯寒。谈笑响如在，赓酬墨未乾。死生千古别，西日照阑干。","dynasty":"宋代","title":"挽故和容州朝请陶公"}
{"author":"丁师正","content":"游宦天西北，心随造物游。春风郧子国，明月岳阳楼。政出黔黎喜，名高夷狄愁。案巡边万里，风雪破貂裘。","dynasty":"宋代","title":"挽故知容州朝请陶公其一"}
{"author":"曹伯启","content":"衰境日匆匆。浮生一梦中。笑愁怀、万古皆同。越水燕山南北道，来不尽，去无穷。萍水偶相逢。晴天接远鸿。似人间、马耳秋风。山立扬休成底用，闻健在，好归农。","dynasty":"未知","title":"糖多令释怀寄友人"}
{"author":"曹伯启","content":"昔居清署。今为编户。要仿古人襟度。尽收风月伴残年，更岂望、当途垂顾。江干徐步。林皋归路。不受营营相污。闲来渐觉日舒长，似挽得","dynasty":"未知","title":"鹊桥仙用吕正学所赠韵"}
{"author":"曹伯启","content":"天宇廓然秋已莫，幽人欲作《登高赋》。联镳沽酒上繁台，千古兴亡一回顾。百鸟喧啾塔半摧，荆榛掩映台前路。黄花采采未成欢，目断荒城起烟雾。","dynasty":"未知","title":"陪诸公杖屦登梁王吹台，悠悠悼古之情，不能"}
{"author":"曹伯启","content":"宸心寄宸翰，天语授天官。际遇升腾易，怀思补报难。祥云横碧落，綵凤出金銮。何啻千钧重，当为百世看。","dynasty":"元代","title":"敬题仁庙御笔加郭西野等官手卷"}
{"author":"曹伯启","content":"蒲柳惊秋至，蒹葭泣露瀼。虚名无实用，旅迹寄遐荒。念念归南亩，悠悠梦北堂。缅思忠与孝，马腹值鞭长。","dynasty":"元代","title":"和宫教授二首其一"}
{"author":"曹伯启","content":"青云有高士，捷给如飞黄。白眼空四海，清风扇八荒。蹇予诚跛鳖，世事付亡羊。客窗诵佳句，黄妳润枯肠。","dynasty":"元代","title":"和宫教授二首其二"}
{"author":"曹伯启","content":"为怜山崒嵂，不避路萦回。况值八九月，那无三两杯。人生行乐耳，世事已焉哉。碌碌剡溪令，何如终草莱。","dynasty":"元代","title":"和人游蒋山二首其一"}
{"author":"曹伯启","content":"古人追乐事，日费百千回。发兴排诗律，消愁仗酒杯。何时能仿此，吾道付悠哉。所恨亏甘旨，斑衣愧老莱。","dynasty":"元代","title":"和人游蒋山二首其二"}
{"author":"曹伯启","content":"羡杀村居好，经年绝是非。牛羊归晚径，鸡犬散朝晖。露坐分藜榻，郊行解葛衣。城居苦嚣隘，来此即忘归。","dynasty":"元代","title":"村居"}
{"author":"曹伯启","content":"自古江南地，澄江小翠微。讼清衙散早，路僻客来稀。季子高风在，春申故宅非。晚凉无一事，携酒坐苔矶。","dynasty":"元代","title":"初到江阴寄徐路教仲祥五首其一"}
{"author":"曹伯启","content":"白发苍颜落照边，敝裘羸马恶风前。熏心醁醑凡三月，扑面缁尘又一年。世事升沉看木偶，天机消长阅韦编。投閒欲效耆英社，何处花光似洛川。","dynasty":"元代","title":"岁暮书怀录赠谦甫提学暨子方学士昆仲"}
{"author":"曹伯启","content":"世途平地几褒斜，古道迂回草棘遮。盈缩静看天际月，荣枯常拟槛前花。凌云慷慨瞻新句，好客殷勤喜故家。咫尺胜缘无分到，为谁辛苦趁蜂衙。","dynasty":"元代","title":"和平江推官佟亨甫游锡山陆氏园亭"}
{"author":"曹伯启","content":"暮醉朝醒度浃旬，清时人物上元春。席前雅调声声稳，方外谐谈字字新。六代兴亡驹过隙，十年离合雁来宾。不堪回首东州路，云白山青一怆神。","dynasty":"元代","title":"漂阳道中寄金陵诸友"}
{"author":"曹伯启","content":"客鬓刁骚色渐皤，臣心澄澈净无波。诗书事业收功晚，凿枘情怀触讳多。委吏深惭鞭算手，家人谩赋扊扅歌。悠悠穷达皆天定，尘扑征衫奈俗何。","dynasty":"元代","title":"钱塘杂咏"}
{"author":"曹伯启","content":"景行高名二十年，披云吴会睹青天。士林硕果存生意，宦海清波被俗怜。腊雪随车消瘴疠，仁风合道振鱼鸢。汉廷求治新颛面，期与瓯民共息肩。","dynasty":"元代","title":"上周宣慰"}
{"author":"曹伯启","content":"双溪分被五周星，吴下相逢眼更青。置酒楼头观世态，放情言外慰山灵。惠留良药诗脾悦，想像纤絺暑气醒。两地宦游非往昔，晚风吹动雨冥冥。","dynasty":"元代","title":"寄谢君举副使"}
{"author":"曹伯启","content":"赞化调元四十春，堂堂忠义自天真。文星一转颂声息，教雨重沾生意新。虎节分荣清玉垒，鹤书返政代蒲轮。闾阎后学无长技，唯办年年祝大椿。","dynasty":"元代","title":"寿右揆性斋马公"}
{"author":"曹伯启","content":"治安学术蚤蜚声，经济襟怀老更成。千载风云应嘉会，两朝编简著清名。去留泰岳云舒卷，用舍周家鼎重轻。民物熙熙归化育，旧蹊桃李亦增荣。","dynasty":"元代","title":"谢性斋右丞兼简毛吉甫经历"}
{"author":"曹伯启","content":"萤光曾得近郎星，柳絮俄成海上萍。筦库三年头欲白，庙堂千仞眼终青。区区刀笔犹南土，望望簪缨尽北庭。偶向邮亭瞻使节，斐章端欲诉飘零。","dynasty":"元代","title":"呈平章梁公"}
{"author":"曹伯启","content":"风骨飘飘老地仙，平生足迹踏云烟。世缘掷去心无累，俗客魔来道愈坚。诗调尽飞尘外语，琴声浑扣指中禅。梦魂不识三山景，咫尺仙凡秖自怜。","dynasty":"元代","title":"赠吴道录"}
{"author":"曹伯启","content":"草堂寂寞带春星，守道常师鲁两生。去就失宜宁抱瓮，是非无定谩惩羹。伤心花鸟随时变，过眼轩裳扫地平。何日据床风露底，悠悠怀抱为君倾。","dynasty":"元代","title":"用前韵咏怀寄诸公"}
{"author":"曹伯启","content":"祖宗勋业耀京华，坦腹天朝宰相家。播世文章铿有韵，通天德业润无瑕。居官似友山中鹿，避俗如闻坎底蛙。闻道柏台飞荐剡，疲民翘首望星槎。","dynasty":"元代","title":"送石抹同知"}
{"author":"曹伯启","content":"衮衮征帆望眼赊，古今声利入长嗟。游商一岁千山路，薄宦三秋万里家。老我未为卿月像，伴人同上客星槎。孤鸿远迩江南稻，惭愧鸾凰食竹花。","dynasty":"元代","title":"被差松江道中书所见"}
{"author":"曹伯启","content":"茫茫广斥望中迷，地尽东吴土自泥。寒气袭人沧海近，湿云当眼昊天低。萧条古树旌茅屋，诘曲清沟护稻畦。莫诧鲈鱼风味好，月明闻鹤更悽悽。","dynasty":"元代","title":"华亭道中连前诗寄卢知州王仲通朱文炳"}
{"author":"曹伯启","content":"圣朝辞令务宣通，庠校横陈比頖宫。不但函三遗字体，要将贞一变民风。官师间出非无谓，恩命重沾合至公。借径早摅经济策，吾侪空老簿书丛。","dynasty":"元代","title":"张安道提举重临江浙诸君喜而赋诗且以为南北生徒有所矜式之贺"}
{"author":"曹伯启","content":"少年挑闼思冬至，老境飘零怯岁阑。梅友为谁呈晚节，竹君空自傲清寒。豪宗足食占云易，闾左无衣祷雪难。愁绪不妨添一线，醉闻儿女劝加餐。","dynasty":"元代","title":"壬寅日长至兀坐不出寄卢敬斋知州"}
{"author":"曹伯启","content":"兰亭山水鉴湖天，千载重逢陆地仙。瀚海风波难把玩，岁寒松柏要持坚。痒痾异众非公论，畎亩思君属钜贤。盛代名臣难屈指，蒲轮应到海西偏。","dynasty":"元代","title":"赠会稽閒居官"}
{"author":"曹伯启","content":"蚤岁疏庸老更痴，都城留滞复何为。心同献璞卞和氏，命类偿金直不疑。谋醉惜无千日酒，论交须定百年期。塞鸿惯识江南路，频附佳音慰别离。","dynasty":"元代","title":"偶得数语留别诸名公录赠伯宗学士子贞奉常"}
{"author":"曹伯启","content":"三年淇幕奏廉声，一旦薇垣播令名。慷慨不矜新制度，深沉秖守旧章程。肯同柔蔓缘危壁，閒看浮云点太清。日向慈闱供菽水，未饶仙侣住瑶京。","dynasty":"元代","title":"次贾公俨韵"}
{"author":"曹伯启","content":"丹诏相催赋远行，报公何必较途程。遨游吴楚心田壮，历览江淮眼界清。雪拥名城迎化笔，云封钟阜待诗盟。伫看台阁生风后，南北衣冠说姓名。","dynasty":"元代","title":"饯王宝臣佥司赴行台幕"}
{"author":"曹伯启","content":"弱冠追随鬓已苍，云萍南北为谁忙。年将耳顺交情重，事与心违别恨长。梁苑日晴乌反哺，楚天风冷雁离行。万间自古男儿事，好趁仙槎入帝乡。","dynasty":"元代","title":"用李公勉郎中留别韵敬送督役淮东"}
{"author":"曹伯启","content":"绣斧澄清古范滂，赐环三载镇文昌。称停政事权衡稳，润饰诗书意味长。辅世昔闻心匪石，忧民今见鬓成霜。何时不踏红尘路，閒侍新斋几研傍。","dynasty":"元代","title":"呈郝新斋左丞"}
{"author":"曹伯启","content":"水阔楼高势绝伦，凭栏遥睇接朱垠。翰林物色诗无敌，工部庄严笔有神。一览能清泉石虑，千年不濯利名尘。残阳欲下乡关远，怅望西南懒问津。","dynasty":"元代","title":"晚登岳阳楼即事"}
{"author":"曹伯启","content":"洞庭青草映斜晖，黄帽停舟与愿违。倏忽风雷无定在，苍茫天水欲畴依。白鸥浩荡诗脾爽，画鹢漂摇酒力微。隽永简斋冰雪句，江南虽好不如归。","dynasty":"元代","title":"泊舟洞庭感兴"}
{"author":"曹伯启","content":"衮衮年华去住难，悠悠今古独凭栏。江山惯识市朝变，桃李那禁风雨寒。旅食又惊三月到，閒情聊喜一家安。衰颜何物酬佳节，频倒清尊强自宽。","dynasty":"元代","title":"清明雨中登楼南望寄銮江诸英俊"}
{"author":"曹伯启","content":"黄鹤矶头记往来，好怀当此为谁开。滔滔岁月情无奈，望望金兰首重回。欲傍东山耕别墅，为怜西日下荒台。何时再到经行地，同醉江湖蘸甲杯。","dynasty":"元代","title":"次黎景高佥事韵"}
{"author":"曹伯启","content":"年华逝水故相临，节序循环岂易禁。芦叶汀洲迁客梦，菊花篱落故园心。长筇曳曳风生袖，破帽翩翩雪满簪。惆怅昔人行乐地，剧谈豪饮莫沉吟。","dynasty":"元代","title":"中丞敬公九日登真州南城以诗见示爱其閒逸迈往之气惜不得侍行遂想像和呈二首其一"}
{"author":"曹伯启","content":"四事难并举世闻，登高今喜夹河滨。美哉陶令杯中物，老矣长安陌上人。江限华夷晴浩渺，山磨今古暮嶙峋。醉归应被儿童笑，犹有黄花在角巾。","dynasty":"元代","title":"中丞敬公九日登真州南城以诗见示爱其閒逸迈往之气惜不得侍行遂想像和呈二首其二"}
{"author":"曹伯启","content":"相君素有平南策，吴会新成拱北楼。鼓角壮怀藩镇肃，轩窗豁眼海天秋。岁时玉帛修臣节，政事金汤写帝忧。民物熙熙无异议，戎葵倾日水东流。","dynasty":"元代","title":"题拱北楼"}
{"author":"曹伯启","content":"残编寂寞对韩檠，四十年间一梦惊。苍狗白云观世态，碧梧金井听商声。渊明未遂还乡计，工部空怀恋阙情。稚子不知时序改，晚庭争贺嫩凉生。","dynasty":"元代","title":"和敬斋卢公仲通王宰新秋咏怀"}
{"author":"曹伯启","content":"涵空白露嫩凉天，角艺公堂结庆缘。楚土产材供晋用，南方载籍胜西偏。辞家已号青霄客，释褐才为陆地仙。座主无私眼如月，宁教得失动诸贤。","dynasty":"元代","title":"张文在府教以诗示举人因倚韵述怀"}
{"author":"曹伯启","content":"天涯景物亦暄妍，纵目危亭意豁然。花卉临风香不断，溪山过雨翠相连。杯行醁醑愁何在，兵弄潢池事可怜。只恐归期春欲暮，夜郎西畔听啼鹃。","dynasty":"元代","title":"春晴承参政贾公招饮府治北亭"}
{"author":"曹伯启","content":"綵衣曾喜竹炉边，回首光阴阅逝川。百虑无堪空白发，一灯相续只青毡。老将佳节为常事，人把閒官比旧年。想见来春风景好，奴星又系送穷船。","dynasty":"元代","title":"和孟子周佥司除夜见示"}
{"author":"曹伯启","content":"乡邻笑我贾胡留，频著书来说首丘。纵有薄田堪养拙，还无小苑可消忧。因循度日那知晚，次第看花直到秋。坎止流行难固必，家人休赋大刀头。","dynasty":"元代","title":"欲理归舟而未能儿辈嗷嗷作诗慰谕"}
{"author":"曹伯启","content":"佐汉功臣矍铄翁，择君不受子阳封。椒房偶累云台像，薏苡还伤铜柱功。幸自生前识朱勃，不妨床下拜梁松。五溪未服星先陨，文叔端难比沛公。","dynasty":"元代","title":"题伏波将军庙"}
{"author":"曹伯启","content":"南州佳士乐中和，手种筼筜绿满坡。老叶筛金风不止，新梢滴露夜如何。渭川但说生涯好，晋室偏招隐逸多。更约松梅作三益，岁寒光景共婆娑。","dynasty":"元代","title":"吴餋浩求题文希伯竹坡诗卷"}
{"author":"曹伯启","content":"七十神舆合暂停，归来高枕梦初醒。人情似减当时暖，山色还添近日青。诗礼有功湔后虑，儿孙无恙赖先灵。一尊对酌春将暮，松竹当窗月在庭。","dynasty":"元代","title":"孟光寿日"}
{"author":"曹伯启","content":"金闺寂寂换柴关，汴水悠悠去不还。迁客暂来真传舍，微官聊喜近家山。心除感慨成三乐，事不崎岖得半閒。仰藉大贤调燮手，挽回清誉到人间。","dynasty":"元代","title":"次梁参政寄韩参议韵"}
{"author":"曹伯启","content":"妙龄文采动朝端，晚节襟期海宇宽。西蜀东吴新雨露，柏台兰省旧衣冠。名随曙色千门肃，辞播春风八座欢。行挈生民跻寿域，洛阳重作画图看。","dynasty":"元代","title":"寿马右丞"}
{"author":"曹伯启","content":"两脚黄尘阅几州，危亭俄喜见临流。收功宰相能青眼，伺命郎官正黑头。半醉听歌评亥豕，诸任怜客斗觥筹。片帆急送三千里，云锦翻风想旧游。","dynasty":"元代","title":"古任临流亭宴集寄谢座主冀需轩中丞兼简张克斋司农曹子贞郎中及席间诸友"}
{"author":"曹伯启","content":"朝阅周襄暮宋襄，悠悠王伯费论量。浮生俛仰成千古，世路东西又十霜。目击素丝翻色相，心随红腐劝脾囊。塞云不隔征鸿路，情绪无端绕故乡。","dynasty":"元代","title":"次大同房寿卿教授与路幕宾董德基河东宪幕富子翚等酬和诗韵"}
{"author":"曹伯启","content":"宦游南北等飘蓬，又作江城踏雪鸿。淮济片帆乡国近，明良千载地天通。愿归畎亩延残岁，閒阅羲娥转太空。赖有儒官兼武弁，时时相过一尊同。","dynasty":"元代","title":"僦舍仪真咏怀寄郡贤四清先生子素彦英诸君"}
{"author":"曹伯启","content":"盍簪江浒话襟期，平日纷传始见知。奕世清门膺重望，十年黄阁佐明时。休官未逊陶元亮，恋阙犹思杜拾遗。野老尽消烦恼障，对花斟酒细哦诗。","dynasty":"元代","title":"威卿中丞溽暑中遣送秋露芳尊侑以佳篇感愧之馀用韵以谢"}
{"author":"曹伯启","content":"俗士驰驱挽不回，高人嘉遁湛灵台。身违巨浸千寻浪，心属残灯一寸灰。里巷幸容陪杖屦，朋俦何用话梯媒。清时会构凌云厦，留取公输简众材。","dynasty":"元代","title":"中丞公叠示佳章恬愉佚老情见乎辞如六日取蟾七年求艾之句至切至当聊述鄙悰发旅中一粲"}
{"author":"曹伯启","content":"知几当日挂冠回，长别薇垣与柏台。疢疾在躬虽作楚，权谋转首又成灰。鹤将野性难求友，兰抱天馨不藉媒。人品百年无定论，急流勇退是英材。","dynasty":"元代","title":"想像中丞公弃官高蹈之初心难进易退之素志复用前韵"}
{"author":"曹伯启","content":"一雨霖霪近浃旬，莺花局促未成春。乾坤沴气阴推物，江海风威冷袭人。老境仓皇思故国，长途沮洳怯洪津。我躬不阅忧闾左，尽刮饥膏买湿薪。","dynasty":"元代","title":"久雨不出呈中丞"}
{"author":"曹伯启","content":"弱冠从游鲁泮宫，馀生都在别离中。羡君日日清光近，愧我年年逆旅同。寿国一如卿相职，砭愚重立圣贤功。它时里社鸡豚约，齿德推先有钜公。","dynasty":"元代","title":"贺完颜仲远承旨复领尚医"}
{"author":"曹伯启","content":"三年萍迹客神京，一拜萱堂又此行。山色欲冥知雨信，岸痕齐剥记潮生。乡书不到肠堪断，海寇初闻梦亦惊。试上北城閒注目，长江东去阔无声。","dynasty":"元代","title":"江阴咏怀"}
{"author":"曹伯启","content":"骑鲸飞舄两诗仙，簪盍东吴岂偶然。天畔云龙谁可比，舟中李郭世争怜。泰山丘垤忘高庳，騕袅驽骀尽后先。一着输君归计早，畏途何似日高眠。","dynasty":"元代","title":"李御史王主簿迭相倡和用韵解嘲"}
{"author":"曹伯启","content":"自从萍梗任东西，几处飞鸿踏雪泥。三复无违人易老，独施有政物难齐。图形麟阁身何济，想像菟裘首谩低。早晚世缘都净尽，至人相约话招提。","dynasty":"元代","title":"士贞教授弟寄诗句新意雅但不知铁君故事云何用韵述怀以答来意"}
{"author":"曹伯启","content":"暮景相寻百不堪，镜中衰发雪盈簪。空囊盻盻月初五，孤枕摇摇更第三。无术致身栖塞外，有时随梦到江南。斐章聊寄金兰友，唯恐咨嗟阻笑谈。","dynasty":"元代","title":"白霫述怀寄都下诸友"}
{"author":"曹伯启","content":"世间七帙衒康宁，天为封君锡九龄。綵服荣兼朝士服，郎星光近老人星。母仪妇道追班史，玉树芝兰奕谢庭。太华西瞻永无恙，更期相对百年青。","dynasty":"元代","title":"寿苏显卿郎中母夫人"}
{"author":"曹伯启","content":"十载重逄骨鲠臣，生涯能斥向来贫。一时辍棹舒情曲，三接乘骖到水滨。乌府前循仪范古，鸿胪首唱姓名新。清门幸喜陪清宴，世路悠悠懒问津。","dynasty":"元代","title":"道过东昌申仲礼佥司暨状元呼都克岱尔诸父台辅贤昆仲厚意相邀别后以诗寄谢"}
{"author":"曹伯启","content":"归云冉冉送年华，鹤发萧萧不到家。已向九天沾雨露，好于平地乐烟霞。缅思玄豹栖寒雾，应笑黄蜂趁晚衙。毕竟世缘何日了，林泉留客有茶瓜。","dynasty":"元代","title":"西京赵良臣都事四十年之旧以诗见赠走笔述和勉其归家养疾不听逮月馀遂卒官所"}
{"author":"曹伯启","content":"识破人间义利关，迷途不远便知还。暂筹宪幕有馀裕，常对圣门无腼颜。一自真才归草泽，几回幽梦度云山。堂堂事业薰涵久，文法支流指顾间。","dynasty":"元代","title":"次富子翚经历见寄韵"}
{"author":"曹伯启","content":"天都曾挹藻芹香，世故催人各异方。频托神游寻故友，遽为鬼录热中肠。衣冠屈指成萧索，书疏论心付渺茫。遐想九原无悔吝，传家今有紫薇郎。","dynasty":"元代","title":"挽刘损斋提举"}
{"author":"曹伯启","content":"茫茫宦辙苦萦回，流憩南州月满台。世味已辞刀上蜜，人情潜效管中灰。洗杯细酌谁宾主，得句长吟耻衒媒。食禄平生归较晚，鹓行回顾愧庸材。","dynasty":"元代","title":"中丞公示诗隐然有确乎不拔之气讽咏之馀再赓高韵略摅愚衷但求免以衰暮赋归后时为耻尔"}
{"author":"曹伯启","content":"露下遥空人未眠，佳辰惭负嫩凉天。郑声绕耳非常夜，庾兴关心似去年。商驭解纷聊自足，桂轮排闼为谁圆。亏盈见说无终极，坐听寒螀思黯然。","dynasty":"元代","title":"中秋夜不寐"}
{"author":"曹伯启","content":"夜气溟濛塞两仪，客怀牢落动清悲。月明宿鸟啼烟树，风劲寒蝉泣露枝。西北乡关除梦到，东南民力谩心思。路难无奈篙师促，八月长安早发时。","dynasty":"元代","title":"长安早发"}
{"author":"曹伯启","content":"湖头连日驻征鞍，客舍萧萧风雪寒。恍似伏波思弟切，翻思韩愈度关难。旋沽村酿连愁饮，重检家书忍泪看。病仆羸骖欲何往，一壶天地正漫漫。","dynasty":"元代","title":"湖头镇阻雪"}
{"author":"曹伯启","content":"青衫落魄可怜生，谁为贤劳赋此行。雨困肩舆山径滑，霜增眼界野塘清。气随天意无南北，德洽人心有重轻。怅望兰皋艰苦地，令人低首忆初平。","dynasty":"元代","title":"金华道中"}
{"author":"曹伯启","content":"柳如青帜导姑苏，桥若垂虹饮太湖。渺渺天光接波浪，凄凄秋色上菰蒲。行囊只剩新诗稿，身世端如古画图。独倚危栏追往事，雁衔霜信下平芜。","dynasty":"元代","title":"过长桥书所见"}
{"author":"曹伯启","content":"郁郁羁愁暑不堪，画船西出事奇探。柳边和气苏公路，梅底清风处士庵。已觉湖山入胸臆，更容丝竹荐肥甘。锦云一段三千顷，记取平生作盛谈。","dynasty":"元代","title":"游西湖"}
{"author":"曹伯启","content":"泊舟夜宿城南驿，借得幽房胜鹤笼。急雨响倾千涧水，薄寒声透四檐风。偶怀握手诗人面，想像联镳御史骢。千里相思肠欲断，中堂灯影看摇红。","dynasty":"元代","title":"雨宿无锡驿有怀潘景梁"}
{"author":"曹伯启","content":"荒城何喜饯皇华，满马春光路不赊。玉闼簪缨三辅客，青云冠盖五侯家。临江酾酒情何限，对节成诗兴未涯。从此东南民事乐，使君和气雨随车。","dynasty":"元代","title":"和韩同知"}
{"author":"曹伯启","content":"皎皎襟怀灿日晖，生平蕴藉定谁知。断蓬转地三千里，老柏参天四十围。恋阙久思羊舌谏，待时还作虎头痴。人间鼷鼠虽无用，乘兴宜教弩发机。","dynasty":"元代","title":"和丁仲谦"}
{"author":"曹伯启","content":"随辈猖狂搅客心，区区斗粟苦相寻。前行堕地后不止，我自绝粮渠复侵。归兴渺然风瑟瑟，壮怀如此夜沉沉。欲投忌器空搔首，盼杀羲轮辗宿阴。","dynasty":"元代","title":"金华客舍夜鼠为祟囊有馀粟悬置榻隅群鼠思窃食之历户枢缘屋壁坠者相继苏而复登感慨偶成"}
{"author":"曹伯启","content":"浙江东注接天隅，吴越青山入画图。平日胜游今日最，世间烦暑此间无。万家楼阁苍烟覆，几处园陵白草枯。痛饮狂歌有真趣，主人休惜酒钱粗。","dynasty":"元代","title":"秋日宴江山楼"}
{"author":"曹伯启","content":"雨馆幽栖耿不眠，单衾如洗夜如年。梧桐井畔风波恶，薜荔墙头水乐全。压屋密云沧海立，照窗飞电玉绳连。据床点检平生事，唯有青灯结净缘。","dynasty":"元代","title":"姑苏馆夜雨"}
{"author":"曹伯启","content":"六年疏僻赖相维，犹记河边酌别时。归兴暮云同缥缈，愁怀秋草共披离。仕途萦折还幽谷，世态峥嵘又弈棋。想像芙蓉城里住，客窗频读送行诗。","dynasty":"元代","title":"寄江阴诸君"}
{"author":"曹伯启","content":"鲸波设险古犹今，习俗何尝计浅深。风伯持人惊世路，山黎厌客著官箴。君臣上下无私意，天地中间有此心。遥想二公皆定力，曾经人海看升沉。","dynasty":"元代","title":"题完颜御史等官涉海图"}
{"author":"曹伯启","content":"灵台寂寂湛空明，万古青山只么青。不待有弦知律吕，会从无极辨仪刑。世间五色真盲晦，云底三辰未杳冥。闻道东游多胜赏，草堂回首似兰亭。","dynasty":"元代","title":"送琴士瞽者张伯源游东浙"}
{"author":"曹伯启","content":"梅花消息小春天，酷雨连宵响大川。伐罪观兵交趾路，趣工兴利太湖田。雨旸僭忒非公论，仓庾盈虚属化权。常记薰风遍淮楚，村村香火祷神前。","dynasty":"元代","title":"酷雨"}
{"author":"曹伯启","content":"击豪卧虎事非难，一柱中流颇自安。冰炭圣贤犹未免，燕鸿时序不相干。落花飞絮无春梦，脩竹长松有岁寒。月旦悄然明府去，敢因俗议动悲欢。","dynasty":"元代","title":"咏怀"}
{"author":"曹伯启","content":"书生身世短歌行，贯日襟期答圣明。众苦小鲜游沸鼎，独怜饥鼠搅寒更。风云惨淡千年会，天地盈虚万古情。无象太平元有象，翠微深处管弦声。","dynasty":"元代","title":"辛卯八月婺州途中用菊圃韵"}
{"author":"曹伯启","content":"簿书形役愧同伦，宦学如公有几人。勋业未惭贤相种，文章宜卜醉翁邻。江淮去住风涛恶，天地生成草木春。珍重忘年欲倾倒，短章聊为写情真。","dynasty":"元代","title":"寄张仲豪"}
{"author":"曹伯启","content":"春光已觉二分休，到处莺声唤客游。醉里颠狂从汝笑，閒中滋味复何求。人生贵贱有前定，世事升沉无尽头。更欲小园谋一醉，卖书应惹杜陵愁。","dynasty":"元代","title":"赠朱路教"}
{"author":"曹伯启","content":"十年师友更谁亲，四月江皋手重分。不学轻交如覆雨，应知小厦未连云。凤雏岂是笼中物，龙种常思冀北群。此去文旌知不远，尺书朝夕愿相闻。","dynasty":"元代","title":"送丁仲谦之杭州"}
{"author":"曹伯启","content":"岧峣鹫岭梵王城，秋气平分宝界清。火宅久居心独苦，云林初识眼增明。禅关已被猿参透，仙洞谁教鬼凿成。惭负半生泉石约，暂来偷暇洗尘缨。","dynasty":"元代","title":"游灵隐"}
{"author":"曹伯启","content":"城上云山罨画遮，城中民物压纷奢。金银璨错三千界，丹碧连绵几万家。麋鹿屡经成故事，燕莺依旧爱新花。清贫本是书生分，只想山林景物嘉。","dynasty":"元代","title":"过姑苏"}
{"author":"曹伯启","content":"十年里社记情亲，此日同登陌上尘。孔氏家声喧紫禁，王生诗笔健青春。楩楠定见为梁栋，鱼鸟那知在网纶。礼义扩充儒者事，菜羹疏食任吾真。","dynasty":"元代","title":"和王士美"}
{"author":"曹伯启","content":"求官初拟报天伦，南北营营役此身。千里关山遮故友，十年尘土污行人。珠犀润屋心非素，诗礼传家道自新。邂逅还乡观二妙，文章如锦气如春。","dynasty":"元代","title":"次韵侯岩甫兼寄张景先"}
{"author":"曹伯启","content":"骅骝得自浙江西，远近重经总不迷。寒洗官河潮欲退，暖行村径草初齐。德驯喜藉还家力，病倒愁闻隔夜嘶。昨晚侍亲辞别墅，杖藜踏雪路高低。","dynasty":"元代","title":"丧马和平甫见赠"}
{"author":"曹伯启","content":"曳曳文旌出暨阳，暑天形役兴悲凉。毛生有檄儒官淡，苏季无金世路长。数辈晚生传道德，十篇高谊见忠良。兰台指日能相近，鹗荐行看达尚方。","dynasty":"元代","title":"送陈爱山教授归馀杭"}
{"author":"曹伯启","content":"忆昨分携春正寒，生涯到此又儒官。客中度日今非易，贫里攻书古亦难。接物谦和辞尚简，处身廉谨事容宽。我行更别双亲远，莫负因风数问安。","dynasty":"元代","title":"丁亥清明东平寄二弟济州学正"}
{"author":"曹伯启","content":"抗尘南北六经秋，拭目朝堂总俊游。闻道铨条待常品，便将心事拟清流。酒徒未识新丰客，舟子虚疑户牖侯。长路崎岖行又错，看人骑鹤上扬州。","dynasty":"元代","title":"赠刘彦卿"}
{"author":"曹伯启","content":"器识参差德未伦，白头心事尚如新。十年薄宦为迁客，四海亲情有二人。名族流芳各神俊，圣经充体自真纯。眼中轻薄何须数，它日南州愿卜邻。","dynasty":"元代","title":"赠元伯士瞻二友"}
{"author":"曹伯启","content":"紫禁衣冠旧绮园，玉堂仪彩更清温。自然官职名何重，无事威严道愈尊。万里春融谁可继，一宗元气谅斯存。瓣香献寿梅花底，愿比岷山活水源。","dynasty":"元代","title":"寿李野斋学士"}
{"author":"曹伯启","content":"十行丹诏发春雷，一脉阳和遍九垓。天下求安先肃政，浙东何幸遇全材。贪狼昼伏毛如立，老鹘宵征气已摧。山谷饥民厌烦酷，赐环消息不须来。","dynasty":"元代","title":"寄菊圃宪副"}
{"author":"曹伯启","content":"南北嚣尘日夜侵，好风吹到白云深。智仙久住誇山色，俗客初来恋竹阴。万事不如收脚坐，三年应负掉头吟。疲民不忍加鞭箠，谁识平生水石心。","dynasty":"元代","title":"次韵题兰溪洞源壁间"}
{"author":"曹伯启","content":"欲致芙蕖水面风，规规培植兴无穷。曾陪青草轩窗外，忽幻红衣鼎镬中。香色未饶春富贵，本根元抱玉玲珑。误承老柏垂清荫，拔地参天趣亦同。","dynasty":"元代","title":"初至金陵闻宪府诸公咏梁武镬莲花想像为赋"}
{"author":"曹伯启","content":"世间红紫俗难禁，盼到梅时忍倦寻。蜡蒂爱渠情不舍，琼苞想像意何深。问樵旋觅溪头路，随仆翻迷雪后林。自古诗人耽此癖，可怜寂寞岁寒心。","dynasty":"元代","title":"次韵申仲礼寻梅"}
{"author":"曹伯启","content":"大隐由来住远郊，箪瓢谁识是英曹。陶潜未得寻归计，杨子元能作解嘲。尽放阴阳催日驭，且收风月入霜毫。嗟嗟州县劳生客，千里关山马骨高。","dynasty":"元代","title":"己丑冬和杨塘徐改之其一"}
{"author":"曹伯启","content":"犬马无功答圣朝，催逋去郭应宣条。泥蟠曲径频巇险，寒迫孤衾倍寂寥。闾左凋伤徒轸念，马头麾叱莫扬骄。旱馀又值连朝雨，桂玉艰难有众谣。","dynasty":"元代","title":"己丑冬和杨塘徐改之其二"}
{"author":"曹伯启","content":"纷纷荣悴阅春花，惭愧山巅与水涯。不揣散材难补世，自投尘鞅却思家。黄紬覆首争槐蚁，藜杖支颐数屋鸦。岁莫情怀若为守，真同旅食住京华。","dynasty":"元代","title":"和申仲礼"}
{"author":"曹伯启","content":"江干惜别重依依，才学如君是俊奇。枥骥长鸣须北向，云鹏小却暂西之。萱堂趁捧椒盘酒，芹馆谁赓柳絮诗。莫恋倚晴风景好，不来簪盍慰相思。","dynasty":"元代","title":"次韵赵仲权留别"}
{"author":"曹伯启","content":"仕学推先得两优，绣衣分柄镇南州。礼曹回首非新进，宪府信眉是旧游。三楚冰霜随马策，七闽泉石入诗筹。计程似与梅花约，在在清香满道周。","dynasty":"元代","title":"送潘景梁佥事之福建"}
{"author":"曹伯启","content":"早岁功名意未阑，便抛铅椠客长安。化工造育无偏陂，物理盈虚有剩悭。陌上红尘摧面目，梦中清露洒脾肝。于今不作求人计，芹馆依栖侍孔颜。","dynasty":"元代","title":"次韵毛潜夫咏怀"}
{"author":"曹伯启","content":"圣政优优布四方，绣衣宾幕姓名香。海隅守令难求备，天下浮誇喜变常。神志高閒烟瘴远，道途萦绕世缘长。庆门忠孝垂千古，又见闻孙叱驭郎。","dynasty":"元代","title":"送王庭瑞经历之广东宪司"}
{"author":"曹伯启","content":"四圣能知本一心，却从流俗玩升沉。江湖胜观襟怀阔，天地穷源造化深。青眼相看常倒屣，碧云兴感欲投簪。人生离合非无数，送别江皋思不禁。","dynasty":"元代","title":"送程前村之京口"}
{"author":"曹伯启","content":"自古江南地，林泉胜槩多。扁舟波潋滟，羸马路陂陀。异服人争笑，吴乡语渐讹。兹游谅奇绝，奈得倚门何。","dynasty":"元代","title":"初到江阴寄徐路教仲祥五首其二"}
{"author":"曹伯启","content":"自古江南地，民安乐最深。稻畦云漠漠，松畹雾森森。鹅鸭喧池水，鸡豚憩竹林。小舟维古岸，销我利名心。","dynasty":"元代","title":"初到江阴寄徐路教仲祥五首其三"}
{"author":"曹伯启","content":"自古江南地，东南别一天。楼台红烛底，车马翠围边。忝预官曹贵，难逄吏属贤。不图争腐鼠，危坐看飞鸢。","dynasty":"元代","title":"初到江阴寄徐路教仲祥五首其四"}
{"author":"曹伯启","content":"自古江南地，兹行始识真。传云风土异，尚念里闾亲。绿水羞前列，斑衣负此身。何如徐孺子，诗酒四时春。","dynasty":"元代","title":"初到江阴寄徐路教仲祥五首其五"}
{"author":"曹伯启","content":"衰悰思故友，携酒特相寻。忽忽二年别，悠悠千古心。诗书清昼永，桑柘绿云深。羡子閒居乐，无劳叹陆沉。","dynasty":"元代","title":"马上倚和毛潜夫校书见赠"}
{"author":"曹伯启","content":"彼美王夫子，相逢各异乡。秋高风淅淅，江阔水茫茫。回首关山远，伤心道路长。英豪休感慨，十手指轩裳。","dynasty":"元代","title":"和通州王总管二首其一"}
{"author":"曹伯启","content":"霜信入谯楼，人间溽暑收。荒凉松菊径，潦倒芰荷洲。银汉谁家月，金风满地秋。吟诗遇知己，毛颖凛霜矛。","dynasty":"元代","title":"和通州王总管二首其二"}
{"author":"曹伯启","content":"舟泊吕梁下，心驰天地间。澹烟新店舍，斜月旧河山。苦债无终极，衰年度险艰。梦中孙与子，相戒制斑斓。","dynasty":"元代","title":"宿吕梁寄子素府教"}
{"author":"曹伯启","content":"重阳寻胜槩，出郭抵云山。梵宇栖迟外，田家指顾间。人言生处乐，我羡此中閒。景行东篱下，螺杯且驻颜。","dynasty":"元代","title":"和徐同知游北山寺"}
{"author":"曹伯启","content":"千里飘零客，双亲喜惧年。马嘶青嶂外，人望白云边。要领知谁授，舒徐颇自便。此行羞伏枥，何必较夔蚿。","dynasty":"元代","title":"兰溪郊行"}
{"author":"曹伯启","content":"五季英豪王太师，百年仪像见横披。眼中汗血真龙种，身后声华古豹皮。伟节亭亭照今古，高风凛凛动华夷。兜鍪一奋成忠义，何似貂蝉老更痴。","dynasty":"元代","title":"题金御史所藏王彦章观马图"}
{"author":"曹伯启","content":"羸骖乘暇阅山乡，风景无边眼力强。千里稻云蒸大冶，一年梅澍积深塘。虎狼窜伏天刑近，鸡犬舒徐日驭长。微禄每惭无补报，欲将心事效平阳。","dynasty":"元代","title":"兰溪郊行"}
{"author":"曹伯启","content":"明月清风入素秋，摇摇官舫溯溪流。时违未要弹冯铗，兴浅还思上庾楼。匹马东来成底事，孤云西望不胜愁。沙鸥不解人间事，飞去飞来百自由。","dynasty":"元代","title":"泛舟次人韵"}
{"author":"曹伯启","content":"诗礼渐摩气已清，冗官抛去世缘轻。未应落寞伤时态，想在淹留见俗情。士类会谈新德化，我曹犹佩旧章程。岁寒独有梅花树，凡草芳时岂见荣。","dynasty":"元代","title":"寄郝知事二首其一"}
{"author":"曹伯启","content":"山光水色古犹今，人事联翩苦见侵。俗务日新公论减，簿书星急吏权深。名场久欲抽身去，诗伯相陪拥鼻吟。台阁搜贤到岩薮，故人能识向来心。","dynasty":"元代","title":"寄郝知事二首其二"}
{"author":"曹伯启","content":"钟山横翠楚江空，寒气随君马首东。吴越英华诗有料，吏民情伪事无穷。雍容措置摅长策，慷慨施为合至公。三道伫看豺虎静，早回台阁复生风。","dynasty":"元代","title":"送何好礼御史按部江浙"}
{"author":"曹伯启","content":"风雨潇潇夜未央，客床孤寂似禅床。庸材敢望日三接，佳士尚留天一方。万事到头都是梦，此心安处即吾乡。卜邻阳羡溪山好，远胜毗陵古战场。","dynasty":"元代","title":"倚和吉甫提举见赠雨中述怀诗兼寄王觉轩山长"}
{"author":"曹伯启","content":"西州文族姓名香，阶下三槐葆盖张。鹅眼不辞公府用，马蹄常为故人忙。言思切直心无碍，道合中庸气自刚。积庆臾沾山水秀，欲期阳羡作桐乡。","dynasty":"元代","title":"觉轩二子头角崭然盖乃翁生平积德设施所致因作数语颂之"}
{"author":"曹伯启","content":"暮宿见山亭，翛然心境清。饥民不忍听，那更候虫声。","dynasty":"元代","title":"见山亭"}
{"author":"曹伯启","content":"玉面骐驎金络头，虎文龙翼气横秋。乘时欲骋追风足，制在奚官不自由。","dynasty":"元代","title":"题白御史画马卷"}
{"author":"曹伯启","content":"铅椠生涯二十秋，无依如鹊拙如鸠。胸蟠子美千间厦，眼豁元龙百尺楼。知命岂争蕉底鹿，兴宗要远梦中牛。壮怀磊落凭谁语，时问东陵谒故侯。","dynasty":"元代","title":"咏怀寄赵君"}
{"author":"曹伯启","content":"夜气溟濛塞两仪，客怀牢落动清悲。月明宿鸟啼烟树，风劲寒蝉泣露枝。西北乡关除梦到，东南民力谩心思。路难无奈篙师促，八月长安早发时。","dynasty":"元代","title":"长安早发"}
{"author":"曹伯启","content":"江干惜别重依依，才学如君是俊奇。枥骥长鸣须北向，云鹏小却暂西之。萱堂趁捧椒盘酒，芹馆谁赓柳絮诗。莫恋倚晴风景好，不来簪盍慰相思。","dynasty":"元代","title":"次韵赵仲权留别"}
{"author":"曹伯启","content":"识破人间义利关，迷途不远便知还。暂筹宪幕有馀裕，常对圣门无腼颜。一自真才归草泽，几回幽梦度云山。堂堂事业薰涵久，文法支流指顾间。","dynasty":"元代","title":"次富子翚经历见寄韵"}
{"author":"曹伯启","content":"拉友寻佳致，琳宫引兴长。服膺思酒圣，拭目待花王。逝水年华急，行云世态忙。无因驻清景，春色又斜阳。","dynasty":"元代","title":"辛亥三月陪马克脩治书谒天游孙真人方丈阶前牡丹盛开卮酒同玩座中范提点索诗"}
{"author":"曹伯启","content":"学有探奇索妙。命有人憎鬼笑。难与老天争，寂寞汉陵周庙。权要。权要。林樾有人清啸。","dynasty":"元代","title":"如梦令赠道夫二首其一"}
{"author":"曹伯启","content":"拂曙阴风舞六花，满城和气醉流霞。腊前已见三登瑞，宿麦连云有几家。","dynasty":"元代","title":"对雪寄范平甫二首其一"}
{"author":"曹伯启","content":"城上云山罨画遮，城中民物压纷奢。金银璨错三千界，丹碧连绵几万家。麋鹿屡经成故事，燕莺依旧爱新花。清贫本是书生分，只想山林景物嘉。","dynasty":"元代","title":"过姑苏"}
{"author":"曹伯启","content":"两脚黄尘阅几州，危亭俄喜见临流。收功宰相能青眼，伺命郎官正黑头。半醉听歌评亥豕，诸任怜客斗觥筹。片帆急送三千里，云锦翻风想旧游。","dynasty":"元代","title":"古任临流亭宴集寄谢座主冀需轩中丞兼简张克斋司农曹子贞郎中及席间诸友"}
{"author":"曹伯启","content":"五霸兵争总祸机，三王仁治但垂衣。老农不解兴亡事，唯说今年豆角稀。","dynasty":"元代","title":"九日省舅氏郭西独行因书所见十首其四"}
{"author":"曹伯启","content":"李白桃红春律仲，熊罴一夕占佳梦。崧岳钟英积善家，英材堕地真梁栋。万里云途早致身，牙绯济济照青春。当年东鲁蝗踰境，此日南山虎避人。玉树芝兰寿觞举，使君喜色形眉宇。宾朋杂遝轻裾飘，丝竹喧阗细腰舞。元戎家世负元勋，昨是今非且莫论。好约画堂千古月，年年相伴醉黄昏。","dynasty":"元代","title":"寿乔令"}
{"author":"曹伯启","content":"元气淋漓生万物，莫悴朝荣自飘忽。梅山老子究此心，道眼相人惟相骨。昔年贵重药房公，果见青春照簪笏。畴昔闻子否已倾，梦魂远逐秋天鹘。","dynasty":"元代","title":"赠相者梅山"}
{"author":"曹伯启","content":"世事云千变，人生梦一场。悠悠谁范冶，扰扰自彭殇。公道方缄口，私忧敢置肠。家人能解此，情泪莫沾裳。","dynasty":"元代","title":"悼幼子"}
{"author":"曹伯启","content":"酷烈薰心不可医，终朝起伏向人嘶。方瞳失却来时路，草满秋原水拍堤。","dynasty":"元代","title":"中元日雨不出悼所丧马呈宪府诸公三首其二"}
{"author":"曹伯启","content":"手植松楸慰九泉，庆门能识性中天。悠悠南北云萍客，愧读春风锡类篇。","dynasty":"元代","title":"题奉元韩氏所藏蓝关风雪图孀亲赐绢并先陇画图三诗卷三首其三"}
{"author":"曹伯启","content":"高楼壮观东南，迥然拔出千林表。月檐明烂，风棂萧爽，烟波浩渺。菊径新秋，柳溪薄暮，桃源清晓。慨登临感慨，悠然引兴，银盘内、青螺小。自念当时行役。顾菱花、不堪频照。江山如故，中原在眼，几番危眺。浩浩洪流，茫茫尘世，尽堪吟啸。但优游老景，浮湛里闬，任邦人笑。","dynasty":"元代","title":"水龙吟再和脩甫学士"}
{"author":"曹伯启","content":"吴会年来酒价高，此生无计乐陶陶。曲车误认明公马，归路流涎湿缊袍。","dynasty":"元代","title":"戏赠张仲豪经历转索东阳酒"}
{"author":"曹伯启","content":"易写无盐陋子都，难形小白下夷吾。英雄事业传千古，不假丹青作画图。","dynasty":"元代","title":"赠画师佟明之"}
{"author":"曹伯启","content":"推恩及物本无私，报德遗珍似有知。蕞尔羽虫成故事，世间谁忆翳桑时。","dynasty":"元代","title":"题鹳衔珠报恩图"}
{"author":"曹伯启","content":"孙郎虎踞大江东，曹氏威踰汉室雄。后主不才诸葛死，三年章武命何穷。","dynasty":"元代","title":"过先主庙"}
{"author":"曹伯启","content":"治安学术蚤蜚声，经济襟怀老更成。千载风云应嘉会，两朝编简著清名。去留泰岳云舒卷，用舍周家鼎重轻。民物熙熙归化育，旧蹊桃李亦增荣。","dynasty":"元代","title":"谢性斋右丞兼简毛吉甫经历"}
{"author":"曹伯启","content":"水出五溪成一派，滔滔日夜东流。倦乘鞍马却乘舟。向来危处怯，此去险中愁。咿轧数声离岸橹，异乡身世悠悠。暂教杯酒放眉头。痴儿官事了，聊作子长游。","dynasty":"元代","title":"舟行辰沅江中小词数阕其二临江仙"}
{"author":"曹伯启","content":"桂影扶疏漾碧流，高人归隐坐垂钩。乾坤空廓心无际，雨笠烟蓑老即休。","dynasty":"元代","title":"题黄秋江钓月图二首其二"}
{"author":"曹伯启","content":"菊有黄华，惠然肯来，思量意勤。见秋容淡泊，寒香馥郁，妖红俗紫，爱恶由分。玉露金风，豚蹄豆酒，不论文尊与义尊。重阳过，看匆匆暮景，苒苒行云。宾朋相与欢欣。况咀嚼颐精好致神。笑量长较短，到头是梦，春三秋九，夫复何言。冠盖名流，绅处士，特赠新诗可以群。从今后，但有花即饮，卿自纷纷。","dynasty":"未知","title":"沁园春用中丞敬相谢承卿送菊韵"}
{"author":"曹伯启","content":"野花芬馥去年同，和气氤氲想像中。何事此回重九节，解鞍牧马故城东。","dynasty":"元代","title":"九日赠史同知二首其二"}
{"author":"曹伯启","content":"人间乐事育英材，天下高风义学开。崇化励贤需茂举，使华先指邓林来。","dynasty":"元代","title":"寄题刘氏义学"}
{"author":"曹伯启","content":"将谓投閒乐有馀，已闻丹诰送新除。灾祥自古由天降，忠直从来与世疏。治狱我惭于定国，济时公类马相如。太湖一阻三年别，淮水朝宗好寄书。","dynasty":"元代","title":"府推史彦明迁安东太守次韵来诗寄贺"}
{"author":"曹伯启","content":"彼美王夫子，相逢各异乡。秋高风淅淅，江阔水茫茫。回首关山远，伤心道路长。英豪休感慨，十手指轩裳。","dynasty":"元代","title":"和通州王总管二首其一"}
{"author":"曹伯启","content":"江皋迢递风景莫，游子仓皇怅无遇。壮心激烈期轩昂，人困日长囚筦库。久坐应教靖节嗤，拚归又怯长安路。何当著脚簿书丛，刀笔犹能削奸蠹。","dynasty":"元代","title":"寄胡教谕六首其二"}
{"author":"曹伯启","content":"浩浩阴风酿宿霾，道边佛刹记曾来。荞花不识秋光老，犹向桑阴密处开。","dynasty":"元代","title":"九日省舅氏郭西独行因书所见十首其五"}
{"author":"曹伯启","content":"清词十阕吊兴亡，华屋丘山梦几场。一片东南佳丽地，老怀吟咏转凄凉。","dynasty":"元代","title":"题建康路教汤碧山金陵十咏卷后"}
{"author":"曹伯启","content":"世态纷纷几变更。天南地北只虚名。一簪华发可怜生。旅食惊心三月到，浪花吹面一舟轻。中宵屈指计归程。","dynasty":"元代","title":"舟行辰沅江中小词数阕五首呈建中御史其四浣溪沙"}
{"author":"曹伯启","content":"八帙因循又七年，松姿鹤骨只依然。傍人错儗真君后，自是安阳陆地仙。","dynasty":"元代","title":"题许宜之三诗卷其三寿许公"}
{"author":"曹伯启","content":"吴会年来酒价高，此生无计乐陶陶。曲车误认明公马，归路流涎湿缊袍。","dynasty":"元代","title":"戏赠张仲豪经历转索东阳酒"}
{"author":"曹伯启","content":"十年萍梗走京尘，惭负萱堂鹤发亲。重读新诗见真趣，西风黄叶更愁人。","dynasty":"元代","title":"次朱路教"}
{"author":"曹伯启","content":"古人追乐事，日费百千回。发兴排诗律，消愁仗酒杯。何时能仿此，吾道付悠哉。所恨亏甘旨，斑衣愧老莱。","dynasty":"元代","title":"和人游蒋山二首其二"}
{"author":"曹伯启","content":"洪崖中断，似蜃楼幻出、层檐叠脊。欲问真源凌绝顶，安得乘风羽翮。势利相忘，驱驰不惮，面背皆京国。源泉混混，恍如夹右碣石。遥想巢父襟怀，东溟烟雾里，片帆如席。逸气峥嵘今老矣，惆怅剑门千尺。细草平沙，敝裘羸马，长路无人识。家山回首，不应犹作行客。","dynasty":"未知","title":"酹江月次王君阳李敏之过龙门韵"}
{"author":"曹伯启","content":"萤光曾得近郎星，柳絮俄成海上萍。筦库三年头欲白，庙堂千仞眼终青。区区刀笔犹南土，望望簪缨尽北庭。偶向邮亭瞻使节，斐章端欲诉飘零。","dynasty":"元代","title":"呈平章梁公"}
{"author":"曹伯启","content":"早岁功名意未阑，便抛铅椠客长安。化工造育无偏陂，物理盈虚有剩悭。陌上红尘摧面目，梦中清露洒脾肝。于今不作求人计，芹馆依栖侍孔颜。","dynasty":"元代","title":"次韵毛潜夫咏怀"}
{"author":"曹伯启","content":"曳曳文旌出暨阳，暑天形役兴悲凉。毛生有檄儒官淡，苏季无金世路长。数辈晚生传道德，十篇高谊见忠良。兰台指日能相近，鹗荐行看达尚方。","dynasty":"元代","title":"送陈爱山教授归馀杭"}
{"author":"曹伯启","content":"诸生诱掖渐还淳，世事关心忽问津。此别不须增感慨，大河南北即乡邻。","dynasty":"元代","title":"送寇致中归永城"}
{"author":"曹伯启","content":"水出五溪成一派，滔滔日夜东流。倦乘鞍马却乘舟。向来危处怯，此去险中愁。咿轧数声离岸橹，异乡身世悠悠。暂教杯酒放眉头。痴儿官事了，聊作子长游。","dynasty":"元代","title":"舟行辰沅江中小词数阕其二临江仙"}
{"author":"曹伯启","content":"高城蘸云根，聊可慰心迹。长风万里来，如对骑鲸客。监州好事者，树此楼与石。隆鼻号金仙，更长谩嗟惜。","dynasty":"元代","title":"济州登太白楼怀郑从之御史二首其一"}
{"author":"曹伯启","content":"买得春风黑牡丹，东皋常伴水云閒。披图便觉归耕好，不履危机是此关。","dynasty":"元代","title":"题梁国英牧牛图"}
{"author":"曹伯启","content":"十年师友更谁亲，四月江皋手重分。不学轻交如覆雨，应知小厦未连云。凤雏岂是笼中物，龙种常思冀北群。此去文旌知不远，尺书朝夕愿相闻。","dynasty":"元代","title":"送丁仲谦之杭州"}
{"author":"曹伯启","content":"庭前黄菊蔚成丛，政要花边酒颊红。九日故人来送菊，菊花重叠酒樽空。","dynasty":"元代","title":"谢曹斯立送菊就索公酝"}
{"author":"曹伯启","content":"五霸兵争总祸机，三王仁治但垂衣。老农不解兴亡事，唯说今年豆角稀。","dynasty":"元代","title":"九日省舅氏郭西独行因书所见十首其四"}
